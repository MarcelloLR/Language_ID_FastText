<CHAPTER ID="017">
Υλοποίηση του προγραμματισμού του 10ου Ευρωπαϊκού Ταμείου Ανάπτυξης (συζήτηση) 
<SPEAKER ID="494" NAME="Πρόεδρος">
" ημερήσια διάταξη προβλέπει την έκθεση της κ. Carlotti, εξ ονόματος της Επιτροπής Ανάπτυξης, σχετικά με την υλοποίηση του προγραμματισμού του 10ου Ευρωπαϊκού Ταμείου Ανάπτυξης.
<SPEAKER ID="495" NAME="Marie-Arlette Carlotti">
εισηγήτρια. - (FR) Κυρία Πρόεδρε, η αναπτυξιακή βοήθεια βρίσκεται τις τελευταίες ημέρες στα πρωτοσέλιδα, αν και δυστυχώς για όλους τους λάθος λόγους.
<P>
Το 2007, η κοινοτική βοήθεια μειώθηκε για πρώτη φορά από το 2000. Με τον τρόπο αυτόν, στέλνουμε ένα φρικτό πολιτικό μήνυμα στις χώρες και στους λαούς του Νότου, σε μια εποχή κατά την οποία οι πιο ευάλωτοι από αυτούς μαστίζονται από την επισιτιστική κρίση.
<P>
Το Κοινοβούλιο υποστηρίζει την Επιτροπή, υποστηρίζει εσάς, κύριε Επίτροπε, στο να επαναλάβετε τη δέσμευση της ΕΕ στην ευρωπαϊκή σύνοδο κορυφής στις Βρυξέλλες και στο να επιμείνετε στην κατάρτιση ενός στενού χρονοδιαγράμματος. Έχουμε μια διττή ευθύνη όσον αφορά τη διεθνή αλληλεγγύη: πρώτον, να κρατήσουμε τον λόγο μας και, δεύτερον, να εγγυηθούμε ότι η βοήθειά μας θα συμβάλει με απτό και αποτελεσματικό τρόπο στην καταπολέμηση της φτώχειας. Αυτό ακριβώς διακυβεύεται κατά την εφαρμογή του 10ου ΕΤΑ, καθώς και περίπου 22,7 δισεκατομμύρια ευρώ κατά τα επόμενα έξι χρόνια. Πιστεύω ότι η ΕΕ διαθέτει ένα σημαντικό όπλο για την αντιμετώπιση της φτώχειας και τη δημιουργία ενός περισσότερο δίκαιου κόσμου.
<P>
Για αυτόν τον λόγο, μας ανησυχούν ιδιαίτερα οι καθυστερήσεις στη διαδικασία επικύρωσης. Εάν η εν λόγω διαδικασία ολοκληρωθεί, η Επιτροπή έχει δεσμευθεί να συνεχίσει τη χρηματοδότηση, τουλάχιστον προσωρινά, η κατάσταση όμως θα μπορούσε πολύ σύντομα να καταστεί επισφαλής για τις πιο ευάλωτες αφρικανικές χώρες.
<P>
" πρώτη μας προτεραιότητα για το 10ο ΕΤΑ είναι ο δημοκρατικός έλεγχος. Καταρχάς, ο δημοκρατικός έλεγχος του Ευρωπαϊκού Κοινοβουλίου, με την ένταξη του ΕΤΑ στον προϋπολογισμό -και αυτήν τη φορά ελπίζω ότι δεν θα χάσουμε την προθεσμία για την επισκόπηση των δημοσιονομικών προοπτικών το 2010-, καθώς και ο δημοκρατικός έλεγχος των εθνικών κοινοβουλίων, με ένα ενισχυμένο πρόγραμμα θέσπισης αρμοδιοτήτων.
<P>
Θα θέλαμε επίσης η εκπαίδευση και η υγεία να αποτελούν τομείς προτεραιότητας δράσης και να τους αποδοθεί το 20% των πόρων του ΕΤΑ. Εντούτοις, υπάρχουν σχέδια για τη χορήγηση μόνο του 6,1% της βοήθειας στους εν λόγω τομείς, και ακόμη και αυτό το νούμερο έχει μειωθεί σε σχέση με το 9ο ΕΤΑ. " Επιτροπή λέει ότι θα επιτύχει τον στόχο του 20% μέσω της δημοσιονομικής στήριξης, και αυτό το εκλαμβάνουμε ως υπόσχεση.
<P>
" έκθεση υπογραμμίζει επίσης ελλείψεις όσον αφορά τη διάσταση του φύλου, η οποία δεν αποτελεί επί του παρόντος αυτοδίκαια τομέα δράσης. Κατά τη διάρκεια της ενδιάμεσης αναθεώρησης το 2010, χρειάζεται να ανοίξουμε εκ νέου τη συζήτηση στη διαβούλευση με τους εταίρους μας της ΑΚΕ, τα κοινοβούλιά και την κοινωνία των πολιτών τους.
<P>
Όσον αφορά τη δημοσιονομική στήριξη, προσωπικά πίστευα πάντοτε ότι πρόκειται για ένα καλό εργαλείο, δεδομένου φυσικά ότι σέβεται τη δημοκρατία, την ορθή διακυβέρνηση και τον συντονισμό μεταξύ των χορηγών βοήθειας. Καθώς πιστεύουμε ότι η δημοσιονομική στήριξη πρέπει να εξυπηρετεί τους Αναπτυξιακούς Στόχους της Χιλιετίας, ενθαρρύνουμε την Επιτροπή να διαβεί το μονοπάτι αυτό με τις συμβάσεις για τους ΑΣΧ.
<P>
Ως προς τη νέα κινητήρια δόση που προτείνεται στο 10ο ΕΤΑ, λέμε φυσικά ναι σε μια "πριμοδότηση" για την ορθή διακυβέρνηση, λέμε όμως όχι σε ένα προφίλ διακυβέρνησης που θα αντικατοπτρίζει κατά κύριο λόγο τα συμφέροντα του Βορρά. Θα ήθελα να μιλήσω για την καταπολέμηση της τρομοκρατίας, τη μετανάστευση, κλπ.
<P>
Επίσης, θα επαγρυπνούμε όσον αφορά το ζήτημα της χρηματοδότησης του ΕΤΑ. Και στο σημείο αυτό, η ΕΕ και τα κράτη μέλη έχουν αναλάβει μια δέσμευση: να χορηγήσουν επιπλέον βοήθεια για το εμπόριο της τάξης των 2 δισ. ευρώ από σήμερα έως και το 2010. Ωστόσο, φαίνεται ότι αυτά τα 2 δισ. ευρώ εξανεμίστηκαν και ότι η Επιτροπή σχεδιάζει ήδη να χρηματοδοτήσει τα ΕΤΑ από ολοκληρωμένα περιφερειακά προγράμματα. Πρέπει όμως να διασαφηνίσει τις προθέσεις της επί του θέματος, διότι οι πόροι του ΕΤΑ, από ό,τι γνωρίζουμε, δεν πρέπει να χρησιμοποιούνται ως ανταμοιβή για την υπογραφή μιας συμφωνίας οικονομικής εταιρικής σχέσης.
<P>
" έκθεση κάνει αναφορά και σε ορισμένα άλλα σημεία, παρόλο που δεν διαθέτω τον χρόνο να τα εξετάσω. Θα αναφέρω απλώς δύο άλλα σημεία προτού ολοκληρώσω. Πρώτον, το "μέσο στήριξης της ειρήνης στην Αφρική". Προφανώς, πρέπει να υποστηρίξουμε τις προσπάθειες της Αφρικανικής Ένωσης για την ειρήνη και την πρόληψη των συγκρούσεων στην ήπειρο, πιστεύω όμως ότι το εν λόγω μέσο υπόκειται στην ΚΕΠΠΑ και, επομένως, πρέπει να χρηματοδοτηθεί από τους πόρους της ΚΕΠΠΑ.
<P>
Όσον αφορά τη συγχρηματοδότηση, η έκθεση απαιτεί μια πρώτη απτή εφαρμογή, δηλαδή τη δημιουργία ενός "παναφρικανικού αναπτυξιακού ταμείου", το οποίο θα χρηματοδοτούν από κοινού το ΕΤΑ και το μέσο γειτονίας.
<P>
Αυτό είναι λίγο πολύ το περιεχόμενο της έκθεσής μου, όπως και να 'χει.
<P>
Κύριε Michel, είπατε προσφάτως ότι "είμαστε η πρώτη γενιά που μπορεί να σταθεί απέναντι στην ακραία φτώχεια και να πει με πραγματική πειστικότητα: έχουμε τα χρήματα, τα φάρμακα και την επιστήμη για να δώσουμε τέλος στη φτώχεια. Το ερώτημα είναι, έχουμε τη θέληση; Λοιπόν, στο σημείο αυτό, κύριε Michel, έχετε την υποστήριξη του Κοινοβουλίου.
<SPEAKER ID="496" NAME="Louis Michel">
μέλος της Επιτροπής. - (FR) Κυρία Πρόεδρε, κυρία εισηγήτρια, κυρίες και κύριοι, καταρχάς θα ήθελα να σας ευχαριστήσω και να σας συγχαρώ για αυτήν την εξαίρετη έκθεση, η οποία μου έδωσε την ευκαιρία να σας εκφράσω τις σκέψεις μου όσον αφορά ορισμένα σημεία αμοιβαίου ενδιαφέροντος.
<P>
Θα ήθελα επίσης να πω ότι χαίρομαι με τις ομοιότητες που υπάρχουν μεταξύ των απόψεων των θεσμικών μας οργάνων, όπως φαίνεται από την παρούσα έκθεση. Είναι σαφές ότι ο πρωταρχικός στόχος των ενεργειών μας είναι προπάντων η καταπολέμηση της φτώχειας στο πλαίσιο των Αναπτυξιακών Στόχων της Χιλιετίας.
<P>
Από την άποψη αυτήν, το 10ο Ευρωπαϊκό Ταμείο Ανάπτυξης, το οποίο πρόκειται να υλοποιηθεί, αποτελεί την πρώτη πραγματική για την Ευρωπαϊκή Ένωση ευκαιρία να εκμεταλλευθεί την ευρωπαϊκή συναίνεση και ατζέντα σχετικά με την αποτελεσματικότητα της βοήθειας. Καταρχάς, το ποσό. Ο προϋπολογισμός έχει αυξηθεί σημαντικά, από 17,9 δισ. ευρώ για το 9ο ΕΤΑ σε 22,6 δισ. ευρώ για το 10ο ΕΤΑ.
<P>
Είμαι επίσης στην ευχάριστη θέση να σας ενημερώσω ότι, για πρώτη φορά στην ιστορία του ΕΤΑ και, επομένως, από τότε που ξεκίνησε η ευρωπαϊκή συνεργασία, η Επιτροπή μπόρεσε να δεσμεύσει στις 31 Ιανουαρίου 2007 όλα τα εναπομείναντα από τα προηγούμενα ΕΤΑ υπόλοιπα, χωρίς να χαθεί ούτε ένα ευρώ εξαιτίας της ρήτρας λήξης ισχύος που επέβαλαν τα κράτη μέλη στο 9ο ΕΤΑ, όπως ζητά η έκθεση.
<P>
Εν τω μεταξύ, έχουν ολοκληρωθεί σχεδόν όλες οι στρατηγικές ανά χώρα του 10ου ΕΤΑ. Έως τώρα, έχουν υποβληθεί στην Επιτροπή του ΕΤΑ 58 έγγραφα στρατηγικής, αναμένεται να υποβληθούν άλλα 14 από σήμερα έως και τον επόμενο Ιούνιο και τα σχέδια για την υλοποίησή τους έχουν ήδη δρομολογηθεί.
<P>
Κατά την επικύρωσή του από τις ΑΚΕ, το 10ο ΕΤΑ μπόρεσε να υλοποιηθεί αμέσως και χωρίς κανένα εμπόδιο από το παρελθόν, ενώ ο κύκλος εφαρμογής του μπόρεσε να ευθυγραμμιστεί με τον προηγούμενο δημοσιονομικό κύκλο. Αυτό είναι απλώς το πρώτο βήμα και θα συνεχίσω να υποστηρίζω, όπως και εσείς, την πλήρη ένταξη του ΕΤΑ στον προϋπολογισμό.
<P>
Επίσης, η υποστήριξή σας είναι ζωτικής σημασίας για εμάς, προκειμένου να μπορέσουμε, μια για πάντα, να απομακρύνουμε τη συνεργασία με τις χώρες ΑΚΕ από τη διακυβερνητική προσέγγιση και να την ενσωματώσουμε πλήρως στον κοινοτικό προϋπολογισμό και στις διαδικασίες συναπόφασης.
<P>
Επιπρόσθετα, η ένταξη του ΕΤΑ στον προϋπολογισμό θα ικανοποιήσει τα αιτήματά σας για πλήρη δημοκρατικό έλεγχο του ΕΤΑ, κάτι που εγκρίνω απόλυτα.
<P>
Έχουμε συμφωνήσει ήδη σχετικά με την αρχή ότι τα έγγραφα στρατηγικής πρέπει να υποβάλλονται αυτομάτως στην Κοινοβουλευτική Συνέλευση Ίσης Εκπροσώπησης. Προφανώς, αυτό δεν επαρκεί· ανέθεσα ήδη στις αντιπροσωπείες μας να αποστείλουν έγγραφα στρατηγικής ανά χώρα στους βουλευτές των εθνικών κοινοβουλίων και έχω δεσμευτεί προσωπικά να αυξήσω την ευαισθητοποίηση στις χώρες-εταίρους μας, έτσι ώστε να μπορέσουν να εμπλέξουν τα εθνικά τους κοινοβούλια στην παρακολούθηση της κοινοτικής συνεργασίας. Φαίνεται ότι είναι έτοιμη να πραγματοποιηθεί μια πρώτη συνάντηση με την κυβέρνηση της Γκάνα, αν και, όπως γνωρίζετε, η αλλαγή που πραγματοποιήθηκε την τελευταία στιγμή στο πρόγραμμά μου -με άλλα λόγια, η σύνοδος κορυφής της Κοινότητας για την Ανάπτυξη της Νότιας Αφρικής (SADEC) στη Ζιμπάμπουε, από την οποία μόλις επέστρεψα- με ανάγκασε να την αναβάλω.
<P>
Είμαι πεπεισμένος ότι το κύριο πλεονέκτημα των στρατηγικών ανά χώρα που ετοίμασαν οι χώρες ΑΚΕ κατά τον προγραμματισμό των εθνικών τους προϋπολογισμών για το 10ο ΕΤΑ έγκειται στο γεγονός ότι, στο πλαίσιο των αμοιβαίων σχέσεών μας, έχουν δώσει βάρος στη διακυβέρνηση. Για τον λόγο αυτόν, όταν έγινε η κατανομή των πόρων του 10ου ΕΤΑ, αποφασίσαμε να εισαγάγουμε μια κινητήρια δόση ύψους περίπου 3 δισ. ευρώ, η οποία θα έχει σχέση με τη διακυβέρνηση. Αυτό δεν είναι, όπως λανθασμένα είπε κάποιος, μια άλλη μορφή επιβολής όρων, αλλά μια πριμοδότηση, η οποία χορηγείται ανάλογα με τη σχετικότητα, τον ρεαλισμό και τις φιλοδοξίες των σχεδίων διακυβέρνησης που έχουν καταρτίσει οι εταίροι μας.
<P>
Χάριν της αυτονομίας και της διαφάνειας, τα σχέδια διακυβέρνησης επισυνάπτονται στα έγγραφα στρατηγικής και, ως εκ τούτου, είναι προσβάσιμα σε όλους. Ομοίως, κριτήρια όπως οι πιστώσεις, η αποτελεσματικότητα και η έμφαση στα αποτελέσματα με ώθησαν να απαιτήσω να γίνεται μεγαλύτερη χρήση της δημοσιονομικής στήριξης από ό,τι στα συμβατικά προγράμματα.
<P>
Το 45% της βοήθειάς μας για τις χώρες ΑΚΕ θα διατεθεί από τους εθνικούς προϋπολογισμούς, τόσο ως δημοσιονομική στήριξη για συγκεκριμένους τομείς όσο και ως γενική δημοσιονομική στήριξη. Θα ήθελα να εκμεταλλευτώ την ευκαιρία αυτήν για να διασαφηνίσω ορισμένα σημεία της έκθεσης, τα οποία φαίνεται να προέκυψαν από κάποια παρανόηση.
<P>
" έκθεση επικρίνει την έλλειψη χρηματοδότησης για τους τομείς της υγείας και της εκπαίδευσης. Ξέρω, πρόκειται για έναν μακροχρόνιο καυγά μεταξύ του Ευρωπαϊκού Κοινοβουλίου και της Επιτροπής. Μπορώ μόνο να επαναλάβω ότι η εκρίζωση της φτώχειας και η επίτευξη των ΑΣΧ δεν μπορούν να πραγματοποιηθούν αποκλειστικά μέσω της άμεσης βοήθειας προς τους τομείς της υγείας και της εκπαίδευσης. Προφανώς, μια σημαντική αναλογία γενικής ή τομεακής δημοσιονομικής στήριξης, όταν αυτή διατίθεται, θα χρησιμοποιηθεί για την καταβολή μισθών, για παράδειγμα των διδασκόντων, για την κατασκευή ιατρικών κλινικών καθώς και για την παροχή κοινωνικών υπηρεσιών. Είμαι πεπεισμένος ότι τουλάχιστον το 20%, ή το 6% συνολικά, έχει προσδιοριστεί και έχει υποδειχθεί άμεσα. Προφανώς, το υπόλοιπο μέρος θα προέλθει από άμεση ή τομεακή βοήθεια, αν και σας υπόσχομαι να το προσδιορίσω και να το ελέγξω.
<P>
Επί τη ευκαιρία, δεν διαθέτουμε προφανώς το δικαίωμα να επιλέγουμε τομείς για χάρη των εταίρων μας· η επιλογή των τομέων εξαρτάται από αυτούς. Οι επιλογές πραγματοποιούνται επίσης βάσει της διμερούς βοήθειας. Πολλές χώρες επιλέγουν, για παράδειγμα, την υγεία ή την εκπαίδευση, αλλά πρόκειται για ένα καλό ερώτημα και, επομένως, θα προσπαθήσω να το συγκεκριμενοποιήσω και να σας μεταφέρω τα αποτελέσματα.
<P>
Τέλος, είχατε δίκιο όσον αφορά τη διάσταση του φύλου. Είμαι ο πρώτος που αναγνωρίζει τον ρόλο των γυναικών στην ανάπτυξη και την ανάγκη να προωθηθεί ο ρόλος αυτός. Ωστόσο, και πάλι, χάριν της αποτελεσματικότητας, το Κοινοβούλιο, το Συμβούλιο και η Επιτροπή αναγκάστηκαν να αναγνωρίσουν, με την υιοθέτηση της ευρωπαϊκής συναίνεσης, ότι τα ζητήματα που αφορούν το φύλο, έχουν πολυτομεακή διάσταση, αν λάβει κανείς υπόψη τις επιπτώσεις τους, και, ως εκ τούτου, πρέπει να ενσωματωθούν σε όλα τα σχετικά προγράμματα βοήθειας, κατά προτίμηση μέσα στο περιορισμένο πλαίσιο ενός συγκεκριμένου τομέα.
<P>
Εκεί όπου έχετε την πλήρη υποστήριξή μου είναι στο σημείο, στο οποίο σχολιάζετε τη χρηματοδότηση του ΕΤΑ για το "μέσο στήριξης της ειρήνης στην Αφρική"· κανείς δεν μπορεί να αρνηθεί τους προφανείς συσχετισμούς μεταξύ ανάπτυξης και ασφάλειας. Εντούτοις, η χρηματοδότηση ειρηνευτικών ενεργειών δεν θα πρέπει να θεωρείται ανάπτυξη ή να προέρχεται από αναπτυξιακούς πόρους.
<P>
Κατά συνέπεια, έχετε δίκιο κατ' αρχήν. Δυστυχώς, γνωρίζετε πώς λειτουργούν αυτά τα πράγματα. Νομίζω ότι είναι εντελώς κρίσιμης σημασίας να δώσετε έμφαση, όπως και κάνετε, στα εθνικά κοινοβούλια, να διαρθρώσετε και να θεσμοθετήσετε τη διαβούλευση με τις κυβερνήσεις και να αυξήσετε τον ρόλο της κοινωνίας των πολιτών, οικοδομώντας παράλληλα την ικανότητα και την αντιπροσωπευτικότητά της, έτσι ώστε να μπορέσει να καταστεί οδηγός της ανάπτυξης και της δημοκρατικής διαφάνειας.
<P>
Σας ευχαριστώ για αυτήν την έκθεση, την οποία σας υπόσχομαι ότι θα χρησιμοποιήσω σωστά και από την οποία, αναμφίβολα, θα αντλήσω έμπνευση.
<SPEAKER ID="497" NAME="Romana Jordan Cizelj">
εξ ονόματος της Ομάδας PPE-DE. - (SL) " εκρίζωση της φτώχειας στο πλαίσιο των Αναπτυξιακών Στόχων της Χιλιετίας αποτελεί ένα τεράστιο και απαιτητικό έργο. Δεν περιλαμβάνει απλώς υποχρεώσεις από την κοινωνική σφαίρα, αλλά και ένα ευρύτερο φάσμα θεμάτων που επιτρέπουν στο ανθρώπινο είδος να αναπτυχθεί κατά τρόπο βιώσιμο. " αποτελεσματική χρήση του 10ου Ευρωπαϊκού Ταμείου Ανάπτυξης μπορεί να συμβάλει ουσιαστικά στην υλοποίηση του στόχου αυτού.
<P>
Συμφωνώ με την εισηγήτρια ότι η εκπαίδευση και η υγειονομική περίθαλψη είναι δύο από τους βασικούς τομείς που διαδραματίζουν ρόλο στη βελτίωση της ποιότητας της ζωής των φτωχότερων πληθυσμών. Πρέπει να αυξήσουμε επαρκώς το μερίδιο των πόρων που διατίθενται σε αυτούς τους δύο τομείς στο πλαίσιο της αναπτυξιακής βοήθειας της Ευρωπαϊκής Ένωσης, συμπεριλαμβανομένου επίσης και του 10ου Ευρωπαϊκού Ταμείου Ανάπτυξης.
<P>
Εντούτοις, σε μια εποχή παγκόσμιων προκλήσεων, όπως η αλλαγή του κλίματος, αυτό δεν είναι αρκετό. Σήμερα, παράλληλα με την οικονομική ανάπτυξη και την αύξηση του ΑΕγχΠ, αυξάνονται επίσης και οι εκπομπές αερίων του θερμοκηπίου. Εξαιτίας αυτού ακριβώς του γεγονός, και παρά την οικονομική πρόοδο σε άλλους τομείς, σε ορισμένους τομείς η ευημερία του πληθυσμού έχει φθίνουσα πορεία. Όταν σχεδιάζουμε όλες τις αναπτυξιακές μας πολιτικές, πρέπει να ορίζουμε την ευημερία στο πλαίσιο της βιώσιμης ανάπτυξης. Για αυτόν τον λόγο, είναι σημαντικό να αντανακλά το 10ο Ευρωπαϊκό Ταμείο Ανάπτυξης την ισορροπία μεταξύ του οικονομικού, του κοινωνικού και του περιβαλλοντικού παράγοντα.
<P>
Ένας άλλος τομέας, στον οποίο θα ήθελα να αναφερθώ, είναι η ισότητα των φύλων. Οι γυναίκες διαθέτουν πολλούς ρόλους στην κοινωνία, από τις ανησυχίες και τις ευθύνες για τη βασική συντήρηση της οικογένειας έως και τη μεταβίβαση της γνώσης και των προτύπων ζωής στα παιδιά τους. Συχνά, ωστόσο, οι γυναίκες δεν διαθέτουν κανένα προνόμιο, καμία δυνατότητα να γίνουν ανεξάρτητες και να λαμβάνουν μόνες τους αποφάσεις, και δεν έχουν ισότιμη πρόσβαση στις υπηρεσίες. Για αυτόν τον λόγο, πιστεύω ότι η διασφάλιση ίσων ευκαιριών αποτελεί ένα από τα θεμελιώδη οριζόντια -επαναλαμβάνω, οριζόντια- δομικά στοιχεία κάθε αναπτυξιακής πολιτικής.
<P>
Τέλος, θέλω να πω ότι μια πολιτική μπορεί να είναι επιτυχημένη μόνο εάν έχει τη δέουσα υποστήριξη του πληθυσμού, η οποία αντανακλάται στις δημοκρατικές και έντιμες εκλογές. Στο μέλλον, τα κοινοβούλια θα πρέπει να διαδραματίζουν έναν πολύ πιο σημαντικό ρόλο στη χάραξη, τον έλεγχο και την εφαρμογή των αναπτυξιακών πολιτικών - όχι μόνο το Ευρωπαϊκό Κοινοβούλιο αλλά και τα κοινοβούλια των κρατών μελών.
<SPEAKER ID="498" NAME="Alain Hutchinson">
εξ ονόματος της Ομάδας PSE. - (FR) Κυρία Πρόεδρε, κύριε Επίτροπε, κυρία Carlotti, θα ήθελα καταρχάς να σας συγχαρώ για την εξαίρετη εργασία σας όσον αφορά τη σύνταξη της παρούσας έκθεσης, η οποία πραγματοποιήθηκε άριστα.
<P>
Πέρα από την υπόμνηση ότι είναι σήμερα επείγον να ενθαρρύνουμε τους εταίρους μας να επικυρώσουν το 10ο ΕΤΑ, θα ήθελα να επανέλθω σε ορισμένα ζητήματα, τα οποία, για εμάς τους Ευρωπαίους Σοσιαλιστές, είναι ουσιώδους σημασίας ενόψει των σημερινών προκλήσεων που αντιμετωπίζουν οι πληθυσμοί του Νότου· προκλήσεων που επισημαίνονται κατά τραγικό τρόπο από τη σημερινή επισιτιστική κρίση.
<P>
Καταρχάς, πρέπει να λάβουμε περισσότερο υπόψη τη γεωργία, η οποία αντιπροσωπεύει μικρό μόνο μέρος του Ευρωπαϊκού Ταμείου Ανάπτυξης. Σας υπενθυμίζω ότι 9 από τις 78 χώρες στο 9ο ΕΤΑ και μόνο το 8% των ποσών που διατέθηκαν στο πλαίσιο του 10ου ΕΤΑ κάλυπταν τη γεωργία και τις πρωτοβουλίες για αγροτική ανάπτυξη.
<P>
Επίσης, υπάρχει το θέμα της καθυστερημένης εφαρμογής της αύξησης που ανακοίνωσε η Επιτροπή, ως μέρους της στήριξης που θα παρείχε για την ανάπτυξη της γεωργίας στις νότιες χώρες.
<P>
Είναι επιτακτικό να παρακολουθήσουμε τη συνεκτικότητα των πολιτικών μας και των πολιτικών των κρατών μελών σε σχέση με τις προτεραιότητες που καθορίζονται στο 10ο ΕΤΑ, κυρίως όσον αφορά την αγροτική πολιτική, διότι καμία αναπτυξιακή πολιτική δεν έχει νόημα αν συνεχίζουμε να δίνουμε με το ένα χέρι και να τα παίρνουμε πίσω με το άλλο.
<P>
Ένα άλλο σημαντικό για εμάς ζήτημα είναι, βέβαια, η διάσταση του φύλου, ιδιαίτερα εφόσον γνωρίζουμε τον κεντρικό ρόλο που διαδραματίζουν οι γυναίκες στην ανάπτυξη της πλειονότητας των χωρών αυτών.
<P>
Τέλος, η ανάγκη, όπως αναφέρθηκε σήμερα το πρωί κατά τη διάρκεια της συζήτησης σχετικά με την απαλλαγή για τον προϋπολογισμό, για ένταξη του ΕΤΑ στον προϋπολογισμό, το οποίο διέφυγε έως σήμερα κάθε κοινοβουλευτικού ελέγχου, παρά το γεγονός ότι πρόκειται για έναν προϋπολογισμό ύψους 22,6 δισεκατομμυρίων ευρώ -όπως μας υπενθυμίσατε, κύριε Επίτροπε- και αντιστοιχεί στο μεγαλύτερο μέρος των αναπτυξιακών μας πόρων. " έκκληση αυτή απευθύνεται περισσότερο στο Συμβούλιο από ό,τι στην Επιτροπή, με την οποία καταλήξαμε σε συμφωνία επί του θέματος.
<P>
Λυπάμαι, αλλά πρέπει να υπογραμμίσω αυτό που είπε η συνάδελφός μου, κ. Carlotti, όσον αφορά την επαγρύπνηση που απαιτείται, έτσι ώστε το 10ο ΕΤΑ να μην χρησιμοποιηθεί ως μοχλός ή ως πανάκεια για τις συμφωνίες οικονομικής εταιρικής σχέσης. Προφανώς, δεν θα ευθύνεται αυτό.
<SPEAKER ID="499" NAME="DanutBudreikaitė" LANGUAGE="LT">
Κυρία Πρόεδρε, κυρίες και κύριοι, το Ευρωπαϊκό Ταμείο Ανάπτυξης εορτάζει την 50ή επέτειο της δημιουργίας του. Κατά τη διάρκεια αυτής της περιόδου κατέστη σημαντικό μέσο της αναπτυξιακής συνεργασίας με τις χώρες ΑΚΕ, ενισχύοντας την οικονομική και κοινωνική τους ανάπτυξη. Κατά τη διάρκεια των διαπραγματεύσεων για το 10ο ΕΤΑ, τα κράτη μέλη της ΕΕ συμφώνησαν σχετικά με τη σημασία του Ταμείου και την ανάγκη για περαιτέρω ενθάρρυνση της ανάπτυξης των χωρών ΑΚΕ, καθώς και σχετικά με την αύξηση του προϋπολογισμού του Ταμείου κατά 10 δισ. ευρώ σε σχέση με το 9ο ΕΤΑ. Κάτι τέτοιο θα καθιστούσε περισσότερο αποτελεσματικό τον αγώνα κατά της φτώχειας και θα μας επέτρεπε να συνεχίσουμε με την εφαρμογή των Αναπτυξιακών Στόχων της Χιλιετίας.
<P>
Θα ήθελα να επισημάνω το γεγονός ότι από το 2008 τα νέα κράτη μέλη της ΕΕ άρχισαν να συνεισφέρουν στον προϋπολογισμό του 10ου ΕΤΑ. Απαιτείται να καταβάλουν περίπου 820 εκατομμύρια ευρώ. Ωστόσο, η εφαρμογή του 10ου ΕΤΑ δεν έχει ξεκινήσει ακόμη, κυρίως επειδή οι μισές από τις χώρες ΑΚΕ δεν κατόρθωσαν να επικυρώσουν την αναθεωρημένη συμφωνία του Κοτονού. Για τον λόγο αυτόν, θα ήθελα να ενθαρρύνω τις χώρες ΑΚΕ να επικυρώσουν την αναθεωρημένη συμφωνία του Κοτονού το συντομότερο δυνατό.
<P>
Πριν από την επικύρωση της παρούσας οικονομικής πρωτοβουλίας, πραγματοποιήθηκαν συζητήσεις σχετικά με την ένταξη του ΕΤΑ στον κοινοτικό προϋπολογισμό, καθώς η βασική ιδέα ήταν ότι αυτό θα ενίσχυε την αποτελεσματικότητα της εφαρμογής του. Εξακολουθούμε να αναμένουμε κάποια απόφαση επί του θέματος. Θα ήθελα επίσης να παροτρύνω την ΕΕ να διαθέσει ένα πιο ουσιαστικό μέρος από τους πόρους του ΕΤΑ στις υπηρεσίες υγείας και στην εκπαίδευση. Από το 2001, ο προϋπολογισμός της ΕΕ προβλέπει να διατεθεί το 20% της βοήθειας στη βασική ιατρική περίθαλψη και στην εκπαίδευση, και το ίδιο θα πρέπει να ισχύσει και για το ΕΤΑ. Ενόψει των καινοτομιών του ΕΤΑ, θα ήθελα να δώσω έμφαση στην ενθάρρυνση της ορθής διαχείρισης. Αν και δεν είναι εντελώς σαφές με ποιον τρόπο μπορεί να γίνει κάτι τέτοιο επί του παρόντος, υποστηρίζω την ενσωμάτωση επιπρόσθετων κριτηρίων -την απελευθέρωση των αγορών, την καταπολέμηση της τρομοκρατίας, τις δεσμεύσεις όσον αφορά τα όπλα μαζικής καταστροφής και την επανεισδοχή των μεταναστών. " εφαρμογή των κριτηρίων αυτών θα μπορούσε να συμβάλει στην ενίσχυση της σταθερότητας στις χώρες ΑΚΕ.
<SPEAKER ID="500" NAME="Leopold Józef Rutowicz">
εξ ονόματος της Ομάδας UEN. - (PL) Κυρία Πρόεδρε, η υλοποίηση του προγραμματισμού του 10ου Ευρωπαϊκού Ταμείου Ανάπτυξης κατά την περίοδο 2008-2013 έχει αξιοσημείωτη ανθρωπιστική και πολιτική σημασία. Στόχος των προγραμμάτων αυτών είναι η εξάλειψη της φτώχειας και η επίτευξη κοινωνικής σταθερότητας στις εταιρικές χώρες και περιφέρειες στο πλαίσιο της διαρκούς ανάπτυξης, ιδιαίτερα στην Αφρική. " αποτελεσματικότητα αυτής της βοήθειας, η οποία καθιερώθηκε από το Ευρωπαϊκό Κοινοβούλιο, τα κράτη μέλη και άλλους χορηγούς βοήθειας και η οποία ανέρχεται σε πολλά δισεκατομμύρια ευρώ, θα εξαρτάται από τον σωστό καθορισμό των στόχων, την απλούστευση των επίσημων φραγμών, την εναρμόνιση των δράσεων και τη συνεχή παρακολούθηση, μέρος της οποίας θα πραγματοποιείται από τα ευρωπαϊκά θεσμικά όργανα.
<P>
" βοήθεια, με την οικονομική έννοια της λέξης, θα πρέπει να συνδέεται με συμφωνίες εταιρικής σχέσης και να διασφαλίζει την ανάπτυξη των απαιτούμενων υποδομών, επιτρέποντας με τον τρόπο αυτόν τη δημιουργία θέσεων απασχόλησης στις βιομηχανίες εξόρυξης και επεξεργασίας ορυκτών, καθώς και στη γεωργία. " αγορά για τις πωλήσεις προϊόντων θα πρέπει να είναι η Ευρωπαϊκή Ένωση, με τις διαρκείς ελλείψεις της σε πρώτες ύλες και ορισμένα προϊόντα. Οι πόροι θα πρέπει να συνοδεύονται από λογιστική βοήθεια, έτσι ώστε να διασφαλιστεί η αποτελεσματική χρήση τους.
<SPEAKER ID="501" NAME="Mikel Irujo Amezaga">
εξ ονόματος της Ομάδας Verts/ALE. - (ES) Κυρία Πρόεδρε, κύριε Επίτροπε, θα ήθελα καταρχάς να συγχαρώ την κ. Carlotti για αυτήν την εξαίρετη έκθεση και να πω ότι όταν συζητούμε για την εφαρμογή του προγράμματος, πρέπει να εξετάζουμε κάθε χώρα ξεχωριστά, τις πραγματικές δαπάνες που πρέπει να αντιμετωπίσουν καθώς και τη διαχείριση των δαπανών αυτών.
<P>
Δεν πρέπει να ξεχνούμε ότι το ΕΤΑ δεν εμπίπτει στο πεδίο της γενικής χρηματοδοτικής ενίσχυσης της Επιτροπής και, ως εκ τούτου, μπορούμε να απαιτήσουμε να υπάρχει σαφής διαφάνεια, καθώς και να χρησιμοποιούνται τα χρήματα αυτά για συγκεκριμένους στόχους.
<P>
Τα 23 δισ. ευρώ για ένα διάστημα πέντε ετών και για 78 χώρες δεν είναι αρκετά για να γίνουν όλα, κατά συνέπεια, σύμφωνα με όσα συμφωνήσαμε στη Δήλωση του Παρισιού το 2005, πρέπει να καταλήγουμε πάντοτε σε διμερείς συμφωνίες όσον αφορά τα προγράμματα, τα σχέδια και τις στρατηγικές που πρέπει να ακολουθηθούν, και τονίζω "διμερείς συμφωνίες".
<P>
Τέλος, παρόλο που γνωρίζουμε ότι η γενική χρηματοδοτική ενίσχυση που χορηγείται στις χώρες ΑΚΕ επικεντρώνεται κατά κύριο λόγο σε στρατηγικές για την εκρίζωση της φτώχειας, δεν θα ήταν υπερβολικό να διασφαλίσουμε ότι ο τελικός στόχος του ΕΤΑ θα είναι ο ίδιος.
<SPEAKER ID="502" NAME="Filip Kaczmarek" AFFILIATION="PPE-DE">
(PL) Κυρία Πρόεδρε, η υλοποίηση του 10ου Ευρωπαϊκού Ταμείου Ανάπτυξης κατά την περίοδο από το 2008 έως και το 2013 συμπίπτει με μια περίοδο εξαιρετικά σημαντικά προκλήσεων για το ευρωπαϊκό και το παγκόσμιο αναπτυξιακό πρόγραμμα. Μπορούμε να προσδιορίσουμε τουλάχιστον ορισμένες από αυτές: την εφαρμογή της κοινής στρατηγικής που υιοθετήθηκε πρόσφατα μεταξύ ΕΕ και Αφρικής· την εφαρμογή των Αναπτυξιακών Στόχων της Χιλιετίας, οι οποίοι προβλέπονται -όπως όλοι θυμόμαστε- για το 2015· την εφαρμογή των νέων συμφωνιών οικονομικής εταιρικής σχέσης (ΣΟΕΣ)· και την ενδιάμεση αναθεώρηση των δημοσιονομικών προοπτικών που ορίστηκαν για το 2009. Ως εκ τούτου, έχουμε να αντιμετωπίσουμε κάποιες ιδιαίτερα σκληρές προκλήσεις όσον αφορά τον προγραμματισμό, την εισαγωγή νέων λύσεων και την υλοποίηση του 10ου ΕΤΑ.
<P>
Κατά την άποψή μου, η εισηγήτρια, κ. Carlotti, πραγματοποίησε θαυμάσια δουλειά· συνέλαβε και συνόψισε σωστά τους σημαντικότερους στόχους και τα δύσκολα ζητήματα που θα αποτελέσουν πρόκληση κατά την υλοποίηση του Ευρωπαϊκού Ταμείου Ανάπτυξης. Θα ήθελα να επιστήσω την προσοχή σας σε δύο ζητήματα, τα οποία θεωρώ άκρως σημαντικά.
<P>
Το 10ο Ευρωπαϊκό Ταμείο Ανάπτυξης προβλέπει την εκταμίευση περίπου 23 δισ. ευρώ, τα οποία θα προορίζονται για τη συνεργασία με τις φτωχότερες χώρες του κόσμου. Εάν χρησιμοποιηθεί σωστά, το ΕΤΑ μπορεί να συμβάλει σημαντικά στην επίτευξη των Αναπτυξιακών Στόχων της Χιλιετίας. Για τον λόγο αυτόν, επομένως, πρωταρχική προτεραιότητα της ευρωπαϊκής μας προοπτικής θα πρέπει να είναι ο πρώτος από τους Αναπτυξιακούς Στόχους της Χιλιετίας - η εκρίζωση της ακραίας φτώχειας και πείνας. Κατά συνέπεια, πρέπει να διασφαλίσουμε ότι ο εκτελεστικός κανονισμός θα επικεντρώνεται, στην πραγματικότητα, στην υλοποίηση του στόχου αυτού, δίνοντάς του προτεραιότητα σε σχέση με τους άλλους κοινωνικούς στόχους. Οι άλλοι στόχοι είναι σημαντικοί, αλλά η προτεραιότητα της εκρίζωσης της ακραίας φτώχειας θα πρέπει να παρακολουθείται διαρκώς.
<P>
Δεύτερον, προκειμένου να αυξηθούν η συνεκτικότητα, η διαφάνεια και η αποτελεσματικότητα της ευρωπαϊκής αναπτυξιακής συνεργασίας, το ΕΤΑ θα πρέπει να συμπεριληφθεί στον κοινοτικό προϋπολογισμό. Το ζήτημα της ένταξης του ΕΤΑ στον προϋπολογισμό θα πρέπει να συζητηθεί κατά τη διάρκεια της αναθεώρησης των δημοσιονομικών προοπτικών. Γνωρίζω ότι ορισμένα κράτη μέλη φοβούνται τη λύση αυτήν, όμως κατά την άποψη της Επιτροπής Ανάπτυξης, και πιθανότατα κατά την άποψη του Ευρωπαϊκού Κοινοβουλίου συνολικά, δεν υπάρχει αμφιβολία ότι κάτι τέτοιο θα ήταν επωφελές για την ευρωπαϊκή αναπτυξιακή πολιτική.
<SPEAKER ID="503" NAME="Zita Pleštinská" AFFILIATION="PPE-DE">
(SK) Κυρίες και κύριοι, η συνάντησή μου με την Πρόεδρο του Παναφρικανικού Κοινοβουλίου, την κ. Gertrude Mongella, στο Ευρωπαϊκό Κοινοβούλιο μου προκάλεσε ισχυρή εντύπωση.
<P>
Κατά τη διάρκεια της συνάντησης στο Ευρωπαϊκό Κοινοβούλιο, η κ. Gertrude Mongella είπε τα εξής: "" Ευρώπη διαδραματίζει σημαντικό ρόλο στην Αφρική. " παρουσία της Ευρώπης στην Αφρική έχει μακρά ιστορία, τόσο θετική όσο και αρνητική. " Ευρώπη διαθέτει την τεχνολογία· η Ευρώπη διαθέτει τους πόρους· η Ευρώπη αναπτύσσει τις επιστημονικές της γνώσεις. " Ευρώπη μπορεί να διαδραματίσει σημαντικό ρόλο. Επιπλέον, η Ευρώπη δεν έχει τη δυνατότητα να υπάρξει χωρίς την Αφρική."
<P>
Πιστεύω ότι το 10ο Ευρωπαϊκό Ταμείο Ανάπτυξης (2008-2013) είναι ένα σημαντικό εργαλείο από την πλευρά της εκπλήρωσης των πολιτικών υποχρεώσεων της ΕΕ και των κρατών μελών της για την παροχή αναπτυξιακής βοήθειας. Για αυτόν τον λόγο, καλώ τα ευρωπαϊκά κράτη μέλη και τις χώρες ΑΚΕ που δεν έχουν επικυρώσει ακόμη την εσωτερική συμφωνία και την τροποποιημένη συμφωνία του Κοτονού να το πράξουν, με την ελπίδα ότι το ταμείο θα καταστεί λειτουργικό το συντομότερο δυνατό.
<SPEAKER ID="504" NAME="Louis Michel">
μέλος της Επιτροπής. - (FR) Κυρία Πρόεδρε, θα είμαι πολύ σύντομος, διότι δεν είχα αντιληφθεί, αλλά στην πράξη απάντησα ήδη στην αρχική μου ομιλία σε μια σειρά ερωτημάτων.
<P>
Θα ήθελα να επανέλθω σε ένα σημείο, το οποίο επέκρινε η κ. Carlotti -επρόκειτο, βέβαια, για μια πολύ δίκαιη κριτική- και το οποίο είναι ότι, σε μια εποχή κατά την οποία οι προκλήσεις που αντιμετωπίζουμε από πλευράς ανάπτυξης είναι περισσότερες όσο ποτέ, πρέπει να ειπωθεί ότι τα κράτη μέλη μας μειώνουν την αναπτυξιακή τους βοήθεια. Στην πραγματικότητα, πρόκειται να χάσουμε 1 700 000 000 ευρώ - και είναι η πρώτη φορά που σημειώνεται μείωση. Πρόκειται για ένα τεράστιο ποσό. Φανταστείτε τι δαπάνες θα μπορούσαν να γίνουν από πλευράς νοσοκομείων, ιατρών και διδασκόντων για τις αναπτυσσόμενες χώρες. Ως εκ τούτου, αυτό που προτείνει το Ευρωπαϊκό Συμβούλιο, κυρία Carlotti, είναι ότι κάθε κράτος μέλος θα πρέπει να επιβεβαιώσει τουλάχιστον τη δέσμευση που ανέλαβε το 2005, εάν θυμάστε, και να συμφωνήσει στην κατάρτιση ενός μεταβατικού σχεδίου, το οποίο θα περιγράφει με ποιον τρόπο μπορεί κάθε κράτος μέλος να επιτύχει τον στόχο που έχει οριστεί για το 2010 και το 2015. Είναι πεποίθησή μου ότι τότε θα αναγκαστούν να υιοθετήσουν κάποια συγκεκριμένη θέση από τις δεσμεύσεις που ανέλαβαν δημοσίως.
<P>
Το δεύτερο σημείο, κύριε Hutchinson, είναι ότι έχετε δίκιο για τα ποσοστά. Θα ήθελα απλώς να πω ότι το 9ο ΕΤΑ απέδιδε στη γεωργία και την αγροτική ανάπτυξη 650 εκατομμύρια ευρώ, ενώ το 10ο ΕΤΑ αποδίδει 1 δισεκατομμύριο 250 εκατομμύρια ευρώ. Πρόκειται για αύξηση με απόλυτους και όχι με ποσοστιαίους όρους, έχετε δίκιο. Δεύτερον, αρχικά επέλεξαν τη γεωργία τέσσερις χώρες, ενώ σήμερα οι χώρες αυτές έχουν φθάσει τις 25. Εντούτοις, αυτό δεν αρκεί, εξακολουθεί να μην είναι αρκετά φιλόδοξο, και χρειάστηκε πραγματικά να ασκήσουμε έντονες πιέσεις σε ορισμένες χώρες προκειμένου να συμφωνήσουν με αυτήν την προσέγγιση.
<P>
Όσον αφορά τις συμφωνίες οικονομικής εταιρικής σχέσης, πάντοτε γίνεται μια ανταλλαγή απόψεων επί του θέματος όποτε συναντιόμαστε. Ωστόσο, είναι πολύ αργά πλέον, και αυτό έχει μειώσει τον ενθουσιασμό μου για το εν λόγω θέμα. Παρόλα αυτά, θα ήθελα απλώς να επιβεβαιώσω κάτι που θα σας αρέσει. Έλεγα πάντοτε ότι όσες χώρες δεν υπογράφουν κάποια συμφωνία οικονομικής εταιρικής σχέσης, προφανώς δεν θα δεχθούν κυρώσεις από οικονομικής πλευράς και προφανώς τα δύο αυτά ζητήματα δεν σχετίζονταν μεταξύ τους. Σε καμία περίπτωση δεν θα χρησιμοποιήσουμε τον προϋπολογισμό ή την υλοποίησή του ως μέσο πίεσης ή ως μορφή εκβιασμού για να αναγκάσουμε κάποια χώρα να υπογράψει κάποια συμφωνία οικονομικής εταιρικής σχέσης. Αυτό το λέγαμε πάντοτε και δεν πρόκειται να αλλάξει.
<P>
Όσον αφορά την επικύρωση, νομίζω ήταν η κ. Budreikaité αυτή που έθεσε το εν λόγω ζήτημα. Σήμερα, όλα τα κράτη μέλη της ΕΕ έχουν πραγματοποιήσει την επικύρωση. Υπολείπονται ακόμη πέντε χώρες-εταίροι. Ελπίζω ότι αυτό θα ολοκληρωθεί έως το τέλος του μήνα, έτσι ώστε να μπορέσουν όλα να ξεκινήσουν τον Ιούνιο.
<P>
Θα ήθελα να επαναλάβω την πεποίθησή μου ότι η ένταξη του Ευρωπαϊκού Ταμείου Ανάπτυξης στον προϋπολογισμό θα μας επέτρεπε αναμφίβολα να είμαστε περισσότερο αποδοτικοί, να δεχόμαστε δημοκρατικό έλεγχο, να συμμετέχουμε και να είμαστε υπεύθυνοι για αυτήν την αναπτυξιακή πολιτική, όπως συμβαίνει και με άλλες πολιτικές. Κατά την άποψή μου, κάτι τέτοιο θα παρείχε πολύ μεγαλύτερα περιθώρια για δράση, ανταπόκριση, νομιμότητα και αξιοπιστία. Ελπίζω ότι θα μπορέσουμε να κάνουμε όσα κράτη μέλη εξακολουθούν να έχουν αντίθετη άποψη να δουν τα πράγματα λογικά.
<SPEAKER ID="505" NAME="Marie-Arlette Carlotti">
εισηγήτρια. - (FR) Σας ευχαριστώ όλους για αυτήν τη συζήτηση και για το ότι μείνατε έως αργά. Σας ευχαριστώ, Επίτροπε. Θα ήθελα να πω ότι, όσον αφορά την επίσημη αναπτυξιακή βοήθεια, έχετε την υποστήριξη του Κοινοβουλίου. Διάβασα τις δεσμεύσεις σας στον Τύπο· ξέρω ότι χρειάστηκε θάρρος για να πείτε ορισμένα πράγματα.
<P>
Ωστόσο, θα ήθελα να επιστρέψω σε δύο σημεία. Πρώτον, στην κινητήρια δόση. Όπως γνωρίζετε, το μέσο αυτό περιβάλλεται από μεγάλη αβεβαιότητα. " διαδικασία λήψης αποφάσεων δεν είναι πολύ σαφής. Δεν προβλέπεται κανένας έλεγχος και καμία πληροφόρηση για το Ευρωπαϊκό Κοινοβούλιο ή για την Κοινοβουλευτική Συνέλευση Ίσης Εκπροσώπησης, ή για τα εθνικά κοινοβούλια, και όπως είπα και νωρίτερα, υπάρχουν ορισμένα κριτήρια στα προφίλ διακυβέρνησης, τα οποία μας δημιουργούν πρόβλημα. Δεν θα επαναλάβω τα ίδια, αλλά θεωρώ ότι αυτή η ασάφεια θα μπορούσε να εξαλειφθεί μόνο με εξωτερικό έλεγχο εκτός της Επιτροπής, με άλλα λόγια με έλεγχο από μέρους του Ευρωπαϊκού Κοινοβουλίου, των εθνικών κοινοβουλίων και της Κοινοβουλευτικής Συνέλευσης Ίσης Εκπροσώπησης σχετικά με το πώς και υπό ποιες προϋποθέσεις θα καταβάλλεται η κινητήρια δόση. Θεωρώ επίσης ότι ο έλεγχος αυτός θα πρέπει να αποτελεί ρητά μέρος της υλοποίησης του ΕΤΑ.
<P>
Ως προς την περιφερειακή ολοκλήρωση και τις συμφωνίες οικονομικής εταιρικής σχέσης, θεωρώ ότι η χρηματοδότηση των συμφωνιών οικονομικής εταιρικής σχέσης θα πρέπει να συμπληρώνει τη χρηματοδότηση του ΕΤΑ. Άκουσα τι είπατε σχετικά με το θέμα αυτό. Εντούτοις, πρέπει να υπάρξουν διασαφηνίσεις μεταξύ των περιφερειών και μεταξύ των χωρών ΑΚΕ όσον αφορά τον διαχωρισμό των ταμείων και τα ολοκληρωμένα περιφερειακά προγράμματα. Σας πιστεύουμε όταν λέτε ότι δεν υπάρχουν νέοι όροι, αλλά χρειαζόμαστε αυτού του είδους τη διαβεβαίωση και τη σαφήνεια. Εν πάση περιπτώσει, σας ευχαριστούμε πολύ που μείνατε μέχρι αργά.
<P>
(Χειροκροτήματα)
<SPEAKER ID="506" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 11.30 π.μ.
<P>
Γραπτές δηλώσεις (άρθρο 142 του Κανονισμού)
<SPEAKER ID="508" NAME="Tokia Saïfi  " AFFILIATION="PPE-DE">
γραπτώς. - (FR) Το 10ο ΕΤΑ παρέχει στην ΕΕ και στις χώρες ΑΚΕ ένα μακροπρόθεσμο πλαίσιο για συνεργασία και ανάπτυξη. Ανέρχεται στα 22,7 δισεκατομμύρια ευρώ για την περίοδο 2008-2013 και έχει σχεδιαστεί με σκοπό να παράσχει βοήθεια στις φτωχότερες και περισσότερο ευάλωτες χώρες του κόσμου. Προκειμένου να είναι αποτελεσματικό το ταμείο αυτό, το οποίο αποτελεί τον οικονομικό βραχίονα της ευρωπαϊκής αναπτυξιακής πολιτικής, πρέπει να προχωρήσουμε πέρα από την ασύμμετρη συνεισφορά των κρατών μελών και να το εντάξουμε στον κοινοτικό προϋπολογισμό. Στην πραγματικότητα, η ένταξη της ευρωπαϊκής βοήθειας στον προϋπολογισμό θα μπορούσε να προσφέρει ορισμένα πλεονεκτήματα, καθώς η βοήθεια προς τις χώρες ΑΚΕ θα υπόκειται στους ίδιους κανόνες προγραμματισμού και διαχείρισης με άλλα εργαλεία της ΕΕ για την εξωτερική δράση, ενισχύοντας με τον τρόπο αυτόν τη συνεκτικότητα, τη διαφάνεια, την αποτελεσματικότητα και τον δημοκρατικό έλεγχο της αναπτυξιακής συνεργασίας. Πρέπει να αφήσουμε πίσω την ιδέα των "ιστορικών δεσμών" μεταξύ ορισμένων κρατών μελών και των υπερπόντιων χωρών και εδαφών, και να θέσουμε την Αφρική και την ανάπτυξη στις προτεραιότητες της ΕΕ ως συνόλου. Αν η ΕΕ επιθυμεί να είναι οι πολιτικές αυτές και τα προγράμματα αποτελεσματικά, τότε πρέπει να συνεχίσει να εκσυγχρονίζει την εξωτερική της βοήθεια και να συμπεριλάβει το ΕΤΑ στον κοινοτικό προϋπολογισμό από το 2009.

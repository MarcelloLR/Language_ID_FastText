<CHAPTER ID="007-01">
1. Εκλογή του Προέδρου της Επιτροπής (ψηφοφορία)
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε ...
<P>
(Ο ομιλητής διακόπτεται από διαμαρτυρίες στη δεξιά πτέρυγα της Αίθουσας)
<P>
Μήπως είστε άρρωστος; Είστε άρρωστος;
<P>
Καθώς εχθές παρουσιάστηκαν προβλήματα με την ψηφοφορία, θα ήθελα να σας ζητήσω να ελέγξετε τα μηχανήματα.
<P>
Δεν είναι και τόσο κακή ιδέα, έτσι δεν είναι, κυρίες και κύριοι;
<SPEAKER ID="097" NAME="Πρόεδρος">
Όπως προτάθηκε, διεξάγουμε μια δοκιμαστική ψηφοφορία, δηλαδή μια ψηφοφορία για να ελέγξουμε ότι όλοι διαθέτουμε κάρτες, ότι όλοι καθόμαστε σωστά και ότι ο εξοπλισμός λειτουργεί.
<P>
Κυρίες και κύριοι, επιτρέψτε μου να επαναλάβω: μία φορά ανά πέντε έτη, το Ευρωπαϊκό Κοινοβούλιο αποφασίζει ποιος θα είναι επικεφαλής ενός άλλου θεσμικού οργάνου της Ευρωπαϊκής Ένωσης. " σημερινή ημερήσια διάταξη περιλαμβάνει την εκλογή του Προέδρου της Ευρωπαϊκής Επιτροπής. " εκλογή αυτή θα ενισχύσει τον δημοκρατικό χαρακτήρα του θεσμικού μας οργάνου. Αυτό θα το πράξουμε εμείς, οι εκλεγμένοι εκπρόσωποι όλων των περιφερειών της Ευρώπης.
<P>
Το Συμβούλιο της Ευρώπης πρότεινε ως υποψήφιο Πρόεδρο της Επιτροπής τον κ. José Manuel Barroso. Σύμφωνα με το άρθρο 105, παράγραφος 2, του Κανονισμού, το Κοινοβούλιο δύναται να εγκρίνει ή να απορρίψει κατά πλειοψηφία τον προτεινόμενο υποψήφιο. " ψηφοφορία είναι μυστική. Ας προχωρήσουμε τώρα στην εκλογή του Προέδρου της Επιτροπής σύμφωνα με τον Κανονισμό. " ψηφοφορία θα διεξαχθεί μέσω του ηλεκτρονικού συστήματος. Θα ήθελα να επαναλάβω ότι μπορείτε να ψηφίσετε από οποιοδήποτε έδρανο στην αίθουσα της Ολομέλειας αρκεί να τοποθετήσετε την κάρτα ψηφοφορίας σας στην προσωπική συσκευή ψηφοφορίας. Το αναφέρω αυτό γιατί υπάρχουν πολλοί νέοι βουλευτές του ΕΚ στο Σώμα. Ως είθισται, στην ψηφοφορία μπορείτε να ψηφίσετε υπέρ ή κατά του υποψηφίου, ή να απέχετε.
<P>
(Διεξάγεται η ψηφοφορία)
<P>
Τα αποτελέσματα της ψηφοφορίας είναι τα εξής: ψήφισαν 718 βουλευτές, εκ των οποίων 382 υπέρ, 219 κατά και 117 απείχαν.
<P>
(Ζωηρά χειροκροτήματα)
<P>

<SPEAKER ID="098" NAME="Πρόεδρος">
Σύμφωνα με τα αποτελέσματα που θα δούμε στον πίνακα -δεν έχουν εμφανιστεί ακόμη- ο προταθείς υποψήφιος του Συμβουλίου, ο κ. José Manuel Barroso, εξελέγη Πρόεδρος της Ευρωπαϊκής Επιτροπής.
<P>
Θα ήθελα να απευθύνω τα ειλικρινή μου συγχαρητήρια στον κ. Barroso για την εκλογή του στη θέση του Προέδρου της Επιτροπής. Θα ήθελα να δηλώσω ότι μας περιμένει πολύ δουλειά. Θα πρέπει να αντιμετωπίσουμε προκλήσεις, και οι πολίτες μας αναμένουν να δράσουμε πολύ δυναμικά και να ανταποκριθούμε στις προσδοκίες τους.
<P>
Κύριε Πρόεδρε, γνωρίζω ότι είστε ενήμερος για τις προτεραιότητες του Ευρωπαϊκού Κοινοβουλίου. Μετά τις συζητήσεις, τις οποίες πραγματοποιήσαμε και εντός των πολιτικών μας ομάδων, όπως εχθές, γνωρίζετε τις προσδοκίες μας. Για τον λόγο αυτόν, ανυπομονούμε πραγματικά να συνεργαστούμε μαζί σας κατά την προσεχή πενταετία. Πάνω από όλα, ευελπιστούμε να ανταποκριθούμε στις ανάγκες των πολιτών μας. Σας συγχαίρω για μία ακόμη φορά, και μπορείτε τώρα να λάβετε τον λόγο, εάν επιθυμείτε να μας πείτε δυο λόγια. Συγχαρητήρια, και ό,τι καλύτερο!
<P>
(Ζωηρά χειροκροτήματα)
<SPEAKER ID="099" NAME="José Manuel Barroso" LANGUAGE="PT">
Κύριε Πρόεδρε, κυρίες και κύριοι, καταρχάς θα ήθελα να εκφράσω τις εγκάρδιες ευχαριστίες μου για τη μεγάλη εμπιστοσύνη που δείξατε στο πρόσωπό μου. " εμπιστοσύνη σας με τιμά και με συγκινεί ιδιαιτέρως, και την αποδέχομαι με μεγάλη αίσθηση ευθύνης. Εκλαμβάνω επίσης αυτήν την ψήφο εμπιστοσύνης ως ένδειξη ότι το Κοινοβούλιο συμφωνεί με τη φιλόδοξη ατζέντα που παρουσιάζω για την Ευρώπη κατά την επόμενη πενταετία.
<P>
Όπως ανέφερα στο πλαίσιο των συζητήσεων πριν από την ψηφοφορία, επιθυμώ να συνεργαστώ με όλες τις πολιτικές ομάδες που συμμετέχουν σε αυτό το πρόγραμμα, το οποίο προσβλέπει σε μια Ευρώπη αλληλεγγύης και ελευθερίας. Οφείλω, ωστόσο, να ευχαριστήσω ιδιαιτέρως την Ομάδα του Ευρωπαϊκού Λαϊκού Κόμματος (Χριστιανοδημοκράτες), η οποία ανέλαβε την πρόκληση να υιοθετήσει το πρόγραμμά μου στη Βαρσοβία πριν από τις εκλογές, σε μια προσπάθεια να δοθούν, ευθύς εξαρχής, μεγαλύτερα περιθώρια έκφρασης στην ευρωπαϊκή κοινοβουλευτική δημοκρατία.
<P>
Όπως δήλωσα στο παρόν Σώμα εχθές, αλλά και σε άλλες ευκαιρίες που μου δόθηκαν προσφάτως, το κόμμα μου, ως Προέδρου της Επιτροπής, θα είναι η Ευρώπη και θα απαρτίζεται από όλους όσοι επιθυμούν να συμπορευτούμε σε αυτό το συναρπαστικό ταξίδι προς μια ενωμένη Ευρώπη. Αυτοί είναι οι άνθρωποι με τους οποίους θα ήθελα να επιτύχουμε τη συναίνεση που χρειαζόμαστε για να ενισχύσουμε το ευρωπαϊκό εγχείρημα.
<P>
Επί τη ευκαιρία, επιτρέψτε μου να πω επίσης λίγα λόγια για τη δική μου χώρα, την Πορτογαλία. Χωρίς την πρωτοβουλία και τη στήριξη της κυβέρνησης και του πρωθυπουργού της José Sócrates, δεν θα μπορούσα να θέσω υποψηφιότητα. Θα ήθελα να ευχαριστήσω την Πορτογαλία για τη στήριξή της, την οποία μου εξέφρασε και ο Πρόεδρος της Δημοκρατίας, ο καθηγητής Cavaco Silva. Θα ήθελα να ευχαριστήσω για τη στήριξή του καθέναν από αυτούς τους ένθερμους Ευρωπαίους ξεχωριστά οι οποίοι πιστεύουν σε αυτό το έργο για την Ευρώπη.
<P>
Πρόεδρος της Επιτροπής. - (EN) Τέλος, θα ήθελα να επαναλάβω σε εσάς, κύριε Πρόεδρε, καθώς και σε όλους τους βουλευτές στο παρόν Σώμα, την ειλικρινή μου αποφασιστικότητα να συνεργαστούμε τα επόμενα πέντε έτη, ώστε να μπορέσετε να οικοδομήσετε μια ισχυρότερη ευρωπαϊκή κοινοβουλευτική δημοκρατία. Πιστεύω ότι το Ευρωπαϊκό Κοινοβούλιο και η Ευρωπαϊκή Επιτροπή, ως τυπικά κοινοτικά θεσμικά όργανα, έχουν ένα ειδικό καθήκον απέναντι στους πολίτες μας. Αυτό ακριβώς δήλωσα ότι θα πράξω και αυτό ακριβώς πρόκειται να πράξω - μια ισχυρότερη Ευρώπη για ελευθερία και αλληλεγγύη.
<P>
(Χειροκροτήματα)
<SPEAKER ID="101" NAME="Πρόεδρος">
Θα ήθελα να κάνω μια επίσημη δήλωση. Σύμφωνα με το άρθρο 105, παράγραφος 3, του Κανονισμού, θα ενημερώσω το Συμβούλιο σχετικά με τα αποτελέσματα της ψηφοφορίας που διεξήχθη πριν από 10 λεπτά, και θα ήθελα να ζητήσω από το Συμβούλιο και τον νεοεκλεγέντα Πρόεδρο της Επιτροπής να ορίσουν από κοινού τους υποψηφίους για τις θέσεις των Επιτρόπων. Δεδομένου του όγκου της δουλειάς που μας περιμένει, πρέπει να εργαστούμε όσο το δυνατόν ταχύτερα.
<P>
Αυτή ήταν η επίσημη δήλωση σχετικά με την εκλογή του κ. Barroso ως Προέδρου της Ευρωπαϊκής Επιτροπής.

<CHAPTER ID="005">
Πανηγυρική συνεδρίαση - Ομιλία του Jerzy Buzek, Προέδρου του Ευρωπαϊκού Κοινοβουλίου, με αφορμή τη συμπλήρωση του μέσου της θητείας του
<SPEAKER ID="121" NAME="Πρόεδρος">
Κυρίες και κύριοι συνάδελφοι, έχω προετοιμάσει μια σύντομη ομιλία, όπως σας είχα υποσχεθεί προ ενός έτους.
<P>
Βρισκόμαστε στο μέσο της Προεδρίας μου. Εξαρχής, είχα υποσχεθεί ότι θα σας τηρώ ενήμερους για τις δραστηριότητές μου.
<P>
Ως Πρόεδρος του Ευρωπαϊκού Κοινοβουλίου, εκπροσωπώ όλες και όλους εσάς. Όπου και αν βρεθώ, ό,τι και αν κάνω, αισθάνομαι πάντα την τιμή και την ευθύνη που απορρέουν από την υποχρέωσή μου να ενεργώ εξ ονόματος αυτού του επιφανούς Σώματος.
<P>
Ωστόσο. η παρούσα ομιλία δεν αφορά εμένα: η ομιλία αυτή αφορά εσάς και τις δραστηριότητές σας. Αφορά όλες και όλους μας, τα όσα έχουμε επιτύχει από κοινού στο Ευρωπαϊκό Κοινοβούλιο τους τελευταίους 15 μήνες, και τα όσα έπονται.

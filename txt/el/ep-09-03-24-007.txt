<CHAPTER ID="007">
Προετοιμασία της συνόδου κορυφής των G20 στις 2 Απριλίου - με τη συμμετοχή του Gordon Brown, Πρωθυπουργού του Ηνωμένου Βασιλείου, Μέλους του Ευρωπαϊκού Συμβουλίου (συζήτηση) 
<SPEAKER ID="330" NAME="Πρόεδρος">
Κυρίες και κύριοι, αγαπητοί συνάδελφοι, με μεγάλη χαρά καλωσορίζουμε εδώ σήμερα το απόγευμα τον Πρωθυπουργό του "νωμένου Βασιλείου, Gordon Brown. Καλώς ήρθατε, κ. Πρωθυπουργέ, στο Ευρωπαϊκό Κοινοβούλιο.
<P>
(Χειροκροτήματα)
<P>
Ο Πρωθυπουργός θα κάνει μια δήλωση προς το Ευρωπαϊκό Κοινοβούλιο για την προετοιμασία της συνόδου κορυφής των G20 την ερχόμενη εβδομάδα. Αυτή η σύνοδος κορυφής, που θα λάβει χώρα στο Λονδίνο την Πέμπτη 2 Απριλίου 2009, αποτελεί κρίσιμη κίνηση στο χειρισμό της παρούσας διεθνούς χρηματοοικονομικής κρίσης. Προσφέρει μια σημαντική ευκαιρία στους ηγέτες του βιομηχανοποιημένου κόσμου και των αναδυόμενων οικονομιών να συνεργαστούν επάνω σε μια κοινή ατζέντα για άμεση οικονομική σταθερότητα και μακροπρόθεσμη ανάκαμψη. Κατά τη σύνοδο κορυφής του Λονδίνου πρέπει να συμφωνηθούν οι μακροοικονομικές πολιτικές και οι ρυθμιστικές δομές που μπορούν να μας στηρίξουν στη διάρκεια της παρούσας κρίσης και να ορίσουν ένα καλύτερο, περισσότερο βιώσιμο πλαίσιο για το μέλλον.
<P>
Ως Πρόεδρος των G20, ο Gordon Brown προσφέρει ενεργό ηγετική στάση διεθνώς σε μια περίοδο που αποδεικνύεται ότι είναι μία από τις πιο δύσκολες της πρόσφατης ιστορίας. " ταχύτητα με την οποία συνέβαλε στην ανάπτυξη των G20 ως νέο εργαλείο διεθνούς οικονομικής διακυβέρνησης είναι τόσο ενθαρρυντική όσο και εντυπωσιακή. Ο Πρωθυπουργός κατέδειξε, επίσης, με ισχυρό και θετικό τρόπο πώς το "νωμένο Βασίλειο μπορεί να συνεργαστεί αποτελεσματικά με τους εταίρους του στην Ευρωπαϊκή Ένωση, καθώς μαζί βρίσκουμε καινοτόμους λύσεις στις πολλές προκλήσεις που αντιμετωπίζουμε από κοινού.
<P>
Πάντοτε πίστευα ότι είναι ζωτικής σημασίας να έχει η Βρετανία δραστήρια συμμετοχή ως κεντρικός παίκτης στην Ευρωπαϊκή Ένωση.
<P>
(Χειροκροτήματα)
<P>
Κύριε Πρωθυπουργέ, χαιρετίζουμε την αποφασιστικότητά σας να έχετε τέτοια συμμετοχή.
<P>
Έχω τη μεγάλη χαρά να δώσω το λόγο στο Βρετανό Πρωθυπουργό, Gordon Brown.
<P>
(Χειροκροτήματα)
<SPEAKER ID="331" NAME="Gordon Brown">
Πρωθυπουργός του "νωμένου Βασιλείου της Μεγάλης Βρετανίας και της Βορείου Ιρλανδίας. - Κύριε Πρόεδρε, για αυτήν τη ξεχωριστή τιμή της πρόσκλησης ομιλίας ενώπιόν σας και για την επιτυχή Προεδρία σας στο Κοινοβούλιο, επιτρέψτε μου να σας ευχαριστήσω. Επιτρέψτε μου να ευχαριστήσω εσάς, μέλη του Ευρωπαϊκού Κοινοβουλίου και της Ευρωπαϊκής Επιτροπής, με επικεφαλής τον Πρόεδρο Barroso: χάρη στο έργο όλων σας και στις γενιές, στων οποίων το έργο βασιστήκαμε, απολαμβάνουμε σήμερα μια Ευρώπη ειρήνης και ενότητας, γεγονός που πραγματικά θα συμπεριληφθεί στα μεγαλύτερα επιτεύγματα της ανθρώπινης ιστορίας και που σήμερα αποτελεί φάρο ελπίδας για ολόκληρο τον κόσμο.
<P>
(Χειροκροτήματα)
<P>
Και εάν κάποιοι, σε οποιαδήποτε χώρα ή ήπειρο, αμφιβάλλουν για τον τρόπο με τον οποίο η ανθρώπινη θέληση και το θάρρος αντιπροσώπων με αποστολή μπορεί να δημιουργήσει ένα νέο μέλλον μέσα από περασμένες δεκαετίες απελπισίας, ας σκεφτούν απλώς πώς, πριν από 60 χρόνια, οι Ευρωπαϊοι μιλούσαν για μίση που θα ζούσαν για πάντα και για σχέσεις που ποτέ δε θα διορθώνονταν. Μιλούσαν για έναν σκληρό, μακρύ κα πικρό Ψυχρό Πόλεμο. Δεν πίστευαν πως ήταν δυνατό η Ευρώπη μας να βρίσκεται σε απόλυτη ειρήνη, πόσω μάλλον πως θα μπορούσε να είναι ενωμένη και υπάρχει συνεργασία.
<P>
Ας σκεφτούν, έπειτα, πώς σήμερα, μετά από χρόνια συνεργασίας και ενότητας, κανένας πέρα από τα πολιτικά άκρα δεν αμφισβητεί πως είμαστε πιο δυνατοί και πιο ασφαλείς μαζί απ' ό,τι υπήρξαμε ποτέ χωριστά.
<P>
(Χειροκροτήματα)
<P>
Φέτος στις 9 Νοεμβρίου θα εορτάσουμε την 20η επέτειο κάποιου γεγονότος, που σίγουρα για τον καθένα από εμάς σε αυτήν την αίθουσα πρέπει να αποτελεί ένα από τα πιο καθοριστικά πράγματα στη ζωή μας - την πτώση του Τείχους του Βερολίνου. '"ταν ένα τείχος που έπεσε από την ακλόνητη πρόθεση ανθρώπων αποφασισμένων ότι κανένας φραγμός, κανένας εκφοβισμός, καμία καταπίεση δε θα επιτρεπόταν ποτέ ξανά να χωρίσει τους λαούς της Ευρώπης.
<P>
Φίλοι μου, σήμερα δεν υπάρχει παλιά Ευρώπη, νέα Ευρώπη, Ανατολική ή Δυτική Ευρώπη. Υπάρχει μόνο μία Ευρώπη και είναι το σπίτι μας η Ευρώπη.
<P>
Στέκομαι εδώ υπερήφανος που είμαι Βρετανός και υπερήφανος που είμαι Ευρωπαίος εκπροσωπώντας μια χώρα που δεν αντιλαμβάνεται τον εαυτό της ως ένα νησί αποκομμένο από την Ευρώπη, αλλά ως μια χώρα στην καρδιά της Ευρώπης - όχι στο περιθώριο της Ευρώπης, αλλά στο κέντρο της Ευρώπης.
<P>
(Χειροκροτήματα)
<P>
Για αυτόν το λόγο είμαι, επίσης, υπερήφανος που με μεγάλη πλειοψηφία το Βρετανικό Κοινοβούλιο επικύρωσε τη Συνθήκη της Λισαβόνας.
<P>
(Δυνατά χειροκροτήματα)
<P>
Πιστεύω ότι εμείς στην Ευρώπη έχουμε την ξεχωριστή θέση να οδηγήσουμε τον κόσμο προς τις ολοκαίνουριες και σημαντικές προκλήσεις της παγκοσμιοποίησης. Έχουμε ξεχωριστή θέση λόγω αυτού που επιτύχαμε με την Ένωσή μας. Θέλω να ευχαριστήσω τα μέλη αυτού του Ευρωπαϊκού Κοινοβουλίου. Πρέπει να είστε όλοι υπερήφανοι για όσα επιτύχαμε μαζί - τη σημαντικότερη και μεγαλύτερη ενιαία αγορά του κόσμου, που τώρα προσφέρει ευκαιρίες σε 500 εκατομμύρια άτομα, και την πιο επιτυχημένη προσπάθεια οικονομικής συνεργασίας οπουδήποτε στον κόσμο. Πρέπει να είστε υπερήφανοι που αυτό αποτελεί επίτευγμα της Ευρωπαϊκής Ένωσης.
<P>
Πρέπει, επίσης, να είστε υπερήφανοι για το συνολικό πλαίσιο περιβαλλοντικής προστασίας που χτίζουμε - ένα καθοριστικό επίτευγμα ευρωπαϊκού συντονισμού, καθώς αυτή η ήπειρος είναι η πρώτη στον κόσμο που χωρίς αμφιβολία παίρνει το δρόμο προς μια οικονομία χαμηλής κατανάλωσης άνθρακα.
<P>
(Χειροκροτήματα)
<P>
Πρέπει, επίσης, να είστε υπερήφανοι που, μέσω του μεγαλύτερου στον κόσμο προγράμματος βοήθειας, η μεγαλύτερης διαρκείας δέσμευση για να σωθούν και να αλλάξουν ζωές οπουδήποτε στον κόσμο πραγματοποιήθηκε από αυτήν την Ευρωπαϊκή Ένωση.
<P>
Πάρα πολλά από τα δικαιώματα του καταναλωτή και από τα εργασιακά δικαιώματα, που απολαμβάνουμε όλοι στην Ευρώπη, είναι αποτέλεσμα εκστρατειών που έκαναν μεμονωμένα μέλη και ομάδες αυτού του σώματος.
<P>
Ας μην ξεχνάμε ότι η Ευρωπαϊκή Ένωση έχει την πιο ολοκληρωμένη κοινωνική προστασία στον κόσμο - ένα σύνολο δικαιωμάτων και υποχρεώσεων που ενισχύθηκαν για το λαό της Βρετανίας όταν, είμαι υπερήφανος που το λέω, η κυβέρνησή μας έφερε στη Βρετανία ένα κεφάλαιο κοινωνικών θεμάτων.
<P>
Κύριε Πρόεδρε, αυτές οι επιτυχίες της Ευρώπης θα ήταν αδύνατο να υπάρξουν χωρίς τη συνεργασία ανάμεσα στους λαούς, την οποία εσείς και αυτό το Κοινοβούλιο εξασφαλίσατε. Ναι, μπορούμε να δούμε ότι η ενότητα προάγεται, όταν δημόσιοι λειτουργοί συναντούν δημόσιους λειτουργούς σε διασυνοριακό επίπεδο. Ναι, μπορούμε να δούμε την ενότητα, όταν οι ηγέτες συναντούν ηγέτες. Όμως η ενότητα που θα διαρκέσει είναι η δημοκρατική ενότητα που έχει τις ρίζες της στις κοινές αξίες των λαών, οι οποίοι τώρα εκπροσωπούνται σε αυτό το Κοινοβούλιο και περισσότερο από τις συνθήκες, περισσότερο από τα θεσμικά όργανα, περισσότερο από τα άτομα, αυτές οι καθοριστικές αξίες μάς δένουν τόσο στενά - η πεποίθησή μας, ως Ευρωπαϊκή Ένωση, ότι η ελευθερία, η οικονομική πρόοδος και η κοινωνική δικαιοσύνη προχωρούν μαζί ή καθόλου.
<P>
Αυτές είναι οι αξίες που έχουν τις ρίζες τους στα μαθήματα που έχουμε πάρει συνεργαζόμενοι - η αλήθεια ότι η ελευθερία δεν πρέπει ποτέ να είναι ανοιχτή σε διαπληκτισμό, ότι οι αγορές πρέπει να είναι ελεύθερες, αλλά ποτέ χωρίς αξίες και η πεποίθηση ότι οι θεμιτές συνθήκες αγοράς είναι πιο σημαντικές από το laissez-faire.
<P>
Μάθαμε εκ νέου σε αυτήν την κρίση ότι ο πλούτος δεν έχει μεγάλη αξία για την κοινωνία, εκτός εάν δεν εξυπηρετεί μόνο τους εύπορους. Τα πλούτη έχουν αξία όχι μόνο όταν βελτιώνουν ορισμένες κοινότητες, αλλά όλες.
<P>
Αυτή δεν είναι απλώς η πολιτική μας φιλοσοφία - στη Ευρώπη πιστεύουμε σε αυτές τις αλήθειες, διότι τις έχουμε ζήσει στο έργο που έχουμε πραγματοποιήσει στις χώρες μας.
<P>
Τώρα, καταμεσής μιας παγκόσμιας κρίσης με ταχύτητα εύρος και μέγεθος άνευ προηγουμένου στην ιστορία, θέλω να συζητήσω μαζί σας τον τρόπο με τον οποίο, εφαρμόζοντας αυτές τις αξίες που πλέον αποτελούν μέρος του DNA μας - τα μαθήματα που πήραμε στο πέρασμα του χρόνου στην Ευρώπη - η Ευρώπη και ο κόσμος μπορούν να ανταπεξέλθουν στις τέσσερις μεγάλες προκλήσεις της παγκοσμιοποίησης: οικονομική αστάθεια σε έναν κόσμο άμεσων παγκόσμιων ροών κεφαλαίων, περιβαλλοντική υποβάθμιση σε έναν κόσμο με ενεργειακές ελλείψεις, εξτρεμισμός και η απειλή που φέρνει για την ασφάλεια σε έναν κόσμο με άνευ προηγουμένου κινητικότητα και αυξανόμενη φτώχεια σε έναν κόσμο επιδεινούμενης ανισότητας.
<P>
Θέλω να συζητήσω μαζί σας επίσης τον τρόπο με τον οποίο, με τη σωστή διαχείριση της παγκόσμιας οικονομίας χάρη στη συνεργασία μας, δισεκατομμύρια άτομα στην Ασία και αλλού, πολλά από τα οποία είναι απλώς παραγωγοί των δικών τους αγαθών, μπορούν να μετατραπούν σε αυριανούς καταναλωτές των δικών μας αγαθών, τον τρόπο με τον οποίο μπορούμε να δούμε τα επόμενα είκοσι χρόνια τη μεγαλύτερη αύξηση των θέσεων εργασίας και των εισοδημάτων της μεσαίας τάξης που υπήρξε ποτέ, και τον τρόπο με τον οποίο, παρόλα τα προβλήματα που έχουμε σήμερα, μπορούμε να διακρίνουμε μια παγκόσμια οικονομία που θα διπλασιαστεί σε μέγεθος δημιουργώντας νέες ευκαιρίες για όλους μας στις χώρες μας.
<P>
Θέλω να συζητήσω τον τρόπο με τον οποίο μπορούμε να χτίσουμε, ξεκινώντας από έναν κόσμο που σήμερα μοιάζει μη βιώσιμος, ανασφαλής και άνισος, μια πραγματικά παγκόσμια κοινωνία, η οποία θα είναι βιώσιμη για όλους, ασφαλής για όλους και δίκαιη για όλους.
<P>
Θα το επαναλάβω: πιστεύω ότι η Ευρωπαϊκή Ένωση έχει την ξεχωριστή θέση να παίξει ηγετικό ρόλο στη δημιουργία αυτού του μέλλοντος, ακριβώς επειδή αποδείξαμε τα τελευταία 60 χρόνια ότι εμείς ως Ευρώπη μπορούμε να ανταποκριθούμε και να χειριστούμε τις προκλήσεις της διασυνοριακής συνεργασίας, του συντονισμού ανάμεσα στους λαούς και της δημιουργίας ενότητας μέσα από την πολυμορφία.
<P>
Ορισμένοι από εσάς θα γνωρίζετε ότι εδώ και πολλά χρόνια προωθώ την ιδέα μιας παγκόσμιας Ευρώπης και τις οικονομικές μεταρρυθμίσεις για να γίνει αυτό. Γνωρίζω ότι ορισμένοι επικριτές μου υπαινίσσονταν ότι υποστήριζα περισσότερο την παγκόσμια δράση, επειδή υποστήριζα λιγότερο την ευρωπαϊκή δράση. Όμως το έκανα αυτό με τόση ένταση τα τελευταία χρόνια, ακριβώς επειδή επιθυμώ διακαώς να είναι ηγέτιδα η Ευρώπη στην παγκόσμια σκηνή και επειδή πιστεύω ότι οι χώρες της Ευρώπης, που έχουν προσηλωθεί γύρω από τις αξίες της ελευθερίας, της δικαιοσύνης και της ευθύνης, έχουν τόσα πολλά να προσφέρουν στον κόσμο καθώς και αυτός προσηλώνεται σε αυτές.
<P>
Θέλω να δω μια παγκοσμιοποίηση ανοιχτή, με ελεύθερο εμπόριο και ευέλικτη, η οποία είναι επίσης μεταρρυθμιστική, αλληλέγγυα και αειφόρος. Αυτό είναι το μήνυμα, σε αυτούς τους καιρούς μεγάλης δοκιμασίας για την οικονομία, που μπορεί η Ευρώπη να στείλει και να μοιραστεί με τον υπόλοιπο κόσμο.
<P>
Σήμερα, όπως γνωρίζετε, μια παγκόσμια λαίλαπα σαρώνει τον κόσμο. Καμία ευρωπαϊκή χώρα δεν μπορεί να αποφύγει τις συνέπειές της. Χτυπάει κάθε επιχείρηση, κάθε εργαζόμενο, κάθε ιδιοκτήτη κατοικίας και κάθε οικογένεια επίσης.
<P>
Ας είμαστε ειλικρινείς μεταξύ μας: το παγκόσμιο οικονομικό μας σύστημα αναπτύχθηκε και αλλοιώθηκε κατά τρόπο που έρχεται σε αντίθεση με τις αξίες που τιμούμε και τηρούμε στις οικογένειές μας, στις κοινότητές μας και σε κάθε άλλη πτυχή της ζωής μας - αξίες όπως η δικαιοσύνη απέναντι στους άλλους και η ανάληψη ευθύνης, η εκτίμηση της σκληρής εργασίας και η μη ανταμοιβή της ανεύθυνης υπερβολής.
<P>
Σύνθετα προϊόντα, όπως τα τραπεζικά παράγωγα, τα οποία υποτίθεται ότι θα διαμοίραζαν τον κίνδυνο σε όλο τον κόσμο, μετατράπηκαν σε μολυσματική ασθένεια. Δεν μπορούμε πλέον να επιτρέψουμε τη μεταφορά του κινδύνου σε όλο τον κόσμο ανεύθυνα. Θεωρώ ότι κάθε τμήμα αυτού που υπήρξε σκιώδες τραπεζικό σύστημα, πρέπει τώρα να τεθεί κάτω από το δίχτυ εποπτείας.
<P>
(Χειροκροτήματα)
<P>
Τα καθορισμένα όρια των αγορών, που έχουν συμφωνηθεί σε μία χώρα ή περιφέρεια, ξεπερνούνται από τον παγκόσμιο ανταγωνισμό ανάμεσα σε όλες τις χώρες. Θεωρώ ότι αυτό δεν είναι αρκετό για να προωθηθεί η αυτορρύθμιση και να επιτραπεί η προς τα κάτω εξίσωση: πρέπει να συμφωνήσουμε για τα διεθνή πρότυπα διαφάνειας, ελέγχου και - ναι - αποδοχών επίσης.
<P>
(Χειροκροτήματα)
<P>
Όπως η παγκοσμιοποίηση πέρασε τα εθνικά σύνορα, γνωρίζουμε ότι πέρασε και τα ηθικά σύνορα. Όπως ανακαλύψαμε εις βάρος μας, το πρόβλημα των ανεξέλεγκτων ελεύθερων αγορών σε μια αγορά χωρίς επιτήρηση είναι ότι μπορούν να μετατρέψουν κάθε σχέση σε συναλλαγή, κάθε κίνητρο σε προσωπικό συμφέρον, κάθε αίσθηση σπουδαιότητας σε καταναλωτική επιλογή και κάθε αίσθηση αξίας σε τίμημα.
<P>
Ωστόσο, μια καλή κοινωνία και μια καλή οικονομία απαιτούν δυνατή αίσθηση των αξιών. Όχι αξιών που προκύπτουν από την αγορά, αλλά αξιών που εμείς φέρνουμε στην αγορά∙ των σταθερών αξιών της ειλικρίνειας, της υπευθυνότητας, του δικαίου και της εκτίμησης της σκληρής εργασίας - αξιών που δεν προέρχονται από τις αγορές, αλλά στην πραγματικότητα έρχονται από την καρδιά.
<P>
Έτσι, ξεκινώντας τη συζήτησή μας σήμερα, καθώς προετοιμαζόμαστε για τη σύνοδο κορυφής στο Λονδίνο την ερχόμενη εβδομάδα, προτείνω εμείς, ως Ευρώπη, να αναλάβουμε κεντρικό ρόλο όσον αφορά την αντικατάσταση αυτού που κάποτε ονομαζόταν Συναίνεση της Ουάσιγκτον με μια νέα, οικονομική συναίνεση που βασίζεται σε αρχές κατάλληλη για την εποχή μας.
<P>
Καθώς είμαστε αντιμέτωποι με όλα αυτά τα παγκόσμια προβλήματα, δεν μπορούμε να μείνουμε στην ίδια θέση. Πρέπει να δράσουμε. Φυσικά, έχουμε επιλογή και γνωρίζω ότι ορισμένοι μπαίνουν στον πειρασμό να αντιμετωπίσουν αυτήν τη νέα ανασφάλεια υποχωρώντας - να προσπαθήσουν να νιώσουν ασφαλείς επιχειρώντας να σηκώσουν τη γέφυρα και να γυρίσουν πίσω το ρολόι. Σας λέω, όμως, πως αν μάθαμε κάτι από την ιστορία, αυτό είναι ότι ο προστατευτισμός αποτελεί πολιτική ηττοπάθειας, πολιτική υποχώρησης και πολιτική φόβου και ότι, τελικά, δεν προστατεύει απολύτως κανέναν.
<P>
(Χειροκροτήματα)
<P>
Αντί να κατευθυνθούμε στα βράχια της απομόνωσης, ας σχεδιάσουμε μαζί την πορεία της συνεργασίας. Αυτό αφορά τα εθνικά συμφέροντα όλων μας. Για αυτόν το λόγο προτείνω να αναλάβει ηγετικό ρόλο η Ευρώπη σε ένα τολμηρό σχέδιο που θα διασφαλίζει ότι κάθε ήπειρος πραγματοποιεί τώρα στο τραπεζικό της σύστημα τις αλλαγές που θα ανοίξουν το δρόμο για κοινή ευημερία, ότι κάθε χώρα συμμετέχει και συνεργάζεται για τον καθορισμό των παγκόσμιων προτύπων για δημοσιονομικό κανονισμό και ότι κάθε ήπειρος εισάγει τους απαραίτητους πόρους για τη διασφάλιση οικονομικής μεγέθυνσης και θέσεων εργασίας.
<P>
Τι περιλαμβάνεται στην ατζέντα; Πρώτον, η αγορά είναι εδώ για να μας εξυπηρετεί∙ δεν είμαστε εμείς εδώ για να εξυπηρετούμε την αγορά. Για αυτό εμείς στη Βρετανία, άλλες χώρες στην Ευρώπη και, χτες, η Αμερική, προχωρήσαμε σε άρση της αβεβαιότητας από τον τραπεζικό τομέα προκειμένου να κινηθεί πάλι ο δανεισμός για τα άτομα εκείνα που τον χρειάζονται προκειμένου να συνεχίσουν την καθημερινή ζωή τους εν μέσω δύσκολων καιρών. Πιστεύω ότι οι κοινές αρχές πίσω από τα σχέδια των "ΠΑ, του "Β και της Ευρώπης για καθαρισμό των ισολογισμών των τραπεζών θα συμβάλουν να δημιουργηθεί εκ νέου σχέση εμπιστοσύνης και να αποκατασταθεί ο δανεισμός στην ευρύτερη οικονομία.
<P>
Για πρώτη φορά σε ολόκληρο τον κόσμο, έχουμε συναίνεση, η οποία αντανακλάται στην έκθεση de Larosière, στην έκθεση G30 του Paul Volcker, στην έκθεση Turner στο "Β και στη μεταρρύθμιση οικονομικής σταθερότητας όπου, προς όφελος της προστασίας των αποταμιεύσεων των ατόμων, πρέπει να οριστούν αυστηρά ρυθμιστικά πρότυπα στην Ευρώπη και σε ολόκληρο τον κόσμο και να υλοποιηθούν και να παρακολουθούνται πλήρως, όχι μόνο σε μία χώρα, αλλά σε κάθε ήπειρο του κόσμου.
<P>
Πιστεύω ότι, για πρώτη φορά, μπορούμε επίσης να συμφωνήσουμε για τις μεγάλες αλλαγές που χρειάζονται όσον αφορά τη συντονισμένη δράση, η οποία θα σηματοδοτήσει την αρχή του τέλους των υπεράκτιων φορολογικών παραδείσων και των υπεράκτιων κέντρων.
<P>
(Χειροκροτήματα)
<P>
Ας συμφωνήσουμε ότι οι ρυθμίσεις μας πρέπει να εφαρμόζονται σε κάθε τράπεζα, κάθε στιγμή, χωρίς δυνατότητα απαλλαγής για κάποιο σκιώδες τραπεζικό σύστημα και χωρίς καμία κρυψώνα σε οποιοδήποτε μέρος του κόσμο για τους φοροφυγάδες, οι οποίοι αρνούνται να πληρώσουν το μερίδιό τους
<P>
Γνωρίζουμε, επίσης, ότι ένα παγκόσμιο δημοσιονομικό και νομισματικό κίνητρο για την οικονομία μας μπορεί να είναι διπλά αποτελεσματικό σε κάθε χώρα, εάν υιοθετηθεί από όλες τις χώρες. Πιστεύω ότι εφέτος βλέπουμε τη μεγαλύτερη πτώση επιτοκίων που έχει δει ποτέ ο κόσμος και βλέπουμε να υλοποιείται το μεγαλύτερο δημοσιονομικό κίνητρο στο οποίο έχει ποτέ συμφωνήσει ο κόσμος.
<P>
Είμαι πεπεισμένος ότι η σύνοδος κορυφής του Λονδίνου μπορεί να βασιστεί στη δράση, για την οποία συμφώνησαν πριν από λίγες ημέρες το Ευρωπαϊκό Συμβούλιο και οι υπουργοί οικονομικών των G20. Θα κάνουμε ό,τι χρειαστεί για να δημιουργηθούν οι θέσεις εργασίας και η μεγέθυνση που χρειαζόμαστε. Πιστεύω ότι όλη η Ευρώπη θα συμφωνήσει με τα λόγια του Προέδρου Obama ότι οι δράσεις μας πρέπει να συνεχείς και σταθερές μέχρι να επιτευχθεί ανάκαμψη.
<P>
Έχουμε, επίσης, ευθύνη απέναντι στους άνεργους. Πιστεύω ότι κανένας δεν πρέπει να μένει άνεργος για μήνες χωρίς να του προσφέρεται εκπαίδευση, εργασία ή βοήθεια στην εύρεση εργασίας και ότι κανένα παιδί που σταματά το σχολείο δεν πρέπει να μένει εκτός σχολείου και χωρίς εργασία για μεγάλο διάστημα χωρίς να του προσφέρεται η ευκαιρία να αποκτήσει τις δεξιότητες που θα χρειαστεί στο μέλλον.
<P>
Πιστεύω, επίσης, ότι σε αυτήν την κρίση πρέπει να αναλάβουμε επείγουσα, σοβαρή και μεγάλης κλίμακας δράση, ώστε να πετύχουμε ανάκαμψη χαμηλής κατανάλωσης άνθρακα και να καταστήσουμε βιώσιμες τις οικονομίες μας. " Ευρώπη ηγήθηκε της Βιομηχανικής Επανάστασης και τώρα μπορεί να ηγηθεί μιας επανάστασης χαμηλής κατανάλωσης άνθρακα - μέσω επένδυσης στην ενεργειακή αποτελεσματικότητα, επέκτασης των ανανεώσιμων πηγών ενέργειας και της πυρηνικής ενέργειας, επίδειξης της δέσμευσης και της αποθήκευσης άνθρακα, ανάπτυξης του έξυπνου δικτύου και διάθεσης στο εμπόριο ηλεκτρικών οχημάτων και οχημάτων εξαιρετικά χαμηλών εκπομπών άνθρακα. Για αυτόν το λόγο είμαι υπερήφανος που συμμετέχω στην ευρωπαϊκή δέσμη μέτρων 2020 για την ενέργεια και την κλιματική αλλαγή, που συμφωνήσαμε το Δεκέμβριο 2008 - μια απόφαση και αυτού του Κοινοβουλίου, το οποίο έθεσε τα υψηλότερα πρότυπα για παγκόσμια πρωτοπορία στο δρόμο προς μια συμφωνία για την κλιματική αλλαγή, που όλοι επιθυμούμε να δούμε στην Κοπεγχάγη αργότερα εφέτος.
<P>
(Χειροκροτήματα)
<P>
Αυτό που συμβαίνει τώρα σε ορισμένες από τις χώρες της Ανατολικής και Κεντρικής Ευρώπης καταδεικνύει γιατί πρέπει να χτίσουμε εκ νέου τη διεθνή οικονομική συνεργασία, ώστε να συνδράμουμε χώρες όταν αυτές έχουν ανάγκη.
<P>
Ένα νέο Διεθνές Νομισματικό Ταμείο, το οποίο έχει υποστεί μεταρρύθμιση, στο οποίο καλωσορίζουμε μεγαλύτερη εκπροσώπηση από τις αναδυόμενες οικονομίες και το οποίο πρέπει να έχει πόρους τουλάχιστον 500 δισεκατομμυρίων δολαρίων "ΠΑ - το διπλάσιο απ' ό,τι έχει σήμερα - πρέπει να έχει την εξουσία να βοηθά χώρες που αντιμετωπίζουν διαφυγή κεφαλαίων, να τις βοηθά στην προσπάθεια αναδιάρθρωσης των τραπεζών τους και να τους επιτρέπει να αποκαταστήσουν το δανεισμό προς τις βιομηχανίες τους. Θέλω ένα Διεθνές Νομισματικό Ταμείο που δεν αντιδρά μόνο στις κρίσεις, αλλά αποτρέπει τις κρίσεις και θέλω μια Παγκόσμια Τράπεζα που έχει τους πόρους να αποτρέψει τη φτώχεια και να διευκολύνει, εν μέσω κατάρρευσης των εμπορικών πιστώσεων, την επέκταση του εμπορίου σε ολόκληρο τον κόσμο.
<P>
Καθώς θυμόμαστε και εορτάζουμε το γεγονός ότι η Ευρωπαϊκή Ένωση και αυτό το Κοινοβούλιο επεκτάθηκαν με τόση επιτυχία και καλωσόρισαν νέα μέλη στην οικογένειά μας, απευθύνομαι στα κράτη μέλη της Ανατολικής Ευρώπης λέγοντάς τους τώρα ότι δε θα σας εγκαταλείψουμε όταν μας έχετε ανάγκη. Και θα κάνουμε ό,τι μπορούμε για να βρισκόμαστε στο πλευρό σας.
<P>
(Χειροκροτήματα)
<P>
Ας μην ξεχνάμε επίσης ότι, για εκατοντάδες εκατομμύρια ανθρώπους στις φτωχότερες χώρες οι οποίοι βιώνουν την απόλυτη φτώχεια, αυτή η κρίση δεν αποτελεί τίποτε λιγότερο από ζήτημα ζωής και θανάτου. " σκληρή αλήθεια είναι ότι, επειδή οι τράπεζες μπορούν να αποτύχουν και οι αγορές και το εμπόριο μπορούν να καταρρεύσουν, μισό εκατομμύριο επιπλέον παιδιά - δέκα και μισό εκατομμύρια συνολικά - θα πεθάνουν φέτος, επειδή είναι κυριολεκτικά πολύ φτωχά για να ζήσουν. Δέκα και μισό εκατομμύρια παιδιά δεν είναι απλώς ένα στατιστικό στοιχείο. Είναι ένα παιδί, έπειτα ένα δεύτερο παιδί, έπειτα ένα τρίτο παιδί, έπειτα ένα τέταρτο∙ και καθένα από αυτά δεν είναι απλώς ένα παιδί, αλλά το παιδί κάποιου∙ το καθένα μια κηδεία που δεν έπρεπε να γίνει∙ το καθένα μια ζωή που έπρεπε να σωθεί - μια τραγωδία, κατά την άποψή μου, που αγγίζει τα βάθη της ψυχής μου και της δικής σας.
<P>
(Χειροκροτήματα)
<P>
Οι δύσκολοι καιροί για εμάς δεν πρέπει ποτέ να αποτελέσουν δικαιολογία για να γυρίσουμε την πλάτη μας στους φτωχότερους του κόσμου ή να επιτρέψουμε στις κατεστραμμένες τράπεζες να ηγηθούν και να δικαιολογήσουν τις υποσχέσεις για ενισχύσεις που παραβίασαν. Αντί να επιτρέψουμε στις ευρωπαϊκές δεσμεύσεις μας για βοήθεια να μετατραπούν σε απλές προθέσεις και έπειτα σε ασαφείς προσδοκίες και, τελικά, με τραγικό τρόπο, σε σιωπηρές προδοσίες, πρέπει αντίθετα να διπλασιάσουμε τις προσπάθειές μας, για να εξασφαλίσουμε ότι η δική μας γενιά είναι εκείνη που θα κάνει επιτέλους τη φτώχεια να περάσει στην ιστορία.
<P>
(Χειροκροτήματα)
<P>
Μαζί μπορούμε να παρέχουμε το μεγαλύτερο δημοσιονομικό κίνητρο, τη μεγαλύτερη μείωση των επιτοκίων, τη μεγαλύτερη μεταρρύθμιση στο διεθνές χρηματοπιστωτικό σύστημα, τις πρώτες διεθνείς αρχές που θα διέπουν τις τραπεζικές αποδοχές και τα τραπεζικά πρότυπα, την πρώτη ολοκληρωμένη δράση παγκοσμίως εναντίον των φορολογικών παραδείσων και, για πρώτη φορά κατά τη διάρκεια παγκόσμιας κρίσης, νέα και επιπρόσθετη βοήθεια στους φτωχούς.
<P>
Πώς θα χτίσουμε αυτήν την παγκόσμια συναίνεση για τις παγκόσμιες αλλαγές που χρειαζόμαστε; Επιτρέψτε μου να πω ότι για εμάς μία από τις μεγάλες ευκαιρίες μπροστά μας είναι να υπάρξει συνεργασία ανάμεσα στην Ευρώπη και σε κάθε άλλη ήπειρο. Σήμερα θέλω να τονίσω, επίσης, ότι η Ευρώπη και η Αμερική μπορούν να συνεργαστούν πιο στενά.
<P>
Μίλησα εχθές στον Πρόεδρο Obama για όσα θέλω να μιλήσω σε εσάς σήμερα: μια νέα εποχή στενότερης συνεργασίας ανάμεσα στην Ευρώπη και την Αμερική. Ποτέ τα τελευταία χρόνια δεν υπήρξε αμερικανική ηγεσία τόσο πρόθυμη να συνεργαστεί σε όλα τα επίπεδα με την Ευρώπη για την οικονομική σταθερότητα, την κλιματική αλλαγή, την ασφάλεια και την ανάπτυξη. Σπάνια μια τέτοιου είδους συνεργασία ωφέλησε με τόσο προφανή τρόπο ολόκληρο τον κόσμο.
<P>
Ξεκινώντας με τη σύνοδο κορυφής ΕΕ"ΠΑ σε λίγες ημέρες, όταν ο Πρόεδρος Obama θα έρθει στην Πράγα, μπορούμε να μετατρέψουμε αυτήν τη σύνοδο κορυφής από μια απλή ετήσια συνάντηση σε μια ορμητική προοδευτική εταιρική σχέση που θα διασφαλίσει την παγκόσμια αλλαγή, την οποία χρειάζεται τώρα ο κόσμος.
<P>
Σκεφτείτε την πρόοδο που εμείς - η Ευρώπη και η Αμερική - μπορούμε να επιτύχουμε σε μια νέα εποχή διατλαντικής συνεργασίας. Ας συνεργαστούμε για μια νέα παγκόσμια συμφωνία σχετικά με την κλιματική αλλαγή - μια συμφωνία για την κλιματική αλλαγή που ξεκίνησε στη Σύνοδο Κορυφής των G8 από την Καγκελάριο Merkel - για τις μεγαλύτερες περικοπές στις εκπομπές άνθρακα που γνώρισε ποτέ ο κόσμος. Ας συνεργαστούμε, Ευρώπη και Αμερική, για να νικήσουμε την αυξανόμενη απειλή της τρομοκρατίας από το Πακιστάν και το Αφγανιστάν, που μπορεί να χτυπήσει στους δρόμους των χωρών μας ανά πάσα στιγμή.
<P>
Με τη Γαλλία υπό την ηγεσία του Προέδρου Sarkozy να εντάσσεται ξανά στο κέντρο του ΝΑΤΟ, ας αφήσουμε την Ευρώπη και την Αμερική να συνεργαστούν ώστε να επιτύχουν αυτό που κάποτε ήταν όνειρο, αλλά είναι πλέον, κατά την άποψή μου, δυνατό: έναν κόσμο όπου τα πυρηνικά όπλα δεν πολλαπλασιάζονται και όπου οι πυρηνικές δυνάμεις συμφωνούν για πραγματικές περικοπές πυρηνικών όπλων από τα οπλοστάσιά τους.
<P>
(Χειροκροτήματα)
<P>
Ας συνεργαστούμε, επίσης, για μια επείγουσα ανάγκη που όλοι θέλουμε να δούμε στη ζωή μας και για κάτι που όλα τα κόμματα σε αυτό το Κοινοβούλιο, πιστεύω, λαχταρούν: ειρήνη στη Μέση Ανατολή, με ένα ασφαλές Ισραήλ δίπλα σε ένα βιώσιμο παλαιστινιακό κράτος.
<P>
(Χειροκροτήματα)
<P>
Όμως το πιο άμεσο και το πιο επειγόντως αναγκαίο δώρο που μπορεί να δώσει η ευρωπαϊκή και η αμερικανική συνεργασία είναι ότι, ως αποτέλεσμα των δράσεών μας, θα υπάρχουν περισσότερες θέσεις εργασίας, περισσότερες επιχειρήσεις, περισσότερο εμπόριο, καθώς μαζί αντιμετωπίζουμε και χειριζόμαστε τις μεγάλες οικονομικές προκλήσεις της εποχής μας.
<P>
Υπάρχει η ρήση ενός από τους πιο διάσημους ευρωπαίους, του Μιχαήλ Αγγέλου, σύμφωνα με την οποία είναι καλύτερα να στοχεύει κανείς πολύ ψηλά και να αποτυγχάνει, παρά να στοχεύει πολύ χαμηλά και να πετυχαίνει. Αυτή είναι η επιλογή, όπως την έγραψε ο Μιχαήλ Άγγελος, που έχουμε απέναντί μας τώρα, διότι, καθώς κοιτάζω αυτό το σώμα σήμερα, βλέπω ότι όλοι εμείς εδώ δεν είμαστε απλώς μάρτυρες, ούτε απλώς θεατές, αλλά είμαστε δυνητικά εκείνοι που θα φέρουν αλλαγή, είμαστε ελεύθεροι να διαμορφώσουμε τη μοίρα μας.
<P>
Οι λαοί της Ευρώπης δε χρειάζεται να κατευθύνονται από τα γεγονότα. Όποια κι αν είναι αυτά, εμείς μπορούμε να τα κατευθύνουμε. Ας πουν, λοιπόν, για εμάς ότι, στους πιο δύσκολους καιρούς, στη χειρότερη κάμψη, διατηρήσαμε την πίστη μας στο μέλλον και μαζί διαμορφώσαμε και ανανεώσαμε εκ νέου την παγκόσμια τάξη της εποχής μας.
<P>
Πιστεύω ότι μόνο όταν γραφτούν τα βιβλία ιστορίας θα μπορέσουμε να συλλάβουμε πραγματικά το εύρος και την ένταση των εκπληκτικών προκλήσεων που πρέπει να αντιμετωπίσει κάθε χώρα σε κάθε ήπειρο ως αποτέλεσμα της τωρινής παγκοσμιοποίησης. Αυτό είναι κάτι περισσότερο από μια στιγμή αλλαγής στην κοινή μας ιστορία. Αυτός είναι ένας κόσμος που αλλάζει και πρέπει να θυμίζουμε στον εαυτό μας ότι οι πιο σημαντικές δεκαετίες στην ευρωπαϊκή ιστορία δεν έγιναν ποτέ πλήρως κατανοητές όπως συνέβησαν.
<P>
Εάν ανατρέξουμε στην Αναγέννηση, μία από τις λαμπρότερες εποχές που έχει γνωρίσει ο κόσμος, δεν μπορούμε να αποδώσουμε την επίδρασή της στον κόσμο σε μία μόνο ημερομηνία ή σε ένα μόνο άτομο ή ανακάλυψη. Ή στο Διαφωτισμό - δεν μπορούμε να πούμε με βεβαιότητα πότε ή από ποιον ή πώς ξεκίνησε, αλλά μόνο ότι η σημερινή Ευρώπη και ο σημερινός κόσμος δε θα μπορούσε να υπάρξει χωρίς αυτόν. Όταν ανατρέχουμε στη Βιομηχανική Επανάσταση, δεν μπορούμε να υποδείξουμε την ημέρα που δόθηκε το σήμα και αυτή ξεκίνησε ούτε να ξεχωρίσουμε έναν μόνο εφευρέτη ή μία επιχείρηση ή μία επιτροπή διαχείρισης που ασκούσε εποπτεία. Το μόνο που μπορούμε να πούμε σήμερα για τα γεγονότα, που δεν έγιναν επαρκώς κατανοητά την εποχή εκείνη, είναι ότι όλοι ωφεληθήκαμε από αυτά.
<P>
Στη γενιά μας αντιμετωπίζουμε έναν κόσμο που υφίσταται αλλαγές οι οποίες δεν έχουν γίνει επαρκώς κατανοητές, όπου μπορούμε να επισπεύσουμε ή να καθυστερήσουμε την πρόοδο μέσω των πάμπολλων αποφάσεων που παίρνουμε κάθε ημέρα. Προτείνω σε αυτόν τον κόσμο των εκπληκτικών αλλαγών - κλιματική αλλαγή, περιβαλλοντικές απαιτήσεις, ενεργειακές ανάγκες, ο κίνδυνος της τρομοκρατίας, η φτώχεια και η ανισότητα που πρέπει να αντιμετωπίσουμε, μια οικονομική κρίση που πρέπει να διαχειριστούμε - να μη στραφούμε προς τον προστατευτισμό, που συνιστά το δρόμο της καταστροφής.
<P>
Ας είναι αυτή η κληρονομιά μας: ότι προβλέψαμε και, κατόπιν, διαμορφώσαμε μια πραγματικά παγκόσμια κοινωνία για τη νέα εποχή∙ ότι, αντί να γίνει η παγκοσμιοποίηση μια δύναμη αδικίας και ανισότητας, εμείς την καταστήσαμε δύναμη δικαιοσύνης σε παγκόσμιο επίπεδο∙ και ότι, αντιμέτωπη με τις πιο δύσκολες προκλήσεις, η ενωμένη Ευρώπη, που θεμελιώνεται στις κοινές ιδέες και βασίζεται στις κοινές αξίες, συνέβαλε να χτιστεί ξανά ο κόσμος.
<P>
(Παρατεταμένα χειροκροτήματα)
<SPEAKER ID="332" NAME="Πρόεδρος">
Κύριε Πρωθυπουργέ, εκ μέρους του Ευρωπαϊκού Κοινοβουλίου, θέλω να σας ευχαριστήσω για τον εξαιρετικό λόγο σας εδώ στο Ευρωπαϊκό Κοινοβούλιο.
<P>
(Χειροκροτήματα)
<P>
Τώρα, έχω την χαρά να προσκαλέσω τον Πρόεδρο της Ευρωπαϊκής Επιτροπής, José Manuel Barroso, να συμμετάσχει.
<SPEAKER ID="333" NAME="José Manuel Barroso">
Πρόεδρος της Επιτροπής. - Κύριε Πρόεδρε, η σύνοδος κορυφής των G20 στο Λονδίνο θα αποτελέσει ορόσημο για την παγκόσμια ανταπόκριση όσον αφορά την παγκόσμια κρίση. Είμαι πεπεισμένος ότι, υπό την ηγεσία του Πρωθυπουργού Brown, θα έχει επιτυχία.
<P>
" πρωτοβουλία για μια παγκόσμια ανταπόκριση στην παγκόσμια κρίση ήρθε από την Ευρώπη. Θυμάμαι ότι ο Πρόεδρος Sarkozy και εγώ μεταβήκαμε στο Camp David, για να προτείνουμε στον Πρόεδρο Bush μια παγκόσμια ανταπόκριση. " σύνοδος κορυφής των G20 στην Ουάσιγκτον το Νοέμβριο 2008 υπήρξε ακριβώς αποτέλεσμα αυτών των κοινών προσπαθειών.
<P>
Συνεπώς, η Ευρώπη έχει ξεχωριστή ευθύνη στην παρούσα διαδικασία των G20. Θέλουμε η σύνοδος κορυφής του Λονδίνου να έχει επιτυχία και είμαι σίγουρος ότι θα έχει επιτυχία. " Ευρώπη θα είναι ενωμένη στο Λονδίνο και θα δώσει μήνυμα ένωσης. Όπως συμφωνήθηκε την προηγούμενη εβδομάδα από τα 27 κράτη μέλη στο Ευρωπαϊκό Συμβούλιο, θα έχουμε προληπτική ατζέντα στο Λονδίνο. Θέλουμε συγκεκριμένα αποτελέσματα όσον αφορά το κίνητρο για την παγκόσμια οικονομία και τη ρύθμιση όλων των οικονομικών παραγόντων, από τις τράπεζες μέχρι τα αμοιβαία κεφάλαια κινδύνου και τους νέους κανόνες για τους οργανισμούς αξιολόγησης της πιστοληπτικής ικανότητας.
<P>
Πρέπει να είμαστε σαφείς ότι δεν υπάρχει διαχωρισμός ανάμεσα στην τόνωση της οικονομίας και τη βελτίωση των ρυθμίσεων - τα χρειαζόμαστε και τα δύο. Στην πραγματικότητα, πρέπει να προχωρήσουμε πιο πέρα: πρέπει, επίσης, να απορρίψουμε κάθε μορφή οικονομικού εθνικισμού και προστατευτισμού και πρέπει να ανανεώσουμε τις δεσμεύσεις μας προς τον λιγότερο ανεπτυγμένο κόσμο διασφαλίζοντας ότι η Ευρώπη θα σεβαστεί τους αναπτυξιακούς στόχους της χιλιετίας.
<P>
" οικονομική επιβράδυνση είναι ιδιαίτερα ισχυρή. Κατά συνέπεια, είναι απαραίτητη η παροχή ενός συντονισμένου κινήτρου στην οικονομία μέσω της στήριξης της συνολικής ζήτησης. " Ευρωπαϊκή Ένωση κάνει ήδη πολλά στον συγκεκριμένο τομέα: η συνολική δημοσιονομική μας προσπάθεια, που συνδυάζει τις επιλεκτικές δράσεις και τους αυτόματους σταθεροποιητές, είναι κοντά στο 4% του ΑεγχΠ.
<P>
Τώρα πρέπει να υλοποιήσουμε με δυναμισμό τα σχέδια ανάκαμψης. Γνωρίζουμε τι πρέπει να κάνουμε: να επαναφέρουμε τη ροή των δανείων, να διατηρήσουμε τις θέσεις εργασίας των ατόμων, να βελτιώσουμε τις δεξιότητές τους ώστε να είναι έτοιμοι όταν σημειωθεί ανάκαμψη, να συνεχίσουμε να επενδύουμε στην παραγωγικότητα και στην ευρωπαϊκή ανταγωνιστικότητα. " Επιτροπή θα παρακολουθεί και θα αξιολογεί όσα κάνουν τα κράτη μέλη, προκειμένου να συντονίσουν τη συνολική μας ανταπόκριση στην κρίση.
<P>
Όσον αφορά το δημοσιονομικό κανονισμό, η Ευρωπαϊκή Ένωση θέλει να πάει πιο μακριά: κανένα οικονομικό προϊόν, κανένα θεσμικό όργανο, καμία αγορά, καμία δικαιοδοσία δεν πρέπει να εξαιρείται από τον κανονισμό. Όχι όμως κανονισμό μόνο και μόνο για να γίνουν ρυθμίσεις - χρειαζόμαστε ενίσχυση του κανονισμού διότι χρειαζόμαστε να λειτουργήσουν ξανά σωστά οι αγορές, να χρηματοδοτηθούν θέσεις εργασίας και επενδύσεις. Με αυτόν τον τρόπο μόνο θα ξανακερδίσουμε την εμπιστοσύνη και η εμπιστοσύνη είναι στοιχείο κλειδί. Το να συμπεριληφθεί πάλι η ηθική στο χρηματοπιστωτικό σύστημα αποτελεί, επίσης, προϋπόθεση για την εμπιστοσύνη που χρειαζόμαστε στις ανοιχτές οικονομίες.
<P>
Στην Ευρωπαϊκή Ένωση, γίνονται ήδη νέα βήματα: προτάσεις σχετικά με την επάρκεια των ιδίων κεφαλαίων και τους οργανισμούς αξιολόγησης της πιστοληπτικής ικανότητας έχουν ήδη παρουσιαστεί από την Επιτροπή και συζητούνται τώρα, επίσης, σε αυτό το Κοινοβούλιο. Τις ερχόμενες εβδομάδες η Επιτροπή θα καταθέσει προτάσεις για τα αμοιβαία κεφάλαια κινδύνου, το επιχειρηματικό κεφάλαιο και τις αμοιβές των διοικητικών στελεχών και, εγκαίρως για το Ευρωπαϊκό Συμβούλιο του Ιουνίου, η Επιτροπή θα προωθήσει πακέτο για ένα νέο ευρωπαϊκό σύστημα εποπτείας. " Ευρωπαϊκή Ένωση προχωρά: θα το καταστήσουμε σαφές στο Λονδίνο, προκειμένου να συνεργαστούμε με τους εταίρους μας, δηλαδή τους αμερικανούς φίλους μας.
<P>
Θέλουμε και οι άλλοι να προχωρήσουν δίπλα μας∙ χρειαζόμαστε παγκόσμιους κανόνες για μια παγκόσμια οικονομία. Ας πάρουμε την περίπτωση των απομειωμένων περιουσιακών στοιχείων: είναι σαφές ότι, αν δεν υπάρξει εξυγίανση του τραπεζικού συστήματος, οι πιστώσεις δε θα επιστρέψουν στην οικονομία. " Ευρωπαϊκή Ένωση έχει τώρα ένα πλαίσιο, το οποίο παρείχε η Επιτροπή, για να αντιμετωπίσει αυτό το ζήτημα. Οι υπουργοί οικονομικών των G20 συζήτησαν εκτενώς την αντιμετώπιση των απομειωμένων περιουσιακών στοιχείων λιγότερο από δύο εβδομάδες πριν. Το σύνολο των αρχών που υιοθέτησαν αντανακλά σε μεγάλο βαθμό τις απόψεις της Ευρωπαϊκής Ένωσης σχετικά με το θέμα. Έτσι, για μια ακόμα φορά είχαμε τη μοναδική εμπειρία να ορίσουμε υπερεθνικούς και διεθνικούς κανόνες και να δείξουμε ότι η Ευρωπαϊκή Ένωση είναι καλύτερα προετοιμασμένη από όλους όχι να επιβάλει, αλλά να προτείνει τους κανόνες αυτής της παγκοσμιοποίησης.
<P>
Στο Λονδίνο η Ευρωπαϊκή Ένωση πρέπει, επίσης, να στείλει ηχηρό μήνυμα απόρριψης του προστατευτισμού. Θα υπερασπιστούμε την εσωτερική αγορά μας διατηρώντας την ανοιχτή και θα εργαστούμε επίσης για ανοιχτές, παγκόσμιες αγορές. Δεν πρέπει να εγκαταλείψουμε την Ντόχα και πρέπει να καταλήξουμε σύντομα σε συμφωνία. Ούτε μπορούμε να ξεχάσουμε τις χώρες με τη μεγαλύτερη ανάγκη: πρέπει να τηρήσουμε τις δεσμεύσεις μας σχετικά με τους αναπτυξιακούς στόχους της χιλιετίας.
<P>
Πρέπει πάντοτε να έχουμε στο νου μας ότι οι δράσεις που αναλαμβάνουμε αποτελούν απλώς τα μέσα για έναν σκοπό: τη βελτίωση της ευεξίας των ατόμων. Πρόκειται για μέτρα που δεν αφορούν το χρηματοπιστωτικό σύστημα - που δεν αφορούν αυτό το συγκεκριμένο κομμάτι της οικονομίας - αλλά τα άτομα. Στην παρούσα συγκυρία, αυτό σημαίνει ότι πρέπει να ελαφρύνουμε και να περιορίσουμε τις συνέπειες της οικονομικής κάμψης στην απασχόληση μέσα στην Ευρωπαϊκή Ένωση. Πράγματι, η απασχόληση είναι το πρώτο μας μέλημα τώρα. Θα διεξάγουμε μια σύνοδο κορυφής για την Απασχόληση στις 7 Μαΐου, ώστε να ενεργοποιηθούν ιδέες και δράσεις που θα συμβάλουν στο να διατηρήσουν τα άτομα τις θέσεις εργασίας τους και να επανεκπαιδευτούν για τις θέσεις εργασίας του μέλλοντος. Συνεργαζόμαστε με τους κοινωνικούς εταίρους, επειδή πιστεύουμε ότι αυτό αποτελεί επίσης κομμάτι του μοντέλου μας για την Ευρώπη - η ιδέα της συνεργασίας με τους κοινωνικούς εταίρους - και πιστεύουμε ότι με αυτόν τον τρόπο μπορούμε να βοηθήσουμε τους εργαζόμενους να προετοιμαστούν για τις θέσεις εργασίας της μελλοντικής βιώσιμης οικονομίας και της οικονομίας χαμηλής κατανάλωσης άνθρακα, της οποίας θέλουμε να ηγούνται ευρωπαίοι.
<P>
" συνάντηση των G20 στο Λονδίνο θα πρέπει, συνεπώς, να δώσει αποτελέσματα σε μεγάλο αριθμό τομέων - πρόκειται για πολύ φιλόδοξο πρόγραμμα. Είμαι πεπεισμένος ότι, υπό την ηγεσία του Gordon Brown και με ισχυρή ευρωπαϊκή στήριξη, η σύνοδος κορυφής των G20 θα δώσει αποτελέσματα και θα διαμορφώσει παγκόσμια συναίνεση για τη διεθνή οικονομία.
<P>
(Χειροκροτήματα)
<SPEAKER ID="334" NAME="Joseph Daul">
εξ ονόματος της ομάδας PPE-DE. - (FR) Κύριε Πρόεδρε, κυρίες και κύριοι, θα ήθελα να καλωσορίσω το Βρετανό Πρωθυπουργό, Gordon Brown, ο οποίος θα διοργανώσει μια σύνοδο κορυφής των G20 σε μερικές ημέρες, στην οποία η παρουσία της Ευρώπης αναμένεται όσο λίγες φορές στο παρελθόν.
<P>
Το πρώτο μάθημα που πρέπει να πάρουμε από την κρίση είναι ότι οι οικονομίες βρίσκονται τώρα σε τέτοια διασύνδεση που οι εθνικές λύσεις είναι αδιανόητες. Οι δυσκολίες οι οποίες, πρέπει να το πούμε, μας έρχονται κυρίως από τις "νωμένες Πολιτείες ως αποτέλεσμα της έλλειψης ρυθμίσεων, έχουν αυξηθεί και η Ευρώπη, κ. Brown, πρέπει να αντιληφθεί ότι θα είναι ισχυρή μόνο εάν μιλήσει με μία φωνή, ώστε να προστατεύσει τα κοινά της συμφέροντα. Πρέπει ακόμα να είναι αρκετά ισχυρή, ώστε να φέρει όλες τις περιφερειακές οικονομίες στο δρόμο προς νέα μεγέθυνση. Δεν μπορώ να ξεχάσω κ. Manuel Barroso και το γεγονός ότι έγινε με παρότρυνση της Ευρώπης - και του Nicolas Sarkozy συγκεκριμένα - ότι οι G20 εκλήθησαν για να συμβάλουν στην αποκατάσταση της τάξης σε ένα χρηματοπιστωτικό σύστημα που τρελάθηκε.
<P>
" αλληλεγγύη και η δίκαιη κατανομή ευθυνών αποτελούν τις δύο βασικές αρχές της Ευρώπης. Σε συλλογικό επίπεδο, είμαστε έτοιμοι να βοηθήσουμε και να στηρίξουμε εκείνους από εμάς που αντιμετωπίζουν τις μεγαλύτερες δυσκολίες. Παρόλο που εύχομαι τα καλύτερα για τη χώρα σας, κ. Πρωθυπουργέ, τα πιο πρόσφατα στοιχεία του ΔΝΤ για αυτήν σας προκάλεσαν, δυστυχώς, μεγάλη ανησυχία, όπως συνέβη και σε άλλες χώρες της Ευρωπαϊκής Ένωσης, ιδίως στην Ουγγαρία.
<P>
Εργάστηκα ως εθελοντής πυροσβέστης για μερικά χρόνια και γνωρίζω ότι, όταν ένα σπίτι καίγεται, σύντομα και το σπίτι του γείτονα κινδυνεύει από τις φλόγες.
<P>
Συνάδελφοι, οι φίλοι σας στα αριστερά του σώματος σίγουρα θα ζητήσουν, μόλις τελειώσω, μια πιο κοινωνική Ευρώπη και μεγαλύτερη προστασία. Προτού το κάνουν, θα ήθελα να απαντήσω ότι αυτά τα απλουστευτικά συνθήματα, που περιλαμβάνουν τη σπατάλη χρημάτων τα οποία δεν έχουμε, είναι τα ίδια ακριβώς που οδήγησαν στην αποτυχία των πολιτικών κατά τη δεκαετία του 1980 σε πολλές ευρωπαϊκές χώρες.
<P>
(Χειροκροτήματα)
<P>
Όχι οι δικές σας φυσικά, κ. Πρωθυπουργέ, αναγνωρίζω ότι τη δεκαετία του 1980 δεν κυβερνούσατε εσείς. Τα ίδια μέλη δε θα παραλείψουν να επαναλάβουν ότι η παρούσα κρίση είναι δημιούργημα της παγκοσμιοποίησης και της οικονομίας της αγοράς. Θα τους απαντούσα προκαταβολικά ότι, χάρη σε αυτήν την οικονομία της αγοράς, το μέσο εισόδημα των συμπολιτών μας αυξήθηκε κατά 40% τα τελευταία 40 έτη. Θα τους θύμιζα επίσης ότι, ενώ οι λαοί των χωρών εκτός της οικονομίας της αγοράς, κάτω από την προστασία του Τείχους του Βερολίνου, συναντούσαν την επακριβώς καταγραμμένη μοίρα τους, η παγκοσμιοποίηση και η οικονομία της αγοράς επέτρεπαν στους Δυτικοευρωπαίους να ευημερούν με μέσο όρο μεγέθυνσης 2% ετησίως. Όλα αυτά αποδεικνύουν ότι οι υποστηρικτές της κοινωνικής Ευρώπης δεν είναι απαραίτητα αυτοί που πιστεύουμε ότι είναι.
<P>
Κύριε Πρωθυπουργέ, η ευρωπαϊκή ολοκλήρωση υπήρξε πάντοτε ζήτημα αλληλεγγύης ανάμεσα στους πολίτες των χωρών της και, στη δύσκολη περίοδο που τώρα ζούμε, καθήκον της Ευρώπης περισσότερο από ποτέ είναι να το αποδείξει αυτό πάλι μέσα από τις πράξεις της. " υποστήριξη των τραπεζών ήταν απαραίτητη, διότι προφύλαξε εκείνους που τις εμπιστεύτηκαν από το να χάσουν τα πάντα, και αυτό είναι κάτι, αλλά δεν είναι αρκετό. Πρώτο μας μέλημα πρέπει να είναι να σταθούμε δίπλα σε εκείνους που χάνουν τις δουλειές τους και στις οικογένειες που δυσκολεύονται να τα βγάλουν πέρα. Μόνο επιστρέφοντας στη μεγέθυνση, μόνο αποκαθιστώντας ένα οικονομικό και δημοσιονομικό περιβάλλον που ευνοεί τις επιχειρήσεις, θα μπορέσουμε να ζήσουμε την επιστροφή στην εμπιστοσύνη και τις θέσεις εργασίας. Το ευρωπαϊκό πρόγραμμα βοήθειας των 400 δισεκατομμυρίων ευρώ θα μας βοηθήσει να ξεπεράσουμε την κρίση. Θα επιτρέψει να πραγματοποιηθούν νέες επενδύσεις, θα ενισχύσει τη ζήτηση και, ως εκ τούτου, θα στηρίξει τη μεγέθυνση και θα δημιουργήσει θέσεις εργασίας.
<P>
" εσωτερική ευρωπαϊκή αγορά μπορεί να λειτουργήσει ως σημαντικός μοχλός και, αντιθέτως, οποιοδήποτε μέτρο προστατευτισμού το μόνο που θα κάνει θα είναι να επιδεινώσει τα πράγματα. Κύριε Brown, δεν αρκεί να καταδικάζετε τον προστατευτισμό στο εξωτερικό. Πρέπει, επίσης, να αποφύγουμε την έγκριση συνθημάτων του τύπου "Βρετανικές δουλειές για βρετανούς εργάτες" στην πατρίδα, επειδή έτσι θα παγιδευτούμε σε έναν πολύ επικίνδυνο οικονομικό εθνικισμό. Ωστόσο, εμπιστεύομαι στην Επιτροπή, το θεματοφύλακα των Συνθηκών, τη διασφάλιση του ότι ο νόμος γίνεται σεβαστός και ότι οι επιχειρήσεις μας μπορούν να κάνουν εμπόριο σε μια ελεύθερη και δίκαιη αγορά. Προτεραιότητά μας είναι να ορίσουμε μια νέα παγκόσμια οικονομική αρχιτεκτονική με περισσότερη σταθερότητα, περισσότερη εποπτεία και, πάνω απ' όλα, περισσότερη διαφάνεια. Πρέπει να επιταχύνουμε τις μεταρρυθμίσεις της συμφωνίας της Βασιλείας ΙΙ και να υποβάλουμε τα κερδοσκοπικά κεφάλαια σε αυστηρό έλεγχο.
<P>
Κύριε Πρωθυπουργέ, εκτιμώ το γεγονός ότι ήρθατε εδώ όχι για να επιβάλλετε απόψεις, αλλά για να ακούσετε τις προσδοκίες των πολιτών. Μην ξεχάσετε, κ. Πρωθυπουργέ, ειδικά την επόμενη εβδομάδα, ότι είστε ένας αληθινός ευρωπαίος.
<P>
(Χειροκροτήματα)
<SPEAKER ID="335" NAME="Martin Schulz">
εξ ονόματος της ομάδας PSE. - Κύριε Πρόεδρε, τι γενναία ομιλία και τι εξαιρετική περιγραφή των αναγκών της εποχής μας! Ακριβώς έτσι πρέπει να προχωρήσουμε και εμείς οι ευρωπαίοι σοσιαλιστές και σοσιαλδημοκράτες - και δεν μιλώ μόνο εκ μέρους των μελών της ομάδας μου, αλλά και εκ μέρους του κυρίου Rasmussen, ηγέτη του κινήματος των σοσιαλδημοκρατών στην Ευρώπη - επιδοκιμάζουμε κάθε λέξη της ομιλίας σας, κύριε Πρωθυπουργέ. Οι οδηγίες σας είναι εξαιρετικές.
<P>
(Χειροκροτήματα)
<P>
εξ ονόματος της ομάδας PSE. - (FR) Όσον αφορά τα σχόλια του συναδέλφου, κυρίου Daul, μπορεί κανείς να περιμένει από τον πρόεδρο μιας κοινοβουλευτικής ομάδας του Ευρωπαϊκού Κοινοβουλίου να μπορεί τουλάχιστον να διακρίνει ανάμεσα στον προστατευτισμό και την προστασία. " διαφορά ανάμεσά τους είναι τεράστια.
<P>
(Χειροκροτήματα)
<P>
Όσο για τον σπουδαίο Πρόεδρό σας, τον κύριο Sarkozy, μπορεί να έχει κάποιες γνώσεις προστατευτισμού, για ένα θέμα όμως σίγουρα δεν έχει ιδέα, και αυτό είναι η κοινωνική προστασία.
<P>
εξ ονόματος της ομάδας PSE. (DE) Έχετε δίκιο, κύριε Πρόεδρε, όντως πρόκειται για μεγάλη στιγμή. Την παραμονή της Συνόδου Κορυφής G20, ο Gordon Brown ήρθε εδώ για να μιλήσει ενώπιον του Ευρωπαϊκού Κοινοβουλίου. " εν λόγω επίσκεψη αποδεικνύει ότι αυτό το Κοινοβούλιο, το οποίο αποτελεί τη φωνή των λαών της Ευρώπης, είναι το πιο σωστό μέρος για να παρουσιάσει κανείς την άποψη που μας περιγράψατε εδώ σήμερα, κύριε Πρωθυπουργέ.
<P>
Γι' αυτό το λόγο η επίσκεψή σας εδώ έχει μεγαλύτερη σημασία απ' ό,τι μια απλή επίσκεψη στο Ευρωπαϊκό Κοινοβούλιο. Δείχνει το δρόμο, επειδή αποδεικνύει ότι εσείς, ως ο Πρωθυπουργός της χώρας σας και ως ο οικοδεσπότης της Συνόδου Κορυφής G20, δίνετε στο Ευρωπαϊκό Κοινοβούλιο τη σημασία που του αξίζει. Εννοώ ότι θεωρείτε ότι αποτελεί το χώρο όπου πρέπει να συζητιέται η διεθνική και η διεθνής πολιτική στο πλαίσιο των διηπειρωτικών σχέσεων της Ευρώπης και των σχέσεων της Ευρώπης με άλλα μέρη της υφηλίου. Σας ευχαριστούμε πολύ γι' αυτό, κύριε Brown. Πράξατε ορθά.
<P>
(Χειροκροτήματα)
<P>
Κύριε Πρωθυπουργέ, αναφέρατε τρεις θεμελιώδεις αρχές, τις οποίες θα ήθελα να υιοθετήσω, επειδή αποτελούν επίσης θεμελιώδεις αρχές του κινήματός μας. Ο αποφασιστικός παράγοντας δεν ήταν η απληστία, και δη η ατομική απληστία. Το πρόβλημα αυτό αποτελεί μόνιμο χαρακτηριστικό της ανθρώπινης ιστορίας και δεν θα πάψει ποτέ να υπάρχει. Ο καθοριστικός παράγοντας είναι ένα σύστημα όπου αυτή η ατομική απληστία μπορεί να εξαπλωθεί και να γίνει καταστρεπτική. Το σύστημα αυτό είναι το προβληματικό. Αυτό το σύστημα της αχαλίνωτης ριζοσπαστικής και φιλελεύθερης αγοράς απέτυχε και χρεοκόπησε. Γι' αυτό το λόγο πρέπει να το αλλάξουμε.
<P>
Έτσι, έχετε δίκιο όταν λέτε ότι χρειαζόμαστε πανευρωπαϊκή και παγκόσμια ρύθμιση για τα επιχειρηματικά κεφάλαια, τα αμοιβαία κεφάλαια κινδύνου και τα υπεράκτια κέντρα (offshore), τα οποία πρέπει να κλείσουν, και χρειαζόμαστε κανόνες για τους οργανισμούς πιστοληπτικής αξιολόγησης. Επιπλέον, πρέπει να απαγορευτούν οι ακάλυπτες πωλήσεις. Αυτό αντιστοιχεί σε μεγάλο αριθμό μέτρων τα οποία απαιτούμε εδώ και πολύ καιρό υπό την ηγεσία του κυρίου Rasmussen και παρά την αντίθεση των υπολοίπων ομάδων. Ακριβώς αυτό πρέπει να γίνει.
<P>
(Χειροκροτήματα από τα αριστερά)
<P>
Γνωρίζω, αγαπητοί συνάδελφοι στα δεξιά, ότι δυσκολεύεστε να αποδεχτείτε ότι μια πολιτική την οποία προωθούσατε επί 10 χρόνια, απεδείχθη ότι ήταν λανθασμένη. Δυσκολεύεστε να παρακολουθήσετε τα τεκταινόμενα. Το κατανοώ, αλλά δεν αλλάζει το ότι ήσασταν πάντοτε αντίθετοι προς την πολιτική.
<P>
Έχετε δίκιο όταν λέτε ότι πρέπει να σταματήσει η κούρσα των πυρηνικών εξοπλισμών. Έχετε δίκιο ότι η συνεργασία με τις "νωμένες Πολιτείες της Αμερικής θα φέρει μια νέα εποχή πυρηνικού αφοπλισμού. Έχετε επίσης δίκιο ότι πρέπει να υπάρχει αλληλεγγύη μεταξύ των ανθρώπων στην κοινωνία, αλλά και μεταξύ διαφορετικών κρατών. Ως εκ τούτου, εκπροσωπώντας την ομάδα μου, θα υπογράψω για να διασφαλίσω ότι τα νέα κράτη μέλη της ένωσης μπορούν να βασίζονται σε αυτήν. Αυτός είναι, κύριε Πρωθυπουργέ, ο σωστός δρόμος, που πρέπει να ακολουθήσουμε.
<P>
Επιτρέψτε μου μια τελευταία παρατήρηση. Σας παρακαλώ να πάτε στη σύνοδο G20 με το μήνυμα ότι οποιοσδήποτε προσπαθήσει, στο πλαίσιο της παρούσας οικονομικής κρίσης, να υποβαθμίσει την περιβαλλοντική πολιτική υπέρ της οικονομικής πολιτικής, θα διαπράττει ένα καταστροφικό λάθος. " οικονομική κρίση θα περάσει, αλλά η κλιματική αλλαγή θα παραμείνει. Γι' αυτό χρειαζόμαστε και τα δύο. Πάνω απ' όλα χρειαζόμαστε έναν αποτελεσματικό αγώνα για μια καλύτερη κλιματική πολιτική. Αυτός ο αγώνας θα παράσχει επίσης ευκαιρίες για τη δημιουργία πολλών νέων θέσεων εργασίας. Ο συνδυασμός αυτών των δύο στοιχείων είναι ακριβώς η σωστή προσέγγιση.
<P>
(Χειροκροτήματα)
<P>
" ομιλία του κυρίου Gordon Brown ήταν εξαιρετική. Όσο οι βουλευτές των δεξιών εδράνων αντιτίθενται σε εκείνα που ειπώθηκαν, τόσο σαφέστερο καθίσταται από την ομιλία σας, κύριε Brown, ότι είμαστε σε καλό δρόμο. Χαιρόμαστε που ένας γνήσιος σοσιαλδημοκράτης αρχηγός κυβέρνησης μίλησε εδώ σήμερα.
<P>
(Χειροκροτήματα)
<SPEAKER ID="338" NAME="Graham Watson">
εξ ονόματος της ομάδας ALDE. - Κύριε Πρόεδρε, καλωσορίζω τον κύριο Πρωθυπουργό σε αυτό το πρώτο σκέλος της "Παγκόσμιας Περιοδείας Brown G20". " ημερήσια διάταξη για τη σύνοδο κορυφής G20 που καταρτίσατε, κύριε Πρωθυπουργέ, είναι πολύ ευρεία, συμπεριλαμβάνοντας θέματα από την καταπολέμηση της παγκόσμιας φτώχειας ως τον πυρηνικό αφοπλισμό και την ειρήνη στη Μέση Ανατολή. Σας εύχομαι κάθε επιτυχία. " ομάδα μου συγχαίρει τόσο εσάς όσο και τους συναδέλφους σας στο Ευρωπαϊκό Συμβούλιο για το ότι χαράξατε το πλαίσιο μιας κοινής προσέγγισης, αν και με πιο περιορισμένη ημερήσια διάταξη, για τη σύνοδο κορυφής της επόμενης εβδομάδας.
<P>
Οι ευκαιρίες για συνεργασία με την κυβέρνηση του κυρίου Obama δεν πρέπει να χαθούν λόγω ενός διατλαντικού λεκτικού πολέμου. Γνωρίζω ότι συμμεριζόμαστε αυτή την άποψη, αλλά η Αμερική εξακολουθεί να υποστηρίζει την ελάχιστη ρύθμιση και η πραγματικότητα της σημερινής ύφεσης αποδεικνύει ότι περισσότερο απ' όλους υποφέρουν εκείνοι που ηθελημένα αγνόησαν τις κακές πρακτικές. Χρειαζόμαστε μια ευρωπαϊκή αρχή οικονομικών υπηρεσιών. Πρέπει με όλα τα μέσα να πιέσουμε τους άλλους να υποστηρίξουν τα ίδια πρότυπα, αν όμως εκείνοι είναι επιφυλακτικοί, αυτό δεν σημαίνει ότι δικαιολογείται η δική μας αδράνεια. Όπως είπατε, πρέπει να εγκαταστήσουμε την τιμιότητα, τη διαφάνεια και την ευνομία στο οικονομικό μας σύστημα. Απαραίτητη είναι επίσης η μεταρρύθμιση των χρηματοπιστωτικών ιδρυμάτων, προκειμένου να δοθεί ένα τέλος στα πλεονάσματα των τρεχόντων λογαριασμών και στην υπερβάλλουσα ρευστότητα, η οποία τροφοδοτεί την παγκόσμια άνθιση και ύφεση.
<P>
Το ρόλο αυτό πρέπει να αναλάβει το ΔΝΤ. Μπορεί να συναθροίσει περισσότερα περιουσιακά στοιχεία με αυξημένη πρόσβαση στα ταμεία της κρίσης; Είναι καλό να γίνει διαχειριστής των πραγματικών στοιχείων ενεργητικού για μέρη των παγκόσμιων κοινοπραξιών αποταμιεύσεων, των καιροσκόπων δεύτερης ευκαιρίας, για την αποτροπή του πανικού και τη σταθεροποίηση των αγορών; Πώς μπορούμε να μεταρρυθμίσουμε τις δομές λήψης αποφάσεών του, ώστε να λαμβάνουν υπόψη την απαίτηση για περισσότερο δημοκρατική επίβλεψη και τη δύναμη των αναδυόμενων οικονομιών;
<P>
Είναι επίσης πολύ σημαντικό, παρά τη δυσχερή κατάσταση της ύφεσης, να αντιμετωπίσουμε την πρόκληση της κλιματικής αλλαγής και των προβλημάτων που προκαλεί η φτώχεια.
<P>
Κύριε Πρωθυπουργέ, μιλήσατε για την ανάγκη ανάληψης δράσης· προτίθεστε λοιπόν να δώσετε στο ΔΝΤ και στην Παγκόσμια Τράπεζα σαφή εντολή για την αντιμετώπιση της ξηρασίας, των πλημμύρων και των ασθενειών που ακολουθούν την αναθέρμανση του πλανήτη στις αναπτυσσόμενες χώρες; Θα βεβαιωθείτε ότι θα προβούν σε παροχές, δανεισμό και σχεδιασμό όχι μόνο για την επιτυχία της αγοράς, αλλά και για την επίτευξη της κοινωνικής προόδου και των οικολογικών στόχων; Έχουμε ανάγκη μια νέα και βιώσιμη οικονομία, η οποία να αποτελεί αναπόσπαστο μέρος ενός παγκόσμιου κοινωνικού συμβολαίου. " εποχή του εύκολου κέρδους ανήκει στο παρελθόν. Για τη μελλοντική ανάπτυξη, η οικονομική επιτυχία κάποιων δεν πρέπει να είναι μοιραία για κάποιους άλλους.
<P>
Για να επιτευχθούν όμως αυτά τα πράγματα, η Ευρώπη πρέπει να επιτύχει συμβιβασμό και το "νωμένο Βασίλειο πρέπει να αποτελεί μέρος του. Κύριε Πρωθυπουργέ, εσείς κι εγώ φέρουμε διαφορετικά χρώματα από την πολιτική παλέτα, ως Σκωτσέζοι όμως και οι δύο με ακράδαντη πίστη στην προοδευτική πολιτική, γνωρίζω ότι και οι δύο κατανοούμε τι ήθελε να πει ο Burns όταν έγραφε: "Μακάρι κάποια Δύναμη να μας δώσει το χάρισμα να αντικρύσουμε τον εαυτό μας όπως μας βλέπουν οι άλλοι". Και τα κόμματα αυτά πιέζουν τόσο τον εαυτό τους όσο και τη Μεγάλη Βρετανία στο περιθώριο της Ευρώπης, πράγμα που η χώρα θα πληρώσει ακριβά.
<P>
Ας είναι λοιπόν η Βρετανία ένας θετικός εταίρος μέσα στο ευρωπαϊκό χωνευτήρι. Κύριε Πρωθυπουργέ, περιμένω το κοινό νόμισμα να βγει ενισχυμένο από αυτή την κρίση. Οι επενδυτές έχουν βρει καταφύγιο κάτω από τις φτερούγες του ευρώ, για να προστατευθούν από τους κρύους ανέμους της ύφεσης. Τα τελευταία 10 χρόνια σχεδιάσατε πέντε δαιδαλώδεις ελέγχους, οι οποίοι δεν επέτρεψαν την εισαγωγή της Βρετανίας στη ζώνη του ευρώ. Θα εργαστείτε τώρα για να οδηγήσετε το "νωμένο Βασίλειο στο ευρώ στην περίοδο μετά από την κρίση; Το "Β δεν πρέπει να μένει πίσω και να κοιτάζει τους άλλους να προοδεύουν. Είναι ώρα και η Βρετανία να μπει στο χορό.
<P>
(Ζωηρά χειροκροτήματα)
<SPEAKER ID="339" NAME="Brian Crowley">
εξ ονόματος της ομάδας UEN. - Κύριε Πρόεδρε, παρά να υψώνουμε τη σημαία πότε του σοσιαλισμού, πότε του φιλελευθερισμού, πότε του συντηρητισμού ή οποιουδήποτε άλλου από τους ιδεολογικούς "ισμούς" που συγκρούονται τακτικά στο παρόν Σώμα, θα ήθελα πρώτα να συγχαρώ τον κύριο Πρωθυπουργό για την επιλογή του να έρθει εδώ σήμερα και να παρουσιάσει μια κατάσταση, να την υπερασπιστεί με σθένος, αλλά πρωτίστως να προσφέρει μια γέφυρα μεταξύ Ευρώπης και Αμερικής, όσον αφορά το πώς μπορούμε να επιλύσουμε κάποια από τα προβλήματα και τις δυσκολίες που απλώνονται μπροστά μας, ιδίως επειδή βιώνουμε περίοδο παγκόσμιας κρίσης. Αυτή η παγκόσμια κρίση όμως δεν πρέπει να μας κάνει να λησμονήσουμε τα επιτεύγματα του παρελθόντος.
<P>
Τα τελευταία 15 χρόνια βιώσαμε οικονομική ανάπτυξη, δημιουργία πλούτου και δράση για τη βοήθεια και την ενίσχυση του αναπτυσσόμενου κόσμου, οι οποίες δεν είχαν προηγούμενο. Τα νέα σχέδια που θα αναπτύξουμε δεν πρέπει να τα πάρουν όλα σβάρνα - θετικά και αρνητικά στοιχεία. Αντίθετα, πρέπει να βασιστούμε στις επιτυχίες του παρελθόντος, να αναγνωρίσουμε τα λάθη που έγιναν και να βεβαιωθούμε ότι είμαστε σε θέση τόσο να καταρτίσουμε ένα φιλόδοξο σχέδιο για την παγκόσμια ανάπτυξη, βάσει κοινών στόχων για κοινές αξίες με κοινή πορεία. Αυτή η κοινή πορεία πρέπει να βασίζεται πάντοτε στην ανάγκη καλύτερων παροχών προς τους πολίτες, και όχι καλύτερων πραγμάτων προς την αγορά ή προς την οικονομία.
<P>
Κύριε Πρωθυπουργέ, στην ομιλία σας προηγουμένως παραθέσατε λόγια του Μιχαήλ Αγγέλου, όμως και ο Ιρλανδός ποιητής Όσκαρ Ουάιλντ ήταν πολύ εύστοχος όταν είπε: "Όλοι ζούμε μέσα στο βούρκο, αλλά κάποιοι κοιτάζουν τα άστρα". Και τα άστρα μπορούμε τώρα να τα φτάσουμε! Αυτή η νέα κρίση αποτελεί ευκαιρία. Ο Barack Obama είδε σωστά ότι είναι ευκαιρία να φέρει ξανά την Αμερική στο παγκόσμιο προσκήνιο. " αλήθεια είναι ότι, σε σύγκριση με το σχέδιο Μάρσαλ μετά το Β' Παγκόσμιο Πόλεμο, δεν υπάρχει σήμερα στον κόσμο μια τεράστια δύναμη που να μπορεί να σώσει ό,τι έχει απομείνει από την παγκόσμια οικονομία. Εξαρτιόμαστε ο ένας από τον άλλο για την αντιμετώπιση των προκλήσεων που συναντούμε, καθώς και για τις λύσεις όπου μπορούμε να καταλήξουμε.
<P>
Πιστεύω ότι, τώρα που πρέπει να σχεδιάσουμε αυτή τη νέα πορεία προς τα εμπρός, μπορούμε ασφαλώς να αναφερθούμε στην οικονομία με ουδέτερο ισοζύγιο άνθρακα, στις θέσεις εργασίας που δημιουργούνται από αυτήν - πολύ σημαντικό στοιχείο - καθώς και στην νέα κατάρτιση και εκπαίδευση, οι οποίες είναι ζωτικής σημασίας. " κοινωνική προστασία για όσους την έχουν μεγαλύτερη ανάγκη αποτελεί ανάγκη ανάπτυξης, αλλά ας μην περιοριστούμε στην άποψη ότι το ποσό που θα λάβει ένας τραπεζίτης είναι ο παράγοντας που καθορίζει το είδος της λύσης που θα βρούμε. Καλύτερη ρύθμιση, καλύτερη επίβλεψη - αλλά και καλύτερη επιβολή της ρύθμισης αυτής - επειδή, σε πολλές περιπτώσεις όσον αφορά την οικονομική κρίση, το πρόβλημα δεν ήταν η έλλειψη ρύθμισης, αλλά η έλλειψη ελέγχου και επιβολής των κανόνων.
<P>
Θεωρώ ότι ένα από τα βασικά στοιχεία που πρέπει να αναζητήσουμε και να σχεδιάσουμε για το μέλλον μας είναι να προωθήσουμε τη βεβαιότητα αναφορικά με τη λειτουργία της αγοράς, το είδος των οικονομικών καταφυγίων που πρέπει να ξεφορτωθούμε, την εξάλειψη των φορολογικών παραδείσων και των σκιωδών τραπεζικών συστημάτων, αλλά κυρίως να μπορέσουμε να εμπνεύσουμε ξανά την εμπιστοσύνη στους πολίτες. Ας τους δείξουμε ότι υπάρχει διέξοδος από αυτή την κρίση, ότι υπάρχει φως στην άκρη του τούνελ, αλλά κυρίως ας τους δείξουμε ότι αποτελούν μέρος της λύσης.
<P>
Στα ιρλανδικά έχουμε το meitheal,·όταν οι άνθρωποι συγκεντρώνονται και καταβάλλουν προσπάθειες για να σώσουν τη σοδειά. Είναι καιρός να συγκεντρώσουμε τις προσπάθειές μας, όχι μόνο για να σώσουμε την "εφετινή σοδειά", αλλά για να σώσουμε τον πλανήτη.
<SPEAKER ID="340" NAME="Monica Frassoni">
εξ ονόματος της ομάδας Verts/ALE. - Κύριε Πρόεδρε, χαίρομαι που βρίσκεται εδώ ο κύριος Πρωθυπουργός. Λαμβάνοντας υπόψη την μικρή εκτίμηση με την οποία αντιμετώπιζε την ΕΕ και το Ευρωπαϊκό Κοινοβούλιο για πολύ καιρό, λαμβάνω την παρουσία του εδώ ως ένα καλό σημάδι ότι οι άνθρωποι μπορούν να αλλάξουν.
<P>
Πιστεύω επίσης ότι ίσως μετά από σήμερα, κύριε Πρωθυπουργέ, θα ανακοινώσετε το τέλος μερικών μη συμμετοχών ή, όπως είπε ο φίλος μου, κύριος Graham Watson, θα ανακοινώσετε την είσοδο του "Β στην ευρωζώνη.
<P>
Εντούτοις, θα ήθελα να σας υπενθυμίσω ότι στα περισσότερα από τα θέματα που αναφέρατε - τις δημογραφικές μεταρρυθμίσεις, τα κοινωνικά θέματα, την οδηγία για το χρόνο εργασίας, τους φόρους - η κυβέρνησή σας ήταν λάθος.
<P>
εξ ονόματος της ομάδας Verts/ALE. (IT) Κύριε Πρόεδρε, κυρίες και κύριοι, κύριε Πρωθυπουργέ, εσείς, μαζί με αρκετούς συναδέλφους σας και τον δικό μας Πρόεδρο, τον κύριο Barroso, ευθύνεστε για το ότι η Ευρωπαϊκή Ένωση δεν έχει όργανα χρηματοπιστωτικής ρύθμισης ή φορολογικές και δημοσιονομικές πολιτικές, οι οποίες θα ήταν σήμερα ανεκτίμητες για την αντιμετώπιση της κρίσης. Καλό είναι να το θυμόμαστε αυτό επειδή, όταν ο στόχος μας είναι να προτείνουμε αξιόπιστες λύσεις, είναι πρέπον να παραδεχόμαστε ότι αρχικά είχαν γίνει λάθη.
<P>
Ας ρίξουμε μια ματιά λοιπόν στην αξιοπιστία αυτής της σταυροφορίας εναντίον των φορολογικών παραδείσων. Φαίνεται ότι αποτελούν πολύ εύκολο στόχο - όλοι τους απεχθάνονται - η πραγματικότητα όμως είναι λιγάκι διαφορετική. Υπάρχει ακόμη και η υποψία ότι τους δίνουμε τόσο πολλή προσοχή, επειδή δεν συμφωνούμε και σε τίποτε άλλο, ώστε να μπορέσουμε να το συζητήσουμε.
<P>
Κύριε Πρωθυπουργέ, κατά τη γνώμη μας είναι σημαντικό να σταματήσουμε να πιστεύουμε ότι είναι αδύνατο να περιορίσουμε την ελεύθερη κυκλοφορία του κεφαλαίου και ότι τα εκατομμύρια ευρώ που κατασπαταλήθηκαν σε καιροσκοπικές δραστηριότητες δεν είναι δυνατό να αξιοποιηθούν. Πρέπει να σταματήσουμε τις δραστηριότητες των καιροσκοπικών κεφαλαίων. Πρέπει να επαναφέρουμε τις τράπεζες σε σημείο που να κάνουν τη δουλειά για την οποία πρωτοδημιουργήθηκαν στην Τοσκάνη πριν από αιώνες: να χρηματοδοτούν την πραγματική οικονομία.
<P>
" αναβάθμιση του ελέγχου της αγοράς δεν αρκεί· πρέπει να κοπούν τα κέρδη όσων καιροσκοπούν. Πρέπει να επισημάνουμε ότι η μαφία σήμερα έχει 120 εκατομμύρια ευρώ αποθηκευμένα σε φορολογικούς παραδείσους. Πρέπει να θέσουμε αποφασιστικά στο στόχαστρο τις διπλές δηλώσεις και τη διπλή διαφάνεια: όσοι καταθέτουν χρήματα σε άλλη χώρα πρέπει να το δηλώνουν. Οι τράπεζες που λαμβάνουν καταθέσεις πρέπει να τις δηλώνουν. Δεν υπάρχει μέση λύση. Τα υπόλοιπα είναι απλά κούφια λόγια και φοβάμαι ότι θα θαφτούμε κάτω από αυτά αν η σύνοδος G20 δεν φέρει αποτελέσματα πιο ισχυρά από την πολυλογία που ακούμε τριγύρω.
<P>
Κύριε Πρωθυπουργέ, ακριβώς όπως και ο προκάτοχός σας, χρησιμοποιήσατε εδώ δυνατές και συναισθηματικές λέξεις από τη γλώσσα του Shakespeare, αλλά, ξανά όπως κι εκείνος, δεν κάνατε πολλές σαφείς προτάσεις. Μιλήσατε για οικολογική αναδιαμόρφωση του περιβάλλοντος. Ωστόσο, σύμφωνα με το σχεδιασμό της κυβέρνησής σας, μόνο 7% των επενδύσεων απευθύνονται σε έργα φιλικά προς το περιβάλλον, ενώ η Νότια Κορέα και η Κίνα, ακόμα και οι "νωμένες Πολιτείες δίνουν ένα ρυθμό που οι λεπτές κουβέντες μας δεν θα μπορέσουν να ακολουθήσουν.
<P>
Μιλήσατε για τους στόχους της Κοπεγχάγης, αλλά και πάλι, το Ευρωπαϊκό Συμβούλιο δεν κατέληξε σε συμφωνία για ένα ταμείο για την κλιματική αλλαγή υπέρ των αναπτυσσόμενων χωρών. Ωστόσο, γνωρίζετε πολύ καλά ότι, χωρίς σημαντική οικονομική δέσμευση, οι στόχοι της Κοπεγχάγης είναι καταδικασμένοι και, μαζί με αυτούς, οι φιλοδοξίες μας για έλεγχο της κλιματικής αλλαγής.
<P>
Ωραία ομιλία, κύριε Brown, αλλά τι ακριβώς είστε έτοιμος να κάνετε;
<P>
(Χειροκροτήματα)
<SPEAKER ID="343" NAME="Francis Wurtz">
εξ ονόματος της ομάδας GUE/NGL. - (FR) Κύριε Πρόεδρε, κύριε Barrot, κύριε Brown, όπως μας υπενθυμίσατε, πριν από 20 χρόνια το τείχος του Βερολίνου έπεσε, θέτοντας τέλος μια για πάντα στο μοντέλο που εκπροσωπούσε και το οποίο, σε όλες τις περιπτώσεις, αργοπέθαινε από καιρό.
<P>
Υπό αυτές τις συνθήκες, ο πειρασμός να χαλιναγωγηθεί πλήρως ο αχαλίνωτος καπιταλισμός ήταν πολύ μεγάλος. " Ευρωπαϊκή Ένωση ακολούθησε τους άλλους και υπέκυψε σε αυτό τον πειρασμό. Οι πατέρες αυτού του νέου μοντέλου ή οι διάδοχοί τους έχουν τώρα δώσει τη θέση τους στο πλέον απείθαρχο μόρφωμά τους. Προκειμένου να ξεπεράσουμε μια κρίση που έχει και υπαρξιακό χαρακτήρα, πρέπει πρώτα να τολμήσουμε να αμφισβητήσουμε. Έχω την εντύπωση ότι δεν ακολουθούμε αυτή την πορεία.
<P>
Στο τελευταίο Ευρωπαϊκό Συμβούλιο, ο Πρόεδρος της Ευρωπαϊκής Επιτροπής είπε ότι μπορούσαμε να φανούμε αντάξιοι των περιστάσεων. Ο ασκών την προεδρία του Συμβουλίου είπε ότι ήταν εξαιρετικά ικανοποιημένος με τα αποτελέσματα, ενώ το πρώτο βραβείο πήγε, όπως και πολλά άλλα, στον κύριο Berlusconi, για τον οποίο η Ευρωπαϊκή Ένωση είναι ένας υγιής οργανισμός που περνάει μια ίωση. Ο χρόνος θα δείξει.
<P>
Μέχρι τώρα, οι σπάνιες φωνές αυτοκριτικής προέρχονται από τους ίδιους τους οικονομικούς κύκλους, όπως από τον πρόεδρο της Morgan Stanley στην Ασία, ο οποίος είπε ότι η ευθύνη μας βαραίνει όλους: τα χρηματοπιστωτικά ιδρύματα, τους υπεύθυνους για τη ρύθμιση, τους οργανισμούς πιστοληπτικής αξιολόγησης, τα διοικητικά συμβούλια, τους πολιτικούς και τις κεντρικές τράπεζες και ότι πρέπει να την αποδεχτούμε όλοι μαζί συλλογικά. Αυτό μόνο θα μας αλλάξει.
<P>
Νομίζω, κύριε Πρωθυπουργέ, ότι είστε ο πρώτος Ευρωπαίος πολιτικός ηγέτης που αναλάβατε το ρόλο σας στη διαμόρφωση ενός mea culpa. Σχετιζόταν με την στάση που υιοθετήσατε πριν από 10 χρόνια μετά από την κρίση της Ασίας: μια στάση που θεωρείτε σήμερα ότι δεν ήταν αρκετά αυστηρή απέναντι σε όσους πίστευαν ότι τα προβλήματα αυτά ήταν περαστικά.
<P>
" παλιά ιδέα ότι οι αγορές ήταν αποδοτικές και ότι μπορούσαν να αυτορυθμίζονται δεν ισχύει πλέον, όπως είπατε. Πρέπει να πω ότι προτιμώ αυτή την κίνηση μετριοφροσύνης σε σχέση με την τουλάχιστον ανεπαρκή ομιλία που είχε απευθύνει στο παρόν σώμα ο προκάτοχός σας σε μια προηγούμενη ζωή.
<P>
Ωστόσο, πιστεύω ότι το πρόβλημα βρίσκεται αλλού. Σύμφωνα με την πρόσφατη έκθεση της γραμματείας της Διάσκεψης των "νωμένων Εθνών για το Εμπόριο και την Ανάπτυξη, πρέπει να κλείσουμε το μεγάλο καζίνο. Το δόγμα που ακολουθούσαμε τα τελευταία 20 χρόνια απέτυχε παταγωδώς.
<P>
Γι' αυτό όσοι ανακοίνωσαν με στόμφο ότι η σύνοδος G20 θα ήταν ένα νέο Bretton Woods, όπου ο καπιταλισμός θα διαμορφωνόταν ή ακόμα και θα ηθικοποιείτο ξανά, εξαπάτησαν τους συμπολίτες μας. " 2α Απριλίου στο Λονδίνο δεν θα είναι η "παραμονή της επανάστασης".
<P>
Το Unit, ένα μεγάλο συνδικάτο της χώρας σας, νομίζω ότι βρήκε μια πολύ απλή και περιεκτική φράση για να καυτηριάσει ακριβώς το σημείο που πονάει. Το σλόγκαν της για την πορεία που διοργανώνεται το επόμενο Σάββατο στη βρετανική πρωτεύουσα θα είναι "Προτεραιότητα στο λαό". Μπορεί να φαίνεται εμφανές, τείνει όμως σε μια κοπερνίκεια επανάσταση σε σχέση με αυτό που έχει καταστεί το κυρίαρχο σύστημα.
<P>
Αυτό παρουσιάζει πολύ γλαφυρά τις προκλήσεις της εποχής μας.
<P>
(Χειροκροτήματα)
<SPEAKER ID="344" NAME="Nigel Farage">
εξ ονόματος της ομάδας IND/DEM. - Κύριε Πρόεδρε, ο κύριος Πρωθυπουργός δέχτηκε αρκετή κριτική για το σχόλιό του "βρετανικές θέσεις εργασίας για τους βρετανούς εργαζόμενους", μπορούμε όμως να το αφήσουμε αυτό κατά μέρος, επειδή από τη στιγμή που το είπε δεν νομίζω ότι πέρασε στα σοβαρά από το μυαλό κάποιου ότι, ως πρωθυπουργός της Βρετανίας, θα μπορούσε ποτέ να δώσει προτεραιότητα στα συμφέροντα των βρετανών εργαζόμενων έναντι των συμφερόντων του ευρωπαϊκού του ονείρου. Γιατί, μα την πίστη μου, αυτό δείξατε σήμερα, κύριε Πρωθυπουργέ.
<P>
Είναι κρίμα, όμως, που εκτός από το UKIP, ουσιαστικά κανένας άλλος δεν φαίνεται να μπήκε στον κόπο να καθίσει να σας ακούσει. Είστε πολύ δημοφιλής εδώ. Κι αυτό βέβαια επειδή μερικές μόνο ημέρες από το "όχι" των Ιρλανδών στη συνθήκη της Λισαβόνας, εσείς περάσατε αυτή τη συνθήκη στο Βρετανικό Κοινοβούλιο, αθετώντας συγκεκριμένη υπόσχεση που είχατε κάνει δημοσίως, ότι θα θέτατε τη Συνταγματική Συνθήκη στην κρίση του λαού της Μεγάλης Βρετανίας με δημοψήφισμα.
<P>
Ντροπή σας, κύριε Πρωθυπουργέ, για αυτό. Απαξιώσατε τη δημοκρατία στη χώρα μας· απαξιώσατε την εμπιστοσύνη που σας έδειξαν οι ψηφοφόροι ως Πρωθυπουργό της χώρας. Βεβαίως, ο λόγος είναι γνωστός. Ο λόγος είναι ότι θα είχαμε ψηφίσει "όχι". Είπατε στην ομιλία σας ότι μόνο οι εξτρεμιστές αντιτίθενται στην Ευρωπαϊκή Ένωση. Αυτό λοιπόν μπορεί να αληθεύει για τους επαγγελματίες πολιτικούς καριέρας, αλλά μια σαφής πλειονότητα των Βρετανών επιθυμεί να έχουμε φιλικές σχέσεις και σχέσεις ελεύθερου εμπορίου με την Ευρωπαϊκή Ένωση, όχι όμως και να είμαστε μέλος αυτής της πολιτικής Ένωσης.
<P>
Δεν μπορείτε να συνεχίσετε την οικοδόμηση της εν λόγω Ευρωπαϊκής Ένωσης αντίθετα από τις επιθυμίες της κοινής γνώμης. Αν το πράξετε ενάντια στη βούληση του λαού, θα αποθηκεύσετε τεράστια κοινωνικά και πολιτικά προβλήματα για το μέλλον. Αφήστε σας παρακαλώ τους λαούς της Ευρώπης να αποφασίσουν για την τύχη τους. Μην το κάνετε σε κοινοβούλια όπως αυτό και σε κοινοβούλια όπως εκείνο του Ουεστμίνστερ. Δεν θα πιάσει!
<P>
Όσον αφορά την οικονομία, μας είπατε ότι με κάποιο τρόπο εσείς είστε ο οικονομικός γκουρού· είστε ο άνθρωπος που μπορεί να σώσει τον κόσμο. Λοιπόν, θυμάμαι πολύ καλά την πρώτη σας ενέργεια ως Υπουργός Οικονομικών, όταν πουλήσατε 400 μετρικούς τόνους χρυσό στα παγκόσμια χρηματιστήρια προς 275 δολάρια "ΠΑ η ουγγιά. Βάσει της σημερινής εκτίμησης, η σημερινή αξία του θα ήταν μεγαλύτερη κατά 10 δισεκατομμύρια δολάρια "ΠΑ. Δεν είναι μόνο το ότι κάνατε λάθος, γιατί λάθη μπορεί να κάνει κάθε άνθρωπος. Είναι που είχατε ανακοινώσει από πριν πόσο θα πουλούσατε και ποια μέρα και πού. Το λάθος αυτό ήταν τόσο στοιχειώδες που ακόμα και ο μέσος πρωτοετής φοιτητής οικονομικών - ακόμα και στη σημερινή εποχή απαξίωσης της εκπαίδευσης - δεν θα είχε κάνει κάτι τέτοιο. Εκτός απ' αυτό, καταστρέψατε το δημόσιο συνταξιοδοτικό μας σύστημα και αφαιρέσατε από την Τράπεζα της Αγγλίας τη δυνατότητα ρύθμισης των τραπεζών και την έδωσε στους τυπολάτρες γραφειοκράτες της Υπηρεσίας Χρηματοοικονομικών Υπηρεσιών (FSA) της Canary Wharf.
<P>
Δεν ζητήσατε ούτε μια συγγνώμη. " κυβέρνησή σας έχει ζητήσει συγγνώμη για τη σφαγή στο Αμρίτσαρ, για τη δουλεία· έχετε ζητήσει συγγνώμη ουσιαστικά για τα πάντα. Μπορείτε σας παρακαλώ να ζητήσετε συγγνώμη για όσα πράξατε ως Υπουργός Οικονομικών της Μεγάλης Βρετανίας, και τότε ίσως καθίσουμε να σας ακούσουμε.
<SPEAKER ID="345" NAME="Daniel Hannan" AFFILIATION="NI">
Κύριε Πρόεδρε, βλέπω ότι ο κύριος Πρωθυπουργός κατέχει ήδη την σημαντική τέχνη του ευρωπαίου πολιτικού, δηλαδή την ικανότητα να λέει άλλα σε αυτή την αίθουσα και άλλα, εντελώς διαφορετικά, στους ψηφοφόρους της χώρας του.
<P>
Κύριε Πρωθυπουργέ, μιλήσατε προηγουμένως για ελεύθερο εμπόριο και "δόξα τω Θεώ". Ποιος από όσους σας άκουσαν προηγουμένως θα μπορούσε να μαντέψει ότι από τα χείλη σας βγήκε η φράση "βρετανικές θέσεις εργασίας για τους βρετανούς εργαζόμενους" και ότι, σε περιπτώσεις που δεν προχωρήσατε σε άμεση εθνικοποίηση, τουλάχιστον χρηματοδοτήσατε θεμελιώδεις τομείς της οικονομίας μας, συμπεριλαμβανομένης της αυτοκινητοβιομηχανίας και πολλών τραπεζών;
<P>
Ίσως θα είχατε μεγαλύτερη ηθική ισχύ σε αυτή την αίθουσα αν υπήρχε συνέπεια μεταξύ των λόγων και των πράξεών σας. Θα χαίρατε ενδεχομένως μεγαλύτερου σεβασμού στα διάφορα συμβούλια ανά τον κόσμο αν το "νωμένο Βασίλειο δεν είχε βουλιάξει στην οικονομική ύφεση χειρότερα από κάθε άλλη χώρα της ομάδας των G20.
<P>
" αλήθεια είναι ότι σας τελείωσαν τα λεφτά μας. Ολόκληρη η χώρα έχει σήμερα αρνητικό πρόσημο. Κάθε μωρό που γεννιέται στη Βρετανία χρωστάει γύρω στις 20 000 λίρες στερλίνες. " απόσβεση αυτού του χρέους θα κοστίσει πολύ πιο ακριβά από την παροχή παιδείας σε αυτό το παιδί.
<P>
Σήμερα, για ακόμα μια φορά προσπαθείτε να ρίξετε το φταίξιμο σε τρίτους. Μιλήσατε για διεθνή ύφεση και για διεθνή κρίση. Είναι αλήθεια ότι όλοι πλέουμε μαζί μέσα στην καταιγίδα, αλλά δεν είναι όλα τα πλοία της νηοπομπής στην ίδια σαραβαλιασμένη κατάσταση. Άλλα πλοία αξιοποίησαν τα καλά χρόνια για να καλαφατίσουν τα σκάφη και να καθαρίσουν τα ξάρτια τους - με άλλα λόγια, για να αποπληρώσουν τα χρέη τους - εσείς όμως χρησιμοποιήσατε τα καλά χρόνια για να αυξήσετε κι άλλο το δανεισμό. Έτσι, με εσάς στο τιμόνι, το σκάφος μας πιέζεται κι άλλο προς τα κάτω, υπό το συσσωρευμένο βάρος του χρέους σας.
<P>
Λειτουργούμε σήμερα με έλλειμμα που αγγίζει το 10% του ΑΕΠ - ο αριθμός αυτός είναι σχεδόν απίστευτος. Το ποσοστό αυτό είναι υψηλότερο από εκείνο του Πακιστάν και της Ουγγαρίας - χωρών που έχουν ήδη ζητήσει την υποστήριξη του ΔΝΤ.
<P>
Το πρόβλημα δεν είναι ότι δεν ζητάτε συγγνώμη. Όπως όλοι οι άλλοι, έτσι κι εγώ έχω αποδεχθεί εδώ και καιρό ότι είστε παθολογικά ανίκανος να αναλάβετε την ευθύνη για αυτά τα πράγματα. Το πρόβλημα είναι ότι εξακολουθείτε με τη θέλησή σας, να επιδεινώνετε την κατάστασή μας, να ξοδεύετε επιπόλαια τα λίγα που μας απομένουν.
<P>
Τους τελευταίους 12 μήνες χάθηκαν 100 000 θέσεις εργασίας στον ιδιωτικό τομέα και εσείς δημιουργήσατε 30 000 θέσεις εργασίας στο δημόσιο τομέα. Κύριε Πρωθυπουργέ, δεν μπορείτε να συνεχίσετε να καταπιέζετε το παραγωγικό μέρος της οικονομίας για πάντα, προκειμένου να χρηματοδοτήσετε τις άνευ προηγουμένου αδηφάγες ανάγκες του μη παραγωγικού μέρους. Δεν είναι δυνατό να σπαταλάτε για να βγείτε από την ύφεση ούτε και να δανείζεστε για να βγείτε από το χρέος, και όταν επαναλαμβάνετε με αυτή την ξύλινη και μηχανική γλώσσα ότι η κατάστασή μας είναι καλύτερη από εκείνη άλλων, ότι είμαστε κατάλληλα προετοιμασμένοι για να αντέξουμε στη μπόρα, ένα έχω να πω, ότι μοιάζετε με όργανο της εποχής του Μπρέζνιεφ που δίνει τη γραμμή του κόμματος.
<P>
Γνωρίζετε και γνωρίζουμε και γνωρίζετε ότι γνωρίζουμε ότι όλα αυτά είναι ανοησίες. Όλοι γνωρίζουν ότι η Βρετανία είναι σε χειρότερη κατάσταση από κάθε άλλη χώρα καθώς μπαίνουμε σε αυτή τη δύσκολη εποχή. Το είπε το ΔΝΤ. Το είπε η Ευρωπαϊκή Επιτροπή. Το είπαν οι αγορές, γι' αυτό το νόμισμά μας έχει χάσει το 30% της αξίας του και σύντομα και οι ψηφοφόροι θα έχουν την ευκαιρία να το πουν κι αυτοί με τη σειρά τους.
<P>
Μπορούν να δουν αυτό που οι αγορές έχουν ήδη δει - ότι είστε ο ανάξιος Πρωθυπουργός μιας ανάξιας Κυβέρνησης.
<SPEAKER ID="346" NAME="Gordon Brown">
Πρωθυπουργός του "νωμένου Βασιλείου της Μεγάλης Βρετανίας και της Βορείου Ιρλανδίας. - Κύριε Πρόεδρε, είναι πραγματική τιμή για αυτό το Ευρωπαϊκό Κοινοβούλιο το ότι μπορείτε να εκφράσετε τόσες πολλές διαφορετικές απόψεις μέσα σε τόσο λίγο χρόνο από τόσα πολλά άτομα και σας ευχαριστώ για τις απόψεις σας.
<P>
Ελπίζω, ωστόσο, ότι όταν θα έχει καταλαγιάσει η κομματική πολιτική, θα εξακολουθούμε να θυμόμαστε τρία πράγματα. Πρώτα-πρώτα, ότι είναι σημαντικό ο κόσμος να αντιμετωπίσει αυτή την κρίση ενωμένος. Το ότι πρέπει να καθίσουμε κατά μέρος, σε απόσταση, να μην συνεργαζόμαστε με τις άλλες χώρες, αποτελεί συνταγή αποτυχίας και αδυναμίας να επιλύσουμε ένα πρόβλημα το οποίο αποτελεί σήμερα αποτυχία του παγκόσμιου τραπεζικού συστήματος, το οποίο διαδόθηκε σε όλο το φάσμα της βιομηχανικής οικονομίας. Αν δεν κατανοούμε το πρόβλημα, ούτε και τη λύση δεν θα καταφέρουμε να κατανοήσουμε.
<P>
Στο τραπεζικό σύστημα σε όλο τον κόσμο επικρατεί μπλακ άουτ. Διαπιστώσαμε ότι οι τράπεζες, οι οποίες θεωρούσαμε ότι είναι ανεξάρτητες, ήταν εντελώς περιπλεγμένες με άλλες τράπεζες σε διάφορες χώρες και πρέπει να αντιμετωπίσουμε αυτό το πρόβλημα. Όποιες κι αν είναι οι κομματικές πολιτικές γραμμές που θέλει να υιοθετήσει ο λαός σχετικά με το θέμα αυτό, η αλήθεια είναι μία: πρέπει να ασχοληθούμε με το πρόβλημα της αναδιάρθρωσης του παγκόσμιου τραπεζικού συστήματος.
<P>
" Ευρώπη έδειξε το δρόμο. Παρείχαμε νέα κεφάλαια στις τράπεζές μας. Κι άλλες χώρες ακολούθησαν το παράδειγμα αυτό. Πάνω από ένα τρισεκατομμύριο δολάρια δαπανήθηκε για την ενίσχυση των τραπεζών σε όλο τον κόσμο. Δημιουργήσαμε μηχανισμούς ασφάλειας και άλλους μηχανισμούς για την αντιμετώπιση των απομειωμένων περιουσιακών στοιχείων. Αυτό πρέπει να γίνει και πρέπει να γίνει με παγκόσμια συνεργασία.
<P>
Δεύτερον, πρέπει να κατανοήσουμε, παρόλες τις διαφορετικές πολιτικές απόψεις στο παρόν Κοινοβούλιο, ότι η παγκόσμια συνεργασία - όχι μόνο στους τραπεζικούς οργανισμούς, αλλά η παγκόσμια συνεργασία και σε άλλους τομείς, στην δημοσιονομική και νομισματική πολιτική και στο εμπόριο - πρέπει να αποτελεί πολύ σημαντικό στοιχείο της προσέγγισής μας προς το μέλλον. Είτε μας αρέσει είτε όχι, ο κόσμος αλλάζει με απίστευτα γοργό ρυθμό. Περισσότερες είναι οι μεταποιητικές δραστηριότητες στην Ασία απ'ό,τι στην Ευρώπη. Το παγκόσμιο εμπόριο έχει τον πιο γρήγορο ρυθμό που είχαμε γνωρίσει ποτέ πριν από την κρίση και πρέπει να αντεπεξέλθουμε σε αυτό δημιουργώντας ένα παγκόσμιο εμπορικό πλαίσιο το οποίο να είναι ελεύθερο, αλλά και δίκαιο. Όποιες κι αν είναι οι απόψεις σε αυτό το Κοινοβούλιο, θεωρώ ότι πρέπει να αντεπεξέλθουμε και σε αυτό.
<P>
Το τρίτο πράγμα που προκύπτει από αυτή τη συζήτηση για εμένα είναι ότι για να λάβουμε παγκόσμιες λύσεις για τα παγκόσμια προβλήματα, δεν θα πρέπει απλώς να έχουμε ισχυρούς ευρωπαϊκούς θεσμούς, αλλά πρέπει να έχουμε ισχυρούς παγκόσμιους θεσμούς. Ερωτήθηκα από όσους απάντησαν στην ομιλία μου τι μπορεί να γίνει για τη μεταρρύθμιση των παγκόσμιων θεσμών. Το ΔΝΤ, η Παγκόσμια Τράπεζα και ο Παγκόσμιος Οργανισμός Εμπορίου είναι θεσμοί που δημιουργήθηκαν τη δεκαετία του 1940 για να ασχοληθούν με τα προβλήματα της δεκαετίας του 1940. Σήμερα όμως βρισκόμαστε στο έτος 2009. Τότε είχαμε εθνικές κεφαλαιαγορές. Τώρα έχουμε παγκόσμιες κεφαλαιαγορές. Τότε υπήρχε εγχώριος ανταγωνισμός. Τώρα υπάρχει παγκόσμιος ανταγωνισμός. Ο κόσμος έχει αλλάξει ριζικά και έχουμε ανάγκη από θεσμούς που να δείχνουν την κατάσταση της παγκόσμιας οικονομίας από τον τρόπο με τον οποίο λειτουργούν και να αντιμετωπίζουν τα προβλήματά μας.
<P>
Ερωτήθηκα εάν εγγυώμαι ή αν προσπαθώ να εγγυηθώ ότι το Διεθνές Νομισματικό Ταμείο είχε τους απαραίτητους πόρους για να αντιμετωπίσει τα προβλήματα οικονομιών που δεν μπορούν τώρα να υποστηρίξουν τον εαυτό τους τη στιγμή που υπάρχει φυγή κεφαλαίων. " απάντηση είναι ότι αυτό πρέπει να κάνουμε. Ερωτήθηκα αν η Παγκόσμια Τράπεζα και άλλοι διεθνείς θεσμοί μπορούν να βοηθήσουν χώρες όπου δημιουργείται σημαντική φτώχεια λόγω της κρίσης. Είμαστε υποχρεωμένοι να το κάνουμε αυτό. Πιστεύω ότι το μάθημα που προκύπτει από αυτή την κρίση είναι ότι τώρα πια η οικονομία είναι παγκόσμια. Τα προβλήματα είναι παγκόσμια και απαιτούν παγκόσμιες λύσεις. Για αυτό θα απαιτηθεί να διαμορφώσουμε παγκόσμιους θεσμούς, και το μήνυμά μου προς το παρόν Κοινοβούλιο είναι πολύ ξεκάθαρο. " Ευρώπη είναι ηγέτης σε τόσο πολλούς τομείς: είναι πλέον ώρα να ηγηθεί και της δημιουργίας των παγκόσμιων θεσμών που θα αντιμετωπίσουν τα παγκόσμια προβλήματά μας και θα παράσχουν παγκόσμιες λύσεις.
<P>
Πρόκειται για μια δοκιμή του πώς εμείς, που οικοδομούμε τα τελευταία 60 χρόνια μια Ευρώπη της κοινωνικής προστασίας αλλά και της οικονομικής προόδου, μπορούμε να συμβάλουμε στη διαμόρφωση ενός κόσμου που να χαρακτηρίζεται ταυτόχρονα από την οικονομική πρόοδο, την φροντίδα προς το περιβάλλον και την κοινωνική δικαιοσύνη. Πιστεύω ότι, ανεξάρτητα από τις διαφορετικές απόψεις που εκφράζονται σε αυτό το Κοινοβούλιο, υπάρχει η βούληση στους λαούς όλου του κόσμου για να πραγματοποιηθεί αυτός ο στόχος και εμείς, η Ευρώπη, μπορούμε να παίξουμε σημαντικό ρόλο σε αυτό.
<P>
("χηρά χειροκροτήματα)
<SPEAKER ID="347" NAME="Πρόεδρος">
Κυρίες και κύριοι συνάδελφοι, η ζωηρή συζήτηση σήμερα έδειξε τη σπουδαιότητα που δίνει το Ευρωπαϊκό Κοινοβούλιο στη διασφάλιση επιτυχούς αποτελέσματος της συνόδου κορυφής G20. Γνωρίζω ότι ο κύριος Πρωθυπουργός πρέπει σε λίγο να φύγει για τη Νέα Υόρκη για περαιτέρω προετοιμασίες για τη σύνοδο κορυφής της επόμενης εβδομάδας.
<P>
Κύριε Πρωθυπουργέ, σας ευχαριστούμε πολύ που μπορέσατε να παρευρεθείτε εδώ απόψε και σας ευχόμαστε κάθε επιτυχία στη σημαντική εργασία που έχετε αναλάβει. Είναι πάντοτε εξαιρετική περίσταση να υποδεχόμαστε τον Πρωθυπουργό της Μεγάλης Βρετανίας στο Ευρωπαϊκό Κοινοβούλιο. Ανάλογη περίσταση ήταν και η σημερινή εξαιρετική συζήτηση. Κύριε Πρωθυπουργέ, σας ευχαριστούμε πολύ.
<P>
(Χειροκροτήματα)
<SPEAKER ID="349" NAME="Ilda Figueiredo  " LANGUAGE="PT">
Οι ανακοινώσεις που γίνονται θα ήταν πέρα από κάθε φαντασία πριν από ένα χρόνο. Ωστόσο, ταυτόχρονα οι απόψεις μεταξύ των σημαντικότερων ηγετών εξακολουθούν να διίστανται. Αυτό αποτελεί αφενός μεν στοιχείο μιας απόπειρας για την αποφυγή των σοβαρών συνεπειών των νεοφιλελεύθερων πολιτικών και αφετέρου δε της προσπάθειας απόκρυψης του ότι οι νέες πρακτικές που ακολουθούνται είναι ουσιαστικά οι ίδιες με τις παλιές, με πολύ λίγες και ασήμαντες τροποποιήσεις. Αυτό σημαίνει ότι η αρχή "τα πράγματα πρέπει να αλλάξουν, ώστε να μην αλλάξει τίποτα" με την οποία ασχολήθηκε με επιτυχία ο Luchino Visconti στην ταινία του 'The Leopard', έρχεται ξανά στο προσκήνιο.
<P>
Αντίστοιχα, παρότι ο βρετανός Πρωθυπουργός κύριος Gordon Brown δήλωσε ότι "η αγορά υπάρχει για να μας υπηρετεί", προσθέτοντας ότι "δεν είμαστε εδώ για να υπηρετούμε την αγορά", χωρίς όμως να εισάγει βασικά μέτρα για τον αποτελεσματικό έλεγχο της αγοράς και περιοριζόμενος να επιμένει σε μέτρα συντονισμού και ρύθμισης των φορολογικών παραδείσων, ο Πρόεδρος της Ευρωπαϊκής Επιτροπής, κύριος Barroso, επέμεινε στην απελευθέρωση του διεθνούς εμπορίου και στην ατζέντα της Ντόχα.
<P>
Τίποτα δεν ειπώθηκε για τη λήψη μέτρων που θα δώσουν τέλος στην ιδιωτικοποίηση δημόσιων υπηρεσιών και στρατηγικών τομέων των οικονομιών μας. Τίποτα δεν ειπώθηκε για την κατάργηση της στρατηγικής της Λισαβόνας ή για την θωράκιση των θέσεων εργασίας με δικαιώματα, θέτοντας τέλος στις προσπάθειες αλλαγής της εργατικής νομοθεσίας προς το χειρότερο.

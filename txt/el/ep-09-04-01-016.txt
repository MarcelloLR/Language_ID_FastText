<CHAPTER ID="016">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="190" NAME="Πρόεδρος">
" ημερήσια διάταξη προβλέπει παρεμβάσεις ενός λεπτού επί σημαντικών πολιτικών θεμάτων.
<SPEAKER ID="191" NAME="Colm Burke" AFFILIATION="PPE-DE">
Κυρία Πρόεδρε, η ανάπτυξη των υποδομών είναι ζωτικής σημασίας για την οικονομική ανάκαμψη. Ενώ στο παρελθόν η κατασκευή δρόμων και σιδηροδρόμων ήταν εκείνη που βοηθούσε στην τόνωση των οικονομιών που βρίσκονταν σε ύφεση και χάραζε την πορεία προς τη μελλοντική ευημερία, στην εποχή μας πρέπει να επικεντρωθούμε σε υποδομές τεχνολογίας πληροφοριών και επικοινωνιών ως κινητήρια δύναμη για τη μελλοντική ανάπτυξη.
<P>
Σε αυτό το πλαίσιο θα ήθελα να επιστήσω την προσοχή στη φρικτή κατάσταση στην Ιρλανδία με το λεγόμενο "ψηφιακό χάσμα". Λόγω ετών αμέλειας της κυβέρνησης σε εποχές οικονομικής άνθησης, τώρα έχουμε μείνει με εκτενείς περιοχές της αγροτικής Ιρλανδίας με κατώτερης ποιότητας, αργές συνδέσεις και, το χειρότερο όλων, στο 28% των περιπτώσεων, χωρίς πρόσβαση σε ευρυζωνικές υπηρεσίες. Πως είναι δυνατόν να φέρουμε ευημερία και ευκαιρίες στις αγροτικές μας κοινότητες, χωρίς να τους φέρουμε τα μέσα για την επίτευξη αυτών των στόχων; Πώς μπορούμε να πούμε στους νέους μας αγρότες μας ότι δεν μπορούν να επωφεληθούν από τις ΤΠΕ για να αναπτύξουν τις αγροτοβιομηχανίες τους διότι δεν τους έχουμε παράσχει τη συνδεσιμότητα;
<P>
Χαιρετίζω τις πρόσφατες δηλώσεις της Επιτροπής, οι οποίες περιγράφουν λεπτομερώς την εκταμίευση κεφαλαίων της ΕΕ για να αντιμετωπιστεί αυτή η τεράστια πρόκληση. Εν κατακλείδι, δεν πρέπει να ξεχνάμε την εξάλειψη του ψηφιακού χάσματος, ακόμη και μεσούσης της οικονομικής κρίσης.
<SPEAKER ID="192" NAME="Justas Paleckis" AFFILIATION="PSE">
(LT) " κρίση πρέπει να αναγκάσει τον καθέναν από εμάς να αλλάξει τη συμπεριφορά και τη σκέψη του. Οι Λιθουανοί, οι Λετονοί και οι Ιρλανδοί βουλευτές έχουν μειώσει τους μισθούς τους, πράγμα που σημαίνει επίσης την περικοπή των μισθών των βουλευτών του ΕΚ των εν λόγω χωρών. Τα εισοδήματα των προέδρων, των υπουργών και άλλων κρατικών αξιωματούχων περικόπτονται, και αυτό είναι σωστό, αφού χρειαζόμαστε αλληλεγγύη. Το βάρος της κρίσης δεν πρέπει να αναληφθεί από εκείνους που είναι πιο αδύναμοι. Μετά το συμβιβασμό, που χρειάστηκε πάνω από μία δεκαετία για να επιτευχθεί, θα ήταν δύσκολο να μειωθούν αμέσως οι μισθοί των βουλευτών του ΕΚ. Όμως, θα ήθελα να παροτρύνω τους συναδέλφους βουλευτές του Ευρωπαϊκού Κοινοβουλίου να δωρίσουν μέρος των μισθών τους για φιλανθρωπικούς σκοπούς. Κατά τη διάρκεια της κρίσης πρέπει να περικόψουμε τα βοηθήματα που χορηγούνται στους βουλευτές του ΕΚ. Ευελπιστώ ότι η πλειοψηφία των συναδέλφων βουλευτών θα υποστηρίξει τη μείωση του αριθμού των μεταφράσεων και στις 23 επίσημες γλώσσες, η οποία θα μας επέτρεπε να εξοικονομήσουμε εκατοντάδες εκατομμύρια ευρώ. Τώρα τα ταξίδια από τις Βρυξέλλες στο Στρασβούργο για τις συνεδριάσεις της ολομέλειας, που στοιχίζουν 200 εκατομμύρια ευρώ κάθε χρόνο, φαίνεται ότι είναι ιδιαίτερα παράλογα. Για να κάνουμε οικονομία και να σώσουμε το περιβάλλον, θα έπρεπε να σταματήσουμε να σπαταλάμε χίλιους τόνους χαρτιού και να περάσουμε στη χρήση ηλεκτρονικών εγγράφων στις συνεδριάσεις μας.
<SPEAKER ID="193" NAME="Marc Pannella" AFFILIATION="ALDE">
(FR) Κυρία Πρόεδρε, σήμερα αφιερώσαμε ένα λεπτό, κατά την έναρξη της εργασίας μας, και ευχαριστούμε τον Πρόεδρο που μας επέτρεψε να το πράξουμε, για να αποτίσουμε φόρο τιμής στη μνήμη των καθημερινών θυμάτων ενός συστήματος που τώρα προκαλεί μια τραγωδία σε ένα επίπεδο πρωτόγνωρο μέχρι σήμερα, μια συνεχή τραγωδία των φτωχών κατά των φτωχών, που αναζητούν εργασία και τροφή. Επίσης μάθαμε, πριν από λίγο, ότι 94 γυναίκες και 7 παιδιά είχαν βρεθεί.
<P>
Το πρόβλημα, κυρία Πρόεδρε, όπως λέμε εδώ και οκτώ χρόνια, έχει ως εξής: είναι δυνατόν να μην υπάρχει καμία παρακολούθηση, να είναι αδύνατον να γνωρίζουμε τους λόγους, όταν μπορούμε να δούμε τα λουλούδια στα μπαλκόνια μας από το διάστημα; Οι λόγοι δεν είναι γνωστοί, οι συνέπειες είναι εγκληματικές...
<P>
(" Πρόεδρος διακόπτει τον ομιλητή)
<SPEAKER ID="194" NAME="Sylwester Chruszcz" AFFILIATION="UEN">
(PL) Κυρία Πρόεδρε, λυπήθηκα που έμαθα τις ειδήσεις σχετικά με το αποτέλεσμα της πρότασης μομφής κατά του πρωθυπουργού Topolαnek στην Πράγα την περασμένη εβδομάδα. " Τσεχική Δημοκρατία είναι επικεφαλής της Ένωσης από την 1η Ιανουαρίου και πιστεύω ότι η Προεδρία της έχει αποδειχθεί πολύ επιτυχής μέχρι τώρα. Ευελπιστώ ότι αυτή η επιτυχία θα διατηρηθεί κατά τη διάρκεια των υπόλοιπων τριών μηνών. Εύχομαι το καλύτερο για τους Τσέχους φίλους μας και για όλα τα έργα που ελπίζει να θέσει σε εφαρμογή η τσεχική Προεδρία. Τα τελευταία περιλαμβάνουν το πολύ σημαντικό ζήτημα της πολιτικής ανατολικής γειτονίας και μέτρα που σχετίζονται με την ενεργειακή ασφάλεια της Ευρώπης.
<SPEAKER ID="195" NAME="Αθανάσιος Παφίλης" AFFILIATION="GUE/NGL">
(EL) Κυρία Πρόεδρε, πρόσφατα δημοσιεύθηκε η απόφαση του Ευρωπαϊκού Δικαστηρίου κατά της Ελλάδας με την οποία εξισώνονται τα όρια συνταξιοδότησης ανδρών και γυναικών στον δημόσιο τομέα, με αποτέλεσμα να αυξηθεί το όριο ηλικίας συνταξιοδότησης των γυναικών από 5 έως 17 χρόνια.
<P>
" εξέλιξη αυτή, που συναντά την αποφασιστική καταδίκη των εργαζομένων, μεθοδεύεται ήδη από τις αρχές της δεκαετίας του 1990 και φέρει τη σφραγίδα της Ευρωπαϊκής Ένωσης και των ελληνικών κυβερνήσεων. Πλήττει τις εργαζόμενες γυναίκες, κινείται στην κατεύθυνση της αύξησης και εξίσωσης των ορίων ηλικίας συνταξιοδότησης ανδρών και γυναικών στα 65 χρόνια, όπως έχει ήδη καθοριστεί από τους αντιασφαλιστικούς νόμους της Νέας Δημοκρατίας και του ΠΑΣΟΚ για τους νεοασφαλιζόμενους από το 1993, σε εφαρμογή της κοινοτικής νομοθεσίας.
<P>
" απαράδεκτη αυτή απόφαση, βάζει βόμβα στα θεμέλια του δημόσιου κοινωνικού χαρακτήρα της κοινωνικής ασφάλισης στον δημόσιο και ιδιωτικό τομέα. Θεωρεί ότι το ασφαλιστικό συνταξιοδοτικό σύστημα του δημοσίου δεν αποτελεί σύστημα κοινωνικής, αλλά επαγγελματικής ασφάλισης. Αυτό σημαίνει ότι δεν υπάρχει καμιά εγγύηση για τα όρια της ηλικίας, το ύψος των συντάξεων και, γενικότερα, τις παροχές.
<P>
Για τους εργαζόμενους και τις εργαζόμενες, η μοναδική διέξοδος είναι η ανυπακοή και η απειθαρχία στις αποφάσεις της Ευρωπαϊκής Ένωσης και των οργάνων της.
<SPEAKER ID="196" NAME="Bernard Wojciechowski" AFFILIATION="IND/DEM">
(PL) Κυρία Πρόεδρε, σύμφωνα με στοιχεία της δικτυακής πύλης eudebate2009, μόνο το 52% των Ευρωπαίων εμπιστεύονται το Ευρωπαϊκό Κοινοβούλιο ως θεσμικό όργανο. Πρόκειται για μείωση 3% σε σύγκριση με τα στοιχεία του προηγούμενου έτους. Το ποσοστό των ψηφοφόρων που ακόμη δεν έχουν αποφασίσει αν θα ψηφίσουν τις φετινές εκλογές για το Ευρωπαϊκό Κοινοβούλιο φθάνει το 50%. Μόνο το 30% των ερωτηθέντων δήλωσαν ότι προτίθενται να ψηφίσουν στις εκλογές. Το ποσοστό των ψηφοφόρων οι οποίοι δεν θα πάνε στις κάλπες διότι αισθάνονται ότι η ψήφος τους δεν θα κάνει τη διαφορά φθάνει το 68%.
<P>
Γι' αυτό θα ήθελα να θέσω ένα ερώτημα. Σχεδιάζει το Ευρωπαϊκό Κοινοβούλιο κάποια θεαματική δράση της τελευταίας στιγμής για να πείσει τον κόσμο να ψηφίσει; Θα επεκτείνουμε κατά κάποιο τρόπο τους διαύλους πληροφόρησης για την Ευρώπη; Στη χώρα μου δεν γίνεται καμία συζήτηση για την Ευρώπη. Ο πρωθυπουργός δεν κάνει τίποτε γι' αυτό. Όλοι οι άλλοι πρέπει απλά να στέκονται και να παρακολουθούν;
<SPEAKER ID="197" NAME="Lívia Járóka" AFFILIATION="PPE-DE">
(HU) Την επόμενη εβδομάδα θα εορταστεί παγκοσμίως η Διεθνής "μέρα των Ρομά, που συμβολίζει την ελπίδα των Ρομά για αναγνώριση και αποδοχή. Πρόσφατα, φοβερές πράξεις ξεσήκωσαν τα συναισθήματα της κοινής γνώμης και οι αβεβαιότητες που προκαλούνται από την οικονομική κρίση επιβαρύνουν περαιτέρω την κατάσταση. Άρα έχει πολλαπλασιαστεί η ευθύνη μας για να βρούμε λύση στα προβλήματα της ακραίας φτώχειας.
<P>
Είναι απαράδεκτο για οποιονδήποτε να χρησιμοποιεί την κατάσταση των Ρομά να κάνει κομματικές πολιτικές επιθέσεις και να προκαλεί υστερία αντί να λάβει αποτελεσματικά μέτρα. " αναζήτηση αποδιοπομπαίων τράγων και ο στιγματισμός μιας ολόκληρης ομάδας καθιστά αδύνατη την επαγγελματική κατάρτιση και είναι σοβαρή προσβολή των συμφερόντων τόσο των Ρομά όσο και της πλειοψηφίας. Ως Ρομά, ύστερα από αιώνες αποκλεισμού που υπέστησαν οι κοινότητές μας απορρίπτω κάθε μορφή συλλογικής ενοχής, είτε μιλάμε για στιγματισμό των Ρομά είτε της πλειοψηφίας της κοινωνίας.
<P>
Το να κατηγορεί κανείς ολόκληρες κοινότητες για εγκληματικό τρόπο ζωής ή ρατσισμό είναι σοβαρό σφάλμα που υπονομεύει εντελώς την αξιοπρέπεια των θεσμικών οργάνων της ΕΕ, αν βασίζουν τις ανακοινώσεις τους σε ανεπιβεβαίωτες εκθέσεις ή ψευδείς ισχυρισμούς. Είναι απαράδεκτο για ορισμένες πολιτικές δυνάμεις να προσπαθούν να δικαιολογηθούν επικαλούμενες ιστορικά παράπονα διωκόμενων ομάδων.
<P>
Τα προβλήματα των γκέτο των Ρομά μπορούν να επιλυθούν μόνο από ένα ευρωπαϊκό σχέδιο δράσης που να εξασφαλίζει πολύπλοκη επανένταξη και άμεση ανάπτυξη των αποκλεισμένων περιοχών.
<SPEAKER ID="198" NAME="Vasilica Dăncilă" AFFILIATION="PSE">
(RO) Οι εκτιμήσεις που πραγματοποιήθηκαν από εμπειρογνώμονες σχετικά με πιθανά προβλήματα στην παγκόσμια αγορά τροφίμων και με την παροχή της απαραίτητης ποσότητας για το σύνολο του παγκόσμιου πληθυσμού είναι ένας λόγος για την αναθεώρηση του τρόπου με τον οποίο χρησιμοποιείται η γεωργική γη στην Ευρώπη, ιδίως στα νέα κράτη μέλη, τα οποία περιλαμβάνουν και τη Ρουμανία.
<P>
Από αυτή την άποψη, πρέπει να γίνει μια ρεαλιστική αξιολόγηση των ευκαιριών που προσφέρει η Ρουμανία για τους επενδυτές που ενδιαφέρονται να κάνουν επενδύσεις στον αγροτικό τομέα, οι οποίες φαίνεται, κατά τη διάρκεια της τρέχουσας κρίσης, ότι έχουν τη μεγαλύτερη ζήτηση. Αυτό τουλάχιστον δείχνει μια μελέτη που δημοσιεύθηκε στο Βουκουρέστι, η οποία αναφέρει μια σημαντική αύξηση των επενδύσεων στη Ρουμανία στον τομέα των αγροτικών και δασοκομικών εδαφών. " εξήγηση που δόθηκε γι' αυτό από εκείνους που διεξήγαγαν τη μελέτη είναι ότι αυτά τα τμήματα της αγοράς ακινήτων έχουν επηρεαστεί λιγότερο από τη δύσκολη οικονομική κατάσταση που είναι σήμερα βασικό χαρακτηριστικό της αγοράς.
<P>
Από την άλλη πλευρά, δεν πρέπει να ξεχνάμε ότι η Ρουμανία ήταν κάποτε ο σιτοβολώνας της Ευρώπης, αλλά η επιστροφή σε αυτό το καθεστώς απαιτεί πολιτικές που θα στηρίζουν τους αγρότες, με ταυτόχρονη χρήση κοινοτικών κεφαλαίων, από τα οποία η Ρουμανία μπορεί να επωφεληθεί ως κράτος μέλος.
<SPEAKER ID="199" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, ο Gaddafi, ο δικτάτορας της Λιβύης, έχει ορίσει το Διεθνές Ποινικό Δικαστήριο ως μια "νέα μορφή παγκόσμιας τρομοκρατίας". Θα ήθελα να υπενθυμίσω στην Προεδρία αυτού του Κοινοβουλίου ότι αυτό το Σώμα συνέβαλε ουσιαστικά στην προώθηση του αγώνα - το κάναμε στο μη βίαιο Ριζοσπαστικό Κόμμα - για τη δημιουργία του Διεθνούς Ποινικού Δικαστηρίου.
<P>
Πιστεύω ότι δεν μπορούμε να αφήσουμε τα λόγια του δικτάτορα της Λιβύης να περάσουν χωρίς να τα καταδικάσουμε έντονα ως Κοινοβούλιο και ως ευρωπαϊκά θεσμικά όργανα. Ο δικός μας αγώνας πρέπει να είναι να υποτάξουμε την εθνική κυριαρχία, την κυριαρχία των κρατών, στη δεσμευτική ισχύ του διεθνούς δικαίου κατά της γενοκτονίας, των εγκλημάτων πολέμου, των εγκλημάτων κατά της ανθρωπότητας. Διεθνές και υπερεθνικό δίκαιο κατά των απόλυτων εθνικών κυριαρχιών. Οι φίλοι μας στην εξόριστη θιβετιανή κυβέρνηση μας ζήτησαν να κάνουμε το ίδιο πράγμα στην ακρόασή μας στην Επιτροπή Εξωτερικών Υποθέσεων χθες, όπως έκανε και το Συμβούλιο Εθνοτήτων για Ομοσπονδιακό Ιράν κατά τη σημερινή ακρόαση: η απόλυτη κυριαρχία είναι ο εχθρός της ελευθερίας και της δικαιοσύνης.
<SPEAKER ID="200" NAME="Andrzej Zapałowski" AFFILIATION="UEN">
(PL) Κυρία Πρόεδρε, κατά την τελευταία συνεδρίαση της Επιτροπής Γεωργίας, η Επίτροπος κ. Fischer-Boel αναφέρθηκε στη μεταρρύθμιση του τομέα της ζάχαρης, ως μία από τις μεγαλύτερες επιτυχίες της κοινής γεωργικής πολιτικής. Θα ήθελα να ενημερώσω το Σώμα ότι, ύστερα από αυτή τη μεταρρύθμιση, η Πολωνία έχει παύσει να είναι χώρα εξαγωγής ζάχαρης και αντ' αυτού τώρα είναι υποχρεωμένη να εισάγει περίπου το 20% της ζάχαρης. Μια αύξηση κατά 60% στην τιμή της ζάχαρης έχει λάβει χώρα σε δύο μόλις χρόνια. Ανακύπτει το ερώτημα αν η Επίτροπος και οι συνάδελφοί της έκαναν σοβαρό λάθος, ή αν ήταν προγραμματισμένη στρατηγική με στόχο να διασφαλισθεί ότι ορισμένες χώρες θα αποκτούσαν μεγαλύτερα κέρδη. Θα ήθελα να δηλώσω κατηγορηματικά ότι, όπως αισθάνονται οι Πολωνοί ψηφοφόροι, η κοινή γεωργική πολιτική είναι εξαιρετικά ασύμμετρη και ευνοεί τα παλαιά κράτη μέλη της ΕΕ.
<SPEAKER ID="201" NAME="Petya Stavreva" AFFILIATION="PPE-DE">
(BG) Κυρία Πρόεδρε, κυρίες και κύριοι, ζούμε σε μια ταχέως μεταβαλλόμενη, αγχώδη εποχή αλλαγών και νέων προκλήσεων και, κατά τη διάρκεια των τελευταίων μηνών, σε μια παγκόσμια οικονομική κρίση.
<P>
Χθες η Επιτροπή Γεωργίας και Ανάπτυξης της Υπαίθρου του Ευρωπαϊκού Κοινοβουλίου ενέκρινε μια έκθεση σχετικά με τη διάθεση πρόσθετων πόρων για τους αγρότες και τις αγροτικές περιοχές στα κράτη μέλη για να βοηθηθεί η αντιμετώπιση των συνεπειών της κρίσης. 1,02 δισεκατομμύρια ευρώ θα υποστηρίξουν το γεωργικό τομέα της Ευρωπαϊκής Ένωσης κατά τη διάρκεια αυτής της δύσκολης εποχής. Πιστεύω ότι οι αγρότες της κοινότητας και οι κάτοικοι των αγροτικών περιοχών θα κατανοήσουν αυτό το σημαντικό μήνυμα για μια ενωμένη Ευρώπη.
<P>
Οι επενδύσεις στην υποδομή του Διαδικτύου, στην αναδιάρθρωση του τομέα των γαλακτοκομικών προϊόντων, στις ανανεώσιμες πηγές ενέργειας, στην προστασία της βιοποικιλότητας και των υδάτινων πόρων είναι κλειδί για την επίλυση ενός μεγάλου ποσοστού των προβλημάτων σε αυτές τις περιοχές, παρέχοντας εναλλακτικές επιλογές στους ανθρώπους που ζουν εκεί. " δυνατότητα μέρος των πόρων να κατευθύνεται σε πιστωτικά και εγγυητικά κεφάλαια θα διευκολύνει στην πράξη την εφαρμογή των έργων.
<P>
Αναμένω το Συμβούλιο και η Επιτροπή να υποστηρίξουν τις προσπάθειες του Ευρωπαϊκού Κοινοβουλίου για να διασφαλισθεί η απαραίτητη υποστήριξη για τα εκατομμύρια των γεωργικών παραγωγών στην Κοινότητα.
<SPEAKER ID="202" NAME="Marusya Lyubcheva" AFFILIATION="PSE">
Κυρία Πρόεδρε, στο τρέχον κλίμα, με την οικονομική κρίση και τις απώλειες θέσεων εργασίας σε κράτη μέλη της Ευρωπαϊκής Ένωσης, υπάρχει σοβαρός κίνδυνος αύξησης της εκμετάλλευσης της παιδικής εργασίας. Δυστυχώς, σε μια τέτοια κατάσταση κρίσης οι γυναίκες και τα παιδιά επηρεάζονται χειρότερα από αυτήν. Ανεξάρτητα από την καλή νομοθετική βάση σε ευρωπαϊκό επίπεδο και τις καλές λύσεις σε εθνικό επίπεδο, περιλαμβανομένης της χώρας που εκπροσωπώ, της Βουλγαρίας, αυτό που συμβαίνει στην πράξη δεν συμμορφώνεται, σε πολλές περιπτώσεις, με τους νόμους. Το πρόβλημα πλήττει ιδιαίτερα σοβαρά τις ομάδες μεταναστών και την κοινότητα των Ρομά. Προληπτικά μέτρα απαιτούνται σε κάθε επίπεδο, σε συνδυασμό με την εντατικοποίηση των ελέγχων της τήρησης της νομοθεσίας σε ολόκληρη την Ευρωπαϊκή Ένωση. Πολλές εταιρείες χρησιμοποιούν παιδική εργασία, παρά τους σχετικούς νομικούς περιορισμούς. Υπάρχουν χιλιάδες παραβιάσεις της εργατικής νομοθεσίας στα κράτη μέλη. " Ευρωπαϊκή Επιτροπή πρέπει να οργανώσει στοχευμένες πρωτοβουλίες που συνδέονται με την καταπολέμηση της εκμετάλλευσης της παιδικής εργασίας και να επιμείνει να ενταθούν οι μηχανισμοί ελέγχου κατά τη διάρκεια αυτής της διαδικασίας. Αν επιθυμούμε να προστατεύσουμε τα συμφέροντα των παιδιών, ως μέρος της ευρωπαϊκής μας πολιτικής, αυτό είναι απόλυτα αναγκαίο.
<SPEAKER ID="203" NAME="Ewa Tomaszewska" AFFILIATION="UEN">
(PL) Κυρία Πρόεδρε, θέματα όπως η γενοκτονία στην Τσετσενία, η δολοφονία Τσετσένων για να χρησιμοποιηθούν τα όργανά τους σε μεταμοσχεύσεις, καθώς και ο βιασμός γυναικών της Τσετσενίας έχουν τεθεί κατ' επανάληψη σε αυτό το Κοινοβούλιο. Αυτή τη στιγμή γίνεται μια προμελετημένη επίθεση στον υλικό πολιτισμό της Τσετσενίας, που κάνει ζημιά στον τσετσενικό πολιτισμό, που είναι εκατοντάδες χρόνια παλαιότερος από εκείνον της Ρωσίας. Έχω υπόψη μου όχι μόνο τα γραπτά έργα και τα αντικείμενα καθημερινής χρήσης που θα μπορούσαν να είναι σε μουσεία, αλλά και τους πύργους-κατοικίες. Πρόκειται για ειδικές κατασκευές, ανάλογες των οποίων δεν βρίσκονται πουθενά αλλού στην Ευρώπη. Έχουμε τονίσει πολλές φορές πώς εμπλουτίζεται ο πολιτισμός μας από την πολυμορφία του. Ένας κλάδος του πολιτισμού μας τώρα εξαφανίζεται μπροστά στα μάτια μας και είμαστε μάρτυρες της εξάλειψης μίας από τις πηγές του.
<SPEAKER ID="204" NAME="András Gyürk" AFFILIATION="PPE-DE">
(HU) Μετά την κρίση του φυσικού αερίου του Ιανουαρίου, η κοινή ευρωπαϊκή ενεργειακή πολιτική έφαγε ακόμη ένα χαστούκι τις τελευταίες ημέρες για μία ακόμη φορά. " αυστριακή εταιρεία OMV πώλησε το σημαντικό της μερίδιο στην ουγγρική εταιρεία MOL σε μια ρωσική πετρελαϊκή εταιρεία της οποίας η ιδιοκτησία είναι άγνωστη και η οποία, σύμφωνα με την ειδησεογραφία, σε καμία περίπτωση δεν ικανοποιεί τις προσδοκίες της ΕΕ όσον αφορά τη διαφάνεια.
<P>
Ταυτόχρονα, είναι δύσκολο να φανταστεί κανείς ότι αυτή η συμφωνία θα μπορούσε να είχε συναφθεί χωρίς τη γνώση των εμπλεκόμενων κυβερνήσεων. Γι' αυτό μπορούμε να πούμε ότι η απροσδόκητη συναλλαγή είναι σαφής απόδειξη αμφιταλάντευσης μεταξύ των κρατών μελών και ταυτόχρονα είναι νέα προειδοποίηση. Δεν έχει νόημα να μιλά η Ευρωπαϊκή Ένωση για την ανάγκη μιας κοινής ενεργειακής πολιτικής, αν η δράση των κρατών μελών είναι αλληλοσυγκρουόμενη.
<P>
Εάν η ΕΕ δεν μπορεί να μιλήσει με μία φωνή στα ουσιαστικά ζητήματα της ενεργειακής πολιτικής, θα συνεχίσει να είναι το θύμα των προσπαθειών για τη σπορά διχόνοιας. Ως αποτέλεσμα, η τρωτότητα των ευρωπαίων καταναλωτών θα συνεχίσει να αυξάνεται.
<SPEAKER ID="205" NAME="Catherine Stihler" AFFILIATION="PSE">
Κυρία Πρόεδρε, θα ήθελα να ενημερώσω το Κοινοβούλιο ότι το Σάββατο θα τοποθετηθεί ειδικό μνημείο στο Zillhausen στη Γερμανία στη μνήμη των επτά Βρετανών στρατιωτικών που έχασαν τη ζωή τους στο Δεύτερο Παγκόσμιο Πόλεμο. Το αεροπλάνο τους κατερρίφθη μεταξύ της 15ης και της 16ης Μαρτίου 1944. Ανήκαν στην 97η Μοίρα με βάση το RAF Bourn, στο Cambridgeshire. Τα ονόματά τους ήταν William Meyer, Bernard Starie, Reginald Pike, Thomas Shaw, James McLeish, Archibald Barrowman και Albert Roberts, οι οποίοι θα τιμηθούν όλοι το Σάββατο.
<P>
Έκαναν την έσχατη θυσία, έτσι ώστε να μπορούμε να απολαμβάνουμε τις ελευθερίες που συχνά θεωρούμε δεδομένες σήμερα, και οι ζωές τους δεν πρέπει ποτέ να ξεχαστούν.
<P>
Ήθελα να καταθέσω τις ευχαριστίες μου προς το Δήμαρχο του Balingen, το Δρ Reitemann, και το τοπικό συμβούλιο που επέτρεψαν να τοποθετηθεί το μνημείο προς τιμή αυτών των νέων ανδρών. Θα ήθελα επίσης να ευχαριστήσω το Brett και τη Luella Langevad, οι οποίοι πληρώνουν για την τοποθέτηση του μνημείου, και την 9η Μοίρα της RAF για την αποστολή δύο πληρωμάτων στην τελετή το Σάββατο.
<P>
Σε προσωπικό επίπεδο, ο James McLeish ήταν θείος των γονέων μου, και εκπρόσωποι της οικογένειάς μου θα είναι παρόντες στην τελετή.
<SPEAKER ID="206" NAME="Marian-Jean Marinescu" AFFILIATION="PPE-DE">
(RO) Εκλογές λαμβάνουν χώρα στη Δημοκρατία της Μολδαβίας στις 5 Απριλίου. Σήμερα το πρωί έγινε έκρηξη στον αγωγό φυσικού αερίου Ananiev-Tiraspol-Ismail στην Υπερδνειστερία. " αιτία αυτού του ατυχήματος εξακολουθεί να είναι άγνωστη, αλλά είχε ως αποτέλεσμα τη διατάραξη των παραδόσεων φυσικού αερίου από τη Ρωσία προς τα Βαλκάνια.
<P>
Ελπίζω ότι αυτό το ατύχημα δεν θα έχει καμία επίπτωση στο αποτέλεσμα των εκλογών. Ταυτόχρονα πιστεύω ότι συνδέεται με δύο ιδιαίτερα σημαντικούς παράγοντες. Είναι επιτακτικό να καταβληθούν προσπάθειες για τη διευθέτηση των ανεπίλυτων συγκρούσεων στην περιοχή, ιδιαίτερα στην Υπερδνειστερία. " Ευρωπαϊκή Ένωση πρέπει επίσης να βρει συγκεκριμένες, βιώσιμες λύσεις για την ανάπτυξη εναλλακτικών οδών παροχής ενέργειας προς τη Μαύρη Θάλασσα. Δυστυχώς, η συμφωνία που υπεγράφη στο τέλος της περασμένης εβδομάδας μεταξύ της Gazprom και της Κρατικής Πετρελαϊκής Εταιρίας του Αζερμπαϊτζάν μπορεί να θέσει σε κίνδυνο το έργο Nabucco.
<P>
Γι' αυτό το λόγο πρέπει να δοθεί επειγόντως προσοχή σε όλα τα ζητήματα που συνδέονται με την εδραίωση της ενεργειακής ασφάλειας της Ευρωπαϊκής Ένωσης. Σας ευχαριστώ.
<SPEAKER ID="207" NAME="Silvia-Adriana Ţicău" AFFILIATION="PSE">
(RO) Ο Δούναβης διαδραματίζει πολύ σημαντικό ρόλο στην οικονομική και κοινωνική συνοχή, καθώς και στην πολιτιστική ανάπτυξη της Ευρώπης. " Ευρωπαϊκή Επιτροπή Δούναβη ιδρύθηκε στις 30 Μαρτίου 1856, μετά τη διάσκεψη του Παρισιού, με έδρα στο Γαλάτσι, στη Ρουμανία. Ήταν ένα από τα πρώτα ευρωπαϊκά θεσμικά όργανα και στόχος του ήταν να καθιερώσει ένα διεθνές σύστημα για την ελεύθερη ναυσιπλοΐα στο Δούναβη.
<P>
Ο άξονας προτεραιότητας 18 του δικτύου TEN-T που σχηματίζεται από το Δούναβη και το Κανάλι Ρήνου-Μάιν παρέχει σύνδεση μεταξύ της Μαύρης Θάλασσας και της Βόρειας Θάλασσας, συντομεύοντας την απόσταση ανάμεσα στους θαλάσσιους λιμένες του Ρότερνταμ και της Κωνστάντζας κατά 4 000 χιλιόμετρα. Στο Δούναβη πρέπει να δοθεί υψηλότερη προτεραιότητα στο πλαίσιο των κοινοτικών πολιτικών. Προτείνω τη σύσταση, κατά την έναρξη της επόμενης θητείας του Ευρωπαϊκού Κοινοβουλίου, μιας διακομματικής ομάδας για την προώθηση του Δούναβη.
<P>
Κατά τα επόμενα έτη θα χρειαστεί να ενώσουμε τις προσπάθειές μας και να υιοθετήσουμε μια κοινή προσέγγιση για την αντιμετώπιση των αναπτυξιακών πρωτοβουλιών που αφορούν την περιοχή του Δούναβη. Χρειαζόμαστε μια ολοκληρωμένη ευρωπαϊκή στρατηγική για τη Λεκάνη του Δούναβη για να προωθήσουμε την οικονομική ανάπτυξη, την ανάπτυξη των μεταφορικών υποδομών και την προστασία του περιβάλλοντος.
<SPEAKER ID="208" NAME="Anna Záborská" AFFILIATION="PPE-DE">
(SK) Πριν από τρία χρόνια το Ευρωπαϊκό Κοινοβούλιο απένειμε το Βραβείο Ζαχάρωφ στις συζύγους πολιτικών κρατουμένων που συνελήφθησαν στην Κούβα το Μάρτιο του 2003. Αυτές οι γυναίκες ντυμένες στα λευκά επέστησαν θαρραλέα την προσοχή στις παραβιάσεις των ανθρωπίνων δικαιωμάτων στη χώρα τους.
<P>
Το Ευρωπαϊκό Συμβούλιο έχει επανειλημμένα υιοθετήσει συμπεράσματα για τη συνέχιση του ανοικτού διαλόγου με τις αρχές της Κούβας, ενώ ταυτόχρονα επιμένει στη συμμόρφωση με τα θεμελιώδη ανθρώπινα δικαιώματα και ελευθερίες. Όμως έλαβε επίσης την απόφαση ότι αυτά τα δικαιώματα πρέπει πάντοτε να αναφέρονται κατά τη διάρκεια των επίσημων επισκέψεων και, όποτε είναι δυνατόν, πρέπει να οργανώνονται συναντήσεις με τη δημοκρατική αντιπολίτευση.
<P>
Πρέπει να αναφέρω ότι κατά τη διάρκεια της επίσημης επίσκεψης του κ. Michel, του Επιτρόπου Ανάπτυξης, δεν πραγματοποιήθηκαν τέτοιες συναντήσεις, παρά το γεγονός ότι είχε υποβληθεί αίτηση. Αυτό είναι ακόμη πιο ακατανόητο και συγκλονιστικό λόγω του γεγονότος ότι η επίσκεψη της Ευρωπαϊκής Επιτροπής στην Κούβα έγινε κατά την ημερομηνία της έκτης επετείου από τη σύλληψη αντιπάλων του καθεστώτος του Castro. Με λυπεί το γεγονός ότι ο Αντιπρόεδρος του Κοινοβουλίου μας ήταν επίσης μέλος της αντιπροσωπείας. .
<SPEAKER ID="209" NAME="Bogusław Liberadzki" AFFILIATION="PSE">
(PL) Κυρία Πρόεδρε, το Νοέμβριο του περασμένου έτους συζητήσαμε την κατάσταση της πολωνικής ναυπηγικής βιομηχανίας κατόπιν αιτήματος της Σοσιαλιστικής Ομάδας στο Ευρωπαϊκό Κοινοβούλιο. Παρά τις διαφορές μας, όλοι συμφωνήσαμε να κάνουμε έκκληση στην Επιτροπή και στον Επίτροπο Kroes να βρουν λύσεις που να στοχεύουν στη βελτίωση της κατάστασης των ναυπηγείων και όχι στο κλείσιμο τους.
<P>
Τέσσερις μήνες αργότερα, η κατάσταση έχει ως εξής: η πολωνική κυβέρνηση έχει υποχωρήσει πάρα πολύ εύκολα στην πίεση της Επιτροπής, αποδεχόμενη τη λύση της τελευταίας που συνεπάγεται την πώληση επιμέρους τμημάτων των περιουσιακών στοιχείων των ναυπηγείων σύμφωνα με την αρχή ότι όποιος προσφέρει περισσότερα θα μπορεί να αποκτήσει τα επιθυμητά περιουσιακά στοιχεία. Αυτή τη στιγμή, η ναυπήγηση πλοίων έχει διακοπεί και οι περισσότεροι εργαζόμενοι έχουν ήδη χάσει τη δουλειά τους, λαμβάνοντας μόνο συμβολική αποζημίωση. Όσον αφορά την ανταγωνιστικότητα της ευρωπαϊκής ναυπηγικής βιομηχανίας, δεν βελτιώθηκε καθόλου.
<SPEAKER ID="210" NAME="Maria Petre" AFFILIATION="PPE-DE">
(RO) Κυρία Πρόεδρε, κυρίες και κύριοι, στα τέλη της περασμένης εβδομάδας αρκετές εκατοντάδες Ρουμάνοι πολίτες εμποδίστηκαν να εισέλθουν στο έδαφος της Δημοκρατίας της Μολδαβίας. Στις περισσότερες περιπτώσεις δεν δόθηκε καμία εξήγηση. Άλλοτε χρησιμοποιήθηκαν οι πιο παράξενες δικαιολογίες, όπως ότι δεν είχαν έγγραφα για να αποδείξουν ότι δεν είχαν μολυνθεί από τον ιό HIV.
<P>
Πρόκειται για πρωτοφανή αυθαιρεσία. Ποτέ δεν παραβιάστηκε το δικαίωμα της ελεύθερης κυκλοφορίας άλλων Ευρωπαίων πολιτών τόσο κατάφωρα. Υποστηρίζω ένθερμα το Ευρωπαϊκό ταξίδι που κάνουν η Δημοκρατία της Μολδαβίας και οι πολίτες της, αλλά διαμαρτύρομαι κατά αυτής της κατάφωρης αυθαιρεσίας και ζητώ από την Ευρωπαϊκή Επιτροπή και το Συμβούλιο να ζητήσουν εξηγήσεις από τις αρχές του Κισινάου, όπως και η Ρουμανία έχει ήδη ζητήσει μέσω του Υπουργού Εξωτερικών. Σας ευχαριστώ.
<SPEAKER ID="211" NAME="Zita Pleštinská" AFFILIATION="PPE-DE">
(SK) Στην παρέμβασή μου θα ήθελα να επικροτήσω την πρωτοβουλία της Επιτροπής σχετικά με το πρόγραμμα Διαβούλευση Ευρωπαίων Πολιτών 2009. Αυτό το πρόγραμμα συγκεντρώνει πολίτες από τα 27 κράτη μέλη της ΕΕ πριν από τις εκλογές του Ευρωπαϊκού Κοινοβουλίου για να συζητήσουν απαντήσεις στην ερώτηση: "Τι μπορεί να κάνει η Ευρωπαϊκή Ένωση για να επηρεάσει το οικονομικό και κοινωνικό μας μέλλον σε έναν παγκοσμιοποιημένο κόσμο;".
<P>
Εθνικές διαβουλεύσεις με Σλοβάκους πολίτες πραγματοποιήθηκαν στις 28-29 Μαρτίου. " διάσκεψη κορυφής Ευρωπαίων Πολιτών θα πραγματοποιηθεί στις 10-11 Μαΐου 2009 στις Βρυξέλλες, όπου 150 συμμετέχοντες από τις 27 εθνικές διαβουλεύσεις θα συντάξουν την τελική έκδοση των ευρωπαϊκών συστάσεων τις οποίες θα μπορούν να χρησιμοποιούν βουλευτές του ΕΚ κατά την προσεχή προεκλογική περίοδο ως βάση για τη θέσπιση ευρωπαϊκής νομοθεσίας.
<P>
Πιστεύω ακράδαντα ότι μόνο μέσω συζητήσεων με τους πολίτες θα ανανεώσουμε την πίστη τους στη μοναδικότητα του ευρωπαϊκού σχεδίου. Ταυτόχρονα καλώ τα μέσα μαζικής ενημέρωσης να είναι πιο αντικειμενικά και πιο ενεργά στην παρουσίαση πληροφοριών για το Ευρωπαϊκό Κοινοβούλιο, αφού αυτό θα είναι σημαντικό στον επηρεασμό της συμμετοχής στις εκλογές.
<SPEAKER ID="212" NAME="Csaba Sógor" AFFILIATION="PPE-DE">
(HU) Σήμερα στο Ευρωπαϊκό Κοινοβούλιο πραγματοποιήθηκε ένα συνέδριο με περίεργο τίτλο για την ήττα της αποκαλούμενης Ουγγρικής Σοβιετικής Δημοκρατίας. Δεν υπήρξε ποτέ τέτοια ονομασία χώρας ή γεγονός.
<P>
Απορρίπτω κάθε πολιτική στάση που υποτάσσει, με εθνικιστικά κίνητρα, στα συμφέροντα του εθνικού κράτους τα ιστορικά ζητήματα που συνδέονται με την εκ των υστέρων αιτιολόγηση των φιλοδοξιών ενός κράτους να κερδίσει εδάφη.
<P>
Είναι απαράδεκτο η εισβολή στην Ουγγαρία, η ρουμανική στρατιωτική κατοχή και η λεηλασία της χώρας από το Νοέμβριο του 1918 να ερμηνεύεται ως παράγοντας περιφερειακής σταθερότητας σε μια εκδήλωση που διοργανώθηκε εδώ, στις Βρυξέλλες, στην καρδιά της Ευρώπης, υπό την αιγίδα βουλευτών του Ευρωπαϊκού Κοινοβουλίου.
<P>
Εξ ονόματος επίσης της ουγγρικής κοινότητας στη Ρουμανία, διαμαρτύρομαι έντονα κατά της κυνικής συμπεριφοράς των σοσιαλιστών Ρουμάνων συναδέλφων μας και κατά του παραπλανητικού δημοσιοσχεσίτικου ελιγμού τους και της απόπειράς τους να διαμορφώσουν γνώμη καθοδηγούμενη από εθνικιστικά κίνητρα.
<SPEAKER ID="213" NAME="Miroslav Mikolášik" AFFILIATION="PPE-DE">
(SK) Στις 18 και 19 Μαρτίου 2009, ο Επίτροπος Ανάπτυξης και Ανθρωπιστικής Βοήθειας Louis Michel επισκέφθηκε την Κούβα. Αυτό συνέβη κατά τη διάρκεια της έκτης επετείου από τη φυλάκιση 75 εκπροσώπων της αντιπολίτευσης. Κατά τη διάρκεια αυτής της επίσκεψης ο Επίτροπος Michel δεν συναντήθηκε με τις Damas de Blanco ή οποιουσδήποτε άλλους εκπροσώπους της αντιπολίτευσης.
<P>
Σύμφωνα με πληροφορίες από ευρωπαίους διπλωμάτες, ο Επίτροπος Michel δεν άδραξε την ευκαιρία για να αναφέρει τα ανθρώπινα δικαιώματα ή την επέτειο. Στο ραδιόφωνο της κουβανικής αντιπολίτευσης ο κ. Michel είπε ότι η ημερομηνία ήταν επίσημο λάθος και ότι δεν γνώριζε ότι οι Damas de Blanco ήθελαν να τον συναντήσουν.
<P>
Πρέπει να πω ότι ο Αντιπρόεδρος του Ευρωπαϊκού Κοινοβουλίου κ. Martinez , ο οποίος ήταν επίσημο μέλος της αντιπροσωπείας που εκπροσωπούσε το Ευρωπαϊκό Κοινοβούλιο, παρέλειψε επίσης να συναντηθεί με την αντιπολίτευση, παρόλο που συνάντησε τις οικογένειες των Κουβανών κατασκόπων που συνελήφθησαν στις "ΠΑ. Ο κ. Martinez συνεπώς επέτρεψε στο καθεστώς του Castro να εκμεταλλευθεί την επίσκεψή του και τη συνάντηση στην οποία παρέστη, για να αποσπάσει την προσοχή των μέσων ενημέρωσης από τις δραστηριότητες των Damas de Blanco σχετικά με την επέτειο, αφού η κάλυψη των μέσων ενημέρωσης επικεντρώθηκε στην επίσκεψη του Επιτρόπου και σε αυτή τη συνάντηση.
<SPEAKER ID="214" NAME="Πρόεδρος">
Αυτό το θέμα της ημερήσιας διάταξης τώρα έχει κλείσει.

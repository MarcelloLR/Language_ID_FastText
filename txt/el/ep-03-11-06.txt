<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<SPEAKER ID="3" LANGUAGE="DE" NAME="Fischler," AFFILIATION="Επιτροπή">
<P>
Πρόσφατα ψηφίσαμε επίσης την οδηγία για την ενημέρωση και τη διαβούλευση. Όλα αυτά τα μέτρα μας δίνουν τη δυνατότητα να βοηθήσουμε αποτελεσματικά τους ευρωπαίους εργαζομένους να αντιμετωπίσουν τις προκλήσεις της αλλαγής καθιστώντας δυνατή την έγκαιρη ανάπτυξη της απασχολησιμότητας και της προσαρμοστικότητάς τους. Η ανάπτυξη αποτελεσματικών διαδικασιών ενημέρωσης και διαβούλευσης θα είναι επίσης ένα από τα κύρια στοιχεία που πρέπει να συζητηθούν από τους κοινωνικούς εταίρους στην Ευρώπη όταν η Επιτροπή θα αρχίσει την αναθεώρηση της οδηγίας για τις ευρωπαϊκές επιτροπές επιχείρησης. Ακόμα πιο σημαντικό είναι το εξής: η Επιτροπή ελπίζει πως οι Ευρωπαίοι κοινωνικοί εταίροι θα βρουν έναν τρόπο να αναπτύξουν δοκιμασμένες διαδικασίες αναδιάρθρωσης στην ΕΕ, όπως αποφάσισαν όταν ανταποκρίθηκαν με τόσο θετικό τρόπο στην περυσινή σχετική διαβούλευση. Αυτές οι δοκιμασμένες διαδικασίες θα φέρουν περαιτέρω προόδους στην ενημέρωση και διαβούλευση με τους εργαζομένους. Εδώ συγκαταλέγονται μεταξύ άλλων η πρόβλεψη των τάσεων της αγοράς και των εξελίξεων της τεχνολογίας, αλλά και οι μακροπρόθεσμες επενδύσεις σε ανθρώπους, η ενθάρρυνση της απασχολησιμότητας με τη βοήθεια της εκπαίδευσης και κατάρτισης, η παροχή επαγγελματικών συμβουλών, οι εναλλακτικές λύσεις για το κλείσιμο επιχειρήσεων και τις απολύσεις και, όπου είναι δυνατόν, η εσωτερική μετάθεση των εργαζομένων που πλήττονται από τα μέτρα αναδιάρθρωσης μιας επιχείρησης. Ελπίζουμε ότι αυτές οι διαδικασίες θα βοηθήσουν και το προσωπικό της Ford να ξεπεράσει τις σημερινές δυσκολίες. Προφανώς η καλύτερη γνώση των μελλοντικών προοπτικών της αυτοκινητοβιομηχανίας θα χρησιμεύσει σε όλα τα ενδιαφερόμενα μέρη. Η Επιτροπή εξετάζει αυτόν τον καιρό τις εξελίξεις στον τομέα αυτόν προκειμένου να επισημάνει τα στοιχεία που απαιτούνται για την αναδιάρθρωση και τη διαρκή ανταγωνιστικότητα της ευρωπαϊκής βιομηχανίας. Σχεδιάζει να υποβάλει σε περίπου ένα έτος τα αποτελέσματα της ανάλυσής της.
<SPEAKER ID="4" LANGUAGE="NL" NAME="Smet (PPE-DE )." AFFILIATION="">
<P>
   – Κύριε Επίτροπε, η τραγωδία που προκάλεσαν τα δραστικά μέτρα αναδιάρθρωσης στη Ford Genk εξέθεσε ορισμένες οδυνηρές αδυναμίες της ευρωπαϊκής αυτοκινητοβιομηχανίας. Παρατηρείται πτώση των πωλήσεων, η οποία, για την ακρίβεια, φτάνει το 5% μετά το 1999, υπάρχει επίσης η περιβαλλοντική επιβάρυνση έναντι της οποίας η Ευρώπη μπορεί να έχει λάβει διάφορα, αλλά ανεπαρκή, μέτρα, καθώς και η αδυναμία των κρατών μελών να έχουν οποιαδήποτε επίδραση στις στρατηγικές των πολυεθνικών επιχειρήσεων. Γι’ αυτό απευθύνω επείγουσα έκκληση για μια ευρωπαϊκή πρωτοβουλία στήριξης της περαιτέρω ανάπτυξης της βιομηχανίας στο πλαίσιο μιας συγκεκριμένης πολιτικής, αντί να περιμένουμε παθητικά μια ακόμη αναδιάρθρωση.
<P>
Τρίτον, οι αναδιαρθρώσεις μεγάλης κλίμακας έχουν κοινωνικές επιπτώσεις. Μέχρι το 2006, πρέπει να έχει εγκριθεί το επόμενο πρόγραμμα διάθεσης των διαρθρωτικών ταμείων. Ευελπιστώ ότι η Επιτροπή, κατά την αναθεώρηση των ευρωπαϊκών διαρθρωτικών ταμείων, κυρίως ενόψει της κατάστασης στο Limburg, θα διοχετεύσει περισσότερους πόρους για τη στήριξη σε περιόδους εκτεταμένων αναδιαρθρώσεων της βιομηχανίας.
<P>
Επιπλέον, υπάρχει κάτι στο οποίο αναφερθήκατε ήδη εμμέσως, συγκεκριμένα το θέμα της οδηγίας Renault. Πρέπει να αξιολογηθεί ως απόλυτο μέτρο. Άτομα που γνωρίζουν από πρώτο χέρι την κατάσταση με πληροφορούν ότι η διαδικασία που έχει προβλεφθεί θα οδηγούσε στη μηχανική εφαρμογή της οδηγίας. Οι εργοδότες φοβούνται τόσο πολύ μήπως διαπράξουν κάποιο διαδικαστικό σφάλμα, ώστε οι τυχόν διαβουλεύσεις ουσιαστικά αποφεύγονται εκ των προτέρων. Συνεπώς, πρέπει να αξιολογήσουμε κατεπειγόντως αυτήν την οδηγία. Αυτές είναι λίγες μόνο από τις πρωτοβουλίες που μπορούν να αναληφθούν· πολύ περισσότερες πρωτοβουλίες σε ολόκληρη την Ευρώπη θα μπορούσαν να αποβούν επιτυχείς.
<P>
Τέλος, δεν είναι όλα απαισιόδοξα στη βιομηχανία αυτοκινήτων του Βελγίου: η Volvo, η Opel και η Volkswagen εξακολουθούν να επενδύουν, ενώ η Ford αποφάσισε να αναπτύξει περαιτέρω το νέο μοντέλο Mondeo στη Genk. Καταρχήν, δεν πρέπει να φοβούμαστε τη μεταφορά της έδρας ευρωπαϊκών, και συνεπώς και βελγικών, επιχειρήσεων στον τομέα της αυτοκινητοβιομηχανίας. Στο κάτω-κάτω της γραφής, τα προϊόντα αυτής της βιομηχανίας είναι υψηλών τεχνολογικών απαιτήσεων και απαιτούν όλο και περισσότερες γνώσεις, οπότε το τελικό στάδιο της παραγωγής τους θα υλοποιείται όλο και πιο κοντά στην αγορά.
<SPEAKER ID="5" LANGUAGE="DE" NAME="Kuckelkorn (PSE )." AFFILIATION="">
<P>
    Κύριε Πρόεδρε, κυρίες και κύριοι, η Επιτροπή μόλις περιέγραψε τους τρόπους με τους οποίους η βιομηχανία, και ειδικά η αυτοκινητοβιομηχανία, πρέπει να εκσυγχρονίζει διαρκώς τις μονάδες της. Γνωρίζουμε ότι αυτό είναι αναπόφευκτο και ότι κάθε επένδυση σε τεχνολογία καταλήγει σε απώλεια θέσεων εργασίας σε ποσοστό μεταξύ του 9% και 25 %. Πρέπει όντως να βρούμε τρόπους να αντισταθμίσουμε αυτήν την απώλεια θέσεων εργασίας που είναι απόρροια της τεχνολογίας.
<P>
Άκουσα με ενδιαφέρον τις δηλώσεις της Επιτροπής ότι έχουμε ορισμένους ελάχιστους κανόνες για τα δικαιώματα των εργαζομένων. Μια τέτοια δήλωση φυσικά δεν ωφελεί σε τίποτα τους εργαζομένους στη Genk. Παρ’ όλ’ αυτά ελπίζω ότι η Επιτροπή θα θυμηθεί την παραπάνω δήλωση όταν θα τροποποιήσει προσεχώς την οδηγία για τις ευρωπαϊκές επιτροπές επιχείρησης και θα λάβει τουλάχιστον υπόψη κάτι που σε ορισμένα μέρη έχει γίνει συνηθισμένη πρακτική, δηλαδή θα καταστήσει τις ευρωπαϊκές επιτροπές επιχείρησης αρμόδιες όταν συζητούνται γενικά ευρωπαϊκά ζητήματα σε μια εταιρία, και θα διευρύνει επίσης το δικαίωμα ενημέρωσης και διαβούλευσης έτσι ώστε να συμπεριλάβει και το δικαίωμα συμμετοχής – και δεν μιλάω για συμμετοχή στις αποφάσεις αλλά για απλή συμμετοχή. Τρίτον, είναι σημαντικό να μάθει τώρα η Επιτροπή πώς να διασαφηνίζει στους κοινωνικούς εταίρους στο πλαίσιο του κοινωνικού διαλόγου ότι πρέπει να περιμένουν ποινές εάν δεν εφαρμόσουν αυτούς τους συμφωνημένους βασικούς κανόνες, γιατί αλλιώς οι εν λόγω κανόνες θα καταντήσουν φάρσα. 
<SPEAKER ID="6" LANGUAGE="NL" NAME="Sterckx (ELDR )." AFFILIATION="">
<P>
Οι επιχειρήσεις απαιτούν από τις κυβερνήσεις σταθερό επιχειρηματικό κλίμα. Φρονώ ότι μπορούμε κι εμείς να ζητούμε από τις επιχειρήσεις να στοχεύουν στο υψηλότερο δυνατό επίπεδο σταθερότητας και διαφάνειας: γιατί λαμβάνουν ορισμένα μέτρα και γιατί τα λαμβάνουν σε ορισμένες περιοχές και όχι σε άλλες; Οι επιπτώσεις για μια περιοχή μπορεί να είναι εξαιρετικά σοβαρές και, όπως ανάφερε προ ολίγου η κ. Smet, θεωρώ πως, όταν αναθεωρήσουμε τα διαρθρωτικά ταμεία, πρέπει, για παράδειγμα, να εξετάσουμε επίσης τι μπορούμε να κάνουμε για την περιφέρεια Limburg. Πρόκειται, εξάλλου, για μια περιφέρεια η οποία έχει πληγεί πολύ σοβαρά και η οποία μάλιστα έχει μια πολύ οδυνηρή ιστορία παρόμοιων περιστατικών.
<SPEAKER ID="7" LANGUAGE="DE" NAME="Markov (GUE/NGL )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, οι συλλογικές απολύσεις στη Genk που ανακοίνωσε η Ford δεν είναι οι πρώτες του είδους και αναμφίβολα δεν θα είναι ούτε οι τελευταίες. Θεωρώ ότι απλώς εκφράζουν την τρέχουσα φιλοσοφία των παγκοσμίων επιχειρήσεων. Οι συλλογικές απολύσεις είναι σχεδόν πάντα ένα μέσον αντιστάθμισης της μείωσης των κερδών που απορρέει από τον περιορισμό της ζήτησης. Πρόκειται για μία καθαρά διαχειριστική και, επιτρέψτε μου να προσθέσω, χωρίς καθόλου φαντασία προσέγγιση που το οικονομικό σύστημα πρέπει να αντιμετωπίσει σε πολιτικό επίπεδο προκειμένου να διασφαλιστεί η αύξηση της ζήτησης.
<P>
Εξετάζοντας τη σημερινή πολιτική μπορεί κανείς να δει ότι οι περικοπές που γίνονται σε όλους τους τομείς της κοινωνίας όχι μόνο δεν αυξάνουν τη ζήτηση αλλά, αντίθετα, τη μειώνουν κι άλλο. Ένα παράδειγμα για το ότι η διοίκηση μπορεί να διασφαλίσει τις στρατηγικές για την απασχόληση και με άλλα μέσα εκτός από τις συλλογικές απολύσεις αποτελεί η αυτοκινητοβιομηχανία, τα συμβόλαια εργασίας της VW ή, πιο πρόσφατα, της Opel – η μείωση του χρόνου εργασίας στις 30 ώρες και η συνακόλουθη ανακατανομή της εργασίας σε περισσότερους ανθρώπους.
<P>
Εάν όμως πιστέψουμε όσα αναφέρονται τώρα στα μέσα ενημέρωσης, είναι προφανές ότι στα γεγονότα της Genk παίζουν ρόλο και άλλες θεωρήσεις που έχουν πολιτικά κίνητρα. Σύμφωνα με τις αναφορές αυτές, πάντως, η Ford προβαίνει σε μαζικές απολύσεις σε σημεία –από τα οποία ένα είναι η Genk και ένα άλλο η Κολωνία που βρίσκονται σε εκείνες τις χώρες που δεν έδωσαν τη συγκατάθεσή τους στην αμερικανική πολιτική όσον αφορά τον πόλεμο στο Ιράκ. Ο λόγος που καθιστά τόσο σημαντική τη σημερινή συζήτηση στο Σώμα είναι ότι οι προγραμματισμένες απολύσεις δεν είναι σύμφωνες με το ψήφισμα του Κοινοβουλίου για τις κοινωνικές συνέπειες των αλλαγών στη βιομηχανία – ούτε ως προς τη σύλληψη ούτε ως προς τον τρόπο που εφαρμόζονται.
<P>
Η Επιτροπή καλείται να επανεξετάσει εάν τηρήθηκαν οι κανόνες. Οι απολύσεις τέτοιας κλίμακας δεν είναι σε καμία περίπτωση ορόσημο για την υλοποίηση της Ατζέντας της Λισαβόνας και καταλήγουν σε καταστροφικές αναταραχές στις αντίστοιχες περιφέρειες. Εάν θέλουμε πραγματικά όχι μόνο να γίνουμε η οικονομικά ισχυρότερη περιφέρεια μέχρι το 2012, αλλά επίσης, όπως δηλώσαμε στη Λισαβόνα, να κάνουμε πραγματικότητα την πλήρη απασχόληση, τότε και η Επιτροπή πρέπει να αντιμετωπίζει τα πράγματα με εντελώς διαφορετικό τρόπο. 
<SPEAKER ID="8" LANGUAGE="NL" NAME="Dhaene (Verts/ALE )." AFFILIATION="">
<P>
Σε περιόδους κρίσης, πρέπει να χειριζόμαστε έξυπνα αυτές τις καταστάσεις κρίσης, πράγμα που δεν έχουμε πράξει στο παρελθόν. Στο Βέλγιο, είχαμε την τραγική περίπτωση της Renault, το κλείσιμο του εργοστασίου στο Vilvoorde, τη σημερινή Ford Genk, καθώς και άλλες περιπτώσεις. Ωστόσο, υπάρχουν επίσης παραδείγματα μιας καλύτερης προσέγγισης: στην Opel, στη Γερμανία, για παράδειγμα, οι εργαζόμενοι επέλεξαν μια συντομότερη εβδομάδα εργασίας τριάντα ωρών. Αυτή είναι μια μέθοδος την οποία εμείς οι Ευρωπαίοι πρέπει να υπερασπιστούμε και να διαδώσουμε ως παράδειγμα και για άλλα εργοστάσια. Φρονώ ότι αυτή η λύση θα μπορούσε να είναι κατάλληλη και για μια περίπτωση όπως της Genk. 
<SPEAKER ID="9" LANGUAGE="NL" NAME="Dillen (NI )." AFFILIATION="Knack">
<P>
   – Πριν από μερικά χρόνια, ο Διευθύνων Σύμβουλος της Renault, ο κ. Louis Schweizer, ο οποίος, παρεμπιπτόντως, είχε διατελέσει βασικός προσωπικός γραμματέας στην κυβέρνηση του σοσιαλιστή πρωθυπουργού της Γαλλίας σε μια προηγούμενη ζωή, αποφάσισε, προς όφελος των μετόχων του, να κλείσει το εργοστάσιο της Renault στο Vilvoorde και να απολύσει έτσι μερικές χιλιάδες φλαμανδούς εργαζόμενους. Σήμερα, με τα δραστικά μέτρα αναδιάρθρωσης των εργοστασίων της Ford Genk, η Φλάνδρα αντιμετωπίζει για μία ακόμη φορά μια τραγωδία στον τομέα της αυτοκινητοβιομηχανίας. Αν και εύχομαι να αποδειχθεί βάσιμη η αισιοδοξία της κ. Smet, πολλοί φοβούνται ότι η απόλυση 3 000 εργαζομένων στη Genk προαναγγέλλει απλώς το οριστικό κλείσιμο και τη μεταφορά του εργοστασίου. Ακούτε συχνά ορισμένους μοιρολάτρες να ισχυρίζονται ότι, λόγω της εξάπλωσης της παγκοσμιοποίησης, κανείς δεν μπορεί να αποτρέψει αυτές τις μεταφορές των επιχειρήσεων, αλλά οφείλουμε να επιμείνουμε ότι εν προκειμένω η βελγική κυβέρνηση φέρει τεράστια ευθύνη. Κύριε Επίτροπε, η αλήθεια είναι ότι η βελγική κυβέρνηση γνώριζε από τον Ιανουάριο του 2002 ότι η αυτοκινητοβιομηχανία στη Genk αντιμετώπιζε σοβαρές δυσκολίες. Εξάλλου, διάφορα μέσα ενημέρωσης, συμπεριλαμβανομένου του εβδομαδιαίου περιοδικού , μας υπενθύμισαν επίσης ότι οι φλαμανδοί διαχειριστές προειδοποίησαν τη βελγική κυβέρνηση ότι το Βέλγιο, και συνεπώς η φλαμανδική βιομηχανία –η οποία ήδη είναι επιβαρημένη λόγω του υπερβολικού κόστους εργασίας– έχει μπει στο στόχαστρο των Ηνωμένων Πολιτειών. Πολλοί Φλαμανδοί υποψιάζονται ότι οι απερίσκεπτες ενέργειες, μεταξύ άλλων, του βέλγου Υπουργού Εξωτερικών ενδέχεται να έχουν συμβάλει στην απόφαση της διοίκησης της Ford να αναδιαρθρώσει το εργοστάσιο συναρμολόγησης στη Genk.
<P>
Εάν η Ευρώπη επιθυμεί να αποφύγει στο μέλλον τραγωδίες παρόμοιες με αυτές που εκτυλίχθηκαν στη Vilvoorde και τη Ford Genk, θα χρειαστεί να ληφθούν μέτρα ευρείας κλίμακας σε όλα τα κράτη μέλη της ΕΕ, προκειμένου να εγγυηθούμε και στη βιομηχανία τη λεγόμενη “κοινοτική προτίμηση”, η οποία, πολύ ορθώς, εφαρμόστηκε στη γεωργία επί σειρά δεκαετιών. Αν δεν συμβεί αυτό, μια περιφέρεια όπως η Φλάνδρα θα πρέπει να μπορέσει να διαμορφώσει τη δική της κοινωνικοοικονομική πολιτική. 
<SPEAKER ID="10" LANGUAGE="EN" NAME="Harbour (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, καταρχάς, επιτρέψτε μου να πω σε πολλούς συναδέλφους εδώ από την περιφέρεια του Limburg, η οποία επηρεάζεται άμεσα, ότι εκπροσωπώ μια περιφέρεια του Ηνωμένου Βασιλείου, την περιφέρεια των West Midlands, η οποία έχει επηρεαστεί από τις διαρθρωτικές αλλαγές στην αυτοκινητοβιομηχανία ίσως πολύ περισσότερο από οποιαδήποτε άλλη περιφέρεια της Ευρώπης. Επιθυμώ να πω στους συναδέλφους από το Limburg ότι έχουμε ζήσει αυτήν την εμπειρία και ότι τώρα πια έχουμε μια προσοδοφόρα αυτοκινητοβιομηχανία στο Ηνωμένο Βασίλειο· περισσότερες διεθνείς εταιρείες κατασκευής αυτοκινήτων συναρμολογούν τα αυτοκίνητά τους στο Ηνωμένο Βασίλειο από ό,τι σε οποιαδήποτε άλλη χώρα στην Ευρωπαϊκή Ένωση.
<P>
Εάν οι συνάδελφοι από το Limburg επιθυμούν να με βρουν και να μιλήσουμε σχετικά με την εμπειρία μας στην περιφέρεια των West Midlands, θα μπορούσαμε να τους δείξουμε τα προγράμματα που εφαρμόσαμε όχι μόνο για να επανεκπαιδεύσουμε και να ανασυντάξουμε το ανθρώπινο δυναμικό, αλλά και για να βοηθήσουμε τις μικρότερες εταιρείες στην αλυσίδα της προσφοράς που επηρεάστηκαν από τις αλλαγές στην παραγωγή. Ως εκ τούτου, κυρίες και κύριοι συνάδελφοι, σας παρακαλώ να μην ανησυχείτε τόσο πολύ, διότι υπάρχουν λύσεις.
<P>
Η διεξαγωγή της σημερινής συζήτησης για το μέλλον της αυτοκινητοβιομηχανίας είναι πολύ σημαντική, διότι οι πτυχές της απόφασης που αναγκάστηκε να πάρει η Ford στη Genk βρίσκονται στο επίκεντρο των προβλημάτων μας ως προς το πώς θα πρέπει να εξασφαλίσουμε ένα μακροπρόθεσμο βιώσιμο μέλλον για την αυτοκινητοβιομηχανία στην Ευρώπη, καθώς και για την τεχνολογία και τις θέσεις εργασίας που την συνοδεύουν, κάτι που ενδιαφέρει πάρα πολύ τόσο εμένα όσο και πολλούς συναδέλφους μου εδώ.
<P>
Θα σας δώσω έναν σημαντικό αριθμό που συνδέεται με το ζήτημα της Genk. Το 70% των κερδών της αυτοκινητοβιομηχανίας σε παγκόσμια κλίμακα προέρχεται από την αγορά των Ηνωμένων Πολιτειών, διότι εκεί πωλούνται μεγαλύτερα αυτοκίνητα. Ο λόγος για τον οποίο έγιναν οι περικοπές στην Genk οφείλεται στο γεγονός ότι η ζήτηση για ένα από τα μεγαλύτερα μοντέλα της Ford έχει μειωθεί δραστικά. Η Ford ανακοίνωσε ότι πρόκειται να προχωρήσει στην κατασκευή της νέας γενιάς Ford Mondeo στη Genk, οπότε πρέπει να εξασφαλίσουμε ότι θα υπάρχει ζήτηση γι’ αυτόν τον τύπο αυτοκινήτου.
<SPEAKER ID="11" LANGUAGE="NL" NAME="Van Lancker (PSE )." AFFILIATION="">
<P>
   – Κύριε Επίτροπε, κυρίες και κύριοι, στο πλαίσιο αυτής της συζήτησης, θα ήθελα να σας θέσω δύο φλέγοντα ερωτήματα σχετικά με την αναδιάρθρωση της Ford και, πιο συγκεκριμένα, τη συλλογική απόλυση περίπου 3 000 εργαζομένων στη Genk.
<P>
Δεν νομίζω ότι χρειάζεται να πείσω κανέναν ότι πρόκειται για μια πραγματική τραγωδία, όχι μόνο για τους εργαζόμενους της Ford Genk, αλλά και για τους προμηθευτές και την περιφέρεια στο σύνολό της. Ωστόσο, κύριε Επίτροπε, ο τρόπος με τον οποίο γίνεται η διαχείριση αυτής της αναδιάρθρωσης είναι σκανδαλώδης και, κατά την άποψή μου, παραβιάζει τους ευρωπαϊκούς κανόνες.
<P>
Η αλήθεια είναι ότι η Ford έχει παραβεί τις συμβατικές της υποχρεώσεις σε δύο περιπτώσεις: την πρώτη φορά δεν τήρησε τις συλλογικές συμβάσεις εργασίας που είχε συνάψει με τους εργαζομένους το 2002, στις οποίες προβλέπονταν και επενδύσεις. Η δεύτερη περίπτωση, ωστόσο, κύριε Επίτροπε, πρέπει να αντιμετωπιστεί από την Ευρώπη, καθόσον η εταιρεία δεν διαβουλεύτηκε επί του θέματος με την ευρωπαϊκή επιτροπή επιχείρησης.
<P>
Η αναδιάρθρωση της Ford είναι σαφώς θέμα ευρωπαϊκού ενδιαφέροντος, διότι η ακύρωση των επενδύσεων στη Ford Genk έχει επιπτώσεις για δύο άλλες επιχειρήσεις στη Γερμανία. Επιπλέον, θέσεις εργασίας έχουν επίσης ματαιωθεί στην Κολωνία ενώ το εργοστάσιο της Jaguar στο Barnsley πρόκειται να κλείσει. Συνεπώς, όλα αυτά καταδεικνύουν σαφώς ότι αυτή η αναδιάρθρωση είναι ευρωπαϊκή υπόθεση και πρέπει να αντιμετωπιστεί από την ευρωπαϊκή επιτροπή επιχείρησης. Ωστόσο, η αλήθεια είναι, κύριε Επίτροπε, ότι δεν ζητήθηκε η άποψη της ευρωπαϊκής επιτροπής επιχείρησης επί του θέματος. Η Ford σκοπίμως προβαίνει σε απευθείας διαπραγματεύσεις με άλλες εταιρείες. Αυτό, κατά την άποψή μου, έρχεται σε ευθεία αντίθεση με τη νομοθεσία σχετικά με την ευρωπαϊκή επιτροπή επιχείρησης επί της οποίας ψηφίσαμε στο Κοινοβούλιο το 1994. Εξάλλου, αυτήν τη στιγμή δεν καταβάλλεται καμία προσπάθεια εξεύρεσης κάποιας λύσης γι’ αυτήν την αναδιάρθρωση σε ευρωπαϊκό επίπεδο. Όπως έχουν ήδη επισημάνει οι συνάδελφοί μου βουλευτές του ΕΚ, κάτι τέτοιο θα μπορούσε να προσφέρει εναλλακτικές λύσεις, μοιράζοντας, για παράδειγμα, την εργασία μεταξύ διαφόρων ατόμων, π.χ. στο πλαίσιο μιας συντομότερης εβδομάδας εργασίας.
<P>
Η πρώτη μου ερώτηση προς την Επιτροπή είναι κατά πόσον προτίθεται, βάσει της ευρωπαϊκής νομοθεσίας σχετικά με τις ευρωπαϊκές επιτροπές επιχείρησης, να ζητήσει από τη διοίκηση της Ford να ξεκινήσει διαπραγματεύσεις σε ευρωπαϊκό πλαίσιο στο τρέχον στάδιο. Μια δεύτερη ερώτηση στο ίδιο θέμα, κύριε Επίτροπε, αφορά τα εξής: ο κανονισμός σχετικά με την ευρωπαϊκή επιτροπή επιχείρησης της Ford βασίζεται προφανώς στο περιβόητο άρθρο 13, τις λεγόμενες εθελοντικές συμφωνίες, ως προς τις οποίες δεν ισχύουν η οδηγία και το παράρτημα με τους ελάχιστους κανόνες. Δεν αποτελεί αυτό περαιτέρω λόγο προκειμένου να επιβάλει η Επιτροπή αυτούς τους περίφημους ελάχιστους κανόνες σε όλες τις συμφωνίες που αφορούν τις ευρωπαϊκές επιτροπές επιχείρησης; 
<SPEAKER ID="12" LANGUAGE="FR" NAME="Mayol i Raynal (Verts/ALE )." AFFILIATION="expedients de regulació">
<P>
    Κύριε Πρόεδρε, όλοι εκείνοι που δεν υποκύπτουν στην αποκλειστική κυριαρχία της ανεξέλεγκτης κεφαλαιοκρατίας έχουν αγανακτήσει εξαιτίας των διαδοχικών κρίσεων των βιομηχανιών μας και, ιδιαίτερα, εξαιτίας της κρίσης της αυτοκινητοβιομηχανίας. Στη χώρα μου, την Καταλονία, ο εν λόγω τομέας, από το 2001 έως το 2002, γνώρισε τριάντα ένα υποτιθέμενα κοινωνικά προγράμματα –, στα καταλανικά– τα οποία ανάγκασαν 5 200 μισθωτούς να μείνουν άνεργοι. Το γεγονός ότι κλείνουν επιχειρήσεις κατασκευής εξαρτημάτων για αυτοκίνητα, όπως η Lear ή η Valeo οι οποίες έβαλαν λουκέτο, συγκλονίζει τους συμπατριώτες μου.
<SPEAKER ID="13" LANGUAGE="IT" NAME="Della Vedova (NI )." AFFILIATION="">
<P>
    Κύριε Πρόεδρε, η θεωρία ότι η Ford προέβη στις επιλογές σχετικά με την αναδιάρθρωση βάσει πολιτικών κριτηρίων μου φαίνεται μάλλον αστήρικτη. Η Ιταλία είναι μια χώρα που φιλοξενεί μια μεγάλη αυτοκινητοβιομηχανία, η οποία είναι ιταλική, εφαρμόζει πολιτικές αναδιάρθρωσης και τις εφαρμόζει αναγκαστικά στην Ιταλία.
<SPEAKER ID="14" LANGUAGE="" NAME="Πρόεδρος." AFFILIATION="">
<SPEAKER ID="15" LANGUAGE="NL" NAME="Pronk (PPE-DE )." AFFILIATION="">
<P>
   – Στη σημερινή συζήτηση έχουν γίνει πολλές αναφορές σε συμφωνίες μεταξύ της Renault και της Ford, αλλά δεν νομίζω ότι υπήρξαν στην πραγματικότητα τέτοιες συμφωνίες. Διότι τι είχε συμβεί στην περίπτωση της Renault; Είναι αλήθεια ότι οι κανονισμοί σχετικά με τις ευρωπαϊκές και εθνικές επιτροπές επιχείρησης αγνοήθηκαν πλήρως. Αυτό ήταν το μείζον πρόβλημα. Επρόκειτο, πάνω από όλα, για ένα ζήτημα μεταξύ των εργαζομένων και της εταιρείας. Εν προκειμένω, όμως, αντιμετωπίζουμε ένα διαφορετικό πρόβλημα. Υπάρχει, ασφαλώς, και ένα πρόβλημα μεταξύ της βελγικής κυβέρνησης και της εταιρείας. Αυτή είναι η ουσία του προβλήματος και, κατά την άποψή μου, υπάρχουν δυο τρεις λόγοι για τους οποίους ενέσκηψε.
<P>
Πολύ φοβούμαι ότι ο πρώτος λόγος είναι το ίδιο το εξαιρετικά περίπλοκο σύστημα κοινωνικής ασφάλισης του Βελγίου. Απλούστατα, εκείνο που συμβαίνει στο Βέλγιο είναι ότι, με σχετικούς όρους, όλη αυτή η σουρεαλιστική υπόθεση χρηματοδοτείται από πόρους που προέρχονται από την κοινωνική ασφάλιση σε πολύ μεγαλύτερο βαθμό από ό,τι σε άλλες χώρες· αυτό, όμως, οδηγεί ασφαλώς σε αποδυνάμωση της ανταγωνιστικότητας σε σύγκριση με αυτές τις χώρες. Ωστόσο, δεν μπορούμε να περιμένουμε να λύσει το θέμα η Ford· αυτή είναι υποχρέωση της βελγικής κυβέρνησης.
<P>
Ο δεύτερος λόγος, ασφαλώς, για τον οποίο τα πράγματα έφτασαν σε τόσο ακραίο σημείο είναι ότι άργησαν υπερβολικά οι ενέργειες για την ανταπόκριση στις εκκλήσεις της Ford να γίνει κάτι για τα μπόνους εναλλασσόμενης εργασίας. Έπειτα, έγινε ξαφνικά γνωστό ότι οι γερμανικές επιχειρήσεις ήταν περισσότερο ανταγωνιστικές, παρόλο που οι μισθοί στη χώρα είναι υψηλότεροι σε σύγκριση με το Βέλγιο. Συνεπώς, ποιος ευθύνεται – μήπως οι εργάτες; Όχι, ευθύνεται η βελγική κυβέρνηση. Η βελγική κυβέρνηση έπρεπε να αναλάβει την ευθύνη γι’ αυτήν την υπόθεση και να μην επιτρέψει την επανάληψή της. Αυτό είναι, κατά τη γνώμη μου, το βασικό συμπέρασμα στο οποίο μπορούμε να καταλήξουμε εν προκειμένω.
<P>
Εάν υπάρχουν προβλήματα με τη νομοθεσία, ευτυχώς υπάρχει μια οδηγία, οπότε πρέπει να γίνεται επίκλησή της και να κινούνται οι αντίστοιχες νομικές διαδικασίες. Στην περίπτωση της Renault, αυτό αποδείχθηκε ότι είχε θετικά αποτελέσματα. Αυτή είναι η μέθοδος που πρέπει να ακολουθείται, αλλά στο υπό συζήτηση θέμα πρέπει να αναζητήσουμε μια λύση η οποία θα είναι διαφορετική από αυτήν που επετεύχθη στην περίπτωση της Renault. 
<SPEAKER ID="16" LANGUAGE="DE" NAME="Kuckelkorn (PSE )." AFFILIATION="">
<P>
    Κύριε Πρόεδρε, μολονότι δεν είναι φυσικά δυνατόν να τοποθετηθώ ως προς την κατάσταση που επικρατεί στη Ford στη Genk μέσα στον σύντομο χρόνο ομιλίας μου, θέλω ωστόσο να πω ξεκάθαρα ότι δεν υπάρχει παραβίαση της οδηγίας για τις ευρωπαϊκές επιτροπές επιχείρησης. Η ευρωπαϊκή επιτροπή επιχείρησης ειδοποιήθηκε και υπήρξε παραβίαση της βελγικής νομοθεσίας που αφορά τις συλλογικές συμβάσεις εργασίας. Αναφορικά με την οδηγία για τις ευρωπαϊκές επιτροπές επιχείρησης, μπορώ να την εξηγήσω στον καθένα γιατί εγώ τη δημιούργησα. Διετέλεσα για έξι χρόνια πρόεδρος της επιτροπής επιχείρησης της Ford στην Ευρώπη. Θα συνιστούσα να περιμένουμε να δούμε το αποτέλεσμα των συζητήσεων μεταξύ των συνδικαλιστικών οργανώσεων και της ευρωπαϊκής επιτροπής επιχείρησης, γιατί είμαι βέβαιος ότι η Ford Genk θα λάβει αντιστάθμιση για αυτά που υπόσχεται η συλλογική σύμβαση εργασίας. Η ευρωπαϊκή επιτροπή επιχείρησης δεν συζητά για τις αμοιβές. Αυτό είναι θέμα των πλευρών που συνάπτουν την συλλογική σύμβαση εργασίας και όχι των ευρωπαϊκών επιτροπών επιχείρησης. 
<SPEAKER ID="17" LANGUAGE="NL" NAME="Thyssen (PPE-DE )." AFFILIATION="">
<P>
   – Κύριε Πρόεδρε, ανεξάρτητα από το εάν έχει παραβιαστεί κάποιος νόμος, θεωρώ ότι είναι ορθό να εκφράσουμε την αλληλεγγύη μας προς τα άτομα που πλήττονται από τις αποφάσεις της Ford – καταρχάς, βεβαίως, προς τους εργαζόμενους της Ford Genk, αλλά και προς τους εργαζόμενους σε επιχειρήσεις προμηθειών και σε άλλες επιχειρήσεις που έχουν επηρεαστεί.
<P>
Έχω δύο ακόμη συγκεκριμένες ερωτήσεις. Έχει γίνει αναφορά στα διαρθρωτικά ταμεία, και στο γεγονός ότι πρόκειται να αναθεωρηθούν το 2006. Οι τρέχουσες περίοδοι προγραμματισμού εξακολουθούν να είναι σε ισχύ. Έχω ρωτήσει την Επιτροπή τι δυνατότητες θα μπορούσαν να προσφέρουν ως προς αυτό τα διαρθρωτικά ταμεία στην περιφέρεια Limbourg. Πληροφορήθηκα ότι υπάρχει ακόμα ένα ποσοστό 4% σε εφεδρεία, το οποίο μπορεί να αντληθεί ανά πάσα στιγμή. Η ερώτησή μου είναι εάν, μετά τα προβλήματα στη Ford Genk, η φλαμανδική κυβέρνηση έχει ζητήσει από την Επιτροπή να αντλήσει πόρους από αυτό το 4% ή εάν έχει αποσιωπήσει το θέμα.
<SPEAKER ID="18" LANGUAGE="IT" NAME="Della Vedova (NI )." AFFILIATION="">
<SPEAKER ID="19" LANGUAGE="" NAME="Πρόεδρος." AFFILIATION="">
<P>
   Ήμουν απόλυτα βέβαιος ότι γνωρίζετε τέλεια τη λειτουργία των οργάνων. Η πληροφορία μου απευθυνόταν στους επισκέπτες και στους καλεσμένους μας και όχι σε εσάς, κύριε della Vedova. 
<SPEAKER ID="20" LANGUAGE="DE" NAME="Fischler," AFFILIATION="Επιτροπή">
<P>
Αναφορικά με τη συζήτηση που έγινε εδώ μεταξύ της κ. Van Lancker και του κ. Kuckelkorn, θα ήθελα να επισημάνω ότι η Επιτροπή δεν έχει λάβει μέχρι σήμερα καμία διαμαρτυρία από τους αρμόδιους εκπροσώπους των εργαζομένων για το ζήτημα αυτό. Εκτός αυτού, εάν υπήρξε όντως παραβίαση της εν λόγω οδηγίας, αυτό αφορά τα βελγικά δικαστήρια. Αυτά θα πρέπει να εξετάσουν το θέμα.
<P>
Όπως όμως ήδη ανακοίνωσα, εμείς θα προχωρήσουμε οπωσδήποτε στην αναθεώρηση της οδηγίας αυτής. Δεν πρέπει άλλωστε να αγνοήσουμε το γεγονός ότι ενώ οι αλλαγές στη βιομηχανία έχουν οικονομικές επιπτώσεις και συνέπειες για την απασχόληση και την κοινωνική συνοχή, μπορούν επίσης να προσφέρουν ευκαιρίες, ιδιαίτερα εάν έχουν προβλεφθεί, προετοιμαστεί και κατευθυνθεί σωστά. Κυρία Weiler, αναφέρατε σχετικά ότι είναι ανάγκη να ζητηθεί ενίσχυση ή να εξεταστεί η δυνατότητα χρησιμοποίησης πόρων των διαρθρωτικών ταμείων για τον σκοπό αυτό – οι ειδικοί εδώ μου λένε ότι μέχρι τώρα δεν έχει υποβληθεί καμία τέτοια αίτηση προς την Επιτροπή.
<SPEAKER ID="21" LANGUAGE="NL" NAME="Smet (PPE-DE )." AFFILIATION="">
<SPEAKER ID="22" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (B5-0412/2003) του βουλευτή Bouwman προς την Επιτροπή, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την ενδιάμεση αναθεώρηση της Ατζέντας για την κοινωνική πολιτική. 
<SPEAKER ID="23" LANGUAGE="NL" NAME="Bouwman (Verts/ALE )," AFFILIATION="συντάκτης της ερώτησης">
<P>
   . – Κυρία Smet, σας ευχαριστώ για το σχόλιο που κάνατε προ ολίγου. Συμφωνώ με το σχόλιό σας, και το ίδιο ισχύει επίσης για το παρόν θέμα. Φυσικά, δεν μπορούμε να επιδοθούμε στην ενδιάμεση αναθεώρηση της ατζέντας για την κοινωνική πολιτική που θεσπίστηκε στη Νίκαια απουσία της κ. Επιτρόπου. Παρεμπιπτόντως, χαίρομαι για την παρουσία του κ. Fischler, ο οποίος εκπροσωπεί την Επιτροπή.
<P>
Εν τω μεταξύ, σημειώνω ότι το Ευρωπαϊκό Κοινοβούλιο έχει ήδη εκφράσει τις αντιρρήσεις του σχετικά με αυτήν την κοινωνική ατζέντα τρεις φορές στους ετήσιους πίνακες επιδόσεων. Σε όλες αυτές τις περιπτώσεις, ζητήσαμε να δοθεί προσοχή στα θέματα που έφερε προς συζήτηση το Κοινοβούλιο – ορισμένα υφιστάμενα ζητήματα σχετικά με την κοινωνική ατζέντα, ορισμένα νέα ζητήματα που σχετίζονται με τρέχοντα γεγονότα, όπως τα γεγονότα που διαδραματίζονται αυτήν την περίοδο στη Ford Genk. Με άλλα λόγια, συνεπώς, ζητούμε την ορθή υλοποίηση των νέων πολιτικών πρωτοβουλιών, αλλά και να μας δοθεί κάποια ένδειξη ως προς τα μέσα με τα οποία μπορεί να επιτευχθεί αυτό. Έχουμε επίσης την άποψη ότι συχνά πρέπει να γίνονται πολύ περισσότερα –συμπεριλαμβανομένης της ανάληψης νομοθετικών πρωτοβουλιών– από ό,τι συμβαίνει αυτήν την περίοδο: συζητήσεις, διαβουλεύσεις, ομάδες εμπειρογνωμόνων κλπ., οι οποίες είναι στο σύνολό τους χρονοβόρες.
<P>
Με άλλα λόγια, δεν είμαστε ικανοποιημένοι με τον τρόπο με τον οποίο εξετάζονται επί του παρόντος διάφορες προτάσεις σχετικά με αυτήν την ατζέντα, και θα ήθελα να αναφέρω ορισμένα παραδείγματα. Το σημαντικότερο είναι, φυσικά, το θέμα της ευρωπαϊκής επιτροπής επιχείρησης. Έχουμε ήδη ενημερώσει ότι θεωρούμε ότι οι διαβουλεύσεις έχουν διαρκέσει ήδη αρκετά, συμπεριλαμβανομένου του τομέα του κοινωνικού διαλόγου. Οι εταίροι είχαν περισσότερο από αρκετό χρόνο στη διάθεσή τους για να ασκήσουν την επιρροή τους σε αυτά τα θέματα. Έχει έλθει πλέον η ώρα της λήψης μέτρων! Τα περιμέναμε ήδη από το 2002, αλλά εξακολουθούν να παραμένουν σε εκκρεμότητα! Στην πραγματικότητα, αυτή η κατάσταση δεν αποτελεί καινοτομία για την Επιτροπή, ούτε και για τον ίδιο τον Επίτροπο.
<P>
Το ίδιο ισχύει και για την οδηγία σχετικά με το ωράριο απασχόλησης. Ζητήσαμε να δοθεί προσοχή και σε αυτόν τον τομέα. Προς το παρόν, διάφορες χώρες στην Ευρώπη αποφεύγουν τους κανονισμούς που άπτονται του ωραρίου απασχόλησης, και αυτό ακριβώς είναι που δεν επιθυμούμε, δεδομένου ότι στρεβλώνει τον ανταγωνισμό. Εν προκειμένω, επιθυμούμε τη θέσπιση μέτρων, και μάλιστα το συντομότερο δυνατόν! Η Επιτροπή πρέπει να αναλάβει την πρωτοβουλία επ’ αυτού, και πρέπει να το πράξει πολύ πιο γρήγορα από ό,τι συμβαίνει αυτήν την περίοδο. Θα μπορούσαμε να συνεχίσουμε κατά τον ίδιο τρόπο για κάποιο διάστημα, συμπεριλαμβανομένου του τομέα των νέων επαγγελματικών ασθενειών. Θα μπορούσα να σας παραθέσω έναν ολόκληρο κατάλογο εισηγητών που ασχολήθηκαν με αυτό το θέμα: οι κυρίες Van Lancker, Smet, Hermange και, τέλος, η κ. Figueiredo. Νέες επαγγελματικές ασθένειες, κοινωνικές πτυχές της πολιτικής ανταγωνισμού, διαδικασίες επέμβασης στον τομέα της μεταφοράς της έδρας επιχειρήσεων· έχουμε ζητήσει μέτρα γι’ αυτά τα θέματα εδώ και πολύ καιρό. Ωστόσο, φαίνεται να μένουν διαρκώς εκτός της ημερησίας διάταξης.
<SPEAKER ID="24" LANGUAGE="DE" NAME="Fischler," AFFILIATION="Επιτροπή">
<P>
Όπως γνωρίζετε, το Ευρωπαϊκό Συμβούλιο της Νίκαιας καθόρισε την ατζέντα της κοινωνικής πολιτικής. Επίσης, συμφωνήθηκε να γίνει το 2003 μια ενδιάμεση αναθεώρηση με σκοπό την πιο στοχοθετημένη διαμόρφωση των δράσεων και μέτρων που κρίνονται απαραίτητα και την παρουσίαση χρονοδιαγράμματος για το δεύτερο ήμισυ της περιόδου που τελειώνει το 2005. Η ενδιάμεση αναθεώρηση που υιοθετήθηκε από την Επιτροπή στο τέλος Ιουνίου στηρίζεται σε μια γενική αξιολόγηση των πρώτων ετών εφαρμογής, για τα οποία καταρτίζονται ετήσιοι πίνακες επιδόσεων, και σε μια επισκόπηση των σημαντικότερων προκλήσεων και των δυνάμεων που ωθούν σε αλλαγή. Στην αναθεώρηση, η Επιτροπή παρουσιάζει επίσης τις σκέψεις της σχετικά με τον τρόπο υλοποίησης των γενικών στόχων της ΕΕ και της δημιουργίας περισσοτέρων και καλύτερων θέσεων εργασίας και μεγαλύτερης κοινωνικής συνοχής, πάντα στο πλαίσιο της συνέχισης της προσπάθειας να εφαρμοστεί η στρατηγική της Λισσαβόνας. Η Επιτροπή ανήγγειλε ένα περιεκτικό πακέτο πρωτοβουλιών και δράσεων, στις οποίες θα συμπεριληφθούν όλοι οι σχετικοί παράγοντες.
<SPEAKER ID="25" LANGUAGE="NL" NAME="Smet (PPE-DE )." AFFILIATION="">
<P>
Εάν έπρεπε να επιλέξουμε μεταξύ των προτεραιοτήτων, τότε, κατά την άποψή μου, η διεύρυνση είναι η κορυφαία προτεραιότητα. Υπάρχουν πολυάριθμες οδηγίες για θέματα κοινωνικής πολιτικής. Ενθαρρύνουμε τη διεξαγωγή κοινωνικού διαλόγου. Ενθαρρύνουμε τη δημιουργία διοικητικών αρχών, υπηρεσιών και οργανισμών που μπορούν να εγγυηθούν την κοινωνική ασφάλιση στις εν λόγω χώρες. Όλοι γνωρίζουμε ότι, παρά το γεγονός ότι οι χώρες αυτές πρόκειται να ενταχθούν στην Ένωση, εξακολουθούν να αντιμετωπίζουν μεγάλες δυσκολίες στην υλοποίηση μεγάλου αριθμού αυτών των πτυχών. Εάν η πορεία υλοποίησης δεν προχωρήσει αποτελεσματικά, εάν δεν διεξάγεται κοινωνικός διάλογος, εάν ισχύουν ανεπαρκείς κανονισμοί για την εφαρμογή όλων αυτών των στοιχείων, θα οδηγηθούμε σε καθυστερήσεις παντού. Συμπεριλαμβανομένου και του Κοινοβουλίου. Είναι αδιαμφισβήτητο ότι αυτό θα συνεπαγόταν μια οπισθοδρόμηση. Εξάλλου, δεν μπορεί κανείς να επινοήσει έτσι απλά μια ολόκληρη σειρά νέων οδηγιών, εάν οι χώρες που θα ενταχθούν το προσεχές έτος –δημιουργώντας, κατά συνέπεια, μια ευρεία ένωση 25 χωρών– αδυνατούν να παρακολουθήσουν κάποιες επιμέρους πτυχές αυτής της Ευρωπαϊκής Ένωσης. Είναι εξαιρετικά σημαντικό να αναπτυχθεί η κοινωνική πολιτική στις χώρες της διεύρυνσης. Αναπτύσσεται με υπερβολικά αργούς ρυθμούς και σε υπερβολικά στενή κλίμακα. Επομένως, φρονώ ότι πρόκειται για μια κορυφαία προτεραιότητα, διότι θα έχει αρνητικές επιπτώσεις στην ανάπτυξη της κοινωνικής πολιτικής σε ευρωπαϊκό επίπεδο, είτε μας αρέσει είτε όχι.
<P>
Η δεύτερη προτεραιότητά μας είναι η απασχόληση. Φρονώ ότι η Επιτροπή πολύ ορθώς επιλέγει να την εντάξει στις προτεραιότητές της. Συμφωνώ με αυτό. Όπως μπορούμε όλοι να διαπιστώσουμε, όσα προτάθηκαν στη Λισαβόνα, δηλαδή ένα επίπεδο απασχόλησης 70% κλπ., προχωρούν με εξαιρετικά αργούς ρυθμούς. Όταν ενταχθούν οι νέες χώρες, είναι φυσικό ότι τα επίπεδα απασχόλησης θα μειωθούν – δεν πρόκειται να αυξηθούν. Επομένως, θα απέχουμε ακόμη περισσότερο από τους στόχους της Λισαβόνας σε σχέση με σήμερα. Το σύνολο των πολιτικών που αφορούν την απασχόληση πρέπει να προωθηθεί και να στηριχθεί.
<P>
Τέλος, υπάρχει ένα τρίτο σημείο: η αναθεώρηση ορισμένων οδηγιών. Θεωρώ ότι μπορούμε να προβούμε σε μια τέτοια αναθεώρηση, όπως, για παράδειγμα, στην αναθεώρηση της οδηγίας για τη Renault, την αναθεώρηση της οδηγίας σχετικά με την ευρωπαϊκή επιτροπή επιχείρησης, ακόμη και την αναθεώρηση της οδηγίας σχετικά με την υγεία και την ασφάλεια στην εργασία. Πρέπει να αναθεωρήσουμε πολλές από τις οδηγίες μας. Κατά την άποψή μου, αυτή είναι η τρίτη προτεραιότητα που θα μπορούσαμε να θέσουμε. Εάν θέλουμε νέες οδηγίες, θα πρέπει πραγματικά να προβούμε σε επιλογές και να θέσουμε προτεραιότητες. Αυτήν τη στιγμή δεν είμαστε σε θέση να θεσπίσουμε 40 νέες οδηγίες, ούτε καν 10. Φρονώ ότι πρέπει να περιορίσουμε τις ενέργειες προς αυτήν την κατεύθυνση και να θέσουμε ως προτεραιότητα τη συμπερίληψη στις νέες οδηγίες μέτρων για την ενίσχυση των ατόμων με ειδικές ανάγκες. Έχουμε ήδη διεξαγάγει εκτενή διάλογο σχετικά. Αυτή η κοινωνική ομάδα εξακολουθεί να αντιμετωπίζει τεράστιες δυσκολίες ως προς την πρόσβαση στην αγορά εργασίας. Φρονώ ότι πρέπει να ρυθμίσουμε διάφορες πτυχές ειδικά γι’ αυτήν την κοινωνική ομάδα. 
<SPEAKER ID="26" LANGUAGE="EN" NAME="Hughes (PSE )." AFFILIATION="">
<P>
   – Κύριε Πρόεδρε, η ενδιάμεση αναθεώρηση της Επιτροπής αποτελεί στην ουσία μια άσκηση στασιμότητας. Πρόκειται για αερολογίες χωρίς ιδιαίτερη ουσία. Πολλά σημαντικά ζητήματα παραμένουν σε εκκρεμότητα. Η αναθεώρηση της οδηγίας σχετικά με την ευρωπαϊκή επιτροπή επιχείρησης έχει καθυστερήσει πλέον επί μία τριετία, παρά τα τελευταία γεγονότα στη Genk και μια ολόκληρη σειρά προηγούμενων προβλημάτων. Η οδηγία σχετικά με τους απασχολούμενους μέσω εταιρειών προσωρινής απασχόλησης, η οποία αποτελεί ζωτικό τμήμα των προσπαθειών μας για εξισορρόπηση μεταξύ ασφάλειας και ευελιξίας, παρακωλύεται από το Συμβούλιο.
<P>
Συμμερίζομαι επίσης τις ανησυχίες της κ. Smet σχετικά με τη διεύρυνση, το κοινοτικό κεκτημένο, την εφαρμογή του κοινοτικού κεκτημένου – ειδικά στους τομείς της ασφάλειας και υγείας στην εργασία, της ανάπτυξης του κοινωνικού διαλόγου και του ανοιχτού συντονισμού στην Ευρωπαϊκή Ένωση, όπως θα διαμορφωθεί η κατάσταση σε ένα έτος από σήμερα. Όλα αυτά μας προκαλούν βαθιά ανησυχία και δεν έχουμε δει σχεδόν καμία ενέργεια όσον αφορά τα σημαντικά αυτά θέματα.
<SPEAKER ID="27" LANGUAGE="" NAME="" AFFILIATION="Αντιπροέδρου">
<SPEAKER ID="28" LANGUAGE="PT" NAME="Figueiredo (GUE/NGL )." AFFILIATION="">
<P>
   – Κυρία Πρόεδρε, η αύξηση της ανεργίας, της ανασφάλειας στην απασχόληση και του κοινωνικού αποκλεισμού δημιουργούν αμφιβολίες για την ιδέα μιας Ευρώπης η οποία υπερασπίζεται την κοινωνική δικαιοσύνη και την αλληλεγγύη. Γνωρίζουμε ότι υπάρχουν περισσότεροι από 15 εκατομμύρια άνεργοι στην Ευρωπαϊκή Ένωση, ενώ περισσότερα από 60 εκατομμύρια άτομα ζουν με εισόδημα κατώτερο του 60% του μέσου εθνικού εισοδήματος. Αυτά τα προβλήματα πλήττουν κυρίως τις γυναίκες, αλλά και τους ηλικιωμένους που ζουν με πολύ χαμηλές συντάξεις, τους μετανάστες, τα παιδιά, τα άτομα με ειδικές ανάγκες και τους εργαζομένους σε επισφαλείς και κακοπληρωμένες εργασίες. Η κατάσταση είναι πολύ χειρότερη στις υποψήφιες χώρες οι οποίες θα προσχωρούν στην Ένωση τον Μάιο του προσεχούς έτους.
<P>
Λυπούμαστε για το γεγονός ότι η Επιτροπή όχι μόνο αδυνατεί να συμμορφωθεί με την κοινωνική ατζέντα της Νίκαιας, αλλά εξακολουθεί να μην διαθέτει ακόμη κανένα σχέδιο για την παρουσίαση νέων πρωτοβουλιών στους τομείς στους οποίους αυτό ζητήθηκε ήδη από το Ευρωπαϊκό Κοινοβούλιο, το οποίο επέμεινε στον γρήγορο σχεδιασμό τους. Ο κατάλογος είναι μακρύς, και έχει ήδη αναφερθεί από προηγούμενους ομιλητές, τον εγκρίναμε, όμως, στη συνεδρίαση της 3ης Σεπτεμβρίου και για μία ακόμη φορά δηλώνω ότι τον στηρίζω, ενώ συμφωνώ επίσης με όλα τα ζητήματα που έχουν τεθεί εδώ. Επαναλαμβάνω την ανάγκη για τη λήψη αποτελεσματικών μέτρων, για μηχανισμούς παρέμβασης στον τομέα της μεταφοράς των εδρών επιχειρήσεων, και των οδηγιών επί του άρθρου 13, όσον αφορά τόσο τα δικαιώματα των γυναικών σε όλους τους τομείς απασχόλησης όσο και τα άτομα με ειδικές ανάγκες. Πρέπει να αντισταθμίσουμε τις καθυστερήσεις στη βελτίωση των οδηγιών που αποσκοπούν στην προώθηση της υγείας και της ασφάλειας στον εργασιακό χώρο, κυρίως δε για τις γυναίκες, ενώ και οι προτάσεις που έχουν εγκριθεί από το παρόν Κοινοβούλιο πρέπει να εφαρμοστούν. 
<SPEAKER ID="29" LANGUAGE="SV" NAME="Andersson (PSE )." AFFILIATION="">
<P>
   – Κυρία Πρόεδρε, κύριε Επίτροπε, συμμερίζομαι την άποψη της κ. Smet ότι η μεγάλη πρόκληση στον κοινωνικοπολιτικό τομέα αφορά επίσης τη διεύρυνση. Η ενσωμάτωση της κοινωνικοπολιτικής νομοθεσίας της ΕΕ στο δίκαιο για την εργασία και το εργασιακό περιβάλλον θα έχει τεράστια σημασία για τους μισθωτούς εργαζομένους στα νέα κράτη μέλη. Ωστόσο, θα έχει επίσης αντίκτυπο και για τα σημερινά κράτη μέλη. Ο κίνδυνος κοινωνικού ντάμπινγκ μεταξύ των χωρών μας θα μειωθεί πολύ, γεγονός που είναι απίστευτα σημαντικό.
<SPEAKER ID="30" LANGUAGE="NL" NAME="Van den Burg (PSE )." AFFILIATION="">
<P>
   – Στην Επιτροπή Απασχόλησης και Κοινωνικών Υποθέσεων, στις αρχές της εβδομάδας, επιτέθηκα πραγματικά πολύ έντονα στην Επιτροπή για ένα ζήτημα της κοινωνικής ατζέντας· την οδηγία σχετικά με τις αποσπάσεις των εργαζομένων. Είναι ακατανόητο το γεγονός ότι η αξιολόγηση αυτής της οδηγίας δεν έχει αντιμετωπιστεί ως ευκαιρία για την καλύτερη αξιολόγηση των προβλημάτων της διασυνοριακής απασχόλησης εργαζομένων και για να ληφθούν νέες πρωτοβουλίες σε αυτόν τον τομέα. Η διεύρυνση βρίσκεται προ των πυλών, και έχω ήδη δηλώσει στον Επίτροπο κ. Verheugen και την Επίτροπο κ. Διαμαντοπούλου ότι αυτή η μεταβατική περίοδος δεν μπορεί σε καμία περίπτωση να επιφέρει τη λύση των προβλημάτων που μπορεί να συνοδεύουν τη διεύρυνση. Οφείλουμε να ακολουθήσουμε μια δυναμική πολιτική και να διαμορφώσουμε καλύτερες συνθήκες για την ενίσχυση της κινητικότητας του εργατικού δυναμικού.
<P>
Ο συνάδελφος βουλευτής του ΕΚ, κ. Stephen Hughes, έχει ήδη αναφέρει την οδηγία σχετικά με τους εργαζομένους μέσω γραφείων προσωρινής απασχόλησης. Το αδιέξοδο στο οποίο έχουμε περιέλθει σε αυτόν τον τομέα δεν πρέπει φυσικά να θεωρηθεί δικαιολογία για την επίδειξη αδράνειας στους τομείς που αφορούν τις συνθήκες άτυπης εργασίας, ακόμη και σε σχέση με την εν λόγω οδηγία. Αναφέρομαι, για παράδειγμα, στη θέση των ελεύθερων επαγγελματιών που δεν είναι πραγματικά αυτοαπασχολούμενοι αλλά στην πραγματικότητα είναι υπάλληλοι, καθώς και στην κοινωνική ασφάλιση των άτυπων υπαλλήλων. Εάν δεν δημιουργήσουμε ένα καλύτερο πλαίσιο ορισμών και εργασίας, καθώς και κανονισμούς κοινωνικής πολιτικής στην Ευρώπη, αυτό το κοινωνικό κεκτημένο σύντομα θα ισχύει μόνο για μια μικρή μειονότητα υπαλλήλων, και δεν θα είναι εκείνοι που θα το χρειάζονται πιο πολύ!
<SPEAKER ID="31" LANGUAGE="DE" NAME="Fischler," AFFILIATION="Επιτροπή">
<SPEAKER ID="32" LANGUAGE="" NAME="Πρόεδρος. –" AFFILIATION="">
<SPEAKER ID="33" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0333/2003) της κ. Dybkjær, εξ ονόματος της Επιτροπής Δικαιωμάτων των Γυναικών και Ίσων Ευκαιριών, σχετικά με τις εκλογές 2004: πώς θα εξασφαλισθεί η ισόρροπη εκπροσώπηση γυναικών και ανδρών (2003/2108(INI)). 
<SPEAKER ID="34" LANGUAGE="DA" NAME="Dybkjær (ELDR )," AFFILIATION="εισηγήτρια.">
<P>
Όταν εξετάζουμε τα όσα διαδραματίζονται αυτήν την περίοδο στην Ευρώπη, μας δημιουργείται η απορία ποιος είναι αυτός που λαμβάνει τις αποφάσεις; Ποιος καθορίζει τη νομοθεσία; Ποιος διαχειρίζεται την καθημερινή ζωή στις διεθνείς, ευρωπαϊκές, εθνικές, περιφερειακές και τοπικές συνελεύσεις; Ποιος εκπροσωπεί τη δημόσια εξουσία; Η απάντηση είναι εξαιρετικά απλή: όλα αυτά τα κάνουν οι άνδρες. Εάν υπάρχει η παραμικρή αμφιβολία για το αν ισχύει κάτι τέτοιο, αρκεί να προσπαθήσει κανείς να διακριβώσει πόσες είναι οι γυναίκες αρχηγοί κρατών και κυβερνήσεων. Η απάντηση είναι: καμία. Εάν εξετάσουμε την οικογενειακή φωτογραφία από την Κοπεγχάγη, το 2002, θα δούμε 64 άτομα, μεταξύ των οποίων υπάρχουν μόλις οκτώ γυναίκες.
<P>
Σήμερα, βρισκόμαστε σε μια κατάσταση στην οποία το 30% των μελών του Ευρωπαϊκού Κοινοβουλίου είναι γυναίκες. Διευρύνουμε τώρα την ΕΕ για να συμπεριλάβουμε δέκα νέες χώρες, οπότε, σε αυτό το πλαίσιο, είμαστε υποχρεωμένοι να ρίξουμε μια ματιά στο πώς εκπροσωπούνται οι γυναίκες στις χώρες αυτές. Δυστυχώς, η κατάσταση δεν φαίνεται να είναι και τόσο καλή. Προφανώς, δεν βρίσκονται όλες αυτές οι χώρες στις κατώτερες θέσεις της κατάταξης, ενώ είναι γεγονός ότι υπάρχουν και μεταξύ των σημερινών κρατών μελών χώρες οι οποίες έχουν πολύ κακές επιδόσεις όσον αφορά την εκπροσώπηση των γυναικών. Παρόλα αυτά, οφείλουμε να παραδεχτούμε ότι ο μέσος όρος είναι χαμηλός. Εκείνο, συνεπώς, στο οποίο πρέπει να επικεντρώσουμε τις προσπάθειές μας στις προσεχείς εκλογές είναι να καταφέρουμε να κάνουμε περισσότερες γυναίκες να θέσουν υποψηφιότητα και να ανακαλύψουμε γιατί άλλες γυναίκες δεν επιθυμούν να το πράξουν. Οφείλεται μήπως στο γεγονός ότι δεν τους ζητείται να είναι υποψήφιες, ή μήπως οφείλεται στο γεγονός ότι στην πραγματικότητα ισχύει η κλασική συνήθεια σύμφωνα με την οποία κανείς δεν εγκαταλείπει οικειοθελώς την εξουσία, είτε πρόκειται για άνδρες είτε πρόκειται για γυναίκες. Προσωπικά, πιστεύω ότι ευθύνεται η κλασική κατάσταση. Φυσικά, οι άνδρες δεν εγκαταλείπουν οικειοθελώς την εξουσία, ακριβώς όπως και οι γυναίκες δυσκολευόμαστε εξαιρετικά να απαρνηθούμε τη λεγόμενη εξουσία που ασκούμε στα παιδιά μας. Κανείς μας δεν είναι άγιος. Ωστόσο, είναι πλέον σημαντικό να προσπαθήσουμε να συζητήσουμε αυτό το θέμα και να κατανοήσουμε ότι, εάν επιθυμούμε να γίνει δεκτή αυτή η συνεργασία της ΕΕ από τους πληθυσμούς της ΕΕ, θα ήταν ίσως καλή ιδέα να προσπαθήσουμε να προσκαλέσουμε τις γυναίκες να συμμετάσχουν και, προπαντός, να επινοήσουμε συστήματα που ενδεχομένως θα προσέφεραν στις γυναίκες την ευκαιρία να εκλεγούν εφόσον εν τέλει τα ονόματά τους εμφανίζονται στους εκλογικούς καταλόγους. Η αποδοχή της συνεργασίας στο πλαίσιο της ΕΕ απαιτεί βεβαίως μεγάλο χρονικό διάστημα. Απέναντί μας κάθεται μια σουηδή Επίτροπος και εγώ που σας μιλάω είμαι από τη Δανία· εάν υπάρχουν κάποιες περιοχές στις οποίες είναι δύσκολη η αποδοχή της ευρωπαϊκής συνεργασίας σε επίπεδο βάσης, αυτές είναι η Σουηδία και η Δανία, στις οποίες ο μεγαλύτερος σκεπτικισμός επικρατεί μεταξύ των γυναικών.
<P>
Είναι εξαιρετικά σημαντικό το γεγονός ότι συζητούμε τώρα αυτό το θέμα, διότι, αυτήν τη στιγμή, το 31% των βουλευτών του Ευρωπαϊκού Κοινοβουλίου είναι γυναίκες. Μεταξύ των νέων χωρών, η κατάσταση εμφανίζεται αντεστραμμένη. Σε ένα Κοινοβούλιο το οποίο έχει αποκτήσει τη μεγαλύτερη επιρροή επί της ευρωπαϊκής νομοθεσίας στη μέχρι τώρα ιστορία του, διατρέχουμε τώρα τον κίνδυνο να έχουμε ποσοστό γυναικών πολύ μικρότερο του 30%, επειδή οι γυναίκες εκπροσωπούνται σε τόσο μικρό βαθμό, για παράδειγμα, στις νέες χώρες. Υπάρχουν δύο χώρες οι οποίες δεν έχουν στείλει καθόλου γυναίκες παρατηρήτριες. Είναι πραγματικά δύσκολο να πιστέψει κανείς ότι μπορεί να λειτουργεί έτσι η δημοκρατία ή να γίνονται σεβαστά τα ανθρώπινα δικαιώματα σε μια τέτοια βάση.
<SPEAKER ID="35" LANGUAGE="SV" NAME="Wallström," AFFILIATION="Επιτροπή.">
<P>
    – Κυρία Πρόεδρε, η εισήγηση της κ. Dybkjær ήταν εξαιρετική. Μπορώ να δηλώσω ότι συμφωνώ 100%. Ήταν μια θαυμάσια εισαγωγή για τον χαρακτήρα που πρέπει να λάβει αυτή η συζήτηση.
<P>
Καταρχάς, επιθυμώ φυσικά να συγχαρώ το Ευρωπαϊκό Κοινοβούλιο, και ιδίως την Επιτροπή Δικαιωμάτων των Γυναικών και Ίσων Ευκαιριών, καθώς και την εισηγήτρια, κ. Dybkjær, διότι ανέλαβε την πρωτοβουλία εκπόνησης της έκθεσης. Τούτο τονίζει επίσης τη σημασία της ισόρροπης εκπροσώπησης γυναικών και ανδρών στη διαδικασία λήψης των αποφάσεων, κυρίως δε στις παραμονές των εκλογών για το Ευρωπαϊκό Κοινοβούλιο που θα πραγματοποιηθούν το προσεχές έτος.
<P>
Όπως επισημαίνεται στην έκθεση, όλα τα κράτη μέλη έχουν διακηρύξει τη δέσμευσή τους για την υλοποίηση του σχεδίου δράσης του ΟΗΕ που αποφασίστηκε στη διάσκεψη του Πεκίνου το 1995, καθώς και μια σειρά άλλων διεθνών προγραμμάτων τα οποία στηρίζουν την αρχή της ίσης συμμετοχής γυναικών και ανδρών στα όργανα λήψης αποφάσεων και στη διαδικασία λήψης των αποφάσεων. Αυτό είναι το διεθνές πλαίσιο εντός του οποίου πρέπει όλοι μας να εργαστούμε.
<P>
Η ισόρροπη εκπροσώπηση ανδρών και γυναικών στη διαδικασία λήψης των αποφάσεων και σε όλους τους τομείς της ζωής αποτελεί επίσης το κεντρικό θέμα του προγράμματος εργασίας της Επιτροπής για την περίοδο 2003-2004. Αυτήν τη στιγμή που μιλάμε το έργο της αξιολόγησης των σχεδίων τα οποία πρόκειται να επιδοτηθούν από το πρόγραμμα για την ισότητα των φύλων βρίσκεται σε τελικό στάδιο.
<P>
Με ικανοποίηση επίσης σας ανακοινώνω ότι η Επιτροπή αναπτύσσει αυτήν την περίοδο μια βάση δεδομένων με τίτλο “Γυναίκες και άνδρες σε όργανα λήψης αποφάσεων”. Η εν λόγω βάση δεδομένων ανήκει μια σειρά μέτρων για τη συλλογή και αποθήκευση στατιστικών στοιχείων, τα οποία είναι σημαντικά μέσα και συμβάλλουν στην άντληση πληροφοριών. Οι προετοιμασίες για τη δημοσιοποίηση των αρχικών αποτελεσμάτων από αυτήν τη βάση δεδομένων βρίσκονται αυτήν την στιγμή σε εξέλιξη. Στις αρχές του 2004, το περιεχόμενο θα παρουσιαστεί στην ιστοσελίδα της Επιτροπής. Στη συνέχεια θα ενημερώνεται σε ετήσια βάση. Οι βασικοί στόχοι της βάσης δεδομένων είναι, καταρχάς, η μέτρηση της προόδου σε σχέση με τις δεσμεύσεις που αναλαμβάνονται και, δεύτερον, η αύξηση της ευαισθητοποίησης στα σημερινά κράτη μέλη, τις χώρες του Ευρωπαϊκού Οικονομικού Χώρου και τα υποψήφια κράτη όσον αφορά την κατάσταση των γυναικών και των ανδρών σε όργανα λήψης αποφάσεων.
<P>
Θα ήθελα επίσης να αναφερθώ στα μέτρα σχετικά με τη λήψη αποφάσεων που εγκρίθηκαν πρόσφατα από την ιταλική Προεδρία, με τη στήριξη της Επιτροπής, και στα οποία η έκθεση εφιστά την προσοχή. Στη διάσκεψη των Συρακουσών, με τις συνακόλουθες ανεπίσημες συναντήσεις μεταξύ των υπουργών για θέματα ισότητας, τονίστηκε η ανάγκη συνέχισης των προσπαθειών επίτευξης της ισόρροπης συνεργασίας γυναικών και ανδρών στις διαδικασίες λήψης αποφάσεων σε όλα τα επίπεδα. Διατυπώθηκε επίσης η πρόταση ότι, κατόπιν συμφωνίας μεταξύ όλων των πολιτικών κομμάτων, τουλάχιστον το 30% των υποψηφίων τους στις εκλογές για το Ευρωπαϊκό Κοινοβούλιο πρέπει να είναι γυναίκες. Επιπλέον, τα ενδιαφερόμενα μέρη πρέπει να προσπαθήσουν συστηματικά να επιτύχουν τους στόχους που έχουν τεθεί από τα Ευρωπαϊκά Συμβούλια της Λισαβόνας και της Βαρκελώνης, κυρίως εκείνους που επηρεάζουν άμεσα τις γυναίκες: ποσοστό απασχόλησης των γυναικών τουλάχιστον 60% το αργότερο μέχρι το 2010, σε συνδυασμό με κανονισμούς όσον αφορά την πρόσβαση σε υψηλού επιπέδου υπηρεσίες παιδικής φροντίδας σε λογικό κόστος. Οι στόχοι αυτοί συγκαταλέγονται επίσης στα μέσα και τις βασικές προϋποθέσεις που θα επιτρέψουν τη συμμετοχή των γυναικών στην πολιτική ζωή και στην εν γένει κοινωνική ζωή. 
<SPEAKER ID="36" LANGUAGE="ES" NAME="Avilés Perea (PPE-DE )." AFFILIATION="">
<P>
Τα τελευταία χρόνια έχουμε διαπιστώσει ότι η παρουσία των γυναικών συνεχίζει να αυξάνεται ελαφρά, αλλά σε καμία περίπτωση δεν έχει υπερβεί κατά πολύ το 30%, και έχουμε δίκιο να φοβόμαστε ότι στις επόμενες ευρωπαϊκές εκλογές μπορεί να μειωθεί.
<P>
Όπως είπε η εισηγήτρια, η παρουσία των γυναικών μεταξύ των παρατηρητών που προέρχονται από τις χώρες της διεύρυνσης είναι πραγματικά χαμηλή· ορισμένες χώρες δεν παρουσίασαν καν γυναίκες ως παρατηρητές, και φοβόμαστε ότι, μετά τις εκλογές για το Ευρωπαϊκό Κοινοβούλιο, αυτή η παρουσία δεν θα είναι μεγαλύτερη από ένα 15%. Ακριβώς για αυτόν τον λόγο είναι σημαντικό και επιτακτικό να το επισημάνουμε αυτό αυτήν τη στιγμή, και δεν ξεχνάμε τις χώρες που ανήκουν επί του παρόντος στην Ευρωπαϊκή Ένωση, στις οποίες το ποσοστό δεν είναι μεγαλύτερο από 30% στην πλειοψηφία των περιπτώσεων –με την εξαίρεση των βόρειων χωρών– και σε άλλες αυτό το ποσοστό είναι ακόμη χαμηλότερο και οι γυναίκες εξακολουθούν να αντιμετωπίζουν σημαντικές δυσκολίες όσον αφορά την πρόσβαση σε θέσεις λήψης αποφάσεων.
<SPEAKER ID="37" LANGUAGE="" NAME="Καραμάνου (PSE )." AFFILIATION="">
<P>
    Κυρία Πρόεδρε, είναι πραγματικά περίεργο, έπειτα από 50 χρόνια ευρωπαϊκής πολιτικής για την ισότητα των φύλων και 100 χρόνια από τη διεκδίκηση και την αναγνώριση του δικαιώματος ψήφου στις γυναίκες, να προσπαθούμε εδώ να πείσουμε για το αυτονόητο, ότι δηλαδή άνδρες και γυναίκες θα πρέπει να μοιράζονται ίσα και δίκαια όλες τις ευθύνες και όλες τις υποχρεώσεις και του ιδιωτικού και του δημοσίου βίου, ότι θα πρέπει να υπάρχει μια ισόρροπη συμμετοχή γυναικών και ανδρών σε όλους τους δημοκρατικούς θεσμούς και σε όλα τα πολιτικά κέντρα αποφάσεων.
<P>
Ενόψει των ευρωεκλογών του Ιουνίου, η εξαιρετική πράγματι έκθεση της κ. Dybkjær έχει ιδιαίτερη αξία, γιατί θέτει το πλαίσιο μέσα στο οποίο θα πρέπει να κινηθούν όλες οι χώρες μέλη, ιδιαίτερα οι υπό ένταξη χώρες, ώστε να διασφαλισθεί ότι το ποσοστό των γυναικών στο Σώμα που θα προκύψει από τις ευρωεκλογές, τουλάχιστον δεν θα είναι μικρότερο από αυτό που έχουμε σήμερα, δηλαδή το 31%. Εγώ μάλιστα θα ήθελα να κατονομάσω τις δύο χώρες, την Εσθονία και τη Σλοβενία, οι οποίες δεν μπήκαν στον κόπο να στείλουνε ούτε μία γυναίκα, ούτε μία για δείγμα, μεταξύ των παρατηρητών που έστειλαν στο Ευρωπαϊκό Κοινοβούλιο. Τους φόβους μας ενισχύει επίσης και η τραυματική εμπειρία που είχαμε πέρυσι, με το 17% συμμετοχής των γυναικών στη Συντακτική Συνέλευση για το Ευρωπαϊκό Σύνταγμα.
<P>
Ελπίζω το νέο Ευρωπαϊκό Κοινοβούλιο των 25 να προσεγγίσει αυτό το στόχο και να λειτουργήσει ως φωτεινό παράδειγμα και πρότυπο για τα υπόλοιπα κοινοβούλια του κόσμου. 
<SPEAKER ID="38" LANGUAGE="NL" NAME="Boogerd-Quaak (ELDR )." AFFILIATION="">
<P>
   – Επιθυμώ και εγώ να συγχαρώ θερμά την κ. Dybkjær για την έκθεσή της. Έχει έρθει προς συζήτηση ακριβώς την κατάλληλη χρονική στιγμή, αμέσως πριν από τις ευρωπαϊκές εκλογές, ενώ έχει ήδη αναφερθεί εδώ από διάφορους ομιλητές: πρέπει να καταβάλουμε κάθε δυνατή προσπάθεια για να φτάσουμε το ποσοστό συμμετοχής 30-31% που επιτεύχθηκε κατά τις εκλογές του Ευρωπαϊκού Κοινοβουλίου. Το ποσοστό αυτό βεβαίως δεν ενισχύεται από τις χώρες της διεύρυνσης, στις οποίες το αντίστοιχο ποσοστό επί του παρόντος είναι μόλις 14%. Επομένως, φρονώ ότι, κατά την ένταξη αυτών των χωρών, πρέπει να εξασφαλίσουμε ότι η ισότητα των δύο φύλων θα αποτελεί μέρος του μελλοντικού μας βασικού κοινοτικού δικαίου, και ότι πρέπει συνεπώς να διασφαλίσουμε σε εσωτερικό επίπεδο ότι αυτό θα συμβεί και στα αντίστοιχα κοινοβούλια. Είναι πολύ εύκολο να κατηγορεί κανείς τρίτες χώρες· εντούτοις, έχουμε επίσης παραδείγματα γυναικών οι οποίες υφίστανται σοβαρές διακρίσεις και στις δικές μας χώρες.
<P>
Στη χώρα μου, στο σχετικά πιο πρόσφατο παρελθόν, υπήρχε μόνο μία γυναίκα υπουργός. Υπήρξαν πολλές διαμαρτυρίες ενάντια σε αυτήν την κατάσταση, αλλά ευτυχώς εκείνο το υπουργικό συμβούλιο υπήρξε βραχύβιο και σήμερα έχουμε πέντε γυναίκες υπουργούς και πέντε υφυπουργούς. Προς μεγάλη μου λύπη, κανείς από τους δύο υπουργούς που διορίστηκαν από το κόμμα μου, το οποίο ισχυρίζεται ότι κάνει πολλά για τις γυναίκες, δεν είναι γυναίκα. Όχι επειδή δεν υπάρχει καμία ικανή γυναίκα, αλλά επειδή υπάρχουν πάντα άλλα άτομα τα οποία είναι σημαντικότερα και έχουν προτεραιότητα. Όσο συνεχίζουμε να ακολουθούμε αυτήν την προσέγγιση, οι γυναίκες δεν θα έχουν καμία πιθανότητα ίσης συμμετοχής. Ωστόσο, έχω επίσης την άποψη ότι πρέπει οι ίδιες να συνεχίσουμε να διεκδικούμε δυναμικά την ισότητα και να παρακολουθούμε πολύ στενά τις εξελίξεις σε αυτόν τον τομέα. Για παράδειγμα, δεν θα είχα καμία αντίρρηση να ακολουθηθούν παραδείγματα όπως αυτά που αναφέρονται στην έκθεση της κ. Dybkjær –όπως στη Γαλλία, όπου η χρηματοδότηση των κομμάτων εξαρτάται από τον αριθμό των γυναικών που περιλαμβάνουν στους εκλογικούς τους καταλόγους– διότι δεν μπορούμε να στεκόμαστε απαθείς· πρέπει να κάνουμε κάτι. Επομένως, θα ήθελα να ζητήσω από την Επιτροπή να δώσει ιδιαίτερη προσοχή σε αυτό το σημείο στις διαβουλεύσεις της με το σύνολο των κρατών μελών. 
<SPEAKER ID="39" LANGUAGE="SV" NAME="Eriksson (GUE/NGL )." AFFILIATION="">
<P>
   – Κυρία Πρόεδρε, η έκθεση της κ. Dybkjær ασχολείται με μια κατάσταση από την οποία όλοι στο παρόν Σώμα έχουμε μακρά εμπειρία: την πραγματική κατάσταση στους πολιτικούς οργανισμούς στους οποίους συμμετέχουμε. Η Επίτροπος κ. Wallström είπε ότι οι άνδρες εκλέγουν άνδρες. Ναι, οι άνδρες στα πολιτικά κόμματα, κυρίως, εκλέγουν άνδρες. Εκλέγουν άνδρες σε μεγαλύτερο ποσοστό από ό,τι το σύνολο του εκλογικού σώματος, γεγονός αξιοσημείωτο.
<P>
Είναι μάλλον ειρωνικό να διαβάζει κανείς τη σύσταση του Συμβουλίου του Δεκεμβρίου του 1996, στην οποία τονίζεται ότι η χαμηλή εκπροσώπηση των γυναικών σε θέσεις λήψης αποφάσεων αφήνει αχρησιμοποίητες και αναξιοποίητες τις ειδικές εμπειρίες των γυναικών και συνιστά, ως εκ τούτου, απώλεια για την κοινωνία στο σύνολό της. Συμφωνώ βεβαίως με την εν λόγω σύσταση του Συμβουλίου, αλλά, εάν εξετάσουμε την ίδια τη σύνθεση του Συμβουλίου από έτος σε έτος μέσω των φωτογραφιών που λαμβάνονται σε κάθε συνεδρίαση του Συμβουλίου, η εικόνα θα εξακολουθεί να μας θυμίζει άλλες εποχές. 
<SPEAKER ID="40" LANGUAGE="FI" NAME="Aaltonen (Verts/ALE )." AFFILIATION="">
<P>
    Κυρία Πρόεδρε, Επίτροπε, κυρίες και κύριοι, ευχαριστώ πολύ την κ. Dybkjær, για αυτήν την πραγματικά απόλυτα επίκαιρη και σημαντική έκθεση. Όλοι συμμεριζόμαστε τον ίδιο προβληματισμό σχετικά με την ισόρροπη αντιπροσώπευση των φύλων στο Ευρωπαϊκό Κοινοβούλιο κατά την επόμενη κοινοβουλευτική περίοδο. Έχουμε στη διάθεσή μας κάτι περισσότερο από έξι μήνες σκληρής δουλειάς για να εξαφανίσουμε αυτόν τον κίνδυνο, και συνεπώς δεν υπάρχει λόγος να αγωνιούμε.
<SPEAKER ID="41" LANGUAGE="DA" NAME="Bonde (EDD )." AFFILIATION="">
<P>
   – Κυρία Πρόεδρε, συμφωνώ με όσα ανέφερε η κ. Dybkjær σχετικά με την ισότητα των φύλων, οπότε θα χρησιμοποιήσω τον χρόνο ομιλίας μου για να αναφερθώ σε πραγματικές περιπτώσεις επιτυχιών όσον αφορά αυτήν την ισότητα.
<P>
Οι γυναίκες διαρκώς επιδεικνύουν διστακτικότητα, ακόμη και στις χώρες που είναι πιο προηγμένες από την άποψη της ισότητας των φύλων. Οι γυναίκες δεν θέλουν να βγαίνουν στην πρώτη γραμμή εκτός εάν αισθάνονται ότι έχουν τον έλεγχο της κατάστασης, ιδεωδώς σε μεγαλύτερο βαθμό από τους άνδρες συναδέλφους τους. Αυτό το γνωρίζουμε επίσης από τις αιτήσεις για θέσεις εργασίας. Όταν οι άνδρες υποβάλλουν αίτηση για μια εργασία, ορισμένα από τα πολλά προσόντα που αραδιάζουν πρέπει να απορριφθούν. Όταν οι γυναίκες υποβάλλουν αντίστοιχες αιτήσεις, πρέπει να προσθέτουν προσόντα. Έτσι έχουν τα πράγματα, αλλά αυτό είναι κάτι που μπορούμε να αντισταθμίσουμε με την απαίτηση να είναι ίσος ο αριθμός των υποψηφίων από κάθε φύλο ή, όπως θα προτιμούσα, τουλάχιστον το 50% να είναι γυναίκες.
<P>
Έχουμε επίσης καταβάλει συνειδητές προσπάθειες για να προσελκύσουμε νέους υποψηφίους στον εκλογικό μας κατάλογο. Εννέα από τους υποψηφίους μας είναι κάτω των 40 ετών, επτά εκ των οποίων κάτω των 30 ετών, ενώ, και αυτό είναι το πιο σημαντικό, όλοι έχουν τα αναγκαία προσόντα. Ο νεότερος υποψήφιος βουλευτής μας, που είναι μόλις 18 ετών, έχει επίσης εμπειρία αρκετών ετών σε ζητήματα Ευρωπαϊκής Ένωσης. Δεν έχουμε ειδικές ρυθμίσεις ποσόστωσης για τους νέους, αλλά καταβάλλουμε συνειδητές προσπάθειες ανανέωσης, έτσι ώστε να είναι δυνατόν να δοθεί στις γυναίκες και στους νέους μια πραγματική ευκαιρία να ανταγωνιστούν με εμάς τους ηλικιωμένους.
<P>
Είναι πολύ ευχάριστο να είναι κανείς σε θέση να συνεισφέρει αναφέροντας μια πραγματική περίπτωση επιτυχίας στη συζήτηση σχετικά με την ισότητα. Στη Συνέλευση για το μέλλον της ΕΕ, η κ. Dybkjær και άλλοι και άλλες συνάδελφοι αγωνίστηκαν θαρραλέα για την ισότητα των φύλων αλλά, δυστυχώς, αυτή η αρχή ενσωματώθηκε μόνο στις αξίες της δανικής έκδοσης. Οι εκδόσεις των υπολοίπων χωρών αναφέρονται απλώς στην ισότητα και όχι στην ισότητα των δύο φύλων. 
<SPEAKER ID="42" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="43" LANGUAGE="FR" NAME="Zrihen (PSE )." AFFILIATION="">
<P>
    Κυρία Πρόεδρε, κυρία Επίτροπε, κυρίες και κύριοι, δεν μπορούμε παρά να χαρούμε με το γεγονός ότι, σήμερα, βλέπουμε ότι δύο τίτλοι που γίνονται πρωτοσέλιδο σε έντυπα ευρείας κυκλοφορίας, αφορούν τις θέσεις της Επιτροπής και του Ευρωπαϊκού Κοινοβουλίου για τη διασφάλιση της ισότητας των φύλων τόσο όσον αφορά την πρόσβαση σε αγαθά και υπηρεσίες όσο και την εκπροσώπησή τους στο Κοινοβούλιο. Επιτέλους, συζητάμε για τα θέματα αυτά. Δεν μπορούμε παρά να συγχαρούμε τη συνάδελφό μας κ. Dybkjær η οποία τονίζει την πολύπλευρη σημασία που μπορεί να έχει για το σύνολο των κοινωνικών και πολιτικών συμβολαίων μας με τους συμπολίτες μας η αλλαγή στάσης απέναντι στην είσοδο των γυναικών στην πολιτική ζωή.
<P>
Για να καταστεί κάτι τέτοιο δυνατό και όχι μόνο επιθυμητό, πρέπει εφεξής να δράσουμε κατά τέτοιο τρόπο ώστε η εκστρατεία 2004 να επιβεβαιώσει και να υλοποιήσει την αρχή της αποτελεσματικής δημοκρατίας της πλήρους ισότητας, επειδή ακόμα και η παραμικρή μείωση της εκπροσώπησής μας θα αποτελούσε ένδειξη η οποία θα μπορούσε να παρερμηνευθεί την παραμονή της διεύρυνσης. 
<SPEAKER ID="44" LANGUAGE="NL" NAME="Maes (Verts/ALE )." AFFILIATION="de jure">
<P>
   – Θα ήθελα να επιστήσω την προσοχή σας στη μεγαλύτερη ανισότητα ισχύος στον κόσμο: την ανισότητα μεταξύ των ανδρών και των γυναικών, ενώ θα ήθελα επίσης να ευχαριστήσω την εισηγήτρια για την έκθεσή της, στην οποία για άλλη μία φορά υπογραμμίζεται η ανάγκη ισότητας μεταξύ ανδρών και γυναικών. Έχουμε ακόμα πολύ δρόμο να διανύσουμε, ακόμη και στο παρόν Κοινοβούλιο, το ένα τρίτο των μελών του οποίου είναι γυναίκες, ενώ η χώρα με την καλύτερη επίδοση, η Σουηδία, πρόσφατα σημείωσε άνοδο από 40% σε 45%· ακόμα δεν έχει επιτευχθεί η ισότητα, αν και όλοι ζηλεύουμε τη Σουηδία.
<P>
Έχουμε σημειώσει πρόοδο και στο Βέλγιο, στο οποίο το ποσοστό έχει ανέλθει από 11% σε 23%. Οι νέες χώρες θα μπορούσαν να διδαχθούν κάτι από αυτό, δεδομένου ότι χρειάστηκε να καταβάλουμε μεγάλες προσπάθειες για την επίτευξη αυτού του ποσοστού. Εάν αφήσουμε το θέμα στις αγαθές προθέσεις, ας πούμε, των ανδρών, τίποτα δεν πρόκειται να αλλάξει. Εάν το αφήσουμε στην προσδοκία μιας αλλαγής της νοοτροπίας, τότε θα συνεχίζαμε ακόμα την ίδια συζήτηση όταν οι δισέγγονές μας θα ήταν μέλη του Ευρωπαϊκού Κοινοβουλίου. Πρέπει να βασιστούμε στις δικές μας προσπάθειες, και αυτό ισχύει εξίσου και για τις νέες χώρες. Καμία από αυτές τις χώρες δεν φθάνει στο κατώφλι του 30% το οποίο έχουμε ήδη συνηθίσει στο παρόν Σώμα. Μόνο τρεις χώρες έχουν εκπροσώπηση γυναικών μεγαλύτερη του 20%. Μόνο το 14% των εκπροσώπων τους στο Ευρωπαϊκό Κοινοβούλιο είναι γυναίκες. Εάν εισέλθουν 100 νέα μέλη στο Κοινοβούλιο, τότε, στη χειρότερη περίπτωση, εάν ισχύσει η ίδια αναλογία, θα έχουμε 86 άνδρες και 14 γυναίκες. Αυτό θα αποτελούσε γενική οπισθοδρόμηση για τις γυναίκες στο Ευρωπαϊκό Κοινοβούλιο. Δεν πρέπει να συμβάλουν οι χώρες της διεύρυνσης στο να καταστεί ακόμη περισσότερο ανδροκρατούμενο το Κοινοβούλιό μας.
<SPEAKER ID="45" LANGUAGE="FI" NAME="Kauppi (PPE-DE )." AFFILIATION="">
<P>
    Κυρία Πρόεδρε, συμμερίζομαι την ανησυχία που εκφράζει στην εξαίρετη έκθεσή της η κ. Dybkjær σχετικά με την υποεκπροσώπηση των γυναικών στο Ευρωπαϊκό Κοινοβούλιο. Κοιτάζοντας γύρω μου ανακαλύπτω ότι δυστυχώς αυτό ισχύει· ο αριθμός των νέων γυναικών και των γυναικών με παιδιά που συμμετέχουν στο Σώμα είναι εξαιρετικά περιορισμένος. Όπως πολλοί έχουν παρατηρήσει, τα στατιστικά στοιχεία καταδεικνύουν ότι η κατάσταση θα επιδεινωθεί σε ακόμη ανησυχητικότερο βαθμό, εάν λάβουμε υπόψη τις επικείμενες εκλογές του προσεχούς έτους, μετά τη διεύρυνση. Το ποσοστό εκπροσώπησης των γυναικών στα εθνικά κοινοβούλια των νέων κρατών μελών δεν υπερβαίνει στην καλύτερη περίπτωση το 30%, ενώ στα περισσότερα από το ήμισυ των νέων κρατών μελών το ποσοστό των γυναικών στην εθνοσυνέλευση κυμαίνεται γύρω στο 10%. Θα πρέπει εντούτοις να ενθυμούμεθα ότι ακόμη και στα σημερινά κράτη μέλη υπάρχει περιθώριο βελτίωσης, συμπεριλαμβανομένης και της χώρας μου, της Φινλανδίας, η οποία θα μπορούσε, ωστόσο, να θεωρηθεί ως ένας από τους πρωτοπόρους στα θέματα ισότητας ανδρών και γυναικών.
<SPEAKER ID="46" LANGUAGE="DE" NAME="Prets (PSE )." AFFILIATION="">
<P>
    Κυρία Πρόεδρε, κυρία Επίτροπε, ακούσαμε τώρα πολλά για ένα πολύ παλιό ζήτημα, που το συζητάμε εδώ και χρόνια –πάντα ωστόσο στο ίδιο επίπεδο– και αναρωτιέμαι ποιες είναι οι πρόοδοι που σημειώσαμε. Αισθανόμαστε υπερηφάνεια διότι το 30% των βουλευτών εδώ στο Σώμα είναι γυναίκες, ενώ ισότητα θα ήταν το 50%. Αρκούμαστε στο 30% ή λέμε στον εαυτό μας ότι προοδεύσαμε επειδή τα πήγαμε πολύ καλά σε σύγκριση με άλλες χώρες. Δηλαδή για έναν αιώνα προχωρούμε χιλιοστό-χιλιοστό και αυτό που έχουμε επιτύχει απέχει πολύ από το να είναι εξασφαλισμένο. Όταν λέω ότι υπάρχει κίνδυνος να πάμε πάλι προς τα πίσω στον συγκεκριμένο τομέα, δεν αναφέρομαι μόνο στα νέα κράτη μέλη αλλά και στα υφιστάμενα, που πρέπει να κάνουν τεράστιες προσπάθειες για να έχουν ένα τέτοιο ποσοστό εκπροσώπησης στο Σώμα.
<SPEAKER ID="47" LANGUAGE="SV" NAME="Wallström," AFFILIATION="Επιτροπή.">
<SPEAKER ID="48" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί στις 11.00. 
<SPEAKER ID="49" LANGUAGE="" NAME="" AFFILIATION="Αντιπροέδρου">
<SPEAKER ID="50" LANGUAGE="" NAME="Πρόεδρος." AFFILIATION="(Το Σώμα εγκρίνει το κείμενο)">
<P>
   – Προχωρούμε τώρα στην ψηφοφορία.(1)
<SPEAKER ID="51" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης: βλ"/>
<SPEAKER ID="52" LANGUAGE="" NAME="Πρόεδρος." AFFILIATION="(Ζωηρά χειροκροτήματα)">
<P>
Βρίσκονται εδώ για να συμμετάσχουν στην 20ή διακοινοβουλευτική συνάντηση Ευρωπαϊκού Κοινοβουλίου-Κίνας, υπό την ηγεσία του κ. Wang Yingfan, Αντιπροέδρου της Επιτροπής Εξωτερικών Υποθέσεων του Εθνικού Λαϊκού Κογκρέσου της Λαϊκής Δημοκρατίας της Κίνας. Αναμένουμε με ενδιαφέρον έναν εποικοδομητικό διάλογο, και ευχόμαστε σε όλους σας ! 
<SPEAKER ID="53" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="54" LANGUAGE="EN" NAME="Wynn (PSE )" AFFILIATION="Πρόεδρος της Επιτροπής Προϋπολογισμών.">
<P>
Σύμφωνα με το άρθρο 63α του Κανονισμού, οφείλουμε να εξασφαλίσουμε τη δημοσιονομική συμβατότητα όλων των εκθέσεων. Για να είμαστε σίγουροι για τη συμμόρφωση με το εν λόγω άρθρο, θα πρότεινα να προσθέσουμε μια προφορική τροπολογία και στις τρεις εκθέσεις, η οποία θα αναφέρει τα εξής “φρονεί ότι το δημοσιονομικό δελτίο όπως τροποποιήθηκε συμβιβάζεται προς το ανώτατο όριο των κατηγοριών 3 και 5 των δημοσιονομικών προοπτικών 2000-2006”. 
<SPEAKER ID="55" LANGUAGE="" NAME="" AFFILIATION="(Ο Πρόεδρος διαπιστώνει ότι δεν υφίστανται αντιρρήσεις σχετικά με την προφορική τροπολογία, και ότι αυτό ισχύει επίσης για τις εκθέσεις Pack και Iivari)">
<SPEAKER ID="56" LANGUAGE="FI" NAME="Iivari (PSE )," AFFILIATION="εισηγήτρια">
<SPEAKER ID="57" LANGUAGE="DE" NAME="Pack (PPE-DE )." AFFILIATION="(Χειροκροτήματα)">
<SPEAKER ID="58" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="59" LANGUAGE="" NAME="" AFFILIATION="">
<SPEAKER ID="60" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="61" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Λυπούμαι, ωστόσο, για τη μεγάλη καθυστέρηση με την οποία παρουσίασε η Επιτροπή την ανακοίνωσή της –στην οποία αναφέρθηκε και ο εισηγητής– δεδομένου ότι το σχέδιο δράσης αφορά την περίοδο 2002-2004, ενώ η ανακοίνωση φέρει ως ημερομηνία τον Απρίλιο του 2003!...
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="SV" NAME="Arvidsson, Cederschiöld, Grönfeldt Bergman και Stenmarck (PPE-DE )," AFFILIATION="γραπτώς.">
<P>
Επιλέξαμε, συνεπώς, να καταψηφίσουμε την έκθεση ιδίας πρωτοβουλίας της Επιτροπής Δικαιωμάτων των Γυναικών και Ίσων Ευκαιριών σχετικά με τις “εκλογές 2004: πώς θα εξασφαλιστεί η ισόρροπη εκπροσώπηση γυναικών και ανδρών”. 
<SPEAKER ID="64" LANGUAGE="FR" NAME="Berthu (NI )," AFFILIATION="γραπτώς">
<P>
    Είναι πολύ καλό να θέλουμε να καταργήσουμε τις διακρίσεις στις υποψηφιότητες στις εκλογές, όπως προτείνει η έκθεση Dybkjær, αλλά ακόμη καλύτερο είναι να μην προσθέσουμε άλλες. Ο γαλλικός νόμος της 11ης Απριλίου 2003, που δίνει περιφερειακό χαρακτήρα στον τρόπο ψηφοφορίας για τις ευρωεκλογές, θέτει, ξεκάθαρα, σε μειονεκτική θέση τα μικρομεσαία κόμματα.
<P>
Υπό αυτές τις προϋποθέσεις, μπορούμε να υποστηρίξουμε ότι ο εν λόγω νόμος παραβαίνει την απόφαση του Συμβουλίου Υπουργών της 25ης Ιουνίου 2002 σύμφωνα με την οποία, όταν μια ψηφοφορία σε ευρωπαϊκό επίπεδο που λαμβάνει χώρα σε μία και μόνο εθνική περιφέρεια αποκτά περιφερειακό χαρακτήρα, όπως στην περίπτωση της Γαλλίας, η μεταρρύθμιση πρέπει να πραγματοποιηθεί “χωρίς να κηλιδώνει τον αναλογικό χαρακτήρα του τρόπου ψηφοφορίας”.
<P>
Το πιο παράξενο είναι ότι η ευρωπαϊκή απόφαση του 2002 έχει υιοθετηθεί από τη Γαλλία, σύμφωνα με το άρθρο 190, παράγραφος 4, της Συνθήκης, μέσω νόμου που ψηφίστηκε μόλις στις 16 Οκτωβρίου 2003. Με άλλα λόγια, η σωστή διαδικασία θα ήταν να προσαρμοστεί τώρα ο γαλλικός νόμος του Απριλίου του 2003 στην ευρωπαϊκή απόφαση η οποία εγκρίθηκε τον Οκτώβριο!
<SPEAKER ID="65" LANGUAGE="PT" NAME="Figueiredo (GUE/NGL )," AFFILIATION="γραπτώς.">
<P>
    – Η εν λόγω πρωτοβουλία, η οποία αποσκοπεί στην προώθηση μιας πιο ισόρροπης εκπροσώπησης γυναικών και ανδρών στη σύνθεση του Ευρωπαϊκού Κοινοβουλίου μετά τις εκλογές του 2004, είναι ευπρόσδεκτη παρά το γεγονός ότι παρουσιάζει ελλείψεις. Η αύξηση της συμμετοχής των γυναικών στην κοινωνική και πολιτική ζωή είναι ένα ζήτημα και ένας στόχος τον οποίο στηρίζουμε· όμως, δεν αρκεί να ζητούμε απλώς τη συμμετοχή περισσοτέρων γυναικών στην πολιτική ζωή. Όπως γνωρίζουμε, η πρόοδος στον τομέα των δικαιωμάτων των γυναικών και των πραγματικά ίσων ευκαιριών είναι δυνατή μόνον όταν αυτά τα δικαιώματα έχουν γερές βάσεις και αποτελούν συνέπεια κοινωνικών κατακτήσεων που έχουν επιτευχθεί με τους αγώνες των εργαζομένων και των γυναικών για τα δικαιώματά τους, και όχι απλώς μέσω ελιτιστικών, τεχνητών και διοικητικών μέτρων.
<P>
Τέλος, θα ήθελα απλώς να υπενθυμίσω ότι, στις εκλογές του 1999 για την ανάδειξη των μελών του Ευρωπαϊκού Κοινοβουλίου, στους καταλόγους της (Ενωτικής Δημοκρατικής Συμμαχίας), στην οποία συμμετέχει το Κομμουνιστικό Κόμμα Πορτογαλίας, 11 στους 25 υποψηφίους ήταν γυναίκες, όπως και η υποψήφια που βρισκόταν επικεφαλής του ψηφοδελτίου. 
<SPEAKER ID="66" LANGUAGE="FR" NAME="Lulling (PPE-DE )," AFFILIATION="γραπτώς">
<SPEAKER ID="67" LANGUAGE="NL" NAME="Meijer (GUE/NGL )," AFFILIATION="γραπτώς.">
<P>
    – Δεν ισχύει πλέον ότι ορισμένες οικογενειακές υποχρεώσεις ή σταδιοδρομίες αφορούν αποκλειστικά είτε τους άνδρες είτε τις γυναίκες. Οι πολιτικές δεν καθορίζονται πλέον από αυτά που οι άνδρες θεωρούν σημαντικά. Δεν θεωρείται πλέον ότι οι γυναίκες πρέπει να αφήνουν τις σημαντικότερες αποφάσεις στους άνδρες. Αυτή η εξέλιξη συμβάλλει στην ενίσχυση της ισότητας μεταξύ των ανθρώπων. Δυστυχώς, αυτό δεν συμβαίνει ταυτόχρονα σε όλη την Ευρώπη. Μπορούμε να διαπιστώσουμε από τον αριθμό των γυναικών που εκλέγονται στα εθνικά κοινοβούλια ότι οι σκανδιναβικές χώρες και οι Κάτω Χώρες κατέχουν την πρώτη θέση, ότι οι χώρες της Νοτίου Ευρώπης και οι αγγλόφωνες χώρες υπολείπονται κατά πολύ, ενώ ο ρόλος των γυναικών στις χώρες της Ανατολικής Ευρώπης εμφανίζει ακόμη και επιδείνωση. Υπάρχει ο εύλογος φόβος ότι, μετά τη διεύρυνση της ΕΕ, ο αριθμός των γυναικών στο επόμενο Ευρωπαϊκό Κοινοβούλιο θα είναι μικρότερος από τον σημερινό. Ο μόνος τρόπος για να αλλάξουμε την κατάσταση σε αυτόν τον τομέα είναι η αύξηση της συμμετοχής των γυναικών σε τομείς στους οποίους εκδηλώνονται συγκρούσεις απόψεων και συμφερόντων, καθώς και η συμμετοχή τους στους ενδιαφερόμενους φορείς. Πρέπει να απομακρύνουμε τα εμπόδια που ορθώνονται σε αυτήν την προσπάθεια. Η εκλογική νομοθεσία μπορεί να συμβάλει με την κατάργηση των συστημάτων που βασίζονται σε περιφέρειες, αλλά όχι με κανόνες που θα αφορούν τη σύνθεση των καταλόγων υποψηφίων. Το κόμμα μου, το Σοσιαλιστικό Κόμμα των Κάτω Χωρών, έχει καταλόγους για την Άνω και την Κάτω Βουλή οι οποίοι περιλαμβάνουν γυναίκες σε ποσοστό 50% σε εκλόγιμες θέσεις, και αυτό δεν είναι κάτι που πράττουμε μέσω εξαναγκασμού αλλά εκ πεποιθήσεως. Η ένταξη των γυναικών στην πολιτική επιτυγχάνεται από τα κάτω προς τα πάνω, αλλά και με την καταβολή προσπαθειών εκτός του Κοινοβουλίου. 
<SPEAKER ID="68" LANGUAGE="FR" NAME="Pasqua (UEN )," AFFILIATION="γραπτώς">
<SPEAKER ID="69" LANGUAGE="PT" NAME="Ribeiro e Castro (UEN )," AFFILIATION="γραπτώς.">
<SPEAKER ID="70" LANGUAGE="NL" NAME="Swiebel (PSE )," AFFILIATION="γραπτώς.">
<P>
    – Στην προκειμένη έκθεση, ζητείται από την Επιτροπή να προσφέρει πληροφόρηση σχετικά με την έννοια της δημοκρατικής ισοτιμίας των δύο φύλων. Δεν πρέπει να επιτραπεί στην Επιτροπή να ανταποκριθεί σε αυτό το αίτημα. Η λεγόμενη δημοκρατική ισοτιμία των φύλων παρεμποδίζει την πλήρη χειραφέτηση των γυναικών ως πολιτών. Η δημοκρατική ισοτιμία των φύλων αποσκοπεί, ως έσχατη λύση, στη θέσπιση εκλογικής νομοθεσίας σύμφωνα με την οποία τις μισές έδρες σε εκλεγμένα σώματα πρέπει να τις καταλαμβάνουν γυναίκες ενώ τις άλλες μισές άνδρες. Αυτό οδηγεί σε απαρτχάιντ μεταξύ των δύο φύλων και έμμεση καταστρατήγηση του ελεύθερου και ατομικού δικαιώματος του εκλέγειν και εκλέγεσθαι για κάθε πολίτη. Η δημοκρατική ισοτιμία των φύλων βασίζεται στη φιλοσοφία της διαφοροποίησης η οποία προϋποθέτει ότι υπάρχουν “ουσιώδεις” διαφορές μεταξύ ανδρών και γυναικών. Ο ρόλος της Επιτροπής δεν είναι να εφαρμόζει αυτές τις μονόπλευρες και επικίνδυνες αντιλήψεις. Συμμερίζομαι την άποψη της γαλλίδας φιλοσόφου Elisabeth Badinter, σύμφωνα με την οποία δεν πρέπει να επιτρέπεται στο κράτος να αντιμετωπίζει τους πολίτες με κριτήριο το φύλο τους.
<SPEAKER ID="71" LANGUAGE="" NAME="" AFFILIATION="">
<SPEAKER ID="72" LANGUAGE="NL" NAME="Sanders-ten Holte (ELDR )," AFFILIATION="εισηγήτρια">
<SPEAKER ID="73" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, υπό το πρίσμα των λόγων της εισηγήτριας κ. Sanders-ten Holte, η οποία δεν κατάφερε να γίνει δεκτή η άποψή της από την Επιτροπή Ανάπτυξης και Συνεργασίας, ούτε στην Ολομέλεια, αναγνώρισε ότι δεν μπορεί να συμμεριστεί τα συμπεράσματα ή το αποτέλεσμα της ψηφοφορίας. Πιστεύω, κύριε Πρόεδρε, ότι το πιο έντιμο και το πιο λογικό που θα μπορούσε να κάνει η κ. Sanders-ten Holte είναι να παραιτηθεί των ευθυνών της, εφόσον δεν μπορεί να δεχτεί την άποψη της Ολομέλειας και εφόσον δεν μπόρεσε να εξασφαλίσει την υποστήριξη της Επιτροπής Ανάπτυξης και Συνεργασίας. 
<SPEAKER ID="74" LANGUAGE="FR" NAME="Bordes και Cauquil (GUE/NGL )," AFFILIATION="γραπτώς">
<P>
    Έχουμε καταψηφίσει την έκθεση Sanders-ten Holte σχετικά με την υποτιθέμενη “κοινοτική συνεργασία με τις χώρες της Ασίας και της Λατινικής Αμερικής”, εκτός από ορισμένες τροπολογίες αναφορικά με την ανθρωπιστική βοήθεια, ελπίζοντας ότι δεν θα χαθεί στο χάος της διαφθοράς των τοπικών πολιτικών ηγετών.
<SPEAKER ID="75" LANGUAGE="EN" NAME="Kinnock, Glenys (PSE )," AFFILIATION="γραπτώς.">
<P>
Δεν θα μπορούσαμε να στηρίξουμε τις τροπολογίες 1 και 2 για τον χωρισμό του κειμένου του κανονισμού· τις τροπολογίες 93 και 94 για τη μείωση της χρηματοδότησης για την Ασία και την αύξηση της χρηματοδότησης για την Λατινική Αμερική· τις τροπολογίες 3, 18, 56 και 97 για το οροθέσιο (benchmark) και για ένα Διπεριφερειακό Ταμείο Αλληλεγγύης για την Λατινική Αμερική (δημιουργώντας ένα δυσκίνητο και πολυέξοδο επιπρόσθετο στρώμα γραφειοκρατίας)· ή τις τροπολογίες 18, 28, 29, 56, 57, 95, 96, και 99 οι οποίες δημιουργούν ένα αυστηρό πλαίσιο για προγράμματα που σκοπό τους έχουν τη μείωση της ένδειας. Απομένει να δούμε ποια θα είναι η επίπτωση της σημερινής ψηφοφορίας στην Επιτροπή και το Συμβούλιο. Το αποτέλεσμα θα μπορούσε να είναι ότι δεν θα έχουμε προωθήσει τα συμφέροντα ούτε της Ασίας ούτε της Λατινικής Αμερικής. 
<SPEAKER ID="76" LANGUAGE="SV" NAME="Sacrédeus και Wijkman (PPE-DE )," AFFILIATION="γραπτώς.">
<P>
Για τους λόγους αυτούς, καταψηφίσαμε τις τροπολογίες 1 και 2, στις οποίες προτεινόταν ο χωρισμός του κανονισμού σε δύο επιμέρους κανονισμούς, τις τροπολογίες 18, 56 και 97, σχετικά με τη δημιουργία ενός Ταμείου Αλληλεγγύης για τη Λατινική Αμερική, καθώς και τις τροπολογίες 93 και 94, σχετικά με τη μεταφορά δημοσιονομικών πόρων από την Ασία στη Λατινική Αμερική. 
<SPEAKER ID="77" LANGUAGE="" NAME="" AFFILIATION="">
<SPEAKER ID="78" LANGUAGE="PT" NAME="Figueiredo (GUE/NGL )," AFFILIATION="γραπτώς.">
<SPEAKER ID="79" LANGUAGE="PT" NAME="Ribeiro e Castro (UEN )," AFFILIATION="γραπτώς.">
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="DE" NAME="Ebner (PPE-DE )." AFFILIATION="">
<P>
    Κύριε Πρόεδρε, θα ήθελα να μιλήσω εν συντομία σχετικά με τις αιτιολογήσεις ψήφου για την έκθεση Iivari προκειμένου να ευχαριστήσω την κ. Iivari και να δηλώσω ότι ενέκρινα με μεγάλη πεποίθηση αυτήν την έκθεση, διότι διασαφήνισε τώρα αρκετά σημεία και δημιούργησε τις προϋποθέσεις για τη χρησιμοποίηση των αναγκαίων μέσων, ειδικά σε ό,τι αφορά το Ευρωπαϊκό Γραφείο για τις Λιγότερο Διαδεδομένες Γλώσσες. Ενώ φυσικά με ενδιαφέρουν και τα άλλα θέματα της έκθεσης, αυτό με ενδιαφέρει ιδιαίτερα. Θεωρώ ότι το Ευρωπαϊκό Κοινοβούλιο έδειξε τον τελευταίο καιρό συνέπεια και ότι παίζει ηγετικό ρόλο ως προς αυτό και ελπίζω ότι όπως η Επιτροπή επιχείρησε να διευκρινίσει εδώ αυτά τα θέματα, θα συνεχίσει να κάνει το ίδιο μέσω του σχεδίου δράσης για τις γλώσσες και θα δείξει έμπρακτα και στη συνέχεια τον ζήλο που ζήτησε το Κοινοβούλιο. 
<SPEAKER ID="84" LANGUAGE="PT" NAME="Figueiredo (GUE/NGL )," AFFILIATION="γραπτώς.">
<P>
    – Η προκειμένη πρόταση αποσκοπεί στη θέσπιση ενός πολυετούς προγράμματος (2004-2008) για τη χορήγηση επιδοτήσεων με σκοπό την προώθηση των οργανισμών που δραστηριοποιούνται στον τομέα του πολιτισμού, έτσι ώστε να θεσπιστεί μια νομική βάση για τις υφιστάμενες επιδοτήσεις, οι οποίες κατά το παρελθόν συμπεριλαμβάνονταν στις διοικητικές δαπάνες της Επιτροπής. Τώρα, όμως, μετά τις αλλαγές που επήλθαν στον Δημοσιονομικό Κανονισμό και μετά τις αποφάσεις του Ευρωπαϊκού Δικαστηρίου απαιτείται νομική βάση γι’ αυτές τις επιδοτήσεις. Αυτό το κονδύλιο πρέπει να εγκριθεί προκειμένου να διασφαλιστεί ότι οι υφιστάμενες πολιτιστικές οργανώσεις θα λαμβάνουν κοινοτική χρηματοδότηση, κυρίως δε το κονδύλιο για την κιστερκιανή διαδρομή. Δυστυχώς, στον προϋπολογισμό καθορίζεται συνολικό ποσό μόλις 30 εκατομμυρίων ευρώ για το σύνολο της περιόδου. Τέλος, χαιρετίζω την απόρριψη μιας πρότασης τροπολογίας με την οποία γινόταν μια απαράδεκτη προσπάθεια να δοθεί ισότιμο καθεστώς στον ναζισμό και τον φασισμό. 
<SPEAKER ID="85" LANGUAGE="" NAME="" AFFILIATION="">
<SPEAKER ID="86" LANGUAGE="PT" NAME="Figueiredo (GUE/NGL )," AFFILIATION="γραπτώς.">
<P>
    – Όπως φαίνεται εμμέσως σε κάποιο βαθμό στην έκθεση Oostlander σχετικά με την υποβολή “σχεδίου δράσης για τη συλλογή και ανάλυση κοινοτικών στατιστικών στον τομέα της μετανάστευσης” –επί της οποίας επίσης ψηφίσαμε στη σημερινή Ολομέλεια– αυτό που εν προκειμένω εκφράζεται τελείως απροκάλυπτα είναι μια πρωτοβουλία για τη δημιουργία ενός μέσου το οποίο θα αποσκοπεί στην επίτευξη της κοινοτικοποίησης μιας κατασταλτικής μεταναστευτικής πολιτικής, η οποία συμβαδίζει με την ιδέα του “Οχυρού Ευρώπη”. Ρίξτε μια ματιά, για παράδειγμα, στην πολιτική ερμηνεία που έδωσε η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής: “Η δημιουργία του δικτύου αξιωματικών συνδέσμων μετανάστευσης μπορεί να θεωρηθεί ως βήμα προς την κατεύθυνση της εγκαθίδρυσης κοινής εξωτερικής υπηρεσίας της ΕΕ...”.
<SPEAKER ID="87" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="88" LANGUAGE="" NAME="" AFFILIATION="">
<SPEAKER ID="89" LANGUAGE="ES" NAME="Ortuondo Larrea (Verts/ALE )." AFFILIATION="Prestige">
<SPEAKER ID="90" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="91" LANGUAGE="" NAME="" AFFILIATION="">
<SPEAKER ID="92" LANGUAGE="DA" NAME="Andersen, Bonde και Sandbæk (EDD )," AFFILIATION="γραπτώς">
<SPEAKER ID="93" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="94" LANGUAGE="EN" NAME="Gorostiaga Atxalandabaso (NI )," AFFILIATION="γραπτώς">
<P>
   . – Απείχα από την ψηφοφορία διότι οι τροπολογίες 1 και 2 απορρίφθηκαν.
<P>
Πρέπει να λάβουμε υπόψη ότι η νέα μεταρρύθμιση του ισπανικού Ποινικού Κώδικα, την οποία πρότεινε το Λαϊκό Κόμμα (PP) και στήριξε το Ισπανικό Σοσιαλιστικό Κόμμα (PSOE), προσφέρει τη δυνατότητα της απομόνωσης για 13 ημέρες. Οι δικηγόροι δεν θα έχουν αρκετό χρόνο στη διάθεσή τους για την προετοιμασία της υπεράσπισης των πελατών τους και, για τους βάσκους πολιτικούς κρατούμενους, θα συνεχίσουν να ισχύουν εμπόδια στην παροχή βοήθειας από δικηγόρους της εμπιστοσύνης τους, από τη στιγμή της σύλληψής τους. 
<SPEAKER ID="95" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="96" LANGUAGE="" NAME="" AFFILIATION="">
<SPEAKER ID="97" LANGUAGE="PT" NAME="Bastos (PPE-DE )," AFFILIATION="γραπτώς">
<SPEAKER ID="98" LANGUAGE="PT" NAME="Figueiredo (GUE/NGL )," AFFILIATION="γραπτώς.">
<SPEAKER ID="99" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="100" LANGUAGE="" NAME="" AFFILIATION="">
<SPEAKER ID="101" LANGUAGE="FR" NAME="Butel (EDD )," AFFILIATION="γραπτώς">
<P>
Διαφωνώ, επίσης, με την περιβαλλοντική προσέγγιση που επιλέγει η Ευρωπαϊκή Επιτροπή. Η προτεινόμενη φορολόγηση σε ευρωπαϊκό επίπεδο των επιβατηγών αυτοκινήτων δεν μου φαίνεται σκόπιμη επειδή αρκετοί τομείς που συμβάλλουν στη μόλυνση δεν επηρεάζονται, λόγω ισχυρού lobbying και επειδή η διάρθρωση της αγοράς αυτοκινήτων διαφέρει από κράτος σε κράτος. Υπάρχουν χώρες μικρές, μεγάλες, χώρες επίπεδες και χώρες ορεινές, χώρες με αδύναμη οδική υποδομή, χώρες με μεγάλη παράδοση στις συγκοινωνίες. Υπάρχουν τόσες διαφορές από κράτος σε κράτος οι οποίες δεν μπορούν ξαφνικά να ισοπεδωθούν με μια εναρμονισμένη φορολογία των επιβατηγών αυτοκινήτων.
<SPEAKER ID="102" LANGUAGE="NL" NAME="Doorn (PPE-DE )," AFFILIATION="γραπτώς">
<SPEAKER ID="103" LANGUAGE="PT" NAME="Santos (PSE )," AFFILIATION="γραπτώς">
<P>
   . – Στήριξα την έκθεση της κ. Honeyball διότι φρονώ ότι αντικατοπτρίζει τη στήριξη που προσφέρει το Ευρωπαϊκό Κοινοβούλιο στην Επιτροπή έτσι ώστε το εν λόγω θεσμικό όργανο να μπορέσει να ξεκινήσει έναν ουσιαστικό διάλογο στο Συμβούλιο σχετικά με την καίριας σημασίας εναρμόνιση της φορολογίας στον τομέα των αυτοκινήτων. Αυτή η ενεργητική στάση είναι εκείνο που ζητά η συντριπτική πλειονότητα των ευρωπαίων πολιτών, διότι συνδέουν την υπερβολική γραφειοκρατία και τις υψηλές διοικητικές δαπάνες, καθώς και την κατάτμηση της αγοράς αυτοκινήτων, με τις δυσκολίες ενοποίησης της εσωτερικής αγοράς. Επιθυμώ να προσθέσω ότι η κρίσιμη περιβαλλοντική διάσταση, η οποία καλύπτεται επαρκώς στις εκθέσεις, απαιτεί μια νέα στάση έναντι της φορολογίας των αυτοκινήτων. 
<SPEAKER ID="104" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
    Η έκθεση Honeyball ασχολείται με τις διαφορές στη φορολογία των επιβατηγών αυτοκίνητων μεταξύ των χωρών της Ευρωπαϊκής Ένωσης και με τα διοικητικά και οικονομικά προβλήματα που προκύπτουν όταν ένα πρόσωπο μεταφέρει τον τόπο κατοικίας του από ένα κράτος μέλος σε άλλο. Συνιστά την αύξηση των ετήσιων τελών κυκλοφορίας αντί των τελών καταχώρισης και, κυρίως, τη συστηματοποίηση της καταπολέμησης της ρύπανσης μέσω της εφαρμογής αρχών εναρμονισμένης φορολογίας.
<SPEAKER ID="105" LANGUAGE="DE" NAME="Lulling (PPE-DE )," AFFILIATION="γραπτώς">
<SPEAKER ID="106" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Όπως πολύ ορθώς επισημαίνει η εισηγήτρια, ήδη από το 1998, το Ευρωπαϊκό Κοινοβούλιο διακήρυξε ότι τάσσεται υπέρ της ενίσχυσης της εσωτερικής αγοράς σε αυτόν τον τομέα και αγωνίστηκε για την κατάργηση της διπλής φορολογίας –κυρίως μέσω του τέλους καταχώρησης (ΤΚ)– στηρίζοντας την πρόταση της Ευρωπαϊκής Επιτροπής. Το Συμβούλιο ακόμη δεν έχει γνωμοδοτήσει.
<P>
Η προτεινόμενη σύνδεση μεταξύ των επιπέδων φορολογίας και των εκπομπών CO2 είναι αξιέπαινη, όπως και η πολυπόθητη στενότερη εναρμόνιση των συνθηκών της αγοράς και η παρατήρηση που διατυπώνεται στην έκθεση, ότι δηλαδή ο ανταγωνισμός μεταξύ των κρατών μελών στον τομέα της φορολογίας είναι εύλογος και επωφελής για την τόνωση της οικονομικής ανάπτυξης της ΕΕ. Επιπλέον, οφείλω να υπενθυμίσω ότι αυτό το θέμα, αντικειμενικά –βλ. άρθρο 95(2) ΣΕΚ– δεν εμπίπτει στο πεδίο αρμοδιοτήτων της ΕΕ.
<SPEAKER ID="107" LANGUAGE="" NAME="Πρόεδρος." AFFILIATION="">
<P>
   – Οι αιτιολογήσεις ψήφου ολοκληρώθηκαν.(1)
<SPEAKER ID="108" LANGUAGE="NL" NAME="Maes (Verts/ALE )." AFFILIATION="">
<P>
   – Θα ήθελα να σας εκφράσω τις σκέψεις μου σχετικά με τη συζήτηση μεταξύ του κ. Salafranca και της εισηγήτριας. Φρονώ ότι η εισηγήτρια ενήργησε με γενναιότητα, και ότι είναι λυπηρό το γεγονός ότι είναι τόσο δύσκολο να αλλάξει το Ευρωπαϊκό Κοινοβούλιο. 
<SPEAKER ID="109" LANGUAGE="ES" NAME="Sauquillo Pérez del Arco (PSE )." AFFILIATION="">
<P>
    Κύριε Πρόεδρε, θα ήθελα να εκφράσω την έκπληξή μου για την άποψη που εξέφρασε η εισηγήτρια, κ. Sanders-ten Holte, διότι μολονότι είναι αλήθεια ότι ο καθένας ασκεί το δικαίωμα της ψήφου του όπως μπορεί, όπως θέλει ή όπως θεωρεί ότι είναι ενδεδειγμένο, αυτή η έκθεση της οποίας ήταν εισηγήτρια αποτέλεσε αντικείμενο πολλών συζητήσεων στην Επιτροπή Ανάπτυξης και Συνεργασίας, και η σημερινή ψηφοφορία ήταν πολύ σαφής· επομένως πιστεύω ότι η πρότασή της ότι πρέπει να αναζητήσουμε μια λύση είναι άτοπη. Πιστεύω ότι τη λύση την έχει εκφράσει αυτό το Κοινοβούλιο, με τις πολύ ξεκάθαρες ψήφους του υπέρ της ύπαρξης δύο διαφορετικών κανονισμών για την εξάλειψη της φτώχειας στην Ασία και τη Λατινική Αμερική. 
<SPEAKER ID="110" LANGUAGE="" NAME="" AFFILIATION="Διορθώσεις ψήφου – Ανακοίνωση των κοινών θέσεων του Συμβουλίου – Παραπομπή σε επιτροπές – Σύνθεση του Κοινοβουλίου – Διαβίβαση ψηφισμάτων που εγκρίθηκαν κατά την παρούσα συνεδρίαση – Χρονοδιάγραμμα των επομένων συνεδριάσεων:"/>
<SPEAKER ID="111" LANGUAGE="" NAME="Πρόεδρος." AFFILIATION="(Η συνεδρίαση λήγει στις 12.00)">

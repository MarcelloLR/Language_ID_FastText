<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 24 Φεβρουαρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Λίγο αργότερα, το απόγευμα της Παρασκευής, ακούσαμε με μεγάλη χαρά την απελευθέρωση της Giuliana Sgrena. Αυτή η χαρά επισκιάστηκε σύντομα από τον τραγικό θάνατο του Nicola Calipari, ο οποίος σκοτώθηκε προστατεύοντας με το ίδιο του το κορμί την Giuliana. Ας αναγνωρίσουμε σήμερα το θάρρος και την αίσθηση καθήκοντος που στοίχισε στον Nicola Calipari τη ζωή του, καθώς εκτελούσε αυτό το καθήκον.
<P>
Στη μνήμη του, θα ήθελα σήμερα να ενώσω τη φωνή μου με τις ιταλικές αρχές, ιδιαίτερα με τους Προέδρους Ciampi και Berlusconi, οι οποίοι ζήτησαν από τις αρχές των Ηνωμένων Πολιτειών να διασαφηνίσουν απόλυτα τις δραματικές συνθήκες υπό τις οποίες σκοτώθηκε ο Nicola Calipari. Όπως και σε άλλες παρόμοιες περιστάσεις, πρέπει να ξέρουμε πώς και γιατί συνέβησαν αυτά τα τραγικά γεγονότα.
<P>
Σήμερα, η Giuliana είναι ξανά ανάμεσά μας και απολαμβάνει την ελευθερία, αλλά εμείς πρέπει να συνεχίσουμε τις προσπάθειές μας για να επιτύχουμε την απελευθέρωση της Florence Aubenas και του διερμηνέα και οδηγού της, Hussein Hanun Al-Saadi. Εξακολουθούν να κρατούνται αιχμάλωτοι από ανθρώπους που αρνούνται το δικαίωμα στην ενημέρωση και, επομένως, στη δημοκρατία.
<P>
Μόλις λίγες ημέρες πριν, οι πολωνοί συνάδελφοί μας ζήτησαν να τηρήσουμε ενός λεπτού σιγή στη μνήμη της σφαγής στο Katyn, το Miednoye και το Jarkov, όπου 14 000 πολωνοί αξιωματικοί εκτελέστηκαν εν ψυχρώ από το καθεστώς του Στάλιν στις 5 Μαρτίου 1940. Δεν υπάρχει αμφιβολία ότι αυτό είναι ένα θεμιτό αίτημα και ότι είναι καθήκον μας να μην ξεχάσουμε αυτά τα γεγονότα ούτε τα θύματά τους. Αλλά κάθε μέρα, δεδομένης της ιστορίας της ηπείρου μας –μια ιστορία τραγική και πολυτάραχη– το ημερολόγιο πρόκειται να καταγράφει λυπηρά συμβάντα για καθεμιά από τις χώρες μας. Αυτό συμβαίνει επειδή η Ευρώπη έχει διαιρεθεί από πολέμους στους οποίους σκοτώθηκαν εκατομμύρια συμπολιτών μας.
<SPEAKER ID="4" LANGUAGE="" NAME="Πρόεδρος." AFFILIATION="Δευτέρα">
<P>
   Το τελικό σχέδιο της ημερήσιας διάταξης για την παρούσα περίοδο συνόδου που κατάρτισε η Διάσκεψη των Προέδρων κατά τη συνεδρίαση της Πέμπτης 3 Μαρτίου σύμφωνα με τα άρθρα 130 και 131 του Κανονισμού έχει διανεμηθεί.
<P>
Έχω λάβει δύο αιτήματα για δηλώσεις της Επιτροπής. Αφενός, η Ομάδα των Πρασίνων/Ευρωπαϊκή Ελεύθερη Συμμαχία ζητά από την Επιτροπή να προβεί σε δήλωση σχετικά με τη θέση της για τις υπηρεσίες στην εσωτερική αγορά. Η Επιτροπή είναι διατεθειμένη να προβεί σε αυτή τη δήλωση και θα μπορούσαμε να συζητήσουμε αυτό το θέμα αύριο, Τρίτη, από τις 18.00 ως τις 18.30, με μία ανακοίνωση από τον Επίτροπο κ. McCreevy. Στη συνέχεια, οι βουλευτές θα μπορέσουν να υποβάλουν ερωτήσεις ζητώντας τον λόγο με ανάταση του χεριού.
<P>
Δεύτερον, η Σοσιαλιστική Ομάδα του Ευρωπαϊκού Κοινοβουλίου ζήτησε να προβεί ο Επίτροπος κ. McCreevy σε δήλωση αύριο, Τρίτη, την ίδια ώρα, σχετικά με την οδηγία για την ευρεσιτεχνιακή κατοχύρωση του λογισμικού, ακολουθούμενη, τουλάχιστον, από ομιλίες των πολιτικών ομάδων.
<SPEAKER ID="5" LANGUAGE="EN" NAME="Watson (ALDE )." AFFILIATION="">
<P>
    Κύριε Πρόεδρε, γιατί η Επιτροπή δεν μπορεί να ασχοληθεί με την οδηγία για τις υπηρεσίες και με τα διπλώματα ευρεσιτεχνίας λογισμικού αύριο στις 18.00; Αυτό θα μας επέτρεπε να διατηρήσουμε στην ημερήσια διάταξη της Τετάρτης το σοβαρό και επίκαιρο ζήτημα του ιατρικού προσωπικού που κρατείται στη Λιβύη. 
<SPEAKER ID="6" LANGUAGE="DE" NAME="Swoboda (PSE ). –" AFFILIATION="">
<P>
   Κύριε Πρόεδρε, θα μπορούσαμε να συμφωνήσουμε με αυτήν την πρόταση. Αν ο Επίτροπος κ. McCreevy πρόκειται να κάνει μια σύντομη δήλωση και για τα δύο θέματα, εμείς στις πολιτικές ομάδες θα μπορούσαμε να αποφασίσουμε ποιες είναι οι προτεραιότητές μας. Αυτό θα το υποστήριζα ως εναλλακτικό συμβιβασμό. 
<SPEAKER ID="7" LANGUAGE="IT" NAME="Frassoni (Verts/ALE )." AFFILIATION="">
<SPEAKER ID="8" LANGUAGE="FR" NAME="Wurtz (GUE/NGL )." AFFILIATION="">
<SPEAKER ID="9" LANGUAGE="FR" NAME="Grossetête (PPE-DE )." AFFILIATION="">
<P>
    Kύριε Πρόεδρε, δεν συμφωνούμε με αυτήν την πρόταση. Επιθυμούμε πράγματι να υπάρξει συζήτηση που θα περιλαμβάνει τη διευκρίνιση της θέσης της Επιτροπής σχετικά με την οδηγία για την ελευθέρωση των υπηρεσιών. Πρόκειται για κάτι ιδιαίτερα σημαντικό. Όσον αφορά την ευρεσιτεχνιακή κατοχύρωση του λογισμικού, θεωρούμε πως το κοινοβουλευτικό έργο πρέπει να διεξαχθεί κανονικά. Θα συζητηθεί υποχρεωτικά στο Σώμα, αλλά ως μέρος της διαδικασίας δεύτερης ανάγνωσης, εφόσον μόλις εγκρίναμε μία κοινή θέση. Δεν επιθυμούμε, επομένως, να υπάρξει σύγχυση μεταξύ των δύο συζητήσεων και προτιμούμε να αφιερώσουμε όλο τον απαιτούμενο χρόνο στη συζήτηση που θα ακολουθήσει τη δήλωση της Επιτροπής σχετικά με την οδηγία για την ελευθέρωση των υπηρεσιών. 
<SPEAKER ID="10" LANGUAGE="IT" NAME="Frassoni (Verts/ALE )." AFFILIATION="">
<SPEAKER ID="11" LANGUAGE="DE" NAME="Posselt (PPE-DE ). –" AFFILIATION="">
<SPEAKER ID="12" LANGUAGE="" NAME="Πρόεδρος." AFFILIATION="">
<P>
   Πολύ καλά, κύριε Posselt, μπορείτε να είστε σίγουρος ότι θα το κάνουμε.
<P>
Πιστεύω ότι πρέπει να θέσουμε σε ψηφοφορία την τροποποίηση της ημερήσιας διάταξης με την οποία ζητείται αύριο, από τις 18.00 ως τις 18.45, η Επιτροπή να προβεί σε δήλωση σχετικά με τα δύο προτεινόμενα θέματα, δηλαδή σχετικά με τις υπηρεσίες στην εσωτερική αγορά και σχετικά με την οδηγία για την ευρεσιτεχνιακή κατοχύρωση του λογισμικού, την οποία ζητούν αυτή τη στιγμή τα περισσότερα αιτήματα. 
<SPEAKER ID="13" LANGUAGE="DE" NAME="Poettering (PPE-DE ). –" AFFILIATION="">
<SPEAKER ID="14" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
Αν εγκριθούν και τα δύο αιτήματα, η συζήτηση των δύο θεμάτων θα διεξαχθεί από κοινού από τις 18.00 ως τις 18.45.
<SPEAKER ID="15" LANGUAGE="IT" NAME="Frassoni (Verts/ALE )." AFFILIATION="">
<SPEAKER ID="16" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
   Κυρία Frassoni, ψηφίσαμε την πρόταση να γίνει αύριο μία ανακοίνωση της Επιτροπής.
<P>
Αύριο, επομένως, από τις 18.00 ως τις 18.45, θα υπάρξει δήλωση της Επιτροπής σχετικά με τα δύο θέματα που έχουμε εξετάσει. 
<SPEAKER ID="17" LANGUAGE="EN" NAME="Harbour (PPE-DE )." AFFILIATION="(Ο Πρόεδρος διακόπτει τον ομιλητή)">
<SPEAKER ID="18" LANGUAGE="" NAME="Πρόεδρος." AFFILIATION="">
<SPEAKER ID="19" LANGUAGE="EN" NAME="Harbour (PPE-DE )." AFFILIATION="(Ο Πρόεδρος διακόπτει τον ομιλητή)">
<SPEAKER ID="20" LANGUAGE="" NAME="Πρόεδρος." AFFILIATION="Τετάρτη">
<P>
   Κύριε Harbour, καθίστε παρακαλώ. Δεν έχετε τον λόγο.
<P>
Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Σοσιαλιστική Ομάδα του Ευρωπαϊκού Κοινοβουλίου ζήτησαν να αφιερωθεί όλο το πρωινό της Τετάρτης στην ενδιάμεση αναθεώρηση της στρατηγικής της Λισαβόνας και να παραταθεί η συζήτηση μέχρι τις 12.30.
<P>
Η ημερήσια διάταξη θα μπορούσε να διαμορφωθεί ως εξής: από τις 9.00 ως τις 12.30, ενδιάμεση αναθεώρηση της στρατηγικής της Λισαβόνας. Στις 12.30, η ψηφοφορία. Από τις 15.00 ως τις 17.30, δηλώσεις του Συμβουλίου και της Επιτροπής, καταρχάς σχετικά με την προετοιμασία του Ευρωπαϊκού Συμβουλίου των Βρυξελλών, και δεύτερον σχετικά με το ιατρικό προσωπικό που κρατείται στη Λιβύη. 
<SPEAKER ID="21" LANGUAGE="EN" NAME="Watson (ALDE )." AFFILIATION="">
<SPEAKER ID="22" LANGUAGE="FR" NAME="Grossetête (PPE-DE )." AFFILIATION="">
<P>
    Κύριε Πρόεδρε, θα μπορούσατε να το εξηγήσετε και πάλι; Διατηρείτε τη δήλωση για τη στρατηγική της Λισαβόνας μεταξύ 9.00 και 12.30. Οι ψηφοφορίες θα διενεργηθούν στις 12.30, όμως ποια ώρα θα διεξαχθεί η συζήτηση για το ιατρικό προσωπικό που κρατείται στη Λιβύη; 
<SPEAKER ID="23" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
   Από τις 15.00 ως τις 17.30, θα συζητήσουμε τις δύο δηλώσεις του Συμβουλίου και της Επιτροπής σχετικά με το Ευρωπαϊκό Συμβούλιο των Βρυξελλών και το ιατρικό προσωπικό που κρατείται στη Λιβύη.
<SPEAKER ID="24" LANGUAGE="" NAME="Πρόεδρος." AFFILIATION="">
<P>
   Σύμφωνα με το άρθρο 144 του Κανονισμού, θα περάσουμε τώρα στις παρεμβάσεις ενός λεπτού επί σημαντικών πολιτικών θεμάτων. 
<SPEAKER ID="25" LANGUAGE="IT" NAME="Pannella (ALDE )." AFFILIATION="">
<P>
    Κύριε Πρόεδρε, αποτίσατε φόρο τιμής στο όνομα και την ιστορία του Nicola Calipari, υψηλόβαθμου στελέχους του ιταλικού κράτους και των μυστικών υπηρεσιών, ο οποίος ταξίδεψε για τέταρτη φορά στη Βαγδάτη με καθήκον να απελευθερώσει μία όμηρο από τα χέρια οπλισμένων ομάδων τρομοκρατών που δολοφονούν Ιρακινούς.
<P>
Θέλω να σας ευχαριστήσω για αυτό, αλλά θέλω να επισημάνω επίσης ότι το Ευρωπαϊκό Κοινοβούλιο πρέπει να πάψει επιτέλους να στιγματίζεται ακούσια από τον ρατσισμό. Πράγματι, θεωρούμε τον θάνατο ενός δυτικού γεγονός παγκόσμιας εμβέλειας, σιωπούμε όμως ενώ εξακολουθούν οι δολοφονίες Ιρακινών από πιστούς του Σαντάμ Χουσεΐν και άλλων συναφών ιδεολογιών, όπως εξάλλου εξακολουθούμε να σιωπούμε εδώ και πενήντα χρόνια για τους ομαδικούς τάφους του Katyn. Είναι ντροπή! 
<SPEAKER ID="26" LANGUAGE="EN" NAME="Harbour (PPE-DE )." AFFILIATION="">
<SPEAKER ID="27" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Harbour. Θα αντιλαμβάνεστε ότι οι αλλαγές στην ημερήσια διάταξη δημιουργούν πάντα συγκρούσεις και διαμάχες· πρέπει να λαμβάνω υπόψη τα αιτήματα που υποβάλλουν οι πολιτικές ομάδες μέσω των εκπροσώπων τους. 
<SPEAKER ID="28" LANGUAGE="EN" NAME="Titley (PSE )." AFFILIATION="(Χειροκροτήματα)">
<P>
Τόσο η ιρλανδική όσο και η βρετανική κυβέρνηση εκφράζουν την άποψη ότι το μοναδικό εμπόδιο για την ειρήνη είναι η εγκληματικότητα και η παραστρατιωτική δραστηριότητα του ΙΡΑ, δήλωση που χαιρετίστηκε με κάποια έκπληξη από κύκλους του ΙΡΑ. Ωστόσο, τα γεγονότα των τελευταίων μηνών –η ληστεία της Northern Bank, η δολοφονία του Robert McCartney, ο εκφοβισμός μαρτύρων, η μαρτυρία για ξέπλυμα χρήματος– υποδηλώνουν την ύπαρξη εκτεταμένης εγκληματικότητας, η οποία αποτελεί πλέον αναπόσπαστο μέρος του σκηνικού στη Βόρεια Ιρλανδία.
<SPEAKER ID="29" LANGUAGE="HU" NAME="Schmitt, Pál (PPE-DE )." AFFILIATION="">
<P>
   Η Κροατία, για να γίνει συνδεδεμένο μέλος, χρειάστηκε να πραγματοποιήσει εκτεταμένες μεταρρυθμίσεις τα τελευταία χρόνια, προκειμένου να ικανοποιήσει τις πολιτικές, οικονομικές και νομικές απαιτήσεις της Ευρωπαϊκής Ένωσης, ήτοι τα λεγόμενα κριτήρια της Κοπεγχάγης. Το Συμβούλιο έχει αναγνωρίσει αυτές τις προσπάθειες, χάρη στις οποίες τον περασμένο Δεκέμβριο η Κροατία απέκτησε το καθεστώς του συνδεδεμένου μέλους, και ορίστηκε ημερομηνία για την έναρξη των ενταξιακών συνομιλιών. Ωστόσο, κάποιες διενέξεις σχετικά με την παράδοση του Στρατηγού Gotovina δημιούργησαν αβεβαιότητα σχετικά με το εάν η Κροατία μπορεί όντως να ξεκινήσει τις διαπραγματεύσεις.
<P>
Κατά τη διάρκεια των συνομιλιών στο Ζάγκρεμπ την περασμένη εβδομάδα, η επιτροπή μας έμεινε ικανοποιημένη που η κροατική κυβέρνηση ανταποκρίνεται στην απόφαση του Συμβουλίου της 17ης Δεκεμβρίου και συνεργάζεται ολόψυχα με το Διεθνές Δικαστήριο. Πάνω απ’ όλα, ζητώ από τα μέλη του Συμβουλίου να δεχτούν ως ολόψυχη συνεργασία το γεγονός ότι ικανοποιήθηκαν 625 από τα 626 αιτήματα του Δικαστηρίου της Χάγης. Δεν αρμόζει στην ιστορία της διεύρυνσης της Ευρωπαϊκής Ένωσης η τύχη ενός ευρωπαϊκού έθνους χιλίων ετών να συνδέεται με έναν συγκεκριμένο άνθρωπο. 
<SPEAKER ID="30" LANGUAGE="PL" NAME="Tomczak (IND/DEM )." AFFILIATION="(Ο Πρόεδρος διακόπτει τον ομιλητή)">
<P>
Στις 10 Φεβρουαρίου 1940, οι Σοβιετικοί ξεκίνησαν το απάνθρωπο έργο της απέλασης πολωνικών οικογενειών στη Σιβηρία, τον Γολγοθά της Ανατολής. Παιδιά, γυναίκες και ηλικιωμένοι αρπάχτηκαν βίαια από τα σπίτια τους μέσα στη νύχτα και φορτώθηκαν σε φορτηγά για ζώα. Μετά από ένα ταξίδι σε άθλιες συνθήκες που κράτησε αρκετές εβδομάδες, έφτασαν στα στρατόπεδα καταναγκαστικής εργασίας στη λεγόμενη γη του κακού, όπου οι θερμοκρασίες ήταν κάτω των 40 ºC υπό το μηδέν. Χρόνια ταπείνωσης, πείνας, ασθενειών και νοσταλγίας για την πατρίδα περίμεναν όσους επέζησαν από το ταξίδι, και 1 500 000 αθώοι άνθρωποι απελάθησαν με αυτόν τον τρόπο απλά και μόνο επειδή ήταν Πολωνοί. Αυτές οι εγκληματικές πράξεις συνεχίστηκαν και μετά το τέλος του πολέμου, όταν η Πολωνία κατελήφθη από τη Σοβιετική Ένωση. Η πλειοψηφία των συμπολιτών μου δεν επέζησαν από αυτές τις γενοκτονικές απελάσεις. Συμπατριώτες μου Ευρωπαίοι, γνωρίζετε αυτήν την περίοδο της Ιστορίας; Τη διδάσκονται τα παιδιά στα ευρωπαϊκά σχολεία; Αν θέλουμε να κτίσουμε ένα ειρηνικό μέλλον για τους λαούς μας, πρέπει να σταθούμε με ειλικρίνεια, τόσο μπροστά...
<SPEAKER ID="31" LANGUAGE="PT" NAME="Guerreiro (GUE/NGL )." AFFILIATION="">
<P>
    Όπως αναφέρατε, κύριε Πρόεδρε, χθες, 6 Μαρτίου, μια διαδήλωση στην Κωνσταντινούπολη με αφορμή την Παγκόσμια Ημέρα της Γυναίκας διεκόπη βίαια από την τουρκική αστυνομία και συνελήφθησαν δεκάδες άνθρωποι.
<P>
Δυστυχώς, αυτή η πράξη βίας δεν συνιστά μεμονωμένο γεγονός. Στις 26 Φεβρουαρίου, δολοφονήθηκε ένας ακτιβιστής του Τουρκικού Εργατικού Κόμματος EMEP. Θα ήθελα να δηλώσω ότι συντάσσομαι με τα λόγια σας, κύριε Πρόεδρε, και να σας ζητήσω να καταδικάσετε τέτοιες πράξεις προς τις τουρκικές αρχές και να ζητήσετε να λογοδοτήσουν οι ένοχοι. 
<SPEAKER ID="32" LANGUAGE="PT" NAME="Ribeiro e Castro (PPE-DE )." AFFILIATION="">
<P>
Αν αληθεύει, δεν θα περνούσε ποτέ από το μυαλό μας να τον πετάξουμε έξω με τις κλωτσιές, σε αντίθεση με την κουβανική κυβέρνηση, που έκανε ακριβώς αυτό στους ισπανούς και δανούς βουλευτές του Ευρωπαϊκού Κοινοβουλίου πριν από λίγους μήνες. Αντιθέτως, αισθανόμαστε ότι πρέπει να τον δεχτούμε και ότι θέλουμε να τον δεχτούμε. Υπάρχουν τρία πράγματα που θα θέλαμε να σας ζητήσουμε να κάνετε, αν αυτή η επίσκεψη επιβεβαιωθεί τελικά, κύριε Πρόεδρε. Το πρώτο αίτημά μας είναι να διαβιβάσετε στον Υπουργό Εξωτερικών της Κούβας το ψήφισμα που υιοθέτησε το Κοινοβούλιο στις 17 Νοεμβρίου 2004, που είναι η θέση του Κοινοβουλίου σχετικά με την κατάσταση στην Κούβα. Δεύτερον, αν ο Υπουργός έρθει όντως εδώ, θα έρθει απρόσκλητος. Δεν έχουμε πρόβλημα με αυτό, αλλά έχουμε καλέσει επανειλημμένα τον κ. Oswaldo Payá Sardiñas, τον νικητή του Βραβείου Ζαχάροφ 2002, να έρθει στο Κοινοβούλιο και η κυβέρνηση του Υπουργού –η κυβέρνηση της Κούβας– δεν του το έχει επιτρέψει. Σας προτρέπουμε, ως εκ τούτου, να τονίσετε ότι θέλουμε να μπορέσει να έρθει στο Κοινοβούλιο ο κ. Oswaldo Payá, για να συζητήσει την κατάσταση στην Κούβα μαζί μας.
<P>
Και ένα τελευταίο αίτημα: εγώ θα τους ζητούσα να απελευθερώσουν τους πολιτικούς κρατούμενους, να απελευθερώσουν τους πολιτικούς κρατούμενους στην Κούβα οριστικά, και να ανακοινώσουν γενική αμνηστία, ιδίως για όλους εκείνους που έπεσαν θύματα του κύματος καταστολής του Μαρτίου του 2003. 
<SPEAKER ID="33" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Ribeiro e Castro. Πράγματι, αύριο στις 19.30 θα δεχτώ τον Υπουργό Εξωτερικών της Κούβας. Μπορείτε να είστε σίγουρος ότι σημειώνω το αίτημά σας και ότι θα το διαβιβάσω στον κ. Υπουργό. 
<SPEAKER ID="34" LANGUAGE="ES" NAME="Dührkop Dührkop (PSE )." AFFILIATION="">
<P>
    Κύριε Πρόεδρε, θα ήθελα να αναφερθώ σε ένα μανιφέστο που εξέδωσαν 157 εκπαιδευτικοί κρατικών σχολείων από τη Χώρα των Βάσκων, οι οποίοι πλήττονται από ένα διάταγμα της βασκικής κυβέρνησης το οποίο συνεπάγεται την απώλεια της εργασίας που κάνουν για περισσότερα από 15 χρόνια, διότι δεν διαθέτουν αρκετά υψηλό επίπεδο γνώσεως της βασκικής γλώσσας, της επίσημης, μαζί με τα ισπανικά, γλώσσας και γλώσσας του μαθήματος που διδάσκουν. Είναι θύματα μιας μορφής γλωσσικής διάκρισης η οποία θέτει τα πολιτικά κριτήρια πάνω από τα επαγγελματικά προσόντα. Υφίστανται διάκριση σε σύγκριση με άλλες ομάδες εκπαιδευτικών και άλλα τμήματα της δημόσιας διοίκησης.
<SPEAKER ID="35" LANGUAGE="DA" NAME="Samuelsen (ALDE )." AFFILIATION="">
<SPEAKER ID="36" LANGUAGE="EN" NAME="Mitchell (PPE-DE )." AFFILIATION="">
<P>
    Κύριε Πρόεδρε, πριν από λίγες ημέρες, γιατροί της Παγκόσμιας Οργάνωσης Υγείας διεμήνυσαν ότι ο κόσμος βρίσκεται αντιμέτωπος με την πολύ σοβαρή πιθανότητα να προκαλέσει ο ιός που είναι γνωστός ως γρίπη των πουλερικών πανδημία γρίπης στους ανθρώπους. Το ποσοστό θνησιμότητας από τον ιό έχει ανέλθει σήμερα περίπου στο 72%. Αν ο ιός εξαπλωθεί στους ανθρώπους, η γρίπη αυτή μπορεί να σκοτώσει κυριολεκτικά εκατομμύρια ανθρώπους.
<P>
Η Παγκόσμια Οργάνωση Υγείας συμβουλεύει ότι η δημιουργία αποθεμάτων σε εμβόλια είναι μόνον ένα από τα μέτρα που μπορούν να εφαρμόσουν οι κυβερνήσεις για την καταπολέμηση της εξάπλωσης του ιού. Η Ιταλία και η Γαλλία σχεδιάζουν, όπως αναφέρεται, να δημιουργήσουν αποθέματα δύο εκατομμυρίων δόσεων εμβολίου η καθεμία, ενώ το Ηνωμένο Βασίλειο τέθηκε κατά αυτού του μέτρου λόγω της δυσκολίας σχεδιασμού εκ των προτέρων ενός δραστικού αντιιικού φαρμάκου για την καταπολέμηση ενός μεταλλασσόμενου ιού. Ο Klaus Stöhr, επικεφαλής του Παγκόσμιου προγράμματος καταπολέμησης της γρίπης της Παγκόσμιας Οργάνωσης Υγείας, εξέφρασε την ανησυχία του πέρυσι τον Νοέμβριο. Ήρθε η ώρα να αναρωτηθούμε αν η Ευρωπαϊκή Ένωση λαμβάνει επαρκή μέτρα, ώστε να είναι προετοιμασμένη για μία πιθανή πανδημία, και αν όχι, γιατί; 
<SPEAKER ID="37" LANGUAGE="DE" NAME="Gröner (PSE ). –" AFFILIATION="">
<P>
Κάτι άλλο που θα ήθελα να αναφέρω είναι ότι αύριο το Σώμα θα συζητήσει για τα αποτελέσματα της διάσκεψης του ΟΗΕ «Πεκίνο + 10». Η συζήτηση θα ξεκινήσει αύριο το πρωί με μία προφορική ερώτηση και το μεσημέρι θα διεξαχθεί η ψηφοφορία. Επί του παρόντος, ο Πρόεδρος της Επιτροπής κ. Barroso απηύθυνε πρόσκληση για να διεξαχθεί την ίδια ώρα ανταλλαγή πληροφοριών με δέκα μέλη της Επιτροπής Δικαιωμάτων των Γυναικών και Ισότητας των Φύλων. Αυτό το θεωρώ προσβολή, και κανείς από τους βουλευτές μας δεν πρέπει να λάβει μέρος σε μια τέτοια συνάντηση, που διεξάγεται εδώ στο Σώμα αλλά αγνοεί την ψηφοφορία. Ζητώ να γίνει σαφές στον κ. Barroso ότι πρέπει να εκπληρώσουμε το καθήκον μας εδώ στην ολομέλεια και ότι εδώ πρέπει να συζητούμε τα δικαιώματα των γυναικών. 
<SPEAKER ID="38" LANGUAGE="PL" NAME="Chruszcz (IND/DEM )." AFFILIATION="(Χειροκροτήματα)">
<P>
     Κύριε Πρόεδρε, κυρίες και κύριοι, εξ ονόματος του Συλλόγου «Πράσινη Πρωτοβουλία», θα ήθελα να ενημερώσω τους βουλευτές για την πιθανή καταστροφή του περιβάλλοντος κατά μήκος του κάτω Oder μεταξύ των πόλεων Szczecin και Schwedt, στα πολωνογερμανικά σύνορα. Υπάρχουν σχέδια για την ανοικοδόμηση του καναλιού σε εκείνο το σημείο, δηλαδή για τη διεύρυνση και την εκβάθυνσή του. Τα έργα θα ζημιώσουν και θα καταστρέψουν τη διεθνές πάρκο της κοιλάδας του κάτω Oder. Έχοντας δει τα σχέδια, είμαι πεπεισμένος ότι η ανοικοδόμηση του καναλιού θα καταστρέψει τους τοπικούς τυρφώνες και θα διαταράξει τη ροή των υδάτων και θα καταστρέψει τους φυσικούς χώρους αναπαραγωγής των πτηνών. Είμαι βέβαιος ότι στην εποχή μας και σε αυτό το Σώμα θα υπάρχουν σίγουρα πολλοί άνθρωποι που θα θελήσουν να αγωνιστούν για την προστασία του περιβάλλοντος από την καταστροφή.
<SPEAKER ID="39" LANGUAGE="" NAME="Καρατζαφέρης (IND/DEM )." AFFILIATION="Χειροκροτήματα">
<SPEAKER ID="40" LANGUAGE="ES" NAME="Iturgaiz Angulo (PPE-DE )." AFFILIATION="">
<P>
    Κύριε Πρόεδρε, όπως η κ. Dührkop Dührkop, επιθυμώ να καταγγείλω σε αυτό το Κοινοβούλιο το γεγονός ότι 157 εκπαιδευτικοί στη Χώρα των Βάσκων, 157 εργαζόμενοι με περισσότερα από 15 χρόνια επαγγελματικής και εκπαιδευτικής εμπειρίας, μπορεί να χάσουν τη δουλειά τους για γλωσσικούς λόγους, επειδή δεν ομιλούν μία συγκεκριμένη γλώσσα.
<P>
Η βασκική κυβέρνηση, υπό την ηγεσία του κ. Ibarretxe, θέλει να κάνει διακρίσεις, να περιθωριοποιήσει και να εκδιώξει αυτούς τους βάσκους εκπαιδευτικούς από τη διοίκηση. Αυτή είναι μία σκανδαλώδης περίπτωση γλωσσικού και εκπαιδευτικού απαρτχάιντ, που είναι αντίθετη προς το Ισπανικό Σύνταγμα, το Καταστατικό της Γκουέρνικα, την Ευρωπαϊκή Συνταγματική Συνθήκη και τον Χάρτη των Θεμελιωδών Δικαιωμάτων, εφόσον το δικαίωμα στην εργασία είναι ένα ανθρώπινο δικαίωμα και αυτοί οι εκπαιδευτικοί πρόκειται να στερηθούν αυτό το δικαίωμα μέσω ενός εθνικιστικού διατάγματος, παρά την επαγγελματική και εκπαιδευτική τους εμπειρία.
<P>
Αυτό που κάνει η βασκική κυβέρνηση, κυρίες και κύριοι, δεν βασίζεται σε εκπαιδευτικά ή ακαδημαϊκά κριτήρια, αλλά στα ιδεολογικά, πολιτικά, ξενοφοβικά κριτήρια αποκλεισμού του Σχεδίου Ibarretxe. Η Ευρώπη των ελευθεριών, της αλληλεγγύης και της ισότητας πρέπει επομένως να διασφαλίσει ότι λυπηρές περιπτώσεις όπως αυτή δεν θα επαναληφθούν σε κανένα μέρος της Ευρωπαϊκής Ένωσης. 
<SPEAKER ID="41" LANGUAGE="PT" NAME="Gomes (PSE )." AFFILIATION="">
<P>
Κύριε Πρόεδρε, ζητήσατε κυρώσεις που θα είναι παραδειγματικές και οι κυρώσεις αυτές θα απαιτούν να κληθούν να λογοδοτήσουν όχι μόνον οι δράστες αυτής της κτηνωδίας αλλά και οι υπεύθυνοι που δίνουν τις εντολές. Η καταπολέμηση της ατιμωρησίας είναι σημαντικός παράγοντας για την προώθηση των ανθρωπίνων δικαιωμάτων και η ατιμωρησία είναι ευρύτατα διαδεδομένη στην Τουρκία. Αυτό το είδαμε πρόσφατα με τον θάνατο ενός παιδιού, του Κούρδου Ugur Kaymaz, που συγκαλύφθηκε από την τουρκική αστυνομία. Η Επιτροπή και το Συμβούλιο πρέπει επίσης να στείλουν ένα σαφές μήνυμα στην Τουρκία ότι αυτό είναι ασύμβατο με τις δεσμεύσεις της όσον αφορά τις ενταξιακές διαπραγματεύσεις και ότι ο σεβασμός των ανθρωπίνων δικαιωμάτων περιλαμβάνει όχι μόνο την αλλαγή της νομοθεσίας, αλλά και την εφαρμογή αυτού του σεβασμού στην πράξη. 
<SPEAKER ID="42" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Gomes. Θα έχετε προσέξει ότι στην αρχική δήλωση της Προεδρίας αναφέρθηκα σε αυτό το θέμα και στο ανακοινωθέν τύπου που εξέδωσα εξ ονόματος όλων σας. 
<SPEAKER ID="43" LANGUAGE="IT" NAME="Agnoletto (GUE/NGL )." AFFILIATION="">
<P>
    Κύριε Πρόεδρε, κηρύσσοντας την έναρξη της συνεδρίασης αναφερθήκατε στον θάνατο του Nicola Calipari, αλλά εγώ θα έλεγα ότι πρόκειται για τη δολοφονία του Nicola Calipari. Πριν από λίγα λεπτά δημοσιεύθηκε μία δήλωση του Προέδρου Barroso, στην οποία αναφέρει το συμβάν ως ατυχές περιστατικό. Δεν ξέρω εάν η Επιτροπή διαθέτει κάποιες πληροφορίες που δεν έχουν δημοσιευθεί ακόμη και οι οποίες της επιτρέπουν να δηλώνει ότι πρόκειται για ένα ατυχές περιστατικό και όχι για κάτι πολύ πιο σοβαρό.
<P>
Πριν από μία ώρα περίπου, αναφέροντας πηγές του Πενταγώνου, το CNN αποκάλυψε τα συμπεράσματα στα οποία κατέληξε η εξεταστική επιτροπή των Ηνωμένων Πολιτειών, σύμφωνα με την οποία ήταν απλώς μια παρεξήγηση μεταξύ των ιταλικών και των αμερικανικών αρχών όσον αφορά την ενημέρωση για τη διέλευση των οχημάτων.
<SPEAKER ID="44" LANGUAGE="EN" NAME="Wallis (ALDE )." AFFILIATION="">
<P>
    Κύριε Πρόεδρε, όπως έχει ήδη λεχθεί, αυτή την εβδομάδα γιορτάζουμε την Παγκόσμια Ημέρα της Γυναίκας· όμως, επίσης εύχομαι αυτή την εβδομάδα το Κοινοβούλιο να αφιερώσει χρόνο προκειμένου να συμβάλει στην ενίσχυση της ευαισθητοποίησης για μια αρρώστια που προσβάλλει περισσότερες από 14 εκατομμύρια γυναίκες στην Ευρώπη: την ενδομητρίωση. Αυτή η εβδομάδα είναι επίσης εβδομάδα ευαισθητοποίησης για την ενδομητρίωση. Ξέρω ότι έχουμε χορτάσει από εβδομάδες για το ένα και εβδομάδες για το άλλο, αλλά αυτή η φρικτή νόσος έχει συζητηθεί ελάχιστα και έχει παραμεληθεί τόσο συχνά. Ο μέσος χρόνος για τη διάγνωσή της αυξάνεται: τώρα φθάνει τα εννέα χρόνια. Προσβάλλει 14 εκατομμύρια γυναίκες σε όλη την Ευρώπη.
<P>
Για αυτή τη νόσο δεν έχει γίνει γνωστή ακόμη η αιτία ούτε υπάρχει θεραπεία. Καταστρέφει ζωές και οικογένειες. Αν μη τι άλλο, ίσως το γεγονός ότι η οικονομία μας χάνει ετησίως πάνω από 30 δισεκατομμύρια ευρώ να μας κάνει να σκεφτούμε. Θα υπάρξει γραπτή δήλωση σχετικά με αυτό το θέμα αργότερα αυτή την εβδομάδα. Εύχομαι οι συνάδελφοι να εκμεταλλευτούν την ευκαιρία να την υπογράψουν και να στηρίξουν την ενίσχυση της ευαισθητοποίησης σε αυτή τη φρικτή νόσο. 
<SPEAKER ID="45" LANGUAGE="EN" NAME="Bowis (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, αν και υποστηρίζω το τελευταίο σημείο, ωστόσο θα ήθελα επίσης να τονίσω τα σημεία που ανέφερε ο κ. Mitchell. Η Παγκόσμια Οργάνωση Υγείας εξέδωσε μία από τις αυστηρότερες προειδοποιήσεις της σχετικά με μια επικείμενη πανδημία γρίπης, πιθανότατα έκτασης τέτοιας που δεν έχει παρατηρηθεί από το 1917 και, εντούτοις, το Κοινοβούλιο παραμένει σιωπηλό. Ζητήσαμε να περιληφθεί το θέμα αυτό στην ημερήσια διάταξη της Επιτροπής Περιβάλλοντος, Δημόσιας Υγείας και Ασφάλειας των Τροφίμων· δεν περιλαμβάνεται στην ημερήσια διάταξη αυτή την εβδομάδα. Ζητήσαμε να τεθεί στην ολομέλεια· δεν περιλαμβάνεται στην ημερήσια διάταξη αυτή την εβδομάδα.
<SPEAKER ID="46" LANGUAGE="" NAME="Πρόεδρος." AFFILIATION="">
<P>
   Ευχαριστούμε, κύριε Bowis. Έχω σημειώσει το αίτημά σας. Θα το εξετάσουμε. 
<SPEAKER ID="47" LANGUAGE="DE" NAME="Swoboda (PSE ). –" AFFILIATION="">
<P>
   Κύριε Πρόεδρε, ευχαριστώ· στην Τουρκία έλαβε χώρα άλλο ένα περιστατικό και σε αυτό θα εστιάσω την προσοχή μου. Αναφέρθηκε στον Τύπο ότι ο τούρκος υπουργός Εξωτερικών κ. Gül ήταν επικριτικός απέναντι στον εκπρόσωπο της Ευρωπαϊκής Επιτροπής, κ. Kretschmer, και πράγματι μίλησε με περιφρονητικό τρόπο για την κριτική που άσκησε πρόσφατα. Ως ένας από εκείνους που ψήφισαν υπέρ της έναρξης των ενταξιακών διαπραγματεύσεων με την Τουρκία και την υποστηρίζει ακόμα, πιστεύω ότι δεν αρμόζει στον κ. Gül να μιλάει περιφρονητικά για κάποιον όπως ο κ. Kretschmer, ο οποίος είναι πολύ ήρεμος και λογικός. Η Επιτροπή οφείλει επίσης να γνωρίζει ότι εμείς στηρίζουμε απόλυτα τον κ. Kretschmer για τη δικαιολογημένη κριτική που άσκησε στην Τουρκία. Παρά την υποστήριξή μας για την έναρξη των ενταξιακών διαπραγματεύσεων με την Τουρκία, οι πρόσφατες ενέργειες του κ. Gül είναι απαράδεκτες. 
<SPEAKER ID="48" LANGUAGE="DE" NAME="Gebhardt (PSE ). –" AFFILIATION="">
<P>
   Κύριε Πρόεδρε, σε συνέχεια όσων είπε προηγουμένως ο κ. Harbour, θέλω να καταστήσω απόλυτα σαφές με αυτή την ευκαιρία ότι θεωρώ πως το Κοινοβούλιο προηγουμένως ενήργησε πολύ συνετά αποφασίζοντας να συζητήσουμε αύριο το βράδυ την οδηγία για την ευρεσιτεχνιακή κατοχύρωση του λογισμικού και την οδηγία για τις υπηρεσίες. Θα ήθελα επίσης να καταστήσω σαφές ως εισηγήτρια της οδηγίας για τις υπηρεσίες ότι θεωρώ απαράδεκτο να χρησιμοποιηθεί αυτή η οδηγία με σκοπό να αποκλείσει άλλη, εξίσου σημαντική, νομοθεσία από το Ευρωπαϊκό Κοινοβούλιο. Μια και αυτό είναι κάτι που δεν μπορώ και δεν θέλω να δεχτώ, η Ομάδα μας απείχε. 
<SPEAKER ID="49" LANGUAGE="EN" NAME="Szent-Iványi (ALDE )." AFFILIATION="">
<P>
    Κύριε Πρόεδρε, έχουμε συνηθίσει να λαμβάνουμε άσχημα και ανησυχητικά νέα από τη Ρωσία. Έχω να προσθέσω άλλο ένα περιστατικό στον μακρύ κατάλογο των άσχημων νέων. Ο φινο-ουγγρικός λαός των Μάρι υφίσταται σήμερα σοβαρές διακρίσεις. Ο λαός των Μάρι ζει σε μία αυτόνομη δημοκρατία της Ρωσικής Ομοσπονδίας. Πρόσφατα, αναφέρθηκαν επιθέσεις, ξυλοδαρμοί και δολοφονίες. Οι στόχοι είναι δημοσιογράφοι και αρχηγοί της αντιπολίτευσης, όπως η Yelena Rogacheva και ο Vladimir Kozlov. Το πιο εξοργιστικό είναι ότι η περιφερειακή κυβέρνηση, η οποία διοικείται από έναν μοσχοβίτη πολιτικό, είναι αδρανής και τελείως αδιάφορη για αυτές τις σοβαρές παραβιάσεις των ανθρωπίνων δικαιωμάτων.
<SPEAKER ID="50" LANGUAGE="EN" NAME="Nicholson (PPE-DE )." AFFILIATION="">
<P>
    Κύριε Πρόεδρε, θα ήθελα να επιστήσω την προσοχή του Κοινοβουλίου στην οικογένεια McCartney στο Μπέλφαστ και να αποτίσω φόρο τιμής στη δύναμη με την οποία τα μέλη της αντέδρασαν στην πρόσφατη δολοφονία του αδελφού και γιου τους, Robert McCartney. Πολλοί από μας συγκινηθήκαμε από τη δύναμη αυτής της οικογένειας. Η δολοφονία αυτή πρέπει να καταδικαστεί από όλους τους ορθά σκεπτόμενους ανθρώπους. Δεν αρκεί να δηλώνει το Σιν Φέιν και ο ΙΡΑ ότι προτίθενται να ζητήσουν συγγνώμη ή ότι θα παραδώσουν ένα ή πέντε άτομα. Κάθε ένοχος αυτής της επίθεσης θα πρέπει να παραδοθεί στις δυνάμεις του νόμου και της τάξης του Μπέλφαστ. Δεν υπάρχει άλλος τρόπος. Δεν μπορείς να έχεις μισό νόμο· δεν μπορείς να ζητάς συγγνώμη για το νόμο. Ο νόμος είναι νόμος. Αυτό πρέπει να αναγνωρίσουμε ως Κοινοβούλιο και ως άνθρωποι.
<SPEAKER ID="51" LANGUAGE="NL" NAME="Claeys (NI )." AFFILIATION="de facto">
<P>
    Κύριε Πρόεδρε, το σημαντικότερο σημείο της έναρξης λειτουργίας του αποκαλούμενου κοινοβουλίου της Κομμουνιστικής Κίνας ήταν η αναγγελία της ψηφοφορίας για έναν νόμο κατά των αυτονομιστικών τάσεων, που ισοδυναμεί ουσιαστικά με απειλή κατά της Ταϊβάν που, όπως όλοι γνωρίζουμε, είναι μια δημοκρατική χώρα που απολαμβάνει ανεξαρτησία από το 1941. παράλληλα, το κομμουνιστικό καθεστώς ανήγγειλε αύξηση των στρατιωτικών δαπανών κατά 12,6%. Είναι δύσκολο να δούμε τα δύο γεγονότα εντελώς μεμονωμένα.
<SPEAKER ID="52" LANGUAGE="NL" NAME="Corbey (PSE )." AFFILIATION="">
<P>
    Στην πόλη Leeuwarden της επαρχίας Friesland, στις Κάτω Χώρες, πραγματοποιείται απεργία στην οποία συμμετέχουν 30 εργαζόμενοι της εταιρείας Atoglas, οι οποίοι διαμαρτύρονται κατά του σχεδίου της γαλλικής μητρικής της εταιρείας, Total Fina Elf, να την κλείσει. Η Atoglas είναι μια επιτυχημένη και καινοτόμα εταιρεία, για την οποία ανεξάρτητοι εμπειρογνώμονες έχουν προβλέψει ένα κερδοφόρο μέλλον. Η επιτροπή επιχείρησης συντάσσεται απόλυτα με αυτή τη δήλωση και θέλει να αποφευχθεί το κλείσιμο, αλλά η γαλλική διοίκηση θέλει παρόλ’ αυτά να κλείσει την εταιρεία.
<P>
Δεν μπορώ να κατανοήσω γιατί η Total Fina Elf κωφεύει στα επιχειρήματα της επιτροπής επιχείρησης. Η Total Fina παρουσιάζεται ως μια κοινωνικά υπεύθυνη επιχείρηση. Το λιγότερο που μπορεί να κάνει είναι να ακούσει αυτά που λέει η επιτροπή επιχείρησης. Δεν μπορώ επίσης να καταλάβω γιατί η Total Fina κάνει πως δεν βλέπει τις καινοτομίες που πραγματοποιούνται στην Friesland και, καθώς το Ευρωπαϊκό Σύνταγμα ορίζει ρητά ότι η περιφερειακή συνοχή και αλληλεγγύη μεταξύ των κρατών μελών είναι ένας κοινός στόχος, μπορούμε επίσης να περιμένουμε από τις γαλλικές εταιρείες να δουν με καλό μάτι την περιφερειακή ανάπτυξη στις Κάτω Χώρες. Οι απεργοί στην Friesland επικαλούνται αυτόν τον ευρωπαϊκό στόχο και απευθύνουν έκκληση στην Total Fina να μην κλείσει την Atoglas. Θέλω να προτρέψω τους συναδέλφους βουλευτές του ΕΚ να υποστηρίξουν τους απεργούς στη Friesland. 
<SPEAKER ID="53" LANGUAGE="NL" NAME="Brepoels (PPE-DE )." AFFILIATION="">
<P>
Οι γυναίκες αυτές ένιωσαν χθες από πρώτο χέρι την κάπως επιφανειακή προσέγγιση της τουρκικής κυβέρνησης όσον αφορά τα ανθρώπινα δικαιώματα. Τώρα, ωστόσο, ο Επίτροπος κ. Rehn, που είναι αρμόδιος για τη διεύρυνση, και ξεκινάει σήμερα την πρώτη επίσημη επίσκεψή του στην Τουρκία για την προετοιμασία της έναρξης των ενταξιακών διαπραγματεύσεων, πρέπει να συνειδητοποιήσει πόσο σοβαρές είναι τέτοιου είδους βιαιότητες.
<SPEAKER ID="54" LANGUAGE="FR" NAME="Tabajdi (PSE )." AFFILIATION="">
<P>
    Κύριε Πρόεδρε, όσον αφορά τις δημοσιονομικές προοπτικές, η κατάσταση είναι εξαιρετικά ανησυχητική σε πολλούς τομείς, κυρίως εκείνους της αγροτικής ανάπτυξης και της προστασίας του περιβάλλοντος. Είναι σαφές ότι δεν μπορούμε χτίσουμε μια «μεγαλύτερη Ευρώπη» με λιγότερα χρήματα. Οι οικονομικοί πόροι για την περίοδο 2007-2013 είναι προφανώς ανεπαρκείς, όμως οι περιορισμοί του προϋπολογισμού επηρεάζουν τους Δεκαπέντε και τα δέκα νέα κράτη μέλη με διαφορετικό τρόπο.
<P>
Κατά τη γνώμη μας, οι πόροι για την αγροτική ανάπτυξη θα επέτρεπαν να αντισταθμιστούν ως ένα βαθμό τα ιδιαιτέρως μεροληπτικά μέτρα που ελήφθησαν κατά τη σύνοδο κορυφής της Κοπεγχάγης, σύμφωνα με τα οποία οι μικροί καλλιεργητές των δέκα νέων κρατών μελών λαμβάνουν μόνο το 25% των άμεσων ενισχύσεων. Κατά τη γνώμη μας, υπήρχε μία μοναδική ελπίδα αντιστάθμισης. Αυτή έλαβε τη μορφή της περίφημης αγροτικής ανάπτυξης, η οποία ανακηρύχθηκε προτεραιότητα της Ευρωπαϊκής Ένωσης όσον αφορά τον αγροτικό κόσμο. Οι πόροι, ωστόσο, φαίνεται καθαρά ότι είναι ελλιπείς ή περιορισμένοι.
<SPEAKER ID="55" LANGUAGE="NL" NAME="Dillen (NI )." AFFILIATION="">
<P>
    Κύριε Πρόεδρε, ο Βολταίρος, ο φιλόσοφος του Διαφωτισμού, δήλωσε κάποτε ότι, αν και διαφωνούσε με όσα πίστευες, θα αγωνιζόταν με κάθε τρόπο για να υπερασπιστεί το δικαίωμά σου να τα λες. Δυστυχώς, εμείς που πιστεύουμε ότι υπεραμυνόμεθα των ανθρωπίνων δικαιωμάτων σε όλο τον κόσμο, παραβλέπουμε μερικές φορές το γεγονός ότι πρέπει να βάλουμε σε τάξη το Σώμα μας. Ο Θεός μόνο ξέρει ότι εγώ, με τις πολιτικές μου ιδέες, δεν συμμερίζομαι καθόλου τις απόψεις του Δημάρχου του Λονδίνου ή του γάλλου κωμικού Dieudonné, αλλά δεν θα τους εμποδίσω ποτέ να πουν ό,τι είπαν πρόσφατα. Όπου και αν βρισκόμαστε στο φάσμα των πολιτικών απόψεων, ωστόσο, πρέπει να ενώσουμε τις δυνάμεις μας για να εκφράσουμε την αγανάκτησή μας όσον αφορά τον τρόπο με τον οποίο οι ιεροεξεταστές Τορκεμάδες του Πανεπιστημίου της Λυόν θυσίασαν έναν βουλευτή αυτού του Σώματος, τον κ. Gollnisch, στον βωμό της πολιτικής ορθότητας, μόνο και μόνο εξαιτίας μιας απερίσκεπτης άποψης. Ακόμη και αν η γνώμη σας είναι διαμετρικά αντίθετη από τη δική του, δεν καταχράστηκε ποτέ το αξίωμα του καθηγητή ή το κύρος του ως ειδικού για την Ιαπωνία για πολιτικό του όφελος και, εκτός του πανεπιστημίου, πρέπει να έχει το δικαίωμα να λέει ό,τι θέλει. Αυτό που συνέβη σήμερα στη Λυόν είναι ντροπή. 
<SPEAKER ID="56" LANGUAGE="" NAME="Πρόεδρος." AFFILIATION="Γραπτή δήλωση (Άρθρο 142)">
<SPEAKER ID="57" LANGUAGE="NL" NAME="Maaten (ALDE )." AFFILIATION="">
<P>
    Αν και έχω θέσει επανειλημμένα το ζήτημα των ευρωπαίων κρατούμενων στην Ταϊλάνδη, η κακή κατάσταση των ολλανδών κρατούμενων με αναγκάζει να θέσω ξανά το ζήτημα. Ο Rien Parlevliet είναι σοβαρά άρρωστος και οι Li Yang και Eddy Tang, αμφότεροι από το Ρότερνταμ, είναι σε πολύ άσχημη κατάσταση, αλλά θα ήθελα επίσης, και ειδικότερα, να υπογραμμίσω ξανά την υπόθεση του Machiel Kuijt. Τον Απρίλιο του 1997, συνελήφθη, αθωώθηκε, καταδικάστηκε ξαφνικά σε ισόβια σε μια περαιτέρω έφεση εξίμισι χρόνια μετά και σήμερα περιμένει την ετυμηγορία του ακυρωτικού δικαστηρίου. Τον Ιανουάριο του 2004, με την ευκαιρία της ολλανδικής βασιλικής επίσκεψης στην Ταϊλάνδη, δόθηκε η υπόσχεση ότι η ετυμηγορία θα εκδιδόταν πριν από το καλοκαίρι και έκτοτε δεν έχουμε κανένα νέο από το Ανώτατο Δικαστήριο. Οι νομικές αρχές της Ταϊλάνδης μας εμπαίζουν και η ταπείνωση αυτή δεν πρέπει να συνεχιστεί άλλο. Αν και οι προξενικές υποθέσεις εμπίπτουν στην αρμοδιότητα των κρατών μελών, αναρωτιέμαι με κάθε ειλικρίνεια αν η ΕΕ μπορεί να επιτρέψει να παραβιάζονται τα θεμελιώδη δικαιώματα των πολιτών της σε αυτόν τον βαθμό. Είναι καλό η Επιτροπή να παρακολουθήσει αυτά τα θέματα, αλλά το Συμβούλιο και ο Ύπατος Εκπρόσωπος έχουν επίσης να διαδραματίσουν κάποιο ρόλο σε αυτό. 
<SPEAKER ID="58" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0032/2005) του κ. Alain Lipietz, εξ ονόματος της Επιτροπής Οικονομικής και Νομισματικής Πολιτικής, σχετικά με την έκθεση δραστηριοτήτων της Ευρωπαϊκής Τράπεζας Επενδύσεων για το 2003 [2004/2187(INI)]. 
<SPEAKER ID="59" LANGUAGE="FR" NAME="Lipietz (Verts/ALE )," AFFILIATION="εισηγητής">
<SPEAKER ID="60" LANGUAGE="" NAME="" AFFILIATION="Αντιπροέδρου">
<SPEAKER ID="61" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
    Κύριε Πρόεδρε, η Επιτροπή χαιρετίζει την έκθεση του Ευρωπαϊκού Κοινοβουλίου σχετικά με την ετήσια έκθεση της ΕΤΕπ για το 2003 και ενθαρρύνει τον όμιλο ΕΤΕπ και το Κοινοβούλιο να συνεχίσουν τον συνεχή διάλογο ο οποίος αναπτύχθηκε σε αλλεπάλληλες ετήσιες εκθέσεις.
<P>
Στο εσωτερικό της Ένωσης, η ΕΤΕπ έχει να διαδραματίσει έναν πολύ σημαντικό ρόλο για την προώθηση της ατζέντας της Λισαβόνας και της ευρωπαϊκής δράσης για την ανάπτυξη. Θα ήθελα ιδιαιτέρως να τονίσω, όπως άλλωστε τονίζει και η έκθεση του Κοινοβουλίου, την πρωτοβουλία «Καινοτομία 2010», η οποία στηρίζει την καινοτομία, την έρευνα και την ανάπτυξη, καθώς και τη Διευκόλυνση υποδομών ΔΕΔ, η οποία χρηματοδοτεί έργα ΔΕΔ. Η μακρά εμπειρία της τράπεζας σε έργα υποδομής και ως εκ τούτου η ικανότητά της να παρέχει εξειδικευμένες συμβουλές, μπορούν και πρέπει να προσθέτουν αξία πάνω και πέρα από τα χρηματικά οφέλη που παρέχονται από τα δάνειά της. Εκφράζω ιδιαίτερα την ικανοποίησή μου για τις περιβαλλοντικές δραστηριότητες της ΕΤΕπ, κυρίως την εκτεταμένη παροχή δανείων σε έργα ανανεώσιμων πηγών ενέργειας.
<P>
Εκτός της Ένωσης, η Ευρωπαϊκή Τράπεζα Επενδύσεων έχει επεκτείνει τις δραστηριότητές της με τους υφιστάμενους εταίρους και έχει αναπτύξει συνεργασία με νέους εταίρους. Θα ήθελα να επισημάνω ιδιαιτέρως το έργο της τράπεζας στις χώρες της ευρωμεσογειακής εταιρικής σχέσης, όπου, στο πλαίσιο της Διευκόλυνσης για ευρωμεσογειακές επενδύσεις και εταιρικές σχέσεις, αναπτύσσονται δραστηριότητες χρόνο με τον χρόνο. Όπως επεσήμανε το Κοινοβούλιο, θα χρειαστεί να διασφαλίσουμε ότι οι μελλοντικές εξωτερικές δραστηριότητες της τράπεζας θα εντάσσονται αυστηρά στο πλαίσιο των εξωτερικών πολιτικών της Κοινότητας. Αυτό θα το λάβουμε υπόψη κατά τη διάρκεια των εργασιών για την ανάπτυξη του επόμενου συνόλου εξωτερικών δανειοδοτικών εντολών, οι οποίες θα πρέπει να εφαρμοστούν από το 2007 και εξής.
<SPEAKER ID="62" LANGUAGE="NL" NAME="Wortmann-Kool," AFFILIATION="εξ ονόματος της Ομάδας PPE-DE">
<P>
   .  Κύριε Πρόεδρε, θα ήθελα να ευχαριστήσω τον κ. Lipietz για την έκθεσή του, διότι είναι ισορροπημένη και ταυτόχρονα θετική σχετικά με τα αποτελέσματα της ΕΤΕπ. Αυτό δικαιολογείται πλήρως διότι, σε σύγκριση με τα προηγούμενα έτη, η ΕΤΕπ έχει υποστεί ορισμένες θετικές εξελίξεις, ιδίως όσον αφορά τη διαφάνεια και την ειλικρίνεια. Θα ήθελα επίσης, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, να συγχαρώ την ΕΤΕπ και ιδιαίτερα τον Πρόεδρό της, κ. Maystadt, ακόμη και αν αναγνωρίζουμε ότι πρέπει να γίνουν κάποιες αλλαγές όσον αφορά την εποπτεία.
<P>
Θα ήθελα τώρα να στραφώ στους στόχους. Η έμφαση πρέπει όντως να επικεντρωθεί στον ρόλο που μπορεί να διαδραματίσει η ΕΤΕπ στη στρατηγική της Λισαβόνας, στην ενίσχυση της καινοτομίας, καθώς και στην έρευνα και την ανάπτυξη. Περισσότερη συνέργεια μεταξύ των προγραμμάτων της ΕΤΕπ και της Επιτροπής μπορεί να βοηθήσει σημαντικά, όπως μπορεί και η συγχρηματοδότηση από τα προγράμματα της Επιτροπής για σχέδια, λόγου χάρη, στο πλαίσιο της πρωτοβουλίας «Καινοτομία 2010», αλλά και το αντίστροφο. Αν η Επιτροπή εγκρίνει σχέδια και απαιτείται συγχρηματοδότηση, θα ήταν καλό αν η ΕΤΕπ μπορούσε να συμβάλει οικονομικά. Θα ήθελα να ζητήσω, ως εκ τούτου, από την ΕΤΕπ να αναπτύξει ένα κατάλληλο μέσο για αυτό, έτσι ώστε, για παράδειγμα, οι εταιρείες να μπορέσουν να συμμετάσχουν γρηγορότερα σε προγράμματα όπως το CRAFT και η Συλλογική Έρευνα.
<P>
Πρέπει να δοθεί ένας ακόμη πιο ενισχυμένος ρόλος στις ΜΜΕ όσον αφορά τη χρήση των δανείων, διότι οι διαφορές μεταξύ των κρατών μελών είναι σημαντικές. Θα ήθελα να προτρέψω, συνεπώς, την ΕΤΕπ, κατά τη διάρκεια της προώθησης, να συμπεριλάβει τις ΜΜΕ άμεσα και να προωθήσει πιστώσεις όχι μόνο μέσω τραπεζών στα κράτη μέλη, διότι φαίνεται ότι υπάρχουν πάρα πολλές διαφορές μεταξύ των κρατών μελών, ιδιαίτερα μεταξύ των νέων κρατών μελών. Θα ήθελα να σας συγχαρώ ξανά, και με χαρά μας θα υποστηρίξουμε την έκθεση του κ. Lipietz στην αυριανή ψηφοφορία. 
<SPEAKER ID="63" LANGUAGE="PT" NAME="dos Santos," AFFILIATION="εξ ονόματος της Ομάδας PSE">
<P>
Κύριε Πρόεδρε, ο κ. Lipietz κατέθεσε μία πολύ λογική αρχική πρόταση, η οποία προετοιμάζει το έδαφος για μία τελική έκθεση υψηλής ποιότητας και μία ευρεία συναίνεση και η οποία, κατά τη γνώμη μου, αξίζει τη στήριξη αυτού του Σώματος. 
<SPEAKER ID="64" LANGUAGE="NL" NAME="In 't Veld," AFFILIATION="εξ ονόματος της Ομάδας ALDE">
<P>
Τέλος, όπως επεσήμαναν ήδη κάποιοι βουλευτές, έχει σημειωθεί σημαντική πρόοδος στους τομείς της διαφάνειας και της διακυβέρνησης. Υπάρχουν, ωστόσο, ακόμη κάποια σημεία κριτικής, συμπεριλαμβανομένης της κριτικής που άσκησε η Bank Watch και βασικά και ο εισηγητής. Το μόνο που μπορώ να συμβουλέψω την ΕΤΕπ είναι να λάβει σοβαρά υπόψη αυτή την κριτική και να συνεχίσει τη θετική πορεία της. Αν συμβεί αυτό, τότε αναμφίβολα θα έχουμε ακόμη περισσότερους λόγους να επαινέσουμε τον επόμενο χρόνο την ΕΤΕπ. 
<SPEAKER ID="65" LANGUAGE="FI" NAME="Seppänen," AFFILIATION="εξ ονόματος της Ομάδας GUE/NGL.">
<P>
Οι πιστώσεις της ΕΤΕπ είναι ένας εύκολος τρόπος για να βοηθηθεί η οικονομική ανάπτυξη χωρών εκτός της Ευρωπαϊκής Ένωσης. Με αυτόν τον στόχο κατά νου, κάθε χρόνο πραγματοποιούμε μια μεταφορά πόρων από τον προϋπολογισμό της Ένωσης σε ένα ειδικό Ταμείο Εγγυήσεων, που χρησιμεύει ως εγγύηση στην ΕΤΕπ σε περίπτωση αδυναμίας εκπλήρωσης των υποχρεώσεων των δανείων. Οι αδυναμίες αυτές είναι ελάχιστες. Επομένως, υπάρχουν σοβαροί λόγοι για τη μείωση αυτού του μεριδίου δανείων της ΕΤΕπ που εγγυάται η Ένωση μέσω του Ταμείου Εγγυήσεων. Η ίδια η Ευρωπαϊκή Τράπεζα Επενδύσεων δεν ζητάει καν την εγγύηση κατά 100% όλων των δανείων που χορηγεί. Επιπλέον, υπάρχουν λόγοι για τη μείωση του ποσοστού στο οποίο βασίζεται η μεταφορά πόρων από τον προϋπολογισμό της ΕΕ στο Ταμείο Εγγυήσεων. Αν επιβάλλαμε αυτές τις αλλαγές, θα μπορούσαμε να αυξήσουμε το μερίδιο των δανείων της ΕΤΕπ που μπορεί να χαρακτηριστεί αναπτυξιακή βοήθεια προς χώρες που δεν ανήκουν στην ΕΕ. Αναμένουμε από την Επιτροπή να προτείνει μια τροποποίηση των όρων χρήσης του Ταμείου Εγγυήσεων και θα ήθελα να ζητήσω από τον Πρόεδρο της Ευρωπαϊκής Τράπεζας Επενδύσεων, κ. Maystadt, να επιβεβαιώσει, εξ ονόματος της Τράπεζας, ότι αυτές οι αλλαγές θα ήταν αιτιολογημένες και ότι η Τράπεζα δεν θα ήταν αντίθετη με αυτές.
<SPEAKER ID="66" LANGUAGE="NL" NAME="Blokland," AFFILIATION="εξ ονόματος της Ομάδας IND/DEM.">
<P>
    Κύριε Πρόεδρε, θα ήθελα καταρχάς να ευχαριστήσω τον κ. Lipietz για την έκθεσή του σχετικά με τις δραστηριότητες της Ευρωπαϊκής Τράπεζας Επενδύσεων. Είδαμε πέρσι στην Επιτροπή Οικονομικών και Νομισματικών Θεμάτων με το σχέδιο έκθεσης της κ. Ridruejo ότι η σύνταξη έκθεσης για τις δραστηριότητες της ΕΤΕπ δεν είναι κάτι εύκολο. Το να στοχαζόμαστε σε τέτοιο υπερβολικό βαθμό σχετικά με τα ευρωπαϊκά θεσμικά όργανα είναι αντιπαραγωγικό και δεν τιμά την κατάσταση στην οποία πρέπει να εργάζεται το όργανο. Η περιεκτική έκθεση που συζητούμε σήμερα, ωστόσο, είναι ισορροπημένη και έχω να κάνω κάποιες παρατηρήσεις σχετικά με αυτήν.
<P>
Αυτό που θεωρώ θλιβερό στην έκθεση του κ. Lipietz είναι η έλλειψη προσοχής στον αντίκτυπο που έχει η χορήγηση πιστώσεων στο περιβάλλον. Η περιβαλλοντική έκθεση της ΕΤΕπ είναι, κατά την άποψή μου, υπερβολικά περιορισμένη. Η χορήγηση πιστώσεων στις επιχειρήσεις πρέπει να αξιολογείται επίσης από την άποψη των περιβαλλοντικών της επιπτώσεων, και αυτός είναι ο λόγος που θα υποστήριζα τη συμπερίληψη μιας έκθεσης περιβαλλοντικών επιπτώσεων στις αξιολογήσεις των πιστώσεων. Ο εισηγητής δικαίως καταλήγει, στην παράγραφο 20, ότι θα πρέπει να δοθεί μεγαλύτερη προσοχή στη βελτίωση του λογιστικού ελέγχου της ΕΤΕπ. Πέρα από την αξιολόγηση των πιστώσεων και των όρων υπό τους οποίους χορηγούνται, πρέπει επίσης να αξιολογείται η οργάνωση της ΕΤΕπ. Πρέπει να τεθούν ζητήματα σχετικά με την αποδοτικότητα της οργάνωσης και με τον τρόπο που λογοδοτεί για τους πόρους που έχουν δαπανηθεί. Η ΕΤΕπ είναι ένα χρηματοπιστωτικό ίδρυμα της ΕΕ που συνεστήθη διά συνθήκης, και πρέπει να υπόκειται, ως εκ τούτου, στον έλεγχο του Ελεγκτικού Συνεδρίου. Μια καλή σχέση με το Ελεγκτικό Συνέδριο και την OLAF θα μπορέσει να συμβάλει στην αύξηση της εμπιστοσύνης.
<P>
Τέλος, χαιρετίζουμε ιδιαιτέρως την αναφορά στις μικροπιστώσεις στην παράγραφο 6. Όταν υποστηρίζονται πρωτοβουλίες μικρής κλίμακας, είναι δυνατή η παροχή μιας υπηρεσίας επί παραγγελία και είναι ευχάριστο που βλέπουμε ότι το μέσο αυτό λαμβάνει την αναγνώριση που του αξίζει. Από αυτή την άποψη, ζητώ να δοθεί έμφαση στην ποιότητα των σχεδίων καθαυτών και των πιστώσεων που χορηγούνται. Η ξαφνική αύξηση αυτού του είδους πιστώσεων περιλαμβάνει τον κίνδυνο να εξετάζεται ανεπαρκώς η ποιότητα των σχεδίων και των πιστώσεων. Εφόσον πρέπει να εξεταστεί προσεκτικά το είδος των σχεδίων που είναι επιλέξιμα, απευθύνω έκκληση για μια σταθερή προσέγγιση, που θα περιλαμβάνει τη συνεργασία με ιδρύματα τα οποία έχουν εμπειρία από μικροπιστώσεις. Προκειμένου να αποφύγει να καταστεί το μέσο θύμα της ίδιας της επιτυχίας του, η ΕΤΕπ πρέπει να δεσμευτεί ενεργά σε μια μόνιμα υψηλή ποιότητα των μικροπιστώσεων. 
<SPEAKER ID="67" LANGUAGE="DE" NAME="Martin, Hans-Peter (ΝΙ ). –" AFFILIATION="International Herald Tribune">
<P>
Ακριβώς αυτή τη στιγμή, συγκαλείται το Προεδρείο του Σώματος και το θέμα 8 της ημερήσιας διάταξης της συνάντησης είναι αρκετά προβληματικό. Σχεδιάζεται μία επίθεση κατά της ελευθερίας του Τύπου. Σε ένα Σώμα που ισχυρίζεται προς τα έξω ότι υπερασπίζεται τη διαφάνεια, το Προεδρείο, χωρίς να διαπραγματευτεί με τα μέλη και χωρίς καμία δημοσιότητα, προτίθεται να θέσει κανόνες, οι οποίοι χλευάζουν την ελευθερία του Τύπου και επιδιώκουν να μην επιτρέψουν τίποτε άλλο παρά μόνο τη δουλοπρεπή και άκριτη έκθεση πεπραγμένων.
<P>
Θα ήθελα απλώς να το επισημάνω στο κοινό, και προηγουμένως ζήτησα από τον Πρόεδρο να το αποτρέψει. Το ίδιο μπορεί να ειπωθεί για το θέμα 7 της ημερήσιας διάταξης της συνάντησης.
<P>
Επικροτώ θερμά την παράγραφο 21 της παρούσας έκθεσης, στην οποία εκφράζεται ανησυχία σχετικά με ενδεχόμενες συγκρούσεις συμφερόντων στη διοίκηση της ΕΤΕπ, για την οποία υπήρξαν κατ’ επανάληψη δημοσιεύματα στον Τύπο. Παρατηρώ με ενδιαφέρον ότι έχει κατατεθεί ήδη τροπολογία για να διαγραφεί.
<P>
Θυμάμαι ακόμη πολύ καλά τα σχετικά δημοσιεύματα το περασμένο καλοκαίρι, για παράδειγμα στο φύλλο της 19ης Αυγούστου της . Δεν μπορώ να αποδείξω ότι αυτές οι συγκρούσεις συμφερόντων έχουν επιλυθεί ούτε ότι υπάρχει διαφάνεια σχετικά με αυτές και δεν πιστεύω ότι μπορούμε, σε αυτό το πρώιμο στάδιο, να είμαστε τόσο γενναιόδωροι όταν επαινούμε την Τράπεζα Επενδύσεων. Όσο σημαντική κι αν θεωρώ γενικά την Τράπεζα, μπορούμε να δούμε ότι η έλλειψη διαφάνειας αποκλείει τη δυνατότητα εμπιστοσύνης και δημοκρατίας, τόσο σε αυτό το Σώμα όσο και στην ΕΤΕπ. 
<SPEAKER ID="68" LANGUAGE="DE" NAME="Karas (PPE-DE )." AFFILIATION="(Ο Πρόεδρος διακόπτει τον ομιλητή)">
<P>
Κάνετε καλή δουλειά και γι’ αυτό θα ήθελα να ευχαριστήσω όχι μόνο εσάς, αλλά και τον απερχόμενο Αντιπρόεδρο της Εκτελεστικής Επιτροπής της ΕΤΕπ, καθηγητή κ. Ewald Nowotny, ο οποίος είναι επίσης Αντιπρύτανης του Πανεπιστημίου Οικονομικών και Διοίκησης Επιχειρήσεων της Βιέννης, για την εξαιρετική δουλειά που έχει κάνει.
<P>
Τι είναι η ΕΤΕπ; Είναι μια δημόσια τράπεζα, η οποία δημιουργήθηκε από τη Συνθήκη των Ευρωπαϊκών Κοινοτήτων ως το σημαντικότερο χρηματοοικονομικό όργανο με στόχο την πραγματοποίηση των σκοπών της Ευρωπαϊκής Ένωσης μέσω ιδίων επενδύσεων και επενδύσεων που προωθούνται από αυτή. Γι’ αυτόν τον λόγο, ελπίζω να μην αποτελεί σύμπτωση το γεγονός ότι αυτή η εβδομάδα μας βρίσκει να συζητούμε, μαζί με την ΕΤΕπ, για την ενδιάμεση αναθεώρηση της στρατηγικής της Λισαβόνας και τις προετοιμασίες της εαρινής συνόδου κορυφής. Σας θεωρώ δίαυλο επικοινωνίας για τη στρατηγική της Λισαβόνας, με την αποστολή να υποστηρίξετε ακριβώς αυτούς τους στόχους της ανάπτυξης, της απασχόλησης, της ανταγωνιστικότητας, της κοινωνικής συνοχής και της αειφορίας, και γι’ αυτό σας ζητώ επίσης, στο μέλλον, να ευθυγραμμίζετε τις εκθέσεις σας με τη νέα στρατηγική της Λισαβόνας που εκπόνησε η Επιτροπή και με τα σχέδια δράσης των κρατών μελών, λαμβάνοντας, συγκεκριμένα, ακόμη περισσότερο υπόψη τις παραγράφους 5, 8 και 10, οι οποίες αφορούν τις μικρές και μεσαίες επιχειρήσεις, που είναι η καρδιά της ευρωπαϊκής οικονομίας και παίζουν κεντρικό ρόλο στη δημιουργία θέσεων εργασίας.
<SPEAKER ID="69" LANGUAGE="NL" NAME="Van den Burg (PSE )." AFFILIATION="">
<P>
    Κύριε Πρόεδρε, θα ήθελα και εγώ να διαχωρίσω τη θέση μου από τις παρατηρήσεις που έκανε ο κ. Martin. Το σημείο 21 του ψηφίσματος δεν εκφράζει επ’ ουδενί δυσαρέσκεια από την πλευρά μας για τη διαφάνεια της ΕΤΕπ. Επιπλέον, τα γεγονότα στα οποία αναφέρεται ο κ. Martin –οι αναταραχές και η φασαρία που προσπάθησαν να δημιουργήσουν κάποια άτομα πέρσι ως αντίδραση σε μία έκθεση για την Ευρωπαϊκή Τράπεζα Επενδύσεων– φάνηκαν ότι ήταν κατασκευασμένα.
<P>
Σε αυτή την ομιλία, πρωταρχικός μου στόχος είναι να τονίσω τη σχέση μεταξύ των δραστηριοτήτων της ΕΤΕπ και της στρατηγικής της Λισαβόνας. Νομίζω ότι το σλόγκαν «Επενδύσεις, επενδύσεις, επενδύσεις», ως παραλλαγή του τίτλου της έκθεσης Kok II «Θέσεις εργασίας, θέσεις εργασίας, θέσεις εργασίας», πρέπει να είναι μία από τις φράσεις κλειδιά της στρατηγικής της Λισαβόνας. Η ΕΤΕπ διαδραματίζει έναν κρίσιμο ρόλο σε αυτήν. Θα ήθελα, για παράδειγμα, να αναφέρω τα 7,1 δισεκατομμύρια ευρώ που επενδύθηκαν το 2004 στο πλαίσιο της πρωτοβουλίας για την Καινοτομία. Οι επενδύσεις αυτές είναι ακριβώς αυτό που χρειαζόμαστε, δηλαδή επενδύσεις στην έρευνα και την ανάπτυξη, στην εκπαίδευση και την κατάρτιση, και στις εξελίξεις στον τομέα των ΤΠΕ.
<P>
Στο υπόμνημα που παρουσιάστηκε στο Συμβούλιο του ECOFIN στις 2 Φεβρουαρίου, παρατήρησα ότι υιοθετήθηκε μια καινοτόμα προσέγγιση όσον αφορά επίσης τα χρηματοδοτικά μέσα. Αυτό το υπόμνημα περιέχει μια σειρά ιδεών που έχουν εν μέρει εφαρμοστεί, αλλά σε έναν βαθμό αναπτύσσονται ακόμη. Οι ιδέες αυτές αποσκοπούν στο να διασφαλίσουν ότι ορισμένες επιλογές που έχει στη διάθεσή της η ΕΤΕπ μπορούν να αναπτυχθούν περαιτέρω και μπορούν να χρησιμοποιηθούν όσο το δυνατόν πιο αποτελεσματικά για τις μικροπιστώσεις, για τις μικρές και μεσαίες επιχειρήσεις, για εκείνες ακριβώς τις καινοτόμες επενδύσεις που απαιτούνται. Θα ήθελα ειδικότερα να μην παραλείψω να αναφέρω την ηλεκτρονική τεχνολογία, τα κέντρα αξιολογήσεως και τη συνεργασία μεταξύ των διαφόρων δραστηριοτήτων στο πλαίσιο του προγράμματος πλαισίου για την έρευνα. Ελπίζω επίσης ότι οι υπουργοί του ECOFIN θα εδραιώσουν μια σχέση μεταξύ των επενδύσεων και του τρόπου με τον οποίο το Σύμφωνο Σταθερότητας και Ανάπτυξης αντιμετωπίζει τις δαπάνες και τις επενδύσεις. Ελπίζω επίσης ότι η συζήτηση αυτή θα συνεχιστεί. 
<SPEAKER ID="70" LANGUAGE="DE" NAME="Zimmer (GUE/NGL )." AFFILIATION="">
<P>
Επίσης, πρέπει να ειπωθεί κάτι για την παρούσα δυνατότητα παροχής βοήθειας για την ανοικοδόμηση των περιοχών, που επλήγησαν από το τσουνάμι και τις καταστροφικές πλημμύρες. Όσο επιτυχημένη από επικοινωνιακή άποψη και αν ήταν για τον κ. Barroso, τον Πρόεδρο της Επιτροπής, η ανακοίνωση βοήθειας ύψους ενός δισεκατομμυρίου ευρώ, η οποία θα διευθετηθεί μέσω της ΕΤΕπ, θα ήθελα με την ευκαιρία να επισημάνω ότι τα χρήματα δεν θα αποδεσμευθούν, αν οι συνθήκες παραμείνουν ως έχουν. Η ίδια η ΕΤΕπ έχει τονίσει πολλές φορές ότι δεν έχει την εντολή που χρειάζεται για τη χρήση αυτών των πόρων στις εν λόγω περιοχές, και το κόστος του δανεισμού θα ήταν πολύ υψηλό, αν δεν υπήρχε συγχρηματοδότηση από την Επιτροπή. Γι’ αυτόν τον λόγο, ζητώ από το Σώμα να μην κωφεύσει στα αιτήματα μίας τέτοιας συγχρηματοδότησης. 
<SPEAKER ID="71" LANGUAGE="PL" NAME="Czarnecki, Ryszard (NI )." AFFILIATION="">
<P>
     Κύριε Πρόεδρε, κυρίες και κύριοι, η Ευρωπαϊκή Τράπεζα Επενδύσεων οφείλει και πρέπει να συνεργαστεί στενά με την Ευρωπαϊκή Κεντρική Τράπεζα και την Ευρωπαϊκή Επιτροπή, αλλά ταυτόχρονα πρέπει να διασαφηνιστούν οι προτεραιότητές της. Αν θέλουμε να πραγματοποιηθεί αληθινή ολοκλήρωση στην ΕΕ, και όχι μόνο πολιτική ολοκλήρωση, αλλά και πρακτική και λειτουργική ολοκλήρωση, τότε πρέπει να δοθεί χρηματοδότηση για τα διευρωπαϊκά δίκτυα μεταφορών. Αν θέλουμε να αναπτυχθεί η ευρωπαϊκή οικονομία, τότε η Ευρωπαϊκή Τράπεζα Επενδύσεων πρέπει να εντείνει τη στήριξή της για τον τομέα των ΜΜΕ, για τον τομέα της κοινωνικής οικονομίας και για αυτό που είναι γνωστό ως τοπικές υπηρεσίες, καθώς αυτό είναι ιδιαίτερα σημαντικό από δημογραφικής απόψεως. Είναι απολύτως σημαντικό να υπάρξουν ίσοι όροι όσον αφορά τη χορήγηση των δανείων. Ορισμένα κράτη μέλη λαμβάνουν σχετικά μικρό όγκο δανείων και ο τομέας των ΜΜΕ τους θα έπρεπε να λαμβάνει περισσότερα. Για τον σκοπό αυτόν, η Ευρωπαϊκή Τράπεζα Επενδύσεων πρέπει να βελτιώσει τις διοικητικές διαδικασίες της και να αυξήσει την πρόσβαση για τους τοπικούς χρηματοδοτικούς εταίρους και τις ΜΜΕ. Είναι σημαντικό όλα τα σχετικά με την ΕΕ όργανα, και ειδικότερα τα χρηματοπιστωτικά ιδρύματα, να είναι διαφανή. Δυστυχώς, ωστόσο, έχει υποπέσει στην αντίληψή μας ότι υπάρχουν συγκρούσεις συμφερόντων μεταξύ αυτών που κρατούν τα ηνία της ΕΤΕπ. Σας παραπέμπω στην παράγραφο 21 της πρότασης ψηφίσματος, για παράδειγμα. Πρόκειται για εξαιρετικά άσχημη είδηση. Τέτοιου είδους συγκρούσεις δεν πρέπει να επιτραπεί να συνεχιστούν, διότι δίνουν μια αρνητική εικόνα για την ΕΤΕπ. Σας ευχαριστώ. 
<SPEAKER ID="72" LANGUAGE="" NAME="Μπατζελή (PSE )." AFFILIATION="">
<P>
Και κλείνοντας, θα ήθελα επίσης να ευχαριστήσω και τον εισηγητή, κ. Lipietz, για την εξαιρετική του έκθεση. 
<SPEAKER ID="73" LANGUAGE="FR" NAME="Maystadt," AFFILIATION="Πρόεδρος της Ευρωπαϊκής Τράπεζας Επενδύσεων">
<P>
    Κύριε Πρόεδρε, επιτρέψτε μου καταρχάς να σας ευχαριστήσω, διότι ακολουθήσατε την παράδοση που καθιερώθηκε κατά την προηγούμενη κοινοβουλευτική θητεία. Όπως ανέφερε ο κ. Lipietz πριν λίγο, πέρασαν μόνο πέντε χρόνια από τότε που η Ευρωπαϊκή Τράπεζα Επενδύσεων κλήθηκε σε διάλογο με το Ευρωπαϊκό Κοινοβούλιο. Από την πλευρά μου, χαίρομαι γι’ αυτό.
<P>
Είναι αλήθεια ότι η Ευρωπαϊκή Τράπεζα Επενδύσεων δεν αποτελεί επισήμως θεσμικό όργανο της Ευρωπαϊκής Ένωσης. Μέτοχοί της είναι τα κράτη μέλη και είμαστε υπόλογοι στους μετόχους μας, δηλαδή στις εθνικές κυβερνήσεις και τα κοινοβούλια· από την άλλη πλευρά όμως, η Ευρωπαϊκή Τράπεζα Επενδύσεων δημιουργήθηκε από τη Συνθήκη και η αποστολή της, καθώς αναφέρθηκε, είναι να στηρίζει οικονομικά τους πολιτικούς στόχους της Ευρωπαϊκής Ένωσης. Νομίζω, συνεπώς, ότι είναι πολύ σωστό να καλείται η Τράπεζα να λογοδοτεί ενώπιον των αιρετών εκπροσώπων των ευρωπαίων πολιτών και μπορώ να βεβαιώσω, όπως επεσήμανε εξαρχής ο κ. Lipietz, ότι αυτός ο διάλογος είναι παραγωγικός.
<P>
Αυτός ο διάλογος είναι παραγωγικός. Πιστεύω ότι πρέπει να τον συνεχίσουμε με διάφορες επιτροπές. Δεν θα επεκταθώ περισσότερο στα θέματα διακυβέρνησης και διαφάνειας που μόλις ανέφερα. Θα απαντήσω απλώς στην κ. Wortmann-Kool ότι παραμένουμε ανοιχτοί στο θέμα της προληπτικής εποπτείας. Κανείς άλλος διεθνής χρηματοπιστωτικός οργανισμός δεν υπόκειται σε αυτό το είδος εποπτείας για έναν πολύ απλό λόγο: ο κύριος στόχος της προληπτικής εποπτείας είναι η προστασία των καταθετών. Όμως, οι διεθνείς χρηματοπιστωτικοί οργανισμοί δεν έχουν καταθέτες.
<P>
Παρόλα αυτά, παραμένουμε ανοιχτοί. Το Κοινοβούλιο είχε προτείνει να εποπτεύεται η ΕΤΕπ από την Ευρωπαϊκή Κεντρική Τράπεζα . Τα κράτη μέλη δεν θέλησαν να παραχωρήσουν τέτοιες εξουσίες στην ΕΚΤ. Εν πάση περιπτώσει, μπορώ να σας δηλώσω ότι αποφασίσαμε, σε εθελοντική βάση, να εφαρμόσουμε τους νέους κανονισμούς της Βασιλείας II. Κατά συνέπεια, αν κάποτε τεθούμε υπό εποπτεία, θα είμαστε σε θέση να αποδείξουμε στην αρμόδια αρχή ότι εφαρμόσαμε τους σχετικούς κανόνες.
<P>
Δυο λόγια για τις δραστηριότητές μας στην Ευρωπαϊκή Ένωση. Επισήμανα την ιδιαίτερη έμφαση που απέδωσαν πολλά μέλη του Κοινοβουλίου στη συμβολή μας στη στρατηγική της Λισαβόνας. Πραγματικά, στη Λισαβόνα, το Ευρωπαϊκό Συμβούλιο ζήτησε από την ΕΤΕπ να καταθέσει τη συμβολή της στη χρηματοδότηση ορισμένων τομέων που θεωρήθηκαν απόλυτες προτεραιότητες για τη συγκεκριμένη στρατηγική. Γνωρίζετε, άλλωστε, πόσο ουσιώδους σημασίας είναι η αύξηση των επενδύσεων στην έρευνα και στην εκπαίδευση στο πλαίσιο της στρατηγικής της Λισαβόνας. Εγκαινιάσαμε λοιπόν, μετά τη Λισαβόνα, ένα πρόγραμμα που αποκαλούμε «i2i»: Πρωτοβουλία για την Καινοτομία 2010. Στο πλαίσιο αυτού του προγράμματος, έχουμε ήδη συνάψει δάνεια ύψους 24 δισεκατομμυρίων ευρώ. Για να είμαι πιο ακριβής: 7 δισεκατομμύρια για την εκπαίδευση, 10 δισεκατομμύρια για την έρευνα και την ανάπτυξη και 7 δισεκατομμύρια για τη διάδοση των νέων τεχνολογιών. Έχουμε κάθε πρόθεση να συνεχίσουμε αυτήν την πορεία και, όπως είπε ο κ. Lipietz, να προσφέρουμε μια συμβολή που υπερβαίνει τα λόγια και τις δηλώσεις αρχής, που εκτείνεται ως τη χρηματοδότηση ορισμένων πολύ συγκεκριμένων σχεδίων, προσπαθώντας συγχρόνως, όπως υπογράμμισε η κ. van den Burg, να αναπτύξουμε νέα μέσα χρηματοδότησης. Στο πλαίσιο του προγράμματος i2i, έχουμε ήδη εγκρίνει νέους τύπους δανείων, με καταμερισμό κινδύνων. Σε συνεργασία με την Επιτροπή, επεξεργαζόμαστε επί του παρόντος μεθόδους που θα μας επέτρεπαν να προχωρήσουμε ακόμη περισσότερο προς αυτή την κατεύθυνση, να αναλάβουμε ακόμη περισσότερους κινδύνους, εφόσον πρόκειται για τομείς που από τη φύση τους απαιτούν από τον χρηματοδότη να αποδέχεται την ανάληψη ενός μέρους του κινδύνου.
<P>
Μια λέξη, κλείνοντας, για τις δραστηριότητές μας εκτός Ευρωπαϊκής Ένωσης. Οφείλουμε πράγματι να τις τοποθετήσουμε στο πλαίσιο της νέας προσέγγισης της Ευρωπαϊκής Ένωσης στα θέματα εξωτερικής πολιτικής. Όπως ανέφερε εν συντομία η κ. Zimmer, στόχος είναι ο καλύτερος συνδυασμός των πόρων της Επιτροπής, των κρατών μελών και της Ευρωπαϊκής Τράπεζας Επενδύσεων, ώστε να γίνει αποτελεσματικότερη η συμβολή μας στην ανάπτυξη και αμεσότερη η συμμετοχή μας στην επιδίωξη των Στόχων της Χιλιετίας.
<P>
Στον κ. Seppänen θα απαντήσω απλώς ότι είμαστε απόλυτα σύμφωνοι με την πρότασή του σχετικά με το εγγυητικό κεφάλαιο. Όσο για την επανεξισορρόπηση και το διάγραμμα, δεν απόκειται σε εμάς να αποφασίσουμε, αλλά στο Συμβούλιο, που μας αναθέτει εντολές για διάφορες περιφέρειες.
<SPEAKER ID="74" LANGUAGE="" NAME="Πρόεδρος." AFFILIATION="">
<P>
   Ευχαριστώ εσάς, κύριε Maystadt, και τον οργανισμό σας για το έργο που επιτελεί. 
<SPEAKER ID="75" LANGUAGE="DE" NAME="Martin, Hans-Peter (NI ). –" AFFILIATION="">
<P>
   Κύριε Πρόεδρε, αναφέρομαι στο άρθρο 145 του ισχύοντος Κανονισμού. Μία συνάδελφος απευθύνθηκε προσωπικά σε μένα και δεν γνωρίζω αν παρερμηνεύτηκα εγώ ή αυτή.
<P>
Πάντως, θα ήθελα να επαναλάβω, για να είμαι σαφής, ότι όσα ανέφερα σχετίζονταν συγκεκριμένα με το άρθρο 21 της παρούσας έκθεσης, το οποίο εκφράζει ακριβώς αυτές τις ανησυχίες. Αν λοιπόν οι εκπρόσωποι των δύο μεγάλων κομμάτων σε αυτό το Σώμα –σχηματίζοντας ένα είδος Μεγάλου Συνασπισμού– μας λένε ότι όλα είναι εντάξει, τότε συνεπώς θα μπορεί και κάποιος που δεν ανήκει σε αυτόν τον Μεγάλο Συνασπισμό να πει ότι δεν είναι εντάξει, και αυτό με οδηγεί στο δεύτερο θέμα.
<P>
Ένας σεβαστός συνάδελφος αναφέρθηκε στην απουσία μου από την ψηφοφορία για αυτή την έκθεση. Αυτό έχει να κάνει με το γεγονός ότι συμμετείχα σε τρεις επιτροπές, οι συναντήσεις των οποίων δυστυχώς συμπίπτουν πολύ συχνά, και δύσκολα μπορώ να βρίσκομαι σε τρία μέρη ταυτόχρονα. Πληροφοριακά και χάριν αυτού που ονομάζεται αντικειμενικότητα, επιτρέψτε μου να επισημάνω ότι ο Ewald Nowotny –στον οποίο ακριβώς αναφέρθηκε ο σεβαστός κύριος– ήταν μία από τις βασικές πηγές πληροφόρησης για αυτή την κρίσιμη εισήγηση, έτσι ώστε είναι ατυχές το γεγονός ότι πρέπει να συνεχίσουμε να ασχολούμαστε με όλα αυτά τα προβλήματα, αν πρέπει να επιτύχουμε τη σαφήνεια και τη διαφάνεια, την οποία ακόμη δεν έχουμε. 
<SPEAKER ID="76" LANGUAGE="" NAME="Πρόεδρος." AFFILIATION="">
<SPEAKER ID="77" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A6-0012/2005) της Επιτροπής Βιομηχανίας, Έρευνας και Ενέργειας σχετικά με την κοινή θέση του Συμβουλίου ενόψει της έγκρισης κανονισμού του Ευρωπαϊκού Κοινοβουλίου και του Συμβουλίου που αφορά τους όρους πρόσβασης στα δίκτυα μεταφοράς φυσικού αερίου (Εισηγητής: Esko Seppänen). 
<SPEAKER ID="78" LANGUAGE="FI" NAME="Seppänen (GUE/NGL )," AFFILIATION="εισηγητής">
<SPEAKER ID="79" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
    Κύριε Πρόεδρε, η πρόταση κανονισμού του Ευρωπαϊκού Κοινοβουλίου και του Συμβουλίου που αφορά τους όρους πρόσβασης στα δίκτυα μεταφοράς αερίου αποτελεί καλό παράδειγμα καρποφόρας συνεργασίας μεταξύ των θεσμικών οργάνων και κατά συνέπεια επιτυχούς έκβασης. Χάρη στην εποικοδομητική προσέγγιση του εισηγητή, κ. Seppänen, και των συναδέλφων του από όλες τις πολιτικές ομάδες του Κοινοβουλίου, καταλήξαμε σε ένα κείμενο που θα επιφέρει τα επιθυμητά αποτελέσματα. Για τον λόγο αυτόν, θα ήθελα να σας ευχαριστήσω όλους. Η δέσμευσή σας σε αυτή τη νομοθετική πρόταση εξασφάλισε όχι μόνο την ποιότητα του κειμένου αλλά επίσης την ταχεία και αποδοτική αντιμετώπιση.
<P>
Οι συζητήσεις για μία εθελοντική συμφωνία σχετικά με κατευθυντήριες γραμμές για τους όρους πρόσβασης χωρίς διακρίσεις σε εγκαταστάσεις αποθήκευσης οδεύουν προς την επιτυχή τους ολοκλήρωση. Μια τέτοια συμφωνία αποτελεί τον πιο αποτελεσματικό τρόπο για την επίτευξη ταχύτατων βελτιώσεων στην αγορά από την 1η Απριλίου 2005, με την προϋπόθεση ότι η βιομηχανία θα τηρεί τις διατάξεις της συμφωνίας.
<SPEAKER ID="80" LANGUAGE="DE" NAME="Reul," AFFILIATION="">
<P>
Χρησιμοποιήσαμε ως βάση αυτών των διαβουλεύσεων τις εθελοντικές συμφωνίες και κατευθυντήριες γραμμές για την καλύτερη εφαρμογή, που συμφωνήθηκαν στη Μαδρίτη το 2003. Πιστεύω ότι ήταν ευφυές εκ μέρους μας να βασιστούμε σε μία ομοφωνία τέτοιου είδους και γι’ αυτό συμφωνώ με τον κ. Seppänen ότι θα είναι χρήσιμο να το λάβουμε υπόψη σε ψηφοφορίες για μεταγενέστερες εξελίξεις. Όπως και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ως σύνολο, είμαι της γνώμης ότι αυτό σημαίνει πως ήταν καλό το ότι αυτός ο κανονισμός δεν αναφερόταν στην αποθήκευση αερίου, για την οποία δεν υπήρξε ομοφωνία μέχρι τώρα, ούτε και είμαι πεπεισμένος ότι υπάρχουν σημαντικοί λόγοι να υπάρξει ένα νομικό καθεστώς. Προτιμότερες είναι οι εθελοντικές συμφωνίες, όπου υπάρχουν. Δεν χρειάζεται να υπάγονται τα πάντα σε νομικές δεσμεύσεις και θα πρέπει να περιμένουμε να δούμε πώς θα εξελιχθεί αυτή η διαδικασία από εδώ και στο εξής.
<SPEAKER ID="81" LANGUAGE="" NAME="" AFFILIATION="Αντιπροέδρου">
<SPEAKER ID="82" LANGUAGE="DE" NAME="Rapkay," AFFILIATION="">
<P>
   Κύριε Πρόεδρε, κύριε Επίτροπε, επιτρέψτε μου να ξεκινήσω εκφράζοντας τις ειλικρινείς ευχαριστίες μου προς τον εισηγητή, κάτι που κανονικά δεν κάνω, γιατί θεωρώ ότι το καθήκον ενός εισηγητή είναι να παραδίδει μία ικανοποιητική εργασία και ότι δεν χρειάζονται ευχαριστίες όταν τα πράγματα γίνονται όπως πρέπει. Αλλά εδώ επρόκειτο για μια πραγματικά πολύπλοκη υπόθεση και ο κ. Seppänen τη χειρίστηκε εξαιρετικά. Φυσικά η συζήτηση δεν ξεκίνησε τώρα· εμείς και πολλοί άλλοι βουλευτές γνωριζόμαστε ήδη από το προηγούμενο Κοινοβούλιο και ήμασταν εκεί από την πρώτη ανάγνωση, η οποία ήταν ήδη αρκετά πολύπλοκη.
<P>
Τώρα, το Συμβούλιο έχει συνταχθεί με το Κοινοβούλιο υιοθετώντας πολλά από όσα συζητήσαμε στην φάση της πρώτης ανάγνωσης –αρχικά σε υψηλούς τόνους– και μετά τα αποδεχτήκαμε, και βασικά μπορούμε να είμαστε ικανοποιημένοι. Απλώς συμβαίνει τα νέα Κοινοβούλια να φέρνουν μαζί τους νέους ανθρώπους, με νέες ιδέες και νέες προτάσεις. Φυσικά, οι νέοι βουλευτές έχουν νέες ιδέες, και το γεγονός ότι είχε ήδη επιτευχθεί σε μεγάλο βαθμό ένας συμβιβασμός με το Συμβούλιο σήμαινε ότι ήταν πολύ δύσκολο να γίνουν αποδεκτές. Ξέρω ότι ο κ. Seppänen ήταν ήδη υπέρ του να υιοθετήσουμε την πρόταση της Επιτροπής και τη θέση του Συμβουλίου χωρίς σημαντικές τροποποιήσεις, και γι’ αυτό πέτυχε να γίνουν κατανοητά τα συμφέροντα του Κοινοβουλίου και να διαπραγματευτεί με επιτυχία την αποδοχή τους από το Συμβούλιο.
<P>
Αλλά ας έρθω στο θέμα: ούτε στην ενεργειακή αγορά ούτε σε άλλες αγορές δεν θέλουμε ανταγωνισμό για χάρη του ανταγωνισμού, αλλά γνωρίζουμε καλά ότι ο ανταγωνισμός είναι στην ουσία το κατάλληλο μέσο, για να μπορέσουν πραγματικά να μεγιστοποιηθούν τα κέρδη αποδοτικότητας μιας κοινής αγοράς. Αυτή η κοινή αγορά και η αξιοποίηση αυτών των κερδών αποδοτικότητας απαιτούν να ανοίξουμε τα εθνικά τμήματα της αγοράς και να τα μετατρέψουμε σε μία ενιαία εσωτερική αγορά και ως εκ τούτου χρειάζεται διαφανής και χωρίς διακρίσεις πρόσβαση στα δίκτυα. Θεωρούμε ότι αυτός ο κανονισμός μεριμνά για τη θέσπιση πιο συγκεκριμένων, λεπτομερών και δεσμευτικών κατευθυντήριων γραμμών, συμπληρώνοντας με αυτόν τον τρόπο τις διατάξεις της οδηγίας του 2003 για την εσωτερική αγορά που αφορούν το πλήρες άνοιγμα των αγορών αερίου.
<SPEAKER ID="83" LANGUAGE="IT" NAME="Prodi," AFFILIATION="εξ ονόματος της Ομάδας ALDE">
<P>
    Κύριε Πρόεδρε, κυρίες και κύριοι, ευχαριστώ και εγώ τον συνάδελφο κ. Seppänen για το εμπεριστατωμένο έργο που μας επέτρεψε να επιτελέσουμε. Ευχαριστώ επίσης τον Επίτροπο κ. Piebalgs για την παρουσία του.
<P>
Οι κύριες αλλαγές που εισήγαγε το Συμβούλιο αφορούν τις κατευθυντήριες γραμμές που ορίζει το άρθρο 9, των οποίων περιορίσθηκε το πεδίο εφαρμογής, την εξαίρεση του δικαιώματος της Επιτροπής να εγκρίνει νέες κατευθυντήριες γραμμές μέσω της διαδικασίας της επιτροπής και του δικαιώματός της να τροποποιεί τις κατευθυντήριες γραμμές που θεσπίζουν τα παραρτήματα. Οι κατευθυντήριες γραμμές αφορούν τις υπηρεσίες πρόσβασης προς τρίτους, τις αρχές των μηχανισμών της κατανομής των δυναμικοτήτων, τις διαδικασίες διαχείρισης της συμφόρησης και τις απαιτήσεις διαφάνειας.
<P>
Το Συμβούλιο εισήγαγε επίσης μία νέα παράγραφο στο άρθρο 9 με την οποία διασαφηνίζεται η διαφορά μεταξύ των εθνικών δικτύων αερίου που πρέπει να αντικατοπτρίζεται στις κατευθυντήριες γραμμές, στην εφαρμογή τους και στις μελλοντικές τροπολογίες.
<P>
Θα ήθελα να υπενθυμίσω επίσης ότι το Συμβούλιο μετέθεσε την ημερομηνία έναρξης ισχύος του κανονισμού από την 1η Ιουλίου 2005 στην 1η Ιουλίου 2006, εξαιρουμένης της παραγράφου 2 του άρθρου 9, που θα τεθεί σε ισχύ έξι μήνες αργότερα.
<P>
Εξ ονόματος της Ομάδας μου, θα ήθελα να εκφράσω την ικανοποίησή μας για τη συμφωνία που επετεύχθη με το Συμβούλιο, αν και, προσωπικά, θα προτιμούσα στον κανονισμό του Συμβουλίου και της Επιτροπής να είχε γίνει δεκτή και η ανάγκη ρύθμισης της πρόσβασης στις εγκαταστάσεις αποθήκευσης. Σε αυτήν την περίοδο του μεγάλου ψύχους, στην Ιταλία καταναλώθηκε το 10% των αποθεμάτων και θεωρώ, συνεπώς, σκόπιμο να υπενθυμίσω και αυτήν την πτυχή, καθώς και τη δυνατότητα συγκράτησης των τιμών με την αποθήκευση. Ελπίζω, ωστόσο, να ρυθμίσει σύντομα η Επιτροπή και αυτό το ζήτημα. 
<SPEAKER ID="84" LANGUAGE="DE" NAME="Caspary (ΡΡΕ-DE )." AFFILIATION="">
<P>
Καταρχάς, ας εξετάσουμε τους παραγωγούς, οι οποίοι, σε ό,τι αφορά εμάς, σήμερα περιλαμβάνουν τη Ρωσία, τη Νορβηγία και την Αλγερία, ένα ολιγοπώλιο που καθορίζει τις εξελίξεις στην αγορά αερίου, και μια δύναμη αγοράς που επιτρέπει, για παράδειγμα, στο 90% της τιμής του αερίου στην Ευρώπη να συνδέεται με το πετρέλαιο. Από οικονομική άποψη δεν υφίσταται λόγος γι’ αυτό· είναι μια ξεκάθαρη δύναμη επιρροής της αγοράς ή, για να το πούμε ωμά, δεν είναι τίποτε άλλο παρά ληστεία. Δεν υπάρχει καμία ένδειξη ανταγωνισμού μεταξύ των παραγωγών· σε τι χρησιμεύει η ρύθμιση για τα επόμενα στάδια, αν στα προηγούμενα στάδιαυπάρχει μόνο ένα ολιγοπώλιο των Τριών Μεγάλων; Η κατάσταση θυμίζει υπαίθρια αγορά, όπου, όταν υπάρχουν περισσότερες φράουλες, η τιμή πέφτει και, συνεπώς, χρησιμοποιώντας αυτό το παράδειγμα, οι Ρώσοι οφείλουν να φέρουν περισσότερο αέριο στην παγκόσμια αγορά και να αρχίσουν να ανταγωνίζονται τους Νορβηγούς, και ως εκ τούτου να πέσουν οι τιμές, αλλά δεν θα το κάνουν εθελοντικά και αυθόρμητα. Εδώ πρέπει να δράσει το Συμβούλιο και η Επιτροπή.
<P>
Οι μεγάλοι εθνικοί και διεθνείς διανομείς αποτελούν το δεύτερο εμπόδιο, ενώ τα τωρινά μας μέτρα θίγουν κυρίως τους μικρούς. Ποιος, για παράδειγμα, παρέχει αέριο στο ενεργειακό δίκτυο μιας πόλης μεσαίου μεγέθους στη Γερμανία; Η Ρωσία θα είχε πεθάνει στα γέλια, αν μια γερμανική πόλη ήθελε να αγοράσει ενέργεια κατευθείαν από την Gazprom και να της παραδοθεί άμεσα. Αυτό είναι που αποτελεί αιτία ανησυχίας για το γεγονός ότι οι μεγαλύτεροι προμηθευτές ηλεκτρισμού στην Ευρώπη είναι τώρα και οι βασικοί προμηθευτές αερίου.
<P>
Το ίδιο συμβαίνει τόσο στην Ιταλία, με την ΕΝΕL και την ENI, όσο και στη Γαλλία, με την GDF και την EDF. Σε έναν κλάδο που καθορίζεται από τα δίκτυα αγωγών, πρέπει να υπάρχουν διανομείς οι οποίοι θα είναι ανεξάρτητοι από τους μεγάλους παραγωγούς. Τίποτε άλλο δεν έχει νόημα σε έναν χώρο σαν κι αυτόν, όπου οι συνδέσεις κεφαλαίων βλάπτουν τον ανταγωνισμό.
<SPEAKER ID="85" LANGUAGE="FI" NAME="Paasilinna (PSE )." AFFILIATION="">
<P>
Θα ήθελα να συγχαρώ τον συνάδελφό μου, κ. Seppänen, που έχει εργαστεί σκληρά προκειμένου να εγκριθεί αυτός ο κανονισμός το ταχύτερο δυνατόν, εφόσον αυτός ήταν ο στόχος μας. Ο κανονισμός αυτός θα ελέγξει πόσο πρόθυμα είναι πραγματικά τα κράτη μέλη να δώσουν προτεραιότητα στους στόχους της Λισαβόνας. Δεν είναι απορίας άξιον που ο εισηγητής χρειάστηκε να προβεί σε μακρές και επίπονες συζητήσεις με το Συμβούλιο.
<SPEAKER ID="86" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
Ο κ. Caspary έθιξε ορισμένα σημαντικά θέματα. Ο κανονισμός αυτός αντιπροσωπεύει ένα από τα βήματα που απαιτούνται για τη δημιουργία των σωστών προϋποθέσεων για την εσωτερική αγορά ενέργειας. Η Επιτροπή έχει ασχοληθεί πολύ με το θέμα αυτό. Επιδιώκουμε διαφοροποίηση των πηγών ενέργειας και αυτό θα επιφέρει αναμφίβολα αλλαγές όσον αφορά τις πολιτικές των τιμών.
<SPEAKER ID="87" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00. 
<SPEAKER ID="88" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση προς την Επιτροπή (B6-0018/2005) της Mechtild Rothe, του Reino Paasilinna και του Hannes Swoboda, εξ ονόματος της Σοσιαλιστικής Ομάδας του Ευρωπαϊκού Κοινοβουλίου, και του Δημητρίου Παπαδημούλη, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με τις εναλλακτικές πηγές ενέργειας, την προφορική ερώτηση προς την Επιτροπή (B6-0157/2005) της Rebecca Harms και του Claude Turmes, εξ ονόματος της Ομάδας των Πρασίνων/Ευρωπαϊκής Ελεύθερης Συμμαχίας, σχετικά με τις εναλλακτικές μορφές ενέργειας, και την προφορική ερώτηση προς την Επιτροπή (B6-0158/2005) της Lena Ek, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, σχετικά με τις εναλλακτικές μορφές ενέργειας. 
<SPEAKER ID="89" LANGUAGE="DE" NAME="Swoboda (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, Αν μπορούμε να πιστέψουμε τα μέσα ενημέρωσης –και σε αυτήν την περίπτωση μπορούμε– οι πέντε μεγαλύτεροι πετρελαϊκοί όμιλοι επιχειρήσεων έχουν σημειώσει το 2004 καθαρά κέρδη 65 δισεκατομμυρίων ευρώ, εκ των οποίων 37 δισεκατομμύρια ευρώ αποδίδονται στους τρεις «ευρωπαϊκούς» ομίλους Shell, BP και Total. Αν λάβετε υπόψη την τωρινή κατάσταση και παρατηρήσετε τις εξελίξεις στη ζήτηση, τότε προκύπτει το συμπέρασμα ότι το 2005 αυτά τα νούμερα σίγουρα θα ξεπεραστούν. Εκτός του ότι δεν πρόκειται μόνο για μία βραχυπρόθεσμη διακύμανση της οικονομικής ανάπτυξης, η ανάγκη για ενέργεια σε πολλές μεγάλες χώρες, όπως η Κίνα και η Ινδία, σημαίνει ότι αυτά τα κέρδη θα αυξηθούν ακόμα περισσότερο.
<P>
Μερικές από αυτές τις αυξήσεις κερδών ανέρχονται, μόνο το 2004, σε 20, 30, 40, 50% σε σχέση με το 2003. Τι κάνουν οι εταιρείες με αυτά τα τεράστια κέρδη; Έχει ενδιαφέρον να ρίξουμε μια ματιά στους ισολογισμούς τους στο διαδίκτυο· τα περισσότερα από αυτά τα κέρδη πηγαίνουν στους μετόχους, ενώ ένα άλλο μεγάλο τμήμα χρησιμοποιείται για την επαναγορά των μετοχών· η Shell, για παράδειγμα, δαπάνησε μόνο το τέταρτο τρίμηνο του 2004 1,6 δισεκατομμύρια ευρώ γι’ αυτόν τον σκοπό και το 2005 σχεδιάζει να δαπανήσει μεταξύ 2,3 και 3,9 δισεκατομμυρίων ευρώ. Το ίδιο σχεδιάζει να κάνει και η BP, και μάλιστα αναμένεται τα ποσά να αυξηθούν το επόμενο έτος – 6 δισεκατομμύρια ευρώ για απόσυρση μετοχών, για τη στήριξη των τιμών, για να αποφευχθεί το ενδεχόμενο αθέμιτου επηρεασμού από την πλευρά των μετόχων, κλπ.
<P>
Από την άλλη πλευρά όμως, βλέπουμε μια κατάσταση, –για την οποία και εσείς, κύριε Επίτροπε, είχατε εκφραστεί πολύ θετικά– στην οποία η Ευρωπαϊκή Ένωση προσπαθεί να αναπτύξει μόνιμα ενεργειακά συστήματα και να δαπανήσει χρήματα για την έρευνα. Αν δεν κάνω λάθος, 900 εκατομμύρια ευρώ προβλέπεται να δαπανηθούν σε διάφορους τομείς της έρευνας στην Κοινότητα μεταξύ 2003 και 2006. Είναι γεγονός ότι αποτελούν ένα κλάσμα των κερδών των μεγάλων πετρελαϊκών εταιρειών –δεν αναφέρομαι στους μεσαίους και στους μικρότερους ομίλους επιχειρήσεων– που δραστηριοποιούνται στην Ευρώπη ή αλλού. Είναι ένα κλάσμα του ποσού που δαπανούν οι μεγάλες πετρελαϊκές εταιρείες για να αγοράσουν τις μετοχές τους και να περιστείλουν την επιρροή των μετόχων τους.
<SPEAKER ID="90" LANGUAGE="" NAME="Παπαδημούλης (GUE/NGL )." AFFILIATION="">
<P>
Είναι δεδομένη και πρόσφατη η έκθεση της Επιτροπής που σημειώνει μια σημαντική καθυστέρηση σε σχέση με τους στόχους που έθεσε η οδηγία 2001/77. Επομένως, χρειάζεται να κάνουμε κι άλλα. Πιστεύω προσωπικά ότι χρειάζεται να στηριχθεί αυτή η προσπάθεια σε τρεις άξονες.
<P>
Ο τρίτος όμως και ο σημαντικότερος άξονας, και εδώ εστιάζεται και η ερώτηση που έχω καταθέσει μαζί με συναδέλφους προς την Ευρωπαϊκή Επιτροπή, είναι η ραγδαία ανάπτυξη δημόσιων και ιδιωτικών επενδύσεων στην έρευνα για την ανάπτυξη καλύτερων και φτηνότερων τεχνολογιών που σχετίζονται με τις ανανεώσιμες πηγές. Η ανάπτυξη των ανανεώσιμων πηγών ενέργειας εξαρτάται καθοριστικά από την έρευνα στην ανάπτυξη νέων τεχνολογιών και τώρα είναι η ευκαιρία: τώρα που οι μεγάλες επιχειρήσεις που εμπορεύονται το πετρέλαιο θησαυρίζουν με τα υπερκέρδη τους εκμεταλλευόμενες την άνοδο της χρηματιστηριακής τιμής, τώρα που το πρόγραμμα πλαίσιο για την έρευνα και την ανάπτυξη το οποίο, όπως όλοι έχουμε διαπιστώσει, δεν επαρκεί με τους πόρους που διαθέτει, τώρα είναι η ευκαιρία να προωθήσουμε την ιδέα της επιβολής στην πετρελαιοβιομηχανία ενός τέλους για την καθαρή ενέργεια από το οποίο μπορεί να χρηματοδοτηθεί η ανάπτυξη των ανανεώσιμων πηγών ενέργειας. Θα μπορούσε αυτό να μην υπερβαίνει, παραδείγματος χάριν, το 1% των καθαρών κερδών των βιομηχανιών για να μην κινδυνέψει η ανταγωνιστικότητά τους.
<SPEAKER ID="91" LANGUAGE="EN" NAME="Turmes (Verts/ALE )." AFFILIATION="">
<P>
    Κύριε Πρόεδρε, στο Ιράκ πεθαίνουν άνθρωποι στον πόλεμο για το πετρέλαιο. Η ευρωπαϊκή οικονομία επιβραδύνεται εξαιτίας των υψηλών και ευμετάβλητων τιμών του πετρελαίου. Οι χώρες του τρίτου κόσμου βουλιάζουν κάτω από χρέη που δημιουργήθηκαν από τις εισαγωγές πετρελαίου. Όλοι είναι χαμένοι; Όχι, υπάρχουν και κερδισμένοι: οι έξι από τις «επτά αδελφές» –συμπεριλαμβανομένων των Exxon, Total, Shell, BP και άλλων– έχουν κερδίσει σκανδαλώδη ποσά τα τελευταία δύο με τρία χρόνια. Σήμερα, στην ΕΕ, δεν έχουν καμία απολύτως υποχρέωση όσον αφορά την έρευνα ή ακόμη και τη μείξη ενός ποσοστού ανανεώσιμων καυσίμων με αυτό που πωλούν στους οδηγούς αυτοκινήτων. Πότε θα αλλάξει αυτό, κύριε Επίτροπε; 
<SPEAKER ID="92" LANGUAGE="SV" NAME="Ek (ALDE )." AFFILIATION="">
<P>
Έχουμε τεράστια προβλήματα με τα ενεργειακά δίκτυα. Στη Σουηδία, είχαμε μία καταιγίδα που είχε ως αποτέλεσμα περίπου 50 000 νοικοκυριά, μαζί φυσικά με τη βιομηχανία και τις μικρές επιχειρήσεις στις πληγείσες περιοχές, να μείνουν χωρίς ηλεκτρικό ρεύμα για περισσότερο από δύο μήνες μετά από αυτήν την καταιγίδα, κάτι που είναι εντελώς απαράδεκτο. Θυμόμαστε, επίσης, τότε που ολόκληρη η Ιταλία βυθίστηκε στο σκοτάδι για πολλές ώρες. Έχουμε, επομένως, μια αστάθεια στα ενεργειακά δίκτυα που είναι απαράδεκτη.
<SPEAKER ID="93" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
Επιτρέψτε μου καταρχάς να θίξω το θέμα της δικής μας εξωτερικής εξάρτησης από το πετρέλαιο. Οι πρόσφατες αυξήσεις στην τιμή του πετρελαίου υπενθυμίζουν ότι η αγορά πετρελαίου παραμένει ασταθής. Είναι σαφές ότι ο σημερινός και ο μελλοντικός ανταγωνισμός για τις πηγές υδρογονανθράκων επηρεάζει και θα συνεχίσει να επηρεάζει την παγκόσμια ασφάλεια εφοδιασμού και την οικονομική ανάπτυξη. Η ανησυχία μου γίνεται μεγαλύτερη μελετώντας τις ενεργειακές προβλέψεις. Αν δεν κάνουμε τίποτα, οι εισαγωγές ενέργειας μπορεί να ανέλθουν μέχρι το 2030 έως και στο 70% των συνολικών αναγκών.
<P>
Θα ήθελα επίσης να τονίσω ότι οι μεγάλες πετρελαϊκές εταιρείες, όπως η BP, η Shell, η Repsol και η Total, έχουν ήδη αρχίσει να δραστηριοποιούνται σημαντικά στην έρευνα, την ανάπτυξη και τη χρήση ανανεώσιμων πηγών ενέργειας, καθώς και στη δέσμευση και αποθήκευση CO2. Στις συζητήσεις μου μαζί τους τονίζω πάντοτε τη σημασία του όλο και πιο ενεργού ρόλου που διαδραματίζουν στον τομέα αυτόν. Στις περαιτέρω επαφές μου με τις πετρελαϊκές εταιρείες που δραστηριοποιούνται εντός της Ευρωπαϊκής Ένωσης, θα ενθαρρύνω σθεναρά τη δέσμευσή τους για έρευνα και ανάπτυξη των ανανεώσιμων πηγών ενέργειας και τη δέσμευση και αποθήκευση CO2. Τούτου λεχθέντος, πρέπει να τονίσω ότι η Ευρωπαϊκή Ένωση έχει καθορίσει τα τελευταία χρόνια ένα πλαίσιο για την προώθηση ανανεώσιμων πηγών ενέργειας που είναι μοναδικό παγκοσμίως, με οδηγίες σχετικά με την προώθηση της πράσινης ηλεκτρικής ενέργειας και των βιοκαυσίμων. Προϊόν αυτών των οδηγιών υπήρξε η ανάπτυξη συστημάτων στήριξης στα περισσότερα κράτη μέλη και η συνέχιση του ηγετικού ρόλου της ΕΕ στην οικοτεχνολογία.
<P>
Επιπλέον, η Επιτροπή υποστηρίζει ενεργά την έρευνα, καθώς και την επίδειξη και χρήση εναλλακτικών μορφών ενέργειας. Αυτό προβλέπεται να συνεχιστεί τα προσεχή έτη. Εν προκειμένω, πρέπει να αναφέρω συγκεκριμένα τη συγχρηματοδότηση των δραστηριοτήτων έρευνας και ανάπτυξης, ιδίως τη χρηματοδοτική στήριξη για τις φάσεις έρευνας και τεχνολογικής ανάπτυξης, καθώς και την επίδειξη εγκαταστάσεων μεγάλης κλίμακας και τη διείσδυση των νέων αυτών τεχνολογιών στην αγορά. Αυτή η χρηματοδοτική στήριξη κατέστη διαθέσιμη με το έκτο πρόγραμμα πλαίσιο δραστηριοτήτων έρευνας και τεχνολογικής ανάπτυξης. Στο πλαίσιο αυτό, η πρόταση της Επιτροπής για το έβδομο πρόγραμμα πλαίσιο δραστηριοτήτων έρευνας και τεχνολογικής ανάπτυξης, το οποίο προβλέπεται να εγκριθεί τον Απρίλιο του 2005, θα σηματοδοτήσει την έναρξη της διοργανικής συζήτησης για τις κύριες προτεραιότητες της Ευρωπαϊκής Ένωσης όσον αφορά την έρευνα και την τεχνολογική ανάπτυξη για τα προσεχή έτη.
<P>
Στη συνέχεια, θα ήθελα να θίξω το ζήτημα των περιβαλλοντικών στόχων και της ανταγωνιστικότητας. Οι ευρωπαϊκές δεσμεύσεις, κυρίως εκείνες που σχετίζονται με τις κλιματικές αλλαγές, έχουν μεταφραστεί σε πολλούς επιχειρησιακούς στόχους στην ενεργειακή πολιτική, οι οποίοι προωθούν παράλληλα την ανταγωνιστικότητα της βιομηχανίας μας. Συνεπώς, οι περιβαλλοντικοί στόχοι έχουν πλήρως ενσωματωθεί στους στόχους και τα μέσα της ενεργειακής πολιτικής. Ένα καλό παράδειγμα αποτελεί η οδηγία 2001/77/ΕΚ σχετικά με την πράσινη ηλεκτρική ενέργεια, η οποία συνέβαλε επιπλέον στην παραγωγή και εγκατάσταση ανεμογεννητριών. Έχουν δημιουργηθεί αρκετές θέσεις εργασίας σε αυτή τη νέα και ραγδαία αυξανόμενη βιομηχανία, στην οποία ορισμένες ευρωπαϊκές χώρες είναι τώρα ηγέτες της παγκόσμιας αγοράς. Ένα άλλο παράδειγμα αποτελεί η οδηγία σχετικά με τα βιοκαύσιμα. Η παραγωγή αυτών των καυσίμων δεν συμβάλλει μόνο στην επίτευξη των στόχων του Κιότο, αλλά έχει επίσης θετική επίδραση στην αγροτική ανάπτυξη και κατά συνέπεια στην παγκόσμια οικονομία μας.
<P>
Θεωρώ, ωστόσο, ότι το σημαντικότερο άμεσο αποτέλεσμα στην οικονομία μας θα προέλθει από την έντονη πολιτική δράση για αύξηση της ενεργειακής αποδοτικότητας σε ολόκληρη την κοινωνία μας. Εκτιμάται ότι 20% της συνολικής χρήσης ενέργειας μπορεί να εξοικονομηθεί με οικονομικά αποδοτικό τρόπο. Η ενεργειακή αποδοτικότητα όχι μόνο θα εξοικονομήσει χρήματα, αλλά θα δημιουργήσει επίσης θέσεις εργασίας στην Ευρώπη και θα λειτουργήσει προς όφελος του περιβάλλοντος. Γι’ αυτόν ακριβώς τον λόγο, η Επιτροπή έθεσε τις οικοτεχνολογίες ως μία από τις πολιτικές προτεραιότητες στην ατζέντα της Λισαβόνας.
<SPEAKER ID="94" LANGUAGE="EN" NAME="Chichester," AFFILIATION="εξ ονόματος της Ομάδας PPE-DE">
<P>
Πρέπει να είμαστε προσεκτικοί όσον αφορά τον προσανατολισμό των επενδύσεων και την παρέμβαση στις αποφάσεις των εταιρειών σχετικά με τις επενδύσεις. Οι κυβερνήσεις και οι δημόσιοι φορείς δεν ξέρουν και πολύ καλά να διαλέγουν νικητές. Αναρωτιέμαι αν εκείνοι που επιδιώκουν να συμβουλεύσουν τις εταιρείες πώς να επενδύσουν τα κέρδη τους είναι το ίδιο πρόθυμοι να μοιραστούν στο μέλλον τις απώλειες. Είναι μάταιη η προσπάθεια, διότι οι εταιρείες επενδύουν ήδη σημαντικά ποσά σε εναλλακτικές τεχνολογίες του μέλλοντος, στην έρευνα ενός ευρέος φάσματος διαφορετικών τεχνολογιών. Το κάνουν προφανώς για λόγους εφοδιασμού και για εμπορικούς λόγους. Όταν εξαντληθούν τα αποθέματα πετρελαίου και φυσικού αερίου, οι εταιρείες αυτές έχουν σκοπό να προμηθεύουν εναλλακτικά καύσιμα του μέλλοντος. Η Shell και η BP επενδύουν τεράστια ποσά στη φωτοβολταϊκή και αιολική ενέργεια και σε ένα ολόκληρο φάσμα τεχνολογιών συνθετικών καυσίμων. Ίσως οι συνάδελφοι θα πρέπει να παρηγορηθούν από τον υπουργό του Εργατικού Κόμματος ο οποίος δήλωσε ότι οι απρόσμενοι φόροι δεν περιλαμβάνονται στην ημερήσια διάταξη. Δεν αποτελούν ορθή ενέργεια. Ας αφήσουμε τους μηχανισμούς της αγοράς να είναι εκείνοι που θα ενθαρρύνουν τις ανανεώσιμες και εναλλακτικές πηγές ενέργειας. 
<SPEAKER ID="95" LANGUAGE="FI" NAME="Paasilinna," AFFILIATION="εξ ονόματος της Ομάδας PSE">
<P>
Οι εθνικές πετρελαϊκές εταιρείες ήταν πάντοτε κερδοφόρες, όχι κατά τύχη και όχι μόνο πέρσι, αλλά εδώ και δεκαετίες. Τα άνω των 60 δισεκατομμυρίων ευρώ κέρδη που σημειώθηκαν πέρσι είναι ένας απίστευτος αριθμός που ξεπερνά ακόμη και τον προϋπολογισμό πολλών χωρών. Όσον αφορά τη χώρα μου, είναι διπλάσιος. Οπότε αυτό αφορά περισσότερο τις χώρες και όχι μόνο τις εταιρείες.
<P>
Οι υψηλές τιμές του πετρελαίου είναι προφανώς πολύ επιζήμιες για την οικονομία και τώρα το ερώτημα είναι αν αυτά τα κέρδη θα χρησιμοποιηθούν για κάποιο λογικό σκοπό, και πόσο λογικός θα είναι αυτός. Επιμένουμε ότι πρέπει να δαπανηθούν για την έρευνα εναλλακτικών μορφών ενέργειας, που τελικά, όπως είπε ο κ. Chichester, θα ωφελήσουν τις ίδιες τις εταιρείες. Με αυτόν τον τρόπο θα εκπληρώσουμε την ίδια στιγμή το δικό μας χρέος ως προς τους περιβαλλοντικούς στόχους. Ο Επίτροπος είπε ότι είναι δύσκολο να παρέμβουμε στις εργασίες των εταιρειών. Είναι δύσκολο επειδή είναι μεγαλύτερες από κράτη, αλλά θα ήθελα να σας προτρέψω να είστε θαρραλέος, διότι έχουμε ευθύνη προς τους πολίτες της Ευρώπης και ουσιαστικά, για το μέλλον της ανθρωπότητας. Αυτά δεν είναι, ως εκ τούτου, ασήμαντα θέματα. Υπάρχουν δύο εναλλακτικές: να αυξηθεί η έρευνα ή να αυξηθούν οι φόροι. Ένα από τα δύο ή ίσως και τα δυο. 
<SPEAKER ID="96" LANGUAGE="EN" NAME="Turmes," AFFILIATION="εξ ονόματος της Ομάδας Verts/ALE">
<P>
Το περασμένο σαββατοκύριακο ήμουν στο Wels, στην Αυστρία, παρευρισκόμενος σε μία από τις μεγαλύτερες εκθέσεις ανανεώσιμων πηγών ενέργειας. Αυτό που έχει γίνει στην Άνω Αυστρία θα μπορούσε να γίνει και σε άλλες περιοχές της Ευρώπης, καθώς στην Άνω Αυστρία σήμερα μόνο το 7% των νεόδμητων κατοικιών θερμαίνονται με πετρέλαιο. Την ίδια στιγμή, το 20% της χρήσης πετρελαίου στην Ευρώπη προορίζεται για τη θέρμανση κατοικιών. Στην Άνω Αυστρία έχουν λίγο έως πολύ στραφεί πλήρως στα συσσωματώματα ξύλου και σε άλλες ανανεώσιμες πηγές ενέργειας. Επομένως, χρειαζόμαστε οπωσδήποτε μία οδηγία που θα προωθήσει τη χρήση ανανεώσιμων πηγών ενέργειας στον κλάδο της θέρμανσης και της ψύξης, με άλλα λόγια, χρήσεις ενέργειας χαμηλής θερμοκρασίας.
<P>
Κύριε Επίτροπε, εύχομαι ο συνάδελφός σας, κ. Barrot, να συμβάλει στις προσπάθειές σας για την επίτευξη μεγαλύτερης αποτελεσματικότητας στον τομέα των μεταφορών. Δεν είμαστε αρκετά αποτελεσματικοί όσον αφορά τις προδιαγραφές για τα αυτοκίνητα. Χρειαζόμαστε πιο βελτιωμένες συνδυασμένες μεταφορές.
<SPEAKER ID="97" LANGUAGE="DE" NAME="Liese (PPE-DE ). –" AFFILIATION="">
<P>
Ο λόγος όμως για τον οποίο η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών δεν υπέγραψε την ερώτηση, είναι επειδή έχουμε βάσιμες αμφιβολίες σχετικά με τον τρόπο με τον οποίο θα διατυπωθεί. Συμμερίζομαι τις αμφιβολίες που εξέφρασε ο Επίτροπος κ. Piebalgs. Ένα άλλο ζήτημα είναι το γεγονός ότι υπάρχουν μερικές εταιρείες, που κάνουν ήδη πάρα πολλά στον τομέα των ανανεώσιμων πηγών ενέργειας, και άλλες, που δεν κάνουν το ίδιο, και υπάρχει έλλειψη διαφοροποίησης, αν συμπεριφερόμαστε και στις δύο κατηγορίες με τον ίδιο τρόπο. Πρέπει να κάνουμε κάτι. Οι πολιτικοί όπως εμείς, σε ευρωπαϊκό και σε εθνικό επίπεδο, πρέπει να δημιουργήσουν τις απαραίτητες προϋποθέσεις, ώστε αυτοί, που επενδύουν πολλά στις ανανεώσιμες πηγές ενέργειας, να αποκτήσουν ένα επιπλέον κίνητρο βρίσκοντας τις σωστές προϋποθέσεις. Είμαι ευγνώμων στον Επίτροπο κ. Piebalgs, που εξέθεσε τις θεμελιώδεις αρχές με τέτοια σαφήνεια. Συμφωνώ ότι οι ανανεώσιμες πηγές ενέργειας αποτελούν σημαντικό τμήμα μιας στρατηγικής που μειώνει την εξάρτησή μας από τα ορυκτά καύσιμα και μας βοηθά να πετύχουμε τον στόχο του Κιότο. Η απόδοση της ενέργειας είναι ένας άλλος σημαντικός τομέας, και πιστεύουμε ότι και η πυρηνική ενέργεια θα μπορούσε να συνεισφέρει.
<P>
Θα ήθελα όμως να επισημάνω κάτι τελευταίο στον κ. Επίτροπο και στο Σώμα. Πιστεύω ότι πρέπει να θέσουμε νέες προτεραιότητες μεταξύ των ανανεώσιμων πηγών ενέργειας. Έχουν γίνει πάρα πολλά στον τομέα της αιολικής ενέργειας και του φωτοβολταϊκού ηλεκτρισμού, αλλά γνωρίζουμε ότι και οι δύο αυτές μορφές αντιμετωπίζουν εγγενή προβλήματα. Ο φωτοβολταϊκός ηλεκτρισμός απαιτεί τη δαπάνη αρκετών χρημάτων για να εξοικονομήσουμε έναν τόνο CO2. Πολύ μεγάλες δυνατότητες παρουσιάζονται σχετικά με τη βιομάζα, όπως επίσης και στη χρήση της θερμότητας, δηλαδή της ηλιακής ενέργειας με σκοπό τη θέρμανση. Η Επιτροπή θα βαδίσει στη σωστή κατεύθυνση, αν ασχοληθεί με αυτό το θέμα και βελτιώσει συνολικά τις συνθήκες στην Ευρώπη για τη χρήση της ηλιακής ενέργειας για την παραγωγή θερμότητας και για την αξιοποίηση της βιομάζας. Πιστεύω ότι σε αυτό το θέμα έχετε την υποστήριξη όλων των Ομάδων στο Σώμα. 
<SPEAKER ID="98" LANGUAGE="IT" NAME="Panzeri (PSE )." AFFILIATION="">
<SPEAKER ID="99" LANGUAGE="EN" NAME="Smith (Verts/ALE )." AFFILIATION="">
<P>
Καθώς προέρχομαι από τη Σκωτία, έχω προσωπικό ενδιαφέρον για το θέμα αυτό. Έχουμε περισσότερους από 5 εκατομμύρια κατοίκους και παρόλ’ αυτά, με όλους τους φυσικούς μας πόρους, το Πανεπιστήμιο της Σκωτίας υπολόγισε ότι θα μπορούσαμε να συνεισφέρουμε μόνο 1% των παγκόσμιων αναγκών ανανεώσιμων πηγών ενέργειας. Αυτό ισοδυναμεί με 14 δισεκατομμύρια λίρες Αγγλίας ή 20 δισεκατομμύρια ευρώ κατ’ έτος. Η πράσινη ενέργεια δεν αποτελεί προϊόν προσέλκυσης. Για να το πετύχουμε αυτό, χρειαζόμαστε πολιτική ηγεσία, κάτι που, δυστυχώς, η κυβέρνηση της Σκωτίας δεν παρέχει. Εμείς, στη Σκωτία και την Ευρώπη χρειαζόμαστε ένα συνεκτικό ενεργειακό σχέδιο. Η Ευρωπαϊκή Επιτροπή βρίσκεται στην ιδανική θέση να παράσχει την πολιτική καθοδήγηση και τη δομή που χρειάζονται αυτές οι αναδυόμενες τεχνολογίες.
<P>
Την περασμένη εβδομάδα ακούσαμε ότι οι ευρωπαϊκές οργανώσεις ανανεώσιμων πηγών ενέργειας ζητούν να τους χορηγηθούν 250 εκατομμύρια ευρώ από το έβδομο πρόγραμμα πλαίσιο δραστηριοτήτων έρευνας. Προκαλώ την Επιτροπή να καταφέρει να ξεπεράσει αυτό το ποσό. 
<SPEAKER ID="100" LANGUAGE="DE" NAME="Langen (PPE-DE )." AFFILIATION="(Παρέμβαση)">
<P>
Μάλιστα, κύριε Swoboda, μόνο ακούστε με. Είναι απερίγραπτο το ιδεολογικό πλαίσιο με το οποίο περιβάλλετε την ερώτησή σας. Ο Επίτροπος απάντησε επί της ουσίας· εκμεταλλεύτηκε την ευκαιρία να παρουσιάσει ορισμένα σημεία εκκίνησης σχετικά με τις απόψεις του για την κατάλληλη ενεργειακή πολιτική.
<P>
Μόλις ακούσαμε τους αριθμούς: 60 δισεκατομμύρια ευρώ κέρδος! Επιτρέψετε μου να θυμίσω στον κ. Turmes ότι οι τιμές του πετρελαίου δεν εκτινάσσονται στα ύψη μόνο από τις χώρες που παράγουν πετρέλαιο και τις εταιρείες αργού πετρελαίου, αλλά κυρίως από τα κράτη μέσω της φορολογίας. Μόνο στο δικό μου κράτος μέλος, στη Γερμανία, σύμφωνα με υπολογισμούς κατά προσέγγιση, οι πολίτες πρέπει να πληρώνουν κάθε έτος πάνω από 30 δισεκατομμύρια ευρώ επιπρόσθετους φόρους. Μια ερώτηση όπως αυτή που συζητούμε δεν πρέπει να αποσπά την προσοχή μας από αυτό το πρόβλημα, και είμαι ευγνώμων στους Πράσινους και τους Φιλελεύθερους που έχουν επεκτείνει το θέμα και μας δίνουν τη δυνατότητα να διεξαγάγουμε σήμερα έναν σωστό και ευρύ διάλογο.
<P>
Πιστεύω ότι αυτό που μπορούμε να κάνουμε είναι σαφές. Όλοι θυμόμαστε καλά την συζήτηση σχετικά με τα βιοκαύσιμα· δεν ήταν το Σώμα αλλά η απροθυμία των κρατών μελών εκείνη που απέτρεψε την συμπερίληψη της υποχρεωτικής ανάμειξης, και τώρα ο κ. Swoboda θέλει να επιβάλει στην Επιτροπή μια υποχρέωση την οποία δεν θα μπορέσει να εκτελέσει ποτέ. Πρέπει να μείνουμε στο επίπεδο και στους τομείς όπου έχουμε δυνατότητα να κάνουμε κάτι –ασφάλεια του ενεργειακού εφοδιασμού, ανάπτυξη εναλλακτικών μορφών ενέργειας, προώθηση της έρευνας, το συνολικό πλαίσιο. Εκεί πρέπει να ανταποκριθούμε σε αυτή την ευθύνη, αλλά όχι λαμβάνοντας ως σημείο αφετηρίας τα υπέρογκα κέρδη των πετρελαϊκών εταιρειών.
<P>
Το 1973 υπήρχε η εκτίμηση ότι τα αποθέματα πετρελαίου θα κρατήσουν για 30 ακόμη χρόνια. Ο λόγος για τον οποίον σήμερα επαρκούν για πολύ μεγαλύτερο διάστημα, είναι ότι αυτά τα κέρδη χρησιμοποιήθηκαν για να βρεθούν νέα αποθέματα πετρελαίου. Βασιζόμαστε στο ότι θα υπάρξει ανταπόκριση στην ευθύνη για την ασφάλεια του ενεργειακού εφοδιασμού μας. 
<SPEAKER ID="101" LANGUAGE="NL" NAME="Van Nistelrooij (PPE-DE )." AFFILIATION="">
<P>
    Κύριε Πρόεδρε, σχεδόν πριν από τρεις μήνες, στις 10 και 11 Δεκεμβρίου, συμμετείχα στην τριμερή διάσκεψη για την ενέργεια του Συμβουλίου σκανδιναβικών κρατών, της Βαλτικής Συνέλευσης και του Διακοινοβουλευτικού Γνωμοδοτικού Συμβουλίου της Benelux, που είχε ως θέμα την προώθηση των ανανεώσιμων πηγών ενέργειας, καθώς και το μέλλον των πυρηνικών πηγών. Εκεί παρουσιάστηκε ένα εξαίρετο έγγραφο με τίτλο «Βιώσιμες και Ασφαλείς Πηγές Ενέργειας» το οποίο θα συζητηθεί επίσης στο τέλος αυτού του μήνα στην Επιτροπή Βιομηχανίας, Έρευνας και Ενέργειας. Οι κοινοβουλευτικές αντιπροσωπείες στη διάσκεψη κατέληξαν ακόμη μία φορά στο ότι αποτύχαμε να εκπληρώσουμε τα καθήκοντα που καθορίστηκαν στο Γκέτεμποργκ και τη Λισαβόνα. Δεν μπορέσαμε να αυξήσουμε το ποσοστό της ανανεώσιμης ενέργειας από 6% σε 12%.
<P>
Δεδομένου ότι οι ορυκτές πηγές ενέργειας δεν είναι ανεξάντλητες, πρέπει να εργαστούμε προς την κατεύθυνση της εντατικοποίησης των ερευνητικών προγραμμάτων. Αυτό θα κάνουμε επίσης εμείς, σε αυτό το Σώμα την επόμενη Τετάρτη, όταν θα συζητήσουμε την έκθεση Locatelli. Ο συνδυασμός των ιδιωτικών και δημοσίων μέσων είναι η τέλεια φόρμουλα για την ατζέντα της Λισαβόνας. Η ανάγκη για νέες εναλλακτικές επενδύσεων και νέες μορφές –συνεργασία ιδιωτικού και δημοσίου τομέα, αν θέλετε– είναι επίσης στο επίκεντρο των συζητήσεων.
<P>
Ο Επίτροπος Piebalgs, στο πλαίσιο των προτεραιοτήτων αυτού του Κοινοβουλίου και σε εθελοντική βάση –εκτός από τους συγκαλυμμένους φόρους για την ενέργεια, που είναι απαράδεκτοι– αλλά στο πλαίσιο αυτών των προϋποθέσεων, μπορεί σίγουρα να εισέλθει σε διάλογο χωρίς κανένα πρόβλημα. Οι ευρωπαϊκές επενδύσεις στην τεχνολογία υδρογόνου, για παράδειγμα, είναι αναγκαίες, όπως υποστηρίζει η Ομάδα Υψηλού Επιπέδου. Συνειδητοποιούμε ότι οι πετρελαϊκές εταιρείες έχουν πολλή ελευθερία αυτή τη στιγμή. Είναι σημαντικοί εταίροι και ήδη κάνουν πολλά πράγματα, αλλά είναι αδύνατο να τις κάνουμε να υπερβούν αυτά τα όρια σε εθελοντική βάση. Θα ήθελα να μάθω από τον Επίτροπο πώς αντιμετωπίζει τις συζητήσεις στις οποίες αναφέρθηκε στην πράξη. 
<SPEAKER ID="102" LANGUAGE="" NAME="Βακάλης (PPE-DE )." AFFILIATION="">
<P>
Μειονέκτημα: μέχρι να καταστεί εμπορεύσιμη η καινοτομία παραμένει το θέμα της αρνητικής επίπτωσης στη βιομηχανία, όπως η μείωση των εξαγωγών από 3,8 έως 5,1%.
<SPEAKER ID="103" LANGUAGE="HU" NAME="Olajos (PPE-DE )." AFFILIATION="">
<P>
Σύμφωνα με την έκθεση της Επιτροπής ενώπιον του Ευρωπαϊκού Κοινοβουλίου «αρκετές χώρες δεν έχουν πραγματοποιήσει ακόμη πρακτικά βήματα προς το συμφέρον της επίτευξης των δεδηλωμένων στόχων», και σε κοινοτικό επίπεδο ο στόχος του 22,1% (της ενέργειας) μέχρι το 2010 (το οποίο θα προέρχεται από ανανεώσιμες πηγές) κινδυνεύει, ενώ ένας αριθμός της τάξεως του 18 με 19% μόνο φαίνεται ρεαλιστικός.
<P>
Μεταξύ των επιδόσεων των μεμονωμένων κρατών μελών εμφανίζονται τεράστιες διαφορές, με τη χώρα μου, την Ουγγαρία, για παράδειγμα, να κατέχει την τελευταία θέση και να δεσμεύεται μόνο για την επίτευξη ενός 3,6% μέχρι το 2010, ακόμη και αν είναι η περιοχή της Ευρώπης με τους μεγαλύτερους πόρους γεωθερμικής ενέργειας, και η οποία δεν έχει παραγάγει μέχρι σήμερα ούτε ένα βατ ηλεκτρικής ενέργειας. Εξαιτίας αυτού, υποστηρίζω τη δημιουργία μιας διάσκεψης για τις ανανεώσιμες πηγές ενέργειας, που θα εξετάζει τις διαφορετικές καταστάσεις στα κράτη μέλη και θα αποσκοπεί στην επίτευξη συμφωνίας. Είναι σημαντικό, επιπλέον, τα κράτη μέλη να είναι υπεύθυνα για να διασφαλίσουν ότι η φιλική προς το περιβάλλον ηλεκτρική ενέργεια θα μπορέσει να αποκτήσει ένα μερίδιο αγοράς, και να λάβουν υπόψη τα διοικητικά, νομικά και τεχνικά εμπόδια, όπως και τα εμπόδια που σχετίζονται με την πρόσβαση στο δίκτυο.
<P>
Μεγαλύτερη βοήθεια και κοινή χρηματοδότηση είναι απαραίτητη όχι μόνο από την Ένωση, αλλά επίσης από τα κράτη μέλη. Η Επιτροπή πρέπει να κάνει τα πάντα ώστε να διασφαλίσει ότι τα κράτη μέλη θα έχουν μεγαλύτερη χρηματοδοτική πρόσβαση στην ανάπτυξη και επίσης ότι τα εξωτερικά κόστη πρέπει να εμφανίζονται στην τιμή της χρησιμοποιούμενης ενέργειας. Είναι αναμφισβήτητα ανησυχητική η επισήμανση ότι τα τελευταία είκοσι χρόνια οι δαπάνες για την έρευνα και την ανάπτυξη στον τομέα της ανανεώσιμης ενέργειας έχουν μειωθεί χαρακτηριστικά σε εθνικό και ευρωπαϊκό επίπεδο. Χάριν των ενισχύσεων στο 7ο πρόγραμμα πλαίσιο της ΕΕ για την τεχνολογική έρευνα και ανάπτυξη που ξεκινά το 2007, προτείνω τα προγράμματα έρευνας και ανάπτυξης για τις ανανεώσιμες ενέργειες να εμφανίζονται ως ξεχωριστό στοιχείο των δαπανών. 
<SPEAKER ID="104" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
Η σημερινή συζήτηση αποδεικνύει ότι μπορούμε να ενθαρρύνουμε τις αγορές δημιουργώντας τις σωστές προϋποθέσεις. Η Ευρωπαϊκή Ένωση έχει σημειώσει μεγάλη επιτυχία. Το ίδιο το γεγονός ότι αναρωτιόμαστε πώς θα επιτύχουμε τον στόχο του 22% για την πράσινη ηλεκτρική ενέργεια, όταν οι τρέχουσες προβλέψεις δείχνουν ένα ανεπαρκές 19%, είναι ήδη αφ’ εαυτού επιτυχία. Πρέπει να συνεχίσουμε να προβάλλουμε συγκεκριμένες απαιτήσεις προκειμένου να ενθαρρύνουμε τις αγορές να ανταποκριθούν. Η Επιτροπή θα υποβάλει νέες συγκεκριμένες προτάσεις για τις ανανεώσιμες πηγές ενέργειας, τη βιομάζα και τα καθαρά οχήματα και εξετάζει νέες προτάσεις. Με αυτόν τον τρόπο μπορούμε να ενθαρρύνουμε την αγορά να ανταποκριθεί στις ανάγκες της κοινωνίας. Ταυτόχρονα, η μεγαλύτερη πρόκληση είναι η προώθηση των συντονισμένων προσπαθειών για τη δημιουργία νέων τεχνολογιών. Η δέσμευση και αποθήκευση CO2 και άλλες νέες περιβαλλοντικές τεχνολογίες έχουν περιληφθεί τώρα στην ημερήσια διάταξη. Είναι ένας από τους τομείς στον οποίο οι δράσεις της Επιτροπής θα πρέπει να ενισχυθούν από δράσεις των κρατών μελών και της βιομηχανίας. Προσβλέπω στη συνεργασία μου με το Ευρωπαϊκό Κοινοβούλιο με σκοπό την επίτευξη τέτοιων προτεραιοτήτων ενεργειακής πολιτικής. 
<SPEAKER ID="105" LANGUAGE="" NAME="" AFFILIATION="Αντιπροέδρου">
<SPEAKER ID="106" LANGUAGE="EN" NAME="Chichester (PPE-DE )." AFFILIATION="">
<P>
    Κύριε Πρόεδρε, εκείνοι εξ ημών που παρέμειναν σιωπηλοί κατά τη συμβολή του κ. Swoboda στη συζήτηση θα ήταν ευγνώμονες, αν είχε κρατήσει τα σχόλιά του για τον εαυτό του ή ίσως αν τα έκανε αργότερα. Είναι αγένεια προς τους βουλευτές του Κοινοβουλίου να διακόπτεται ο χρόνος αγόρευσής τους. 
<SPEAKER ID="107" LANGUAGE="DE" NAME="Swoboda (PSE )." AFFILIATION="">
<SPEAKER ID="108" LANGUAGE="" NAME="Πρόεδρος. " AFFILIATION="">
<SPEAKER ID="109" LANGUAGE="" NAME="Πρόεδρος. " AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A6-0038/2005) του κ. Ingo Schmitt, εξ ονόματος της Επιτροπής Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για κοινοτική άδεια ελεγκτή εναέριας κυκλοφορίας [COM(2004)0473 C6-0076/2004 2004/0146(COD)]. 
<SPEAKER ID="110" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
    Kύριε Πρόεδρε, κυρίες και κύριοι βουλευτές, κατά τη συνδιαλλαγή σχετικά με τη δέσμη μέτρων για τον ενιαίο ευρωπαϊκό ουρανό, το Κοινοβούλιο είχε τονίσει την αναγκαιότητα εξισορρόπησης των διαφόρων στοιχείων της δέσμης, έτσι ώστε να προσεγγισθούν οι θεσμικές, οικονομικές και τεχνικές πτυχές, αναπτύσσοντας συγχρόνως μια αληθινή κοινωνική πτυχή. Η Επιτροπή είχε συμφωνήσει να συντάξει ταχέως μία πρόταση για κοινοτική άδεια ελεγκτή εναέριας κυκλοφορίας. Καλείστε σήμερα να συζητήσετε αυτήν ακριβώς την κοινοτική άδεια.
<P>
Ο δεύτερος στόχος, ο λόγος για τον οποίον είχαμε προτείνει την εισαγωγή μιας κοινοτικής άδειας ελεγκτή, αφορά την ασφάλεια. Αυτή η κοινή άδεια θα δώσει τη δυνατότητα να βελτιωθεί η ασφάλεια της διαχείρισης της εναέριας κυκλοφορίας αναβαθμίζοντας τα πρότυπα κατάρτισης των ελεγκτών. Επιπλέον, η πρόταση μας επιτρέπει να επισημάνουμε και, ενδεχομένως, να υιοθετήσουμε τις ρυθμιστικές απαιτήσεις ασφαλείας του Eurocontrol που αφορούν την κατάρτιση των ελεγκτών, ώστε να τις μεταφέρουμε στο κοινοτικό δίκαιο.
<P>
Όπως αναμφίβολα γνωρίζετε, το έργο του Συμβουλίου προχώρησε ικανοποιητικά και υιοθετήθηκε μια γενική προσέγγιση κατά το Συμβούλιο Μεταφορών της 9ης του προηγούμενου Δεκεμβρίου. Η συγκεκριμένη προσέγγιση σέβεται τη λογική της πρότασής μας και θα έλεγα ότι διασαφηνίζει την πρότασή μας σε πολλά σημεία ή ότι την εδραιώνει, ιδίως όσον αφορά τους πρακτικούς όρους διαχείρισης, με στόχο την καλύτερη διαχείριση της αμοιβαίας αναγνώρισης, για παράδειγμα, ή την εφαρμογή της οδηγίας στους σημερινούς κατόχους άδειας. Εξάλλου, κύριε Schmitt, παρατηρώ ότι οι περισσότερες τροπολογίες σας αφορούν τα ίδια ζητήματα με όσα έθιξε το Συμβούλιο.
<P>
Η έγκριση αυτής της έκθεσης αποτελεί, κυρίες και κύριοι βουλευτές, ένα βήμα προς τη σύγκλιση μεταξύ των θέσεων του Κοινοβουλίου και του Συμβουλίου. Έχω την εντύπωση ότι το Συμβούλιο είναι έτοιμο να εξετάσει μαζί σας τους απαραίτητους συμβιβασμούς για να διευκολυνθεί η ταχεία έγκριση του κειμένου και σας βεβαιώνω ότι η έκθεση βρίσκεται απολύτως στο ίδιο μήκος κύματος όσον αφορά το πλέον ευαίσθητο σημείο, δηλαδή το γλωσσικό καθεστώς. Οι προτάσεις της έκθεσης του κ. Schmitt συμβιβάζουν ισορροπημένα τις εύλογες ανησυχίες για την ασφάλεια και την κινητικότητα και την ελεύθερη μετακίνηση των ελεγκτών. Αυτός είναι και ο λόγος, κύριε Πρόεδρε, για τον οποίον η Επιτροπή αναμένει με εμπιστοσύνη τη θέση του Κοινοβουλίου επί του θέματος.
<P>
Θα ήθελα να ευχαριστήσω και πάλι τον κ. Schmitt και να τονίσω ότι η εν λόγω άδεια ελεγκτών εναέριας κυκλοφορίας θα μας δώσει τη δυνατότητα να προχωρήσουμε σε έναν ενιαίο ουρανό περισσότερο ασφαλή για όλους τους Ευρωπαίους. Για αυτό και είμαι βέβαιος ότι το Κοινοβούλιο θα μας βοηθήσει να εφαρμόσουμε αυτό το ωφέλιμο μέτρο. 
<SPEAKER ID="111" LANGUAGE="DE" NAME="Schmitt, Ingo (PPE-DE )," AFFILIATION="εισηγητής">
<P>
Τότε επίσης –όπως αναφέρατε– θέσαμε στην ημερήσια διάταξη και άλλες παραμέτρους τις οποίες επιθυμούσαμε να εντάξουμε στους τέσσερις κανονισμούς, καθώς από τις συζητήσεις εκείνες κατέστη προφανές ότι υπήρχαν πολλές ασυμβατότητες στον τομέα του ελέγχου της εναέριας κυκλοφορίας, τόσο ως προς το υλικό μέρος, την τεχνολογία, όσο και ως προς τις υπηρεσίες που παρέχουν οι ελεγκτές εναέριας κυκλοφορίας. Αυτό είναι ακόμη πιο εντυπωσιακό, αν αναλογισθούμε ότι πολλές προϋποθέσεις και προδιαγραφές έχουν εντωμεταξύ ρυθμιστεί από διεθνείς διατάξεις του ICAO ή από το Eurocontrol. Παρά ταύτα, σε όλα σχεδόν τα κράτη μέλη ισχύουν διάφοροι κανονισμοί, με αποτέλεσμα να μην είναι συμβατές οι εκάστοτε άδειες ασκήσεως επαγγέλματος των ελεγκτών εναέριας κυκλοφορίας. Γι’ αυτόν τον λόγο, η προτεινόμενη εναρμόνιση είναι, κατά τη γνώμη μου, επιτακτικότατη, θεωρώ δε ότι τρία πράγματα μπορούμε να επιτύχουμε με αυτήν.
<SPEAKER ID="112" LANGUAGE="DE" NAME="Rack," AFFILIATION="εξ ονόματος της Ομάδας PPE-DE">
<P>
   .  Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, η Ομάδα του Ευρωπαϊκού Λαϊκού Κόμματος και των Ευρωπαίων Δημοκρατών εμπιστεύεται τα σχετικά με την εναέρια κυκλοφορία και την ασφάλειά της ζητήματα κατά κανόνα στον κ. Ingo Schmitt, διότι η πείρα του παρελθόντος έχει αποδείξει ότι η προσέγγισή του μας είναι αρκετά εύληπτη.
<SPEAKER ID="113" LANGUAGE="DE" NAME="Stockmann," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, κύριε Επίτροπε, κυρίες και κύριοι συνάδελφοι, ευχαριστώ καταρχάς τον εισηγητή. Η οδηγία για την κοινοτική άδεια ελεγκτή εναέριας κυκλοφορίας αποτελεί ένα σημαντικό βήμα για την υλοποίηση του μεγάλου στόχου μας για έναν ενιαίο ευρωπαϊκό ουρανό. Κατά πρώτον, αποτελεί την προϋπόθεση για τη δημιουργία λειτουργικών διασυνοριακών τμημάτων εναέριου χώρου. Κατά δεύτερον, διαθέτουμε πλέον και στον τομέα αυτόν εναρμονισμένες προϋποθέσεις αδειοδότησης και κατάρτισης υψηλού επιπέδου. Έτσι, προωθούμε συγχρόνως την κινητικότητα των ελεγκτών εναέριας κυκλοφορίας, η οποία είναι λίαν επιβεβλημένη, εάν λάβουμε υπόψη το έλλειμμα 1500 ελεγκτών εναέριας κυκλοφορίας που υπάρχει στην Ευρώπη. Κατά τρίτον, οι ενιαίοι κανονισμοί υψηλού επιπέδου συμβάλλουν σημαντικά στην αύξηση της ασφάλειας.
<SPEAKER ID="114" LANGUAGE="DE" NAME="Lichtenberger," AFFILIATION="εξ ονόματος της Ομάδας Verts/ALE">
<SPEAKER ID="115" LANGUAGE="DE" NAME="Markov," AFFILIATION="εξ ονόματος της Ομάδας GUE/NGL.">
<P>
   – Κύριε Πρόεδρε, κυρίες και κύριοι, η Ομάδα μου υπερψήφισε την έκθεση του κ. Schmitt στην Επιτροπή Μεταφορών και Τουρισμού, παρότι φυσικά λυπόμαστε που δεν εγκρίθηκε η τροπολογία μας σχετικά με τη θεώρηση του ελέγχου της εναέριας κυκλοφορίας ως δημόσιας υπηρεσίας.
<P>
Συνολικά, όμως, οφείλουμε να πούμε με ειλικρίνεια ότι ο τρόπος προσέγγισης που επέλεξε ο κ. Schmitt ανταποκρίνεται πλήρως στις προσδοκίες μας, διότι σε τελική ανάλυση η εναρμόνιση αποτελεί γενικό στόχο της Ευρωπαϊκής Ένωσης, ανεξαρτήτως τομέα. Εάν καταφέρουμε να εναρμονίσουμε ορισμένους τομείς πολιτικής και να δημιουργήσουμε όμοιες συνθήκες, τότε οπωσδήποτε θα βελτιωθούν παντού τα κοινωνικά πρότυπα και η ασφάλεια, με αποτέλεσμα να ενισχυθεί ο θεμιτός ανταγωνισμός.
<P>
Γνωρίζω την κ. Lichtenberger πολύ καλά και δεν εξεπλάγην όταν την άκουσα να λέει ότι το κοινωνικό ντάμπιγκ δεν πρέπει επ’ ουδενί να υπεισέλθει σε αυτόν τον τομέα. Πουθενά δεν πρέπει να υπεισέρχεται το κοινωνικό ντάμπιγκ! Εάν το καταστήσουμε αυτό βασική αρχή της προκειμένης οδηγίας, τότε είναι πολύ πιθανόν να μπορέσουμε να αλλάξουμε εν γένει την οδηγία περί παροχής υπηρεσιών και να καταργήσουμε την αρχή της χώρας προέλευσης, διότι αυτά στην πραγματικότητα οδηγούν σε υπονόμευση του δικαίου και σε κοινωνικό ντάμπιγκ.
<P>
Ένα δεύτερο σημείο, το οποίο με ενδιαφέρει εξίσου ως εισηγητή για τους ελέγχους των οδικών μεταφορών, είναι η πρόταση του κ. Schmitt για έναν υποχρεωτικό και ενιαίο ή εναρμονισμένο κατάλογο κυρώσεων. Εύχομαι ειλικρινά να εγκριθεί αυτό το μέτρο από το Συμβούλιο, διότι αυτό ακριβώς έχουμε ανάγκη στους δρόμους.
<SPEAKER ID="116" LANGUAGE="EN" NAME="Nattrass," AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, η σύνοδος αυτή περιλαμβάνει μια συζήτηση σχετικά με μία οδηγία που αναφέρει ότι οι ελεγκτές εναέριας κυκλοφορίας θα πρέπει να ομιλούν και να καταλαβαίνουν την αγγλική γλώσσα σε ικανοποιητικό επίπεδο σε όλα τα κράτη μέλη. Τα αγγλικά αποτελούν ήδη τη γλώσσα ελέγχου εναέριας κυκλοφορίας. Μία από τις προϋποθέσεις εισόδου για την εκπαίδευση στη Eurocontrol είναι η καλή γνώση αγγλικών, η διεθνής γλώσσα της αεροπλοΐας. Οι παρούσες προτάσεις υποβαθμίζουν την απαίτηση να χρησιμοποιείται η αγγλική γλώσσα κατά τον έλεγχο εναέριας κυκλοφορίας. Η τροπολογία 17 αναφέρει: «Τα κράτη μέλη να επιβάλλουν το επίπεδο 5 της εξέτασης επάρκειας του ICAO για τα αγγλικά και/ή την τοπική γλώσσα». Το διαζευκτικό «ή» σημαίνει «ή» σε κάθε γλώσσα. Αυτό απειλεί την ασφάλεια. Η έκθεση περιλαμβάνει φράσεις όπως: «τα κράτη μέλη δύνανται να προβλέπουν εθνικές καταχωρίσεις ειδικότητας μόνο σε εξαιρετικές περιπτώσεις». Αυτά δεν είναι αγγλικά, είναι αλαμπουρνέζικα της ΕΕ. Οι αερογραμμές ανά τον κόσμο φοβούνται τη δαπανηρή επιθυμία της ΕΕ να αλλάξει τον έλεγχο εναέριας κυκλοφορίας από τα ραντάρ στο Galileo· όμως, η ημερήσια διάταξη της ΕΕ σχετικά με τον έλεγχο εναέριας κυκλοφορίας δεν αφορά στην ουσία αεροπορικές γραμμές, αφορά τον έλεγχο της ΕΕ, τον έλεγχο για τον έλεγχο. 
<SPEAKER ID="117" LANGUAGE="PL" NAME="Janowski," AFFILIATION="εξ ονόματος της Ομάδας UEN">
<P>
Τέλος, θα ήθελα να εκφράσω τις ειλικρινείς μου ευχαριστίες και την εκτίμησή μου στον εισηγητή, κ. Schmitt, για την προσπάθεια που κατέβαλε για την εξέταση αυτού του ζητήματος. Το λέω ως κάποιος που έχει συμβάλει στην εκπαίδευση των Πολωνών πιλότων πολιτικής αεροπορίας, καθώς μέχρι πρόσφατα αυτή ήταν η δουλειά μου στο Τεχνολογικό Πανεπιστήμιο του Rzeszow. Πιστεύω επίσης ότι θα ήταν μια καλή ιδέα να εγκριθεί νομοθεσία της ΕΕ για ένα τόσο σημαντικό θέμα και να τηρηθεί εκτός της Ευρωπαϊκής Ένωσης. Δεν υπάρχουν τεχνητά σύνορα στον ουρανό και οι νόμοι της αερομηχανικής ισχύουν παντού. Οι αρχές της ασφάλειας της αεροπορίας πρέπει, συνεπώς, να εφαρμοστούν σε ολόκληρο τον κόσμο και η Ευρωπαϊκή Ένωση μπορεί να βοηθήσει προς αυτή την κατεύθυνση. Σας ευχαριστώ πολύ. 
<SPEAKER ID="118" LANGUAGE="PT" NAME="Queiró (PPE-DE )." AFFILIATION="">
<SPEAKER ID="119" LANGUAGE="FR" NAME="Savary (PSE )." AFFILIATION="">
<P>
    Κύριε Πρόεδρε, κύριε Επίτροπε, θα ήθελα καταρχάς να συγχαρώ τον κ. Schmitt για τον εξαιρετικά πλήρη και ισορροπημένο χαρακτήρα της εργασίας του. Έχουμε εδώ τελικά ένα κείμενο πολύ υψηλής ποιότητας και το έργο της τροποποίησης που διεξήχθη στην επιτροπή αποτελεί μια σημαντική κοινοβουλευτική συμβολή.
<P>
Πιστεύω πως το κείμενο ανταποκρίνεται στο σύνολο αυτών των απαιτήσεων. Δεν γνωρίζω ποιο θα είναι αύριο το αποτέλεσμα της ψηφοφορίας, αλλά νομίζω ότι αντιπροσωπεύει κατά κάποιον τρόπο την αντι-Bolkestein προσέγγιση. Αποτελεί μια προσπάθεια κοινοτικής ρύθμισης. Αποτελεί μια προσπάθεια εναρμονισμένης ρύθμισης. Αποτελεί μια προσπάθεια αμοιβαίας αναγνώρισης, με ένα έργο εξαιρετικής ακριβείας για την πιστοποίηση, την αξιολόγηση και την αμοιβαία αναγνώριση. Από αυτήν την άποψη, εγώ είμαι πολύ ικανοποιημένος.
<P>
Από αυτή τη σκοπιά, η τροπολογία 20, που διευκρινίζει ότι οι εναέριοι ελεγκτές θα υπάγονται στην κοινωνική δικαιοδοσία της χώρας όπου εργάζονται, είναι ιδιαίτερα αποφασιστικής σημασίας. Θα αποτελέσει τη σαφή επιβεβαίωση αυτού που όλοι επιθυμούμε, δηλαδή εναρμόνιση και όχι κοινωνικό ντάμπινγκ.
<P>
Κατά δεύτερον, υποβάλλουμε και πάλι την τροπολογία 22 για τον κλαδικό κοινωνικό διάλογο. Γνωρίζω ότι ορισμένοι από τους συναδέλφους μας υποστηρίζουν πως αυτό είναι αυτονόητο. Πιστεύουμε, ωστόσο, πως θα είναι ακόμη καλύτερα να αναφέρεται ρητώς, ειδικά εφόσον η επιτροπή για τον ενιαίο ουρανό δεν δέχτηκε να συμπεριλάβει τους εκπροσώπους των εργαζομένων, πράγμα που είναι εξαιρετικά σημαντικό για την ποιότητα της υπηρεσίας στον συγκεκριμένο τομέα. 
<SPEAKER ID="120" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
     Κύριε Πρόεδρε, η Επιτροπή αναμένει με εμπιστοσύνη τη θέση που θα υιοθετήσει το Κοινοβούλιο επί του συγκεκριμένου φακέλου και θα ήθελα να ευχαριστήσω τους ομιλητές που υπογράμμισαν όλοι το εξαιρετικό έργο το οποίο έφερε σε πέρας το Κοινοβούλιο και απέδωσαν επαίνους στον εισηγητή, κ. Schmitt. Πιστεύω πράγματι ότι η εν λόγω έκθεση είναι μια πολύ ενθαρρυντική έκθεση και, για ακόμη μια φορά, ενώνω τη φωνή μου με τα εγκώμια και τις ευχαριστίες που απευθύνθηκαν στον εισηγητή της Επιτροπής Μεταφορών και Τουρισμού.
<P>
Πρέπει τώρα να αναφερθώ στις τροπολογίες. Δεν πρόκειται να τις εξετάσω μεμονωμένα, κύριε Πρόεδρε. Με την άδειά σας, θα προτιμούσα να τις κατατάξω σε ομάδες. Οι περισσότερες τροπολογίες αποσκοπούν στην αποσαφήνιση του κειμένου της πρότασης οδηγίας, καθώς και στην απόδοση έμφασης στην ασφάλεια, εφόσον η ασφάλεια είναι πράγματι η απόλυτη προτεραιότητα αυτού του κειμένου, ή στην εισαγωγή μιας συνεχούς κατάρτισης στον τομέα της ασφάλειας. Αυτό ισχύει στην περίπτωση των τροπολογιών 1, 2, 3, 5, 7, 8, 9, 11, 12, 13 και15. Η Επιτροπή μπορεί, συνεπώς, να αποδεχτεί όλες αυτές τις τροπολογίες. Το ίδιο ισχύει για την τροπολογία 16, που καθιστά πιο αυστηρές τις προϋποθέσεις για την εισαγωγή εθνικών συστημάτων αξιολόγησης, και για την τροπολογία 18, που στοχεύει στην απλοποίηση των διοικητικών επιβαρύνσεων.
<P>
Η Επιτροπή θα μπορέσει να υποστηρίξει τη θέση σας όσον αφορά το γλωσσικό καθεστώς, που συμβιβάζει με ισορροπημένο τρόπο τις εύλογες ανησυχίες για την ασφάλεια και τα δικαιώματα της ελεύθερης μετακίνησης των ελεγκτών· οι τροπολογίες 10 και 17 επιφέρουν μια αληθινή σύγκλιση μεταξύ των θέσεων του Κοινοβουλίου και του Συμβουλίου.
<P>
Ορισμένες άλλες τροπολογίες είναι καταρχήν αποδεκτές, εφόσον η διατύπωσή τους τροποποιηθεί κάπως. Η Επιτροπή υποστηρίζει απολύτως την αρχή της τροπολογίας 6, που αφορά την παρακολούθηση από τους κοινωνικούς εταίρους, τη συμμετοχή και τη διαβούλευσή τους. Έχω ήδη τονίσει αυτό το σημείο κατά την πρώτη μου παρέμβαση. Σχετικά με την τροπολογία 14, η Επιτροπή αποδέχεται την ιδέα μιας ευρύτερης κατάρτισης στον τομέα της ασφάλειας, αλλά εκτιμά ότι είναι προτιμότερο να προσεγγισθεί το θέμα στο παράρτημα I, το οποίο διευκρινίζει το περιεχόμενο της κατάρτισης.
<P>
Υπάρχει κατόπιν η τροπολογία που εισάγει την αναφορά στο δίκαιο του τόπου εργασίας σε περίπτωση κινητικότητας. Κατανοώ απολύτως τη λογική στην οποία βασίζεται η τροπολογία 20. Η νομική βάση μιας παρόμοιας πρότασης είναι, ωστόσο, η ασφάλεια και ο στόχος αυτός επιδιώκεται μέσω της καθιέρωσης προτύπων για τις απαραίτητες προϋποθέσεις. Όπως τόνισε και ο κ. Savary, υφίσταται ήδη κοινοτική νομοθεσία σχετικά με το θέμα. Η οδηγία περί απόσπασης εργαζομένων προβλέπει πράγματι ότι οι όροι του τόπου εργασίας ισχύουν σε περίπτωση απόσπασης. Αυτός είναι ο λόγος για τον οποίον η Επιτροπή θα ήταν πρόθυμη να αποδεχτεί, αντί ενός άρθρου ξένου προς τον σκοπό του κειμένου, μια αιτιολογική παράγραφο που να κάνει σαφή αναφορά στη σχετική κοινοτική νομοθεσία, όπως το ζητήσατε.
<P>
Όπως μόλις επισήμανα, επιβεβαιώνοντας τη σημασία της ανάμειξης των κοινωνικών εταίρων στην εφαρμογή και την παρακολούθηση αυτής της οδηγίας, υποστηρίζοντας ειδικά την τροπολογία 6, προτείνω να συμπεριληφθεί μια αναφορά στο ισχύον κοινωνικό δίκαιο σε μία αιτιολογική σκέψη. Με άλλα λόγια, το εν λόγω κείμενο, που αφορά βασικά την ασφάλεια, τοποθετείται στο πλαίσιο ενός κοινοτικού κοινωνικού δικαίου που καλό είναι να αναφέρεται στις αιτιολογικές παραγράφους.
<P>
Απομένουν τρεις τροπολογίες που η Επιτροπή δεν είναι σε θέση να υποστηρίξει, κυρίως για τυπικούς λόγους. Εν πρώτοις, η Επιτροπή είναι της γνώμης ότι δεν είναι απαραίτητο να διατηρηθεί η απαίτηση της τήρησης των λογαριασμών σύμφωνα με τα διεθνή πρότυπα, όπως απαιτεί η τροπολογία 19. Οι οργανισμοί συνεχούς κατάρτισης, δηλαδή οι οργανισμοί ελέγχου της εναέριας κυκλοφορίας, είναι ήδη καλυμμένοι από άλλες κοινοτικές ρυθμίσεις και, όσον αφορά τους οργανισμούς παροχής κατάρτισης, μια παρόμοια απαίτηση μας φαίνεται υπερβολική. Η Επιτροπή λοιπόν μπορεί να δεχτεί την ολοσχερή διαγραφή της σχετικής παραγράφου, καθώς η μέριμνά σας για χρηστή διαχείριση καλύπτεται ήδη από άλλες πηγές του κοινοτικού δικαίου.
<P>
Όσον αφορά την τροπολογία 21 για τη διάρθρωση των κυρώσεων, η Επιτροπή προτιμά να διατηρήσει το καθιερωμένο σύστημα όπως εξάλλου παρουσιάζεται στη γενική προσέγγιση που υιοθέτησε το Συμβούλιο. Υπάρχει επίσης η τροπολογία 4 που άπτεται μιας πολύ σημαντικής πτυχής στην εισαγωγή μιας άδειας: τι πρέπει να γίνει με τους κατόχους εθνικής άδειας; Κατά τη γνώμη μας, η λύση δεν είναι η αναβολή της εισαγωγής των νέων εναρμονισμένων προτύπων ούτε η συνύπαρξη δύο παράλληλων προτύπων επαγγελματικής εξειδίκευσης. Ειλικρινά, δεν θα ήταν καλό για την ασφάλεια. Αυτός είναι ο λόγος για τον οποίον η Επιτροπή δεν μπορεί να στηρίξει αυτήν την προτεινόμενη τροπολογία. Ανεξαρτήτως αυτού, είναι ανοιχτή σε κάθε λύση που συντελεί στην ταχεία καθιέρωση προτύπων επαγγελματικής εξειδίκευσης, σεβόμενη βεβαίως τις υποχρεώσεις που επιβάλλει η νομική ασφάλεια για τους σημερινούς κατόχους άδειας.
<P>
Η τροπολογία 22 κατατέθηκε μόλις πριν από τη σύνοδο της ολομέλειας. Όπως ανέφερα προηγουμένως, η Επιτροπή υποστηρίζει τη διαβούλευση και την ανάμειξη των κοινωνικών εταίρων, που είναι απαραίτητες. Πιο συγκεκριμένα, ωστόσο, δεν πιστεύει ότι είναι απαραίτητο μια τέτοια υποχρέωση να περιλαμβάνεται σε αυτό το κείμενο.
<P>
Αυτά, κυρίες και κύριοι, συνοψίζουν τη γενική συμφωνία της Επιτροπής με το έργο σας. Η Επιτροπή είναι αληθινά σε θέση να προσφέρει την πλήρη στήριξή της στην έκθεση του κ. Schmitt και θα ήθελα να προσθέσω ότι οι θέσεις της Επιτροπής και του Κοινοβουλίου βρίσκονται πραγματικά πολύ κοντά. Πρέπει πραγματικά να τονισθεί ο εποικοδομητικός χαρακτήρας της έκθεσης του κ. Schmitt και, όπως ανέφερε νομίζω ο κ. Rack προηγουμένως, αν η αρχική πρόταση ήταν καλή, το κείμενο είναι ακόμη καλύτερο. Ναι, πράγματι, το κείμενο είναι ακόμη καλύτερο, αποδεικνύοντας ακόμη μια φορά τη σπουδαιότητα του έργου του Κοινοβουλίου ως συννομοθέτη.
<SPEAKER ID="121" LANGUAGE="" NAME="Πρόεδρος. " AFFILIATION="">
<P>
Η ψηφοφορία θα διεξαχθεί την Τρίτη, στις 12.00. 
<SPEAKER ID="122" LANGUAGE="" NAME="Πρόεδρος. " AFFILIATION="">
<P>
    Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A6-0003/2005), εξ ονόματος της Επιτροπής Απασχόλησης και Κοινωνικών Υποθέσεων, σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΟΚ) αριθ. 1408/71 περί εφαρμογής των συστημάτων κοινωνικής ασφάλισης στους μισθωτούς, στους μη μισθωτούς και στα μέλη των οικογενειών τους που διακινούνται εντός της Κοινότητας και του κανονισμού (ΕΟΚ) αριθ. 574/72 περί του τρόπου εφαρμογής του κανονισμού (ΕΟΚ) αριθ. 1408/71 [(12062/3/2004 C6-0189/2004 2003/0184(COD)] (Εισηγητής: κ. Proinsias De Rossa). 
<SPEAKER ID="123" LANGUAGE="SV" NAME="Andersson (PSE )," AFFILIATION="αναπληρωτής εισηγητής.">
<P>
    Κύριε Πρόεδρε, θα ήθελα να ξεκινήσω εκφράζοντας τη θλίψη μου που ο εισηγητής, κ. De Rossa, δεν μπορεί να είναι παρών σήμερα. Είναι ο βουλευτής που έχει ασχοληθεί με αυτό το θέμα και το γνωρίζει καλύτερα από όλους μας, αλλά δυστυχώς είναι άρρωστος στο σπίτι του στην Ιρλανδία και δεν μπορεί να συμμετάσχει σε αυτή τη συζήτηση. Ως εκ τούτου, τον αντικαθιστώ εγώ, πράγμα που δεν είναι δύσκολο καθώς τόσο η πολιτική μου ομάδα όσο κι εγώ έχουμε τις ίδιες απόψεις με τον κ. De Rossa όσον αφορά την έγκριση μιας θέσης στη δεύτερη ανάγνωση του Κοινοβουλίου. Νομίζουμε ότι πρέπει να πούμε ναι.
<P>
Επιτρέψτε μου να αρχίσω λέγοντας κάτι σχετικά με τη σημασία του κανονισμού αριθ. 1408/71. Είναι θεμελιώδης για την ελεύθερη κυκλοφορία στην ΕΕ καθώς διευκολύνει τη μετακίνηση των ανθρώπων μεταξύ των διαφόρων κρατών μελών και, ταυτόχρονα, να μπορούν να λαμβάνουν διάφορα κοινωνικά επιδόματα. Από τότε που τέθηκε σε ισχύ αυτός ο κανονισμός τη δεκαετία του 1970, έχει αναθεωρηθεί ριζικά. Επιπλέον, έχουν γίνει βελτιώσεις καθ’ όλη τη διάρκεια της ισχύος του. Τώρα επίσης πραγματοποιήθηκαν περαιτέρω βελτιώσεις και αυτός είναι ο λόγος που ο εισηγητής υιοθέτησε τη συγκεκριμένη θέση.
<P>
Όταν συζητήσαμε αυτό το θέμα στην επιτροπή, υπήρξε μια ευρεία πλειοψηφία υπέρ της έγκρισης της κοινής θέσης του Συμβουλίου από μας. Το αποτέλεσμα της ψηφοφορίας ήταν 30 ψήφοι υπέρ και μία ψήφος κατά. Αν θυμάμαι καλά, αυτή η αρνητική ψήφος προήλθε από κάποιον που, σε γενικές γραμμές, έχει μια άσχημη γνώμη για την ελεύθερη κυκλοφορία και τη συνεργασία στην Ευρώπη. Υπήρξε, επομένως, σημαντική ομοφωνία στη συζήτηση στην επιτροπή για την έγκριση της θέσης του εισηγητή. Έκτοτε, σημειώθηκε κάποια αλλαγή σε σχέση με την αρχική θέση, ήτοι σε σχέση με την παράγραφο 2, που έχει να κάνει με το γεγονός ότι, ήδη κατά τη συζήτηση στην επιτροπή, γνωρίζαμε ότι υπήρχε διαφωνία μεταξύ της Επιτροπής και του Συμβουλίου όσον αφορά συγκεκριμένα επιδόματα. Μετά τη συζήτηση στην επιτροπή, διαπιστώσαμε ότι η διατύπωση που χρησιμοποιούσαμε πριν δημιουργούσε κάποια νομική αβεβαιότητα. Ως εκ τούτου, η νομική υπηρεσία του Κοινοβουλίου μας συμβούλεψε να τροποποιήσουμε την παράγραφο 2. Με τη στήριξη της πολιτικής του ομάδας και της Ομάδας των Πρασίνων/Ευρωπαϊκής Ελεύθερης Συμμαχίας και της Συνομοσπονδιακής Ομάδας της Ενωμένης Ευρωπαϊκής Αριστεράς/Αριστεράς των Πρασίνων των Βορείων Χωρών, ο κ. De Rossa κατέθεσε μια σχετική τροπολογία που περιορίζει τη νομική αβεβαιότητα. Κατά τα λοιπά, η θέση του εισηγητή είναι η ίδια.
<SPEAKER ID="124" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
     Κύριε Πρόεδρε, θα ήθελα πρώτα να ευχαριστήσω τον κ. Andersson που αναπληρώνει τον κ. De Rossa και να απευθύνω στον κ. De Rossa όλες τις ευχές μου για γρήγορη ανάρρωση. Είμαι πολύ ευτυχής για την αξιοσημείωτη πρόοδο που σημειώθηκε όσον αφορά την παρούσα πρόταση, τόσο στο Συμβούλιο όσο και στο Ευρωπαϊκό Κοινοβούλιο, μια πρόοδο που δίνει τελικά τη δυνατότητα έγκρισης της πρότασης. Η πρόταση της Επιτροπής που συζητείται σήμερα έχει ως στόχο να εκσυγχρονίσει τις κοινοτικές ρυθμίσεις που αφορούν τον συντονισμό των συστημάτων κοινωνικής ασφάλισης των κρατών μελών, ώστε να ληφθούν υπόψη οι μεταβολές στις εθνικές νομοθεσίες, να διευκρινιστεί η νομική θέση όσον αφορά ορισμένα άρθρα των εν λόγω κανονισμών και να ληφθούν υπόψη οι πρόσφατες εξελίξεις στη νομολογία του Δικαστηρίου των Ευρωπαϊκών Κοινοτήτων, ιδίως όσον αφορά το παράρτημα IIα του κανονισμού 1408/71.
<P>
Θα ήθελα να εστιάσω ιδιαιτέρως στο παράρτημα IIα. Το συγκεκριμένο παράρτημα περιλαμβάνει έναν κατάλογο ειδικών μη ανταποδοτικών παροχών, που αποτελούν αντικείμενο ειδικού συντονισμού στο πλαίσιο του κανονισμού που μόλις ανέφερα. Αυτός ο συντονισμός, που έχει επικυρωθεί από το Δικαστήριο, βασίζεται στην αρχή του τόπου διαμονής. Προβλέπει αφενός, ότι οι εν λόγω παροχές δεν είναι εξαγώγιμες αλλά, αφετέρου, ότι το νέο κράτος διαμονής υποχρεούται να χορηγεί, στην επικράτειά του, τις παροχές που προβλέπονται από την εθνική του νομοθεσία. Κατόπιν πρόσφατης νομολογίας του Δικαστηρίου, κρίθηκε απαραίτητο να επανεξετάσουμε τον κατάλογο των παροχών του παραρτήματος IIα και να εξακριβώσουμε ότι περιλαμβάνει μόνο παροχές που πληρούν τα ακόλουθα κριτήρια: πρώτον, οι παροχές αυτές δεν πρέπει να είναι ανταποδοτικές, δηλαδή να χρηματοδοτούνται από εισφορές, και δεύτερον, πρέπει να είναι ειδικές. Μια ειδική παροχή βρίσκεται στο ενδιάμεσο μεταξύ κοινωνικής ασφάλισης και κοινωνικής πρόνοιας. Είναι ειδική εφόσον έχει ως κύριο στόχο να εξασφαλίσει ένα ελάχιστο εισόδημα διαβίωσης ή εφόσον προορίζεται αποκλειστικά για την ειδική προστασία των ατόμων με ειδικές ανάγκες. Θα ήθελα να υπογραμμίσω το σημαντικό βήμα προόδου στο Συμβούλιο, καθώς χάρη στο πνεύμα συμβιβασμού των κρατών μελών, η επανεξέταση του παραρτήματος IIα είχε ως αποτέλεσμα την αφαίρεση μεγάλου αριθμού παροχών που περιλαμβάνονται σήμερα στο παράρτημα αυτό. Αυτό αφορά κυρίως παροχές που, αν και προορίζονται για τα άτομα με ειδικές ανάγκες, έχουν ως κύριο στόχο να περιορίζουν την εξάρτηση αυτών των ατόμων βελτιώνοντας την κατάσταση της υγείας τους και τη ζωή τους. Αυτό τις καθιστά ειδικές και επομένως δεν μπορούν να περιλαμβάνονται πλέον στο παράρτημα IIα.
<P>
Θέλω, λοιπόν, να συγχαρώ τον εισηγητή σας, κ. De Rossa, για την εξαιρετική του έκθεση, καθώς και την Επιτροπή Απασχόλησης και Κοινωνικών Υποθέσεων για το έργο της. Ο εισηγητής και η επιτροπή δικαίως επέστησαν την προσοχή στις σημαντικές βελτιώσεις που αυτός ο κανονισμός μπορεί να επιφέρει για τον πολίτη και, κατά συνέπεια, την αναγκαιότητα αποδοχής της κοινής θέσης του Συμβουλίου, ώστε να μην διακυβευθεί η πρόοδος που σημειώθηκε. Είναι αλήθεια ότι, καθώς γνωρίζετε, τρία κράτη μέλη έκριναν ότι ορισμένες από τις παροχές τους παρουσίαζαν ιδιαίτερα γνωρίσματα που τις διέκριναν από τις άλλες παροχές και ότι οι συγκεκριμένες παροχές, πέντε συνολικά, πληρούσαν, συνεπώς, τα κριτήρια για να συνεχίσουν να περιλαμβάνονται στο παράρτημα IIα. Επιθυμώντας να μην παρεμποδιστεί η έγκριση του κανονισμού, καθώς επιφέρει αξιοσημείωτες βελτιώσεις, το Συμβούλιο δέχτηκε να διατηρήσει αυτές τις πέντε παροχές στο παράρτημα IIα, εν αναμονή διευκρίνισης της νομολογίας από το Δικαστήριο. Η Επιτροπή επιφυλάχθηκε παρόλα αυτά του δικαιώματός της να ζητήσει από το Δικαστήριο να προβεί σε κάθε απαραίτητη διευκρίνιση όσον αφορά αυτές τις πέντε παροχές, σύμφωνα με τα κριτήρια που ορίζονται στον κανονισμό. Βάσει αυτών των διευκρινίσεων και των αποφάσεων του Δικαστηρίου, η Επιτροπή θα παρουσιάσει, εάν κριθεί σκόπιμο, μια πρόταση που θα αναθεωρεί τον κατάλογο που περιλαμβάνεται στο παράρτημα IIα.
<SPEAKER ID="125" LANGUAGE="NL" NAME="Oomen-Ruijten," AFFILIATION="εξ ονόματος της Ομάδας PPE-DE">
<P>
Τι αφορά αυτή η συζήτηση; Αυτό είναι κάτι που θα ήθελα να διασαφηνιστεί κάπως. Σήμερα, συζητούμε την ετήσια τροποποίηση του κανονισμού 1408/71, προκειμένου να προσαρμοστεί στις αλλαγές της κοινωνικής νομοθεσίας και των συστημάτων κοινωνικής ασφάλισης στα κράτη μέλη. Αυτό περιλαμβάνει την ενσωμάτωση της νομολογίας του ΔΕΚ και τον έλεγχο για το αν τα στοιχεία που συνοδεύουν αυτές τις τροποποιήσεις πληρούν τα γενικά κριτήρια για την κινητικότητα και την ελεύθερη κυκλοφορία, αλλά και τα κριτήρια του κανονισμού 1408/71, ως εκ τούτου οι προτάσεις των κρατών μελών επαληθεύτηκαν εκ των προτέρων. Συζητούμε επίσης το παράρτημα IIα, που περιλαμβάνει την επαλήθευση ορισμένων ειδικών χαρακτηριστικών. Εξετάζεται κατά πόσον οι προτάσεις περιέχουν στοιχεία σε σχέση με τα οποία ορισμένες παροχές πρέπει να είναι εξαγώγιμες ή όχι. Θα ήθελα να αναφέρω ως παράδειγμα την ολλανδική κοινωνική ασφάλιση, η οποία δεν πρέπει να εξάγεται. Στην Ισπανία, υπάρχει βοήθεια ή αποζημίωση, καθώς και παροχές για την κινητικότητα που δεν πρέπει να εξάγονται. Αυτό το καθιερώσαμε όλοι μαζί και είμαστε όλοι σύμφωνοι επ’ αυτού. Κάθε κράτος μέλος έχει συμβάλει σε κάποιο βαθμό σε αυτούς τους καταλόγους. Αυτό που δεν καταλαβαίνω, ωστόσο, είναι ότι εμείς, παρόλο που έχουμε θεσπίσει κάποιες αρχές στον νέο κανονισμό για τον συντονισμό, εξακολουθούμε να επιτρέπουμε σε ορισμένα κράτη μέλη να παρεκκλίνουν από ζητήματα για τα οποία έχουμε πει εκ των προτέρων ότι πρέπει στην πραγματικότητα να είναι εξαγώγιμα.
<P>
Τότε ξεκίνησε το όλο πρόβλημα. Αυτό που μου διαφεύγει είναι γιατί επιτρέπουμε στους Φινλανδούς να μην χρειάζεται να εξάγουν το επίδομα τέκνου τους, στους Σουηδούς το επίδομα αναπηρίας και επίδομα ανάπηρου τέκνου ή στους Βρετανούς την αποζημίωση για παρεχόμενη μέριμνα και το επίδομα για επιμελητές αναπήρων –σχετικά με τα οποία χαρακτηρίστηκε παραδεκτή μια αναφορά– ενώ την ίδια στιγμή, ζητάμε από 22 άλλα κράτη μέλη τα οποία αναγκάζονται να κινηθούν προς τα πίσω –μεταξύ των οποίων το Λουξεμβούργο, η Ελλάδα και η Ισπανία– να εξάγουν αυτές τις παροχές. Όταν η νομική υπηρεσία είπε ότι δεν θα το δεχόταν αυτό, ρώτησα γιατί το δέχτηκε το Συμβούλιο. Κάποια κράτη μέλη δεν τηρούν τους κανόνες εξαιτίας της ομοφωνίας. Είναι αυτό κάτι που εμείς, εδώ στο Σώμα, πρέπει να ανεχόμαστε; Αναρωτιέμαι αν αυτή θα έπρεπε να είναι η τελευταία φορά, και νομίζω ότι πρέπει απλά να στείλουμε ένα σαφές και ευθύ μήνυμα, το οποίο πρέπει επίσης να ενσωματωθεί στον κανονισμό εφαρμογής τον οποίο περιμένουμε ακόμη. 
<SPEAKER ID="126" LANGUAGE="EN" NAME="Lambert," AFFILIATION="εξ ονόματος της Ομάδας Verts/ALE">
<P>
    Κύριε Πρόεδρε, είναι αργά το βράδυ, επομένως ήρθε η ώρα να μιλήσουμε για τον κανονισμό 1408: πάντα πετυχαίνουμε τα καλύτερα κενά για τις συζητήσεις μας! Θα ήθελα να ευχαριστήσω τον εισηγητή για το έργο που πρόσφερε σχετικά με αυτό. Η τροπολογία υπεγράφη από την Ομάδα μου με κάποια απροθυμία, καθώς κατανοούμε πλήρως την απογοήτευση που εξέφρασε μόλις η κ. Oomen-Ruijten. Αισθανόμαστε, για άλλη μια φορά, ότι αρκετά κράτη μέλη μάλλον σέβονται αυτό που θεωρούν ότι είναι το γράμμα του νόμου και όχι το πνεύμα του νόμου. Ωστόσο, η Ομάδα μου δεν πρόκειται να καθυστερήσει την εφαρμογή των υπόλοιπων αλλαγών που είναι σημαντικές και θετικές για τους πολίτες, προσμένοντας τις κατάλληλες συνθήκες και το χρονοδιάγραμμα του Ευρωπαϊκού Δικαστηρίου, καθώς αυτό ενδέχεται να μην συμβεί πολύ σύντομα.
<P>
Πολλοί βουλευτές θα λάβουν επιστολές σχετικά με τη σημασία των ενισχύσεων αυτών για φοιτητές που σπουδάζουν στο εξωτερικό. Ενώ αληθεύει ότι μπορούν να υποβάλουν αίτηση για να τους χορηγηθούν τα συγκεκριμένα επιδόματα σε άλλα κράτη μέλη, αυτό δεν είναι ιδιαίτερα χρήσιμο σε περιπτώσεις όταν, για παράδειγμα, για να δικαιούνται επίδομα αναπηρίας στο Ηνωμένο Βασίλειο, θα πρέπει να ήταν κάτοικοι για 26 από τις προηγούμενες 52 εβδομάδες,. Αυτό δεν είναι ιδιαίτερα χρήσιμο αν υπήρξαν φοιτητές κατά την περίοδο Οκτωβρίου-Ιουνίου. Αρκεί απλώς να κάνουμε τον υπολογισμό.
<SPEAKER ID="127" LANGUAGE="EN" NAME="Clark," AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, στο άρθρο του στο τελευταίο τεύχος του περιοδικού του Κοινοβουλίου, ο κ. De Rossa αναφέρει ότι το ψήφισμά του εγκρίθηκε παμψηφεί από την Επιτροπή Απασχόλησης και Κοινωνικών Υποθέσεων. Στα πρακτικά, όμως, φαίνεται ότι ένας βουλευτής ψήφισε κατά. Αυτός ήμουν εγώ, και έχω σκοπό να κάνω το ίδιο αυτή την εβδομάδα μαζί με τους συναδέλφους μου του Κόμματος Ανεξαρτησίας του Ηνωμένου Βασιλείου. Επιτρέψτε μου να σας εξηγήσω τους λόγους.
<P>
Στο επίκεντρο της έκθεσης του κ. De Rossa υπάρχει μια αντιπαράθεση μεταξύ της Επιτροπής και του Συμβουλίου σχετικά με την εξαγωγιμότητα πέντε παροχών, τρεις εκ των οποίων καταβάλλονται στο Ηνωμένο Βασίλειο. Ο κ. De Rossa προτείνει η έκθεση να εγκριθεί χωρίς καθυστερήσεις, προκειμένου να τακτοποιηθεί ο κανονισμός 1408/71. Στη συνέχεια, προτείνει το Ευρωπαϊκό Δικαστήριο να επιλύσει τις διαφορές για τις πέντε παροχές. Θεωρούμε ότι η απόφαση σχετικά με τις παροχές του Ηνωμένου Βασιλείου θα πρέπει να ληφθεί από την κυβέρνηση της Αυτής Μεγαλειότητος, η οποία δεν επιθυμεί την εξαγωγιμότητά τους. Πράγματι, η προηγούμενη κοινή θέση του Συμβουλίου υποστηρίζει τη θέση της κυβέρνησης της Αυτής Μεγαλειότητος. Γι’ αυτό, εκφράζουμε τη λύπη μας για την αλλαγή της στάσης της Επιτροπής. Θεωρούμε ότι θα έπρεπε κάθε κράτος μέλος να μπορεί να ορίσει τη βάση στην οποία θα καταβάλλονται οι παροχές και σε ποιον. Είμαστε απολύτως αντίθετοι με την άποψη ότι το αδιέξοδο θα πρέπει να επιλυθεί από το Ευρωπαϊκό Δικαστήριο. Οι παροχές αποτελούν μέρος των συστημάτων φορολόγησης. Είναι διττά συστήματα: δούναι και λαβείν. Το να παρεμβαίνει κανείς και στα δύο, σημαίνει ότι παρεμβαίνει στο σύστημα φορολόγησης ως σύνολο. Αφού η ΕΕ θέλει να συνεχίσει να προφασίζεται ότι δεν ανήκουν στη δικαιοδοσία της ζητήματα φορολόγησης, δεν θα πρέπει επομένως να παρέμβει καθόλου στο σύστημα παροχών.
<P>
Για να επανέλθω, τέλος, στο άρθρο του κ. De Rossa, σημειώνεται ότι η Φινλανδία και η Σουηδία αμφισβητούν την εγγραφή στον κατάλογο δύο επιδομάτων. Σεβόμαστε τη στάση τους. Το άρθρο δείχνει ότι η Επιτροπή εξαίρεσε το επίδομα φροντίδας αναπήρων της Ιρλανδίας, σύμφωνα με την επιθυμία της ιρλανδικής κυβέρνησης. Είναι λάθος και άδικο να μην έχει εξαιρεθεί το επίδομα φροντίδας αναπήρων του Ηνωμένου Βασιλείου. Όσον αφορά τις τρεις παροχές του Ηνωμένου Βασιλείου, επιτρέψτε μου να δηλώσω κατηγορηματικά ότι η εκλεγμένη κυβέρνηση της Αυτής Μεγαλειότητος θα πρέπει να αντιμετωπίζεται από αυτή την άποψη όπως οι ιρλανδοί ομόλογοί της και να λήξει το ζήτημα. 
<SPEAKER ID="128" LANGUAGE="SL" NAME="Novak (PPE-DE )." AFFILIATION="">
<P>
Η αυξημένη κινητικότητα στο εσωτερικό των χωρών της Ευρωπαϊκής Ένωσης έχει συνοδευτεί από έναν αυξανόμενο αριθμό προβλημάτων, που πρέπει να επιλυθούν με έναν τρόπο ο οποίος κατά το δυνατόν δεν θα εισάγει διακρίσεις. Για αυτόν τον λόγο, τα συστήματα κοινωνικής ασφάλισης στα κράτη μέλη της Ευρωπαϊκής Ένωσης πρέπει να είναι εναρμονισμένα, έτσι ώστε όλες οι περιπτώσεις να μπορούν να λαμβάνουν ίση μεταχείριση. Υποστηρίζω την πρόταση του εισηγητή, κ. De Rossa, και θα ψηφίσω υπέρ της έκθεσης.
<P>
Στην παρούσα κατάσταση είναι πιο ωφέλιμο να υποστηρίξουμε την τροποποίηση του κανονισμού 1408 και, σε αυτό το πλαίσιο, του παραρτήματος ΙΙα, παρά να συνεχίσουμε με άκαρπες διαπραγματεύσεις, εφόσον η έγκριση μιας κοινής θέσης έχει εμπλέξει το Συμβούλιο σε παρατεταμένες διαπραγματεύσεις. Ο χρόνος θα δείξει ποιες περιπτώσεις δεν μπορούν να συμπεριληφθούν στον κατάλογο των προσθηκών, έτσι προτείνω οι περιπτώσεις αυτές να επιλυθούν μεμονωμένα, αμερόληπτα και προς το συμφέρον των πολιτών.
<SPEAKER ID="129" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
Υπό αυτές τις συνθήκες βεβαίως –η κ. Oomen-Ruijten δεν θα παρεξηγηθεί– η Επιτροπή δεν στηρίζει την τροπολογία της που απορρίπτει την κοινή θέση, επειδή αυτή η τροπολογία θα έθετε σε κίνδυνο την πρόοδο που έχει επιτευχθεί από τον κοινοτικό νομοθέτη ως σήμερα όσον αφορά τις ειδικές μη ανταποδοτικές παροχές.
<P>
Η εν λόγω πρόταση θα έχει ως αποτέλεσμα τη δυνατότητα εξαγωγής δεκάδων παροχών, που ως τώρα δεν ήταν εξαγώγιμες. Απομένουν, ωστόσο, σε εκκρεμότητα πέντε παροχές που δεν έγινε δεκτό ότι πρέπει να καταστούν εξαγώγιμες. Το αποτέλεσμα της τροπολογίας 2 θα είναι όλες αυτές οι παροχές να παραμείνουν στο παράρτημα IIα και να συνεχίσουν, επομένως, να μην είναι εξαγώγιμες.
<SPEAKER ID="130" LANGUAGE="" NAME="Πρόεδρος. " AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="131" LANGUAGE="" NAME="" AFFILIATION="(Η συνεδρίαση λήγει στις 21.15)">
<SPEAKER ID="132" LANGUAGE="" NAME="Πρόεδρος. " AFFILIATION="">
<P>
    Κηρύσσω τη διακοπή της συνόδου 2004/2005 του Ευρωπαϊκού Κοινοβουλίου. 

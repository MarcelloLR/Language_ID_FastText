<CHAPTER ID="008-14">
14. Έγκριση και άρνηση έγκρισης ορισμένων ισχυρισμών υγείας που διατυπώνονται για τα τρόφιμα και οι οποίοι αφορούν την ανάπτυξη και την υγεία των παιδιών (
<P>
Πριν από την ψηφοφορία
<SPEAKER ID="136" NAME="Glenis Willmott" AFFILIATION="S&amp;D">
(EN) Κύριε Πρόεδρε, οι βουλευτές του Ευρωπαϊκού Κοινοβουλίου διαδραματίζουν σημαντικό ρόλο όσον αφορά τον έλεγχο των αποφάσεων σχετικά με τους ισχυρισμούς περί υγείας. Έλαβα πολλές επιστολές και ηλεκτρονικά μηνύματα από ανήσυχους γονείς, μεγάλες οργανώσεις υγείας και καταναλωτών, οργανώσεις μαιών, νοσοκόμων και γιατρών, καθώς και από τη Unicef και την ΠΟΥ. Έως ότου υπάρξει πραγματική συναίνεση στην επιστημονική κοινότητα σχετικά με την εγκυρότητα αυτού του ισχυρισμού, δεν πρέπει να τον επιτρέψουμε. Τα αποδεικτικά στοιχεία που διαθέτουμε επί του παρόντος δεν είναι οριστικά και δεν υπάρχουν στοιχεία που να στηρίζουν τη χρήση ενός τέτοιου ισχυρισμού για τα παρασκευάσματα δεύτερης βρεφικής ηλικίας.
<P>
Εάν, στο μέλλον, το συνθετικό DHA αποδειχθεί πραγματικά ωφέλιμο για τα μωρά, θα πρέπει να το καταστήσουμε απαραίτητο συστατικό σε όλα τα παρασκευάσματα και να μην επιτρέψουμε να χρησιμοποιείται ως τέχνασμα του μάρκετινγκ από έναν συγκεκριμένο κατασκευαστή. Θα ήθελα να σας προτρέψω να στηρίξετε αυτό το ψήφισμα.
<SPEAKER ID="137" NAME="Esther de Lange" AFFILIATION="PPE">
(EN) Κύριε Πρόεδρε, δεν θέλω σε καμία περίπτωση να ξανανοίξω αυτήν τη συζήτηση, αλλά πρέπει να σκεφτόμαστε προσεκτικά πριν δώσουμε τον λόγο σε ανθρώπους που μπορούν να προωθήσουν την προσωπική τους άποψη υπό το κάλυμμα των επιστημονικών αποδείξεων. Ας ψηφίσουμε επιτέλους. Έχουμε αποφασίσει.
<P>
(Χειροκροτήματα)

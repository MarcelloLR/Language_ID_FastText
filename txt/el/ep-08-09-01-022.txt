<CHAPTER ID="022">
Κοινό πλαίσιο αναφοράς σχετικά με το ευρωπαϊκό δίκαιο των συμβάσεων (συζήτηση)
<SPEAKER ID="199" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του κ. Lehne, εξ ονόματος της Επιτροπής Νομικών Θεμάτων, προς την Επιτροπή σχετικά με το κοινό πλαίσιο αναφοράς σχετικά με το ευρωπαϊκό δίκαιο των συμβάσεων - B6-0456/2008).
<SPEAKER ID="200" NAME="Hans-Peter Mayer">
συντάκτης. - (DE) Κύριε Πρόεδρε, κυρία Επίτροπε, κυρίες και κύριοι, το σχέδιο κοινού πλαισίου αναφοράς ολοκληρώνει τις εργασίες σχετικά με το ευρωπαϊκό αστικό δίκαιο, τουλάχιστον προς το παρόν. Είναι, φυσικά, ένα σχέδιο που έχει εκπονηθεί από εμπειρογνώμονες νομικούς και δεν έχει ακόμη συζητηθεί σε πολιτικό επίπεδο. Στόχος αυτής της συζήτησης είναι, λοιπόν, να προσπαθήσουμε να ξεκινήσουμε μια ευρεία πολιτική συζήτηση σχετικά με το μέλλον του ευρωπαϊκού ιδιωτικού δικαίου. Το Ευρωπαϊκό Κοινοβούλιο επιθυμεί να καταστεί δυνατό να συμμετάσχουν σε αυτήν τη συζήτηση όλοι οι ενδιαφερόμενοι, για να επιτευχθεί όμως αυτό πρέπει να μεριμνήσουμε ώστε το επιστημονικό σχέδιο, το οποίο είναι επί του παρόντος διαθέσιμο μονό στα αγγλικά, να είναι διαθέσιμο και σε άλλες επίσημες γλώσσες.
<P>
Κυρία Επίτροπε, οι πόροι που έχουν δεσμευτεί για τη μετάφραση δεν έχουν ακόμη εξαντληθεί όσον αφορά το 2008. Χρειαζόμαστε αυτές τις μεταφράσεις αν επιθυμούμε όντως να πραγματοποιηθεί ο ενδεδειγμένος πανευρωπαϊκός διάλογος σχετικά με το μέλλον του ευρωπαϊκού ιδιωτικού δικαίου. Δεν αρκεί απλώς να μεταφράσουμε το επικείμενο έγγραφο της Επιτροπής, παρότι προφανώς είναι και αυτό αναγκαίο. " Ευρωπαϊκή Επιτροπή έχει ξεκινήσει μια εσωτερική διαδικασία επιλογής, στο πλαίσιο της οποίας προσπαθεί να μελετήσει τους κανόνες του επιστημονικού πλαισίου αναφοράς και να επιλέξει τα στοιχεία εκείνα που πρέπει να συμπεριληφθούν στο κείμενο της Επιτροπής.
<P>
Χαιρετίζουμε το γεγονός ότι όλες οι συναρμόδιες Γενικές Διευθύνσεις συμμετέχουν σε αυτήν τη διαδικασία επιλογής. Εντούτοις, θέλω να υπογραμμίσω ότι το εγχείρημα που αφορά το "ευρωπαϊκό δίκαιο των συμβάσεων" πρέπει ουσιαστικά να βρίσκεται υπό τον έλεγχο της Γενικής Διεύθυνσης Δικαιοσύνης και Εσωτερικών Υποθέσεων, διότι το πλαίσιο αναφοράς δεν αφορά μόνο το δίκαιο των καταναλωτικών συμβάσεων, αλλά αποβλέπει επίσης να διευκολύνει τις ΜΜΕ να διαμορφώνουν τις διασυνοριακές συμβάσεις τους με άλλους εμπορικούς εταίρους που δεν είναι καταναλωτές.
<P>
Ακριβώς επειδή το κοινό πλαίσιο αναφοράς (ΚΠΑ) πρέπει να λαμβάνει υπόψη και τον τομέα των ΜΜΕ, κατά τη διάρκεια των τελευταίων μηνών η Επιτροπή έχει διοργανώσει εργαστήρια για επιλεγμένους προβληματικούς τομείς στο διεπιχειρησιακό πεδίο, και τα αποτελέσματα αυτών των εργαστηρίων πρέπει να ληφθούν υπόψη, μεταξύ άλλων, στο προσεχές κείμενο της Επιτροπής.
<P>
Στο ψήφισμα, αναφέρουμε επίσης ότι η τελική έκδοση του επιστημονικού πλαισίου αναφοράς θα μπορούσε να διαδραματίσει ρόλο εργαλειοθήκης· άλλωστε, έχει ήδη λειτουργήσει κατ' αυτόν τον τρόπο, στην πράξη, λόγω της δημοσίευσής του και μόνο. Ο κοινοτικός νομοθέτης πρέπει να βεβαιωθεί ότι, στο μέλλον, οι νομικές πράξεις στον τομέα του κοινοτικού ιδιωτικού δικαίου θα στηρίζονται στο ΚΠΑ.
<P>
Το ΚΠΑ μπορεί, σε μεταγενέστερο στάδιο, να μετατραπεί σε προαιρετικό μέσο· οι εμπλεκόμενοι θα είναι έτσι σε θέση να επιλέξουν ένα εναλλακτικό σύστημα αστικού δικαίου για τις νομικές τους σχέσεις. Αυτό είναι ένα μέτρο που πρέπει να ληφθεί προκειμένου να λυθούν προβλήματα τα οποία συνεχίζουμε σαφώς να αντιμετωπίζουμε στον τομέα της εσωτερικής αγοράς.
<P>
Προκειμένου, ωστόσο, να δοθεί ώθηση στις νομικές πράξεις στην εσωτερική αγορά, ένα τυχόν προαιρετικό μέσο θα χρειαστεί να υπερβαίνει το γενικό συμβατικό δίκαιο. Για παράδειγμα, εκτός από τους κανόνες που διέπουν τη σύναψη συμβάσεων πώλησης, θα χρειαστεί να υπάρχουν κανόνες για τη μεταφορά περιουσιακών στοιχείων και την ακύρωση των μεταβιβάσεων περιουσιακών στοιχείων που δεν έχουν ορθή νομική βάση: με άλλα λόγια, κανόνες ενοχικού δικαίου.
<P>
Το Κοινοβούλιο επιθυμεί εντόνως να διασφαλίσει τη συμμετοχή του και τη διαβούλευση με την Επιτροπή σε μόνιμη βάση, καθ' όλη τη διάρκεια της διαδικασίας επιλογής. Αναμφίβολα θα χρειαστεί να εξετάσουμε πώς θα μπορέσει, στο μέλλον, να ενισχυθεί η σημασία αυτού του εγχειρήματος, ιδίως στην Επιτροπή Νομικών Θεμάτων. " Ευρωπαϊκή Επιτροπή πρέπει, ωστόσο, να αρχίσει να εξετάζει από τώρα τι είδους μηχανισμούς χρειαζόμαστε προκειμένου να διασφαλιστεί ότι το νέο έγγραφό της θα μπορεί να λάβει υπόψη τις μελλοντικές εξελίξεις. Ήδη από την τρέχουσα διαδικασία επιλογής, η Επιτροπή πρέπει να αρχίσει να εξετάζει, κατά τον σχεδιασμό της, τις αλλαγές που θα περιλαμβάνονται στην οριστική έκδοση του επιστημονικού πλαισίου αναφοράς.
<P>
Όλα αυτά δείχνουν ότι το εν λόγω ΚΠΑ μας εισάγει σε νέες ατραπούς όσον αφορά το ευρωπαϊκό δίκαιο των συμβάσεων. Το Ευρωπαϊκό Κοινοβούλιο, η Επιτροπή και το Συμβούλιο πρέπει να αναλάβουν σαφή δέσμευση υπέρ αυτού του προγράμματος, που θα είναι πιθανότατα η σημαντικότερη πρωτοβουλία κατά την προσεχή κοινοβουλευτική περίοδο. Είναι ένα πρόγραμμα που ωφελεί όλες τις πλευρές: τους καταναλωτές, καθότι θα είναι σύντομα σε θέση να πραγματοποιούν αγορές σε όλη την Ευρώπη με τη στήριξη του ευρωπαϊκού δικαίου των συμβάσεων, και τις επιχειρήσεις, καθότι, με την ενισχυμένη ασφάλεια δικαίου που τους προσφέρεται, θα μπορούν να εισέλθουν σε νέες αγορές και, δεδομένου ότι θα ισχύουν ομοιόμορφοι κανόνες, θα μπορούν να επιτύχουν σημαντικές μειώσεις κόστους.
<SPEAKER ID="201" NAME="Meglena Kuneva">
Μέλος της Επιτροπής. - (EN) Κύριε Πρόεδρε, η Επιτροπή στο σύνολό της χαιρετίζει ολόψυχα το ενδιαφέρον που επιδεικνύει το Κοινοβούλιο για το κοινό πλαίσιο αναφοράς, εφεξής ΚΠΑ. Το ΚΠΑ είναι ένα μακροπρόθεσμο πρόγραμμα με σκοπό τη βελτίωση της ποιότητας και της συνοχής της κοινοτικής νομοθεσίας.
<P>
Επιτρέψτε μου να απαντήσω στις ερωτήσεις σας επ' αυτού. Καταρχάς, θέλω να δηλώσω ότι η Επιτροπή επιθυμεί πράγματι να εξασφαλίσει ότι το ΚΠΑ της θα μεταφραστεί, έτσι ώστε να μπορεί να συζητηθεί και να εφαρμοστεί προκειμένου να βελτιωθεί η ποιότητα της κοινοτικής νομοθεσίας για το δίκαιο των συμβάσεων και να καταστεί συνεπέστερη.
<P>
Εντούτοις, το ίδιο σκεπτικό δεν ισχύει για το επιστημονικό προκαταρκτικό σχέδιο. Το ΚΠΑ της Επιτροπής θα είναι πιθανότατα πολύ πιο σύντομο από το επιστημονικό σχέδιο. Ενόψει του τεράστιου έργου που θα απαιτήσει ούτως ή άλλως η μετάφραση ΚΠΑ, δεν έχει νόημα να δαπανήσουμε πολύτιμους πόρους για τη μετάφραση των τμημάτων ενός επιστημονικού σχεδίου τα οποία δεν παρουσιάζουν ενδιαφέρον για τους σκοπούς του ΚΠΑ.
<P>
" Επιτροπή προχωρεί αυτήν την περίοδο στην επιλογή εκείνων των τμημάτων του επιστημονικού ΚΠΑ που παρουσιάζουν ενδιαφέρον για το τελικό ΚΠΑ της Επιτροπής, βάσει των πολιτικών στόχων της. Όλες οι συναρμόδιες Γενικές Διευθύνσεις συμμετέχουν σε αυτήν τη διαδικασία επιλογής σύμφωνα με τον τομέα αρμοδιότητάς τους, περιλαμβανομένης φυσικά της Γενικής Διεύθυνσης ΔΕΥ. " τελική επιλογή θα παρουσιαστεί προς διαβούλευση στα υπόλοιπα όργανα, περιλαμβανομένων του Κοινοβουλίου και των ενδιαφερόμενων φορέων.
<P>
" Επιτροπή θα μεριμνήσει εξάλλου ώστε να ληφθούν υπόψη στο ΚΠΑ τα αποτελέσματα των εργαστηρίων που οργανώθηκαν το 2007.
<P>
" Επιτροπή αντιμετώπιζε εξαρχής το ΚΠΑ ως μέσο προώθησης της βελτίωσης της νομοθεσίας. Το ΚΠΑ πρέπει να περιλαμβάνει μια σειρά ορισμών, γενικών αρχών και πρότυπων κανόνων στον τομέα του δικαίου των συμβάσεων. " Επιτροπή δεν έχει αποφασίσει ακόμα ποιες πτυχές του δικαίου των συμβάσεων πρέπει να καλύπτει το ΚΠΑ.
<P>
Κατά την έγκριση της απόφασης σχετικά με το ΚΠΑ, η Επιτροπή θα λάβει υπόψη τις θέσεις του Κοινοβουλίου και του Συμβουλίου.
<P>
Όπως ανέφερα ήδη, η Επιτροπή κατά πάσα πιθανότητα θα συντομεύσει το τρέχον επιστημονικό σχέδιο και ενδέχεται να χρειαστεί να τροποποιήσει το υπόλοιπο κείμενο προκειμένου να το καταστήσει πρόσφορο για λόγους χάραξης πολιτικής. Αν και είναι πρόωρο να αποφασιστεί κάτι τέτοιο, το ΚΠΑ πιθανώς να χρειαστεί να λάβει τη μορφή μη δεσμευτικού νομοθετικού μέσου.
<P>
" Επιτροπή κατανοεί πλήρως την επιθυμία του Κοινοβουλίου να τηρείται ενήμερο και να συμμετέχει στην υπό εξέλιξη διαδικασία κατάρτισης του ΚΠΑ. Χαιρετίζουμε τη συμμετοχή του Κοινοβουλίου στη διαδικασία κατάρτισης του ΚΠΑ και υπολογίζουμε πάρα πολύ σε αυτήν. " Επιτροπή θα συνεχίσει να τηρεί ενήμερο για τις εξελίξεις το Κοινοβούλιο με τον πλέον πρόσφορο τρόπο, ιδίως μέσω της ομάδας εργασίας του Κοινοβουλίου που είναι υπεύθυνη για το ΚΠΑ, και θα πραγματοποιεί διαβουλεύσεις με το Κοινοβούλιο και όλους τους ενδιαφερόμενους φορείς σχετικά με τα αποτελέσματα της προκαταρκτικής διαδικασίας επιλογής της.
<P>
Όταν ολοκληρωθεί το ΚΠΑ, η Επιτροπή θα λάβει αποφάσεις σχετικά με την ανάγκη ενημέρωσής του, καθώς και για τους πλέον πρόσφορους μηχανισμούς υλοποίησης αυτής της ενημέρωσης.
<P>
Επιτρέψτε μου να ολοκληρώσω αυτήν την παρέμβαση εκφράζοντας τις ευχαριστίες μου για τη στήριξη του έργου της Επιτροπής από το Κοινοβούλιο σε αυτό το σημαντικό θέμα.
<SPEAKER ID="202" NAME="Jacques Toubon">
εξ ονόματος της Ομάδας PPE-DE. - (FR) Κύριε Πρόεδρε, ο συνάδελφός μας κ. Meyer παρουσίασε πολύ σωστά τις προκλήσεις που συνεπάγεται το υπό εξέταση θέμα. Θέλω να πω στην Επίτροπο ότι κατανοώ την τεχνική πτυχή της απάντησής σας σχετικά με τις μεταφράσεις, όμως η επισήμανση του κ. Meyer επ' αυτού θίγει την ουσία του θέματος: πώς θα προχωρήσετε από μια πανεπιστημιακή εργασία σε μια πολιτική και νομική απόφαση;
<P>
Θεωρώ ότι έχει απολύτως ζωτική σημασία να το κατανοήσουν όλοι αυτό, καθότι το σχέδιο κοινού πλαισίου αναφοράς (ΚΠΑ) που σας υποβλήθηκε στα τέλη του περασμένου έτους πρέπει να εξεταστεί σε σχέση με το σύνολο του έργου που έχει συντελεστεί σχετικά με αυτό το θέμα, και όχι μόνο σε σχέση με το σχέδιο που σας υποβλήθηκε. Παραδείγματος χάριν, είναι σαφές ότι πρέπει να γίνει επιλογή μεταξύ ενοχικού δικαίου και δικαίου των συμβάσεων. Υπάρχουν διάφορες σχολές σκέψης επ' αυτού, όμως καλούμαστε να επιλέξουμε μεταξύ των δύο αυτών προσεγγίσεων και, προκειμένου να επιλέξουμε, πρέπει φυσικά να υπάρχουν διάφορες εναλλακτικές προτάσεις. Επιπλέον, το περιεχόμενο του ΚΠΑ θα είναι περιορισμένο και ως εκ τούτου δεσμευτικό, ή μήπως θα είναι γενικό και ως εκ τούτου περισσότερο ενδεικτικό;
<P>
Ως αποτέλεσμα όλων αυτών, χρειαζόμαστε ποικίλες πληροφορίες, και είναι φυσικά αναγκαίο να μπορεί το Κοινοβούλιο να επιτελέσει το έργο του, και μάλιστα σε πολύ πρώιμο στάδιο. Γι' αυτό -και ολοκληρώνω με αυτήν την πολύ πρακτική επισήμανση- είναι πολύ σημαντικό να μετάσχουν πολλοί βουλευτές στην ακρόαση που θα διοργανώσει η Επιτροπή με τους εμπειρογνώμονες στις αρχές Οκτωβρίου και στη διάσκεψη που θα διοργανώσει η γαλλική Προεδρία της Ευρωπαϊκής Ένωσης στις 23 και 24 Οκτωβρίου στο Παρίσι. Το θέμα αυτό χρήζει ανοικτού και διαφανούς διαλόγου που δεν θα περιορίζεται μόνο μεταξύ των εμπειρογνωμόνων, αλλά θα περιλαμβάνει και τους αρμόδιους για τη λήψη των πολιτικών αποφάσεων.
<SPEAKER ID="203" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, συμφωνώ με τις παρατηρήσεις του κ. Toubon, ειδικότερα ως προς το ότι το έργο της επιστημονικής ομάδας σχετικά με το κοινό πλαίσιο αναφοράς είναι σαφώς εξαιρετικά πολύτιμο και σοβαρό. Το ερώτημα που τίθεται, όμως, είναι πώς θα προχωρήσουμε από αυτήν την επιστημονική εργασία στις πολιτικές προτάσεις; Ίσως η απάντηση να είναι ότι πρέπει να στραφούμε στη χρήση μίας μόνο γλώσσας και, ενδεχομένως, να επιλέξουμε μία μόνο θεωρητική κατεύθυνση.
<P>
Παρότι αναγνωρίζουμε την εσωτερική εργασία που έχει πραγματοποιηθεί, κυρία Επίτροπε, φρονώ ότι πρέπει να προχωρήσουμε στην επόμενη φάση, στην οποία θα μετέχουν επίσης το Κοινοβούλιο και οι ενδιαφερόμενοι φορείς, όχι μόνο οι μεγάλες επιχειρήσεις, αλλά και οι μικρές επιχειρήσεις, τα συνδικάτα και άλλου είδους οικονομικοί φορείς.
<P>
" Ομάδα ΕΣΚ έχει καταθέσει μια τροπολογία με σκοπό την ενίσχυση της συμμετοχής σε αυτό το εγχείρημα σε πρώιμο στάδιο, γεγονός το οποίο θα απαιτούσε φυσικά τη μετάφραση του κειμένου, έστω και σε συνοπτική μορφή. Αυτό το κείμενο θα μπορούσε στη συνέχεια να αποτελέσει τη βάση ενός προαιρετικού στοιχείου· για να συμβεί, όμως, αυτό πρέπει πρώτα να καθορίσουμε ποιο θα είναι το περιεχόμενο.
<P>
Εν συνόψει, αυτή η συζήτηση πρέπει να χρησιμεύσει για να ενημερωθούν οι ευρωπαίοι πολίτες ότι η Επιτροπή επεξεργάζεται ένα πρόγραμμα. Εντούτοις, η Επιτροπή, δεδομένου ότι είναι ένα μόνο από τα ευρωπαϊκά όργανα, δεν μπορεί να μονοπωλήσει αυτό το πρόγραμμα. Είναι καιρός να μοιραστεί η Επιτροπή αυτές τις γνώσεις με το Ευρωπαϊκό Κοινοβούλιο και με την κοινή γνώμη. Επαναλαμβάνω: τα συνδικάτα, τις μεγάλες και μικρές επιχειρήσεις, άλλους οικονομικούς φορείς και τους πολίτες εν γένει.
<P>
" ρύθμιση του συμβατικού πλαισίου επηρεάζει όλους τους ευρωπαίους πολίτες και η ενδεχόμενη σύνταξη ενός κώδικα ουσιαστικού δικαίου θα απαιτούσε να ληφθεί υπόψη ο μέγιστος δυνατός αριθμός τομέων, κάτι που μοιάζει αδύνατο χωρίς μετάφραση σε όλες τις γλώσσες της Ευρωπαϊκής Ένωσης. Κάτι τέτοιο θα ήταν άλλωστε αδύνατο χωρίς την αυξημένη συμμετοχή άλλων τομέων.
<SPEAKER ID="204" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, η Επίτροπος απάντησε σε ορισμένες από τις ερωτήσεις που έθεσαν οι συνάδελφοί μου. Εντούτοις, αυτό το εγχείρημα έχει τεράστια σημασία για το σύνολο των θεσμικών μας οργάνων, και τώρα προχωρούμε στην εξέτασή του από πολιτική σκοπιά, καθώς και σε σχέση με τα σημαντικά θέματα που άπτονται της δημοκρατικής νομιμότητας της θέσπισης ενός ΚΠΑ. Έχουν προηγηθεί πολλές διαβουλεύσεις, με πολλές ομάδες εργασίας και ομάδες ενδιαφερομένων, από τις οποίες μπορούμε να διδαχθούμε πολλά, όμως τώρα είναι η στιγμή να λάβουμε αποφάσεις, και χρειαζόμαστε μια διαδικασία ανοικτή, περιεκτική και συνεκτική.
<P>
" Επιτροπή ορθώς εφαρμόζει μια διαδικασία επιλογής προτού παρουσιάσει τη Λευκή Βίβλο. Εντούτοις, αυτή η διαδικασία πρέπει να είναι όσο το δυνατόν πιο περιεκτική, και προφανώς μας ανησυχεί το θέμα των χρησιμοποιούμενων γλωσσών, δεδομένου ότι εάν επρόκειτο για κανονική νομοθεσία το κείμενο θα ήταν διαθέσιμο σε όλες τις γλώσσες. Μπορεί να δοθεί στο Κοινοβούλιο η διαβεβαίωση ότι στο στάδιο της Λευκής Βίβλου θα εξακολουθήσει να είναι δυνατή η αλλαγή της επιλογής, εφόσον κριθεί σκόπιμο;
<P>
Αυτό βρίσκεται στο επίκεντρο του διλήμματος που αντιμετωπίζουμε. " Λευκή Βίβλος θα εγκαινιάσει μια νομοθετική διαδικασία, ή κάτι ανάλογο, ή μήπως θα χρειαστεί στο μέλλον να ακολουθούμε χωριστή νομοθετική διαδικασία κάθε φορά που θα εξετάζουμε θέματα τα οποία άπτονται του δικαίου των συμβάσεων; Το θέμα, λοιπόν, είναι αν θα πρόκειται για δεσμευτικό ή μη δεσμευτικό πλαίσιο. Το Συμβούλιο φαίνεται να θεωρεί ότι πρέπει να είναι μη δεσμευτικό και προαιρετικό. Εν τοιαύτη περιπτώσει, είναι συζητήσιμο το αν απαιτείται καν διαδικασία επιλογής. Μπορούμε να διατηρήσουμε ανοικτές όλες τις επιλογές και να διεξάγουμε τον πολιτικό διάλογο ανά πάσα στιγμή στο μέλλον όταν προκύπτουν σε νομοθετικές προτάσεις ζητήματα που άπτονται του δικαίου των συμβάσεων. Από την άλλη πλευρά, αν σκοπεύουμε να καταρτίσουμε τώρα ένα δεσμευτικό κείμενο -κάτι που είναι γνωστό ότι το Κοινοβούλιο προτιμά, υπό μορφή προαιρετικού μέσου- τότε πρέπει να διεξαγάγουμε τώρα ορισμένες πολύ σοβαρές περιεκτικές πολιτικές συζητήσεις ως προς το περιεχόμενο και την κάλυψη, βάσει των οποίων θα προχωρήσουμε στην εξέταση της επόμενης σειράς ζητημάτων που αφορούν τη νομική βάση και τη συμμετοχή του Κοινοβουλίου ως πλήρους εταίρου, και όχι μόνο ως γνωμοδοτικού οργάνου.
<SPEAKER ID="205" NAME="Ieke van den Burg" AFFILIATION="PSE">
(NL) Κύριε Πρόεδρε, συμφωνώ με όσα ανέφεραν οι προηγούμενοι ομιλητές και θέλω να υπογραμμίσω ειδικότερα δύο σημεία. Το ένα αφορά το πώς θα εγγυηθούμε μια πραγματικά περιεκτική και δημοκρατική διαδικασία διαβουλεύσεων, στο πλαίσιο της οποίας θα μπορούν να διαδραματίσουν ρόλο όχι μόνο το παρόν Σώμα αλλά και τα εθνικά κοινοβούλια, ενώ θα μπορούν να διεξαχθούν διαβουλεύσεις με όλους τους ενδιαφερόμενους. Με ανησυχεί ιδιαίτερα το κατά πόσον οι διαβουλεύσεις αυτές θα είναι ισορροπημένες και αν, για παράδειγμα, οι καταναλωτικές οργανώσεις, οι μικρές και μεσαίες επιχειρήσεις, τα συνδικάτα και άλλοι φορείς θα είναι σε θέση να συνεισφέρουν την πείρα τους και να στηρίξουν τη διαδικασία, έτσι ώστε να μπορούν να διαδραματίσουν επίσης ουσιαστικό ρόλο σε αυτήν τη διαδικασία διαβούλευσης.
<P>
" Επιτροπή έχει την ευθύνη σε αυτόν τον τομέα και γι' αυτό θέλω να ρωτήσω την Επιτροπή πώς σκοπεύει να υποστηρίξει αυτήν τη συμμετοχή. Καλώ δε το Σώμα να υποστηρίξει μια τροπολογία που έχουμε καταθέσει σχετικά με το θέμα αυτό.
<P>
Το δεύτερο σημείο που θέλω να υπογραμμίσω αφορά το εύρος της επιλογής. Αναρωτιέμαι κατά πόσον πρέπει πραγματικά να αποκλείσουμε ορισμένα στοιχεία από την τρέχουσα παράγραφο 12. Είναι πολύ πιο εύλογο να διατηρήσουμε ανοικτά αυτά τα στοιχεία στην παρούσα φάση.
<SPEAKER ID="206" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, παρακολούθησα αυτήν τη συζήτηση με μεγάλο ενδιαφέρον, αλλά είχα την εντύπωση ορισμένες στιγμές ότι οι διάφορες κοινές συνεδριάσεις μεταξύ της Επιτροπής Νομικών Θεμάτων και της Επιτροπής Εσωτερικής Αγοράς και Προστασίας των Καταναλωτών δεν είχαν διεξαχθεί ποτέ. Ναι, κυρία van den Burg, έχουμε λάβει υπόψη -επίσης μεταξύ των συναδέλφων μας στις επιτροπές- ότι είναι εξαιρετικά δύσκολο, στα διάφορα στάδια, να εξασφαλιστούν το ενδιαφέρον και η πείρα που απαιτούνται για αυτήν τη σημαντική νομική πολιτική πρωτοβουλία στην Ευρώπη. Κατά τη γνώμη μου, αυτό δεν είναι καθήκον μόνο της Επιτροπής, είναι επίσης υποχρέωση των βουλευτών να διασφαλίσουν ότι οι συναφείς οργανώσεις, συνδικάτα, υπάλληλοι και ΜΜΕ θα συμμετάσχουν σε αυτήν τη συζήτηση όσο το δυνατόν νωρίτερα.
<P>
Ωστόσο, είμαι επίσης της άποψης -και συμφωνώ πλήρως με τα σχετικά σχόλια του Hans-Peter Mayer, ενώ και ο Jacques Toubon έθιξε επίσης το ίδιο θέμα- ότι αυτή η συμμετοχή των διαφόρων ενδιαφερομένων σε πρώιμο στάδιο μπορεί να αποδειχθεί επιτυχής μόνον εάν οι νομικές βάσεις είναι διαθέσιμες σε όλες τις γλώσσες. Δεν με εκπλήσσει η απάντηση της Επιτρόπου και το γεγονός ότι υποστηρίζει τώρα τη θέση ότι τα διαθέσιμα επιστημονικά έγγραφα δεν αποτελούν παρά την τεχνική βάση για την κατάρτιση του κειμένου της Λευκής Βίβλου. Παρόλα αυτά, σε αυτήν τη δύσκολη διαδικασία, θα έλεγα στην Επίτροπο ότι, κατά τη γνώμη μου, είναι όντως αναγκαίο να μεταφραστούν ακόμη και αυτές οι βάσεις των συστάσεων της Λευκής της Βίβλου, καθότι μόνον έτσι μπορεί να διασφαλιστεί η διενέργεια ουσιαστικού διαλόγου. Φρονώ, ως εκ τούτου, ότι η πρόταση ψηφίσματος κινείται προς τη σωστή κατεύθυνση και καλώ την Επίτροπο να λάβει εν προκειμένω τα αναγκαία υποστηρικτικά μέτρα.
<SPEAKER ID="207" NAME="Meglena Kuneva">
Μέλος της Επιτροπής. - (EN) Κύριε Πρόεδρε, τα σχόλια όλων των αξιότιμων βουλευτών παρουσιάστηκαν με θαυμάσιο τρόπο και χαρακτηρίζονται από μεγάλη σύνεση. Επιτρέψτε μου να υπογραμμίσω ότι η απόφαση να μεταφραστούν τμήματα μόνον του επιστημονικού κειμένου είναι πολιτική. Τούτο συμβαίνει επειδή οι τομείς που δεν είναι χρήσιμοι για τους σκοπούς του ΚΠΑ δεν θα μεταφραστούν. Λυπούμαι που πρέπει να επαναλάβω την ίδια δήλωση, όμως είναι πολύ σημαντικό να τονιστεί ότι το ΚΠΑ θα αποτελεί εκ των πραγμάτων εργαλειοθήκη, ενώ το Κοινοβούλιο θα μετέχει πλήρως στην απόφαση σχετικά με το ποια τμήματα του κειμένου θα μεταφραστούν.
<P>
Θέλω επίσης να σας ενημερώσω για τις συνεδριάσεις που έχει προτείνει η γαλλική Προεδρία, η οποία έχει προγραμματίσει δύο συνεδριάσεις της Επιτροπής θεμάτων Αστικού Δικαίου, στις 5 Σεπτεμβρίου και στις 3 Νοεμβρίου, προκειμένου να συζητηθεί η επιλογή των κεφαλαίων του επιστημονικού σχεδίου του ΚΠΑ για το μελλοντικό ΚΠΑ της Επιτροπής. Όπως αντιλαμβάνεστε, τίποτε δεν μπορεί να θεωρηθεί απολύτως δεδομένο. Το Κοινοβούλιο και η Επιτροπή μπορούν να συμμετάσχουν πλήρως και να εργαστούν από κοινού στο πλαίσιο αυτού του προγράμματος. Τα αποτελέσματα των συζητήσεων αυτών αναμένεται να υιοθετηθούν ως συμπεράσματα του Συμβουλίου ΔΕΥ τον Δεκέμβριο του 2008. Αυτό μας προσφέρει ικανοποιητική βεβαιότητα ότι στη διαδικασία θα μετέχουν πραγματικά όλοι οι ενδιαφερόμενοι. Όσον αφορά το σχόλιο της κ. van den Burg, θέλω να σας διαβεβαιώσω ότι η διαδικασία διαβουλεύσεων θα είναι εκτεταμένη και περιεκτική.
<P>
Έχω λάβει ανατροφοδότηση από τους επιστήμονες, οι οποίοι έχουν ανακοινώσει ότι θα μεταφράσουν το σχέδιό τους, πράγμα που σημαίνει ότι το κείμενο θα υπάρχει στη γαλλική, τη γερμανική και την αγγλική γλώσσα. Αυτό εγγυάται, πέρα από τις προσπάθειες της Επιτροπής, ότι το πρόγραμμα θα είναι σίγουρα διαθέσιμο σε αυτές τις τρεις γλώσσες. Είναι προς το συμφέρον της Επιτροπής να συνεργαστεί με το Κοινοβούλιο, το οποίο ενθαρρύνει πολύ έντονα αυτό το πρόγραμμα, αλλά και με το Συμβούλιο, προκειμένου να εξασφαλιστεί η αναγκαία εμβέλεια, με μεταφρασμένες εκδόσεις του επιστημονικού μέρους του προγράμματος που έχει ήδη ολοκληρωθεί.
<SPEAKER ID="208" NAME="Πρόεδρος">
Έχω λάβει μία πρόταση ψηφίσματος, η οποία κατατέθηκε σύμφωνα με το άρθρο 108, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη.

<CHAPTER ID="003-01">
1. Πρόσφατες επιθέσεις κατά θρησκευτικών μειονοτήτων στην Αίγυπτο και τη Μαλαισία
<SPEAKER ID="034" NAME="Πρόεδρος">
" ημερήσια διάταξη προβλέπει τη συζήτηση της πρότασης ψηφίσματος σχετικά με τις πρόσφατες επιθέσεις κατά θρησκευτικών μειονοτήτων στην Αίγυπτο και τη Μαλαισία.
<SPEAKER ID="035" NAME="Marietje Schaake">
συντάκτρια. - (EN) Κύριε Πρόεδρε, την εβδομάδα που στην Αίγυπτο γιορτάζονται τα ορθόδοξα Χριστούγεννα πραγματοποιήθηκε επίθεση που είχε ως αποτέλεσμα τον θάνατο και τραυματισμό 20 αιγυπτίων κοπτών. Αν και η επίθεση μπορεί να θεωρηθεί ως εγκληματική πράξη μεμονωμένων ατόμων, η ύπαρξη και άλλων ανησυχητικών περιστατικών απαιτεί τη διαρκή συγκέντρωση της προσοχής μας στο θέμα του σεβασμού όλων των μειονοτήτων στην Αίγυπτο.
<P>
" βία και το μίσος δεν μπορούν να γίνουν αποδεκτά στο όνομα της θρησκείας. Οι άνθρωποι έχουν το καθολικό δικαίωμα να επιλέγουν ελεύθερα τη θρησκεία τους καθώς και να μη δεσμεύονται από καμία θρησκεία. Για τη διατήρηση της εθνοτικής και θρησκευτικής ποικιλομορφίας απαιτείται μια επαγρυπνούσα κοινωνία που έχει την ικανότητα να συμβιβάζει τις διαφορές στο πλαίσιο ανοικτού διαλόγου, μια κοινωνία όπου οι άνθρωποι οποιασδήποτε προέλευσης ή οποιωνδήποτε πεποιθήσεων γνωρίζουν ότι οι ελευθερίες τους είναι εγγυημένες.
<P>
Μια ανοικτή κοινωνία μπορεί να επιτευχθεί μόνο όταν εφαρμοστεί ο διαχωρισμός θρησκείας και κράτους στο πλαίσιο του συντάγματος και σε ολόκληρο το φάσμα του συστήματος διακυβέρνησης. Τα μέτρα ασφαλείας δεν μπορούν να είναι τα μόνα μέσα για τη διαχείριση μια πλουραλιστικής κοινωνίας. Παρά ταύτα, στην Αίγυπτο εφαρμόζονται τα τελευταία 28 χρόνια νόμοι έκτακτης ανάγκης του κράτους . " διεξαγωγή ελεύθερης συζήτησης είναι πιθανώς η πλέον ισχυρή θεραπεία κατά του εξτρεμισμού και της βίας. Ως εκ τούτου, η ελευθερία της έκφρασης, τόσο εντός όσο και εκτός δικτύου, μπορεί να θεωρηθεί ως το καλύτερο εργαλείο που διαθέτει η αιγυπτιακή κυβέρνηση για την επίλυση των κοινωνικών εντάσεων.
<P>
Είναι, συνεπώς, πολύ δύσκολο να κατανοήσουμε ή να αποδεχτούμε το γεγονός της σύλληψης 30 περίπου ακτιβιστών, πολιτικών και μπλόγκερ από κυβερνητικές δυνάμεις ενώ ταξίδευαν προς την πόλη Nag Hammadi στα νότια της Αιγύπτου για να εκφράσουν τα συλλυπητήρια τους στις οικογένειες όσων σκοτώθηκαν στο πλαίσιο της μισαλλόδοξης βίας. Οι συλλήψεις αποτελούν ιδιαίτερα χαρακτηριστικό παράδειγμα του επαναλαμβανόμενου μοτίβου της παρέμβασης της αιγυπτιακής κυβέρνησης στα δικαιώματα της ελευθερίας της έκφρασης των πολιτών.
<P>
Κάτι πηγαίνει εντελώς στραβά όταν άνθρωποι τυγχάνουν μεταχείρισης εγκληματιών απλώς και μόνο διότι αποπειράθηκαν να δείξουν τη συμπαράσταση και την αλληλεγγύη τους προς κάποιους συμπατριώτες τους. Σε υπερβολικά πολλές περιπτώσεις γίνεται κατάχρηση του επιχειρήματος της διατήρησης της δημόσιας τάξης. Από το 2008, οι Αιγύπτιοι δεν μπορούν να αποκτήσουν μη καταχωρημένη τηλεφωνική γραμμή, αλλά ο έλεγχος δεν είναι απόλυτος. Ισχύουν πλέον νέοι κανόνες βάσει των οποίων οι χρήστες Wi-Fi πρέπει να πληρώνουν για μια σύνδεση, για την οποία οφείλουν να παράσχουν μια διεύθυνση ηλεκτρονικού ταχυδρομείου για να τους αποσταλεί κωδικός πρόσβασης και όνομα χρήστη. Αυτή η τακτική επιτρέπει τον ενεργό έλεγχο των χρηστών από την κυβέρνηση. Επίσης, στο κοινοβούλιο συζητείται σχέδιο νόμου σχετικά με τη ρύθμιση του Διαδικτύου το οποίο προβλέπει ποινές φυλάκισης για τη "δημοσίευση περιεχομένου πολυμέσων χωρίς την άδεια της κυβέρνησης".
<P>
Εντούτοις, στο αιγυπτιακό σύνταγμα αναφέρεται ότι "η ελευθερία της έκφρασης ή η ελευθερία της γνώμης είναι εγγυημένη. Κάθε άτομο έχει το δικαίωμα να εκφράζει τη γνώμη του και να την δημοσιοποιεί προφορικά ή γραπτώς ή μέσω φωτογραφίας ή άλλων μέσων εντός των ορίων του νόμου". " αυτοκριτική και η εποικοδομητική κριτική αποτελούν την εγγύηση για την ασφάλεια της εθνικής δομής.
<P>
Παροτρύνω την αιγυπτιακή κυβέρνηση να σταματήσει την εφαρμογή νόμων έκτακτης ανάγκης που περιορίζουν τις θεμελιώδεις ελευθερίες ενόψει των υφιστάμενων μισαλλόδοξων εντάσεων. Μια επαρκής αντίδραση στα εγκλήματα που διαπράττονται στο όνομα της θρησκείας είναι οπωσδήποτε ενδεδειγμένη. Ωστόσο, αυτό δεν πρέπει να χρησιμοποιείται ως δικαιολογία για την καταπίεση του πληθυσμού στο σύνολο του, με νόμους που περιορίζουν την ελευθερία του λόγου και της έκφρασης. " επίτευξη μιας ανοικτής κοινωνίας στην Αίγυπτο θα καταστεί εφικτή μόνον όταν οι θεμελιώδεις ελευθερίες θα εξασφαλίζονται από το σύνταγμα και κάθε επίπεδο της νομοθεσίας θα απαλλαχτεί από τις σχετικές περιοριστικές διατάξεις. " αιγυπτιακή κυβέρνηση πρέπει να οδηγήσει τους πολίτες της σε αυτή την οδό της ελευθερίας, ενώ η Ευρώπη θα πρέπει να είναι ο ισχυρότερος εταίρος της για την επίτευξη αυτού του σκοπού.
<SPEAKER ID="036" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, το ψήφισμα που κατέθεσα αποτελεί αντίδραση σε κάποια τραγικά γεγονότα που έλαβαν χώρα πρόσφατα στην Αίγυπτο και σε άλλες χώρες του κόσμου - μόλις χθες στη Νιγηρία - και αποσκοπεί να επιστήσει την προσοχή του Σώματος σε μια ολοένα σοβαρότερη και απαράδεκτη κατάσταση όπου μέλη της χριστιανικής κοινότητας διώκονται και σκοτώνονται.
<P>
Δεν πρόκειται για ψήφισμα κατά της αιγυπτιακής κυβέρνησης, η οποία ενήργησε κατά τρόπον ώστε να διασφαλίσει ότι οι υπεύθυνοι θα προσαχθούν ενώπιον της δικαιοσύνης. Είναι, μάλλον, καιρός να σκεφτούμε πάνω σε ένα τεράστιο και ανησυχητικό θέμα. Κάθε χρόνο χιλιάδες χριστιανοί σκοτώνονται σε ολόκληρο τον κόσμο, στο Βιετνάμ, τη Βόρεια Κορέα, την Κίνα, τη Νιγηρία, τη Μαλαισία, ενώ εκατομμύρια άλλοι καταδιώκονται σε καθημερινή βάση με τους πλέον ποικίλους τρόπους για την πίστη τους. Αυτές οι επιθέσεις αυξάνονται σε αριθμό και σε μένος, μέσα σ' ένα κλίμα σιωπής ή αδιαφορίας, και μας καλούν να δράσουμε επειγόντως.
<P>
Πρώτα απ' όλα, ο καθένας πρέπει να δεσμευθεί προκειμένου να αλλάξει το κλίμα του θρησκευτικού μίσους που εξαπλώνεται και να ενθαρρυνθεί η ανεκτικότητα και η αποδοχή της ποικιλομορφίας. " Ευρώπη γνωρίζει πολύ καλά την τραγωδία των πολέμων που διεξήγαγαν για αιώνες οι Καθολικοί με τους Διαμαρτυρόμενους, για να μην αναφερθούμε στο εβραϊκό ολοκαύτωμα. Ακριβώς εξαιτίας της ιστορίας της, η Ευρώπη πρέπει να δεσμευτεί όσον αφορά αυτόν τον σκοπό.
<P>
Μια άλλη πρωτοβουλία θα μπορούσε να είναι η εξέταση των εθνικών νόμων στο πλαίσιο των οποίων διαπιστώνουμε την ύπαρξη κανόνων για τη δίωξη των χριστιανών ή άλλων θρησκευτικών μειονοτήτων. " συνεργασία μη κυβερνητικών οργανώσεων θα μπορούσε να είναι ιδιαίτερα χρήσιμη στο πλαίσιο αυτού του έργου, αλλά απαιτείται επίσης επαγρύπνηση ώστε να διασφαλιστεί ότι όταν υπάρχει δικαίωμα στη θρησκευτική ελευθερία, αυτό πράγματι εφαρμόζεται.
<P>
Αυτή η συζήτηση θα μπορούσε να αποτελέσει ευκαιρία για την κατάθεση πρότασης για σχέδιο έκθεσης του Ευρωπαϊκού Κοινοβουλίου σχετικά με τη θρησκευτική ελευθερία στον κόσμο.
<SPEAKER ID="037" NAME="Mario Mauro">
συντάκτης. - (IT) Κύριε Πρόεδρε, κυρίες και κύριοι, το αντικείμενο αυτού του ψηφίσματος είναι, στην πραγματικότητα, η θρησκευτική ελευθερία. Ως εκ τούτου, δεν πρόκειται για μια σταυροφορία ταυτότητας ή μια απόπειρα πρόκλησης προβλημάτων στη μια ή την άλλη κυβέρνηση, αλλά μια καταγγελία του γεγονότος ότι, στο σημερινό κόσμο, άνθρωποι πεθαίνουν διότι πιστεύουν στον Χριστό ή υφίστανται διακρίσεις διότι η πίστη τους είναι διαφορετική από την πίστη κάποιου άλλου.
<P>
Συνεπώς, όλες οι πολιτικές Ομάδες συμφωνούν ότι υπάρχει πρόβλημα όσον αφορά τη θρησκευτική ελευθερία, το οποίο πρέπει να αντιμετωπιστεί σοβαρά και σθεναρά στο πλαίσιο της διεθνούς κοινότητας.
<P>
Ως εκ τούτου, ζητούμε από το Συμβούλιο και την Επιτροπή και, κυρίως, από την Υπάτη Εκπρόσωπο για θέματα εξωτερικής πολιτικής, να δώσουν ιδιαίτερη προσοχή στην κατάσταση των μειονοτήτων, συμπεριλαμβανομένης της χριστιανικής μειονότητας, ούτως ώστε να υποστηριχθούν και να αναληφθούν πρωτοβουλίες με στόχο την προώθηση του διαλόγου και του σεβασμού μεταξύ των κοινοτήτων, που θα καλούν όλες τις θρησκευτικές αρχές να ενθαρρύνουν την ανεκτικότητα και να αποτρέπουν τα επεισόδια μίσους και βίας.
<SPEAKER ID="038" NAME="Véronique De Keyser" LANGUAGE="FR">
Κύριε Πρόεδρε, το περιστατικό που συνέβη στην Αίγυπτο θα μπορούσε αναμφισβήτητα να έχει συμβεί και αλλού. Ένα αυτοκίνητο περνάει έξω από την πόρτα μιας εκκλησίας Κοπτών και κάποιος μέσα από το αυτοκίνητο πυροβολεί το πλήθος. Αποτέλεσμα: επτά θάνατοι (έξι Κόπτες και ένας αστυνομικός). Οι αιγυπτιακές αρχές αντιδρούν γρήγορα. Ο δημόσιος κατήγορος αποφασίζει - και παραθέτω αυτούσια τα λόγια του - ότι τα τρία άτομα που κατηγορούνται για τα γεγονότα στην πόλη Nag Hammadi θα δικαστούν από το δικαστήριο ασφαλείας κατάστασης έκτακτης ανάγκης του κράτους με την κατηγορία του φόνου εκ προμελέτης.
<P>
Στη Μαλαισία οι χριστιανικές και μουσουλμανικές κοινότητες διαφωνούν για το όνομα "Αλλάχ", με αποτέλεσμα λεηλασίες εκκλησιών.
<P>
Αυτές οι ιστορίες που παρουσιάζονται στα δελτία ειδήσεων, οι οποίες θα μπορούσαν να χαρακτηριστούν ως κοινότοπες, έχουν επιπτώσεις σε άλλα μέρη του πλανήτη, συμπεριλαμβανομένης της Ευρώπης. " αύξηση της θρησκευτικής μισαλλοδοξίας και του φανατισμού θέτει σε κίνδυνο μια θεμελιώδη ελευθερία, την ελευθερία της πίστης για όλους, είτε πρόκειται για θρησκευόμενα άτομα είτε για αγνωστικιστές. Σε ολόκληρο τον κόσμο διαπράττονται εγκλήματα κατά μειονοτήτων, είτε πρόκειται για χριστιανούς, είτε για εβραίους ή μουσουλμάνους. Σε ολόκληρο τον κόσμο, επίσης, μη θρησκευόμενοι άνδρες και γυναίκες σκοτώνονται ή φυλακίζονται διότι δεν σέβονται τις τελετουργίες, τα δόγματα ή τις θρησκευτικές πρακτικές από τις οποίες έχουν απομακρυνθεί.
<P>
Ως μη θρησκευόμενο άτομο, υποστηρίζω σθεναρά αυτό το ψήφισμα, το οποίο αποτελεί έκκληση για ανεκτικότητα και όχι στιγματισμό της Αιγύπτου ή της Μαλαισίας. Ωστόσο, αφήνοντας κατά μέρος τις περιπτώσεις που αναφέρθηκαν, θα ήθελα να επισημάνω την ευθύνη του κράτους που ενδιαφέρεται για το δικαίωμα των πολιτών του στην ελευθερία της έκφρασης. Πιστεύω ότι ένα κοσμικό κράτος, λόγω της δομής του, αποτελεί τη μεγαλύτερη εγγύηση για την ύπαρξη του χώρου που απαιτείται για μια ποικιλομορφία πίστεων. Αυτή είναι η μορφή με την οποία ένα κράτος μπορεί να προστατεύσει με τον καλύτερο τρόπο τους πολίτες του και να προωθήσει τον διάλογο μεταξύ των κοινοτήτων του.
<SPEAKER ID="040" NAME="Ryszard Antoni Legutko">
συντάκτης. - (EN) Κύριε Πρόεδρε, οι πληροφορίες σχετικά με τη βία κατά χριστιανών στην Αίγυπτο και τη Μαλαισία αποτελούν απλώς την κορυφή του παγόβουνου. Υπάρχουν τρία σημεία τα οποία θέλω να θίξω.
<P>
Πρώτον, οι χριστιανοί έχουν γίνει τα θύματα βάρβαρης βίας σε πολλές χώρες του κόσμου, όχι μόνο σε δύο. Δεύτερον, οι χριστιανοί έχουν καταστεί η πλέον διωκόμενη θρησκευτική ομάδα στον κόσμο. Οι αριθμοί είναι συγκλονιστικοί - αφορούν εκατομμύρια, όχι χιλιάδες ή εκατοντάδες χιλιάδες. Τρίτον, η αντίδραση των ευρωπαϊκών κοινωνιών, των ευρωπαϊκών κυβερνήσεων και της ΕΕ δεν υπήρξε μέχρι σήμερα ικανοποιητική: ήταν δειλή, συγκρατημένη, άτολμη, πολιτικώς ορθή, ή ανύπαρκτη.
<P>
Πρέπει να δράσουμε με αποφασιστικότητα, διότι, διαφορετικά, όσοι διώκουν τους χριστιανούς θα θεωρήσουν ότι έχουν τη σιωπηρή συναίνεση μας. Αυτό θέλουμε πραγματικά;
<SPEAKER ID="041" NAME="Heidi Hautala">
συντάκτρια. - (FI) Κύριε Πρόεδρε, είναι λυπηρό ότι υπάρχουν τόσες πολλές διαφορετικές συγκρούσεις στον κόσμο με πρόσχημα τη θρησκεία. Από αυτή την άποψη, πρέπει να ειπωθεί ότι υπάρχουν πάρα πολλές διαφορετικές φονταμενταλιστικές τάσεις στον κόσμο που σχετίζονται με τη χριστιανική, τη μουσουλμανική και άλλες θρησκείες. Προσωπικά, έχω συναντήσει λιγότερες από αυτές τις φονταμενταλιστικές βλέψεις όσον αφορά τον βουδισμό. Σε κάθε περίπτωση, είναι σημαντικό το Ευρωπαϊκό Κοινοβούλιο να παίρνει θέση όταν συμβαίνουν τέτοιου είδους βίαια επεισόδια μεταξύ θρησκευτικών ομάδων.
<P>
Θα ήθελα να πω, ωστόσο, ότι το Σώμα ενημερώθηκε χθες ότι 33 υπερασπιστές των ανθρωπίνων δικαιωμάτων συνελήφθησαν αυθαίρετα όταν προσπάθησαν να υποστηρίξουν τους κόπτες χριστιανούς που αναφέρονται στο πλαίσιο του παρόντος ψηφίσματος και οι οποίοι ήταν θύματα βίας. Θα ήθελα τώρα να πω στις αιγυπτιακές αρχές πως πρέπει να διασφαλίσουμε ότι δεν θα απαγορεύεται κατά αυτόν τον τρόπο στους ανθρώπους να υπερασπίζουν άλλους ανθρώπους. Πρέπει να εμμείνουμε να μη φυλακίζονται, ούτε να τυγχάνουν άδικης μεταχείρισης οι υπερασπιστές των ανθρωπίνων δικαιωμάτων σε άλλες καταστάσεις. Στη συγκεκριμένη περίπτωση, είναι αναμφισβήτητο το γεγονός ότι οι εν λόγω 33 υπερασπιστές των κοπτών έτυχαν απάνθρωπης μεταχείρισης στη φυλακή. Κρατήθηκαν σε απάνθρωπες συνθήκες.
<P>
Ελπίζω ότι στο μέλλον το Σώμα θα αποδίδει πάντα σημασία σε περιπτώσεις βίας κατά οποιασδήποτε θρησκευτικής ομάδας, και δεν θα επικεντρώνεται μόνο σε περιπτώσεις δίωξης χριστιανών.
<P>
(Χειροκροτήματα)
<SPEAKER ID="042" NAME="Bernd Posselt" LANGUAGE="DE">
Κύριε Πρόεδρε, η Τυνησία, η Αίγυπτος και η Μαλαισία έχουν μακρά παράδοση ανεκτικότητας. Απόδειξη αυτού είναι ονόματα όπως του Tunku Abdul Rahman, του ιδρυτή του ανεξάρτητου κράτους της Μαλαισίας, ή του προέδρου Sadat, του οποίου η ομιλία εδώ στο Ευρωπαϊκό Κοινοβούλιο έμοιαζε με Magna Carta για τη χριστιανομουσουλμανική συνύπαρξη.
<P>
Αυτός ακριβώς είναι ο λόγος για τον οποίον πρέπει να υποστηρίζουμε τις κυβερνήσεις αυτών των χωρών στην προσπάθεια που καταβάλλουν να καταπολεμήσουν τον ισλαμικό εξτρεμισμό και τις επιθέσεις κατά των χριστιανών. Φυσικά, εμείς στην Ευρώπη, ως χριστιανική κυρίως ήπειρος, έχουμε ιδιαίτερη υποχρέωση να στηρίζουμε τους χριστιανούς σε ολόκληρο τον κόσμο, διότι αν δεν το κάνουμε εμείς, ποιος θα το κάνει;
<P>
Ωστόσο, εδώ πρόκειται σαφώς για αυτή καθαυτή την ελευθερία της θρησκείας και θα ήθελα, για παράδειγμα, να ευχαριστήσω την κυβέρνηση της Μαλαισίας για το γεγονός ότι η Μεγαλειότητά του, ο Yang di-Pertuan Agong, και ο πρωθυπουργός, έλαβαν σαφή θέση επί του θέματος στις 9 Ιανουαρίου. Τους ευχόμαστε επιτυχία στην προσπάθειά τους να αγωνιστούν για την θρησκευτική ανεκτικότητα, για την οποία η συγκεκριμένη χώρα υπήρξε και συνεχίζει να αποτελεί λαμπρό παράδειγμα. Πρόκειται για ένα δικαίωμα που, ως εταίροι που μπορούν να μιλούν ανοικτά για θέματα που σχετίζονται με τα ανθρώπινα δικαιώματα, πρέπει να προστατεύσουμε στην Αίγυπτο, την Τυνησία και τη Μαλαισία.
<SPEAKER ID="043" NAME="Peter van Dalen" LANGUAGE="NL">
Κύριε Πρόεδρε, η ελευθερία της θρησκείας αποτελεί ουσιαστικό στοιχείο των ανθρωπίνων δικαιωμάτων. Δυστυχώς, αυτό που βλέπουμε είναι ότι οι χριστιανοί αντιμετωπίζουν ιδιαίτερα σοβαρά προβλήματα σε πολλές χώρες όπου κυριαρχεί η πίστη στο Ισλάμ. Αυτό συμβαίνει, μεταξύ άλλων χωρών, στην Αίγυπτο. Οι κόπτες ορθόδοξοι χριστιανοί, αλλά και οι ρωμαιοκαθολικοί και οι διαμαρτυρόμενοι χριστιανοί και οι εβραίοι είναι σε μειονεκτική θέση κατά τρόπο θεσμικά καθορισμένο στην Αίγυπτο. Οι μουσουλμάνοι που γίνονται χριστιανοί, για παράδειγμα, καταπιέζονται. Αυτό φαίνεται από τα έγγραφα ταυτότητάς τους, στα οποία συνεχίζει να αναφέρεται ότι είναι μουσουλμάνοι, δεδομένου ότι η θρησκευτική αποστασία απαγορεύεται από το νόμο.
<P>
Ειδικά τα τελευταία 10 έως 20 χρόνια η βία κατά των κοπτών έχει αυξηθεί σε πολύ μεγάλο βαθμό. Πάνω από 100 επιθέσεις, με χιλιάδες θύματα, έχουν ήδη αναφερθεί. " στάση της αιγυπτιακής κυβέρνησης, κατά τη γνώμη μου, είναι άβουλη. Έχουν προφυλακιστεί τρία άτομα, αλλά, μιλώντας γενικά, υπάρχει ανοχή στη βία κατά των χριστιανών . Καλώ το Συμβούλιο και την Επιτροπή να ξεκινήσουν διάλογο με την Αίγυπτο προκειμένου να διασφαλίσουν ότι η κυβέρνηση της χώρας θα αλλάξει στάση. Εάν το Κάιρο αρνηθεί να το πράξει, πιστεύω ότι θα πρέπει να υπάρξουν επιπτώσεις στις διμερείς σχέσεις μας με την Αίγυπτο.
<SPEAKER ID="044" NAME="Joe Higgins">
εξ ονόματος της Ομάδας GUE/NGL. - (EN) Κύριε Πρόεδρε, όλοι όσοι πιστεύουν στα δημοκρατικά δικαιώματα και στην ελευθερία της θρησκευτικής έκφρασης θα καταδικάσουν απερίφραστα τη δολοφονία των χριστιανών στην Αίγυπτο καθώς και τις βομβιστικές επιθέσεις στις χριστιανικές εκκλησίες της Μαλαισίας. Πρέπει επίσης να επισημάνουμε τον αυξανόμενο αριθμό επιθέσεων κατά θρησκευτικών μειονοτήτων στην ίδια την Ευρώπη και να τις καταδικάσουμε εξίσου.
<P>
Στη Μαλαισία, διάφορα στοιχεία της οικονομικής και κυβερνητικής ελίτ χρησιμοποιούν εδώ και πολύ καιρό την τακτική του "διαίρει και βασίλευε" όσον αφορά τα φυλετικά και θρησκευτικά θέματα. " σημερινή κυβέρνηση Εθνικού Μετώπου είναι ένοχη υποκρισίας από την ακόλουθη άποψη: ενώ δημοσίως διακηρύσσει την πολιτική της "Μιας Μαλαισίας" ισχυριζόμενη ότι αγκαλιάζει όλες τις θρησκείες και τις μειονότητες, στο παρασκήνιο ελίσσεται χρησιμοποιώντας τις θρησκευτικές και φυλετικές διαιρέσεις σε μια προσπάθεια να ενισχύσει τη δική της θέση στον πλειοψηφικό μουσουλμανικό πληθυσμό της Μαλαισίας, όπως έπραξε σε σχέση με την απόφαση για τη χρήση της λέξης "Αλλάχ".
<P>
Στη Μαλαισία υφίστανται επίσης τεράστιες διαιρέσεις από οικονομική άποψη. Πρόκειται για την κοινωνία με τις μεγαλύτερες ανισότητες στη νοτιοανατολική Ασία. " σημερινή κυβέρνηση κυβερνά βάσει του καπιταλισμού των διαπλεκόμενων συμφερόντων. Αυτό είναι το αποτέλεσμα, με την εκμετάλλευση να ευδοκιμεί στον χώρο της εργασίας και τα δικαιώματα των συνδικάτων να είναι σοβαρά περιορισμένα. Το καλύτερο φόντο για τη θρησκευτική ελευθερία και τη δημοκρατία στην Αίγυπτο, τη Μαλαισία και αλλού, είναι, στην πραγματικότητα, η οικονομική δικαιοσύνη και δημοκρατία, όπου ο πλούτος και η εξουσία βρίσκονται στα χέρια της μεγάλης πλειονότητας των εργαζομένων και των φτωχών και όχι στα χέρια των μεγάλων εταιρειών και των διαπλεκόμενων καπιταλιστών.
<SPEAKER ID="045" NAME="Daniël van der Stoep" AFFILIATION="NI">
(NL) Κύριε Πρόεδρε, μια τρομερή πολιτική δίκη ξεκίνησε χθες στις Κάτω Χώρες κατά του ηγέτη του κόμματος μας, του Geert Wilders. Ο κ. Wilders, ως ολλανδός βουλευτής και ηγέτης του Κόμματος για την Ελευθερία στο ολλανδικό κοινοβούλιο, διώκεται διότι εξέφρασε τη γνώμη του. Ο κ. Wilders διώκεται από την αριστερή ελίτ διότι προειδοποιεί τις Κάτω Χώρες, την Ευρώπη και τον κόσμο σχετικά με μια φασιστική ιδεολογία που ονομάζεται Ισλάμ. Πρόκειται για εξοργιστική ντροπή!
<P>
Κύριε Πρόεδρε, ο εξισλαμισμός των Κάτω Χωρών και της Ευρώπης απειλεί την ιουδαιοχριστιανική και ουμανιστική κουλτούρα της Ευρώπης, και ενώ πολλοί, συμπεριλαμβανομένου και του Σώματος, υποκύπτουν και επιτρέπουν στο τσουνάμι του εξισλαμισμού να τους παρασύρει, το Κόμμα για την Ελευθερία αγωνίζεται για την ευρωπαϊκή κουλτούρα. Κύριε Πρόεδρε, οι βάρβαρες πράξεις που έλαβαν χώρα στη Μαλαισία, την Αίγυπτο και σε πολλά άλλα μέρη στον κόσμο, όπως αυτή την εβδομάδα στη Νιγηρία, είναι το αποτέλεσμα της μισαλλόδοξης και φασιστικής ιδεολογίας που είναι γνωστή ως Ισλάμ. Στις ισλαμικές χώρες, οι μη μουσουλμάνοι ταπεινώνονται και δολοφονούνται συστηματικά. Τα γεγονότα στη Μαλαισία και την Αίγυπτο δεν μπορούν να θεωρηθούν μεμονωμένα περιστατικά, αλλά έχουν την προέλευσή τους στην ιδεολογία που απαιτεί τον σεβασμό χωρίς η ίδια να τον παρέχει. Το Σώμα μπορεί να διασφαλίσει ότι αυτά τα τρομερά περιστατικά δεν θα συμβούν ποτέ στην Ευρώπη αρχίζοντας τον αγώνα, μαζί με το Κόμμα για την Ελευθερία, κατά του εξισλαμισμού της Ευρώπης. Ζητούμε από όλους να συμμετέχετε.
<SPEAKER ID="046" NAME="Filip Kaczmarek" AFFILIATION="PPE">
(PL) Κύριε Πρόεδρε, συχνά στο Σώμα γίνεται λόγος για διάφορες φοβίες και για τις επιζήμιες επιπτώσεις τους στην κοινωνία. Σκέφτομαι την ξενοφοβία και την ομοφοβία. Δυστυχώς, ο κατάλογος με τις φοβίες δεν εξαντλείται σε αυτές τις δύο περιπτώσεις. Υπάρχει και ένα φαινόμενο που ονομάζεται "χριστιανοφοβία" - πρόκειται για φοβία του χριστιανισμού. Όπως στην περίπτωση των άλλων φοβιών, έτσι και εδώ οι κοινωνικές επιπτώσεις είναι επιζήμιες και ορισμένες φορές τραγικές, και είναι για αυτόν ακριβώς τον λόγο που θα πρέπει να αντιμετωπίζουμε τις περιπτώσεις παραβιάσεων των δικαιωμάτων των χριστιανών σε διαφορετικά σημεία του κόσμου.
<P>
Αντιμετωπίζουμε περιπτώσεις που αφορούν πιστούς διαφορετικών θρησκειών, ακόμη και ανθρώπους που δεν ασκούν κάποια θρησκεία. Δεν θα πρέπει να στερούμε τη βοήθειά μας ούτε από τους χριστιανούς. Αυτό το κάνουμε διότι η θρησκευτική ελευθερία είναι μια από τις θεμελιώδεις αξίες της Ευρωπαϊκής Ένωσης. Για αυτόν ακριβώς τον λόγο καταδικάζουμε και θα καταδικάζουμε κάθε μορφή βίας, διακρίσεων και μισαλλοδοξίας κατά των ηγετών ή των οπαδών οποιασδήποτε θρησκείας. " βία που ασκείται λόγω των πεποιθήσεων του θύματος είναι απαίσια και δεν υπάρχει αμφιβολία ότι αξίζει την επίκρισή μας.
<SPEAKER ID="047" NAME="Konrad Szymański" AFFILIATION="ECR">
(PL) Κύριε Πρόεδρε, η θρησκευτική ελευθερία είναι ένα δικαίωμα που αναγνωρίζεται από διεθνείς και ευρωπαϊκές συμβάσεις για τα ανθρώπινα δικαιώματα εδώ και 50 χρόνια. Ταυτόχρονα, αντιμετωπίζουμε, εδώ και πολλά χρόνια, ένα αυξανόμενο κύμα θρησκευτικού μίσους, το οποίο πλήττει πολύ συχνά τους χριστιανούς σε όλο τον κόσμο. Τη θέση του αντι-χριστιανικού κομμουνισμού έχει πάρει σήμερα κυρίως το στρατευμένο Ισλάμ. " Αίγυπτος και η Μαλαισία διασφαλίζουν συνταγματικά τη θρησκευτική ελευθερία, αλλά υπό την πίεση ριζοσπαστικών ισλαμικών κύκλων, η θρησκευτική ελευθερία των χριστιανών δεν προστατεύεται επαρκώς από τις εκεί κυβερνήσεις.
<P>
" Ευρωπαϊκή Ένωση, η οποία έχει στη διάθεσή της νέα μέσα εξωτερικής πολιτικής, πρέπει να συμμετάσχει σε μεγαλύτερο βαθμό στον αγώνα κατά της χριστιανοφοβίας, η οποία αποτελεί την πηγή των ξυλοδαρμών, των λεηλασιών και των δολοφονιών. Μόνο η ιδεολογική προκατάληψη είναι υπεύθυνη για τη διστακτικότητα συμμετοχής σε αυτόν τον αγώνα εκ μέρους της Ευρωπαϊκής Ένωσης. Αυτό που διακυβεύεται είναι η αξιοπιστία μας.
<SPEAKER ID="048" NAME="Bogusław Sonik" AFFILIATION="PPE">
(PL) Κύριε Πρόεδρε, θα ήθελα να υποστηρίξω την ιδέα του συναδέλφου μου, του κ. Provera, ο οποίος είπε ότι πρέπει να συνταχθεί μια έκθεση σχετικά με τη θρησκευτική ελευθερία. Θα ήθελα να υπενθυμίσω σε όλους ότι κατά την προηγούμενη κοινοβουλευτική περίοδο, ο κ. Mauro και εγώ υποβάλαμε πρόταση για σχέδιο έκθεσης σχετικά με την κατάσταση των χριστιανών σε χώρες όπου αποτελούν μειονότητα, σε χώρες όπου κυρίαρχη θρησκεία είναι το Ισλάμ. Δυστυχώς, το Προεδρείο δεν ενέκρινε την πρόταση, αλλά θα άξιζε ίσως να συνταχθεί μια τέτοια έκθεση. Θα ήθελα εδώ να υποβάλω ξανά την ίδια πρόταση.
<P>
Το ψήφισμα που εγκρίνουμε σήμερα πρέπει να αποστέλλει ένα σαφές μήνυμα. " κοπτική μειονότητα αποτελεί το 10% του αιγυπτιακού πληθυσμού, αλλά ακόμη και εάν αποτελούσε μόνο το 0,5%, ο ρόλος του Ευρωπαϊκού Κοινοβουλίου είναι να αντιδράσει, ιδίως σε μια κατάσταση όπου τα ανθρώπινα δικαιώματα παραβιάζονται τόσο δραστικά.
<P>
Διάβασα προσεκτικά την επιστολή που εστάλη στον κ. Buzek από τον επικεφαλής του Λαϊκού Κοινοβουλίου. Σε αυτή την επιστολή διαβεβαιώνει ότι τα γεγονότα για τα οποία μίλησα ήταν μεμονωμένα περιστατικά. Αυτό είναι κάτι που δυσκολεύομαι να πιστέψω. Οι κόπτες διώκονται στην Αίγυπτο εδώ και πολλά χρόνια. Ας προσπαθήσουμε, αυτή τη φορά, να διασφαλίσουμε ότι η βοήθειά μας προς αυτήν την καταπιεσμένη μειονότητα δεν θα καταλήξει σε δηλώσεις κενές περιεχομένου.
<SPEAKER ID="049" NAME="Ryszard Czarnecki" AFFILIATION="ECR">
(PL) Κύριε Πρόεδρε, δεν είναι μόνον η Αίγυπτος, και δεν είναι μόνο η Μαλαισία, αλλά και το Σουδάν, η Νιγηρία και πολλές άλλες χώρες της Αφρικής και της Ασίας, καθώς και πολλές κοινωνίες που μεταχειρίζονται τους χριστιανούς ως αναγκαίο κακό, και ορισμένες φορές ως εχθρό. Ας μην κρύβουμε αυτά τα γεγονότα, ας μη στρουθοκαμηλίζουμε, κρύβοντας το κεφάλι μας στην άμμο. Πρόκειται για ένα πραγματικό πρόβλημα, και το Κοινοβούλιο μιας χριστιανικής Ευρώπης, με χριστιανικές παραδόσεις και χριστιανική κληρονομιά πρέπει να μιλήσει για αυτό.
<P>
Ωστόσο, πρέπει να κάνουμε και την αυτοκριτική μας. Πριν από λίγο, ο βουλευτής που μίλησε πριν από μένα μίλησε δικαίως για τις παραλείψεις του Σώματος κατά την προηγούμενη περίοδο. Ενθυμούμαι τη συζήτηση που είχαμε πριν από μερικές εβδομάδες, όταν δικαίως καταδικάσαμε τις επιθέσεις και την καταπίεση που βιώνει η μουσουλμανική μειονότητα των Ουιγούρων στην Κίνα. Ωστόσο, εκείνη τη χρονική στιγμή, ορισμένες πολιτικές Ομάδες απέρριψαν το ενδεχόμενο τροποποιήσεων που είχαν σκοπό να τονίσουν το γεγονός ότι στην Κίνα υποφέρουν και οι χριστιανοί, οι οποίοι αποτελούν θύματα διακρίσεων. Δεν μπορούμε να επιτρέψουμε να υπάρχει μια κατάσταση στην οποία υπερασπιζόμαστε ορισμένες θρησκευτικές μειονότητες, αλλά υπερασπιζόμαστε λιγότερο ή και καθόλου κάποιες άλλες.
<SPEAKER ID="050" NAME="Eija-Riitta Korhola" AFFILIATION="PPE">
(FI) Κύριε Πρόεδρε, έχουμε ακούσει ανησυχητικά νέα από μια σειρά πηγών σχετικά με εγκλήματα κατά των χριστιανών στην Αίγυπτο και τη Μαλαισία. Όσον αφορά τη Μαλαισία, θα ήθελα πρώτα απ' όλα να πω ότι ανησυχούμε βαθιά για τις επιθέσεις κατά εκκλησιών σε μια παραδοσιακά ανεκτική και μετριοπαθή χώρα.
<P>
Δεύτερον, επιθυμώ να αναφέρω το υποδειγματικό έργο των ισλαμικών ΜΚΟ υπέρ της θρησκευτικής ανεκτικότητας. Οι δηλώσεις του πρωθυπουργού της Μαλαισίας σχετικά με τη χρήση του ονόματος του Αλλάχ πυροδότησαν μια επίδειξη δημόσιας δυσαρέσκειας που είχε ως στόχο τις χριστιανικές κοινότητες. Παρά ταύτα, η υποδειγματική στάση εκ μέρους των ισλαμικών ΜΚΟ και η ασυμβίβαστη δημόσια στάση σχετικά με τις δηλώσεις του πρωθυπουργού ηρέμησαν την κατάσταση. Είναι λυπηρό το γεγονός ότι δεν καταγράψαμε αυτές τις αντιδράσεις στο τελικό μας ψήφισμα, διότι κατά τη γνώμη μου πολύ σπάνια δίνουμε προσοχή στις θετικές καταστάσεις. Δεν πρέπει να επαινούμε τους μουσουλμάνους όταν υπάρχει λόγος γι' αυτό;
<P>
" θρησκευτική ανεκτικότητα πρέπει να προωθείται τόσο από όσους κατέχουν την πολιτική εξουσία, όσο και στο επίπεδο των απλών πολιτών. Είναι εξίσου σημαντικό να συνειδητοποιήσουμε ότι υπήρξαν αποτυχίες και να αναγνωρίζουμε την πρόοδο και να της παρέχουμε τη στήριξή μας.
<SPEAKER ID="051" NAME="Dominique Baudis" AFFILIATION="PPE">
(FR) Κύριε Πρόεδρε, οι ενέργειες φανατικών εγκληματιών που έχουν σκοτώσει μερικούς χριστιανούς στην Αίγυπτο δεν μπορούν να αποδοθούν σε έναν ολόκληρο πληθυσμό και στην κυβέρνησή του. Θα ήταν άδικο να κατηγορήσουμε την Αίγυπτο και τους Αιγύπτιους για αυτή την φρικτή σφαγή, οι δράστες της οποίας θα οδηγηθούν στη δικαιοσύνη.
<P>
Δεν πρέπει να συγχέουμε τις πράξεις ενός εγκληματία με την πολιτική μιας ολόκληρης χώρας! Ας μην αντιμετωπίζουμε ίδια τους φανατικούς με έναν ολόκληρο πληθυσμό. Τέλος, επιδιώκοντας να παρέμβουμε μεταξύ των κοπτών χριστιανών και των μουσουλμάνων συμπολιτών τους, ρίχνουμε λάδι στη φωτιά των εξτρεμιστών που επιθυμούν να παρουσιάσουν τους χριστιανούς της Ανατολής ως πράκτορες της Δύσης.
<SPEAKER ID="052" NAME="László Tőkés" AFFILIATION="PPE">
(HU) Υπάρχουν πολύ πρόσφατες ειδήσεις ότι, πριν από λίγες μέρες, η κυβέρνηση της Αιγύπτου συνέλαβε αρκετούς ακτιβιστές υπέρ των δικαιωμάτων των Κοπτών που ταξίδευαν προς τον τόπο των εγκλημάτων που συνέβησαν στον οικισμό Nag Hammadi προκειμένου να υπερασπιστούν και να υποστηρίξουν τις εκεί χριστιανικές κοινότητες των Κοπτών, οι οποίες είδαν αρκετά από τα μέλη τους να δολοφονούνται την ημέρα των Χριστουγέννων. Οι αιγυπτιακές αρχές, τηρώντας μεροληπτική στάση υπέρ της μουσουλμανικής μειονότητας, προσπαθούν να υποβαθμίσουν τις βίαιες ενέργειες κατά της κοπτικής μειονότητας και εμποδίζουν τώρα τη νόμιμη αυτοάμυνα των χριστιανών εφαρμόζοντας μεροληπτικές διακρίσεις υπέρ της μιας πλευράς. " κυβέρνηση των "ΠΑ έχει εκφράσει κατηγορηματικά την αντίθεσή της έναντι αυτής της συμπεριφοράς. Γνωρίζοντας ότι η χριστιανική κοινότητα των κοπτών, οι οποίοι θεωρούνται γηγενείς Αιγύπτιοι, υπήρξε εδώ και πάνω από 1 500 χρόνια πολλές φορές βάναυσης καταπίεσης, η Ευρωπαϊκή Ένωση πρέπει να την υπερασπιστεί με ακόμη μεγαλύτερο σθένος και κατηγορηματικότητα από σήμερα.
<SPEAKER ID="053" NAME="Anna Záborská" AFFILIATION="PPE">
(SK) Σας ευχαριστώ που επιστήσατε ξανά την προσοχή στις παραβιάσεις της θρησκευτικής ελευθερίας σε ορισμένες χώρες, ακριβώς όπως συνέβη το 2007 και 2008. Διερωτώμαι εάν αυτό που εμποδίζει την ΕΕ να προωθήσει την τήρηση των ανθρωπίνων δικαιωμάτων σε αυτόν τον τομέα με μεγαλύτερη συνέπεια είναι η αδυναμία ή η αδιαφορία της. Συνεχώς ακούμε τα ίδια παράπονα και προτείνουμε τα ίδια μέτρα.
<P>
" Αίγυπτος και η Μαλαισία συγκαταλέγονται μεταξύ των χωρών όπου οι χριστιανοί διαβιούν σε εξαιρετικά επικίνδυνες συνθήκες, αντιμετωπίζουν διώξεις, εκδιώκονται από τα σπίτια τους, απάγονται και δολοφονούνται, και οι εκκλησίες τους κλείνουν. Αυτό συμβαίνει από το Μαχρέμπ έως το Ιράν, την Ινδία, την Κίνα, το Πακιστάν και πολλές άλλες χώρες. Οι χριστιανοί διώκονται συνήθως από ομάδες εξτρεμιστών. Ωστόσο, αυτό συνιστά κίνδυνο για όλους τους χριστιανούς, τους εβραίους και τους μουσουλμάνους. Ζητώ εκπρόσωποι της ΕΕ και αντιπροσωπείες του Ευρωπαϊκού Κοινοβουλίου να κάνουν χρήση κάθε ευκαιρίας για να βελτιώσουν τον διάλογο, τη θρησκευτική ανεκτικότητα και τον σεβασμό, καθώς και τη συνύπαρξη των διαφορετικών πολιτισμών.
<SPEAKER ID="054" NAME="Mitro Repo" AFFILIATION="S&amp;D">
(FI) Κύριε Πρόεδρε, είμαι ιδιαίτερα ανήσυχος για την κατάσταση στην Αίγυπτο λόγω του ιστορικού, εθνοτικού και πολιτικού φόντου που συνδέεται με αυτήν. Στην πραγματικότητα, οι κόπτες χριστιανοί συνεχίζουν να αποτελούν σημαντική μειονότητα. Στην Αίγυπτο, περίπου 10% του πληθυσμού, ήτοι οκτώ εκατομμύρια, είναι κόπτες χριστιανοί, και για αυτόν ακριβώς τον λόγο είναι μια πρώην πλειονότητα. Είναι υπερήφανοι για αυτό, καθώς και για την ανατολική χριστιανική παράδοση τους. Γι' αυτόν τον λόγο η πρόκληση που έλαβε χώρα κατά τον εορτασμό των Χριστουγέννων,, τον περασμένο Ιανουάριο ήταν ιδιαίτερα εξόφθαλμη και προμελετημένη. Επιπλέον, πολλοί κόπτες έχουν υποστεί πιέσεις μέσω βίας προκειμένου να αλλάξουν τις πεποιθήσεις τους, ενώ έχουν υπάρξει και περιπτώσεις βιασμών και άλλων εγκλημάτων.
<P>
" κατάσταση στην Αίγυπτο αποτελεί πολύ κακό παράδειγμα για άλλες χώρες όπου υπάρχει η πιθανότητα να για έναν παρόμοιο κύκλο εκδίκησης, και για αυτόν ακριβώς τον λόγο η ΕΕ πρέπει να επαγρυπνεί, να παρεμβαίνει άμεσα όταν υπάρχει πρόβλημα, και να τονίζει τη σημασία του ειρηνικού διαλόγου μεταξύ των θρησκευτικών ομάδων.
<SPEAKER ID="055" NAME="Ivo Vajgl" AFFILIATION="ALDE">
(SL) Όταν διαπράττεται ένας φόνος, ιδίως ένας φόνος με θρησκευτικά κίνητρα, είναι φυσικό να μην μπορούμε να κάνουμε πολλά πράγματα από το να εκφράσουμε τον αποτροπιασμό μας και να καταδικάσουμε το γεγονός.
<P>
Ωστόσο, αυτό το νέο περιστατικό και αυτό το νέο έγκλημα στη Μέση Ανατολή αποτελεί, στην πραγματικότητα, απόδειξη γενικότερων εξελίξεων και συνεχιζόμενης μισαλλοδοξίας όσον αφορά τη θρησκευτική ελευθερία, καθώς και έλλειψη σεβασμού για όσους είναι διαφορετικοί. Αυτό σημαίνει ότι υπάρχουν πολλές περιοχές όπου οι θρησκευτικές αξίες δεν γίνονται σεβαστές.
<P>
Ο λόγος για τον οποίο η Ομάδα της Συμμαχίας των Φιλελευθέρων και των Δημοκρατών για την Ευρώπη έχει προτείνει την αναβολή αυτής της συζήτησης, ή μάλλον, την χωριστή διεξαγωγή συζητήσεων για τον σεβασμό των ανθρωπίνων δικαιωμάτων και των θρησκευτικών ελευθεριών στην Αίγυπτο και τη Μαλαισία, είναι ότι πρέπει να αντιμετωπίσουμε αυτό το θέμα με ιδιαίτερη ευαισθησία και να το αντιμετωπίσουμε σε κάθε χώρα χωριστά. Είναι βέβαιο ότι η Αίγυπτος δεν συγκαταλέγεται μεταξύ των χειρότερων παραδειγμάτων θρησκευτικής μισαλλοδοξίας. Συμβαίνει μάλλον το αντίθετο.
<SPEAKER ID="056" NAME="Charles Tannock" AFFILIATION="ECR">
(EN) Κύριε Πρόεδρε, δυστυχώς, στον ισλαμικό κόσμο υφίσταται ένα γενικό κλίμα αυξανόμενης στράτευσης σε τζιχάντ με στόχο τις εκεί μη μουσουλμανικές κοινότητες - ιδίως, και συχνότερα, τους χριστιανούς.
<P>
Οι κόπτες, που αντιπροσωπεύουν μια από τις παλαιότερες χριστιανικές εκκλησίες στον κόσμο, έχουν μεγάλη διασπορά στο Λονδίνο, το οποίο και εκπροσωπώ. Οι ηγέτες τους με έχουν συναντήσει και μου εξέφρασαν τα παράπονά τους για την επιδεινούμενη, δυστυχώς, κατάσταση, στην Αίγυπτο, η οποία ενορχηστρώνεται από τη μουσουλμανική αδελφότητα. Παρά τις μεγάλες προσπάθειες που καταβάλλει η κυβέρνηση του προέδρου Mubarakγια να τους προστατεύσει, η κατάσταση έχει επιδεινωθεί.
<P>
Την ίδια κατάσταση διαπιστώνουμε όσον αφορά τους ασσύριους χριστιανούς στο Ιράκ, τους χριστιανούς της Παλαιστίνης και του Πακιστάν, και τώρα, για πρώτη φορά, ακόμη και τους χριστιανούς της Μαλαισίας.
<P>
Αυτό το Σώμα έχει - για πολύ μεγάλο χρονικό διάστημα, κατά τη γνώμη μου - αγνοήσει τα δικαιώματα των χριστιανικών μειονοτήτων στον υπόλοιπο κόσμο, αλλά αυτές στρέφονται στην Ευρωπαϊκή Ένωση και στις "ΠΑ για να αναζητήσουν προστασία. Συνεπώς, χαιρετίζω αυτό το ψήφισμα.
<SPEAKER ID="057" NAME="Gerard Batten" AFFILIATION="EFD">
(EN) Κύριε Πρόεδρε, η δίωξη των χριστιανών και άλλων θρησκευτικών μειονοτήτων αυξάνεται στις ισλαμικές χώρες. Οι χριστιανοί που ζουν σε χώρες όπως η Αίγυπτος και στην περιοχή της Μεσογείου για σχεδόν 2 000 χρόνια διώκονται ολοένα και περισσότερο και εκδιώκονται από τα πατρογονικά εδάφη τους. Αυτό συμβαίνει λόγω της αυξανόμενης ισχύος της μισαλλόδοξης φονταμενταλιστικής και ριζοσπαστικής ισλαμιστικής ιδεολογίας - του Ισλαμοφασισμού.
<P>
" παρουσίαση των διώξεων των χριστιανικών και άλλων μειονοτήτων σε ολόκληρο τον ισλαμικό κόσμο υποβαθμίζεται σε πολύ μεγάλο βαθμό από τα μέσα μαζικής ενημέρωσης της Δύσης. Τα μέσα ενημέρωσης δεν πρέπει μόνο να αναφέρουν τις διώξεις όπως αυτές συμβαίνουν, αλλά πρέπει να εξηγούν στο ευρύ κοινό και τις αιτίες αυτών των γεγονότων. Πρέπει να εξηγούν ποιοι βρίσκονται πίσω από αυτά, ήτοι φανατικοί μουσουλμάνοι, και γιατί προβαίνουν σε αυτές τις ενέργειες - λόγω των διαχωριστικών γραμμών της μισαλλοδοξίας και της βίας στην ισλαμική ιδεολογία.
<P>
Οι δημοκρατικές κυβερνήσεις σε ολόκληρο τον κόσμο πρέπει να ασκήσουν μέγιστες διπλωματικές πιέσεις σε χώρες όπως η Αίγυπτος ώστε να εξαλείψουν αυτού του είδους τις απαράδεκτες διώξεις.
<SPEAKER ID="058" NAME="Neelie Kroes">
μέλος της Επιτροπής. - (EN) Κύριε Πρόεδρε, η Επιτροπή είναι βαθύτατα συγκλονισμένη και θλιμμένη από αυτά που συνέβησαν στη νότια Αίγυπτο, στον οικισμό Nag Hammadi την παραμονή των Χριστουγέννων, ήτοι, τον τραγικό θάνατο των έξι κοπτών και του ενός μουσουλμάνου αστυνομικού κατά τη διάρκεια πυροβολισμών από διερχόμενο αυτοκίνητο.
<P>
Είμαστε βέβαιοι για το γεγονός ότι οι αρχές αντέδρασαν με ταχύτητα προκειμένου να βρουν και να συλλάβουν τους υπόπτους για αυτό το φρικτό έγκλημα, ενώ η διεξαγωγή διεξοδικής έρευνας και η προσαγωγή των υπεύθυνων στη δικαιοσύνη θα στείλει ένα σαφές μήνυμα ότι η βία βάσει της θρησκευτικής επιρροής δεν είναι αποδεκτή στην αιγυπτιακή κοινωνία.
<P>
Το σύνταγμα της Αιγύπτου προβλέπει την ελευθερία της πίστης και την ελεύθερη έκφραση των θρησκευτικών πεποιθήσεων. Ωστόσο, ακούμε παράπονα για διακρίσεις κατά των κοπτών και άλλων θρησκευτικών μειονοτήτων όπως οι Bahá'í στον χώρο εργασίας και στο πλαίσιο του δικαστικού συστήματος. Γνωρίζουμε τις δυσκολίες που αντιμετωπίζουν αρκετοί μουσουλμάνοι που ασπάστηκαν τον Χριστιανισμό, όπως οι Maher El-Gohary και Mohammed Hegazy, στα αιγυπτιακά δικαστήρια. Θέσαμε αυτά τα ζητήματα στο πλαίσιο του τακτικού πολιτικού διαλόγου μας με την Αίγυπτο.
<P>
Κατανοούμε ότι η κυβέρνηση επιδιώκει να αποκαταστήσει ορισμένες από τις αδικίες που υφίστανται οι κόπτες, για παράδειγμα, εξαλείφοντας τα εμπόδια που καθυστερούν και περιορίζουν την οικοδόμηση και ανακαίνιση των εκκλησιών. Χαιρετίζουμε και ενθαρρύνουμε τέτοιες κινήσεις και παροτρύνουμε την κυβέρνηση να προσδιορίσει και να αντιμετωπίσει τα βαθύτερα αίτια των θρησκευτικών εντάσεων στην αιγυπτιακή κοινωνία, καθώς και να θέσει τέρμα σε κάθε μορφής διακρίσεων κατά όσων ανήκουν σε άλλες θρησκείες.
<P>
Οι πράξεις βανδαλισμού κατά εκκλησιών στη Μαλαισία μετά από την έκδοση απόφασης ανώτατου δικαστηρίου σχετικά με τη χρήση της λέξης "Αλλάχ" προκαλούν σοβαρή ανησυχία. " κυβέρνηση, όπως και η αντιπολίτευση, συμπεριλαμβανομένου του Παν-μαλαισιανού Ισλαμικού Κόμματος και 130 μουσουλμανικών ΜΚΟ, έχουν στο σύνολό τους καταδικάσει τις συγκεκριμένες επιθέσεις. " κυβέρνηση έχει αυξήσει τα μέτρα ασφαλείας για να προστατεύσει κάθε χώρο λατρείας και έχει επιβεβαιώσει εκ νέου τη δέσμευσή της όσον αφορά την προστασία της κοινωνικής και θρησκευτικής αρμονίας στη Μαλαισία, καθώς και μιας κουλτούρας θρησκευτικής και εθνοτικής ποικιλομορφίας.
<P>
Στο μαλαισιανό ομοσπονδιακό σύνταγμα αναφέρεται ότι θρησκεία της Ομοσπονδίας είναι το Ισλάμ, αλλά επιτρέπεται και η άσκηση θρησκευτικών καθηκόντων άλλων θρησκειών σε πνεύμα ειρήνης και αρμονίας σε οποιοδήποτε μέρος της Ομοσπονδίας.
<P>
Ενθαρρύνουμε τις αρχές να ξεκινήσουν το συντομότερο δυνατόν διαθρησκευτικό διάλογο επί όλων των θεμάτων στον οποίο θα συμμετέχουν όλα τα θρησκευτικά δόγματα με σκοπό την προώθηση της αμοιβαίας κατανόησης, ούτως ώστε η Μαλαισία να συνεχίσει να αναπτύσσεται σε ένα κλίμα εθνοτικής και κοινωνικής αρμονίας. Από αυτήν την άποψη, το υπουργείο Εσωτερικών της Μαλαισίας φέρει την ιδιαίτερη ευθύνη να εξηγήσει διεξοδικά και αντικειμενικά στους πολίτες της χώρας ποιο είναι το διακύβευμα.
<P>
Καταδικάζουμε ιδιαίτερα κάθε πράξη μισαλλοδοξίας κατά οποιουδήποτε ατόμου εξαιτίας της θρησκείας ή της πίστης του, όπου και αν συμβαίνει αυτή. Δυστυχώς, καμία χώρα δεν έχει ανοσία σε τέτοιου είδους φαινόμενα. Καλούμε τις δημόσιες αρχές να προστατεύουν πλήρως κάθε θρησκευτική κοινότητα, συμπεριλαμβανομένων των χριστιανών, από τις διακρίσεις και την καταπίεση.
<P>
" Επιτροπή αποδίδει μεγάλη σημασία στην ελευθερία της θρησκείας ή της πίστης ως κεντρικών πυλώνων της πολιτικής της ΕΕ για τα ανθρώπινα δικαιώματα, θέτοντας το θέμα στο πλαίσιο του πολιτικού διαλόγου με τις χώρες όπου παρατηρείται διαιώνιση του προβλήματος, υποστηρίζοντας τα τοπικά προγράμματα για τα ανθρώπινα δικαιώματα και προωθώντας ενεργά την ελευθερία της θρησκείας ή της πίστης στα φόρουμ του Ο"Ε.
<SPEAKER ID="059" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις12.00.
<P>
Γραπτές δηλώσεις (άρθρο 149)
<SPEAKER ID="060" NAME="Carlo Casini  " LANGUAGE="IT">
Κύριε Πρόεδρε, κυρίες και κύριοι, ψηφίζοντας υπέρ του κοινού ψηφίσματος, επισημαίνω την ιδιαίτερη σοβαρότητα της βίας στη Μαλαισία που αποτέλεσε αντίδραση σε ένα αποκλειστικά νομιναλιστικό ζήτημα.
<P>
Πράγματι, είναι σίγουρο ότι τόσο οι χριστιανοί όσο και μουσουλμάνοι πιστεύουν σε έναν μόνο Θεό, ο οποίος είναι Θεός όλων των ανθρώπων, πιστών και μη πιστών. Το γεγονός ότι αυτός ο Θεός αναφέρεται με διαφορετικά ονόματα είναι απολύτως δευτερεύουσας σημασίας. Το να ισχυρίζεται κανείς ότι ο Θεός των μουσουλμάνων είναι μόνο μουσουλμάνος και, ως εκ τούτου, μπορούν να τον επικαλούνται μόνο οι μουσουλμάνοι, χρησιμοποιώντας ένα παραδοσιακά μουσουλμανικό όνομα, σημαίνει επιστροφή στην προγονική και φυλετική άποψη ότι υπάρχει ένας Θεός για κάθε ομάδα ανθρώπινων όντων. Με άλλα λόγια, αποτελεί αντίφαση στη μονοθεϊστική ιδέα η οποία καθιστά τις παγκόσμιες θρησκείες που, όπως ο Χριστιανισμός και το Ισλάμ, αντιτίθενται στην ειδωλολατρία και τον πολυθεϊσμό, μεγάλες θρησκείες που είναι κοντά στους ανθρώπους.
<P>
Το ίδιο σοβαρές είναι και οι διώξεις των κοπτών στην Αίγυπτο. Στις ακτές της Μεσογείου γεννήθηκαν οι μονοθεϊστικές θρησκείες, οι οποίες ισχυρίζονται ότι είναι, και είναι, δυνάμεις προώθησης της αδελφοσύνης και της ειρήνης. Ωστόσο, είναι αξιοσημείωτο το γεγονός ότι ακριβώς σε αυτές τις ακτές της Μεσογείου, στην Ιερουσαλήμ - μια άγια πόλη για όσους πιστεύουν στον Θεό, τον Αλλάχ και τον Ιεχωβά - βρίσκεται το έδαφος όπου γεννιούνται οι συγκρούσεις.
<P>
" Αίγυπτος είναι η ισχυρότερη χώρα στην περιοχή, όπου χριστιανοί και μουσουλμάνοι πρέπει να συνυπάρχουν ειρηνικά προκειμένου να διαδραματίσουν ειρηνευτικό ρόλο σε ολόκληρη την περιοχή της νότιας Μεσογείου.
<SPEAKER ID="999" NAME="Edite Estrela  " LANGUAGE="PT">
Υποστηρίζω την κοινή πρόταση ψηφίσματος σχετικά με τις πρόσφατες επιθέσεις κατά χριστιανικών κοινοτήτων, διότι καταδικάζει έντονα κάθε είδους βίας, διακρίσεων ή μισαλλοδοξίας με βάση τη θρησκεία ή την πίστη. Πιστεύω ότι είναι ζωτικής σημασίας να υποστηρίζουμε κάθε πρωτοβουλία που αποσκοπεί στην ενθάρρυνση του διαλόγου και του αμοιβαίου σεβασμού μεταξύ των κοινοτήτων και επιδιώκει να προστατεύσει τα θεμελιώδη δικαιώματα όπως η ελευθερία της σκέψης, της συνείδησης και της θρησκείας.
<SPEAKER ID="998" NAME="Diogo Feio  " LANGUAGE="PT">
Άνδρες και γυναίκες σε ολόκληρο τον κόσμο συνεχίζουν να υφίστανται τις πλέον βάρβαρες μορφές διώξεων απλώς και μόνο διότι πιστεύουν στον Θεό, όπως το πράττουν οι άνθρωποι από τον Ατλαντικό έως τα Ουράλια Όρη. Μετά τις δηλώσεις, μεταξύ άλλων, της Κίνας, της Ινδίας, του Ιράκ, του Πακιστάν, της Τουρκίας και του Βιετνάμ, το Σώμα καταδίκασε σήμερα τις διώξεις των χριστιανών στην Αίγυπτο και τη Μαλαισία.
<P>
" Ευρώπη τα παρακολουθεί όλα αυτά με σχετική αδιαφορία. Υπάρχουν ακόμη και αυτοί που υπερασπίζονται αυτήν την αδυναμία δράσης επικαλούμενοι τον σεβασμό του πολιτισμού και της ελευθερίας της λατρείας των άλλων λαών. " σιωπή της Ευρώπης σε αυτό το θέμα, σιωπή πραγματικά εκπληκτική δεδομένου ότι πρόκειται για μια περιοχή της οποίας η προέλευση, η κουλτούρα και οι παραδόσεις είναι διαποτισμένα από τη χριστιανική πίστη, κινδυνεύει να καταστεί εκκωφαντική...
<P>
Αυτό θυμίζει το σχόλιο του Καρδιναλίου Αρχιεπισκόπου της Μπολόνια σχετικά με παλαιότερες διώξεις, που δείχνουν επαρκώς το πνεύμα των καιρών μας, ότι οι άνθρωποι ανησυχούν πολύ περισσότερο για τη μοίρα των πολικών αρκούδων από ό,τι για τους χιλιάδες χριστιανούς που ζουν τη ζωή τους υπό καθεστώς απειλής.
<SPEAKER ID="997" NAME="Jacek Olgierd Kurski  " LANGUAGE="PL">
Ακόμη μια χρονιά, το 2010, ξεκίνησε με αιματηρές διώξεις χριστιανών σε πολλά μέρη του κόσμου. Δεν μπορούμε, ως Ευρωπαϊκό Κοινοβούλιο, να είμαστε παθητικοί ενόψει αυτών των εγκλημάτων και των πράξεων βίας. " κατάσταση των χριστιανών είναι εξίσου δραματική και σε χώρες που δεν αναφέρονται στο σημερινό ψήφισμα, όπως η Βόρεια Κορέα, το Ιράκ, η Ινδία και το Σουδάν. Οι επιθέσεις κατά καθολικών αυξάνονται στο Βιετνάμ. Ως βουλευτής από την Πολωνία, μια χώρα με βαθιά ριζωμένη χριστιανική παράδοση και με μακρά παράδοση σεβασμού όπου συνυπάρχουν πολλές θρησκευτικές κοινότητες, θα ήθελα να εκφράσω την αλληλεγγύη μου προς τις οικογένειες των θυμάτων. Οι αρχές της Αιγύπτου και της Μαλαισίας πρέπει να εξασφαλίσουν στους χριστιανούς και στα μέλη των άλλων κοινοτήτων και θρησκευτικών μειονοτήτων τη δυνατότητα να απολαμβάνουν όλα τα ανθρώπινα δικαιώματα και τις θεμελιώδεις ελευθερίες, ή θα πρέπει να αντιμετωπίσουν κυρώσεις από την Ευρωπαϊκή Ένωση. Για αυτόν τον λόγο, πρέπει να εγκρίνουμε το ψήφισμα σχετικά με τις πρόσφατες επιθέσεις κατά των χριστιανικών κοινοτήτων.
<SPEAKER ID="061" NAME="Csaba Sógor  " LANGUAGE="HU">
Οι πρόσφατες επιθέσεις κατά των χριστιανικών κοινοτήτων στην Αίγυπτο και τη Μαλαισία μπορούν να ειδωθούν από δύο διαφορετικές οπτικές γωνίες. Πρώτον, πρέπει να τονίσουμε ότι η Ευρωπαϊκή Ένωση, ως κοινότητα ευρωπαϊκών κρατών που έχουν επιτύχει ένα υψηλό επίπεδο δημοκρατίας και κράτους δικαίου, δεν πρέπει, στο πλαίσιο του πνεύματος θρησκευτικής ανεκτικότητας, των ανθρωπίνων δικαιωμάτων και των δικαιωμάτων των μειονοτήτων, να παραβλέπει τέτοια γεγονότα σιωπηρά, ανεξάρτητα από την τοποθεσία όπου αυτά μπορεί να συμβαίνουν στον κόσμο. Πρέπει να καταστήσουμε σαφές στις κυβερνήσεις που αγωνίζονται να διατηρούν καλές σχέσεις μαζί μας ότι η Ευρώπη απαιτεί από τους εταίρους της να σέβονται τους ευρέως αποδεκτούς κανόνες όσον αφορά τα παγκόσμια ανθρώπινα δικαιώματα, καθώς και ότι η μελλοντική εξέλιξη των σχέσεων μπορεί να επηρεαστεί αρνητικά από προβλήματα που αφορούν τα ανθρώπινα δικαιώματα. Ταυτόχρονα, δεν πρέπει να ξεχνούμε τις παραβιάσεις των ανθρωπίνων δικαιωμάτων που λαμβάνουν χώρα στο έδαφος της Ευρωπαϊκής Ένωσης.
<P>
Σε ορισμένες περιπτώσεις, η θρησκευτική ανεκτικότητα, τα ανθρώπινα δικαιώματα και τα δικαιώματα των μειονοτήτων - συμπεριλαμβανομένων των δικαιωμάτων των μελών μειονοτικών εκκλησιών - πρέπει να αναπτυχθούν περισσότερο και στα κράτη μέλη της ΕΕ. Εάν η Ευρώπη επιθυμεί να αποτελέσει παράδειγμα για τον υπόλοιπο κόσμο, δεν μπορεί να επιτρέπει να υφίσταται κανείς στο έδαφος της διακρίσεις λόγω των θρησκευτικών πεποιθήσεων του, της εθνοτικής προέλευσής του ή της συμμετοχής του σε μια εθνική μειονότητα. Διαπιστώνουμε ότι η ισχύουσα νομοθεσία στην Αίγυπτο εγγυάται κατά παρόμοιο τρόπο τη θρησκευτική ελευθερία, αλλά στην πράξη η εμπειρία των χριστιανών είναι ότι συμβαίνει το αντίθετο. Δυστυχώς, μπορούμε να βρούμε παρόμοια παραδείγματα αποκλίσεων μεταξύ του νόμου και της καθημερινής πρακτικής και στα κράτη μέλη της ΕΕ.

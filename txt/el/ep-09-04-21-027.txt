<CHAPTER ID="027">
Ετήσια έκθεση για τις διαβουλεύσεις της Επιτροπής Αναφορών κατά το 2008 (συνοπτική παρουσίαση)
<SPEAKER ID="237" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης της κ. McGuinness, εκ μέρους της Επιτροπής Αναφορών, για τις διαβουλεύσεις της Επιτροπής Αναφορών στη διάρκεια του έτους 2008.
<SPEAKER ID="238" NAME="Mairead McGuinness">
εισηγήτρια. - Κ. Πρόεδρε, από την ίδια της τη φύση η παρούσα έκθεση περιέχει πολλά στατιστικά στοιχεία. Μπορείτε να τα εξετάσετε, να τα διαβάσετε και να τα αναλύσετε, είναι πάντως προφανές ότι η παρούσα έκθεση αποτυπώνει το έργο που επιτελέστηκε από την επιτροπή τους τελευταίους 12 μήνες.
<P>
" εν λόγω επιτροπή, στην οποία συμμετέχω, είναι μια ιδιαίτερη κοινοβουλευτική επιτροπή. Έρχεται σε άμεση επαφή με τους πολίτες και επιλαμβάνεται προβλημάτων που υποβάλλονται σε αυτήν από άτομα και ομάδες. Ναι, οι πολίτες απευθύνονται στην επιτροπή αυτή για προβλήματα που πολύ συχνά δεν μπορούμε να επιλύσουμε. Αν μη τι άλλο όμως υπάρχει ένα όργανο στο οποίο μπορούν να καταφύγουν και, εφόσον οι αναφορές τους κριθούν μη παραδεκτές, προσπαθούμε να τους προσανατολίσουμε προς το καταλληλότερο όργανο.
<P>
Επιλαμβανόμαστε πολλών προβλημάτων από όλα τα κράτη μέλη, αλλά, όπως φαίνεται και από τα στατιστικά στοιχεία, ορισμένες χώρες απευθύνονται στις υπηρεσίες της επιτροπής συχνότερα από άλλες, ίσως επειδή κάποια μέλη της επιτροπής προέρχονται από τις συγκεκριμένες χώρες, γεγονός που ενθαρρύνει τους ψηφοφόρους τους να υποβάλουν τα προβλήματα τους Με εκπλήσσει το γεγονός, αναφέρομαι κυρίως στην ιρλανδική πραγματικότητα, ότι οι πολίτες ενίοτε παραπονούνται ότι η Ευρώπη έχει πάρα πολλές αρμοδιότητες· όταν ωστόσο τους προκύψει κάποιο πρόβλημα και απευθυνθούν στην Ευρώπη για βοήθεια, παραπονούνται ότι η Ευρώπη δεν έχει αρκετές αρμοδιότητες. Πιστεύω ότι το παραπάνω είναι αρκετά ενδεικτικό της κατάστασης.
<P>
" Επιτροπή Αναφορών λειτουργεί, κατά την άποψή μου, ως "ήπια δύναμη" και θεωρώ ότι το έργο των τελευταίων 12 μηνών συνίσταται στην προσπάθεια που καταβάλαμε ώστε να επηρεάσουμε τα κράτη μέλη που δεν εφαρμόζουν τη νομοθεσία κατά τον τρόπο που θα έπρεπε, να αλλάξουν τακτική. Το έργο μας, ωστόσο, στηρίζεται αποκλειστικά στους πολίτες που απευθύνονται σε μας για την αντιμετώπιση των προβλημάτων και των ειδικών αναγκών τους.
<P>
Θα ήθελα να αναφερθώ, ενδεικτικά, χωρίς λεπτομέρειες, σε ορισμένα ζητήματα με τα οποία ασχοληθήκαμε. Είναι προφανές ότι ο τομέας του περιβάλλοντος αποτελεί σημαντική πηγή καταγγελιών από πολίτες της Ευρωπαϊκής Ένωσης. Μερικές από τις σημαντικότερες καταγγελίες αφορούν στην ποιότητα των υδάτων. " περίπτωση της Βαλτικής Θάλασσας ήταν ένα ιδιαίτερα επίμαχο ζήτημα για την αντιμετώπιση του οποίου η επιτροπή συνεργάστηκε αρμονικά με άλλες κοινοβουλευτικές επιτροπές. Τα δικαιώματα ιδιοκτησίας αποτελούν μείζονος σημασίας προβληματισμό για τους πολίτες, και φοβάμαι ότι ο προβληματισμός τους αυτός θα συνεχίσει να αυξάνεται, αν κρίνω από τις καταγγελίες που καταφθάνουν στο πολιτικό μου γραφείο από πολίτες που αγόρασαν ακίνητα σε άλλα κράτη μέλη της Ευρωπαϊκής Ένωσης. Οι αρμοδιότητες μας στον παραπάνω τομέα είναι περιορισμένες, αλλά αυτό δε σημαίνει ότι δεν μπορούμε να εκφραζόμαστε για τέτοια θέματα και να προσπαθούμε να επιφέρουμε βελτιώσεις.
<P>
Σχετικά με τις εταιρείες καταλόγων, όπου επιχειρήσεις, άτομα, σχολεία υποχρεώθηκαν να πληρώσουν χρήματα στις εν λόγω εταιρείες καταχώρισης ονομάτων που απαιτούσαν εκ των υστέρων καταβολή χρημάτων, τη στιγμή που οι άνθρωποι αρχικά πίστευαν ότι αυτό δεν ήταν απαραίτητο ή απαιτούμενο, ή ακόμα χειρότερα, δεν επιθυμούσαν την παροχή της υπηρεσίας, ακόμα κατακλυζόμαστε από αναφορές ατόμων που έπεσαν στην παγίδα και αδυνατούν να αντισταθούν στις πιέσεις αυτών των αδίστακτων εταιρειών καταλόγων. Ζητήσαμε από την Επιτροπή να αναλάβει σχετική δράση.
<P>
Τονίζουμε επίσης στην έκθεση ότι μας ανησυχεί ή έλλειψη προόδου σχετικά με το ζήτημα της Equitable Life. " Επιτροπή Αναφορών επιτέλεσε αξιόλογο έργο επ' αυτού κατά το 2007 και εγώ προσωπικά ήμουν πρόεδρος της εξεταστικής επιτροπής. Παροτρύνουμε τις αρχές του "νωμένου Βασιλείου να λάβουν υπόψη τους το σύνολο των συστάσεών μας: να ζητήσουν συγνώμη, σύμφωνοι, αλλά και να αποζημιωθούν όσοι επλήγησαν σοβαρότερα.
<P>
Στα τελευταία δευτερόλεπτα που μου απομένουν, επιτρέψτε μου να αναφερθώ στην επιτροπή αυτή καθαυτή και στις διαδικασίες που διέπουν τη λειτουργία της. Θα προτιμούσαμε να έφταναν ως εμάς μόνο παραδεκτές αναφορές και πρέπει να καταβάλουμε μεγάλη προσπάθεια σε συνεργασία με τους πολίτες ώστε να γνωρίζουν οι τελευταίοι ποια θέματα εμπίπτουν στην αρμοδιότητά μας και ποια όχι. Θα ήθελα να μειωθεί η προθεσμία διεκπεραίωσης των καταγγελιών με την πάροδο του χρόνου. Έχοντας συμμετάσχει στην επιτροπή κατά τη διάρκεια της τρέχουσας κοινοβουλευτικής περιόδου, πιστεύω ότι, επειδή έρχεται σε απευθείας επαφή με τους πολίτες, μπορεί να συμβάλει σημαντικά στον περιορισμό του αποκαλούμενου δημοκρατικού ελλείμματος, για το οποίο συζητούσαμε χθες σε ένα σχολείο στην Ιρλανδία. Αν μη τι άλλο, οι πολίτες μπορούν να έλθουν εδώ, στο Κοινοβούλιο, όπου οι απόψεις τους μπορούν να ακουστούν και να συνεκτιμηθούν.
<P>
Καθώς προχωράμε προς ένα νέο έτος, επιτρέψτε μου να ευχαριστήσω τη γραμματεία της επιτροπής, το προσωπικό της ομάδας, καθώς και τους συνεργάτες μου για τη συμβολή τους στην παρούσα έκθεση.
<SPEAKER ID="239" NAME="Joe Borg">
Μέλος της Επιτροπής. - Κ. Πρόεδρε, θα ήθελα κατ' αρχάς να εκφράσω την ευγνωμοσύνη μου προς κ. McGuinness για την έκθεση, την οποία γνωρίζω ότι συνέταξε υπό δυσχερείς συνθήκες. Κατόρθωσε να καταδείξει το πολυσχιδές έργο της Επιτροπής Αναφορών και θα ήθελα να επαναβεβαιώσω - χωρίς καμία αμφιβολία περιμένει να το αναφέρω - τη βούληση της Ευρωπαϊκής Επιτροπής να συνεργαστεί με κάθε δυνατό τρόπο με την επιτροπή αναφορών.
<P>
Θα ήθελα να επανέλθω σε δύο από τα σημεία στα οποία αναφέρθηκε κατά τη συνοπτική παρουσίαση της έκθεσής της. Κ. McGuinness, κατ' αρχάς υπογραμμίσατε τη σημασία που έχει η άμεση επαφή μεταξύ του Κοινοβουλίου και των καθημερινών, συγκεκριμένων ανησυχιών των πολιτών που υποβάλλουν τις αναφορές τους στην επιτροπή σας. Συμφωνώ και χαίρομαι που το ακούω. Επιληφθήκατε από το 2004 σχεδόν τετρακοσίων αναφορών από τη Μάλτα, αριθμός αρκετά υψηλός αναλογικά προς τον πληθυσμό της χώρας.
<P>
Ορισμένα από τα θέματα των αναφορών είναι κοινά σε πολλά κράτη μέλη, εντούτοις πολλά αφορούν ειδικά τη Μάλτα. Τούτο καταδεικνύει πόσο χρήσιμη είναι η άμεση επαφή με τους πολίτες που καθίσταται δυνατή χάρη στην επιτροπή. Πέραν τούτου, είναι γεγονός ότι το καλό επίπεδο συνεργασίας με τις εθνικές αρχές και η οργάνωση διερευνητικών αποστολών σίγουρα συμβάλουν καίρια στην υλοποίηση του έργου σας.
<P>
Πέραν της σύμπνοιας απόψεων για τη σημασία της άμεσης συνεργασίας με τους πολίτες, το δεύτερο σημείο στο οποίο θα ήθελα να επανέλθω είναι το γενικό ζήτημα των θεμελιωδών δικαιωμάτων. Τα αναφέρετε σε πολλά σημεία της έκθεσής σας, είτε πρόκειται για δικαιώματα ιθαγένειας και συναφή δικαιώματα, είτε πρόκειται για ατομικά και οικογενειακά δικαιώματα, είτε για δικαιώματα ιδιοκτησίας. Όπως γνωρίζετε, πολύ συχνά οι πολίτες που υποβάλουν αναφορές στο Κοινοβούλιο για τα θεμελιώδη δικαιώματά τους, απογοητεύονται. Τούτο συμβαίνει επειδή τις περισσότερες φορές τα εν λόγω δικαιώματα, αποδεικνύεται ότι δεν εμπίπτουν στο πεδίο εφαρμογής του Κοινοτικού δικαίου, όπως πολύ σωστά επισημάνατε.
<P>
Για να χρησιμοποιήσω την έκφρασή σας, πρέπει να γίνουν πολλά ακόμα για να διαχωριστεί η ήρα από το στάρι, για να διαχωριστούν οι υποθέσεις που μπορούμε να αναλάβουμε απ' αυτές που δε μπορούμε. Εύχομαι ειλικρινά η έκθεσή σας να συμβάλει ώστε να γίνει αυτό ξεκάθαρο στους πολίτες και να επιδείξουν ρεαλισμό.
<P>
Με αυτές τις δύο παρατηρήσεις το πνεύμα των οποίων είμαι σίγουρος ότι θα γίνει κατανοητό, θα ήθελα να ευχηθώ στην εισηγήτρια κάθε επιτυχία και να την ευχαριστήσω άλλη μια φορά για την παρούσα έκθεση.
<SPEAKER ID="240" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 22 Απριλίου 2009.

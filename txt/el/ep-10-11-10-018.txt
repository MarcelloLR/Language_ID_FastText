<CHAPTER ID="018">
Συμπράξεις καινοτομίας (συζήτηση)
<SPEAKER ID="197" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς το Συμβούλιο της Judith A. Merkies, εξ ονόματος της Ομάδας S&D, του Paul Rübig, εξ ονόματος της Ομάδας PPE, του Jorgo Chatzimarkakis, εξ ονόματος της Ομάδας ALDE, του Philippe Lamberts και του Reinhard Bütikofer, εξ ονόματος της Ομάδας Verts/ALE, του Evžen Tošenovský, εξ ονόματος της Ομάδας ECR και της Marisa Matias, εξ ονόματος της Ομάδας GUE/NGL, σχετικά με τις συμπράξεις καινοτομίας - B7-0560/2010).
<SPEAKER ID="198" NAME="Judith A. Merkies" LANGUAGE="NL">
Κύριε Πρόεδρε, το 90% των ανθρώπων πιστεύει ότι η καινοτομία θα μας προσφέρει μια πράσινη και περισσότερο ανταγωνιστική οικονομία και είμαστε σύμφωνοι με αυτό. Προφανώς, όμως, ο επείγων χαρακτήρας του ζητήματος δεν είναι ακόμη αρκετά σαφής, καθώς το Ευρωπαϊκό Συμβούλιο αποφάσισε να μην πραγματοποιήσει κάποια συζήτηση για την "Ένωση Καινοτομίας" έως τον Φεβρουάριο και τον Μάρτιο του επόμενου έτους.
<P>
Για ποιον λόγο συμβαίνει αυτό; Μήπως όλες οι κατεπείγουσες και μείζονος σημασίας κοινωνικές προκλήσεις έχουν ίσως κιόλας επιλυθεί; Μήπως το ενεργειακό πρόβλημα, το πρόβλημα των πρώτων υλών και το πρόβλημα της γήρανσης έχουν κιόλας επιλυθεί; Όχι, δεν έχουν επιλυθεί, και γι' αυτόν ακριβώς τον λόγο πρέπει να εξετάσουμε και να συζητήσουμε επειγόντως αυτήν τη στρατηγική για την καινοτομία. Υπάρχουν πολλά ερωτήματα. Τι ακριβώς είναι αυτές οι συμπράξεις καινοτομίας; " στρατηγική της Επιτροπής για την καινοτομία είναι σαφής, το ερώτημα όμως αυτό παραμένει ανοικτό.
<P>
Αυτό που είναι σαφές είναι ότι δεν θα πρέπει να υπάρξουν νέα -ή, τουλάχιστον, εντελώς νέα- μέσα, αλλά καλύτερα μέσα. " μακροπρόθεσμη ασφάλεια είναι σημαντική, ιδανικά όμως θα θέλαμε ένα μέσο που να λειτουργεί εύρυθμα με ορίζοντα έως το 2020. Αυτό που έχει σημασία είναι να είναι οι συμπράξεις καινοτομίας όσο το δυνατόν πιο απτές και ξεκάθαρες, να έχουν πραγματικές επιπτώσεις, να είναι τεχνολογικά ουδέτερες και κοντά στην αγορά και να έχουν σαφή προθεσμία, καθώς και να υπάρξει συμμετοχή από μέρους όλων των σημαντικών εταίρων καθώς και από τη βιομηχανία, την κυβέρνηση, τα ερευνητικά κέντρα και, προπάντων, από τους πολίτες που είναι η κινητήρια δύναμη πίσω από την καινοτομία και την επιτυχία της.
<P>
Είναι ιδιαίτερα θετικό το ότι οι υπάρχουσες δυνάμεις χρησιμοποιούνται ως βάση μέσω των "ενεργών και υγιών γηρατειών" -στην πραγματικότητα, της υγιούς διαβίωσης παρά των υγιών γηρατειών- και φαίνεται πράγματι ότι τα υγιή γηρατειά ξεκινούν στη σύλληψη της ιδέας. Όλες οι συμπράξεις θα πρέπει να χαρακτηρίζονται από την αποτελεσματική και έξυπνη προσέγγιση των φυσικών πόρων και θα πρέπει να ξεκινούν με τα περισσότερο επείγοντα προβλήματα: την ενέργεια και την εξάντληση των πρώτων υλών. Από την άποψη αυτή, χρειάζεται περισσότερη καινοτομία.
<P>
Κάτι τέτοιο προϋποθέτει την πλήρη δέσμευση του Συμβουλίου καθώς και ενθουσιασμό· και τα δύο είναι αναγκαία, για να κάνουμε τη στρατηγική για την καινοτομία να λειτουργήσει. " υποχώρηση πίσω από τα σύνορα αποκλείεται εξ ορισμού. Στην πραγματικότητα, τα οικονομικά δεν έχουν να κάνουν απλώς με το ευρώ, τον τραπεζικό τομέα ή το Σύμφωνο Σταθερότητας και Ανάπτυξης. Έχουν να κάνουν με τις θέσεις εργασίας στην Ευρώπη και την καλύτερη θέση της Ευρώπης στον κόσμο, καθώς και με το πώς θα πετύχουμε κάτι τέτοιο, αν όχι μέσω της καινοτομίας.
<SPEAKER ID="199" NAME="Amalia Sartori">
συντάκτρια. - (IT) Κύριε Πρόεδρε, κυρίες και κύριοι, η πρόταση της Επιτροπής στο έγγραφο πολιτικής "Ένωση Καινοτομίας", το οποίο εγκρίθηκε στις 6 Οκτωβρίου 2009, συνιστά συστατικό μέρος της στρατηγικής "Ευρώπη 2020". " πρωτοβουλία έχει ως στόχο να δώσει μια δυναμική, αποτελεσματική και αειφόρο απάντηση στα κύρια προβλήματα της κοινωνίας μας.
<P>
Μεταξύ των πολλών δράσεων που έχουν προταθεί και των διαφόρων στόχων που η ίδια η Επιτροπή έχει θέσει στην προσπάθειά της να δημιουργήσει μια πραγματική "Ένωση Καινοτομίας", ένα από τα πιο ρηξικέλευθα στοιχεία αποτελούν οι λεγόμενες "συμπράξεις καινοτομίας". Προκειμένου να επιτευχθούν οι στόχοι που έχουν τεθεί, πρέπει να επιλέξουμε τις κατάλληλες συμπράξεις. Προς τον σκοπό αυτόν, η Επιτροπή έχει προσδιορίσει μια σειρά προκλήσεων προτεραιότητας, τις οποίες θα πρέπει να αντιμετωπίσει η κοινωνία μας κατά τα επόμενα χρόνια και δεκαετίες. Ως προς αυτήν τη νέα εξέλιξη, το Κοινοβούλιο επέλεξε να εκφράσει τη θέση του στο ψήφισμα, του οποίου είμαι εισηγήτρια εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες). Έπειτα από σύντομες διαπραγματεύσεις, όλοι οι εισηγητές των διαφόρων πολιτικών ομάδων υπέγραψαν ένα ψήφισμα, επομένως δεν έχουμε να επισημάνουμε κάποια προβλήματα.
<P>
Θεωρώ σημαντικό να τονίσουμε πόσο ουσιαστική ήταν η συμβολή μας στο να διασφαλίσουμε ότι οι δύο συμπράξεις, οι οποίες πρόκειται να δρομολογηθούν μετά την πιλοτική πρωτοβουλία για τα υγιή γηρατειά, θα εξετάζουν και οι δύο "ευφυείς πόλεις", έτσι ώστε να μπορέσει να πραγματοποιηθεί σε διάφορες ευρωπαϊκές πόλεις μια σειρά φουτουριστικών πειραμάτων, προκειμένου να επιτευχθούν οι στόχοι "20/20/20" και με σκοπό να υλοποιηθεί η στρατηγική των μη ενεργειακών πρώτων υλών, καθώς πρέπει να δώσουμε μια απτή απάντηση στα μεγάλα και δύσκολα προβλήματα που επηρεάζουν την κοινωνία στον τομέα αυτόν.
<P>
Κατά τους επόμενους μήνες, μια εσωτερική ομάδα εργασίας στο πλαίσιο της Επιτροπής θα αποφασίσει σχετικά με τις λεπτομέρειες που αφορούν τη διακυβέρνηση, τη χρηματοδότηση, τα κριτήρια επιλογής και τον προϋπολογισμό για τις πρωτοβουλίες που θα δρομολογηθούν μέσω της πρώτης σύμπραξης.
<SPEAKER ID="200" NAME="Jorgo Chatzimarkakis" LANGUAGE="DE">
Κύριε Πρόεδρε, τι ακριβώς κάνει η ευρωπαϊκή πολιτική για την καινοτομία; Τι κάνει η ευρωπαϊκή πολιτική για την έρευνα; Εάν θέσουμε στους εαυτούς μας αυτό το ερώτημα και εάν επρόκειτο να ρωτήσουμε τους πολίτες στον δρόμο, θα λαμβάναμε απλώς ως απάντηση ένα κενό βλέμμα. Και αυτό γιατί δεν είναι σαφές τι προστιθέμενη αξία επιφέρουν η ευρωπαϊκή έρευνα και η ευρωπαϊκή καινοτομία. Γι' αυτόν τον λόγο, επικροτούμε το γεγονός ότι η πρόταση της Επιτρόπου Geoghegan-Quinn ξεκινά δίνοντας έναν ορισμό της καινοτομίας. Τι είναι η καινοτομία; " καινοτομία συνεπάγεται το να βγάζει κανείς χρήματα, να δημιουργεί ένα προϊόν ή να βγάζει μια άδεια από τη γνώση. Αυτό είναι κάτι καινούργιο. Είμαι ικανοποιημένος που η Επιτροπή ακολουθεί αυτόν τον δρόμο. Εντούτοις, χρειαζόμαστε επίσης και σχέδια τύπου "ο άνδρας στο φεγγάρι" ή "η γυναίκα στο φεγγάρι", τα οποία μπορεί να κατανοήσει ο άνθρωπος στον δρόμο, έτσι ώστε να μπορούν οι ευρωπαίοι φορολογούμενοι να κατανοήσουν τι κάνουμε εδώ με τα χρήματά τους. Από την άποψη αυτή, διαβλέπω μεγάλες δυνατότητες στο ζήτημα αύξησης κατά δύο έτη του αριθμού των υγιών ετών ζωής. Αυτό θα ήταν ένα σχέδιο που θα μπορούσαν να κατανοήσουν όλοι εκεί έξω. Ως εκ τούτου, είμαι ικανοποιημένος για το ότι η πρώτη σύμπραξη καινοτομίας που προτάθηκε αφιερώνεται ακριβώς στην επίτευξη του στόχου αυτού. Δύο επιπλέον υγιή χρόνια ζωής - αυτό είναι κάτι που θα το καταλάβουν όλοι και είναι κάτι που θα πρέπει να κάνουμε. Ως προς αυτό, έχετε την υποστήριξή μας.
<P>
Εντούτοις, θα ήθελα να τονίσω, και η κ. Merkies αναφέρθηκε ήδη σε αυτό, ότι εάν ρίξουμε απλώς μια ματιά στα μέσα που υφίστανται ήδη, υπάρχει το Ευρωπαϊκό Ινστιτούτο Καινοτομίας και Τεχνολογίας (ΕΙΤ), οι Κοινότητες Γνώσης και Καινοτομίας (ΚΓΚ), οι Κοινές Τεχνολογικές Πρωτοβουλίες (ΚΤΠ) και το λεγόμενο πρόγραμμα για την ανταγωνιστικότητα και την καινοτομία (CIP) - όλα αυτά είναι προγράμματα που υφίστανται ήδη. Εάν προσθέσουμε ακόμη ένα πρόγραμμα, τότε ολόκληρος ο τομέας θα γίνει ακατανόητος. Αυτό είναι κάτι που δεν πρέπει να κάνουμε. Οι συμπράξεις καινοτομίας έχουν ως στόχο να συμβάλουν πραγματικά στο να μπει τάξη σε αυτήν την κατάσταση και στο να συντεθούν όλα σε ένα ενιαίο σύστημα. Γι' αυτόν ακριβώς τον λόγο, θα αποδεχθούμε την πρόταση αυτή, μόνο εάν γίνει περισσότερο ξεκάθαρη για τους φορολογούμενους. Πρέπει πάντοτε να γνωρίζουμε την απάντηση στο ερώτημα: τι επιφέρει περισσότερη ευρωπαϊκή προστιθέμενη αξία; Εάν γίνει κάτι τέτοιο, θα έχετε την αμέριστη υποστήριξή μας.
<SPEAKER ID="201" NAME="Evžen Tošenovský" LANGUAGE="CS">
" πρωτοβουλία της Επιτροπής να δημιουργήσει ένα πιλοτικό πρόγραμμα στο πλαίσιο της σύμπραξης καινοτομίας όσον αφορά το θέμα των "ενεργών και υγιών γηρατειών" συνιστά οπωσδήποτε ένα σημαντικό βήμα από μέρους της Επιτροπής. Κατά την άποψή μου, το γεγονός ότι η Επιτροπή έχει επιλέξει αυτό το πιλοτικό πρόγραμμα καταδεικνύει πόσο σημαντικό είναι το πρόβλημα της γήρανσης για ολόκληρη την Ευρωπαϊκή Ένωση. Το πιλοτικό αυτό πρόγραμμα έχει να κάνει με ένα πολύ δύσκολο έργο, διότι οι μέθοδοι με τις οποίες παρέχουμε ασφάλεια στους ηλικιωμένους πολίτες διαφέρουν πολύ στο σύνολο της Ευρωπαϊκής Ένωσης. Οι λόγοι γι' αυτό έγκεινται στις διαφορετικές ιστορικές εξελίξεις των επιμέρους χωρών, καθώς και στους διαφορετικούς τρόπους με τους οποίους προσεγγίζουν το συγκεκριμένο ζήτημα. Ως εκ τούτου, θα ήταν ενδιαφέρον να δούμε με ποιον τρόπο θα μπορέσει η Επιτροπή να βρει μια πραγματικά ρηξικέλευθη προσέγγιση για να επιλύσει ένα τόσο σύνθετο πρόβλημα. Ελπίζω ότι η λύση δεν θα παραμείνει απλώς στη μορφή μιας γενικής περιγραφής, αλλά θα βοηθήσει πραγματικά στον τομέα αυτόν.
<P>
Από τις συζητήσεις μας με συναδέλφους προέκυψαν δύο ακόμη ζητήματα αναφορικά με τις συμπράξεις καινοτομίας: οι ευφυείς πόλεις και οι πρώτες ύλες. Από την πλευρά των σημερινών προοπτικών και των προβλεπόμενων προβλημάτων, υπήρχε πλήθος αιτιολογήσεων για μια τέτοια προσέγγιση στον τομέα των πρώτων υλών. Ήδη σήμερα, και πιθανότατα και κατά τα επόμενα χρόνια, τα κράτη μέλη θα βρίσκονται κάτω από μεγάλη πίεση προκειμένου να εξασφαλίσουν τον εφοδιασμό σε πρώτες ύλες. Αυτό έχει να κάνει τόσο με την ενέργεια όσο και με τη βιομηχανική παραγωγή. Υπάρχει ένα ολόκληρο φάσμα προβλημάτων όσον αφορά τις πρώτες ύλες και το ζήτημα αυτό αποτελεί συχνά αντικείμενο εξέτασης σε πολλές κοινοβουλευτικές επιτροπές. " διασφάλιση της συνέχισης του εφοδιασμού και η εξεύρεση νέων πηγών πρώτων υλών είναι ουσιαστικές προϋποθέσεις για την οικονομική ανάπτυξη και για τη διατήρηση της ανταγωνιστικότητας των ευρωπαϊκών χωρών στο μέλλον. Φυσικά, αυτό έχει επακόλουθες συνέπειες σε πολλούς τομείς, συμπεριλαμβανομένων και των κοινωνικών συνθηκών για τους πολίτες που ζουν στις επιμέρους ευρωπαϊκές χώρες. Οπωσδήποτε, στο μέλλον οι κανονισμοί που έχουν τροποποιηθεί με εύλογο τρόπο, δίνοντας έμφαση στην εξοικονόμηση όσον αφορά τη διαθεσιμότητα των πρώτων υλών, θα είναι θεμελιώδους σημασίας.
<SPEAKER ID="202" NAME="Marisa Matias" LANGUAGE="PT">
Βρισκόμαστε εδώ σήμερα για να συζητήσουμε κάτι που μας παρουσιάστηκε ως μια από τις σημαντικότερες προτεραιότητες της Επιτροπής, δηλαδή την πολιτική καινοτομίας, η οποία αρχίζει επιτέλους να παίρνει μορφή μέσω των συμπράξεων καινοτομίας και αυτού του πιλοτικού προγράμματος για τα ενεργά και υγιή γηρατειά που θα συζητήσουμε σήμερα εδώ. Εντούτοις, υπάρχουν πολλές πτυχές που πρέπει ακόμη να αποφασίσουμε, ιδιαίτερα όσον αφορά το να διασαφηνίσουμε και να καθορίσουμε μελλοντικά προγράμματα καθώς και το να ορίσουμε προτεραιότητες. Ποιος θα ορίσει εν τέλει τις προτεραιότητες και βάσει ποιων κριτηρίων; Νομίζω ότι μας οφείλονται κάποιες απαντήσεις.
<P>
Ωστόσο, θα ήθελα να κάνω κάποιες συγκεκριμένες παρατηρήσεις, κυρίως όσον αφορά αυτό το πρώτο πρόγραμμα για τα ενεργά και υγιή γηρατειά που ήταν αυτό που μας παρουσιάστηκε. Ως εκ τούτου, οι παρατηρήσεις αυτές δίνουν έναν θετικό τόνο, καθώς θεωρώ ότι είναι θετικό να εστιάσουμε σε ένα τμήμα του πληθυσμού που είναι ιδιαίτερα ευάλωτο σε μια Ευρώπη που γερνάει ολοένα και περισσότερο και μειονεκτεί ολοένα και περισσότερο.
<P>
Θα ήθελα εντούτοις να προσθέσω κάποια επιπλέον ερωτήματα σε αυτές τις παρατηρήσεις, καθώς μου φαίνεται αντιφατικό το να μας παρουσιάζεται ένα πρόγραμμα σε σχέση με το θέμα αυτό, όταν την ίδια στιγμή δεν μπορούμε να στηρίξουμε την καινοτομία αυτή. Πώς θα το υποστηρίξουμε; Ποια θα είναι η βάση για το πρόγραμμα αυτό; Μπορεί οποιαδήποτε καινοτομία να είναι εφικτή σε μια κατάσταση σαν και αυτήν που έχουμε βιώσει, στην οποία παρατηρούμε μια διαρκή και συστηματική επίθεση κατά του κοινωνικού κράτους, μείωση της πρόσβασης στην υγειονομική περίθαλψη, συστηματικές περικοπές στις υπηρεσίες και συνεχείς αποεπενδύσεις στον τομέα αυτόν;
<P>
Ο τίτλος της ανακοίνωσης που μας παρουσιάστηκε, η "Ένωση Καινοτομίας" για περισσότερες θέσεις εργασίας, καλύτερη ποιότητα ζωής και μια καλύτερη κοινωνία, είναι φιλόδοξος. Θα έλεγα μάλιστα ότι δεν θα είχα κανένα πρόβλημα να την προσυπογράψω προσωπικά, πρέπει όμως να παραδεχθούμε ότι βαίνει ενάντια στην πρόσφατη πρακτική των κρατών μελών, με τις περικοπές τους και τα μέτρα λιτότητας. Πιστεύω ότι αειφόρος καινοτομία μπορεί να υπάρξει μόνο εάν υπάρξουν αυστηρές, αειφόρες και απαιτητικές δημόσιες πολιτικές. Διαφορετικά, θα είναι απλώς ένα φιάσκο με λίγα να επιδείξουμε και λίγα να προσφέρουμε στην κοινή γνώμη.
<SPEAKER ID="203" NAME="Benoît Cerexhe" LANGUAGE="FR">
Κύριε Πρόεδρε, αξιότιμοι βουλευτές, χαιρετίζω την ευκαιρία που μας δόθηκε να πραγματοποιήσουμε μια συζήτηση μαζί σας όσον αφορά αυτήν την εμβληματική πρωτοβουλία "Ένωση Καινοτομίας" και, συγκεκριμένα, όσον αφορά αυτήν τη νέα έννοια των ευρωπαϊκών συμπράξεων καινοτομίας, η οποία συνιστά οπωσδήποτε βασικό στοιχείο της ανακοίνωσης που παρουσίασε η Επιτροπή στις αρχές Οκτωβρίου.
<P>
Φυσικά, στο στάδιο αυτό, το Συμβούλιο είναι ακόμη απασχολημένο με το να εξετάζει το ζήτημα αυτό και προετοιμάζουμε συμπεράσματα για το Συμβούλιο Ανταγωνιστικότητας που θα πραγματοποιηθεί στις 26 Νοεμβρίου.
<P>
Όπως θα θυμόσαστε, στις 17 Ιουνίου, το Ευρωπαϊκό Συμβούλιο οριστικοποίησε τη στρατηγική "Ευρώπη 2020" και ένας από τους κύριους στόχους που ορίζονται στο πλαίσιο αυτό συνίσταται κυρίως, παραθέτω, "στη βελτίωση των συνθηκών για έρευνα και ανάπτυξη", συγκεκριμένα με στόχο την αύξηση των επιπέδων συνδυασμένης δημόσιας και ιδιωτικής επένδυσης στον τομέα αυτόν στο 3% του ΑΕγχΠ. Σε προσωπικό επίπεδο, θεωρώ ότι θα ήταν δύσκολο να σκεφτούμε ότι θα επιτύχουμε λιγότερο από το 3% που αποτελεί ήδη μέρος της στρατηγικής της Λισαβόνας και αποτελεί την ευκαιρία να παράσχουμε στους εαυτούς μας τα μέσα για την επίτευξη του στόχου αυτού.
<P>
" εμβληματική πρωτοβουλία "Ένωση Καινοτομίας", την οποία παρουσίασε η Επιτροπή, δίνει συνέχεια σε αυτόν τον βασικό στόχο και η βελγική Προεδρία επιδίωξε να εξετάσει έγκαιρα το σημαντικό αυτό ζήτημα. Το Συμβούλιό μας πραγματοποίησε μια πρώτη ανεπίσημη συζήτηση επί του θέματος τον Ιούλιο, έπειτα μια επίσημη συζήτηση στις 12 Οκτωβρίου και η συζήτηση αυτή επέτρεψε στην Προεδρία να υποβάλει ορισμένα σχέδια συμπερασμάτων του Συμβουλίου, τα οποία βρίσκονται επί του παρόντος υπό εξέταση και τα οποία, όπως προείπα, βρίσκονται στην ημερήσια διάταξη του Συμβουλίου Ανταγωνιστικότητας για τις 25 και 26 Νοεμβρίου. Θα ήθελα να επισημάνω ότι η Προεδρία διασφάλισε ότι οι τομείς "έρευνα" και "βιομηχανία" συνεργάζονται στενά πάνω στο θέμα αυτό και το γεγονός αυτό παράγει εξαίρετα αποτελέσματα - πράγματι, πραγματοποιήσαμε τον Ιούλιο ένα κοινό Συμβούλιο, το οποίο θα πρέπει να οδηγήσει σε κοινά συμπεράσματα στα τέλη Νοεμβρίου.
<P>
Επιπλέον, η ανακοίνωση της Επιτροπής καθώς και το έργο του Συμβουλίου Ανταγωνιστικότητας θα παράσχουν υλικό για την προετοιμασία της συζήτησης σχετικά με την έρευνα και την καινοτομία, η οποία έχει προγραμματιστεί να πραγματοποιηθεί στο Ευρωπαϊκό Συμβούλιο πριν από το τέλος του έτους.
<P>
Ως εκ τούτου, θα αντιλαμβάνεστε ότι, ενώ αναμένω στρατηγική ώθηση από τους αρχηγούς κρατών και κυβερνήσεων, ως Πρόεδρος του Συμβουλίου Ανταγωνιστικότητας, πρέπει να είμαι επιφυλακτικός σε αυτά που λέω. Παρόλα αυτά, επιτρέψτε μου να επισημάνω ότι το θέμα της καινοτομίας, ή μάλλον του τριγώνου γνώσης με την ευρύτερη έννοια (εκπαίδευση-έρευνα-καινοτομία), δεν είναι προφανώς κάτι εντελώς καινούργιο, τόσο για το Συμβούλιο όσο και για το Κοινοβούλιο.
<P>
Στο Συμβούλιο, το θέμα αυτό εμφανίζεται συχνά στην ημερήσια διάταξη του Συμβουλίου Ανταγωνιστικότητας κάτω από τον γενικό τίτλο του ευρωπαϊκού χώρου έρευνας. Αναφέρομαι, συγκεκριμένα, στην Προοπτική του Ευρωπαϊκού Χώρου Έρευνας με ορίζοντα το 2020, του Συμβουλίου του Δεκεμβρίου 2008, καθώς και στα πιο πρόσφατα συμπεράσματα του Συμβουλίου με τίτλο "Δημιουργώντας μια καινοτόμο Ευρώπη", τα οποία υιοθετήθηκαν τον Μάιο υπό την ισπανική Προεδρία. Θα αναφέρω επίσης, αν και δεν πρόκειται για έναν εξαντλητικό κατάλογο, ορισμένες σημαντικές, κατά την άποψη του Συμβουλίου, γραμμές δράσεις.
<P>
Καταρχάς, οι πρωτοβουλίες θα πρέπει να αφορούν όλους τους τύπους καινοτομίας στον δημόσιο και ιδιωτικό τομέα.
<P>
Δεύτερον, πρέπει να θέσουμε τα θεμέλια για περισσότερο αποτελεσματικές κατηγορίες του προϋπολογισμού για την έρευνα, την ανάπτυξη και την καινοτομία.
<P>
Τρίτον, οι δημόσιες συμβάσεις έχουν τη δυνατότητα, αν και αυτή παραμένει σε μεγάλο βαθμό ανεκμετάλλευτη, να στηρίξουν την καινοτομία με τη μορφή καινοτόμων προϊόντων, διαδικασιών και υπηρεσιών.
<P>
Τέταρτον, οι μη τεχνολογικές καινοτομίες, μεταξύ άλλων ως προς τον σχεδιασμό, τις υπηρεσίες και την πολιτισμική δημιουργικότητα, συνιστούν επίσης σημαντικούς παράγοντες.
<P>
Πέμπτον, η αξιοποίηση των ερευνητικών προσπαθειών προϋποθέτει την αποτελεσματική διαχείριση και προστασία της πνευματικής ιδιοκτησίας, καθώς και την αποτελεσματική διάδοση των επιστημονικών και τεχνολογικών καινοτομιών.
<P>
Τέλος, οι πολιτικές και τα προγράμματα έρευνας και ανάπτυξης, καθώς και κάθε συνδεδεμένο μέσο, θα πρέπει να είναι απλοποιημένα και εξορθολογισμένα, όπως επισημάνθηκε και πάλι σήμερα. Είμαι ικανοποιημένος που στο σημείο αυτό βλέπω μια ιδιαίτερα ευρεία σύγκλιση απόψεων με τη θέση της Επιτροπής Βιομηχανίας, Έρευνας και Ενέργειας, όπως αυτή παρουσιάστηκε στην έκθεση της κ. Carvalho. Οι συμπράξεις καινοτομίας δεν θα πρέπει να οδηγήσουν σε περισσότερο πολύπλοκες διαδικασίες· αντιθέτως, θα πρέπει να αποτελούν μέρος μιας απλοποιημένης διαδικασίας.
<P>
" περιφερειακή διάσταση είναι εξίσου ουσιαστική για την καινοτομία. Από την άποψη αυτή, η ευρωπαϊκή πολιτική καινοτομίας θα πρέπει να διασφαλίζει ότι εκείνοι που καινοτομούν, συμπεριλαμβανομένων των μικρομεσαίων επιχειρήσεων, θα λαμβάνουν τη δέουσα στήριξη και σε περιφερειακό επίπεδο.
<P>
Ο ανθρώπινος παράγοντας βρίσκεται στην καρδιά της έρευνας και της καινοτομίας. " Ευρώπη πρέπει να γίνει περισσότερο ικανή να κρατήσει τους ερευνητές της και να προσελκύσει ταλέντα από τρίτες χώρες.
<P>
Έπειτα από αυτές τις γενικές σκέψεις, θα ήθελα τώρα να απαντήσω σε τέσσερα πιο συγκεκριμένα ερωτήματα που θέσατε.
<P>
Όσον αφορά τον αριθμό των θεμάτων για τις συμπράξεις καινοτομίας, παρά το γεγονός ότι δεν έχει λάβει ακόμη κάποια απόφαση, το Συμβούλιό μας φαίνεται να συμφωνεί πάνω-κάτω στο γεγονός ότι πρέπει να ξεκινήσουμε με ένα πιλοτικό πρόγραμμα. Πράγματι, η Επιτροπή πρότεινε να δρομολογηθεί αυτό το πιλοτικό πρόγραμμα για τα γηρατειά στις αρχές του 2011. Ακόμη, η ανακοίνωση της Επιτροπής αναφέρεται σε μια σειρά άλλων θεμάτων, για τα οποία θα ήταν έτοιμη να υποβάλει προτάσεις το 2011 και κάποιοι από εσάς έχετε ήδη αναφερθεί σε ορισμένα από αυτά τα θέματα. Εξ ορισμού, ένα πιλοτικό πρόγραμμα μπορεί να ξεκινήσει σε πειραματική βάση και χωρίς να περιμένουμε απαραίτητα τον προκαθορισμό όλων των προϋποθέσεων.
<P>
" επιλογή των θεμάτων για μελλοντικές συμπράξεις είναι ένα από τα κύρια ζητήματα που συζητούμε στο Συμβούλιο και, στο πλαίσιο αυτό, θα ήθελα να αναφέρω την πρωτοβουλία που δρομολόγησε το Συμβούλιο το 2008 για τον κοινό προγραμματισμό της έρευνας στην Ευρώπη ως απάντηση στις μείζονες κοινωνικές προκλήσεις. Την περίοδο εκείνη, είχαν ήδη καθοριστεί κριτήρια, τα οποία θα είναι οπωσδήποτε χρήσιμα και στο πλαίσιο των συμπράξεων καινοτομίας: η κλίμακα των προκλήσεων σε ευρωπαϊκό επίπεδο, μια πραγματική δέσμευση από μέρους των ενδιαφερομένων φορέων, η ευρωπαϊκή προστιθέμενη αξία και η δυνατότητα μετατροπής των ερευνητικών αποτελεσμάτων σε οφέλη για τους ευρωπαίους πολίτες και την ευρωπαϊκή ανταγωνιστικότητα. Ως εκ τούτου, διαβλέπω μια ευρεία σύγκλιση μεταξύ των προηγούμενων κατευθυντήριων γραμμών του Συμβουλίου και των γενικών όρων που πρότεινε η Επιτροπή στην ανακοίνωσή της.
<P>
Επιπλέον, στις συζητήσεις που πραγματοποιήσαμε σε αυτό το στάδιο, οι συνάδελφοί μου τόνισαν συχνά την ανάγκη μιας προσέγγισης από τη βάση προς την κορυφή, με στόχο κυρίως τον προσδιορισμό θεμάτων, την προώθηση απλών και άμεσων συστημάτων, την ικανοποίηση της ανάγκης για συνεργασία με τον ιδιωτικό τομέα, ιδιαίτερα με τις μικρομεσαίες επιχειρήσεις, καθώς και τη βελτιστοποίηση των υφιστάμενων δημοσιονομικών μέσων.
<P>
Έρχομαι τώρα στο χρονοδιάγραμμα και στις αρχές διακυβέρνησης που πιθανότατα αποτελούν τα σημαντικότερα και πιο ευαίσθητα ζητήματα. Οι λέξεις-κλειδιά θα είναι δίχως άλλο "προστιθέμενη αξία", "συνέπεια", "ευελιξία" και "αμεσότητα". Πουθενά δεν θα πρέπει να γίνεται αναφορά σε κάποιο προκαθορισμένο ενιαίο μοντέλο. Πολλές πρωτοβουλίες έχουν ληφθεί με στόχο την τελειοποίηση των εννοιών, συμπεριλαμβανομένου ενός σεμιναρίου που οργάνωσε πριν από μερικές ημέρες, στις 27 Οκτωβρίου, η βελγική Προεδρία σε συνεργασία με τη Φινλανδία και την Επιτροπή και, ως προς το χρονοδιάγραμμα, η έννοια του κατεπείγοντος είναι πραγματικά παρούσα στη στρατηγική "Ευρώπη 2020". Κατά συνέπεια, ο κατεπείγων αυτός χαρακτήρας είναι επίσης εμφανής και στις πρωτοβουλίες που προέρχονται από αυτήν. Προς τον σκοπό αυτόν, η Επιτροπή υπέβαλε κάποιες φιλόδοξες προτάσεις, οι πόροι μας όμως είναι περιορισμένοι και, αν και παραμένουμε φιλόδοξοι, πρέπει να διασφαλίσουμε ότι μπορούμε να θέσουμε τη διαδικασία υπό έλεγχο και να διδαχθούμε εν ευθέτω χρόνω.
<P>
Θα ολοκληρώσω, κύριε Πρόεδρε, κυρίες και κύριοι, με αυτήν την έννοια της καλύτερης διακυβέρνησης των συμπράξεων σε εθνικό επίπεδο. Το ζήτημα αυτό είναι ένας από τους πολλούς παράγοντες που έχουν να κάνουν με τη διακυβέρνηση των συμπράξεων, για τις οποίες δεν υφίσταται κάποιο προκαθορισμένο μοντέλο και πολύ λιγότερο ένα ενιαίο μοντέλο. Αντικειμενικά, οι διαφορετικές καταστάσεις από το ένα κράτος μέλος στο άλλο πρέπει να λαμβάνονται υπόψη. Επίσης, θα πρέπει να συμμετάσχουν όλοι οι ενδιαφερόμενοι φορείς από τα διάφορα κράτη μέλη: οι ενδιαφερόμενοι φορείς σε ευρωπαϊκό, εθνικό και περιφερειακό επίπεδο, συμπεριλαμβανομένου του δημόσιου και του ιδιωτικού τομέα.
<P>
Κύριε Πρόεδρε, αξιότιμοι βουλευτές, είμαι πεπεισμένος ότι η έρευνα και η καινοτομία δεν συνιστούν επιλογή για την Ευρώπη αλλά μια αναγκαιότητα, εάν επιθυμούμε μια μακροπρόθεσμη λύση που να προστατεύει το κοινωνικό μας μοντέλο και την αειφορία του περιβάλλοντός μας. Ως εκ τούτου, χαιρετίζω τον διαρκή προβληματισμό του Κοινοβουλίου για τα ζητήματα αυτά και κυρίως την πρώτη ομιλία σε αυτήν τη συζήτηση όσον αφορά τα σχέδια για καινοτομίες. Κατά την άποψή μου, η συμβολή σας είναι κρίσιμης σημασίας, καθώς το σημερινό πλαίσιο αναγκάζει τα κράτη μέλη να προβούν σε δύσκολες επιλογές, στις οποίες πιστεύω ότι είναι αναγκαίο να προστατεύσουμε την έρευνα και την καινοτομία ως επενδύσεις για το μέλλον και μπορώ να σας διαβεβαιώσω ότι θα ενημερώσω το Συμβούλιο για το περιεχόμενο αυτής της συζήτησης και θα παραμείνω στη διάθεσή σας.
<SPEAKER ID="204" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, ήθελα να ρωτήσω εάν ο χρόνος ομιλίας του Συμβουλίου είναι μεγαλύτερος αργά το βράδυ. Πιστεύω ότι είναι μάλλον αγένεια να μιλά ο ασκών την Προεδρία του Συμβουλίου δύο φορές πιο πολύ απ' ό,τι ο κ. Barroso και ο κ. Van Rompuy μαζί, παρά το γεγονός ότι γνωρίζουμε ότι υπάρχουν και άλλα σημαντικά σημεία να συζητήσουμε. Θα μπορούσε ίσως να είναι λίγο πιο συνοπτικός.
<SPEAKER ID="205" NAME="Ιωάννης Α. Τσουκαλάς">
εξ ονόματος της Ομάδας PPE. - Κύριε Πρόεδρε, θα ήθελα να εστιάσω την προσοχή σας στη μεγάλη ευκαιρία που προσφέρουν οι συμπράξεις καινοτομίας για την οικονομική και κοινωνική ανάπτυξη της Ευρωπαϊκής Ένωσης, που τόσο την έχουμε ανάγκη, αλλά και στον σημαντικό κίνδυνο που υπάρχει καθώς η μη ορθή αξιοποίηση αυτού του εργαλείου μπορεί να μεγαλώσει ακόμη περισσότερο το χάσμα καινοτομίας και έρευνας μεταξύ των κρατών μελών της Ευρωπαϊκής Ένωσης.
<P>
Αναφέρομαι συγκεκριμένα στις δύσκολες οικονομικές συνθήκες που επικρατούν σε διάφορα μέρη της Ευρώπης αρχίζοντας από την πατρίδα μου και προβαίνοντας στην ίδια επισήμανση που έκανε η αξιότιμη συνάδελφος κ. Matias. " οικονομική κατάσταση σε πάρα πολλές χώρες του ευρωπαϊκού Νότου και αλλού είναι δυσχερής, με το Διεθνές Νομισματικό Ταμείο, την Ευρωπαϊκή Κεντρική Τράπεζα και την Ευρωπαϊκή Επιτροπή να απαιτούν τεράστιες οριζόντιες περικοπές σε όλες τις κρατικές δαπάνες και με τις δημόσιες επενδύσεις σε έρευνα περίπου να μηδενίζονται. Υπό αυτές τις συνθήκες η τεχνολογική ανάπτυξη και η καινοτομία είναι προφανές ότι κόβονται δραστικά καθώς φαίνονται ότι αποτελούν τελευταίες προτεραιότητες στα σχέδια σωτηρίας των εθνικών κυβερνήσεων.
<P>
Οι οριζόντιες περικοπές που επιβάλλονται σε αυτές τις χώρες, η διαρροή εγκεφάλων που υφίστανται, η απώλεια δηλαδή εξειδικευμένου εργατικού δυναμικού που φεύγει στο εξωτερικό, καθώς επίσης και οι υποχρηματοδοτήσεις πανεπιστημίων και ερευνητικών κέντρων καθιστούν τελείως ανισοσκελές το τρίγωνο της γνώσης που πριν αναφέραμε.
<P>
Αυτό το τοπίο επιδεινώνεται και από πραγματικά περιστατικά, από την πραγματική επίδοση των ευρωπαϊκών πανεπιστημίων. Για παράδειγμα, σύμφωνα με το Times Higher Education που δημοσιεύθηκε προχθές, από τα 200 κορυφαία πανεπιστήμια παγκοσμίως τα 82 είναι ευρωπαϊκά. Από αυτά, τα 80 βρίσκονται στις βόρειες χώρες και μόλις 2, τα πανεπιστήμια της Ισπανίας, βρίσκονται στο Νότο.
<P>
Θέλω να ρωτήσω την Ευρωπαϊκή Επιτροπή, την Ευρωπαϊκή Ένωση, το Ευρωπαϊκό Κοινοβούλιο, πώς σκοπεύουμε να αντιμετωπίσουμε το διαφαινόμενο χάσμα ανάμεσα στην καινοτομική βόρεια Ευρώπη και τον ευρωπαϊκό Νότο.
<SPEAKER ID="206" NAME="Teresa Riera Madurell" LANGUAGE="ES">
Κύριε Πρόεδρε, είναι αλήθεια ότι η Επιτροπή δρομολόγησε την πρότασή της για την "Ένωση Καινοτομίας" ταυτόχρονα με την πρότασή της για τη βιομηχανική πολιτική, διότι προκειμένου να διασφαλίσει έξυπνη και αειφόρο ανάπτυξη που να δημιουργεί απασχόληση και ανταγωνιστικότητα, η Ευρωπαϊκή Ένωση πρέπει οπωσδήποτε να βελτιώσει την ικανότητά της να καινοτομεί.
<P>
Με βάση την πεποίθηση αυτή, η πολιτική μας ομάδα ανέλαβε την ευθύνη και για τις δύο πρωτοβουλίες. Ως συντονίστρια, είμαι πεπεισμένη ότι, με τη συνεργασία όλων, το Κοινοβούλιο θα βοηθήσει να βρεθούν λύσεις σε αυτές τις νέες προκλήσεις: λύσεις που θα διατηρούν μια ισορροπία μεταξύ των οικονομικών, κοινωνικών και περιβαλλοντικών ζητημάτων, προκειμένου να κινηθούμε προς μια περισσότερο πράσινη και έξυπνη Ευρώπη με μεγαλύτερη κοινωνική συνοχή.
<P>
" συμβολή αυτή ξεκινά σήμερα με το παρόν ψήφισμα, το οποίο υποδεικνύει, προτού αποφασίσει το Συμβούλιο, ποια θέματα θα πρέπει να εξεταστούν κατά προτεραιότητα, όπως η συνεργασία για την καινοτομία, επισημαίνοντας επίσης το γεγονός ότι η επιτυχία της θα εξαρτηθεί από την ικανότητά μας να κερδίσουμε τη συμμετοχή καινοτόμων επιχειρήσεων καθώς και πανεπιστημίων και ερευνητικών κέντρων.
<SPEAKER ID="207" NAME="Zbigniew Ziobro" LANGUAGE="PL">
Κύριε Πρόεδρε, η Ευρώπη πρέπει να αναπτυχθεί και η καινοτομία είναι ο καλύτερος δρόμος για να ξεπεράσουμε την τρέχουσα κρίση. Ένας σημαντικός παράγοντας για να ξεκινήσουμε εποικοδομητικές αλλαγές είναι η ανακοίνωση μιας αύξησης, κατά 3% του ΑΕγχΠ της Ένωσης, στη χρηματοδότηση των επενδύσεων για τον τομέα της έρευνας και της ανάπτυξης. Πέρα από τους ευέλικτους νομικούς κανόνες για την έναρξη επιχειρήσεων, τα φορολογικά κίνητρα και τις απλούστερες διαδικασίες για την καταχώριση διπλωμάτων ευρεσιτεχνίας, οι δημοσιονομικοί παράγοντες είναι κυρίως εκείνοι που πρόκειται να αποτελέσουν τις κύριες κινητήριες δυνάμεις της ανάπτυξης.
<P>
Χωρίς εξωτερική βοήθεια, οι επιχειρήσεις δεν θα μπορούσαν από μόνες τους να χρηματοδοτήσουν δαπανηρές έρευνες, οι οποίες θα χρειάζονταν χρόνια για να ολοκληρωθούν. Υπάρχει, εντούτοις, ένα ορισμένο πρόβλημα - τα χρήματα που παρέχονται από τον προϋπολογισμό της Ευρωπαϊκής Ένωσης συχνά δεν επαρκούν από μόνα τους και οι επιχειρήσεις αναγκάζονται να επενδύσουν τεράστια ποσά από τους δικούς τους πόρους. Ούτως εχόντων των πραγμάτων, οι επιχειρήσεις από την Κεντρική και την Ανατολική Ευρώπη βρίσκονται σε μειονεκτική θέση. Χωρίς δικούς τους πόρους, δεν μπορούν να αποκτήσουν χρήματα από τον κρατικό προϋπολογισμό, ούτε μπορούν να υποβάλουν αίτηση για κοινοτικά χρήματα. " κατάσταση αυτή, η οποία μπορεί να παρατηρηθεί και σε άλλους τομείς, προκαλεί μια συσσώρευση πόρων στις εύπορες περιοχές της Ευρωπαϊκής Ένωσης και αυξάνει τις δυσαναλογίες στον τομέα της έρευνας και της ανάπτυξης.
<P>
Ο Πρόεδρος της Ευρωπαϊκής Επιτροπής είπε ότι "χωρίς αλληλεγγύη, η Ευρωπαϊκή Ένωση δεν θα υφίστατο". Οπότε, αυτό εξηγεί το ερώτημά μου: πώς σχεδιάζει η Επιτροπή να ενισχύσει την καινοτομία στα νέα κράτη μέλη της Ένωσης; Μπορούν να υπολογίζουν σε περισσότερους δημοσιονομικούς πόρους, οι οποίοι θα τους επιτρέψουν να προφθάσουν γρηγορότερα τα κράτη μέλη της παλιάς Ένωσης;
<SPEAKER ID="208" NAME="Hermann Winkler" AFFILIATION="PPE">
(DE) Κύριε Πρόεδρε, κυρίες και κύριοι, με την "Ένωση Καινοτομίας" η Ευρωπαϊκή Επιτροπή κινείται προς τη σωστή κατεύθυνση. Χάρηκα ιδιαίτερα όταν διάβασα ότι η Ευρωπαϊκή Επιτροπή συμφώνησε στα πολλά αιτήματα που προβάλλονται στην έκθεση του Σεπτεμβρίου 2010 για την καινοτομία, η οποία εγκρίθηκε από την Επιτροπή Βιομηχανίας, Έρευνας και Ενέργειας. Συμφωνούμε ότι η Ευρωπαϊκή Ένωση πρέπει να χρησιμοποιήσει πολύ καλύτερα στο μέλλον τις δυνατότητές της για καινοτομία, κυρίως προκειμένου να συμβαδίσει με τις χώρες που είναι ισχυρές από πλευράς καινοτομίας, όπως είναι οι "νωμένες Πολιτείες και η Ιαπωνία, καθώς και με τις αναδυόμενες οικονομίες, όπως η Κίνα. Εντούτοις, η "Ένωση Καινοτομίας" θα έχει επιτυχία, μόνο εάν εφαρμοστεί από κοινού με τα κράτη μέλη και τις περιφέρειες. Για τον σκοπό αυτό, η Επιτροπή σχεδιάζει να χρησιμοποιήσει, μεταξύ άλλων, τις συμπράξεις καινοτομίας, τις οποίες συζητούμε επί του παρόντος και οι οποίες αποτελούν το αντικείμενο της ερώτησης των πολιτικών μας ομάδων.
<P>
Ωστόσο, στο πλαίσιο αυτό, θα ήθελα να προειδοποιήσω ενάντια στη δημιουργία και άλλων πανομοιότυπων δομών. " ιδέα των συμπράξεων καινοτομίας δεν έχει ακόμη σκιαγραφηθεί πλήρως και με σαφήνεια. Επίσης, οι δηλώσεις του Συμβουλίου δεν βοήθησαν να δοθούν οριστικές διασαφηνίσεις. Εντούτοις, η ιδέα των συμπράξεων καινοτομίας φέρει ορισμένες ομοιότητες με τα μέσα που υπάρχουν ήδη, όπως οι τεχνολογικές πλατφόρμες του έβδομου ερευνητικού προγράμματος-πλαισίου και οι Κοινότητες Γνώσης και Καινοτομίας (ΚΓΚ) στο πλαίσιο του Ευρωπαϊκού Ινστιτούτου Καινοτομίας και Τεχνολογίας. Θα ήθελα να επισημάνω ότι, από την άποψη αυτή, πρέπει οπωσδήποτε να διασφαλίσουμε ότι θα δημιουργήσουμε και θα χρησιμοποιήσουμε συνέργειες και ότι θα ακολουθήσουμε μια ομοιόμορφη προσέγγιση.
<SPEAKER ID="209" NAME="António Fernando Correia De Campos" AFFILIATION="S&amp;D">
(PT) Χαιρετίζουμε τις προσπάθειες της Επιτροπής να τεθούν η έρευνα και η καινοτομία στην κορυφή της πολιτικής ατζέντας. Εξετάζουμε μια ολοκληρωμένη στρατηγική, προκειμένου να καταστήσουμε το ευρωπαϊκό οικοσύστημα καινοτομίας πιο αποτελεσματικό και παραγωγικό στην υπηρεσία μιας αειφόρου οικονομίας. Οι ευρωπαϊκές συμπράξεις καινοτομίας έχουν αναδυθεί ως μέσο και οι μείζονες προκλήσεις, γύρω από τις οποίες οργανώνονται, είναι αρκετά ευρείες, ώστε να μην είναι αμφιλεγόμενες. Εντούτοις, παραμένει ασαφές με ποιον τρόπο θα καθοριστούν οι δευτερεύουσες προτεραιότητες και επίσης με ποιον τρόπο θα καθοριστεί η υπεροχή κάθε τομέα γνώσης μέσα σε αυτές. Πόση διαφάνεια μπορούμε να αναμένουμε προκειμένου να συμμετάσχουν και οι ενδιαφερόμενοι φορείς; Πώς θα διαιτητεύσουμε τα αντικρουόμενα συμφέροντα; Τι ρόλο θα διαδραματίσουν η Επιτροπή, τα κράτη μέλη και οι περιφέρειες; Πώς θα διασφαλίσουμε τη λογοδοσία στο πλαίσιο μιας σύνθετης δομής; Ποια οικονομική διάσταση θα έχουν οι συμπράξεις αυτές; Κύριε Πρόεδρε, η Επιτροπή και το Συμβούλιο πρέπει να διασφαλίσουν την τελειότητα κατά την εφαρμογή, η οποία δεν είναι εγγυημένη, λαμβάνοντας υπόψη μόνο τους μήνες της πιλοτικής δοκιμής που έχουν προγραμματιστεί για την πρώτη σύμπραξη.
<SPEAKER ID="210" NAME="Cristina Gutiérrez-Cortines" AFFILIATION="PPE">
(ES) Κύριε Πρόεδρε, θα ήθελα να γιορτάσω το γεγονός ότι υπάρχει καινοτομία, προσοχή για την καινοτομία καθώς και συμπράξεις, όμως θα ήθελα επίσης να πω ότι δεν γνωρίζουμε τι είναι αυτό το πράγμα για το οποίο μιλάμε. Μιλάμε για μια πρωτοβουλία, κανείς όμως δεν μας έχει πει για το περιεχόμενό της, τη φόρμουλά της ή το μοντέλο της.
<P>
Θα πρότεινα, καταρχάς, εάν θέλουμε να είμαστε αποτελεσματικοί, όπως είπαν και κάποιοι συνάδελφοι βουλευτές στο Σώμα, να επανεξετάσουμε το τι έχει συμβεί με τα ευρωπαϊκά ινστιτούτα κατάρτισης και πληροφόρησης (IETIs), τις συμπράξεις και τις πλατφόρμες. Τώρα που έχουμε αποκτήσει εμπειρία με το έβδομο πρόγραμμα-πλαίσιο για την έρευνα και την τεχνολογική ανάπτυξη, πρέπει να αξιολογήσουμε τα πράγματα αυτά αντικειμενικά, με εξωτερική αξιολόγηση, εξετάζοντας τα αποτελέσματα.
<P>
Στις περιπτώσεις ορισμένων ευρωπαϊκών ινστιτούτων κατάρτισης και πληροφόρησης, για παράδειγμα, είδαμε ότι κατέληξαν να κυριαρχούνται από μεγάλες εταιρείες και, για ακόμη μια φορά, οι μικρές επιχειρήσεις έμειναν απέξω.
<P>
Θα πρότεινα να υπάρχουν πολιτικές και φόρμουλες καινοτομίας, για να δούμε πώς μπορούμε να βοηθήσουμε τις μικρές επιχειρήσεις να συμμετάσχουν, ίσως ορισμένες φορές διαμέσου ενδιάμεσων φορέων που θα τις βοηθούν να πληρώνουν για τα προγράμματα ή να τα υλοποιούν. Ωστόσο, δεν μπορούμε να συνεχίσουμε κατ' αυτόν τον τρόπο, αφήνοντας έξω τις μικρές επιχειρήσεις.
<P>
Δεύτερον, πρέπει να εξετάσουμε την ανάγκη για καινοτομία στη διοίκηση, με άλλα λόγια για καινοτομία στη διαχείριση της καινοτομίας. Και αυτό γιατί η αγορά καθοδηγεί την καινοτομία και η διοίκηση δεν είναι συνηθισμένη να ακολουθεί την αγορά, η οποία λειτουργεί με πολύ πιο γρήγορους ρυθμούς.
<P>
Ως εκ τούτου, πρέπει να αναπτύξουμε πολύ περισσότερο τις ικανότητές μας, να καινοτομήσουμε στην ανάπτυξη ικανοτήτων και να καινοτομήσουμε στη διοίκηση της έρευνας, προκειμένου να κατορθώσουμε να διαχειριστούμε την έρευνα και να βοηθήσουμε τις επιχειρήσεις να αρχίσουν να εργάζονται πάνω σε αυτό το πολύ δύσκολο και σύνθετο εγχείρημα για το μέλλον. Φυσικά, πρέπει επίσης να εντάξουμε και το τραπεζικό σύστημα όσον αφορά τους ενεχόμενους κινδύνους, τους οποίους δεν θα πρέπει να αναλαμβάνουν μόνο οι ευρωπαίοι πολίτες.
<SPEAKER ID="211" NAME="Silvia-Adriana Ţicău" AFFILIATION="S&amp;D">
(RO) Το άρθρο 27 της Οικουμενικής Διακήρυξης Ανθρωπίνων Δικαιωμάτων ορίζει ότι καθένας έχει το δικαίωμα να συμμετέχει ελεύθερα στην πολιτισμική ζωή της κοινότητας, να απολαμβάνει τις τέχνες και να μετέχει στην επιστημονική πρόοδο και τα αγαθά της. " ευρωπαϊκή έρευνα πρέπει να βρει λύσεις στις μείζονες προκλήσεις που αντιμετωπίζει η κοινωνία: σε έναν γηράσκοντα πληθυσμό, στις αλλαγές του κλίματος, στον ενεργειακό εφοδιασμό και την ενεργειακή αποδοτικότητα, στην έλλειψη πρώτων υλών και στην αειφορία της οικονομικής και κοινωνικής ανάπτυξης.
<P>
Για να μπορέσει η Ευρωπαϊκή Ένωση να αναπτύξει τις ικανότητές της για καινοτομία, οι οποίες είναι ζωτικής σημασίας για την ανταγωνιστικότητά της, πρέπει να αναπτύξουμε και να συσχετίσουμε την πολιτική καινοτομίας με την κοινοτική βιομηχανική πολιτική. Μόνο μέσω της ανάπτυξης των παραγωγικών ικανοτήτων και, κατ' επέκταση, της δημιουργίας θέσεων εργασίας σε ολόκληρη την ΕΕ θα μπορέσουμε να διατηρήσουμε και να αναπτύξουμε μακροπρόθεσμα τις ικανότητες της ΕΕ για καινοτομία. Ταυτόχρονα, οι επιπτώσεις της καινοτομίας στην κοινωνία εξαρτώνται από τον βαθμό στον οποίο εξαπλώνονται τα οφέλη των επιστημονικών επιτευγμάτων. Πιστεύω ότι, για να αποκτήσουμε μια ευρωπαϊκή "Ένωση Καινοτομίας", χρειαζόμαστε μια νέα σύμπραξη που θα στηρίζει την εκπαίδευση και την πρόσβαση των πολιτών στα οφέλη της επιστημονικής προόδου.
<SPEAKER ID="212" NAME="Danuta Maria Hübner" AFFILIATION="PPE">
(EN) Κύριε Πρόεδρε, πολλά έχουν ειπωθεί τα τελευταία χρόνια σχετικά με την καινοτομία. Έχει γίνει το σύμβολο ενός μέσου πολιτικής που μπορεί να διορθώσει όλα μας τα προβλήματα, επομένως υπάρχουν μεγάλες προσδοκίες, στις οποίες πρέπει να ανταποκριθούμε. Εντούτοις, είναι πλέον καιρός να γίνουμε πιο πραγματιστές.
<P>
Χωρίς αμφιβολία, η καινοτομία μπορεί να διαδραματίσει ουσιαστικό ρόλο στην αναζωογόνηση της ανάπτυξης στην ευρωπαϊκή οικονομία, για να γίνει όμως κάτι τέτοιο χρειαζόμαστε μια απτή, ισχυρή και κοινή προσπάθεια από μέρους του δημόσιου και του ιδιωτικού τομέα. " προσπάθεια αυτή θα πρέπει να στοχεύει στη βελτίωση των συνθηκών-πλαίσιο και της πρόσβασης στη χρηματοδότηση και επανεστιάζει στην πολιτική καινοτομίας. Αυτό όμως που έχει πλέον τη μεγαλύτερη σημασία είναι ο χρόνος και πρέπει να κινηθούμε γρήγορα και αποφασιστικά από τη φιλοδοξία στη δράση, προσδιορίζοντας και εξαλείφοντας τους παράγοντες που εξακολουθούν να εμποδίζουν την καινοτομία στην Ευρώπη, αλλά, πρωτίστως, σχεδιάζοντας νέα και αποτελεσματικά μέσα πολιτικής.
<P>
Οι ευρωπαϊκές συμπράξεις καινοτομίας μπορούν να αποτελέσουν ένα τέτοιο μέσο και δυνάμει ένα εξαιρετικό μέσο. Θα πρέπει να δράσουμε επειγόντως προκειμένου να θέσουμε σε εφαρμογή τις πρώτες ευρωπαϊκές συμπράξεις καινοτομίας και η προσέγγισή μας θα πρέπει να είναι η "μάθηση μέσω της πράξης" και η χρήση των ορθών πρακτικών που υφίστανται στην Ευρώπη.
<P>
Σήμερα, η καινοτομία γεννιέται συνήθως μέσα σε ένα εύρυθμο σύστημα καινοτομίας, στο οποίο οι περιφέρειες διαδραματίζουν κεντρικής σημασίας ρόλο. Αυτό σημαίνει ότι μπορούμε να επιταχύνουμε την κίνησή μας προς την κατεύθυνση μιας οικονομίας που να βασίζεται στην καινοτομία, εκμεταλλευόμενοι πλήρως τις δυνατότητες των σημερινών επενδύσεων της πολιτικής συνοχής στην καινοτομία, οι οποίες ανέρχονται στα 85 δισεκατομμύρια ευρώ, καθώς και τη μελλοντική δέσμευσή της στην έξυπνη ανάπτυξη για την περίοδο μετά το 2013. " πολιτική συνοχής μπορεί να κάνει την καινοτομία να λειτουργήσει σε όλα τα κράτη μέλη και τις περιφέρειες.
<SPEAKER ID="213" NAME="Zigmantas Balčytis" AFFILIATION="S&amp;D">
(LT) " πολιτική καινοτομίας και η υλοποίηση των τεχνολογικών επιτευγμάτων θα πρέπει να αποτελέσει έναν καθοριστικό παράγοντα, όχι μόνο για την εφαρμογή της στρατηγικής "ΕΕ 2020" αλλά και για τη μελλοντική ανάπτυξη και την ανταγωνιστικότητα της ίδιας της Ένωσης. " υλοποίηση ουσιαστικά όλων των τομέων πολιτικής της Ευρωπαϊκής Ένωσης, όπως είναι η αύξηση της ενεργειακής αποδοτικότητας, η εδραίωση μιας οικονομίας που να προκαλεί μικρότερη ρύπανση, η μείωση των αρνητικών επιπτώσεων της αλλαγής του κλίματος και η διασφάλιση της κοινωνικής ευημερίας και της δημιουργίας θέσεων εργασίας, εξαρτάται άμεσα από το πόσο αποτελεσματικά εφαρμόζεται η πολιτική καινοτομίας. " Ευρώπη χρειάζεται μια ολοκληρωμένη πολιτική καινοτομίας, η οποία θα είναι αποτελεσματική μόνο εάν μπορέσουμε να διασφαλίσουμε την αποτελεσματική και συντονισμένη συνεργασία σε περιφερειακό, εθνικό και ευρωπαϊκό επίπεδο. Πιστεύω ότι οι ευρωπαϊκές συμπράξεις καινοτομίας συνιστούν ένα μείζονος σημασίας βήμα προς την κατεύθυνση μιας καλύτερα συντονισμένης πολιτικής καινοτομίας που θα μας επιτρέψει να επιτύχουμε πολύ καλύτερα αποτελέσματα στον τομέα της ανταγωνιστικότητας και θα συμβάλει μελλοντικά στην ταχύτερη πρόοδο ολόκληρης της Κοινότητας.
<SPEAKER ID="214" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, σε μια περίοδο σφικτών δημόσιων οικονομικών, η επένδυση στην καινοτομία θα μπορούσε να αποτελέσει τον θεμέλιο λίθο προκειμένου να εξέλθει η Ευρώπη από την κρίση.
<P>
Στο παρελθόν, η Ευρώπη διαδραμάτισε πρωταγωνιστικό ρόλο στον τομέα της καινοτομίας. Στην πραγματικότητα, πολλές καινοτομίες που άλλαξαν τον κόσμο ξεκίνησαν από την ήπειρό μας, όπως το κινητό τηλέφωνο. Προκειμένου να αποφύγουμε την αλληλεπικάλυψη και να βελτιστοποιήσουμε τις επενδύσεις, θα πρέπει να εκμεταλλευθούμε στο έπακρο τις μεγάλες τεχνολογικές δυνατότητες και το ανθρώπινο κεφάλαιο της Ευρώπης, μέσω του ισχυρού συντονισμού ανάμεσα στην Ευρωπαϊκή Ένωση και τα κράτη μέλη. Πρέπει να υιοθετήσουμε μια πιο στρατηγική και συντονισμένη προσέγγιση σε σχέση με την καινοτομία, για την οποία οι τεχνολογικές συμπράξεις συνιστούν ένα έξοχο εργαλείο.
<P>
Θα ήθελα να ρωτήσω το Συμβούλιο σε ποιες ενέργειες προτίθεται να προβεί προκειμένου να καταστήσει περισσότερο δυναμικές τις συμπράξεις και με ποιον τρόπο θα μπορούσαν αυτές να αποτελέσουν εξέδρες εκτόξευσης για την πραγματική οικονομία.
<SPEAKER ID="215" NAME="Seán Kelly" AFFILIATION="PPE">
(GA) Κύριε Πρόεδρε, αναμφίβολα βρισκόμαστε σήμερα αντιμέτωποι με μια μεγάλη πρόκληση και πρέπει επειγόντως να εξετάσουμε νέους τρόπους επίλυσης όλων αυτών των προβλημάτων.
<P>
(EN) Πριν από μερικές εβδομάδες, είχα το προνόμιο να προεδρεύσω εδώ της έναρξης του βαρομέτρου καινοτομίας της GE, το οποίο περιείχε μια μελέτη διαφόρων ενδιαφερομένων φορέων. Προέκυψαν δύο βασικά σημεία: το 90% όσων απάντησαν πιστεύει ότι η καινοτομία συνιστά τον κύριο μοχλό για μια μεγαλύτερη, περισσότερο ανταγωνιστική και πιο πράσινη οικονομία· το 83% όσων απάντησαν πιστεύει ότι οι συμπράξεις δημόσιου και ιδιωτικού τομέα είναι ουσιώδεις για την ανάπτυξη μιας περισσότερο καινοτόμου Ευρώπης.
<P>
Οι περισσότεροι θα συμφωνούσαν με τη θέση αυτή και αυτός είναι ο λόγος για τον οποίο χαιρετίζουμε την παρούσα συζήτηση. Σήμερα, διοργάνωσα ένα γεύμα με μέλη του Συμβουλίου, της Επιτροπής και βουλευτές του ΕΚ γι' αυτό ακριβώς το θέμα των συμπράξεων καινοτομίας. Όπως ειπώθηκε ήδη, οι συμπράξεις καινοτομίας αποτελούν το κλειδί για το μέλλον, εάν θέλουμε να επιτύχουμε τους στόχους μας στο πλαίσιο της στρατηγικής για το 2020 - δηλαδή 3% του ΑΕγχΠ και, προπάντων, επιχειρηματικά κεφάλαια που είναι επίσης ζωτικής σημασίας.
<SPEAKER ID="217" NAME="Ioan Enciu" AFFILIATION="S&amp;D">
(RO) Θα ήθελα να χαιρετίσω την πρόταση της Επιτροπής για τη δρομολόγηση της πρώτης ευρωπαϊκής σύμπραξης καινοτομίας. Για να μπορέσει να κάνει όλα τα κράτη μέλη να συμμετάσχουν στην καινοτομία, η ΕΕ θα πρέπει να αναλάβει έναν πιο ενεργό ρόλο στο να κατευθύνει τη ροή των επενδύσεων που απαιτούνται για την καταπολέμηση των ανισορροπιών μεταξύ των κρατών μελών όσον αφορά τους πόρους για τη στήριξη των υποδομών και της διαχείρισης. Πιστεύω ότι πρέπει να δώσουμε ιδιαίτερη προσοχή στα προγράμματα περιφερειακής ανάπτυξης. Επίσης, και οι συμπράξεις καινοτομίας θα πρέπει να εστιάζουν σε αυτόν τον στόχο. Πρέπει να δοθεί προσοχή στη διασφάλιση ενός υψηλού επιπέδου συνοχής μεταξύ των κοινοτικών διαρθρωτικών ταμείων, των δημόσιων οικονομικών των κρατών μελών και των ιδιωτικών εισφορών.
<SPEAKER ID="218" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η καινοτομία έχει γίνει το σλόγκαν του σήμερα: ένα είδος μαγικού ραβδιού. Δεν πρέπει να λησμονούμε, εντούτοις, ότι δεν προσφέρει άμεση ανακούφιση όπως έχουν σήμερα τα πράγματα. Το να δώσουμε νέες εφευρέσεις στην αγορά θέλει δέκα χρόνια κατά μέσο όρο και το κόστος για την εφεύρεση νέων προϊόντων και την υλοποίηση τους έως το τελικό στάδιο έχει αυξηθεί σημαντικά.
<P>
Αυτό σημαίνει ότι εμείς στην Ευρώπη πρέπει πραγματικά να επενδύσουμε στην κοινή έρευνα και την εσωτερική αγορά και να μην περιμένουμε αποτελέσματα που επιτυγχάνονται πολύ εύκολα. Με τον καιρό θα υπάρξουν καινοτομίες. Εάν παράσχουμε στην έρευνα επαρκή χρηματοδότηση και αφήσουμε τους ερευνητές να κάνουν τη δουλειά τους με την ησυχία τους, η έρευνα θα παραγάγει αποτελέσματα, δεν είναι όμως και μαγικό ραβδί.
<SPEAKER ID="219" NAME="Ilda Figueiredo" AFFILIATION="GUE/NGL">
(PT) " πρόκληση εδώ είναι ότι η εν λόγω πρωτοβουλία, δηλαδή η "Ένωση Καινοτομίας", η οποία είναι κατά την Επιτροπή μια εμβληματική πρωτοβουλία, θα πρέπει να είναι κάτι περισσότερο από αυτό· δεν θα πρέπει να αποτελεί μια διάτρητη σημαία για να την βλέπουν οι ψηφοφόροι, αλλά θα πρέπει να ενσωματωθεί σε μια αυθεντική πολιτική ανάπτυξης και κοινωνικής προόδου, στην οποία η καινοτομία θα είναι ένα σημαντικό μέσο, εάν λάβει τη δέουσα στήριξη, τόσο από οικονομικής πλευράς όσο και στο πλαίσιο των ουσιαστικών δημόσιων πολιτικών.
<P>
Από την αρχή, το πιλοτικό πρόγραμμα στον τομέα των ενεργών και υγιών γηρατειών είναι ένα καλό παράδειγμα για αυτό που εννοώ. Θα έχει σημαντικές επιπτώσεις, μόνο εάν συνοδευθεί από δημόσιες πολιτικές που θα διασφαλίζουν την πρόσβαση σε καλής ποιότητας δημόσιες υπηρεσίες υγειονομικής περίθαλψης προσβάσιμες σε όλους, αξιοπρεπείς συντάξεις, κοινωνική προστασία καθώς και εξοπλισμό και υπηρεσίες υποστήριξης για τους ηλικιωμένους, προκειμένου να διασφαλιστεί ότι θα έχουν μια αξιοπρεπή ζωή. Χωρίς αυτά, το πρόγραμμα δεν θα είναι τίποτε άλλο από ένα φιάσκο στο πλαίσιο των νεοφιλελεύθερων πολιτικών, γνωστών και ως μέτρα λιτότητας, τα οποία εμποδίζουν την έρευνα και την ποιότητα ζωής των πολιτών μας, ιδιαίτερα των ηλικιωμένων. Το ερώτημα είναι: τι πρόκειται να κάνει η Επιτροπή, προκειμένου να διασφαλίσει ότι η πρωτοβουλία αυτή θα είναι κάτι περισσότερο από ένα απλό φιάσκο;
<SPEAKER ID="220" NAME="Iosif Matula" AFFILIATION="PPE">
(RO) Στοχεύοντας στην επίτευξη των στόχων της στρατηγικής "ΕΕ 2020", η αειφόρος, έξυπνη και χωρίς αποκλεισμούς οικονομία επιτυγχάνεται μέσω της ενθάρρυνσης του τομέα έρευνας και καινοτομίας. Οι πρωτοβουλίες στον τομέα αυτόν πρέπει να είναι διαθέσιμες από κάθε επίπεδο, μεταξύ άλλων ως μέρος της διασυνοριακής συνεργασίας με άλλες περιφέρειες της ΕΕ.
<P>
Θέλω να τονίσω τη σημασία υιοθέτησης μιας προσέγγισης από τη βάση προς την κορυφή στον τομέα της καινοτομίας. Είναι δύσκολο να υλοποιήσουμε τις καινοτόμες λύσεις που παράγονται από εκπαιδευτικά ιδρύματα ή επιχειρήσεις εξαιτίας της έλλειψης πληροφόρησης ή των οικονομικών περιορισμών. Οι περιφερειακές αρχές μπορούν να ενισχύσουν το προφίλ αυτών των "κοιμώμενων καινοτόμων", όπως τους έχουν αποκαλέσει, και να τους στηρίξουν, χρησιμοποιώντας προγράμματα βοήθειας και σύμπραξης, με τη βοήθεια της πολιτικής συνοχής. Οι συμπράξεις θα μπορούσαν να στοχεύουν στη βελτίωση των επιδόσεων της καινοτομίας, ενισχύοντας τις σχέσεις μεταξύ των αρχικών παραγόντων και των δικαιούχων, καθώς και στην προώθηση των ορθών πρακτικών στον τομέα αυτόν.
<P>
Κατά τη διάρκεια της επίσκεψης που πραγματοποίησε την περασμένη εβδομάδα στη Ρουμανία η Επιτροπή Περιφερειακής Ανάπτυξης, μας παρουσίασαν προγράμματα έρευνας και καινοτομίας, τα οποία σχεδιάστηκαν από εκπαιδευτικά ιδρύματα της δυτικής περιφέρειας της Ρουμανίας, την οποία και εκπροσωπώ. " επιτυχία των πρωτοβουλιών αυτών επιτυγχάνεται ακριβώς μέσω της καθιέρωσης βιώσιμων συμπράξεων.
<SPEAKER ID="221" NAME="Benoît Cerexhe" LANGUAGE="FR">
Κύριε Πρόεδρε, θα ήθελα να ευχαριστήσω ειλικρινά το Κοινοβούλιο για το ενδιαφέρον που επιδεικνύει στο θέμα αυτό της καινοτομίας. " στήριξή σας είναι απολύτως απαραίτητη προκειμένου να θέσουμε σε εφαρμογή αυτό το σχέδιο για την καινοτομία επειγόντως και χωρίς καθυστέρηση, έτσι ώστε να αντεπεξέλθουμε καλύτερα στις εσωτερικές προκλήσεις και να βελτιώσουμε την εξωτερική μας ανταγωνιστικότητα.
<P>
Θεωρώ ότι η Προεδρία εργάστηκε υπό αυστηρούς χρονικούς περιορισμούς, καθώς η πρόταση της Επιτροπής υποβλήθηκε στις 6 Οκτωβρίου 2010 και τώρα προετοιμάζουμε τα συμπεράσματά μας για τη συνεδρίαση του Συμβουλίου στις 26 Νοεμβρίου. Όλοι γνωρίζουν ότι η έρευνα και η καινοτομία είναι κρίσιμης σημασίας, ιδιαίτερα εάν πρόκειται να αναδυθούμε από την κρίση.
<P>
Όσον αφορά την επιλογή των συμπράξεων, τόνισα τη σημασία του πρώτου θέματος ως πιλοτικού προγράμματος με στόχο τον καθορισμό της δυνατότητας υλοποίησης ενός μοντέλου και θεωρώ ότι αυτό το πρώτο πιλοτικό πρόγραμμα είναι πραγματικά ικανό να προσελκύσει την υποστήριξη της κοινής γνώμης στην Ευρώπη, όπως προείπατε.
<P>
Σε σχέση με άλλους δυνητικούς τομείς, η Επιτροπή αναφέρθηκε περίπου σε καμία δεκαριά άλλους και η προσέγγιση που ακολουθείται στο Συμβούλιο στην πραγματικότητα επισημαίνει την ανάγκη για μια καθολική προσέγγιση από τη βάση προς την κορυφή με πολύ σαφείς και οριστικές διαβεβαιώσεις από μέρους του Συμβουλίου ότι δεν θα δημιουργηθούν αλληλεπικάλυψη, επίπεδα δυσκολίας ή επιπρόσθετα προγράμματα. Φυσικά και όχι. Κάτι τέτοιο θα ήταν αντίθετο στον στόχο μας για απλοποίηση.
<P>
Όσον αφορά το δημοσιονομικό πρόβλημα, γνωρίζουμε ότι οι προϋπολογισμοί για την έρευνα βρίσκονται υπό πίεση· κατά την άποψή μου, οι κοινές μας προτεραιότητες θα πρέπει να είναι το χάσμα Βορρά-Νότου, το οποίο επισημάνθηκε νωρίτερα, καθώς και η αριστεία. Αυτά θα πρέπει να αντανακλώνται στις συνέργειες μεταξύ των ευρωπαϊκών μέσων, ιδιαίτερα μεταξύ του προγράμματος-πλαισίου και των διαρθρωτικών ταμείων.
<P>
Τέλος, εμείς στο Συμβούλιο έχουμε φυσικά υπόψη το γεγονός ότι οι μικρομεσαίες επιχειρήσεις χρήζουν μεγαλύτερης στήριξης. Δεν είχαν επαρκή πρόσβαση στα παλαιότερα προγράμματα-πλαίσιο και, κατά συνέπεια, κάνουμε ό,τι μπορούμε για να απλοποιήσουμε τα πράγματα και να παράσχουμε ευκολότερη πρόσβαση στη χρηματοδότηση καθώς και συνθήκες-πλαίσιο για τις μικρομεσαίες επιχειρήσεις.
<SPEAKER ID="222" NAME="Πρόεδρος">
Έχω λάβει επτά προτάσεις ψηφίσματος ,οι οποίες κατατέθηκαν σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 11 Νοεμβρίου 2010.

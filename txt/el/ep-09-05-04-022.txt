<CHAPTER ID="022">
Προστασία των ζώων που χρησιμοποιούνται για επιστημονικούς σκοπούς (συζήτηση) 
<SPEAKER ID="185" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ.Parish εκ μέρους της Επιτροπής Γεωργίας και Αγροτικής Ανάπτυξης σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου περί προστασίας των ζώων που χρησιμοποιούνται για επιστημονικούς σκοπούς - C6-0391/2008 -.
<SPEAKER ID="186" NAME="Neil Parish">
εισηγητής. - Κυρία Πρόεδρε, αρχικά θα ήθελα να ευχαριστήσω όλους τους σκιώδεις εισηγητές που ήταν πολύ πρόθυμοι να συνεργαστούμε για μια άκρως τεχνική και δύσκολη υπόθεση. Μέσω της συνεργασίας καταφέραμε να δημιουργήσουμε έναν θετικό κατά τη γνώμη μου συμβιβασμό. Θα ήθελα, επίσης, να ευχαριστήσω την Επιτροπή για τη συνεργασία και να πω ότι ανυπομονούμε να συνεργαστούμε για το φάκελο αυτό στο μέλλον. Θα ήθελα ακόμη να ευχαριστήσω τον Patrick Baragiola της γραμματείας της ΓΔ Γεωργίας, καθώς επίσης και το σύμβουλό μου Dan Dalton.
<P>
Οι δοκιμές σε ζώα αποτελούν εξαιρετικά αμφιλεγόμενο ζήτημα και συνοδεύονται από ένα ηθικό δίλημμα. Είναι σωστό να χρησιμοποιούνται ζώα για δοκιμές ώστε να σωθούν δυνητικά ανθρώπινες ζωές; Πιστεύω ότι εφόσον οι δοκιμές δικαιολογούνται δεόντως τόσο από επιστημονικής όσο και από ηθικής άποψης, τότε είναι ναι, είναι σωστό.
<P>
Ωστόσο, πρέπει να κάνουμε ό,τι μπορούμε για να ελαχιστοποιήσουμε τόσο τον αριθμό των δοκιμών όσο και τα μαρτύρια που υφίστανται στα ζώα. " έκθεση της Επιτροπής ήταν μια καλή αρχή. Έδειξε ότι επιθυμεί να κινηθεί προς την κατάργηση των πειραμάτων σε ζώα οποτεδήποτε δυνατόν. Ωστόσο σε πολλά σημεία η πρόταση της Επιτροπής ήταν ασαφής και μπορεί να έχει αντίθετα αποτελέσματα από τα επιδιωκόμενα.
<P>
" παράλειψη ορισμών για την κατάταξη με βάση τη δριμύτητα των διαδικασιών αποτελούσε σοβαρό κενό στην όλη πρόταση. " Επιτροπή στην πραγματικότητα ζητούσε από το Κοινοβούλιο να κρίνει τους κανόνες που διέπουν τις κατατάξεις χωρίς να ξέρει ποιοι ήταν στην πραγματικότητα. Επιπλέον, κάποιες διατάξεις, ιδιαίτερα οι συστάσεις για την επαναχρησιμοποίηση των ζώων και την πρόταση για χρήση μόνο πρωτευόντων F2 (πρωτεύοντα δεύτερης γενιάς) πιθανόν να σημαίνουν ότι θα πρέπει να χρησιμοποιηθούν ακόμη περισσότερα ζώα.
<P>
Στην περίπτωση των πρωτευόντων δεύτερης γενιάς δεν έχει διενεργηθεί καμία μελέτη σκοπιμότητας, ώστε να δούμε αν είναι εφαρμόσιμη η πρόταση της Επιτροπής. " αξιολόγηση αντικτύπου ασχολείται μόνο με αριθμούς και δεν εξετάζει τις επιπτώσεις στην καλή μεταχείριση των ζώων. Γι' αυτό το λόγο, η Επιτροπή έπρεπε να τροποποιήσει επειγόντως την πρόταση χωρίς να την αποδυναμώσει, αλλά καθιστώντας σαφές το ακριβώς πότε θα πρέπει να επιτρέπονται οι δοκιμές σε ζώα και υπό ποίες συνθήκες.
<P>
Πιστεύω ότι η έκθεση της επιτροπής AGRI επιτυγχάνει συμβιβασμό μεταξύ της διασφάλισης της συνέχισης της έρευνας στην ΕΕ και της βελτίωσης της μεταχείρισης των ζώων. Από την άποψη της ορθής μεταχείρισης των ζώων κάνουμε ένα βήμα μπροστά: προώθηση των εναλλακτικών για τα πειράματα σε ζώα μέσω δημοσιονομικής δέσμευσης, περισσότερη έμφαση στα 3 R (reduction, refinement and replacement - λιγότερες, ηπιότερες και εναλλακτικές δοκιμές) και την ενδυνάμωση του ρόλου του Ευρωπαϊκού Κέντρου για την Εξακρίβωση της Καταλληλότητας των Εναλλακτικών Μεθόδων (ECVAM).
<P>
Επιπλέον, πρότεινα την εκπόνηση τακτικών θεματικών επισκοπήσεων των πειραμάτων στα πρωτεύοντα, ώστε να προσδιορίσουμε και να εξαλείψουμε τα μη απαραίτητα πειράματα.
<P>
Πρόκειται, επίσης, για ένα βήμα μπροστά για την ιατρική έρευνα. Θα επικαιροποιήσει την ισχύουσα απαρχαιωμένη νομοθεσία και θα δώσει στην ιατρική έρευνα τη δυνατότητα να συνεχίσει ανάλογα με την επιστημονική και ηθική αιτιολόγησή της. Πιστεύω ότι αυτό είναι θεμελιώδους σημασίας. Επιθυμούμε, επίσης, τη μείωση των δοκιμών σε ζώα. Ωστόσο, οι Ευρωπαίοι πολίτες δικαίως απαιτούν να έχουν στη διάθεσή τους τα καλύτερα και αποτελεσματικότερα φάρμακα.
<P>
" αξιόπιστη ευρωπαϊκή έρευνα και ανάπτυξη είναι απαραίτητη. Τα εμβόλια για την πολιομυελίτιδα, την ερυθρά, την ηπατίτιδα Β, την διφθερίτιδα, την ιλαρά, την παρωτίτιδα, την ιλαρά και τη μηνιγγίτιδα, αλλά και τα φάρμακα συνδυασμένης θεραπείας για τον ιό "ΙV, τα φάρμακα για τον έλεγχο του άσθματος, τα συστήματα υποστήριξης της ζωής για βρέφη που έχουν γεννηθεί πρόωρα και η βαθιά εγκεφαλική διέγερση για τη νόσο του Πάρκινσον αναπτύχθηκαν μέσω πειραμάτων σε ζώα και ιδίως σε πρωτεύοντα με αποτέλεσμα να έχουν σωθεί ή βελτιωθεί πολλά εκατομμύρια ζωές.
<P>
Μέχρι να έχουμε στην διάθεσή μας εναλλακτικές μεθόδους, θεωρώ ότι θα ήταν ασύνετο να θέσουμε εκτός νόμου αυτά τα πειράματα είτε άμεσα είτε έμμεσα χρησιμοποιώντας νομοθεσία με κακή διατύπωση. " υπό συζήτηση οδηγία θα δημιουργήσει το πλαίσιο για να εξασφαλίσουμε ότι μπορούμε να καταργήσουμε σταδιακά τις δοκιμές σε ζώα μόλις έχουμε στη διάθεση μας εναλλακτικές μεθόδους. Επιπλέον, βελτιώνει σημαντικά την αναζήτηση εναλλακτικών και μας βάζει για τα καλά στο δρόμο για να καταργήσουμε μια μέρα ολοκληρωτικά τις δόκιμες σε ζώα. Στην επιτροπή AGRI εχει επιτευχθεί ένας καλός συμβιβασμός. Παρ' όλα αυτά, η ομάδα των Φιλελευθέρων φαίνεται να προσπαθεί να παρεμποδίσει την επίτευξη συμφωνίας. Τους παροτρύνω να μην καταψηφίσουν την υπό συζήτηση έκθεση, επειδή αυτό θα γυρίσει πολλά χρόνια πίσω την κατάσταση και θα ήταν τελείως λάθος από μέρους τους να κινηθούν με αυτόν τον τρόπο.
<SPEAKER ID="187" NAME="Σταύρος Δήμας">
Μέλος της Επιτροπής. - Κυρία Πρόεδρε, χαίρομαι για την ευκαιρία που έχουμε απόψε να συζητήσουμε την πρόταση αναθεώρησης της οδηγίας σχετικά με την προστασία των ζώων που χρησιμοποιούνται για επιστημονικούς σκοπούς. Θα ήθελα να ευχαριστήσω τον εισηγητή κ. Parish και τις τρεις επιτροπές του Κοινοβουλίου που εξέτασαν την έκθεση για τις προσπάθειες που κατέβαλαν και τα σχόλιά τους. Είμαι βέβαιος ότι ο διάλογος που θα ακολουθήσει θα είναι εποικοδομητικός.
<P>
Πολλά κράτη μέλη έχουν από καιρό θεσπίσει τις δικές τους εθνικές νομοθεσίες για την προστασία των ζώων που χρησιμοποιούνται για επιστημονικούς σκοπούς. Αυτό έχει ως συνέπεια την ύπαρξη διαφορετικών επιπέδων προστασία στην Ευρώπη. Με την αναθεώρηση θα επιτευχθεί η εναρμόνιση του επιπέδου προστασίας εντός της Κοινότητας και θα εξασφαλιστεί η εύρυθμη λειτουργία της εσωτερικής αγοράς. Σκοπός της Επιτροπής είναι η βελτίωση της νομοθεσίας της Ευρωπαϊκής Ένωσης που διέπει τα πειράματα σε ζώα. Κατ' αυτόν τον τρόπο, αφενός θα περιοριστεί ο αριθμός των πειραματόζωων και, αφετέρου, θα παρέχεται η κατάλληλη φροντίδα και μεταχείριση στα ζώα που υποβάλλονται σε πειράματα όπως απαιτεί το πρωτόκολλο για την προστασία και την καλή διαβίωση των ζώων το οποίο έχει προσαρτηθεί στη Συνθήκη των Ευρωπαϊκών Κοινοτήτων.
<P>
Επιδίωξή μας είναι η αναθεώρηση αυτή να αναβαθμίσει σημαντικά την καλή διαβίωση των πειραματόζωων εντός της Ευρωπαϊκής Ένωσης. Οι απαιτήσεις καλής διαβίωσης των ζώων συμπεριλαμβάνεται πλέον επίσημα στη Συνθήκη της Ευρωπαϊκής Ένωσης, πρέπει δε να λαμβάνονται υπόψη κατά τη χάραξη πολιτικών σε τομείς όπως η εσωτερική αγορά. Στη διαμόρφωση της πρότασης συμμετείχαν με διαφανείς διαδικασίες και χωρίς αποκλεισμούς, εμπειρογνώμονες και ειδικοί στον τομέα των πειραμάτων με ζώα, η ερευνητική κοινότητα, η άμεσα ενδιαφερόμενη βιομηχανία και πολίτες. " πρόταση στηρίζεται επίσης σε προσεκτικά τεκμηριωμένη εκτίμηση επιπτώσεων. Επιπλέον πολλοί επιστημονικοί φορείς συνέβαλαν σημαντικά σε αυτή τη διαδικασία. Για την κατάρτιση της πρότασης έγινε συγκριτική ανάλυση των πιθανών οφελών και του κόστους της ανάληψης δράσης έναντι της μη ανάληψης δράσης. Με την παρούσα πρόταση επιτυγχάνεται η απαιτούμενη ισορροπία, αφενός προωθείται η ανταγωνιστικότητα και η έρευνα στην Ευρώπη, αφετέρου λαμβάνεται πλήρως υπόψη η απαίτηση καλής διαβίωσης των ζώων. " Επιτροπή εξέτασε προσεκτικά τις ανησυχίες που εκφράστηκαν από ορισμένες πλευρές ότι η πρόταση θα εξωθούσε την ευρωπαϊκή έρευνα εκτός της Ένωσης, λόγω της υποτιθέμενης του διοικητικού φόρτου ή του κόστους που συνεπάγονται οι συγκεκριμένες απαιτήσεις καλής μεταχείρισης των ζώων. Ωστόσο, δεν υπάρχει κανένα στοιχείο που να τεκμηριώνει τέτοιου είδους διαρροή εκτός Ευρωπαϊκής Ένωσης. Αρκετά από τα πρότυπα καλής μεταχείρισης που περιλαμβάνονται στην πρότασή μας και πολλές από τις αυστηρότερες διαδικασίες αδειοδότησης εφαρμόζονται ήδη από κράτη μέλη που έχουν την παγκόσμια πρωτοπορία στον τομέα της έρευνας. Επιπλέον, η πρότασή μας προβλέπει μέτρα περιορισμού στο ελάχιστο του διοικητικού βάρους. Πράγματι δεν υπάρχει καμία αντίφαση ανάμεσα στη θέσπιση αυστηρών προτύπων καλής διαβίωσης των ζώων και την προώθηση υψηλού επιπέδου επιστημονικής έρευνας. Αντιθέτως, οι δύο έννοιες είναι αλληλένδετες.
<P>
Στην πρόταση της Επιτροπής η αδειοδότηση της έρευνας πάνω σε ζώα που διατηρούν τις αισθήσεις τους, προβλέπεται να συνοδεύεται συστηματικά από ανεξάρτητη δεοντολογική αξιολόγηση. Με τον τρόπο αυτό τίθενται σε εφαρμογή οι αρχές της αντικατάστασης, του περιορισμού και της βελτίωσης της χρήσης ζώων. Οι διατάξεις αυτές αποτελούν θεμελιώδη στόχο της αναθεώρησης. Θα αδυνατούσαμε να εκπληρώσουμε τους στόχους μας εάν αντικαθιστούσαμε την αδειοδότηση από σιωπηρή συμφωνία για κάθε είδους έρευνα ή εάν επιτρέπαμε να διενεργείται η δεοντολογική αξιολόγηση από εκείνους που έχουν άμεσο συμφέρον από το ερευνητικό έργο.
<P>
Τέλος επιθυμία της Επιτροπής είναι να αποφευχθεί πιθανή διακοπή εν εξελίξει ερευνητικών έργων και να περιοριστεί στο ελάχιστο ο διοικητικός φόρτος. Για αυτό επιτρέπεται ευελιξία κατά την εφαρμογή και ενθαρρύνεται η χρήση υφιστάμενων υποδομών στα κράτη μέλη, όπου αυτό είναι δυνατόν.
<P>
Αξιότιμα μέλη του Κοινοβουλίου, κυρίες και κύριοι με την πρόταση αναθεώρησης αποκαθίσταται η εύρυθμη λειτουργία της εσωτερικής αγοράς, αναβαθμίζεται το επίπεδο καλής διαβίωσης των ζώων και προωθείται η έρευνα. " ισχύουσα νομοθεσία χρειάζεται επειγόντως ενίσχυση και αναβάθμιση με σωστά ισορροπημένο τρόπο και αυτό ακριβώς επιτυγχάνει η πρόταση της Επιτροπής.
<SPEAKER ID="188" NAME="Μάριος Ματσάκης">
εισηγητής της γνωμοδότησης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - Κυρία Πρόεδρε, δυστυχώς για την εξασφάλιση της υγείας των ανθρώπων και των ζώων απαιτούνται πειράματα σε ζώα ως αναπόφευκτη αναγκαιότητα και αυτό είναι αναγκαίο κακό των καιρών μας. Πιστεύω ακράδαντα ότι κανένας αληθινός επιστήμονας δεν απολαμβάνει να πραγματοποιεί πειράματα σε ζώα ή χρησιμοποιεί αυτή τη μέθοδο όταν έχει στη διάθεσή του εναλλακτικά ερευνητικά μέσα. Φυσικά, στις έρευνες αυτού του είδους πρέπει σε κάθε περίπτωση τα ζώα που χρησιμοποιούνται να τυγχάνουν όσο πιο ανθρώπινης μεταχείρισης γίνεται.
<P>
Για το σκοπό αυτό η υπό συζήτηση οδηγία επιδιώκει - ορθώς κατά τη γνώμη μου - να επιφέρει σημαντικές και σαφείς βελτιώσεις. Σημαντικοί τομείς είναι η διαφύλαξη των αρχών του δεοντολογικού ελέγχου και της αδειοδότησης, καθώς επίσης και οι ενισχυμένες εθνικές επιθεωρήσεις και η αύξηση της διαφάνειας καθ' όλη τη διάρκεια της διαδικασίας. Πρέπει να τονιστεί ότι στόχος του επιστημονικού και πολιτικού κόσμου θα έπρεπε να είναι πάντα η σταδιακή κατάργηση της χρήσης ζώων στην έρευνα εφόσον και όταν τεθούν στη διάθεσή μας εναλλακτικές και αποτελεσματικές μέθοδοι που δεν απαιτούν τη χρήση ζώων.
<SPEAKER ID="189" NAME="Esko Seppänen">
εισηγητής της γνωμοδότησης της Επιτροπής Βιομηχανίας, Έρευνας και Ενέργειας. - (FI) Κυρία Πρόεδρε, Επίτροπε, η έκθεση της Επιτροπής Γεωργίας και Αγροτικής Ανάπτυξης είναι ένας συμβιβασμός που λαμβάνει υπόψη τις απόψεις των μερών δημιουργώντας μια ισορροπία μεταξύ τους. " πρόταση της Επιτροπής τροποποιήθηκε κατά τον τρόπο που, επίσης, προτείνει η Επιτροπή Βιομηχανίας, Έρευνας και Ενέργειας.
<P>
Καθώς δεν υπάρχουν εναλλακτικές διαδικασίες για την ανάπτυξη όλων των φαρμάκων και των εμβολίων, πρέπει να πραγματοποιηθούν πειράματα σε ζώα. Έχουμε ευθύνη ενώπιον των πολιτών της ΕΕ να διασφαλίσουμε ότι οι συμπολίτες μας, όταν αρρωσταίνουν, καθησυχάζονται με την ελπίδα ότι τα φάρμακα που χρειάζονται για τη θεραπεία τους παρασκευάζονται και στην Ευρώπη.
<P>
Ταυτόχρονα όσοι πραγματοποιούν δοκιμές με πειραματόζωα έχουν την υποχρέωση να τα μεταχειρίζονται καλά και να τους προκαλούν το λιγότερο δυνατό πόνο. " οδηγία αποτελεί σαφή βελτίωση για την ορθή μεταχείριση των ζώων και πολλές από τις τροπολογίες που κατατέθηκαν από την Επιτροπή Γεωργίας είναι ίδιες ή παρόμοιες με τις προτάσεις που καταθέσαμε εμείς ως Επιτροπή Βιομηχανίας. Κατά συνέπεια, η έκθεση της Επιτροπής Γεωργίας θα έπρεπε να εγκριθεί με τις λιγότερες δυνατές αλλαγές.
<SPEAKER ID="190" NAME="Elisabeth Jeggle">
εξ ονόματος της Ομάδας PPE-DE. - (DE) Κυρία Πρόεδρε, Επίτροπε, κυρίες και κύριοι, η οδηγία για τα πειράματα σε ζώα βασίζεται στην αρχή των 3R. Στόχος μας είναι οι λιγότερες, ηπιότερες και εναλλακτικές δοκιμές σε ζώα. Για να το καταφέρουμε πρέπει να αναπτύξουμε και να προωθήσουμε εναλλακτικές μεθόδους. Τρίτον, πρέπει να βρούμε μια συμβιβαστική λύση μεταξύ της ορθής μεταχείρισης των ζώων και της έρευνας δίνοντας ταυτόχρονα έμφαση στην ανθρώπινη υγεία. Κύριε Επίτροπε, τονίσατε, επίσης, ότι πρέπει να έχουμε τα ίδια πρότυπα σε όλα τα κράτη μέλη.
<P>
" παρούσα νομοθετική πρόταση βασίζεται στο κοινοτικό σχέδιο δράσης για την προστασία και την ορθή μεταχείριση των ζώων, καθώς επίσης και στην στρατηγική για την υγεία των ζώων. Επιθυμούμε να διασφαλίσουμε υψηλό επίπεδο προστασίας και υψηλού επιπέδου πρότυπα σε επίπεδο Ευρωπαϊκής Ένωσης και σε όλο τον κόσμο. Ωστόσο, η ολοκληρωτική κατάργηση των δοκιμών σε ζώα χωρίς να υπάρχουν διαθέσιμες άλλες μέθοδοι που θα τις αντικαταστήσουν επαρκώς, θα καθιστούσε τις περισσότερες έρευνες με βάση τα πειράματα σε ζώα στην Ευρωπαϊκή Ένωση σχεδόν αδύνατες. Τα ερευνητικά προγράμματα θα μετακινούνταν προς στο εξωτερικό, θα χάναμε την τεράστια ποσότητα γνώσης που διαθέτουμε επί του παρόντος και θα εξαρτιόμασταν πλήρως από άλλες χώρες. Επομένως, είναι σημαντικό να καταλήξουμε σε συμβιβασμό και η Επιτροπή Γεωργίας και Αγροτικής Ανάπτυξης έχει παρουσιάσει έναν καλό συμβιβασμό. Ομολογουμένως δεν είναι εύκολο να διατηρήσουμε την ισορροπία, αλλά για τους ανθρώπους που ασθενούν ίσως είναι θέμα επιβίωσης.
<P>
Συνεπώς, το αποτέλεσμα της ψηφοφορίας της 31ης Μαρτίου στην Επιτροπή Γεωργίας και Αγροτικής Ανάπτυξης πληροί αυτές τις προϋποθέσεις. Πρέπει να στηρίξουμε το συμβιβασμό αυτό, ο οποίος εγκρίθηκε από το 72% των μελών της Επιτροπής. Συνεπώς, καλώ όλα τα μέλη του Ευρωκοινοβουλίου να απορρίψουν όλες τις πιο μακρόπνοες τροπολογίες που έχουν υποβληθεί και να υπερψηφίσουν τις τροπολογίες της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Σοσιαλιστικής Ομάδας του Ευρωπαϊκού Κοινοβουλίου.
<P>
Τέλος, θα ήθελα να ευχαριστήσω θερμά τον εισηγητή, αλλά και πολλούς συναδέλφους μου εδώ στο Κοινοβούλιο.
<SPEAKER ID="192" NAME="Roselyne Lefrançois" LANGUAGE="FR">
Κύριε Πρόεδρε, Επίτροπε, κυρίες και κύριοι, αρχικά πρέπει να συγχαρώ τον εισηγητή, κ.Parish, για την ποιότητα του έργου του και τη σημασία που απέδωσε στη συνεργασία με τους σκιώδεις εισηγητές.
<P>
Πριν την αυριανή ψηφοφορία σε πρώτη ανάγνωση θα ήθελα να αναφερθώ στα βασικά σημεία της έκθεσης. " αρνητική εικόνα που μπορεί να έχει στις μέρες μας το κοινό για τα πειράματα σε ζώα επιβεβαιώνει την αδιαμφισβήτητη σπουδαιότητα του ζητήματος. Όπως κι εγώ θα έχετε λάβει κι εσείς τις τελευταίες εβδομάδες πολλές επιστολές από ανήσυχους πολίτες.
<P>
Ωστόσο, ενώ έχουμε καθήκον να προτείνουμε ένα κείμενο που λαμβάνει υπόψη του τους φόβους του κοινού, δεν πρέπει όμως να αγνοήσουμε τα αιτήματα των ερευνητών. Πρέπει να τονίσω το εξής: δεν μπορούμε να ξεχνάμε ότι οι ερευνητές δεν είναι μόνο νόμιμοι αντιπρόσωποι αυτής της κοινής γνώμης, αλλά κυρίως άνθρωποι με απόλυτα θεμελιώδη ρόλο στα πλαίσια της κοινωνίας μας.
<P>
Πρέπει να γνωρίζετε ότι τα τελευταία είκοσι χρόνια ο αριθμός των ζώων που χρησιμοποιούνται για επιστημονικούς σκοπούς δεν έχει αυξηθεί, παρά το γεγονός ότι ο αριθμός των επιστημονικών δημοσιεύσεων στον τομέα της βιοϊατρικής έρευνας διπλασιαζόταν κάθε δύο χρόνια. Για να κατανοήσω τις προκλήσεις που σχετίζονται με την αναθεώρηση της υπό συζήτηση οδηγίας, εγώ η ίδια συναντήθηκα με πολλά ενδιαφερόμενα μέρη που αντιπροσώπευαν τις διάφορες απόψεις περί του ζητήματος αυτού.
<P>
Προσωπικά πιστεύω πως το αρχικό κείμενο που προτάθηκε από την Ευρωπαϊκή Επιτροπή απομακρυνόταν ουσιαστικά από τον θεμελιώδη στόχο της χρήσης των ζώων, ιδιαίτερα για να σημειωθεί πρόοδος στην έρευνα. Επομένως ήταν απαραίτητο να τεθεί το θέμα της ανθρώπινης υγείας ξανά στο επίκεντρο των συζητήσεων.
<P>
Σαφώς οι διατάξεις περί πειραμάτων σε ζώα πρέπει να τροποποιηθούν, χωρίς όμως το νέο αυτό νομοθέτημα να έχει αρνητικό αντίκτυπο για την ευρωπαϊκή έρευνα. Επομένως, η στρατηγική που υιοθέτησα, την οποία ενστερνίστηκε και ο εισηγητής, περιελάμβανε την εκ νέου εξισορρόπηση της πρότασης για να διασφαλιστεί ότι δεν πλήττονται οι ερευνητές.
<P>
Με βάση την έκθεση που εγκρίθηκε στην Επιτροπή Γεωργίας και Αγροτικής Ανάπτυξης πιστεύω ότι μπορούμε να καταλήξουμε σε ένα συνεκτικό και λογικό κείμενο, το οποίο ελπίζω ότι θα τύχει ευρείας στήριξης εδώ στο Κοινοβούλιο.
<SPEAKER ID="193" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, ο Μαχάτμα Γκάντι έλεγε: "Το μεγαλείο ενός έθνους και η ηθική του πρόοδος μπορούν να κριθούν από τον τρόπο που μεταχειρίζεται τα ζώα του." " καλή μεταχείριση των πειραματόζωων αποτελεί σημαντικό και λεπτό ζήτημα που πολλοί θα ήθελαν να αγνοήσουν. Παρόλα αυτά, το ζήτημα είναι ευαίσθητο, ιδιαίτερα όταν πρόκειται για τις έρευνες που χρησιμοποιούν πιθήκους και ειδικά ανθρωποειδείς, πράγμα που γνωρίζουμε από τις αντιδράσεις του κοινού.
<P>
" Επιτροπή δέχτηκε μεγάλη πίεση. Θα ήθελα να ευχαριστήσω ειδικά τον Επίτροπο Δήμα. Κάνατε πολύ καλή προετοιμασία και επιφέρατε σημαντικές βελτιώσεις στην ορθή μεταχείριση των πειραματόζωων, όπως η εκ των προτέρων αδειοδότηση και οι έλεγχοι παρακολούθησης για όλες τις δοκιμές. Επεκτείνατε το πεδίο εφαρμογής της οδηγίας, ώστε να περιλαμβάνει όλα τα είδη ζώων και όχι μόνο τα θηλαστικά. Επιπλέον, η Επιτροπή επέλυσε αποτελεσματικά το άκρως αμφισβητήσιμο ζήτημα των δοκιμών σε μη ανθρωποειδείς πιθήκους. Οι δοκιμές αυτές περιορίστηκαν στις ασθένειες που απειλούν τη ζωή του ανθρώπου και τις εγκεφαλικές παθήσεις.
<P>
Δυστυχώς, πολλές λεπτομέρειες της πρότασης της Επιτροπής τροποποιήθηκαν μέσω των ψηφοφοριών στις επιτροπές. Για παράδειγμα, τα πρότυπα στα οποία μόλις αναφέρθηκα αντιστράφηκαν από την ψηφοφορία στην Επιτροπή Γεωργίας και Αγροτικής Ανάπτυξης. Για να σας δώσω απλά ένα παράδειγμα, μετά την ψηφοφορία στην Επιτροπή Γεωργίας και Αγροτικής Ανάπτυξης οι δοκιμές θα λαμβάνουν αυτόματα αδειοδότηση εάν δεν έχουν εγκριθεί επισήμως μετά από 60 ημέρες. " κατάσταση αυτή είναι αδικαιολόγητη για μας στην Ευρώπη.
<P>
Γι' αυτό το λόγο καλώ τους συναδέλφους μου να διαβάσουν το κείμενο το οποίο θα ψηφίσουν αύριο και να μην ακολουθήσουν τις οδηγίες ψήφου. Είμαι ευγνώμων στον εισηγητή που ήταν έτοιμος να δεχθεί ορισμένους συμβιβασμούς την τελευταία στιγμή. Με χαροποιεί το γεγονός ότι ο κ. Parish σχεδιάζει να καταθέσει προφορική τροπολογία αύριο για να διασφαλίσει ότι θα καταστούν σαφέστεροι οι κανόνες για την περίοδο αδειοδότησης των ερευνητικών προγραμμάτων.
<P>
Παρ' όλα αυτά είναι κρίμα που το άρθρο 15 δεν πέρασε, καθώς προσφέρει σε κάποια κράτη μέλη τη δυνατότητα επιλογής να διατηρήσουν αυστηρότερα πρότυπα, όπως συμβαίνει για παράδειγμα στις Κάτω Χώρες. Γιατί θέλουμε να υποβαθμίσουμε το επίπεδο των προτύπων που είναι αυτή τη στιγμή πολύ υψηλά στις Κάτω Χώρες; Κοινός μας στόχος πρέπει να είναι η επίτευξη ισορροπίας μεταξύ των υψηλών επιπέδων καλής μεταχείρισης των ζώων και της εντατικής έρευνας. Βαρέθηκα πια το απλοϊκό επιχείρημα, που χρησιμοποiείται πάντα χάριν εντυπωσιασμού, ότι δηλαδή η έρευνα θα μεταφερθεί στο εξωτερικό. Αυτό δεν είναι απαραίτητα πάντα σωστό.
<P>
Ο Σοπενχάουερ είπε: "οποιοσδήποτε μπορεί να σκοτώσει ένα σκαθάρι, αλλά όλοι οι καθηγητές του κόσμου μαζί δεν μπορούν να δημιουργήσουν ένα νέο σκαθάρι." Πρέπει να παράσχουμε μια σειρά αξιών, επειδή αυτή είναι η δουλειά μας.
<SPEAKER ID="194" NAME="Kartika Tamara Liotard">
εξ ονόματος της ομάδας GUE/NGL. - (NL) Χαίρομαι που η Επιτροπή πήρε την πρωτοβουλία να αναθεωρήσει την οδηγία για την προστασία των ζώων που χρησιμοποιούνται για επιστημονικούς σκοπούς. Τόσο η χρήση όσο και η ταλαιπωρία των πειραματόζωων πρέπει να μειωθούν ουσιαστικά ενθαρρύνοντας την ανάπτυξη ισοδύναμων ή αποτελεσματικότερων επιστημονικών μεθόδων, αλλά χωρίς να παρακωλύουμε με ανάρμοστο τρόπο την εξέλιξη των νέων φαρμάκων.
<P>
Με προβληματίζει, ωστόσο, το γεγονός ότι έχουν υποβληθεί αρκετές τροπολογίες που μπορεί να αποδυναμώσουν σε μεγάλο βαθμό την πρόταση. Δεν πρέπει να απομακρυνθούμε από το στόχο της πρότασης που είναι η προστασία των πειραματόζωων και όχι το επιχειρηματικό κέρδος. Το σημαντικότερο είναι να καταργηθούν διαδικασίες που χαρακτηρίζονται "σοβαρές", κατά τις οποίες τα πειραματόζωα μπορεί να υφίστανται παρατεταμένο πόνο και οι οποίες είναι ανήθικες και βάρβαρες.
<P>
Τέλος, η χρήση μη ανθρωποειδών πιθήκων σε πειράματα πρέπει να καταργηθεί ολοκληρωτικά και σύντομα. Το Κοινοβούλιο ενέκρινε μια σχετική γραπτή διακήρυξη το 2007 και θεωρώ ότι ήρθε η ώρα τα λόγια να συμβαδίσουν με τις πράξεις μας.
<SPEAKER ID="195" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, τα υψηλά πρότυπα καλής μεταχείρισης των ζώων αποτελούν έκφραση πολιτισμού και σεβασμού των υπόλοιπων πλασμάτων. Σε όσες περιπτώσεις διατίθενται εναλλακτικές μέθοδοι αντί των πειραμάτων σε ζώα, τότε αυτές πρέπει να χρησιμοποιούνται, καθώς η επιθυμία μας είναι να περιορίσουμε τη διενέργεια πειραμάτων στα ζώα. Το ίδιο ισχύει και για καλές διαδικασίες οι οποίες μειώνουν την ταλαιπωρία τους ή απαιτούν τη χρήση λιγότερων ζώων για πειραματικούς σκοπούς, καθώς επιθυμούμε να περιορίσουμε την ταλαιπωρία των ζώων.
<P>
Πιστεύω ότι η προτεινόμενη υποχρεωτική δεοντολογική αναθεώρηση συνιστά πρόοδο. Φυσικά, στόχος αυτής της οδηγίας δεν μπορεί να είναι ο εξαναγκασμός των κρατών μελών να αποδεχθούν τη διενέργεια πειραμάτων σε ανθρώπινα έμβρυα ως εναλλακτική μέθοδο. Τα κράτη μέλη πρέπει να λάβουν τη δική τους δεοντολογική απόφαση επί του θέματος αυτού.
<P>
Ο απώτερος στόχος της Επιτροπής είναι να καταργήσει πλήρως τη διενέργεια πειραμάτων στα ζώα. Παρότι αυτό αποτελεί κοινό σκοπό, είναι λυπηρό το γεγονός ότι δεν μπορούμε ακόμη να απεξαρτηθούμε από τη διενέργεια πειραμάτων σε ζώα, ούτε και είμαστε ακόμη σε θέση να δώσουμε μια οριστική απάντηση ως προς το πότε θα συμβεί αυτό. Το να δώσουμε μια τελική προθεσμία για την κατάργηση των πειραμάτων στα ζώα θα ήταν ασύνετο και ενδεχομένως ακόμη και επικίνδυνο για την ανθρώπινη υγεία και σε αυτό συμφωνώ με τον εισηγητή.
<SPEAKER ID="196" NAME="Françoise Grossetête" AFFILIATION="PPE-DE">
(FR) Κύριε Πρόεδρε, οι συμπολίτες μας ζητούν να διεξαχθούν περισσότερες έρευνες, ιδίως στον τομέα της βιοϊατρικής, προκειμένου να ανακαλυφθούν νέες θεραπευτικές αγωγές για νόσους, για τις οποίες δεν έχει βρεθεί ακόμη θεραπεία. Σε αυτές τις περιπτώσεις συμπεριλαμβάνονται, μεταξύ άλλων, όλες οι νευροεκφυλιστικές ασθένειες, όπως η νόσος Πάρκινσον ή η νόσος Αλτσχάιμερ. Γνωρίζουμε, επίσης, ότι χρειαζόμαστε τη διενέργεια πειραμάτων σε ζώα και ότι αυτά τα πειράματα σε ζώα έχουν ευτυχώς μειωθεί κατά τα τελευταία έτη, επειδή έχουμε θέσει ως στόχο να ανακαλύψουμε εναλλακτικές λύσεις.
<P>
Δυστυχώς, όμως, όλοι γνωρίζουμε ότι σε ορισμένες περιπτώσεις οι λύσεις αυτές δεν υπάρχουν και ότι ακομη πρέπει να καταφεύγουμε στη διενέργεια πειραμάτων σε ζώα, ειδικότερα σε μη ανθρώπινα πρωτεύοντα. Στην περίπτωση αυτή, πρέπει οπωσδήποτε να πράξουμε ό,τι είναι δυνατόν προκειμένου να διασφαλίσουμε ότι η ευρωπαϊκή έρευνα εξακολουθεί να διεξάγεται στον ευρωπαϊκό χώρο, ούτως ώστε να μπορούμε να προσφέρουμε τη μέγιστη προστασία. Εάν λαμβάνεται υπόψη ο πόνος ενός ζώου κατά τη διενέργεια ενός πειράματος, παρέχεται απόλυτη εγγύηση ότι το πείραμα αυτό θα δώσει καλά αποτελέσματα.
<P>
Επομένως, ας συνεχίσουμε την έρευνά μας και, ειδικότερα, ας συνεχίσουμε τη χρήση πειραμάτων στα ζώα. Ας διασφαλίσουμε, ειδικότερα, ότι η διεξαγωγή της έρευνας αυτής δεν θα μεταφερθεί εκτός Ευρώπης.
<SPEAKER ID="197" NAME="Luis Manuel Capoulas Santos" AFFILIATION="PSE">
(PT) Κύριε Πρόεδρε, κύριε Επίτροπε, κυρίες και κύριοι, η χρήση των ζώων για επιστημονικούς σκοπούς είναι ένα πολύ λεπτό ζήτημα το οποίο προκαλεί αμφιλεγόμενα και αντικρουόμενα συναισθήματα, κατά μία μόνο άποψη. Είναι αδύνατον να συζητήσουμε το ζήτημα αυτό αποκλειστικά από την οπτική γωνία της προστασίας των συμφερόντων και των δικαιωμάτων των ζώων. Είναι επίσης αδύνατον να συζητήσουμε το ζήτημα αυτό εξετάζοντας αποκλειστικά τα συμφέροντα της επιστήμης ή βασιζόμενοι στη λογική της αποκόμισης αποτελεσμάτων με το χαμηλότερο δυνατό κόστος.
<P>
Κανείς δεν μπορεί να αδιαφορεί για την ταλαιπωρία άλλων έμβιων όντων, πόσο μάλλον στην περίπτωση ζώων που μοιάζουν τόσο πολύ στον άνθρωπο όσο τα πρωτεύοντα. Εντούτοις, η ευαισθησία μας είναι ακόμη μεγαλύτερη όταν ερχόμαστε αντιμέτωποι με την οδύνη των ανθρώπων που προκαλείται από ατυχήματα, πολέμους ή νόσους. Προκειμένου να καταπολεμήσουμε τον πόνο δεν μπορούμε να αρνηθούμε στην επιστήμη τα μέσα τα οποία χρειάζεται, στα οποία περιλαμβάνεται και η χρήση ινδικών χοιριδίων.
<P>
" έκθεση αυτή επιδιώκει μια δυνητική ισορροπία μεταξύ της αντίφασης των αξιών και των συναισθημάτων που βιώνουμε, και αποκαλύπτει μια προσπάθεια συμβιβασμού, που δεν μπορεί παρά να εξυψώσει το ήθος του Κοινοβουλίου και των πιο αφοσιωμένων βουλευτών του. Ως εκ τούτου, συγχαίρω όσους συνεργάστηκαν μαζί μου περισσότερο σε αυτή τη συζήτηση - τον εισηγητή, Neil Parish, και τη σκιώδη εισηγήτρια της Ομάδας των Σοσιαλιστών στο Ευρωπαϊκό Κοινοβούλιο, Roselyne Lefrançois - για το εξαιρετικό τους έργο και την ομοφωνία την οποία κατάφεραν να επιτύχουν επί ενός τόσο δύσκολου και αμφιλεγόμενου ζητήματος.
<P>
" πολιτική μου ομάδα, η PSE, θα υπερψηφίσει επομένως αυτή την έκθεση και τις τροπολογίες με τις οποίες προσπαθήσαμε να τη βελτιώσουμε, με την πεποίθηση ότι θα συμβάλουμε, ως εκ τούτου, στη μείωση της ταλαιπωρίας των ζώων χωρίς να υποβιβάζουμε την επιστημονική πρόοδο για το καλό της ανθρώπινης υγείας και της βιωσιμότητας της ευρωπαϊκής έρευνας.
<SPEAKER ID="198" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, κύριε Επίτροπε, κυρίες και κύριοι, με προβληματίζει μεν η ταλαιπωρία των ζώων που χρησιμοποιούνται σε πειράματα, αλλά ταυτόχρονα γνωρίζω, ως ιατρός, ότι πρέπει να κάνουμε ό,τι είναι δυνατόν προκειμένου να παρέχουμε εμβόλια και φάρμακα στους ασθενείς μας το συντομότερο δυνατόν, για τη θεραπεία νέων και παλαιών νόσων. Θα ήθελα να ευχαριστήσω τους συνάδελφους βουλευτές, οι οποίοι κατάφεραν να επιτύχουν έναν πραγματικά ισορροπημένο συμβιβασμό ο οποίος σέβεται και τιμά τις δεοντολογικές αρχές οι οποίες αφορούν τη θεραπεία των ζώων ενώ ταυτόχρονα καθιστούν δυνατή τη συνέχιση των ερευνητικών προγραμμάτων. Κατά πρώτο και κύριο λόγο, η οδηγία αυτή αποστέλλει ένα σαφές πολιτικό μήνυμα, ήτοι ότι θέλουμε οι επιστήμονές μας να αναζητήσουν εναλλακτικές μεθόδους για την επαλήθευση της έρευνας νέων φαρμάκων, προκειμένου να ελαττωθεί ο αριθμός των ζώων και ο αριθμός των δοκιμών, ενώ παράλληλα να συμμορφώνονται με όλες τις πιθανές δεοντολογικές αρχές προκειμένου να αποφεύγεται η ταλαιπωρία των ζώων. Θα ήθελα να σας ευχαριστήσω όλους για αυτό το αποτέλεσμα.
<SPEAKER ID="199" NAME="Caroline Lucas" AFFILIATION="Verts/ALE">
Κύριε Πρόεδρε, δεν μπορώ να κρύψω το γεγονός ότι η έκθεση αυτή έχει απογοητεύσει σημαντικά όσους σκεφθήκαμε ότι ο εισηγητής, ο οποίος ήταν επίσης πρόεδρος της διακομματικής ομάδας για την καλή μεταχείριση των ζώων, ενδεχομένως να αποτύπωνε επιμελέστερα στην έκθεσή του αυτόν τον προβληματισμό για τα ζώα.
<P>
Είναι επομένως θεμελιώδους σημασίας να εγκριθούν ορισμένες καίριες τροπολογίες όταν θα διεξαχθεί η ψηφοφορία επί της έκθεσης αυτής. Συγκεκριμένα, η έκταση της αδειοδότησης πρέπει να ισχύει για όλα τα έργα, όχι μόνο για τα έργα βαριών και μέτριων διαδικασιών. Εάν αυτό δεν διασφαλισθεί, τότε αυτό θα σημαίνει ότι πολλές διαδικασίες που προκαλούν πόνο, αγωνία ή ταλαιπωρία θα παύσουν να αποτελούν αντικείμενο δεοντολογικής αναθεώρησης υποκείμενης σε κεντρική παρακολούθηση και ότι εν συνεχεία αυτό θα έχει ως αποτέλεσμα την υπονόμευση πολλών μέτρων που αναφέρονται στην πρόταση συνολικά.
<P>
Αλλά, εάν ψηφισθούν οι τροπολογίες μας, αυτό θα σημαίνει ότι θα υπάρξουν νέες προσπάθειες στον τομέα της έρευνας και των εναλλακτικών μεθόδων αντί των δοκιμών στα ζώα, κάτι το οποίο είναι ιδιαίτερα κρίσιμο όσον αφορά τη βασική και την ιατρική έρευνα. Οι τρέχουσες προσπάθειες εστιάζονται στις ρυθμιστικές δοκιμές, οι οποίες αντιστοιχούν σε μόλις 10% της χρήσης ζώων. Για το καλό της υγείας των ζώων και των ανθρώπων, είναι ουσιώδους σημασίας να τεθούν σε εφαρμογή το συντομότερο δυνατόν πιο σύγχρονες και αποτελεσματικές δοκιμές χωρίς τη χρήση ζώων.
<SPEAKER ID="200" NAME="Σταύρος Δήμας">
Μέλος της Επιτροπής. - (EL) Κύριε Πρόεδρε, θα ήθελα να ευχαριστήσω όλους τους ομιλητές για τις πολύ εποικοδομητικές τους συνεισφορές στην αποψινή συζήτηση. Επιτρέψτε μου να διατυπώσω σύντομες παρατηρήσεις για ορισμένες τροπολογίες. " Επιτροπή μπορεί να αποδεχθεί πολλές τροπολογίες, πλήρως, εν μέρει ή επί της αρχής. Στις τροπολογίες αυτές περιλαμβάνονται προτάσεις για τη βελτίωση της εμπιστευτικότητας των δεδομένων σχετικά με τις εγκαταστάσεις και το προσωπικό που εργάζεται με ζώα. Επίσης, περιλαμβάνονται προτάσεις για τακτική επανεξέταση της χρήσης μη ανθρώπινων πρωτευόντων θηλαστικών σε επίπεδο Ευρωπαϊκής Ένωσης.
<P>
Διατυπώθηκαν επίσης ανησυχίες σχετικά με τα κριτήρια κατάταξης της αυστηρότητας. Είμαι σε θέση να σας ανακοινώσω ότι πριν από τις θερινές διακοπές η Επιτροπή θα συγκαλέσει ομάδα εργασίας εμπειρογνωμόνων για να εξετάσει τον καθορισμό κατάλληλων κριτηρίων προς χρήση στην Ευρωπαϊκή Ένωση. Αναμφίβολα, πρέπει να διαφυλάξουμε την ισορροπία που επιτεύχθηκε και η οποία είναι αποτέλεσμα της διεξοδικής διαβούλευσης με τους άμεσα ενδιαφερόμενους, μεταξύ των αναγκών της βιομηχανίας και της προώθησης της έρευνας, αφενός, και της καλής διαβίωσης των ζώων, αφετέρου. Κατά συνέπεια πρέπει να διατηρηθούν οι περιορισμοί στη χρήση μη ανθρώπινων πρωτευόντων θηλαστικών όπως και η αρχή της αδειοδότησης και ανεξάρτητης δεοντολογικής αξιολόγησης παντός είδους έρευνας που αποτελούν βασικά στοιχεία αυτής της πρότασης. Ανακεφαλαιώνοντας, από τις 202 προταθείσες τροπολογίες, η Επιτροπή μπορεί να αποδεχθεί πλήρως, εν μέρει ή επί της αρχής τις 83. Θα διαβιβάσω στη γραμματεία του Κοινοβουλίου κατάλογο με τις λεπτομερείς θέσεις της Επιτροπής σχετικά με τις τροπολογίες.
<P>
Τέλος, κύριε Πρόεδρε, θα ήθελα να πω ότι πέρα από αυτή την πρόταση η οποία είναι πολύ σημαντική και για την οποία πρέπει να διατηρήσουμε την ισορροπία μεταξύ της ανάγκης για επιστημονική έρευνα και της βελτίωσης της ανθρώπινης υγείας, με ταυτόχρονη χρήση μεθόδων οι οποίες δεν είναι σκληρές για τα ζώα, πρέπει να πω ότι η Επιτροπή, καθ' όλο αυτό το διάστημα που είμαι Επίτροπος, έχει πάρει αρκετά μέτρα για την προστασία των ζώων. Σας υπενθυμίζω τη συζήτηση που είχαμε προηγουμένως για τις φώκιες, αλλά και τα πολύ δραστικά μέτρα και την αντίδραση την οποία έχουμε σχετικά με το κυνήγι της φάλαινας, όπως επίσης τα θέματα που σχετίζονται με το μη βιώσιμο κυνήγι, ιδίως την περίοδο της άνοιξης και τα μέτρα τα οποία για πρώτη φορά πήραμε ως Επιτροπή με ασφαλιστικά μέτρα για να αποτρέψουμε ακριβώς τέτοιες περιπτώσεις.
<P>
Κύριε Πρόεδρε, πραγματικά δεν μπορώ να αντιληφθώ πως με το σημερινό μας πολιτισμό μπορεί να συμβαδίζουν πρακτικές όπως είναι το κυνήγι της αλεπούς ή οι ταυρομαχίες ή οι κοκορομαχίες.
<SPEAKER ID="201" NAME="Neil Parish">
εισηγητής. - Κύριε Πρόεδρε, θα ήθελα να ευχαριστήσω πολύ τους βουλευτές για τις απόψεις τους και τον Επίτροπο για τις δικές του απόψεις.
<P>
Δικαίως ζητούμε την αναθεώρηση αυτής της νομοθεσίας. Ορθώς επιδιώκουμε να βελτιώσουμε, να μειώσουμε και να αντικαταστήσουμε τη διενέργεια πειραμάτων στα ζώα σε όσες περιπτώσεις είναι εφικτό. Ορθώς συνεχίζουμε με την ίδια ορμή. Τόσο οι οργανώσεις του κλάδου και οργανώσεις για την καλή μεταχείριση των ζώων πιστεύουν ότι αυτό είναι αναγκαίο.
<P>
Πρόκειται για ένα ζήτημα το οποίο πιστεύω ότι είναι υπεράνω πολιτικής και αποτελεί σε μεγάλο βαθμό ένα ηθικό ζήτημα το οποίο πρέπει να κατανοήσουμε σωστά. Εγώ τουλάχιστον είμαι πολύ απογοητευμένος - εάν ήταν εδώ θα του το έλεγα ευθέως - που ο Graham Watson μου επιτέθηκε προσωπικά στην ίδια μου την περιφέρεια, προσδίδοντας στο ζήτημα αυτό εξαιρετικά έντονο πολιτικό χαρακτήρα. Είναι λυπηρό, επειδή στο τέλος πρέπει να υποβάλουμε μια συνετή πρόταση.
<P>
Στην έκθεση αυτή συνετέλεσαν πολλή τεχνική εμπειρογνωμοσύνη και εργασία. " υποβολή αυτής της έκθεσης δεν έγινε απερίσκεπτα. Εργαστήκαμε σκληρά και προβήκαμε σε καλούς συμβιβασμούς. Επιδίωξα να συνενώσω όλες τις πλευρές, προκειμένου να υποβάλω μια έκθεση η οποία θα είναι δίκαιη για το Κοινοβούλιο, δίκαιη για την έρευνα και τη βιομηχανία και δίκαιη για την καλή μεταχείριση των ζώων. Σας προτρέπω όλους να τη στηρίξετε επειδή, εάν δεν ψηφισθεί, αντιμετωπίζουμε το ενδεχόμενο η έκθεση να καθυστερήσει για ορισμένα χρόνια, και αυτό θα ήταν επιζήμιο για τη βιομηχανία και την καλή μεταχείριση των ζώων. Προτρέπω, λοιπόν, όλους τους βουλευτές να την ψηφίσουν.
<P>
Εάν εδώ υπάρχουν ομάδες οι οποίες αποφασίζουν να την καταψηφίσουν, πιστεύω ότι μακροπρόθεσμα το μόνο που θα γίνει είναι να καθυστερήσει μια καλή πρόταση, μία πρόταση η οποία θα συμβάλει στη διασφάλιση διεξαγωγής έρευνας στην Ευρωπαϊκή Ένωση για τον έλεγχο των νόσων και την ανακάλυψη νέων φαρμάκων, μειώνοντας παράλληλα τον αριθμό των ζώων που πρέπει να χρησιμοποιούμε και ενισχύοντας ουσιαστικά το Ευρωπαϊκό Κέντρο για την Επικύρωση Εναλλακτικών Μεθόδων όσον αφορά την αναζήτηση εναλλακτικών μεθόδων. Επομένως, προτρέπω όλους τους βουλευτές να την υπερψηφίσουν, επειδή το πρωί θέλουμε το αποτέλεσμα να είναι πραγματικό ηχηρό.
<SPEAKER ID="202" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο (Τρίτη, 5 Μαΐου 2009).
<P>
Γραπτές δηλώσεις (άρθρο 142 του Κανονισμού)
<SPEAKER ID="203" NAME="Šarūnas Birutis  " AFFILIATION="ALDE">
γραπτώς. - (LT) Το σχέδιο έκθεσης της Επιτροπής στηρίζει σθεναρά την ανάπτυξη μιας πιο φιλικής προσέγγισης με βάση την καλή μεταχείριση των ζώων στο ζήτημα της χρήσης ζώων σε επιστημονικά πειράματα. Αυτό δείχνει τη δέσμευση της Επιτροπής στον τελικό στόχο της κατάργησης των πειραμάτων στα ζώα.
<P>
" Ευρωπαϊκή Ένωση θα πρέπει να εργαστεί προς την επίτευξη αυτού του στόχου. Το Ευρωπαϊκό Κοινοβούλιο κατέστησε σαφή την πεποίθησή του ότι θα πρέπει να γίνουν περισσότερα για την επίτευξη του τελικού στόχου της κατάργησης της χρήσης ζώων σε επιστημονικά πειράματα εν γένει.
<P>
Εντούτοις, ενώ αυτός παραμένει ο τελικός στόχος, δεν είμαστε ακόμη σε θέση να καταργήσουμε συνολικά τα πειράματα στα ζώα. Εξακολουθεί να υπάρχει ένα τεράστιο κενό στην ανάπτυξη εναλλακτικών μεθόδων δοκιμής χωρίς τη χρήση ζώων. Ενώ συνεχίζουμε να στηρίζουμε αυτόν τον στόχο, θα ήταν ασύνετο και ενδεχομένως επικίνδυνο για την ανθρώπινη υγεία να ορίσουμε μια ημερομηνία μετά την οποία οι δοκιμές στα ζώα ή οι δοκιμές σε συγκεκριμένες κατηγορίες ζώων, όπως τα μη ανθρώπινα πρωτεύοντα, δεν θα μπορούν πλέον να διεξάγονται. Οι δημοσκοπήσεις τείνουν να στηρίζουν αυτή την προσέγγιση και δεν είναι δυνατόν να αγνοηθούν.
<SPEAKER ID="997" NAME="Daciana Octavia Sârbu  " LANGUAGE="RO">
Θα ήθελα πρώτα απ' όλα να συγχαρώ την Ευρωπαϊκή Επιτροπή για την πρότασή της να αναθεωρήσει την οδηγία 86/609/ΕΟΚ, αλλά λυπούμαι που ο εισηγητής δεν πρότεινε περισσότερο φιλόδοξους στόχους.
<P>
Πιστεύω ότι πρέπει να επενδύσουμε περισσότερα στην έρευνα για την εξεύρεση εναλλακτικών μεθόδων αντί της χρήσης ζώων για επιστημονικούς σκοπούς. Πρέπει να υποχρεώσουμε τα εργαστήρια να καταφεύγουν στη χρήση ζώων για επιστημονικά πειράματα όσο το δυνατόν λιγότερο, ιδίως στη χρήση άγριων ζώων που έχουν αιχμαλωτιστεί.
<P>
Αντιτίθεμαι σθεναρά στη χρήση μη ανθρώπινων πρωτευόντων για βιοϊατρική έρευνα, με εξαίρεση τις περιπτώσεις στις οποίες είναι αναγκαίο να χρησιμοποιηθούν αποκλειστικά σε πειράματα που αφορούν κλινικές παθήσεις οι οποίες απειλούν τη ζωή του ανθρώπου ή προκαλούν σοβαρή αναπηρία.
<P>
Από δεοντολογικής απόψεως, επιβάλλεται να οριστεί ένα ανώτατο όριο πόνου, ταλαιπωρίας και αγωνίας, πέρα από το οποίο τα ζώα δεν πρέπει σε καμία περίπτωση να υποβάλλονται σε επιστημονικές διαδικασίες. Βάσει αυτού, η διεξαγωγή πειραμάτων που οδηγούν σε μεγάλο και ενδεχομένως παρατεταμένο πόνο, ταλαιπωρία ή αγωνία, πρέπει να καταργηθεί.
<P>
Γνωρίζω ότι η δημόσια υγεία είναι ύψιστης σημασίας, αλλά δεν πρέπει να επιτρέπουμε να υποβάλλονται τα ζώα σε ακραίες καταστάσεις ταλαιπωρίας προκειμένου να δοκιμάζονται θεραπείες.
<P>
Στηρίζω επίσης την τροπολογία η οποία ορίζει ότι η οδηγία δεν πρέπει να αποτελεί εμπόδιο για τα κράτη μέλη που επιθυμούν να εφαρμόσουν ή να εγκρίνουν πιο αυστηρά εθνικά μέτρα με στόχο τη βελτίωση της ευημερίας και της προστασίας των ζώων που χρησιμοποιούνται για επιστημονικούς σκοπούς.

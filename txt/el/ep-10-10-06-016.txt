<CHAPTER ID="016">
Επιβολή προστίμων από την Επιτροπή σε υποθέσεις παράβασης των αντιμονοπωλιακών κανόνων (συζήτηση)
<SPEAKER ID="221" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επιβολή προστίμων από την Επιτροπή σε υποθέσεις παράβασης των αντιμονοπωλιακών κανόνων.
<SPEAKER ID="222" NAME="Michel Barnier" LANGUAGE="FR">
Κυρία Πρόεδρε, όπως πάντα, είναι μεγάλη χαρά να βρίσκομαι εδώ μαζί σας μέρα και νύχτα, και μιλώ εξ ονόματος του συναδέλφου και φίλου, κ. Almunia, ο οποίος δεν δύναται να παρευρίσκεται σήμερα, διότι παρίσταται αυτήν τη στιγμή στο δείπνο εργασίας μεταξύ της Κίνας και της Ευρωπαϊκής Ένωσης. Το Σώμα σας ζήτησε από την Επιτροπή να παρουσιάσει την πολιτική της σχετικά με την επιβολή προστίμων, στο πλαίσιο της καταπολέμησης των αντιανταγωνιστικών πρακτικών. Χαίρομαι ιδιαίτερα, λοιπόν, που προβαίνω στην εν λόγω παρουσίαση.
<P>
Όπως γνωρίζετε, η Επιτροπή δεσμεύεται για την καταπολέμηση των αντιανταγωνιστικών πρακτικών και την επιβολή κυρώσεων έναντι αυτών όταν έχουν επιπτώσεις για τις εταιρείες και τους καταναλωτές στην εσωτερική αγορά.
<P>
Το βασικότερο εργαλείο που διαθέτουμε είναι η εξουσία μας να επιβάλλουμε πρόστιμα στις εταιρείες που συμμετέχουν σε αυτά τα καρτέλ, οι οποίες υιοθετούν περιοριστικές επιχειρηματικές πρακτικές ή καταχρώνται τη δεσπόζουσα θέση τους. Αυτά τα πρόστιμα είναι προκαθορισμένα σύμφωνα με τις κατευθυντήριες γραμμές μας που αφορούν τη μέθοδο καθορισμού των προστίμων. " έκδοση που ισχύει σήμερα εγκρίθηκε πριν από μόλις τέσσερα έτη.
<P>
Παρέχουμε επίσης μειωμένα πρόστιμα για τις εταιρείες που είναι πρόθυμες να συνεργαστούν κατά τις έρευνές μας, για παράδειγμα, όταν εφιστούν την προσοχή μας στην ύπαρξη ενός καρτέλ, καθώς και για τις εταιρείες που συμφωνούν με την επίτευξη συμβιβασμού με την Επιτροπή. Αυτό εξοικονομεί πολύ χρόνο και πόρους για όλα τα εμπλεκόμενα μέρη. Σε κάθε περίπτωση, οι εταιρείες δεν μπορούν να υποχρεωθούν να διαθέσουν περισσότερο από το 10% του συνολικού ετήσιου κύκλου εργασιών τους, που αποτελεί το ανώτατο όριο των προστίμων που μπορούν να επιβληθούν.
<P>
Επομένως, αξιότιμοι βουλευτές, τα πρόστιμα αποτελούν το βασικότερο εργαλείο μας. Ωστόσο, η εισαγωγή κυρώσεων έναντι μεμονωμένων ατόμων δεν πρέπει να αποκλεισθεί στο μέλλον, ιδίως διοικητικών κυρώσεων. Αρκετά κράτη μέλη εγκρίνουν στην πραγματικότητα τέτοιου είδους κυρώσεις. Θέλουμε να εξετάσουμε προσεκτικά τις νομικές και πολιτικές επιπτώσεις αυτού του είδους ανάπτυξης.
<P>
Υπάρχει ανάγκη για επίσημο νομικό πλαίσιο; Το άρθρο 23 του κανονισμού (ΕΚ) αριθ. 1/2003 του Συμβουλίου παρέχει τη νομική βάση για τα πρόστιμα που επιβάλλονται από την Επιτροπή αλλά όχι και τις κατευθυντήριες γραμμές σχετικά με τη μέθοδο επιβολής προστίμων. Το άρθρο 23 ορίζει τις βασικές αρχές, συμπεριλαμβανομένου του ανώτατου ορίου βάσει του κύκλου εργασιών, το οποίο μόλις ανέφερα, ενώ οι κατευθυντήριες γραμμές παρέχουν λεπτομερείς οδηγίες σχετικά με τον τρόπο εφαρμογής τους.
<P>
" ύπαρξη ευρέος πεδίου πιθανών κυρώσεων που καθορίζονται βάσει της νομοθεσίας, καθώς και διοικητικών κατευθυντήριων γραμμών σχετικά με τη μέθοδο καθορισμού του οριστικού προστίμου αποτελεί μια σχετικά τυπική διαδικασία σε πολλά ευρωπαϊκά νομικά συστήματα. Αυτό ισχύει για τη Γερμανία, το "νωμένο Βασίλειο και τις Κάτω Χώρες όσον αφορά την εφαρμογή των κανόνων ανταγωνισμού. Βάσει της κατάστασης αυτής, δεν βλέπουμε κανέναν λόγο για να προτείνουμε νέα νομοθεσία σχετικά με τα πρόστιμα που επιβάλλονται από την Ευρωπαϊκή Ένωση σε περιπτώσεις που αφορούν τον ανταγωνισμό.
<P>
Το δεύτερο ερώτημα είναι κατά πόσον πρέπει να αναθεωρηθούν οι κατευθυντήριες γραμμές προτού εξετασθεί το επίπεδο των επιβαλλόμενων προστίμων. Θα ήθελα να σας δώσω μια ιδέα του κόστους των καρτέλ στην ευρωπαϊκή οικονομία. Σύμφωνα με τις εκτιμήσεις μας, οι ζημίες που προκλήθηκαν από τα 18 καρτέλ που εξαρθρώθηκαν μεταξύ του 2005 και του 2007 ανήλθαν σε σχεδόν 8 δισ. ευρώ. Οι έρευνες έχουν δείξει επίσης ότι τα καρτέλ οδήγησαν σε αύξηση των τιμών σε ποσοστό 10-30%, μια δελεαστική προοπτική στην οποία θα ήταν δύσκολο να αντισταθεί κανείς χωρίς την αυστηρή επιβολή της νομοθεσίας σχετικά με τον ανταγωνισμό, που είναι η δουλειά μας.
<P>
Τα πρόστιμά μας ορίζονται σε επίπεδο που τιμωρεί με δίκαιο τρόπο παράνομες συμπεριφορές του παρελθόντος. Είναι υψηλά αλλά αντικατοπτρίζουν τις ζημίες που προκλήθηκαν και τα παράνομα κέρδη που επετεύχθησαν από μέλη του καρτέλ. Τα πρόστιμά μας πρέπει επίσης να αποτρέψουν ουσιαστικά τις εταιρείες από το να ασκήσουν τέτοιου είδους αντιανταγωνιστικές πρακτικές στο μέλλον. Αυτός είναι ο λόγος για τον οποίο, επαναλαμβάνω, δεν βλέπουμε κανένα λόγο να αναθεωρήσουμε τις κατευθυντήριες γραμμές του 2006 σχετικά με τη μέθοδο ορισμού των προστίμων.
<P>
Το τρίτο και τελικό ερώτημα είναι κατά πόσον πρέπει να μειωθούν τα πρόστιμα κατά τη διάρκεια της κρίσης. Να είστε βέβαιοι ότι εξετάζουμε πολύ προσεκτικά τη χρηματοπιστωτική κατάσταση των εταιρειών που, σε ορισμένες περιπτώσεις, ισχυρίζονται ότι δεν είναι σε θέση να πληρώσουν, και ότι έχουμε μειώσει σε σημαντικό βαθμό τα πρόστιμά μας για αρκετές από αυτές. Για παράδειγμα, κατά τη διάρκεια πρόσφατων αποφάσεων σχετικά με είδη υγιεινής για το μπάνιο, ή χάλυβα υψηλής αντοχής, επιβάλαμε μειώσεις που κυμαίνονταν από 25 έως 75%.
<P>
Δεν μας συμφέρει, αξιότιμοι βουλευτές, να εξαιρούμε εταιρείες από την αγορά. Για την ακρίβεια, ισχύει ακριβώς το αντίθετο. Οι κανόνες που αφορούν τον ανταγωνισμό εφαρμόζονται συχνά με σκοπό να επιτρέψουν σε νέες εταιρείες να εισέλθουν στην αγορά και να εκτελέσουν τις κανονικές εργασίες τους υπό ίσους όρους ανταγωνισμού.
<SPEAKER ID="223" NAME="Klaus-Heiner Lehne" LANGUAGE="DE">
Κυρία Πρόεδρε, κύριε Επίτροπε, καταρχάς θα ήθελα να ευχαριστήσω την Επιτροπή για την ευελιξία που μόλις επέδειξε. Ο Επίτροπος κ. Barnier αναφέρθηκε στο γεγονός ότι, σε ορισμένες βιομηχανίες, στην κατασκευαστική βιομηχανία, δεδομένης της μεγάλης οικονομικής πτώσης που σημειώθηκε στον κλάδο, υπήρξε σημαντική κινητικότητα ως προς τον καθορισμό των προστίμων και τη χορήγηση -δεν μπορούμε να πούμε "αποζημιώσεων" δυνατότητας καθυστέρησης των πληρωμών. Πιστεύω ότι αυτό αποτελεί εύλογη αντίδραση από την πλευρά της Επιτροπής, δεδομένης της ιδιαίτερης οικονομικής κατάστασης στην οποία βρίσκονται πολλές εταιρείες. Ανεξαρτήτως, ωστόσο, αυτής της ευπρόσδεκτης ευελιξίας από την πλευρά της Επιτροπής, υπάρχει εντούτοις σαφώς ανάγκη να τεθεί το θεμελιώδες ερώτημα αν το σύστημα καθορισμού των προστίμων που εξετάζουμε επί του παρόντος εξακολουθεί να ανταποκρίνεται, κατά κάποιον τρόπο, στις αρχές του κράτους δικαίου.
<P>
Τολμώ να πω ότι υπάρχουν ορισμένες αμφιβολίες ως προς αυτό. Ο λόγος είναι ότι, κατά τη θέσπιση ενός τόσο ευρέος πλαισίου καθορισμού χωρίς να έχουν ορισθεί συγκεκριμένα κριτήρια στο ίδιο το νομοθετικό μέσο, ο κανονισμός (ΕΚ) αριθ. 1/2003 του Συμβουλίου παρέχει σαφώς στην Επιτροπή τόσο μεγάλη ελευθερία που θα υποψιαζόταν κανείς ότι οι αποφάσεις πίσω από αυτόν δεν βασίζονται απαραιτήτως στη νομοθεσία, αλλά θα μπορούσαν αντιθέτως να περιλαμβάνουν σε πολύ μεγάλο βαθμό ορισμένα στοιχεία τύχης. Δυστυχώς, το Ευρωπαϊκό Γενικό Δικαστήριο έχει επιτρέψει μέχρι στιγμής αυτήν την πρακτική και αυτήν τη μέθοδο καθορισμού και δεν έχει ασκήσει συναφώς κριτική.
<P>
Φαντάζομαι, ωστόσο -και βρισκόμαστε αντιμέτωποι με μια διαφοροποιημένη κατάσταση, καθόσον θα προσχωρήσουμε πολύ σύντομα στην Ευρωπαϊκή Σύμβαση των Δικαιωμάτων του Ανθρώπου και η Συνθήκη της Λισαβόνας κατέστησε πλέον δεσμευτικό τον Χάρτη των Θεμελιωδών Δικαιωμάτων- ότι είναι πιθανή η τροποποίηση της νομολογίας βάσει των ανωτέρω. Θεωρώ, ως εκ τούτου, ότι πρέπει πραγματικά να επιστηθεί προσοχή σε αυτό και επικροτώ το γεγονός ότι η Επιτροπή εξετάζει το ενδεχόμενο να αναθεωρήσει τις διατάξεις του κανονισμού (ΕΚ) αριθ. 1/2003 του Συμβουλίου στον εν λόγω τομέα όσον αφορά τα κριτήρια και άλλα είδη κυρώσεων, καθιστώντας τις διατάξεις περισσότερο συγκεκριμένες και θεσπίζοντας αυστηρότερα κριτήρια, μεταξύ άλλων και σε σχέση με τα μέτρα που θα ορισθούν σε σχέση με τα πρόστιμα. Προσωπικά, πιστεύω ότι αυτό είναι αναγκαίο προκειμένου να αντιμετωπισθούν τα ελλείμματα του κράτους δικαίου που εντοπίζουν πολλοί εμπειρογνώμονες στην Ευρώπη.
<SPEAKER ID="224" NAME="Antolín Sánchez Presedo" LANGUAGE="ES">
Κυρία Πρόεδρε, κύριε Επίτροπε, το θέμα των προστίμων είναι πολύ σημαντικό. Αφορά την απάντηση σε αντιανταγωνιστικές συμπεριφορές, και αυτή η απάντηση πρέπει να είναι αποτελεσματική και δυναμική. Μια ανίσχυρη, ανεπαρκής απάντηση θα αποτελέσει κίνητρο και ερέθισμα για παραβάσεις. Ως εκ τούτου, τα πρόστιμα πρέπει να αποτρέπουν εκείνους που παραβαίνουν τους κανόνες αλλά και να δρουν ως γενικό αποτρεπτικό μέσο για όλους τους φορείς. Πρέπει να καταστεί σαφές ότι ο αθέμιτος ανταγωνισμός δεν πρόκειται να παράσχει κανένα πλεονέκτημα ή όφελος προς εκείνους που επιδίδονται σε αυτόν.
<P>
Είναι αλήθεια ότι η Επιτροπή διαθέτει μεγάλη διακριτική ευχέρεια κατά την επιβολή των προστίμων. Ωστόσο, ευχέρεια δεν σημαίνει να φέρεται κανείς αυθαίρετα, διότι υπάρχουν κανόνες, όρια και κριτήρια, υπάρχει μια διαδικασία με εγγυήσεις και, σε κάθε περίπτωση, υπάρχει δικαστικός έλεγχος.
<P>
" Συνθήκη, ο κανονισμός (ΕΚ) αριθ. 1/2003, οι κατευθυντήριες γραμμές του 2006 και η ανακοίνωση σχετικά με το πρόγραμμα επίδειξης επιείκειας -και αυτή του 2006- συνιστούν όλα ένα πλαίσιο που λειτουργεί σχετικά καλά.
<P>
Το σύστημα θα μπορούσε, ωστόσο, να βελτιωθεί. " εμπειρία όσον αφορά την εφαρμογή του συστήματος, οι συστάσεις των ειδικών και οι προβληματισμοί που εκφράζονται εύλογα από τα θεσμικά όργανα και ορισμένους φορείς μάς συστήνουν να αντιμετωπίσουμε ορισμένα ζητήματα. " διαφάνεια και η προβλεψιμότητα θα μπορούσαν να βελτιωθούν και ο αντίκτυπός τους στις μικρομεσαίες επιχειρήσεις, στην απασχόληση και στη βιωσιμότητα των επιχειρήσεων θα μπορούσε επίσης να συζητηθεί. " ευελιξία όσον αφορά το ύψος του ποσού και τις πληρωμές πρέπει επίσης να ληφθεί υπόψη, από κοινού με τη σύνδεση με προγράμματα επίδειξης επιείκειας, όπως και τρόποι αντιμετώπισης των διαφορών μεταξύ των συστημάτων στα διάφορα κράτη μέλη.
<P>
Επιπλέον, το σύστημα θα ολοκληρωνόταν αν προσετίθεντο και άλλα σχετικά εργαλεία: για παράδειγμα, εστίαση στην ατομική ευθύνη, εξέταση άλλων τρόπων διόρθωσης -όχι μόνο για να μπει τέλος στην αντιανταγωνιστική συμπεριφορά, αλλά και για να αποφευχθεί τυχόν επανάληψή της- και υποβολή ιδιωτικών αγωγών αποζημίωσης τόσο για μεμονωμένα άτομα όσο και για ομάδες.
<P>
Όλα αυτά τα ζητήματα πρέπει να αντιμετωπισθούν ενεργά, συστηματικά και θετικά, χωρίς να αμφισβητείται ο τρόπος λειτουργίας της πολιτικής ανταγωνισμού.
<SPEAKER ID="225" NAME="Sophia in 't Veld" LANGUAGE="EN">
Κυρία Πρόεδρε, συμφωνώ με πολλά από όσα ειπώθηκαν από τους προηγούμενους ομιλητές. Επικροτώ τη δήλωση του κ. Επιτρόπου διότι, αν άκουσα προσεκτικά, η Επιτροπή είναι ουσιαστικά ανοικτή στο αίτημα του Κοινοβουλίου, το οποίο συμπεριελήφθη στην περσινή έκθεση σχετικά με την πολιτική ανταγωνισμού, για περισσότερο εξελιγμένη δέσμη εργαλείων όσον αφορά τις αντιμονοπωλιακές πολιτικές.
<P>
" εστίαση αφορούσε κυρίως τα πρόστιμα και το μέγεθος αυτών, αλλά θα πρέπει να προσέξουμε ώστε αυτή να μην μετατραπεί σε ιδεολογικού χαρακτήρα συζήτηση. Το αντικείμενό της είναι σε πολύ μεγάλο βαθμό η ύπαρξη μιας δέσμης εργαλείων που θα αποτρέπουν τις αντιανταγωνιστικές πρακτικές. Όπως ορθώς επισημάνατε, οι ζημίες για την οικονομία μας αλλά και τους καταναλωτές είναι σημαντικές. Θεωρώ ότι τα πρόστιμα πρέπει να είναι εύλογα αλλά, εάν οι εταιρείες διαμαρτύρονται για τα πρόστιμα, τότε το μόνο που δεν πρέπει να κάνουν είναι να συμμετέχουν σε καρτέλ. Αυτή είναι η καλύτερη εγγύηση ότι δεν θα έρθουν αντιμέτωποι με υπερβολικά υψηλά πρόστιμα.
<P>
Πέρσι, ζητήσαμε από την Επιτροπή να υποβάλει προτάσεις για περισσότερο εξελιγμένα μέσα. Σας ζητήσαμε να υποβάλετε προτάσεις που θα κάλυπταν ζητήματα όπως η ατομική ευθύνη (την οποία αναφέρατε), η διαφάνεια και η λογοδοσία των εταιρειών, οι λιγότερο χρονοβόρες διαδικασίες, το δικαίωμα στην υπεράσπιση και τη δέουσα διαδικασία, και οι μηχανισμοί που διασφαλίζουν την αποτελεσματική λειτουργία των εφαρμογών επίδειξης επιείκειας, αλλά και τα προγράμματα εταιρικής συμμόρφωσης και η εκπόνηση ευρωπαϊκών προτύπων. Θα ήθελα να μάθω αν η Επιτροπή σκοπεύει να υποβάλει τέτοιες προτάσεις. Συνειδητοποιούμε ότι αυτό είναι πολύ περίπλοκο, εξετάζοντας τις αρμοδιότητες σε εθνικό επίπεδο και σε επίπεδο ΕΕ. Ωστόσο, θεωρώ ότι συμμεριζόμαστε τον κοινό στόχο να καταστήσουμε την αγορά λειτουργική.
<SPEAKER ID="226" NAME="Jean-Paul Gauzès" AFFILIATION="PPE">
(FR) Κυρία Πρόεδρε, κύριε Επίτροπε, θυμάμαι ότι πριν από λίγα χρόνια είχα ρωτήσει την τότε αρμόδια Επίτροπο σε θέματα ανταγωνισμού εάν είχε υπόψη της τυχόν αξιολόγηση που να είχε πραγματοποιηθεί σχετικά με την αποτελεσματικότητα των προστίμων για τους καταναλωτές, και εν προκειμένω, η τότε Επίτροπος είχε αναφέρει κατά την έναρξη της συνεδρίασης της επιτροπής μας ότι η ίδια είχε κατορθώσει να πάρει πίσω με νύχια και με δόντια εκατομμύρια ευρώ σε πρόστιμα. Και έτσι, η απάντηση ήταν ότι το ενδεχόμενο αυτό δεν είχε εξετασθεί. Φαίνεται ότι, από τότε, εκπονήσατε μελέτες για να διαπιστώσετε τις ζημιές που έχουν σημειωθεί.
<P>
Ωστόσο, θα ήθελα να επιστήσω την προσοχή σας σε δύο ζητήματα. Το πρώτο είναι ότι οι τιμές είναι σταθερές βάσει του κύκλου εργασιών ενός ομίλου. Ωστόσο, η εταιρεία που ενδέχεται να παραβίασε τους κανόνες ανταγωνισμού, πράγμα που δεν επικροτώ, μπορεί να είναι μια μικρή εταιρεία στο εσωτερικό του ομίλου. Αυτό είναι που με απασχολεί, ιδίως όταν εμπλέκονται ξεχωριστά νομικά πρόσωπα.
<P>
Κατά δεύτερον, κύριε Επίτροπε, και αυτό το είπατε εσείς και όχι η συνάδελφός σας, αναφέρεστε συχνά στην ανάγκη πρόληψης, λέγοντας ότι η πρόληψη είναι καλύτερη από την καταστολή και, σε κάθε περίπτωση, περισσότερο αποτελεσματική. Επομένως, το ερώτημα που θέτω είναι κατά πόσον αυτά τα τεράστια πρόστιμα, τα οποία δημοσιεύονται πάντα στα πρωτοσέλιδα των εφημερίδων στις οποίες επιβάλλονται, διαδραματίζουν ουσιαστικά οποιονδήποτε ρόλο όσον αφορά την πρόληψη. Και διερωτώμαι μήπως θα ήταν περισσότερο αποτελεσματικό ως προς την πρόληψη να επικεντρωθούμε περισσότερο στον αριθμό των ελέγχων αντί για το επίπεδο των προστίμων.
<P>
Όπως συνέβη πρόσφατα στη Γαλλία, είναι σαφές ότι μπορούν να επιβληθούν ποινές για χρηματικά ποσά, η αποπληρωμή των οποίων απαιτεί 4 ή 5.000 χρόνια. Θεωρώ ότι δεν πρέπει να πάθουμε εμμονή με τα ποσά αυτά. Πρέπει να εξετάσουμε συγκεκριμένα τις επιπτώσεις στην εταιρεία, σε μια εποχή αβέβαιων οικονομικών συνθηκών.
<P>
" αποφυγή των κανόνων ανταγωνισμού δεν είναι σωστή. Είναι σωστό να επιβάλλεται πρόστιμο, αλλά το πρόστιμο αυτό πρέπει να είναι πραγματικά αναλογικό, και αυτός είναι ο λόγος που θέλαμε να ξέρουμε κατά πόσον η Επιτροπή θα αναθεωρήσει τους κανόνες της. Νομίζω ότι είπατε ότι κάτι τέτοιο δεν πρόκειται να συμβεί, και αυτό είναι κρίμα.
<SPEAKER ID="227" NAME="Peter Skinner" AFFILIATION="S&amp;D">
(EN) Κυρία Πρόεδρε, δεν είμαι ενήμερος για εταιρείες που χρειάζονται 400 χρόνια για να αποπληρώνουν χρηματικά πρόστιμα, αλλά ένα τέτοιο μέτρο είναι μάλλον δρακόντειο. Εντούτοις, κύριε Επίτροπε, συνειδητοποιώ ότι ούτε εσείς είστε κατ' ανάγκη σε θέση να χαράξετε απόψε πολιτική χωρίς προηγούμενη εξέταση. Για τον σκοπό αυτόν, θα υποβάλω ερωτήσεις στον Επίτροπο κ. Almunia σχετικά με τα ζητήματα για τα οποία συζητούμε απόψε.
<P>
Θα ήθελα να αναφερθώ εν συντομία σε δύο σημεία. Καταρχάς, θα ήθελα να ζητήσω από την Επιτροπή να παράσχει τις αξιολογήσεις αντικτύπου για τις κατευθυντήριες γραμμές του 2006. Όπως αντιλαμβάνομαι, το προσωπικό του κ. Almunia έχει ήδη αναφέρει ότι αυτό μπορεί να γίνει. Ανυπομονώ να τις δω. Ίσως χρειάζομαι απλώς να ενημερωθώ για τις τελευταίες εξελίξεις, αλλά θα ανακουφιζόμουν σε μια τέτοια περίπτωση.
<P>
Κατά δεύτερον, ακούσαμε απόψε ότι όλη η εστίαση αφορά τα πρόστιμα - και τα πρόστιμα που επιβάλλονται στις εταιρείες που παραβιάζουν τους όρους του ανταγωνισμού. Μπορεί να υπάρχει μια κάποια κλιμάκωση των προστίμων, αλλά αυτό δεν φαίνεται να τις αποτρέπει. Εξακολουθούν να το κάνουν.
<P>
Ίσως χρειαστεί να είμαστε εφευρετικοί σε ό,τι κάνουμε. Στην περίπτωση του καθορισμού των τιμών, για παράδειγμα, πολύ συχνά μικρές επιχειρήσεις που δραστηριοποιούνται σε μεταγενέστερες εφαρμογές μπορεί να πλήττονται από τις συνέπειες των εταιρειών που το έκαναν και, χωρίς να φταίνε οι ίδιες, επωμίζονται τα συγκεκριμένα πρόστιμα.
<P>
Μήπως πρέπει να σκεφτεί η Επιτροπή για λίγο τις κοινωνικές επιπτώσεις; Μήπως πρέπει να εξετάσει η Επιτροπή το ενδεχόμενο να εγκρίνει διαφορετικές προσεγγίσεις; Για παράδειγμα, στο "νωμένο Βασίλειο, οι ρυθμίσεις επιτρέπουν την απομάκρυνση των διευθυντών αντί για την επιβολή προστίμων, κάτι που αντιμετωπίζει ουσιαστικά τους δράστες και επιτρέπει την επιβίωση του ανθρώπινου δυναμικού και των εταιρειών - μια ευφυής φιλοσοφία ενδεχομένως, από την οποία θα μπορούσαμε να δανειστούμε στοιχεία ως πρότυπο αυτού που θα μπορούσαμε να κάνουμε, ή έστω ως πιλότο.
<P>
Υπάρχουν και άλλα παραδείγματα -όπως ακούσαμε από διάφορους ομιλητές, από άλλες χώρες- όπου είμαι βέβαιος ότι θα μπορούσαμε να κάνουμε το ίδιο. Εάν ακολουθήσουμε έξυπνη τακτική εν προκειμένω, μπορούμε να κάνουμε πολλά ώστε να διασφαλίσουμε ότι το ανθρώπινο δυναμικό των εταιρειών δεν θα πληγεί εξίσου από τις κακές πρακτικές των διευθυντών που υιοθετούν αυτήν τη φιλοσοφία των καρτέλ.
<SPEAKER ID="228" NAME="Catherine Stihler" AFFILIATION="S&amp;D">
(EN) Κυρία Πρόεδρε, θα είμαι σύντομη. Θα ήθελα να επικροτήσω όσα είπαν οι συνάδελφοι απόψε. " εξουσία που διαθέτουμε αναφορικά με την επιβολή προστίμων σε περιπτώσεις παράβασης των αντιμονοπωλιακών κανόνων αποτελεί πραγματική εξουσία διάλυσης των καρτέλ, αποτροπής των αντιανταγωνιστικών πρακτικών και θέσης του καταναλωτή σε προτεραιότητα.
<P>
Θα ήθελα να θέσω τρία ερωτήματα στην Επιτροπή, όπως έκαναν ο κ. Gauzès και άλλοι. Καταρχάς, τι μπορούμε να κάνουμε καλύτερα όσον αφορά την πρόληψη; Κατά δεύτερον, εξετάζουμε -όπως είπε ο κ. Skinner- τις βέλτιστες πρακτικές στα διάφορα κράτη μέλη; " πρόταση του κ. Skinner αναφορικά με τη συνενοχή των διοικητικών συμβουλίων και το τι μπορούμε να κάνουμε σε σχέση με τους διευθυντές έχει ουσιαστική σημασία. Κατά τρίτον, μπορούμε να έχουμε ένα χρονοδιάγραμμα για τις μελλοντικές προτάσεις;
<SPEAKER ID="229" NAME="Seán Kelly" AFFILIATION="PPE">
(EN) Κυρία Πρόεδρε, τα άρθρα 81, 101 και 102 αφορούν όλα αυτά τα ζητήματα αναφερόμενα στα καρτέλ, στον καθορισμό των τιμών, στην εξοντωτική τιμολογιακή πολιτική, κτλ. Σίγουρα είναι κάτι που πρέπει να μας απασχολήσει, αλλά συχνά, είναι δύσκολο να αποδειχθεί ότι όντως συμβαίνουν. Για παράδειγμα, έχω εδώ έναν τίτλο που αναφέρει "Αντιμονοπωλιακή νομοθεσία: οι τιμές των αυτοκινήτων μειώθηκαν ελάχιστα μόλις το 2009", ενώ οι τιμές για επισκευές και συντήρηση εξακολουθούν να αυξάνονται παρά την κρίση, παρά τη μείωση των μισθών και παρά τον αποπληθωρισμό, αντί για πληθωρισμό. Είναι αυτό καρτέλ;
<P>
Στην ίδια μου τη χώρα, εάν υπάρξει μια ελαφριά βροχόπτωση, η τιμή των βοοειδών μειώνεται αυτόματα. Θεωρώ ότι είναι οπωσδήποτε ανάγκη να εξετασθούν οι κατευθυντήριες γραμμές, τόσο όσον αφορά τον καθορισμό τάσεων για μακροχρόνιο διάστημα όσο και όσον αφορά τις πραγματικές τιμωρίες που πρόκειται να επιβάλλετε. Θεωρώ ότι ο κ. Skinner υπέβαλε μια πολύ ενδιαφέρουσα πρόταση όταν είπε "κάντε τους διευθυντές να πληρώσουν". Θα έλεγα ότι πρέπει να έχουμε και ένα πρόστιμο: κάντε και τα δύο. Σίγουρα πρέπει να γίνουν πολλά, αλλά κινούμαστε προς τη σωστή κατεύθυνση.
<SPEAKER ID="230" NAME="Michel Barnier" LANGUAGE="FR">
Κυρία Πρόεδρε, άκουσα πλέον όλα τα επιχειρήματα και τα αιτήματα και θα τα μεταφέρω προσεκτικά στον συνάδελφό μου, κ. Almunia, που σας δήλωσε, μέσω εμού, ότι δεν βλέπει τον λόγο να προταθεί τώρα νέα νομοθεσία για τα πρόστιμα, εφόσον ο ισχύων κανονισμός (ΕΚ) αριθ. 1/2003, στον οποίο ήδη αναφέρθηκα, μπορεί να αποβεί πολύ χρήσιμος για εμάς στο άμεσο μέλλον.
<P>
Όσο για τις κατευθυντήριες γραμμές, η Επιτροπή παρακολουθεί διαρκώς την εφαρμογή τους και είναι ανοιχτή σε τυχόν προτάσεις για βελτίωση και, από την άποψη αυτή, όσα ειπώθηκαν από ορισμένους θα αποδειχθούν εξαιρετικά χρήσιμα.
<P>
Κύριε Lehne, κύριε Gauzès, κύριε Skinner, δεν έχουμε τίποτα εναντίον ενός ορισμένου βαθμού ευελιξίας στις πρακτικές μας που αφορούν τον έλεγχο της εφαρμογής των κανονισμών, εντός των ορίων που προβλέπονται μέσω των κατευθυντήριων γραμμών της νομολογίας, προκειμένου να ληφθεί υπόψη μια οικονομική κατάσταση που εξακολουθεί να θέτει προκλήσεις. Ωστόσο, προς το παρόν, επαναλαμβάνω, ο κ. Almunia δεν βλέπει καμία ανάγκη αναθεώρησης των κατευθυντήριων γραμμών του 2006. Είναι ικανοποιημένος με τον τρόπο με τον οποίο λειτουργούν αυτές οι κατευθυντήριες γραμμές. Αποδείχθηκαν δεόντως ευέλικτες κατά τη διάρκεια της τρέχουσας κρίσης, επιτρέποντάς μας να λάβουμε υπόψη τη δύσκολη χρηματοοικονομική κατάσταση την οποία αντιμετωπίζουν ορισμένες εταιρείες, όπως ανέφεραν ορισμένοι από εσάς.
<P>
" Επιτροπή δεσμεύεται από αυτές τις κατευθυντήριες γραμμές σχετικά με τη μέθοδο καθορισμού των προστίμων. Αυτό σημαίνει ότι παρέχουν στις εταιρείες ασφάλεια δικαίου καθώς η Επιτροπή δεν μπορεί να μην τις εφαρμόσει χωρίς εύλογη δικαιολογία. Εάν η Επιτροπή απομακρυνθεί πράγματι από τις κατευθυντήριες γραμμές, ενέχει τον κίνδυνο να ακυρωθούν οι αποφάσεις της από τα δικαστήρια.
<P>
Κυρία in 't Veld, όσον αφορά άλλες κυρώσεις, πέραν των προστίμων, πρέπει να αξιολογήσουμε σε ποιον βαθμό θα ήταν εφικτό, εφόσον αυτό είναι αναγκαίο, να ενσωματωθούν στο ισχύον νομικό μας πλαίσιο. Αν και στα κράτη μέλη ισχύουν εναλλακτικές κυρώσεις, φαίνεται να χρησιμοποιούνται μόνο στη μειονότητα των περιπτώσεων και τα πρόστιμα παραμένουν η πρωταρχική μορφή κυρώσεων.
<P>
" συζήτηση αυτή πρέπει να καθοδηγείται από δύο αρχές. Καταρχάς, οι μεμονωμένες κυρώσεις δεν θέτουν υπό αμφισβήτηση το ισχύον σύστημά μας για τον έλεγχο των παραβάσεων, ιδίως το πρόγραμμα επίδειξης επιείκειας. Κατά δεύτερον, το γεγονός ότι διευθυντές ή υπάλληλοι μιας εταιρείας έχουν δεχτεί μεμονωμένα πρόστιμα, κάτι που είναι, ως εκ τούτου, εφικτό, σε καμία περίπτωση δεν μειώνει την ευθύνη της εταιρείας όπου αυτή έχει παραβιάσει τους κανόνες ανταγωνισμού.
<P>
Τέλος, η Επιτροπή πιστεύει ότι το τρέχον επίπεδο των προστίμων και η ομοιόμορφη εφαρμογή του δικαίου ανταγωνισμού της Ευρωπαϊκής Ένωσης αποτελούν καλό αποτρεπτικό μέσο κατά της αντιανταγωνιστικής συμπεριφοράς στο πλαίσιο της εσωτερικής αγοράς.
<P>
Θα ήθελα να επισημάνω κάτι, κύριε Lehne. Διαθέτουμε διοικητικό σύστημα για τη διασφάλιση της ορθής εφαρμογής των κανόνων ανταγωνισμού. Επιπλέον, το σύστημα αυτό έχει πολλά πλεονεκτήματα. Διαθέτουμε επίσης τη νομολογία του Δικαστηρίου που υποστηρίζει αυτό το σύστημα.
<P>
Ο κ. Sánchez Presedo αναφέρθηκε στη διαφάνεια, και αυτό δεν με εκπλήσσει λαμβάνοντας υπόψη τις άλλες συζητήσεις με αυτόν αναφορικά με την εποπτεία. Υπάρχουν πιθανές βελτιώσεις. Διαθέτουμε ευέλικτες κατευθυντήριες γραμμές, όπως μόλις ανέφερα, και, ειδικότερα, φέτος είδαμε την εισαγωγή βέλτιστων πρακτικών.
<P>
Τέλος, η κ. in 't Veld και η κ. Stihler αναφέρθηκαν στο ζήτημα των περισσότερο εξελιγμένων προγραμμάτων και των περισσότερο εξελιγμένων μέσων. Μπορούμε να αναφερθούμε σε αυτό το ζήτημα μέσω των προγραμμάτων συμμόρφωσης. Είναι ευπρόσδεκτα. Γνωρίζω καλά ότι, κατά την άποψή μας, οι εταιρείες λαμβάνουν σοβαρά υπόψη αυτά τα προγράμματα συμμόρφωσης και αυτό μπορεί να βοηθήσει στην πρόληψη που, για την ακρίβεια, κύριε Gauzès, εξακολουθεί να είναι φθηνότερη από ό,τι η αποζημίωση ή η τιμωρία.
<P>
Τέλος, ο κ. Skinner και ο κ. Kelly αναφέρθηκαν στις εταιρείες που κάποιες φορές πλήττονται εξαιτίας αυτών των τιμωριών και των κοινωνικών προβλημάτων που μπορεί να προκαλέσει αυτό. Παρακολουθούμε με ενδιαφέρον τις εξελίξεις στα κράτη μέλη, ιδίως στις μικρομεσαίες επιχειρήσεις. Αυτός είναι ο λόγος για τον οποίο σπεύδουμε να προτείνουμε, όπως αναφέρεται στη Λευκή Βίβλο μας, να λαμβάνουμε υπόψη τυχόν αγωγές αποζημίωσης ώστε να ελέγχουμε πόσο αποτελεσματικές είναι και να αξιολογούμε τον αντίκτυπό τους. Για τον λόγο αυτόν, η Επιτροπή θα ξεκινήσει σύντομα δημόσια διαβούλευση σχετικά με το θέμα αυτό.
<SPEAKER ID="231" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="232" NAME="George Sabin Cutaş" LANGUAGE="RO">
" Ευρωπαϊκή Ένωση επιβάλλει με ολοένα μεγαλύτερη συχνότητα ολοένα υψηλότερα πρόστιμα σε καρτέλ και εταιρείες που καταχρώνται τη θέση τους στην αγορά. Το ποσό των προστίμων που επιβλήθηκαν από την Επιτροπή ξεπέρασε τα 2 δισ. ευρώ το 2009. Χαιρετίζω την ταχεία απόκριση του ευρωπαϊκού εκτελεστικού φορέα. Ταυτόχρονα, πρέπει να αναρωτηθούμε εάν το ισχύον σύστημα επιβολής κυρώσεων είναι επαρκώς κατανοητό. " Επιτροπή διαδραματίζει τον διπλό ρόλο του εισαγγελέα και του δικαστή. Επιπλέον, οι επιπτώσεις των προστίμων που επιβάλλονται αφορούν και τους υπαλλήλους στις εταιρείες στις οποίες επιβάλλονται τα πρόστιμα, που χάνουν τις δουλειές τους. Αυτό σημαίνει ότι άνθρωποι που δεν παρέβησαν τον νόμο μετατρέπονται σε παράπλευρες απώλειες. Κατά συνέπεια, θεωρώ ότι πρέπει να καταρτισθεί μια σειρά περισσότερο εξειδικευμένων μέτρων για περιπτώσεις παράβασης των αντιμονοπωλιακών κανόνων, που θα στοχεύει τόσο στην προώθηση περισσότερο διαφανών διαδικασιών, μέσω του ορισμού ανεξάρτητων δικαστηρίων, όσο και στην εισαγωγή της δυνατότητας τιμωρίας σε ατομική βάση διευθυντών που ευθύνονται για την παράνομη συμπεριφορά των εταιρειών.

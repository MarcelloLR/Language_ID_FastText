<CHAPTER ID="016">
Ώρα των ερωτήσεων (ερωτήσεις προς την Επιτροπή) 
<SPEAKER ID="523" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0563/2010).
<P>
Οι ακόλουθες ερωτήσεις απευθύνονται προς την Επιτροπή.
<P>
Θέμα: Επισφαλής απασχόληση των νέων
<P>
Οι νέοι συχνά, όπως επισημαίνεται στην επίσημη ανακοίνωση της Επιτροπής για τη "Νεολαία σε Κίνηση", εγκλωβίζονται σε μια αλυσίδα συμβάσεων εργασίας ορισμένου χρόνου, που μειώνει τις πιθανότητες ένταξης σε σταθερότερες συμβάσεις εργασίας και, επομένως, επιτείνει την εργασιακή ανασφάλεια τους. Το πρόβλημα είναι ακόμα οξύτερο σε κράτη μέλη όπου διαπιστώνεται ιδιαίτερα προστατευτική εργατική νομοθεσία. Ερωτάται η Επιτροπή:
<P>
Θεωρεί πως η συχνά αμφίβολης ποιότητας και ανεξέλεγκτη χρονική διάρκεια των περιόδων πρακτικής άσκησης (stage) επιτείνει το πρόβλημα; Προτίθεται να αναλάβει συγκεκριμένες δράσεις στο πλαίσιο των στόχων που τίθενται στη στρατηγική "Ευρώπη 2020" αλλά και στο πρόγραμμα "Νεολαία σε Κίνηση" για την ενίσχυση της απασχόλησης των νέων και της ενδυνάμωσης της εργασιακής τους ασφάλειας;
<P>
Στα κράτη μέλη που αντιμετωπίζουν οικονομική ύφεση και ιδιαίτερα αυξημένα ποσοστά ανεργίας μεταξύ των νέων, η Επιτροπή θα αναλάβει χωριστές και ακόμα πιο στοχευμένες πολιτικές για την ενίσχυση και τη θωράκιση της νεανικής απασχόλησης;
<SPEAKER ID="524" NAME="László Andor" LANGUAGE="EN">
Κύριε Πρόεδρε, πριν από δύο μήνες η Επιτροπή παρουσίασε την εμβληματική πρωτοβουλία "Νεολαία σε κίνηση" ως μέρος της στρατηγικής "Ευρώπη 2020". Αυτή ήταν μια σαφής ένδειξη του ιδιαίτερου ενδιαφέροντος της Επιτροπής για τους νέους.
<P>
" "Νεολαία σε κίνηση" έχει τρεις στόχους: τη βελτίωση της εκπαίδευσης, την αύξηση της απασχόλησης και την προώθηση της κινητικότητας των νέων στο σύνολο της Ευρωπαϊκής Ένωσης. Θα περιλαμβάνει μέτρα με στόχο να προσαρμοστούν καλύτερα η εκπαίδευση και η κατάρτιση στις ανάγκες των νέων, να ενθαρρυνθούν οι νέοι ώστε να αξιοποιούν τις επιδοτήσεις της ΕΕ για εκπαίδευση ή κατάρτιση σε άλλες χώρες και να ξεπεραστούν τα εμπόδια στην είσοδο και την πρόοδό τους εντός της αγοράς εργασίας.
<P>
Τα δύο προβλήματα που θίγει ο αξιότιμος βουλευτής σχετικά με την αγορά εργασίας, συγκεκριμένα οι περίοδοι πρακτικής άσκησης και ο κατακερματισμός της αγοράς εργασίας, περιλαμβάνονται στα ζητήματα που αντιμετωπίζει η "Νεολαία σε κίνηση". Ευχαριστώ για την ευκαιρία που μου προσφέρετε να εξηγήσω τις απόψεις και τους στόχους της Επιτροπής σχετικά με τα δύο αυτά θέματα. Θέλω να υπογραμμίσω πρωτίστως ότι και τα δύο εμπίπτουν στο πεδίο εθνικής αρμοδιότητας των κρατών μελών όσον αφορά στην πτυχή της πρακτικής εφαρμογής.
<P>
Θα ξεκινήσω από το θέμα των περιόδων πρακτικής άσκησης, ή "stage" όπως ονομάζονται κάποιες φορές. Γνωρίζω ότι το Ευρωπαϊκό Κοινοβούλιο θεωρεί πολύ σημαντική αυτή τη μορφή απασχόλησης, όπως κατέδειξε άλλωστε και η έκθεση της κ. Turunen στις αρχές του έτους. Το θεμελιώδες πρόβλημα συνίσταται στο ότι οι εργοδότες διστάζουν να προσλάβουν νέους εργαζόμενους με ελάχιστη ή καθόλου πρακτική εμπειρία. Γι' αυτό τα τελευταία χρόνια η απόκτηση αρχικής εργασιακής εμπειρίας μέσω περιόδων πρακτικής άσκησης έχει αποκτήσει μεγαλύτερη σημασία για τους νέους. Ωστόσο, οι εν λόγω περίοδοι άσκησης πρέπει να είναι υψηλής ποιότητας και να έχουν σαφείς εκπαιδευτικούς στόχους. Επιπλέον, δεν πρέπει να υποκαθιστούν κανονικές θέσεις απασχόλησης ή δοκιμαστικές περιόδους στην αρχή μιας σύμβασης εργασίας.
<P>
" Επιτροπή σκοπεύει να αναπτύξει ένα πλαίσιο ποιότητας για τις περιόδους πρακτικής άσκησης, αλλά, ως πρώτο βήμα, πρέπει να βελτιώσουμε τις γνώσεις μας σε αυτόν τον τομέα. " Επιτροπή θα δρομολογήσει προσεχώς μια μελέτη για την επισκόπηση των υφιστάμενων νομικών καθεστώτων και πρακτικών στα κράτη μέλη. Αυτή η πρωτοβουλία εντάσσεται σε ένα πιλοτικό έργο το οποίο περιλαμβάνει μέτρα για τη διατήρηση της απασχόλησης, για την υλοποίηση του οποίου το Κοινοβούλιο παρείχε στην Επιτροπή συμπληρωματικό προϋπολογισμό για το 2010.
<P>
Μια δεύτερη σειρά ζητημάτων αφορά στον κατακερματισμό της αγοράς εργασίας. Οι νέοι βρίσκονται σε δύσκολη θέση αναφορικά με την εργασιακή ασφάλεια. Πάρα πολύ μεγάλος αριθμός εργάζεται με συμβάσεις περιορισμένου χρόνου, οι οποίες συχνά εναλλάσσονται με περιόδους ανεργίας, ενώ πολλοί νέοι -ακόμη και άτομα με προσόντα υψηλού επιπέδου- έχουν ελάχιστες ευκαιρίες εξασφάλισης πιο σταθερών συμβάσεων. Πρέπει να αντιμετωπίσουμε επειγόντως τον κατακερματισμό της αγοράς εργασίας, διότι πλήττει περισσότερο τους νέους και τις προοπτικές απασχόλησής τους, καθώς και επειδή θέτει σε κίνδυνο τη μελλοντική ανταγωνιστικότητα της ευρωπαϊκής οικονομίας.
<P>
Μια έκθεση σχετικά με την απασχόληση στην Ευρώπη, η οποία αναμένεται να δημοσιευθεί από την Επιτροπή σε λίγες ημέρες, καταλήγει στο συμπέρασμα ότι οι προσωρινά απασχολούμενοι πληρώνονται 14% λιγότερο και λαμβάνουν λιγότερη κατάρτιση από τους εργαζόμενους με συμβάσεις αορίστου χρόνου. Αυτό έχει αρνητικό αντίκτυπο στην παραγωγικότητα και ισχύει ακόμη περισσότερο στην περίπτωση των νέων. Οι εργαζόμενοι νέοι υπό καθεστώς προσωρινής απασχόλησης αντιστοιχούν στο 40% του συνόλου, έναντι 13% μεταξύ του συνολικού ενεργού πληθυσμού. Αυτό σημαίνει ότι οι νέοι υφίστανται εντονότερα τις συνέπειες της προσαρμογής.
<P>
Επιπλέον, οι νέοι αντιμετωπίζουν όλο και περισσότερες δυσκολίες όσον αφορά στην είσοδό τους στην αγορά εργασίας. Το ποσοστό των νέων που βρίσκονται εκτός εκπαίδευσης, απασχόλησης ή κατάρτισης ποικίλλει από 4% περίπου στη Δανία και τις Κάτω Χώρες έως 16 με 20% στην Ιταλία, την Κύπρο και τη Βουλγαρία. " μείωση του κατακερματισμού της αγοράς εργασίας είναι, πρωτίστως, ευθύνη των κρατών μελών. " Επιτροπή προσδιόρισε αυτόν τον στόχο ως μια από τις προτεραιότητες στις οποίες πρέπει να επικεντρώσουν την προσοχή τους τα κράτη μέλη σύμφωνα με τις κοινές αρχές της ευελισφάλειας στο πλαίσιο της στρατηγικής "ΕΕ 2020" και της ευρωπαϊκής στρατηγικής για την απασχόληση.
<P>
Πρακτικά, η Επιτροπή προτείνει στα κράτη μέλη με κατακερματισμένες αγορές εργασίας να εξετάσουν το ενδεχόμενο καθιέρωσης μιας ενιαίας σύμβασης εργασίας αορίστου χρόνου με επαρκή διάρκεια της δοκιμαστικής περιόδου και σταδιακή αύξηση των δικαιωμάτων προστασίας, αντί των τρεχουσών νομικών ανισοτήτων μεταξύ των συμβάσεων αορίστου και ορισμένου χρόνου. Το πλαίσιο για την απασχόληση των νέων, το οποίο εντάσσεται στην πρωτοβουλία "Νεολαία σε κίνηση", παρέχει οδηγίες σχετικά με το πώς μπορούν οι φορείς χάραξης πολιτικής, οι ενδιαφερόμενοι και τα θεσμικά όργανα να σημειώσουν πρόοδο σε αυτόν τον τομέα.
<P>
Ο στενότερος συντονισμός πολιτικής στο πλαίσιο του "ευρωπαϊκού εξαμήνου", τον οποίο προετοιμάζουμε επί του παρόντος σε συνεργασία με τα κράτη μέλη, θα προσφέρει το κατάλληλο πλαίσιο για τη δρομολόγηση των πολιτικών και των μεταρρυθμίσεων που θα ωφελήσουν τους νέους.
<SPEAKER ID="525" NAME="Γεώργιος Παπανικολάου" AFFILIATION="PPE">
Κύριε Επίτροπε, σας ευχαριστώ πολύ για την απάντησή σας. Σήμερα διάβασα στις ανακοινώσεις της Ευρωπαϊκής Επιτροπής για την υιοθέτηση του θεματολογίου για τις νέες δεξιότητες και εργασίες. Στις σημερινές ανακοινώσεις αναφέρεται, μεταξύ άλλων, η απόφαση για την προώθηση του ανοικτού μονομερούς συμβολαίου, του λεγόμενου "open single contract", που φιλοδοξεί να αντικαταστήσει τα διάφορα είδη προσωρινών και μονίμων συμβολαίων.
<P>
" ερώτησή μου είναι ξεκάθαρη: με αυτήν την πρωτοβουλία θα μπορέσει η Επιτροπή να εξασφαλίσει ότι το "open single contract" θα ενισχύσει την αίσθηση εργασιακής ασφάλειας στους νέους; Θα μπορέσει δηλαδή η σημερινή κατάσταση να βελτιωθεί, σε όποιο βαθμό αυτή μπορεί να βελτιωθεί;
<SPEAKER ID="526" NAME="Franz Obermayr" AFFILIATION="NI">
(DE) Κύριε Πρόεδρε, η απόκτηση σταθερής εργασίας και η εξασφάλιση αξιοπρεπών συνθηκών διαβίωσης είναι πολύ σημαντικοί στόχοι για τους περισσότερους νέους. Έχουν πληγεί βαρύτατα από την πρόσφατη οικονομική κρίση και συχνά υποχρεώνονται να δεχτούν προσωρινές θέσεις εργασίας ή χαμηλόμισθες περιόδους πρακτικής άσκησης, πράγμα που σημαίνει επίσης, όπως είναι φυσικό, ότι δεν καταβάλλουν συνταξιοδοτικές εισφορές. Αυτό δυσχεραίνει τον μακροπρόθεσμο προγραμματισμό της ζωής τους. Θέλω, λοιπόν, να ρωτήσω το εξής: Προτίθεται η Επιτροπή να λάβει μέτρα τα οποία θα εγγυώνται μόνιμες θέσεις εργασίας, ιδίως για τους νέους; Για να το θέσω διαφορετικά: Σχεδιάζονται οδηγίες με τις οποίες θα θεσπιστούν πρότυπα για τις προσωρινές θέσεις απασχόλησης;
<SPEAKER ID="527" NAME="Vilija Blinkevičiūt" AFFILIATION="S&amp;D">
(LT) Κύριε Επίτροπε, σας ευχαριστώ για την απάντησή σας, καθώς όλες οι πρωτοβουλίες είναι αναγκαίες, ιδίως για τη διερεύνηση των δυσχερειών που αντιμετωπίζουν οι νέοι κατά τη διάρκεια της τρέχουσας δύσκολης συγκυρίας. Ωστόσο, θέλω να ρωτήσω κατά πόσον θεωρεί η Επιτροπή ότι πρέπει να υιοθετήσουμε ένα ειδικό πρόγραμμα της Ευρωπαϊκής Ένωσης για τη νεανική επιχειρηματικότητα και καινοτομία το οποίο θα προάγει και θα υποστηρίζει τη δημιουργικότητα και την επιχειρηματικότητα των νέων; Ποια θα ήταν η θέση σας ως προς το θέμα της παροχής ευκαιριών στους νέους να λαμβάνουν μικροπιστώσεις; Πρέπει να ρυθμιστεί νομικώς η διαδικασία αναγνώρισης εταιρειών που ιδρύονται από νέους;
<SPEAKER ID="528" NAME="László Andor" LANGUAGE="EN">
" προηγούμενη συζήτηση κάλυψε εκτεταμένα το θέμα της σύμβασης αορίστου χρόνου, η οποία θεωρώ ότι είναι μια από τις πρακτικές λύσεις. Επιπλέον, είδαμε ότι κατά τη διάρκεια του τρέχοντος έτους η Επιτροπή συζήτησε την κατάσταση των νέων και τον αντίκτυπο της κρίσης στην απασχόληση των νέων και η πρωτοβουλία "Νεολαία σε κίνηση" έχει ήδη αντιμετωπίσει με συγκεκριμένο τρόπο το πρόβλημα. Προφανώς, μπορούν να αναληφθούν και περαιτέρω πρωτοβουλίες.
<P>
Οφείλουμε να παρακολουθήσουμε την κατάσταση και να συνεργαστούμε με τα κράτη μέλη. Στην τρέχουσα φάση, μόλις συγκεντρώσαμε λεπτομερή στοιχεία για τα εθνικά προγράμματα που αναπτύχθηκαν από τα κράτη μέλη, μετά την ανάλυση των οποίων και την εξέταση των πρακτικών λύσεων και των δεσμεύσεων που έχουν αναληφθεί, θα μπορέσουμε να υποβάλουμε περαιτέρω συστάσεις. Ωστόσο, εκείνο που έχει τη μεγαλύτερη σημασία εν προκειμένω είναι να διαμορφώσουμε στην Ευρώπη ένα μακροοικονομικό περιβάλλον το οποίο θα διευκολύνει μια διατηρήσιμη, εύρωστη ανάκαμψη.
<P>
Επιτρέψτε μου μια επιπλέον επισήμανση: οι νέοι συγκαταλέγονται, φυσικά, μεταξύ εκείνων που έχουν πληγεί εντονότερα από τις απώλειες θέσεων εργασίας και την έλλειψη ευκαιριών την τελευταία διετία. Γνωρίζουμε τον μακροπρόθεσμο κίνδυνο που δημιουργεί αυτή η κατάσταση και ότι δεν περιορίζεται απλώς στο άμεσο πρόβλημα της απασχόλησης ή στο άμεσο κοινωνικό πρόβλημα. Αν δεν λάβουμε μέτρα, μπορεί να έχει αντίκτυπο στις δημογραφικές τάσεις, οι οποίες είναι ήδη εξαιρετικά περίπλοκες, γι' αυτό κατά το προσεχές εξάμηνο, μέσω μιας συμμαχίας ή συνεργασίας με την ουγγρική Προεδρία, θα συζητήσουμε το θέμα στο πλαίσιο μιας συζήτησης για το δημογραφικό ζήτημα, διότι οι πολιτικές για το δημογραφικό και την οικογένεια πρέπει να εξεταστούν παράλληλα με την εργασιακή ασφάλεια και την εισοδηματική ασφάλεια.
<P>
Θέμα: Ενίσχυση της ανταγωνιστικότητας με τη βοήθεια των εναλλακτικών μορφών ενέργειας
<P>
" Επιτροπή και όλοι εμείς έχουμε ως στόχο να εξασφαλίσουμε στους συμπολίτες μας συνθήκες ζωής που θα συνδυάζουν άνεση και ασφάλεια και να προσφέρουμε ένα ευνοϊκό πλαίσιο για την ανταγωνιστικότητα των ευρωπαϊκών επιχειρήσεων. " χρήση εναλλακτικών πηγών ενέργειας είναι μια από τις λύσεις για τη βελτίωση της ανταγωνιστικότητας στην παραγωγή. Δυστυχώς, λίγες χώρες μπορούν να καυχηθούν για μεγάλα μεγέθη στον τομέα αυτό, και στις περισσότερες περιπτώσεις πρόκειται για χώρες του Βορρά. Οι τεχνολογίες που χρησιμοποιούν εναλλακτικές πηγές ενέργειας διαδίδονται με βραδύ ρυθμό στα νέα κράτη μέλη, ιδίως εκείνα της Ανατολής.
<P>
Ποια κίνητρα και μέτρα προώθησης έχει πάρει ή προτίθεται να πάρει η Επιτροπή όσον αφορά τα κράτη μέλη που κάνουν περιορισμένη χρήση των εναλλακτικών μορφών ενέργειας ή στα οποία αυτές οι τεχνολογίες έχουν μικρή διάδοση, ώστε οι εν λόγω χώρες και ολόκληρη η Ευρωπαϊκή Ένωση να γίνουν οι ανταγωνιστικότερες σε παγκόσμιο επίπεδο;
<SPEAKER ID="530" NAME="Günther Oettinger" LANGUAGE="DE">
Κύριε Πρόεδρε, κυρίες και κύριοι, ο αξιότιμος βουλευτής θίγει το θέμα των ανανεώσιμων πηγών ενέργειας και ρωτά τι σχεδιάζουμε να πράξουμε για να επιτύχουμε τους κοινούς στόχους μας. Πριν από τρία χρόνια, το Ευρωπαϊκό Συμβούλιο έθεσε ορισμένους φιλόδοξους στόχους για το κλίμα. Ένας από αυτούς αφορά στις ανανεώσιμες πηγές ενέργειας, οι οποίες, έως το 2020, πρέπει να ανέρχονται στο 20% της συνολικής κατανάλωσης ενέργειας στην Ευρωπαϊκή Ένωση. Κάθε κράτος μέλος πρέπει να αξιοποιήσει τις ευκαιρίες που έχει στη διάθεσή του ώστε να συνεισφέρει ένα υποχρεωτικό ποσοστό για την επίτευξη του στόχου αυτού.
<P>
Αν κατανείμουμε αυτό το 20% στους διάφορους τομείς, όπως στις μεταφορές, στη θέρμανση, στον ηλεκτρισμό, στη βιομηχανία και στη γεωργία, είναι σαφές ότι η παραγωγή ηλεκτρικής ενέργειας είναι ο σημαντικότερος τομέας. Για να επιτευχθεί ο στόχος του 20% της συνολικής κατανάλωσης ενέργειας, πρέπει το 35% περίπου του ηλεκτρισμού μας να παράγεται από ανανεώσιμες πηγές. Αν θέλουμε να γίνει αυτό αποτελεσματικά και να διασφαλιστεί ότι η τιμή θα είναι προσιτή στους καταναλωτές, πρέπει να εκμεταλλευθούμε τις βέλτιστες γεωγραφικές περιοχές. Κάθε κράτος μέλος έχει διαφορετικά πλεονεκτήματα και μειονεκτήματα, τα οποία πρέπει να αξιοποιηθούν, και αυτά είναι, μεταξύ άλλων, ο άνεμος από τη Βόρεια Θάλασσα, ο ήλιος στο νότιο τμήμα της Ευρωπαϊκής Ένωσης και το βιοαέριο από τις αγροτικές περιοχές. Είναι προφανές ότι, προκειμένου να διασφαλίσουμε την ασφάλεια του εφοδιασμού μας, πρέπει να επιφέρουμε σημαντικές βελτιώσεις στην ποιότητα και την απόδοση των υποδομών μας, των δικτύων μεταφορών μας και των εγκαταστάσεων αποθήκευσής μας. " Επιτροπή έλαβε υπόψη αυτήν την πτυχή όταν προ ολίγων ημερών συζητήσαμε και εγκρίναμε μια δέσμη μέτρων για τις υποδομές στον τομέα της ενέργειας η οποία εστιάζεται, εν μέρει, στην ολοκλήρωση και στην τροφοδοσία με ενέργεια από ανανεώσιμες πηγές.
<P>
Έχουμε θέσει δεσμευτικούς στόχους όσον αφορά στις ανανεώσιμες πηγές ενέργειας για κάθε κράτος μέλος. Σε λίγες ημέρες, στις 5 Δεκεμβρίου, θα λήξει η προθεσμία μεταφοράς και η Επιτροπή θα ξεκινήσει τη διαδικασία παρακολούθησης της εφαρμογής της οδηγίας, ώστε να διασφαλιστεί ότι έχουν θεσπιστεί τα ενδεδειγμένα κίνητρα και έχουν ληφθεί κατάλληλα μέτρα επιδοτήσεων, τα οποία θα καταστήσουν δυνατή την επίτευξη των δεσμευτικών στόχων. Τα κράτη μέλη πρέπει να εστιάσουν την προσοχή τους στη διαμόρφωση των ιδανικών συνθηκών για τη χρήση των ανανεώσιμων πηγών ενέργειας. Μεταξύ άλλων, η οδηγία της Ευρωπαϊκής Ένωσης καλεί τα κράτη μέλη να εκπονήσουν εθνικά σχέδια δράσης στα οποία θα προσδιορίζονται τα αναγκαία μέτρα και οι συγκεκριμένοι, δεσμευτικοί εθνικοί στόχοι ανά τομέα, όπως π.χ. μεταφορές, θέρμανση, ηλεκτροπαραγωγή και βιομηχανία. Το επόμενο βήμα συνίσταται στην άρση των διοικητικών εμποδίων στη χρήση ανανεώσιμων πηγών ενέργειας. Ένας τρίτος σημαντικός τομέας είναι η κατασκευαστική βιομηχανία. Περίπου το 40% της ενέργειάς μας χρησιμοποιείται σε βιομηχανικά κτήρια, σε εγκαταστάσεις του τομέα των υπηρεσιών και σε ιδιωτικές κατοικίες.
<P>
Έως τα τέλη του 2012, αναμένουμε να έχουν τεθεί σε ισχύ προγράμματα αξιολόγησης και πιστοποίησης για την εγκατάσταση μονάδων αξιοποίησης ανανεώσιμων πηγών ενέργειας. Μεταξύ αυτών περιλαμβάνονται τα δίκτυα μεταφοράς και διανομής, τα οποία πρέπει να έχουν προετοιμαστεί για την ανάπτυξη και την αύξηση της ενέργειας από ανανεώσιμες πηγές και τα οποία πρέπει επίσης να εγγυώνται την κατά προτεραιότητα πρόσβαση της ενέργειας αυτού του είδους. Τα κράτη μέλη μπορούν να επιδεικνύουν ευελιξία ως προς την επιλογή των χρησιμοποιούμενων τεχνολογιών. Μπορούν να αποφασίσουν σε ποιους τύπους ανανεώσιμων πηγών ενέργειας θα επενδύσουν ώστε να επιτύχουν τους δεσμευτικούς στόχους. " Επιτροπή θα επιδοτεί καινοτομίες και σχέδια τα οποία έχουν ως στόχο τη διερεύνηση, ανάπτυξη και εμπορική αξιοποίηση τεχνολογιών ανανεώσιμων πηγών ενέργειας, χρησιμοποιώντας χρηματοδότηση από το έβδομο πρόγραμμα πλαίσιο που εσείς σε αυτό το Σώμα έχετε θέσει στη διάθεσή μας.
<P>
" Επιτροπή διαθέτει επίσης, για διάστημα τριών ετών, χρηματοδοτικούς πόρους από το ευρωπαϊκό σχέδιο για την ανάκαμψη της οικονομίας οι οποίοι προορίζονται ειδικά για προγράμματα αξιοποίησης ανανεώσιμων πηγών ενέργειας, στην προκειμένη περίπτωση για την παραγωγή υπεράκτιας αιολικής ενέργειας. Θέλω να επισημάνω στα νέα κράτη μέλη ότι διατίθενται επίσης πόροι από τα προγράμματα συνοχής καθώς και πιστώσεις για την προαγωγή των ανανεώσιμων πηγών ενέργειας. Στο πλαίσιο της ενεργειακής και κλιματικής πολιτικής έχει δοθεί υψηλή προτεραιότητα στην ενέργεια από ανανεώσιμες πηγές, ιδίως σε σχέση με την μείωση της εξάρτησής μας από εισαγόμενα ορυκτά καύσιμα. Μόνο μέσω της συνεργασίας θα καταφέρουμε να υλοποιήσουμε τους φιλόδοξους στόχους μας για το κλίμα και να αυξήσουμε την ανταγωνιστικότητα της Ευρώπης. Προσβλέπω λοιπόν σε στενή εταιρική σχέση με τα κράτη μέλη σχετικά με τη χρήση των διαφορετικών ενεργειακών πόρων.
<SPEAKER ID="531" NAME="Justas Vincas Paleckis" AFFILIATION="S&amp;D">
(DE) Σας ευχαριστώ πολύ, κύριε Oettinger, για τη σαφή και πειστική απάντησή σας. Εκτιμώ ότι η Επιτροπή έχει καταβάλει πολύ ουσιαστικές προσπάθειες για την επίτευξη αυτών των στόχων. Ωστόσο, κατά τη γνώμη μου, θα έπρεπε να είναι δυνατή η παροχή περισσότερων πληροφοριών στους πολίτες και να επιτευχθεί η στήριξη των μέσων μαζικής ενημέρωσης, έτσι ώστε να εξασφαλιστεί περισσότερη στήριξη σε αυτόν τον τομέα. Κάτι τέτοιο δεν συμβαίνει στη χώρα μου, τη Λιθουανία, επί παραδείγματι. Βεβαίως, αυτό είναι ευθύνη των εθνικών κυβερνήσεων, όμως θα μπορούσε να τις ενισχύσει και η Επιτροπή.
<P>
Το τελευταίο ερώτημά μου είναι το εξής: Κατά τη γνώμη σας, ποια κράτη έχουν σημειώσει σχετική επιτυχία ως προς την επίτευξη των στόχων του 2020 και ποια όχι;
<SPEAKER ID="532" NAME="Silvia-Adriana Ţicău" AFFILIATION="S&amp;D">
(RO) Λαμβάνοντας υπόψη ότι η δέσμη μέτρων για την ενέργεια και την αλλαγή του κλίματος επιβάλλει ήδη ορισμένους στόχους στα κράτη μέλη για τη μείωση των εκπομπών ρύπων και την αύξηση της ενεργειακής απόδοσης, θέλω να σας ρωτήσω ποια μέτρα λαμβάνετε για να στηρίξετε τις επιχειρήσεις του βιομηχανικού τομέα, οι οποίες καταναλώνουν μεγάλα ποσά ενέργειας, προκειμένου να εκσυγχρονίσουν τις εγκαταστάσεις τους, έτσι ώστε να επιτύχουν μεγαλύτερες ενεργειακές αποδόσεις και να προκαλούν λιγότερη ρύπανση.
<SPEAKER ID="533" NAME="Seán Kelly" AFFILIATION="PPE">
(EN) Κύριε Πρόεδρε, θέλω να ευχαριστήσω τον κ. Επίτροπο για την πολύ λεπτομερή απάντησή του στο ερώτημα.
<P>
Έχω δύο ερωτήσεις· η πρώτη αφορά στη στρατηγική για το 2020. Είναι βέβαιος ότι θα επιτύχουμε τον στόχο του 20% που προβλέπεται σε αυτή τη στρατηγική για τις ανανεώσιμες πηγές ενέργειας; Δεύτερον, αναφέρθηκε στο θέμα των δικτύων. Πόσο ρεαλιστικό, επιθυμητό και οικονομικά προσιτό θα ήταν ένα πανευρωπαϊκό δίκτυο και κατά πόσον είναι εφικτή η δημιουργία του;
<SPEAKER ID="534" NAME="Günther Oettinger" LANGUAGE="DE">
Κύριε Πρόεδρε, κυρίες και κύριοι, σε λίγες εβδομάδες θα υποβάλουμε σε εσάς -στο Ευρωπαϊκό Κοινοβούλιο, στο Συμβούλιο και στα κράτη μέλη- την πρότασή μας σχετικά με το πώς σχεδιάζουμε να επιτύχουμε την αύξηση της ενεργειακής απόδοσης κατά 20%. Εξετάζοντας τους τρεις στόχους που μας έχετε θέσει, όσον αφορά στη μείωση κατά 20% των εκπομπών CO2, σημειώνουμε αξιόλογη πρόοδο προς την κατεύθυνση της επίτευξης αυτού του στόχου. Είμαι βέβαιος ότι, αν συνεχίσουμε τις προσπάθειες με τους σημερινούς ρυθμούς, θα επιτύχουμε, ίσως ακόμη και να υπερβούμε, τον στόχο της μείωσης του CO2 κατά 20% σε 10 χρόνια.
<P>
Ως προς το θέμα της παραγωγής του 20% της ενέργειας από ανανεώσιμες πηγές, βρισκόμαστε επίσης σε καλό δρόμο, αν και η πρόοδος που έχει σημειωθεί στα επιμέρους κράτη μέλη ποικίλλει. Ορισμένα κράτη μέλη ήταν ήδη πολύ μπροστά σε σχέση με το έτος αναφοράς. Για παράδειγμα, πριν από πέντε χρόνια το ποσοστό ανανεώσιμων πηγών ενέργειας στην Αυστρία ήταν 23% και αναμένεται να φτάσει στο 34% έως το 2020. Από την άλλη πλευρά, το αντίστοιχο ποσοστό για το "νωμένο Βασίλειο ήταν μόλις 1,3% και για τη Μάλτα 0%, πράγμα που σημαίνει ότι οι χώρες αυτές έπρεπε να ξεκινήσουν κυριολεκτικά εκ του μηδενός. Οι πρωτοπόρες χώρες περιλαμβάνουν τη Σουηδία, η οποία έχει ως στόχο το 49%, και τη Φινλανδία και την Πορτογαλία, με στόχο το 38%. Τα κράτη της Βαλτικής, με στόχους 25%, 40% και 23%, έχουν επίσης σημειώσει μεγάλες επιτυχίες και τα ποσοστά τους διαμορφώνονται πάνω από τον ευρωπαϊκό μέσο όρο σε αυτόν τον σημαντικό τομέα.
<P>
Περισσότερο από όλα με προβληματίζει ο στόχος της αύξησης της ενεργειακής απόδοσης κατά 20%. Συνεπάγεται την εξοικονόμηση ενέργειας με ευφυείς τρόπους και τη στοχευμένη χρήση της ενέργειας. Ευχαρίστως θα αναπτύξω ενώπιον του Κοινοβουλίου το θέμα αυτό κατά το πρώτο τρίμηνο του προσεχούς έτους, οπότε και θα σας υποβάλω την πρότασή μας για την επίτευξη αύξησης της ενεργειακής απόδοσης κατά 20%.
<P>
Αναφερθήκατε στα μέσα ενημέρωσης. " αλήθεια είναι ότι, όσον αφορά στις ανανεώσιμες πηγές ενέργειας και στους καταναλωτές, περισσότερα αποτελέσματα μπορούν να επιτύχουν η βιομηχανία και οι επενδυτές, τόσο οι επενδυτές στον χώρο της τεχνολογίας όσο και οι χρηματοπιστωτικοί επενδυτές. Θα ήθελα μάλιστα να σας προτείνω κάτι. Την προσεχή άνοιξη σκοπεύω να επισκεφθώ τις τρεις χώρες της Βαλτικής. Μετά χαράς θα συμμετάσχω σε μια διάσκεψη εκπροσώπων των μέσων ενημέρωσης, καθώς και του τραπεζικού και επιχειρηματικού τομέα, εάν μπορείτε να μου προτείνετε κατάλληλους υποψηφίους, προκειμένου να προωθήσουμε την ευαισθητοποίηση για το θέμα αυτό στη χώρα σας, χρησιμοποιώντας τους περιορισμένους πόρους που έχω στη διάθεσή μου, και να δημιουργήσουμε ευκαιρίες για νέα προγράμματα και συγχρηματοδοτήσεις.
<P>
" επόμενη ερώτηση ήταν η εξής: Ποια είναι η γνώμη μου για τη δημιουργία ενός ευρωπαϊκού δικτύου ενέργειας; Θα σας απαντήσω πολύ ανοικτά. Αν εξετάσετε τις υποδομές στον τομέα των μεταφορών στην Ευρώπη, θα διαπιστώσετε ότι έχουμε δρόμους, αυτοκινητοδρόμους, σιδηροδρομικές γραμμές, τον ευρωπαϊκό εναέριο χώρο, με τους μεγάλους και μικρούς περιφερειακούς αερολιμένες του, καθώς και μεγάλους λιμένες, όπως τη Γένοβα, τη Μασσαλία, το Αμβούργο και το Ρότερνταμ. Υπάρχουν επίσης τερματικοί σταθμοί για υγροποιημένο φυσικό αέριο και πετρέλαιο στη Μεσόγειο, τον Εύξεινο Πόντο, τη Βαλτική, τη Βόρεια Θάλασσα και τον Ατλαντικό. Επιπλέον, διαθέτουμε ψηφιακές υποδομές στους τομείς των πληροφοριών, των επικοινωνιών και της πλοήγησης, περιλαμβανομένου του ευρωπαϊκού δικτύου κινητής τηλεφωνίας. Σε σύγκριση με τους τομείς αυτούς, τα ενεργειακά μας δίκτυα παρουσιάζουν καθυστέρηση. Μπορούμε να μεταφέρουμε τηλεοράσεις, σφάγια χοιρινών, κονσερβοποιημένα τρόφιμα και άλλα προϊόντα από την Πορτογαλία στη Λετονία και από τις Κάτω Χώρες στην Ελλάδα, μπορούμε να μεταφέρουμε εργαζόμενους και τουρίστες καθώς και πληροφορίες και χρηματοπιστωτικές υπηρεσίες, όμως τα ευρωπαϊκά δίκτυα φυσικού αερίου και ηλεκτρισμού παραμένουν κατακερματισμένα με βάση τα σύνορα πριγκιπάτων του 19ου αιώνα. Πρέπει να ολοκληρώσουμε τις αγορές στα κράτη της Βαλτικής, τη Φινλανδία, την κεντρική Ευρώπη και την Ελλάδα, πριν να ενταχθούν στην Ευρωπαϊκή Ένωση η Σερβία και η Κροατία. Χρειαζόμαστε επίσης γέφυρες και γραμμές διασύνδεσης για την αμφίδρομη μεταφορά ηλεκτρικής ενέργειας μεταξύ Ισπανίας, Γαλλίας και Γερμανίας. Τα προσεχή 20 χρόνια, πρέπει να έχουμε εξασφαλίσει τη χρηματοδότηση και τη νομοθεσία που απαιτούνται ώστε τα δίκτυα ηλεκτρισμού και φυσικού αερίου της Ευρώπης να είναι της ίδιας ποιότητας και να έχουν τις ίδιες δυνατότητες με τα οδικά και σιδηροδρομικά μας δίκτυα και με τον εναέριο χώρο μας, τα οποία μπορούν να χρησιμοποιηθούν για τη μεταφορά προϊόντων και την ελεύθερη κυκλοφορία των προσώπων. Διαφορετικά, δεν θα επιτύχουμε ασφάλεια εφοδιασμού, ούτε θα μπορούμε να επιδεικνύουμε αλληλεγγύη σε περιπτώσεις έκτακτης ανάγκης. Δεν θα είμαστε σε θέση να ανταλλάσσουμε αποθηκευτική ικανότητα ή να εγκαθιστούμε μονάδες ανανεώσιμων πηγών ενέργειας στις βέλτιστες τοποθεσίες και να μεταφέρουμε τον ηλεκτρισμό σε πληθυσμιακά κέντρα. Επιπλέον, δεν θα υπάρχει ο ανταγωνισμός τον οποίο επιθυμούν οι καταναλωτές, ούτε θα μπορέσουμε να δημιουργήσουμε εσωτερική αγορά σε αυτόν τον τομέα, πράγμα που αποτελεί ανέκαθεν μια από τις βασικές αρχές της Ευρωπαϊκής Ένωσης και πρέπει να γίνει πράξη για το φυσικό αέριο και τον ηλεκτρισμό.
<P>
Για τον λόγο αυτόν, υποστηρίζω θερμά μια μείζονα πρωτοβουλία για την ανάπτυξη των ευρωπαϊκών δικτύων μεταφοράς ηλεκτρικής ενέργειας, φυσικού αερίου και πετρελαίου.
<P>
Θέμα: Διαρθρωτικά Ταμεία και αναπηρία
<P>
Πολλές εκθέσεις σχετικά με τη χρήση των Διαρθρωτικών Ταμείων δείχνουν ότι ακόμα και αν οι χρηματοδοτικοί πόροι περιέρχονται σε εκείνους που ως επί το πλείστον τους χρειάζονται, αυτό δεν γίνεται με τον πλέον επωφελή γι' αυτούς τρόπο, και έτσι δεν συμβάλλει πραγματικά στη βελτίωση της ποιότητας της ζωής τους.
<P>
Ποια είναι τα σχέδια της Επιτροπής για να αποτρέψει τα Διαρθρωτικά Ταμεία να χρηματοδοτούν την ιδρυματοποίηση των ατόμων με αναπηρίες; Ποια είναι τα σχέδια της Επιτροπής για να ενθαρρύνει τα Διαρθρωτικά Ταμεία να χρηματοδοτούν εναλλακτικές λύσεις για την ιδρυματική μέριμνα σε κοινοτική βάση και να προωθούν την κοινωνική ένταξη ατόμων με αναπηρίες;
<SPEAKER ID="536" NAME="László Andor" LANGUAGE="EN">
Όπως γνωρίζετε, η κοινωνική πολιτική, περιλαμβανομένης της πολιτικής για τα άτομα με αναπηρίες, είναι πρωτίστως εθνική αρμοδιότητα. Ωστόσο, η ενίσχυση της υποστήριξης των μειονεκτουσών ομάδων και, ειδικότερα, των ατόμων με αναπηρίες, περιλαμβανομένων των ατόμων που φιλοξενούνται σε ιδρύματα, είναι ένας καίριος τομέας δράσης του Ευρωπαϊκού Κοινωνικού Ταμείου.
<P>
Σύμφωνα με ορισμένες εκτιμήσεις, τα άτομα με αναπηρίες αντιστοιχούν στο 16% τουλάχιστον του ενεργού πληθυσμού της ΕΕ, αλλά μόνον το 40% των ατόμων με αναπηρίες απασχολείται. " Επιτροπή ενθαρρύνει τη στροφή από την ιδρυματικού χαρακτήρα φροντίδα στη φροντίδα σε επίπεδο κοινότητας και συνεργάζεται στενά με τα κράτη μέλη και, ειδικότερα, με τις αρχές διαχείρισης του ΕΚΤ και του ΕΤΠΑ, καθώς και με ΜΚΟ που δραστηριοποιούνται σε αυτό το πεδίο.
<P>
Το 2009, η Επιτροπή δημοσίευσε μια έκθεση από μια ειδική επιτροπή εμπειρογνωμόνων σχετικά με τη μετάβαση από την ιδρυματικού χαρακτήρα φροντίδα στη φροντίδα σε επίπεδο κοινότητας. Σύμφωνα με την αρχή της από κοινού διαχείρισης, τα κράτη μέλη είναι υπεύθυνα για την επιλογή των φορέων που θα χρηματοδοτηθούν από τα διαρθρωτικά ταμεία.
<P>
Κατά την τρέχουσα προγραμματική περίοδο, το Ευρωπαϊκό Κοινωνικό Ταμείο και το Ευρωπαϊκό Ταμείο Περιφερειακής Ανάπτυξης υποστηρίζουν ορισμένα προγράμματα αποϊδρυματοποίησης και τη μετάβαση από τη φροντίδα σε θεραπευτικά ιδρύματα σε υπηρεσίες με βάση την κοινότητα. Αυτό ισχύει ιδιαίτερα για ορισμένα κράτη μέλη τα οποία προσχώρησαν στην ΕΕ μετά το 2004. Επομένως, τέτοια προγράμματα χρηματοδοτούνται στη Βουλγαρία και τη Σλοβακία.
<P>
Όπως γνωρίζετε, η Επιτροπή επεξεργάζεται σήμερα νέες διατάξεις για τα διαρθρωτικά ταμεία για την περίοδο μετά το 2013 και θα καταθέσει σχετικές προτάσεις το 2011. Προκειμένου να ενισχυθεί η προσπάθεια καταπολέμησης των διακρίσεων και να προαχθεί η κοινωνική ένταξη των ατόμων με αναπηρίες, θα ήταν ίσως σκόπιμο, λόγου χάρη, τα μελλοντικά επιχειρησιακά προγράμματα να προσδιορίζουν τις ομάδες οι οποίες διατρέχουν κίνδυνο διακρίσεων και αποκλεισμού. " Επιτροπή θα διερευνήσει τον ρόλο που θα μπορούσαν να διαδραματίσουν οι εθνικοί φορείς ισότητας και μπορεί να εξετάσει το ενδεχόμενο επιβολής αυστηρότερων απαιτήσεων ως προς την υποβολή εκθέσεων από τα κράτη μέλη σχετικά με τα μέτρα καταπολέμησης των διακρίσεων τα οποία υλοποιούνται με τη βοήθεια πόρων από τα διαρθρωτικά ταμεία.
<P>
Άλλωστε, ένας από τους στόχους της ευρωπαϊκής στρατηγικής για τα άτομα με αναπηρίες την περίοδο 2010 έως 2020, την οποία ενέκρινε η Επιτροπή στις 15 Νοεμβρίου, είναι να δοθεί ώθηση στις προσπάθειες των κρατών μελών για τη διευκόλυνση της μετάβασης από τη φροντίδα εντός θεραπευτικών ιδρυμάτων στη φροντίδα σε επίπεδο κοινότητας. " εν λόγω στρατηγική επιχειρεί την επίτευξη αυτού του στόχου μέσω του εντοπισμού βέλτιστων πρακτικών χρήσης των διαρθρωτικών ταμείων με σκοπό να ενθαρρύνουν τα άτομα να ζουν ανεξάρτητα και στο εσωτερικό της κοινότητάς τους και αποβλέπει στην ανάπτυξη πρωτοβουλιών ευαισθητοποίησης, ειδικότερα, των φορέων διαχείρισης των διαρθρωτικών ταμείων σε επίπεδο ΕΕ και σε εθνικό επίπεδο. Για παράδειγμα, θα σχεδιαστεί μια "εργαλειοθήκη" για τις αρχές διαχείρισης, η οποία θα αφορά τους τρόπους χρήσης των διαρθρωτικών ταμείων με σκοπό την ανάπτυξη υπηρεσιών με βάση την κοινότητα.
<SPEAKER ID="537" NAME="Kinga Göncz" AFFILIATION="S&amp;D">
(HU) Κύριε Πρόεδρε, πράγματι, αυτό ήταν το θέμα το οποίο ήθελα να σχολιάσω και για το οποίο ήθελα να θέσω περαιτέρω ερωτήσεις. Άκουσα με ικανοποίηση την απάντηση του κ. Επιτρόπου. Μάλιστα, η συμπληρωματική μου ερώτηση είναι κατά πόσον, με βάση αυτές τις αρχές, σκοπεύει η Επιτροπή να θεσπίσει κάποιο είδος νέων προϋποθέσεων την προσεχή δημοσιονομική περίοδο, οι οποίες θα αποτρέπουν την ενίσχυση του κοινωνικού διαχωρισμού αλλά θα επιτρέπουν, φέρ' ειπείν, τη χρήση αυτών των ταμείων ειδικά για στόχους κοινωνικής ένταξης. Το πρόβλημα στο παρελθόν ήταν ότι τα συγκεκριμένα ταμεία χρησιμοποιούνταν συχνά για την κατασκευή και ανακατασκευή μεγάλων ιδρυμάτων, παρά για κατοικίες κοινωνικής ένταξης. Εκτιμώ ότι υπάρχουν πολλοί καλοί εμπειρογνώμονες, οι οποίοι θα είναι πρόθυμοι να βοηθήσουν την Επιτροπή, καθώς και τα κράτη μέλη, προς αυτήν την κατεύθυνση.
<SPEAKER ID="538" NAME="Vilija Blinkevičiūt" AFFILIATION="S&amp;D">
(LT) Σας ευχαριστώ για την απάντησή σας, κύριε Επίτροπε. Συγχαίρω την Ευρωπαϊκή Επιτροπή, η οποία στις αρχές του μήνα παρουσίασε τη νέα ευρωπαϊκή στρατηγική για τα άτομα με αναπηρίες την περίοδο 2010 έως 2020. Θέλω, όμως, να θέσω το ακόλουθο ερώτημα. Ποια συγκεκριμένα προγράμματα σχεδιάζει η Επιτροπή να καταρτίσει βάσει αυτής της στρατηγικής και πότε, έτσι ώστε να δημιουργηθούν πιο ευνοϊκές συνθήκες για την ένταξη των ατόμων με αναπηρίες στην αγορά εργασίας, ή με σκοπό την προσαρμογή του περιβάλλοντός τους και των υποδομών στις ανάγκες τους;
<SPEAKER ID="539" NAME="László Andor" LANGUAGE="EN">
" βελγική Προεδρία διοργάνωσε μια διάσκεψη στη Λιέγη σχετικά με το μέλλον των πολιτικών συνοχής με βάση την πέμπτη έκθεση για τη συνοχή, την οποία δημοσιεύσαμε από κοινού με τον Επίτροπο Hahn. " θέσπιση προϋποθέσεων ήταν ένα από τα κύρια σημεία της συζήτησης και, όσον αφορά στο Ευρωπαϊκό Κοινωνικό Ταμείο, η κατάσταση την οποία περιέγραψε η κ. Göncz καλύπτεται, ενώ θέλουμε να αναπτύξουμε ένα πλαίσιο προϋποθέσεων προς αυτήν την κατεύθυνση.
<P>
" θέσπιση προϋποθέσεων έχει ποικίλες σημασίες και, δυστυχώς, ορισμένες από αυτές θεωρούνται άδικες ή αντιπαραγωγικές. Εκτιμούμε ότι η πραγματική σημασία της θέσπισης προϋποθέσεων, ως προς τη χρήση των διαρθρωτικών ταμείων, είναι ότι απαιτείται ενίσχυση της ευαισθητοποίησης και της υπευθυνότητας όχι μόνο σε σχέση με το περιεχόμενο, αλλά και σε σχέση με το πλαίσιο των έργων και των επιχειρησιακών προγραμμάτων. Όταν χρηματοδοτούμε προγράμματα σε διάφορες περιφέρειες και μικροπεριφέρειες, πρέπει όντως να ανταποκρινόμαστε στις ουσιαστικές ανάγκες της κοινωνικής πραγματικότητας, γι' αυτό θα λάβουμε πολύ σοβαρά υπόψη αυτήν την πτυχή.
<P>
Προσφάτως συνεργαστήκαμε με ορισμένα κράτη μέλη για την ανάπτυξη υπηρεσιών με βάση την κοινότητα. Για παράδειγμα, στη Βουλγαρία, χρηματοδοτήθηκε ένα κοινό πρόγραμμα από το Ευρωπαϊκό Κοινωνικό Ταμείο και το Ταμείο Περιφερειακής Ανάπτυξης με σκοπό το κλείσιμο ιδρυμάτων για παιδιά με αναπηρίες, ως πρώτο βήμα για την υλοποίηση ενός φιλόδοξου σχεδίου δράσης που αποβλέπει στο κλείσιμο όλων των υφιστάμενων ιδρυμάτων για παιδιά και την παροχή φροντίδας οικογενειακού τύπου και νέων υπηρεσιών οικογενειακής στήριξης. Το εν λόγω πρόγραμμα ήταν της τάξεως των 39 εκατομμυρίων ευρώ, όμως παρόμοια προγράμματα εφαρμόζονται, εκτός από τη Βουλγαρία, και στη Σλοβακία.
<P>
Θέμα: Anglo Irish Bank
<P>
Σε δήλωσή του για τον ιρλανδικό χρηματοπιστωτικό τομέα, ο Επίτροπος Almunia ανέφερε ότι υπάρχουν "ορισμένες σημαντικές πτυχές που πρέπει ακόμη να διευκρινιστούν" σε ό,τι αφορά την Anglo Irish Bank. Προτίθεται να εξηγήσει η Επιτροπή ποια είναι τα σημαντικά αυτά ζητήματα;
<SPEAKER ID="541" NAME="Joaquín Almunia" LANGUAGE="EN">
Κύριε Πρόεδρε, όταν ο κ. Mitchell έθεσε αυτά τα ερωτήματα, στις 7 Οκτωβρίου, η κατάσταση δεν ήταν ίδια με τη σημερινή στην Ιρλανδία και στον ιρλανδικό τραπεζικό τομέα. Στην απάντησή μου θα λάβω υπόψη τα όσα έχουν συμβεί μετά την κατάθεση αυτής της ερώτησης.
<P>
Επτά ημέρες πριν από την κατάθεση της ερώτησής σας, στις 30 Σεπτεμβρίου, ο υπουργός Οικονομικών της Ιρλανδίας, κ. Lenihan, αναφέρθηκε στο συνολικό κόστος της αναδιάρθρωσης της Anglo Irish Bank, καταλήγοντας σε δύο πιθανά ποσά: μια ενδιάμεση εκτίμηση 29 δισεκατομμυρίων ευρώ και μια υψηλότερη εκτίμηση 34 δισεκατομμυρίων ευρώ. Εκείνη την περίοδο, οι συνολικές εισροές κεφαλαίων από τα δημόσια ταμεία στην Anglo Irish Bank ανέρχονταν σε 23 δισεκατομμύρια ευρώ.
<P>
Ως συνήθως, από την αρχή αυτής της κρίσης, σύμφωνα με τις πληροφορίες μας για το τραπεζικό σύστημα και την αναδιάρθρωση, όταν τα χρηματοπιστωτικά ιδρύματα δέχονται εισροές δημοσίων κεφαλαίων, οφείλουν να παρουσιάζουν ένα σχέδιο αναδιάρθρωσης στην Επιτροπή. Μετά από πολλές συζητήσεις σχετικά με την Anglo Irish Bank, το εν λόγω σχέδιο αναδιάρθρωσης κατατέθηκε από την ιρλανδική κυβέρνηση στις 26 Οκτωβρίου. Στο συγκεκριμένο σχέδιο αναδιάρθρωσης εξετάζεται ένα σενάριο εκκαθάρισης της Anglo Irish Bank, βάσει του οποίου προτείνεται ο χωρισμός της σε δύο τράπεζες - μια τράπεζα ανάκτησης περιουσιακών στοιχείων για την εκκαθάριση των περιουσιακών στοιχείων της και μια τράπεζα χρηματοδότησης για την εξασφάλιση των πόρων που απαιτούνται προκειμένου να είναι δυνατή η συνέχιση της λειτουργίας της κατά τη διάρκεια της διαδικασίας εκκαθάρισης.
<P>
Ένα σενάριο εκκαθάρισης των περιουσιακών της στοιχείων είναι λιγότερο προβληματικό από τη συνέχιση της λειτουργίας της τράπεζας, από την άποψη τόσο των κανόνων που διέπουν την παροχή κρατικών ενισχύσεων όσο και της ανταγωνιστικότητας. Κατά συνέπεια, προέβην σε ορισμένες δημόσιες δηλώσεις στις οποίες επεσήμανα ότι, κατά τη γνώμη μας, η διαδικασία δεν ήταν τόσο δύσκολη όσο οι διαπραγματεύσεις για ορισμένα σχέδια αναδιάρθρωσης άλλων χρηματοπιστωτικών ιδρυμάτων σε πολλά κράτη μέλη.
<P>
Επεξεργαζόμαστε αυτό το σχέδιο αναδιάρθρωσης από τη στιγμή που η κυβέρνηση μάς παρουσίασε το έγγραφο έως την περασμένη Κυριακή, οπότε η ιρλανδική κυβέρνηση αποφάσισε να ζητήσει την εφαρμογή ενός προγράμματος που θα χρησιμοποιεί τους διάφορους μηχανισμούς στήριξης των κρατών μελών της ζώνης του ευρώ τα οποία αντιμετωπίζουν χρηματοοικονομικά προβλήματα. Τώρα, πρέπει να ληφθεί η απαιτούμενη μέριμνα για το σχέδιο αναδιάρθρωσης της Anglo Irish Bank στο πλαίσιο των συνεχιζόμενων διαπραγματεύσεων για το πρόγραμμα αυτό. Καλώς εχόντων των πραγμάτων, τις προσεχείς ημέρες θα επιτευχθεί η σχετική συμφωνία και η έγκριση του ιρλανδικού προγράμματος. Το εύχομαι ειλικρινώς.
<P>
Σε αυτό το πλαίσιο, μπορώ να σας δώσω ορισμένες πιο συγκεκριμένες απαντήσεις σχετικά με το σχέδιο αναδιάρθρωσης της Anglo Irish Bank, το οποίο κατέθεσε η ιρλανδική κυβέρνηση και το οποίο θα εξετάσουν οι υπηρεσίες μου εν αναμονή της σχετικής απόφασης. Ευελπιστώ ότι αυτό θα συμβεί το ταχύτερο δυνατόν, μετά την έγκριση του προγράμματος.
<P>
Εν πάση περιπτώσει, οφείλω να επισημάνω ότι ευελπιστώ πραγματικά ότι η έγκριση και εφαρμογή του προγράμματος θα δημιουργήσει ευνοϊκότερο κλίμα για την αντιμετώπιση των χρηματοπιστωτικών και οικονομικών προβλημάτων της Ιρλανδίας. Καλώς εχόντων των πραγμάτων, τα υγιή και ισχυρά θεμελιώδη μεγέθη της ιρλανδικής οικονομίας θα τύχουν πολύ ευνοϊκής αντιμετώπισης, λαμβάνοντας υπόψη την ανάγκη αναδιάρθρωσης του χρηματοπιστωτικού τομέα που αποτελεί την πηγή των προβλημάτων στη χώρα αυτή.
<SPEAKER ID="542" NAME="Gay Mitchell" AFFILIATION="PPE">
(EN) Ευχαριστώ τον κ. Επίτροπο για την απάντησή του. Αυτή η λέξη "αναδιάρθρωση" ακούγεται πολύ συχνά έξω από το Σώμα. Θα μπορούσε ο κ. Επίτροπος να ενημερώσει το Σώμα αν θεωρεί πιθανό το ενδεχόμενο εξαγοράς ή συγχώνευσης μέρους της Anglo Irish Bank με άλλη οντότητα ως ενδεχόμενη συμβολή στην επίλυση του προβλήματος, ή θεωρεί πιθανότερο η τράπεζα να οδηγηθεί σε εκκαθάριση; Εν τοιαύτη περιπτώσει, θα επιστραφεί μέρος, ή ίσως το σύνολο, των χρημάτων των ιρλανδών φορολογουμένων; Ποια είναι η άποψη του κ. Επιτρόπου επ' αυτού;
<SPEAKER ID="543" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, κύριε Επίτροπε, θέλω να ευχαριστήσω τον κ. Επίτροπο για τις πληροφορίες που μας παρείχε. Ωστόσο, το ερώτημά μου αφορά ένα ελαφρώς διαφορετικό ζήτημα. Αναφερθήκατε, κύριε Επίτροπε, σε μια πολύ μεγάλη τράπεζα -την Anglo Irish Bank- όμως οι πληροφορίες που φτάνουν σε εμάς αναφέρουν ότι και άλλες μεγάλες τράπεζες της Ιρλανδίας αντιμετωπίζουν προβλήματα. Θα μπορούσατε να μας πείτε αν βρίσκονται επίσης σε εξέλιξη παρόμοιες διαπραγματεύσεις σχετικά με άλλες τράπεζες της Ιρλανδίας;
<SPEAKER ID="544" NAME="Brian Crowley" AFFILIATION="ALDE">
(EN) Ευχαριστώ και εγώ τον κ. Επίτροπο για την απάντησή του.
<P>
Ως προς το συγκεκριμένο ζήτημα της Anglo Irish Bank, εκτιμά η Επιτροπή ότι η εν λόγω τράπεζα είναι διαφορετική από τις υφιστάμενες τράπεζες διακανονισμών, όπως τις αποκαλούμε στην Ιρλανδία, όπως οι Allied Irish Banks, Bank of Ireland, Ulster Bank και ούτω καθεξής;
<P>
Δεύτερον, αναφορικά με τη διευκρίνιση για την οποία έκανε λόγο, συνδέεται μήπως αυτό με την πρόταση που θα κατατεθεί αύριο από την κυβέρνηση της Ιρλανδίας σχετικά με τον μηχανισμό χρηματοδοτικής διευκόλυνσης των τραπεζών που συζητείται με το ΔΝΤ και την Ευρωπαϊκή Κεντρική Τράπεζα;
<SPEAKER ID="545" NAME="Joaquín Almunia" LANGUAGE="EN">
Δυστυχώς, δεδομένου ότι οι διαπραγματεύσεις σχετικά με το πρόγραμμα που έχει ζητηθεί βρίσκονται ακόμη σε εξέλιξη αυτές τις ημέρες και ώρες, δεν μπορώ να υπεισέλθω σε λεπτομέρειες. Εκείνο που μπορώ να πω στον κ. Mitchell είναι ότι τα συγκεκριμένα σχέδια αναδιάρθρωσης για τα χρηματοπιστωτικά ιδρύματα της Ιρλανδίας και, γενικώς, το πρόγραμμα χρηματοδότησης των χρηματοπιστωτικών αναγκών της Ιρλανδίας κατά την τρέχουσα δύσκολη συγκυρία, ευελπιστούμε ότι θα έχουν θετική έκβαση και θα θέσουν τέλος σε αυτήν την πολύ δύσκολη και προβληματική κατάσταση, έτσι ώστε να επανέλθει η ιρλανδική οικονομία σε τροχιά ανάκαμψης και βιώσιμης μεγέθυνσης, όπως και στο παρελθόν. " Ιρλανδία ήταν ένα από τα καλύτερα παραδείγματα οικονομικής επιτυχίας στη ζώνη του ευρώ και την ΕΕ.
<P>
Έτσι θα πούμε στους ιρλανδούς φορολογουμένους ότι τα χρήματά τους, που τώρα χρησιμοποιούνται γι' αυτήν την αναδιάρθρωση, μαζί με τις χρηματοδοτήσεις που ευελπιστούμε ότι θα εξασφαλιστούν μετά την έγκριση του προγράμματος από τους δύο ευρωπαϊκούς μηχανισμούς, σε συνδυασμό με τη συνεργασία του ΔΝΤ στο συγκεκριμένο πρόγραμμα, θα τους επιστραφούν ως απόδειξη του αισίου τέλους του τρέχοντος ιρλανδικού προβλήματος.
<P>
Δεν μπορώ να υπεισέλθω σε λεπτομέρειες. Θα ήθελα και τη δική σας κατανόηση επ' αυτού. Εκείνο που μπορώ να πω είναι ότι υπάρχουν και άλλα χρηματοπιστωτικά ιδρύματα, άλλα χρηματοπιστωτικά ιδρύματα της Ιρλανδίας, τα οποία εντάσσονται στα σχέδια αναδιάρθρωσης που διαπραγματευόμαστε ή τα οποία έχουν αναλυθεί από την Επιτροπή. Γνωρίζετε τις αρμοδιότητές μας για την εφαρμογή των κανόνων που διέπουν τις κρατικές ενισχύσεις. Στην περίπτωση της Bank of Ireland, εγκρίναμε μια θετική απόφαση επί του σχεδίου αναδιάρθρωσης. Στην περίπτωση της Allied Irish Bank, διαπραγματευόμαστε επίσης τους όρους του σχεδίου αναδιάρθρωσης. Στην περίπτωση δύο οικοδομικών συνεταιρισμών, των EBS και INBS, εξετάζουμε επίσης την αναδιάρθρωση των εν λόγω χρηματοπιστωτικών ιδρυμάτων.
<P>
Οφείλω να πω ότι σε δύο περιπτώσεις, της Anglo Irish Bank και του οικοδομικού συνεταιρισμού INBS, επεξεργαζόμαστε ένα σενάριο εκκαθάρισης. Στις άλλες περιπτώσεις, καλώς εχόντων των πραγμάτων, η αναδιάρθρωση θα επαναφέρει τα συγκεκριμένα χρηματοπιστωτικά ιδρύματα στην αγορά υπό καλύτερες συνθήκες, υπό συνθήκες βιωσιμότητας, αφού αποφασιστεί προηγουμένως και υλοποιηθεί η αναδιάρθρωσή τους.
<P>
Θέμα: Καλλιέργεια κοινής ευρωπαϊκής συνείδησης
<P>
" καλλιέργεια κοινής ευρωπαϊκής συνείδησης στους πολίτες της ΕΕ αποτελεί όρο εκ των ων ουκ άνευ για την επιβίωση του ενωσιακού εγχειρήματος. Δεδομένου ότι η κινητικότητα των ευρωπαίων πολιτών που δραστηριοποιούνται στο τομέα του πολιτισμού και των τεχνών δύναται να αναδειχθεί στον πλέον αποτελεσματικό μηχανισμό εδραίωσης μιας κοινής ευρωπαϊκής ταυτότητας, ποιες συγκεκριμένες πρωτοβουλίες σκοπεύει να αναλάβει η Επιτροπή: στον τομέα της ανταλλαγής εμπειριών και γνώσης μεταξύ των ευρωπαίων καλλιτεχνών, για τη δημιουργία ενός χρηματοδοτικού προγράμματος αποκλειστικά για καλλιτεχνικές εκδηλώσεις εντός της ΕΕ, για τη διοικητική απλούστευση και οικονομική ενίσχυση των προγραμμάτων διευρωπαϊκών καλλιτεχνικών συνεργασιών;
<SPEAKER ID="547" NAME="Ανδρούλλα Βασιλείου">
μέλος της Επιτροπής. - Κύριε Πρόεδρε, η Επιτροπή συμφωνεί πλήρως με τον αξιότιμο βουλευτή ως προς τη μεγάλη σημασία της διακρατικής κινητικότητας των καλλιτεχνών και των επαγγελματιών στον τομέα του πολιτισμού. Και εμείς καταβάλλουμε προσπάθειες για την εξάλειψη των εμποδίων όσον αφορά αυτήν την κινητικότητα.
<P>
Μεταξύ των προσπαθειών αυτών περιλαμβάνονται ο συντονισμός της κοινωνικής ασφάλισης, οι κανονισμοί θεώρησης διαβατηρίων, όταν πρόκειται για καλλιτέχνες από τρίτες χώρες, η φορολογία και φυσικά η βελτιωμένη πληροφόρηση για θέματα κινητικότητας. Εμπειρογνώμονες στον τομέα του πολιτισμού συζητούν ως προς τους τρόπους προώθησης της κινητικότητας, στο πλαίσιο ομάδων εργασίας, στις οποίες συμμετέχουν τα κράτη μέλη και εκπρόσωποι του τομέα του πολιτισμού με σκοπό την εφαρμογή των στόχων της ευρωπαϊκής ατζέντας για τον πολιτισμό.
<P>
Μέσω του προγράμματος "Πολιτισμός" του 2007-2013 η Επιτροπή υποστηρίζει έργα και δραστηριότητες που προωθούν την διακρατική κινητικότητα των ατόμων που εργάζονται στον τομέα του πολιτισμού, ενθαρρύνει την διακρατική κυκλοφορία καλλιτεχνικών και πολιτιστικών έργων και ενισχύει τον διαπολιτισμικό διάλογο. Το 2009 το 80% περίπου των έργων που χρηματοδοτήθηκαν από την Επιτροπή επικεντρώθηκαν στην κυκλοφορία των πολιτιστικών έργων και στην κινητικότητα των επαγγελματιών στον τομέα του πολιτισμού.
<P>
" Επιτροπή φυσικά εξακολουθεί να μεριμνά, όπως είπα, για τη διευκόλυνση της πρόσβασης στο πρόγραμμα. Ο οδηγός του προγράμματος, το χρονοδιάγραμμα, δηλαδή, του 2008-2013, καλά παραδείγματα έργων και τα πολιτιστικά σημεία επαφής σε κάθε χώρα συμβάλλουν όλα στην απλούστευση της πρόσβασης. " εμπειρία που έχει αποκτηθεί μέχρι σήμερα θα χρησιμεύσει στην ανάπτυξη διαδικασιών για το μελλοντικό πρόγραμμα "Πολιτισμός".
<P>
Στη συνέχεια μιας πρωτοβουλίας που ψηφίστηκε από το Κοινοβούλιο η Επιτροπή εφάρμοσε επίσης πιλοτικά έργα για την ενθάρρυνση της κινητικότητας των καλλιτεχνών τόσο το 2008 όσο και το 2009. Σκοπός των έργων αυτών είναι να δώσουν στους ευρωπαίους καλλιτέχνες τη δυνατότητα να επεκτείνουν το πεδίο των δραστηριοτήτων τους και να προσεγγίσουν νέο κοινό καθώς και να ανταλλάσσουν εμπειρίες και να αποκομίσουν αμοιβαία διδάγματα ώστε να εξελιχθεί η σταδιοδρομία τους.
<P>
Τα αποτελέσματα των πιλοτικών αυτών έργων θα συνεισφέρουν στο έργο του μελλοντικού προγράμματος "Πολιτισμός", ενώ συμβάλλουν φυσικά και στις εργασίες των ομάδων εμπειρογνωμόνων των κρατών μελών στο πλαίσιο της ανοικτής μεθόδου συντονισμού. Μακροπρόθεσμα όλα αυτά που ανέφερα θα αποβούν προς όφελος της διαμόρφωσης κοινής ευρωπαϊκής συνείδησης μεταξύ των πολιτών της Ευρωπαϊκής Ένωσης.
<SPEAKER ID="548" NAME="Γεώργιος Παπαστάμκος" AFFILIATION="PPE">
Κύριε Πρόεδρε, ευχαριστώ την κ. Επίτροπο για την εμπεριστατωμένη απάντησή της. Στον ευρωπαϊκό πολιτικό καιρό, ως γνωστόν, πυκνώνουν τα σύννεφα της απο-ενοποίησης. Υπάρχει η Ευρώπη των αριθμών, η τεχνική Ευρώπη, αλλά υπάρχουν και οι φωνές εκείνες οι οποίες προσβλέπουμε στην Ευρώπη του πολιτισμού, της παιδείας, της τέχνης, της κινητικότητας των καλλιτεχνών, της ενθάρρυνσης της διευρωπαϊκής καλλιτεχνικής δημιουργίας.
<P>
Ανήκω σε αυτούς που πιστεύουν ότι είναι αυτά τα θεμέλια, τα πολιτιστικά θεμέλια της Ευρώπης, που μπορούν να αποτελέσουν τον ασφαλή σταθεροποιητικό παράγοντα περαιτέρω δυναμικής προώθησης της διαδικασίας της ευρωπαϊκής ενοποίησης. Δώστε ώθηση στον πολιτισμό και στην καλλιτεχνική δημιουργία και ως ποσοστό -ας παρακάμψω και εγώ την αρχή μου και ας μιλήσω με τη γλώσσα των αριθμών- ας αυξήσουμε τη συνεισφορά στο ευρωπαϊκό ΑΕΠ μέσω του πολιτισμού και της καλλιτεχνικής δημιουργίας.
<SPEAKER ID="549" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, θέλω να ευχαριστήσω την κ. Επίτροπο γι' αυτές τις ενδιαφέρουσες πληροφορίες, όμως το ερώτημά μου και το ενδιαφέρον μου θα εστιαστούν στη δημοσιονομική κατάσταση. Όλοι γνωρίζουμε ότι, σήμερα, δεν επικρατεί βεβαιότητα ως προς το ύψος του προϋπολογισμού που θα είναι διαθέσιμος το προσεχές έτος. Σε σχέση με αυτό το ζήτημα, θέλω να σας ρωτήσω, κυρία Επίτροπε, αν υπάρχει περίπτωση τα προβλήματα αυτά να επηρεάσουν με συγκεκριμένο τρόπο τα πολύ ενδιαφέροντα σχέδια που μας παρουσιάσατε;
<SPEAKER ID="550" NAME="Ανδρούλλα Βασιλείου" LANGUAGE="EL">
Κύριε Πρόεδρε, καταρχήν θα ήθελα να πω στον κ. Παπαστάμκο ότι συμφωνώ απόλυτα μαζί του. Είχα συμμετάσχει πριν από μερικές ημέρες σε ένα μεγάλο Φόρουμ στο Βερολίνο, που ονομάζεται "Ψυχή για την Ευρώπη" και όπου συμμετείχαν όλοι οι εκπρόσωποι των πολιτιστικών φορέων. Εκεί συζητήσαμε αυτά τα θέματα και είπαμε ότι η Ευρώπη δεν αποτελεί απλά μια Ένωση της οικονομίας αλλά ξεκίνησε από τον πολιτισμό.
<P>
Πρέπει να επισημάνω επίσης ότι ο Jean Monnet στα απομνημονεύματά του αναφέρει ότι "αν ξεκινούσε από την αρχή θα ξεκινούσε από τον πολιτισμό". Άρα συμφωνώ απόλυτα και οι προσπάθειές μας είναι προς αυτήν την κατεύθυνση.
<P>
(EN) Συμφωνώ μαζί σας, όμως φοβούμαι, όπως και όλοι μας, ότι οι κυβερνήσεις, όταν αρχίζουν να περικόπτουν τους προϋπολογισμούς τους σε περιόδους λιτότητας, αρχίζουν από το προφανές: τον πολιτισμό -όπως έχουμε ήδη διαπιστώσει σε ορισμένες περιπτώσεις- την εκπαίδευση και την υγεία. Συμφωνώ ως προς το ότι μια τέτοια πολιτική είναι πολύ στενόμυαλη και πρέπει να αντιδράσουμε καθότι, σε μακροπρόθεσμο ορίζοντα, θα αισθανθούμε όλοι τις επιπτώσεις αυτών των περικοπών.
<P>
Θέμα: Διαρθρωμένος διάλογος μεταξύ ΕΕ και αθλητικών ομοσπονδιών επί θεμάτων κοινού ενδιαφέροντος και πιθανές συγκεκριμένες ενέργειες
<P>
Με την κύρωση της Συνθήκης της Λισσαβόνας και την αναγνώριση της ιδιομορφίας του αθλητισμού, άνοιξε ο δρόμος για μια πραγματική ευρωπαϊκή διάσταση στο πλαίσιο του αθλητισμού. Νέες διατάξεις επιτρέπουν στην ΕΕ να υποστηρίζει, να συντονίζει και να ενσωματώνει τις ενέργειες των κρατών μελών προωθώντας την αμεροληψία και τη διαφάνεια στους αθλητικούς αγώνες καθώς και τη συνεργασία μεταξύ των αθλητικών οργανισμών. Αναγνωρίζεται εξάλλου η σημασία της διασφάλισης της σωματικής και ηθικής ακεραιότητας των αθλητών, ιδίως των νέων.
<P>
Υπό το πρίσμα των ανωτέρω τι αναμένει η Επιτροπή από τις διεθνείς αθλητικές ομοσπονδίες προκειμένου να ξεκινήσει κάποιος όλο και πιο εποικοδομητικός διάλογος επί θεμάτων κοινού ενδιαφέροντος; Σε ποιες ενέργειες προτίθεται να προβεί η Επιτροπή για την προώθηση του διαλόγου αυτού και προκειμένου να γίνει πλήρης εκμετάλλευση των αρμοδιοτήτων που προβλέπει η Συνθήκη σε σχέση με τον αθλητισμό;
<SPEAKER ID="553" NAME="Ανδρούλλα Βασιλείου" LANGUAGE="EN">
Το 2007, η Επιτροπή εγκαινίασε έναν διαρθρωμένο διάλογο με αθλητικούς φορείς βάσει της Λευκής Βίβλου του 2007 για τον αθλητισμό.
<P>
Μετά από σχετικές εκκλήσεις των υπουργών Αθλητισμού της ΕΕ και του Ευρωπαϊκού Συμβουλίου το 2008, η Επιτροπή δεσμεύτηκε να ενισχύσει περαιτέρω τον διάλογο και να προσφέρει στις διεθνείς αθλητικές ομοσπονδίες κεντρικότερο ρόλο στον διάλογο με την Ευρωπαϊκή Ένωση. Αυτό είχε ως αποτέλεσμα την ανάπτυξη τακτικού διαλόγου μεταξύ της Ευρωπαϊκής Επιτροπής και της Διεθνούς Ολυμπιακής Επιτροπής καθώς και διεθνών αθλητικών ομοσπονδιών.
<P>
Το 2008, η Ευρωπαϊκή Επιτροπή καθιέρωσε το φόρουμ της ΕΕ για τον αθλητισμό. Το εν λόγω φόρουμ χρησιμεύει ως επίκεντρο του διαρθρωμένου διαλόγου, καθώς συγκεντρώνει μία φορά τον χρόνο όλους τους βασικούς αθλητικούς φορείς σε διεθνές, ευρωπαϊκό και εθνικό επίπεδο, περιλαμβάνοντας διοικητικά όργανα καθώς και μη κυβερνητικές αθλητικές ομοσπονδίες. Το επόμενο φόρουμ θα πραγματοποιηθεί τον Φεβρουάριο του 2011 στη Βουδαπέστη, όπου η Επιτροπή σκοπεύει να παρουσιάσει στους αθλητικούς φορείς την ανακοίνωσή της σχετικά με τη νέα ατζέντα της ΕΕ για τον αθλητισμό.
<P>
Την Επιτροπή έχει απασχολήσει πολύ σοβαρά η ανάγκη διασφάλισης της ισορροπημένης και χωρίς διακρίσεις εκπροσώπησης του αθλητικού κινήματος κατά τη διοργάνωση συναντήσεων και εκδηλώσεων. Είναι προσηλωμένη σε αυτόν τον διάλογο, λαμβάνοντας υπόψη τον ιδιαίτερο τρόπο οργάνωσης του αθλητισμού, την πολυπλοκότητα των ζητημάτων που πρέπει να αντιμετωπιστούν και, φυσικά, την πολυμορφία των αθλητικών παραγόντων. " ενίσχυση αυτού του διαρθρωμένου διαλόγου με το αθλητικό κίνημα θα είναι μείζονος σημασίας για την επιτυχία της ατζέντας της ΕΕ για τον αθλητισμό, την οποία σκοπεύει να προτείνει η Επιτροπή, βάσει της Συνθήκης της Λισαβόνας. Στο πλαίσιο αυτού του ενισχυμένου διαλόγου, τόσο τα κράτη μέλη, όσο και το Κοινοβούλιο και η Επιτροπή, πρέπει να διαδραματίσουν τον ρόλο που τους αναλογεί.
<SPEAKER ID="554" NAME="Iva Zanicchi" AFFILIATION="PPE">
(IT) Κύριε Πρόεδρε, κυρίες και κύριοι, μετά την επικύρωση της Συνθήκης της Λισαβόνας και την αναγνώριση του ιδιαίτερου χαρακτήρα του αθλητισμού, έχουν πλέον εξασφαλιστεί οι προϋποθέσεις ώστε να δοθεί στον αθλητισμό πραγματικά ευρωπαϊκή διάσταση.
<P>
Οι νέες διατάξεις επιτρέπουν στην Ευρωπαϊκή Ένωση να υποστηρίζει, να συντονίζει και να συμπληρώνει τις δράσεις των κρατών μελών, προάγοντας την ορθή διεξαγωγή και τον ανοιχτό χαρακτήρα των αθλητικών αναμετρήσεων και τη συνεργασία μεταξύ των αρμόδιων για τον αθλητισμό φορέων. " Συνθήκη αναγνωρίζει επίσης τη σπουδαιότητα της προστασίας της σωματικής και ηθικής ακεραιότητας των αθλητών, ιδίως των νέων αθλητών.
<P>
Υπό το πρίσμα των διατάξεων της Συνθήκης, ποια μέτρα αναμένει η Επιτροπή να λάβουν οι διεθνείς αθλητικές ομοσπονδίες προκειμένου να δρομολογηθεί ολοένα και πιο εποικοδομητικός διάλογος για θέματα κοινού ενδιαφέροντος; Ποια συγκεκριμένα μέτρα θα λάβει η Επιτροπή για να υποστηρίξει αυτόν τον διάλογο και να αξιοποιήσει πλήρως τις σχετικές με τον αθλητισμό αρμοδιότητες που προβλέπονται στη Συνθήκη;
<SPEAKER ID="555" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, άκουσα πολύ προσεκτικά την απάντηση της Επιτροπής. Θέλω να ρωτήσω την Επιτροπή ποια είναι η στάση της έναντι των παράνομων στοιχημάτων, τα οποία είναι χαρακτηριστικό τόσο του ποδοσφαίρου όσο και άλλων αθλητικών αναμετρήσεων, και κατά πόσον σκοπεύει, στο πλαίσιο του προγράμματος που ακούσαμε προ ολίγου να μας περιγράφεται, να αφιερώσει ιδιαίτερη προσοχή σε αυτήν την πτυχή, η οποία κινδυνεύει να στιγματίσει όλες τις αναμετρήσεις και να υπονομεύσει την εντιμότητα που πρέπει να χαρακτηρίζει κάθε αθλητική αναμέτρηση.
<SPEAKER ID="556" NAME="Ανδρούλλα Βασιλείου" LANGUAGE="EN">
Επιτρέψτε μου να αρχίσω από το τελευταίο ερώτημα. Το πρόβλημα αυτό ανήκει στο πεδίο αρμοδιότητας του Επιτρόπου Barnier. Φυσικά, θα παρακολουθώ πολύ στενά τις ενέργειές του. Γνωρίζω ότι θα υποβάλει μια πράσινη βίβλο το 2011, προκειμένου να ξεκινήσει η διαβούλευση σχετικά με το πολύ σημαντικό αυτό θέμα. Σας βεβαιώνω ότι, λόγω του χαρτοφυλακίου μου, ενδιαφέρομαι για το θέμα αυτό και θα παρακολουθώ τις σχετικές εξελίξεις πολύ προσεκτικά.
<P>
Όπως επεσήμανα στην αρχική μου απάντηση, θα υποβάλω μια ανακοίνωση σχετικά με τον αθλητισμό. Θα είναι η πρώτη ανακοίνωση στην οποία θα παρουσιάζεται η πολιτική ατζέντα για τον αθλητισμό -ευελπιστούμε δε ότι αυτό θα γίνει στις αρχές Ιανουαρίου- και στην ανακοίνωση αυτή θα θίγονται όλα τα θέματα που ανέφερε ο αξιότιμος βουλευτής. " πρώτη παρουσίαση και συζήτηση θα διεξαχθεί, όπως είπα προηγουμένως, κατά τη διάρκεια του διαρθρωμένου διαλόγου στο πλαίσιο του φόρουμ για τον αθλητισμό, τον προσεχή Φεβρουάριο στη Βουδαπέστη.
<P>
Θέμα: Βαριά φορολογία στην Ελλάδα
<P>
" Ελλάδα με την υπογραφή του Μνημονίου, κατατάσσεται στις πρώτες θέσεις της Ευρώπης στο σύνολο των βασικών φόρων, με αποτέλεσμα να έχουμε τον τρίτο υψηλότερο συντελεστή ΦΠΑ, τον τρίτο υψηλότερο φόρο στη βενζίνη, τον τρίτο υψηλότερο συντελεστή για τον υπολογισμό των ασφαλιστικών εισφορών, από τα υψηλότερα ποσοστά φορολόγησης των επιχειρήσεων και από τις υψηλότερες ονομαστικές φορολογικές επιβαρύνσεις. " επιβολή της βαριάς φορολογίας στην Ελλάδα με την παράλληλη μείωση μισθών και συντάξεων δεν οδηγεί καν στην αναμενόμενη αύξηση των εσόδων, εν αντιθέσει προκαλεί περαιτέρω ύφεση και ασφυξία στην αγορά, αύξηση του ποσοστού της φτώχειας, ακρίβεια σε βασικά είδη, δυσκολία επιβίωσης για μισθωτούς και συνταξιούχους και το κλείσιμο εκατοντάδων επιχειρήσεων.
<P>
Δεδομένου ότι στόχος της ΕΕ είναι τόσο η διασφάλιση δημοσιονομικής εξυγίανσης όσο και της κοινωνικής επάρκειας, πως κρίνει η Επιτροπή ως συμβαλλόμενο μέλος του Μνημονίου τα εν λόγω φορολογικά μέτρα;
<SPEAKER ID="558" NAME="Algirdas Šemeta" LANGUAGE="EN">
Όπως γνωρίζει ο αξιότιμος βουλευτής, η Ελλάδα έχει λάβει μια σειρά μέτρων φορολογικής πολιτικής με σκοπό τη μείωση του ελλείμματός της. Αυτό το πρόγραμμα οικονομικής προσαρμογής συμφωνήθηκε με την Επιτροπή, το ΔΝΤ και την ΕΚΤ. Έθεσε τους όρους για τη χρηματοδότηση ύψους 110 δισεκατομμυρίων ευρώ που χορηγείται από τα κράτη μέλη της ζώνης του ευρώ και το ΔΝΤ.
<P>
Στις 6 Αυγούστου 2010, η ελληνική κυβέρνηση υπέβαλε έκθεση στο Συμβούλιο και την Επιτροπή στην οποία περιγράφεται η υλοποίηση των εν λόγω φορολογικών μέτρων καθώς και ευρύτερων διαρθρωτικών μεταρρυθμίσεων. Ο αξιότιμος βουλευτής μπορεί να ανατρέξει στην ανακοίνωση της Επιτροπής προς το Συμβούλιο, της 19ης Αυγούστου 2010, για μια λεπτομερή και ολοκληρωμένη αξιολόγηση των μέτρων που εγκρίθηκαν το πρώτο εξάμηνο του 2010 από την Ελλάδα προκειμένου να συμμορφωθεί με την απόφαση 2010/320/ΕΚ του Συμβουλίου, της 10ης Μαΐου 2010.
<P>
" αξιολόγηση αυτή καταλήγει στο βασικό συμπέρασμα ότι η εκτέλεση του προϋπολογισμού παρουσιάζει θετικές εξελίξεις κατά το πρώτο εξάμηνο του 2010, με ταχύτερη από τη σχεδιαζόμενη μείωση του ελλείμματος, κυρίως ως αποτέλεσμα της μείωσης των δαπανών κάτω από τα αναμενόμενα όρια. Επιπλέον, στο πλαίσιο της σχεδιαζόμενης δημοσιονομικής προσαρμογής, ο συνδυασμός τον οποίο επέλεξε η ελληνική κυβέρνηση, μεταξύ μέτρων που αφορούν τις δαπάνες και μέτρων που αφορούν τα έσοδα, λαμβάνει υπόψη σημαντικές κοινωνικές και οικονομικές πτυχές, ιδίως όσον αφορά στη δυνητική συμπληρωματικότητα με μια δέσμη διαρθρωτικών μεταρρυθμίσεων και μέτρων βελτίωσης του μικροοικονομικού περιβάλλοντος και της λειτουργίας του δημοσίου τομέα.
<SPEAKER ID="559" NAME="Κωνσταντίνος Πουπάκης" AFFILIATION="PPE">
Κύριε Επίτροπε, συμπληρωματικά θα ήθελα να ρωτήσω την Ευρωπαϊκή Επιτροπή, σαν συμβαλλόμενο μέρος του μνημονίου, τι συστάσεις προτίθεται να κάνει στην Ελλάδα λαμβάνοντας υπόψη ότι η υπάρχουσα υψηλή φορολογία έχει οδηγήσει ήδη σε κλείσιμο ή μετεγκατάσταση επιχειρήσεων σε άλλες πιο συμφέρουσες φορολογικά γειτονικές χώρες και ταυτόχρονα σε μείωση της εισροής επενδυτικών κεφαλαίων, της επιστροφής των κεφαλαίων, καθώς και μείωση γενικότερα της επιχειρηματικότητας.
<SPEAKER ID="560" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε θα ήθελα να επαναφέρω ένα ζήτημα που θέτει στην ερώτησή του ο συνάδελφος. Με την αύξηση και τη φορολογική πολιτική που ακολουθεί η κυβέρνηση με βάση το μνημόνιο έχει διαμορφωθεί μια έκρηξη πληθωρισμού στην Ελλάδα που ξεπερνά το 6%, υψηλότερο ποσοστό στην Ευρώπη. Ο κ. Rehn συμφώνησε σε μια ερώτηση ότι ο υψηλός πληθωρισμός οφείλεται στην αύξηση του συντελεστή ΦΠΑ, δηλαδή σε αυτήν τη φορολογική πολιτική.
<P>
Θέλω να σας ρωτήσω αν η Επιτροπή εκτιμά ότι αυτά τα φορολογικά μέτρα πράγματι έχουν οδηγήσει σε αυτήν την πληθωριστική έκρηξη που υπονομεύει την ανταγωνιστικότητα της ελληνικής οικονομίας και τι μέτρα προτείνετε στην ελληνική κυβέρνηση για την αντιμετώπιση αυτού του ζητήματος
<SPEAKER ID="561" NAME="Algirdas Šemeta" LANGUAGE="EN">
Κατ' ουσίαν, τα ερωτήματα είναι μάλλον παρόμοια, και οφείλω εν προκειμένω να υπογραμμίσω ότι, στην περίπτωση της Ελλάδας, υπήρχε ένα τεράστιο έλλειμμα το οποίο έπρεπε να αντιμετωπιστεί. Όλοι γνωρίζουμε ότι, για την αντιμετώπιση του ελλείμματος, δεν υπάρχουν μαγικές λύσεις. Το κράτος μέλος οφείλει είτε να μειώσει τις δαπάνες είτε να αυξήσει τη φορολογία του, ή και τα δύο, προκειμένου να εξυγιάνει τη δημοσιονομική του κατάσταση. " στάση της Επιτροπής ως προς το θέμα αυτό είναι ξεκάθαρη: το ίδιο το κράτος μέλος οφείλει να επιλέξει τα μέτρα που θα οδηγήσουν στη μείωση του ελλείμματος. " Ελλάδα επέλεξε έναν συνδυασμό μέτρων που καλύπτει τόσο την πλευρά των δαπανών όσο και την πλευρά των εσόδων.
<P>
" Επιτροπή δεν έχει τη δυνατότητα να υπαγορεύσει στο κράτος μέλος ποιούς συγκεκριμένους φόρους που μπορεί να αυξήσει ή να μειώσει. Τις αποφάσεις αυτές τις λαμβάνει το ίδιο το κράτος μέλος.
<P>
Μέχρι στιγμής, το ελληνικό πρόγραμμα λειτουργεί θετικά και εκτιμώ ότι οι ελληνικές αρχές θα λάβουν όλα τα αναγκαία μελλοντικά μέτρα ώστε να διορθώσουν τη δημοσιονομική κατάσταση.
<P>
Θέμα: Απάτη και απώλειες δασμών λόγω του λαθρεμπορίου τσιγάρων
<P>
Προβληματίζει την Επιτροπή το ότι οι ποσότητες παράνομων τσιγάρων που εισέρχονται λαθραία από τρίτες χώρες σε χώρες όπως η Ιρλανδία ανέρχονται σε ανησυχητικό επίπεδο; Επακόλουθο είναι η απώλεια εσόδων της ΕΕ από δασμούς, τα οποία αποτελούν σημαντική πηγή οικονομικών πόρων δεδομένου ότι αντιστοιχούν στο 15% του προϋπολογισμού της ΕΕ. Επίσης και τα κράτη-μέλη έχουν απώλειες σε ειδικούς φόρους κατανάλωσης. Σχεδιάζει η Επιτροπή να δώσει τη δυνατότητα ή ακόμη και να αναγκάσει τα κράτη μέλη να αυξήσουν τους ελέγχους που διενεργούν στα εξωτερικά σύνορα της ΕΕ, για να αντιμετωπισθεί το θέμα της τελωνειακής απάτης;
<SPEAKER ID="563" NAME="Algirdas Šemeta" LANGUAGE="EN">
Όσον αφορά στους ελέγχους στα σύνορα, οι τελωνειακοί έλεγχοι πρέπει να ισορροπούν μεταξύ της προστασίας μιας σειράς οικονομικών συμφερόντων και συμφερόντων ασφάλειας της ΕΕ και της προστασίας των συμφερόντων των νομίμων εμπόρων.
<P>
Για τον λόγο αυτόν, έχει αναπτυχθεί ένα κοινοτικό πλαίσιο διαχείρισης κινδύνων το οποίο επιτρέπει τη διενέργεια τελωνειακών ελέγχων για λόγους ασφάλειας βάσει κοινών προτύπων και κριτηρίων κινδύνου.
<P>
Στην ΕΕ, ελέγχονται κάθε χρόνο 1,5 εκατομμύρια τόνοι θαλασσίου φορτίου και 12 εκατομμύρια τόνοι εναερίου φορτίου. Σύμφωνα με το άρθρο 209, παράγραφος 1, της Συνθήκης για τη λειτουργία της Ευρωπαϊκής Ένωσης, οι τελωνειακές υπηρεσίες των κρατών μελών είναι υπεύθυνες για την εφαρμογή της οικείας νομοθεσίας της ΕΕ.
<P>
Ως εκ τούτου, είναι υπεύθυνες για τη διενέργεια των τελωνειακών ελέγχων στα φυσικά σύνορα και αλλού επί τη βάσει τεχνικών διαχείρισης κινδύνων όπως ορίζεται στον Τελωνειακό Κώδικα της ΕΕ.
<P>
Ως προς το θέμα του λαθρεμπορίου τσιγάρων, η Επιτροπή διαδραματίζει ενεργό λόγο παρέχοντας βοήθεια στα κράτη μέλη να καταπολεμήσουν το φαινόμενο του διεθνούς λαθρεμπορίου τσιγάρων και να εξαρθρώσουν τις εγκληματικές συμμορίες που ευθύνονται γι' αυτό το εμπόριο.
<P>
Ειδικότερα, η Ευρωπαϊκή Υπηρεσία Καταπολέμησης της Απάτης βοηθά τις αρχές επιβολής του νόμου στο σύνολο της Ευρωπαϊκής Ένωσης να ανταποκριθούν στις επιχειρησιακές ανάγκες των υποθέσεων τις οποίες ερευνούν και συντονίζει εκτεταμένες τελωνειακές και ποινικές έρευνες σε συνεργασία με τα κράτη μέλη και τρίτες χώρες.
<P>
Χρησιμοποιώντας τις διατάξεις της συμφωνίας αμοιβαίας συνδρομής σε τελωνειακά θέματα καθώς και μια σειρά συμφωνιών που έχουν συναφθεί μεταξύ της ΕΕ και τρίτων χωρών, η OLAF οργανώνει κοινές τελωνειακές επιχειρήσεις μεταξύ των κρατών μελών της ΕΕ και τρίτων χωρών με σκοπό την αντιμετώπιση συγκεκριμένων προβλημάτων, όπως είναι η επιχείρηση Matthew II, με στόχο την οδική κυκλοφορία στα ανατολικά σύνορα, ή η επιχείρηση Sirocco, η οποία εστιάζεται στις μεταφορές εμπορευματοκιβωτίων ανοικτής θαλάσσης από την Κίνα στην Ένωση.
<P>
Τέλος, η OLAF παρέχει οικονομική στήριξη στα κράτη μέλη μέσω του προγράμματος Hercule II για τα μέτρα που εστιάζονται ειδικώς στο λαθρεμπόριο τσιγάρων, όπως είναι η αγορά ειδικευμένου εξοπλισμού σάρωσης με ακτίνες X, ο οποίος μπορεί να χρησιμοποιηθεί στα σημεία διέλευσης των συνόρων, και η οργάνωση περιφερειακών παρεμβάσεων.
<P>
Επιπλέον, το 2010 συνήφθησαν συμφωνίες συνεργασίας με τις εταιρείες British American Tobacco και Imperial Tobacco Limited, ενώ το 2004 και το 2007 αντιστοίχως συνήφθησαν συμφωνίες με τις εταιρείες Philip Morris International και Japan Tobacco International. Αυτές οι νομικώς δεσμευτικές συμφωνίες προβλέπουν μια ολοκληρωμένη σειρά μέτρων με σκοπό τον περιορισμό της διάθεσης προϊόντων των εν λόγω εταιρειών στην παράνομη αγορά τσιγάρων.
<SPEAKER ID="564" NAME="Jim Higgins" AFFILIATION="PPE">
(EN) Ευχαριστώ τον κ. Επίτροπο για την πολύ λεπτομερή απάντησή του. Όπως επεσήμανε και ο ίδιος, το λαθρεμπόριο καπνού είναι πολύ επικερδής δραστηριότητα. Χαρακτηρίζεται δε από μεγάλη ευρηματικότητα, το τύλιγμα και η παρουσίαση είναι τέλεια, όπως είναι και οι ετικέτες.
<P>
Προσφάτως συναντήθηκα με την επικεφαλής των τελωνειακών αρχών της Ιρλανδίας στο Κάστρο του Δουβλίνου και μου είπε ότι ένα στα πέντε τσιγάρα -20% των τσιγάρων που καπνίζονται στην Ιρλανδία, που είναι μικρή χώρα- έρχονται στην πραγματικότητα μέσω Κίνας, και πως, όταν τα κατέσχεσαν και τα υπέβαλαν σε ανάλυση, διαπίστωσαν ότι αποτελούνταν από μίγμα καπνού και κοπράνων σκύλου. Πρέπει πραγματικά να καταστήσουμε πιο αυστηρούς τους κανονισμούς μας.
<P>
Χαιρετίζω τη διεθνή συνεργασία, όμως έχουμε ακόμη πολύ δρόμο μπροστά μας, μένει πολλή δουλειά ακόμη. " βασική μου έκκληση είναι να διατεθούν αυξημένοι πόροι στην OLAF, την υπηρεσία της ΕΕ για την καταπολέμηση της απάτης.
<SPEAKER ID="565" NAME="Algirdas Šemeta" LANGUAGE="EN">
Θα προσπαθήσω να είμαι πολύ σύντομος. Στην προκειμένη περίπτωση ίσως να μην είναι αναγκαίο να δοθεί απάντηση, όμως θέλω να δηλώσω ότι συμμερίζομαι την ανησυχία σας.
<P>
Τον προσεχή μήνα θα επισκεφθώ την Κίνα για να συζητήσω, μεταξύ άλλων θεμάτων που άπτονται των τελωνείων, το θέμα του λαθρεμπορίου τσιγάρων. Εφαρμόζουμε μια σειρά από μέτρα, σε συνεργασία με τις κινεζικές αρχές, προκειμένου να αντιμετωπίσουμε αυτό το πρόβλημα. Είναι αλήθεια, όπως ορθώς επισημάνατε, ότι η Κίνα εξακολουθεί να είναι σημαντική πηγή παραποιημένων τσιγάρων, γι' αυτό πρέπει να συνεργαστούμε στενά μαζί με τους Κινέζους για να αντιμετωπίσουμε το ζήτημα. Οφείλω δε να υπογραμμίσω ότι οι κινεζικές αρχές είναι πρόθυμες να συμμετάσχουν σε μια τέτοια συνεργασία.
<P>
Θέμα: Κοινή ενοποιημένη βάση φορολόγησης εταιρειών
<P>
Μπορεί η Επιτροπή να αναφέρει ποιες είναι οι τρέχουσες προτάσεις της για την έγκριση μιας κοινής ενοποιημένης βάσης φορολόγησης εταιρειών, να προτείνει ένα χρονοδιάγραμμα και να εκθέσει τους λόγους για τους οποίους ακολουθεί την πολιτική αυτή;
<P>
Θέμα: Ιρλανδικός συντελεστής φόρου επί των εταιρειών
<P>
Στα διεθνή μέσα ενημέρωσης διατυπώνεται πληθώρα εικασιών και, κατά συνέπεια, θα ήταν καλοδεχούμενο σημάδι για τις διεθνείς αγορές, σε περίοδο κρίσης, το βασικό αυτό στοιχείο του ιρλανδικού οικονομικού μοντέλου να μην επηρεαστεί με κανέναν τρόπο από οιαδήποτε πρόταση της Επιτροπής.
<P>
Μπορεί η Επιτροπή να αναφέρει σαφώς και χωρίς περιστροφές ότι η Ευρωπαϊκή Ένωση δεν θα προωθήσει κανένα μέτρο που να έχει την οιαδήποτε επίδραση στον ιρλανδικό συντελεστή φόρου επί των εταιρειών;
<P>
Θέμα: Κοινή ενοποιημένη βάση για τη φορολογία επιχειρήσεων
<P>
Μπορεί η Επιτροπή να προβεί σε δήλωση με την οποία θα επιβεβαιώνει ότι η προτεινόμενη πρωτοβουλία σχετικά με μία κοινή ενοποιημένη βάση για τη φορολογία επιχειρήσεων δεν θα έχει αντίκτυπο στη δυνατότητα των κρατών μελών να ορίζουν μεμονωμένα την δική τους βάση για τη φορολογία των επιχειρήσεων;
<SPEAKER ID="567" NAME="Algirdas Šemeta" LANGUAGE="EN">
Εννοείτε αυτές τις τρεις ερωτήσεις σχετικά με την ΚΕΦΒΕ;
<P>
" Επιτροπή δεν προτίθεται να καταθέσει προτάσεις σχετικά με τους φορολογικούς συντελεστές για τις εταιρείες. Οι διαφορές μεταξύ των φορολογικών συντελεστών επιτρέπουν τη διατήρηση ενός επιπέδου φορολογικού ανταγωνισμού στην εσωτερική αγορά. Επιπλέον, ο θεμιτός φορολογικός ανταγωνισμός βάσει των συντελεστών προσφέρει μεγαλύτερη διαφάνεια και επιτρέπει στα κράτη μέλη να λαμβάνουν υπόψη τόσο την ανταγωνιστικότητά τους στην αγορά όσο και τις δημοσιονομικές ανάγκες τους κατά τον καθορισμό των φορολογικών τους συντελεστών.
<P>
Σε σχέση με το θέμα των φορολογικών συντελεστών για τις εταιρείες, από την άλλη πλευρά, η Επιτροπή επεξεργάζεται εδώ και καιρό μια πρόταση για τη θέσπιση κοινής ενοποιημένης φορολογικής βάσης για τις εταιρείες. Αυτή η πρωτοβουλία περιλαμβάνεται στο πρόγραμμα εργασίας της Επιτροπής για το 2011 ως στρατηγική πρωτοβουλία για την αξιοποίηση των αναπτυξιακών δυνατοτήτων της κοινής αγοράς. Περιλαμβάνεται επίσης ως βασική πρόταση στην Πράξη Ενιαίας Αγοράς, η οποία εγκρίθηκε στις 27 Οκτωβρίου2010.
<P>
Επί του παρόντος, το σχέδιο της Επιτροπής είναι να εγκρίνει μια πρόταση έως τα τέλη του πρώτου τριμήνου του 2011. " ΚΕΦΒΕ είναι ένα κοινό σύστημα κανόνων για τον υπολογισμό της φορολογικής βάσης των εταιρειών· δεν σχετίζεται με τους φορολογικούς συντελεστές. Τα κράτη μέλη θα συνεχίσουν να αποφασίζουν ανεξάρτητα τους συντελεστές τους για τη φορολόγηση των εταιρειών. " Επιτροπή εκτιμά ότι η προώθηση της ΚΕΦΒΕ είναι η ενδεδειγμένη λύση για την ολοκληρωμένη αντιμετώπιση των διασυνοριακών φορολογικών εμποδίων στην ανάπτυξη.
<P>
Σήμερα, η ύπαρξη στην ΕΕ 27 εξαιρετικά διαφορετικών μεταξύ τους συστημάτων φορολόγησης των εταιρειών σημαίνει ότι οι εταιρείες αντιμετωπίζουν σοβαρά φορολογικά εμπόδια και διοικητικές επιβαρύνσεις οι οποίες αποθαρρύνουν, ή και αναστέλλουν ακόμη, τις δραστηριότητές τους στην κοινή αγορά και επηρεάζουν αρνητικά την ανταγωνιστικότητά τους, ιδίως στην περίπτωση των ΜΜΕ. Ένα τόσο κατακερματισμένο τοπίο έχει ως αποτέλεσμα σημαντικές στρεβλώσεις της αγοράς και φραγμούς, ενώ δημιουργεί τεράστιο κόστος συμμόρφωσης.
<SPEAKER ID="568" NAME="Marian Harkin" AFFILIATION="ALDE">
(EN) Ευχαριστώ τον κ. Επίτροπο για την απάντησή του. Κατανοώ πλήρως το σχόλιό του σχετικά με τη διαφορά μεταξύ φορολογικών συντελεστών και φορολογικών βάσεων, όμως ένα από τα ζητήματα που απασχολούν τις επιχειρήσεις -ιδίως όσον αφορά στις άμεσες ξένες επενδύσεις που εισέρχονται στην Ευρώπη- είναι η δυνατότητά τους να γνωρίζουν εκ των προτέρων, με βεβαιότητα, τα φορολογικά αποτελέσματα μιας συναλλαγής. Αν μέρος αυτού του υπολογισμού είναι οι πωλήσεις ανά προορισμό, αυτό δεν μπορεί να καθοριστεί εκ των προτέρων, επομένως δημιουργείται πραγματική αβεβαιότητα γι' αυτές τις εταιρείες. Εκτιμώ ότι αυτό λειτουργεί ως αντικίνητρο για τις άμεσες ξένες επενδύσεις. Θα ήθελα να θέσω πολλά άλλα ερωτήματα, όμως γνωρίζω ότι ο χρόνος που έχουμε στη διάθεσή μας είναι περιορισμένος, γι' αυτό αν μπορεί ο κ. Επίτροπος να μου απαντήσει στο ένα αυτό ερώτημα θα είμαι ικανοποιημένη.
<SPEAKER ID="569" NAME="Pat the Cope Gallagher" AFFILIATION="ALDE">
(EN) Ευχαριστώ τον κ. Επίτροπο για τη λεπτομερή απάντησή του, θέλω όμως συγχρόνως να τον ρωτήσω αν αναγνωρίζει ότι η Συνθήκη της Λισαβόνας περιλαμβάνει λεπτομερές πρωτόκολλο σχετικά με τη φορολογία και το δικαίωμα ενός κράτους μέλους να ασκεί αρνησικυρία κατά φορολογικών αποφάσεων.
<SPEAKER ID="570" NAME="Algirdas Šemeta" LANGUAGE="EN">
Μπορούμε να διαφωνούμε επί ορισμένων αρχών της φορολογίας, η οποία είναι πάντα αρκετά ευαίσθητο ζήτημα. " μεγαλύτερη υποστήριξη της ΚΕΦΒΕ προέρχεται από τις επιχειρήσεις· έχουμε σαφείς αποδείξεις γι' αυτό. Το θεωρώ άλλωστε κατανοητό αυτό, διότι, όταν έχει κανείς απέναντί του 27 διαφορετικά κράτη μέλη με 27 διαφορετικά συστήματα φορολόγησης για τις εταιρείες, δημιουργείται απίστευτη σύγχυση.
<P>
Ως προς το θέμα των άμεσων ξένων επενδύσεων, αν μπορέσουμε να συμφωνήσουμε επί της πρότασης αυτής, θα πρέπει να το πράξουμε ομοφώνως. Αν καταφέρουμε να συμφωνήσουμε, θα διευκολυνθούν οι άμεσες ξένες επενδύσεις καθώς οι ξένοι επενδυτές που επιθυμούν να επενδύσουν όχι σε ένα αλλά σε πολλά κράτη μέλη θα έχουν απέναντί τους ένα ενιαίο σύστημα φορολόγησης των εταιρειών, αντί πολλών, και αυτό αποτελεί εξαιρετικό πλεονέκτημα για τους ξένους επενδυτές. Σε όλες τις διμερείς συζητήσεις με δυνητικούς επενδυτές, υπογραμμίζουν συστηματικά το ζήτημα των 27 συστημάτων φορολόγησης των επιχειρήσεων ως φραγμό στη διευκόλυνση των άμεσων ξένων επενδύσεων.
<P>
Τέλος, όταν μιλούμε για κοινή ενοποιημένη φορολογική βάση για τις εταιρείες, δεν μιλούμε για φορολογικούς συντελεστές. Είναι σαφές ότι αυτό δεν έχει σχέση με το κυρίαρχο δικαίωμα των κρατών μελών να λαμβάνουν αποφάσεις για τα φορολογικά θέματα διότι, ακόμη και στο περιβάλλον της ΚΕΦΒΕ, θα μπορούν να αποφασίζουν τους φορολογικούς τους συντελεστές για τις εταιρείες, με βάση τις ιδιαίτερες ανάγκες τους, τα κοινωνικά τους συστήματα, τις δημόσιες υπηρεσίες τους κ.ο.κ. Επομένως, η ίδια η πρόταση δεν μειώνει την εθνική κυριαρχία των κρατών μελών ως προς τα φορολογικά θέματα.
<SPEAKER ID="571" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.35 και επαναλαμβάνεται στις 21.00)

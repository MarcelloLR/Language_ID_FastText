<CHAPTER ID="017">
Δαπάνες στον κτηνιατρικό τομέα (συζήτηση) 
<SPEAKER ID="173" NAME="Πρόεδρος">
" ημερήσια διάταξη προβλέπει την έκθεση της κ. Figueiredo, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση απόφασης του Συμβουλίου για την τροποποίηση της απόφασης 90/424/ΕΟΚ του Συμβουλίου σχετικά με ορισμένες δαπάνες στον κτηνιατρικό τομέα C6-0199/2006.
<SPEAKER ID="174" NAME="Μάρκος Κυπριανού">
Μέλος της Επιτροπής. (EN) Κύριε Πρόεδρε, καταρχάς θέλω να πω ότι είμαι ευγνώμων για το έργο που πραγματοποίησαν τα μέλη των επιτροπών όσον αφορά την πρόταση της Επιτροπής για την τροποποίηση της απόφασης 90/424/ΕΟΚ σχετικά με ορισμένες δαπάνες στον κτηνιατρικό τομέα. " Επιτροπή διέθεσε εφέτος περίπου 210 εκατομμύρια ευρώ για να βοηθήσει τα κράτη μέλη να υλοποιήσουν προγράμματα εκρίζωσης και επιτήρησης για την αντιμετώπιση ζωονόσων. Το εν λόγω πρόγραμμα αποτελεί βασικό στοιχείο της στρατηγικής μας για την ασφάλεια των τροφίμων.
<P>
Όπως όλοι γνωρίζουμε, οι ζωονόσοι είναι απρόβλεπτες - το απροσδόκητο μπορεί να συμβεί και πράγματι συμβαίνει. Την περίοδο 2005-2006, αν και είδαμε εξάρσεις της γρίπης των πτηνών, της κυανής γλώσσας και της κλασικής πανώλης των χοίρων σε ορισμένα κράτη μέλη, καμία από αυτές δεν ήταν ιδιαίτερα μεγάλη και κατορθώσαμε να τις διατηρήσουμε υπό έλεγχο και να μην επιτρέψουμε να προκαλέσουν εκτεταμένες ζημιές.
<P>
" Επιτροπή έχει επιδοθεί σε μια ευρείας κλίμακας αναθεώρηση της κοινοτικής πολιτικής για την υγεία των ζώων. Προσφάτως ολοκληρώθηκε μια εκτεταμένη αξιολόγηση και τα αποτελέσματα παρουσιάστηκαν σε διάσκεψη που πραγματοποιήθηκε τον προηγούμενο μήνα στις Βρυξέλλες. Με χαρά παρατήρησα ότι στις συνεδριάσεις παρέστησαν, και μάλιστα προέδρευσαν, αρκετοί αξιότιμοι βουλευτές.
<P>
Ένας από τους πρωταρχικούς τομείς ενδιαφέροντος για τη σημερινή συζήτηση, ο οποίος προκάλεσε ιδιαίτερο ενδιαφέρον, ήταν η ενδεχόμενη εισαγωγή μιας παραμέτρου ασφάλισης ή επιμερισμού του κόστους, η οποία θα συνέβαλε στη χρηματοδότηση του κόστους εξάλειψης των ασθενειών. Αυτά τα μέτρα είναι ωστόσο μακροπρόθεσμα και χρειάζεται να συζητηθούν αρκετά με τους διάφορους ενδιαφερόμενους, πριν καθορίσουμε τον τρόπο δράσης μας. Ωστόσο, μπορούμε να προβούμε τώρα σε ορισμένες βασικές αλλαγές, προκειμένου να βελτιωθεί η αποτελεσματικότητα στον τρόπο με τον οποίο η Επιτροπή και τα κράτη μέλη διαχειρίζονται τη χρηματοδότηση σε αυτόν τον τομέα. " πρόταση που έχουμε σήμερα ενώπιόν μας έχει ως στόχο την πραγματοποίηση τέτοιων αλλαγών, παρέχοντας ταυτόχρονα τον απαραίτητο χρόνο για την αντιμετώπιση άλλων μακροπρόθεσμων ζητημάτων στο πλαίσιο της τρέχουσας αναθεώρησης πολιτικής.
<P>
" πρόταση περιλαμβάνει τρία βασικά στοιχεία. Πρώτον, προτείνουμε να εισαχθεί η δυνατότητα πολυετούς προγραμματισμού για τα προγράμματα εξάλειψης των ασθενειών, αλλά με μια απλοποιημένη διαδικασία, η οποία θα τον καταστήσει ευκολότερο τόσο για τα κράτη μέλη όσο και για την Επιτροπή. Δεύτερον, προτείνουμε την ενίσχυση της νομικής βάσης του προγράμματος TRACES αλλά και της επικοινωνίας. Είναι ενδιαφέρον να σημειώσουμε ότι επί του παρόντος διαθέτουμε νομική βάση για επικοινωνιακές δραστηριότητες στον τομέα της καλής μεταχείρισης των ζώων αλλά όχι και στον τομέα της υγείας των ζώων, και αυτό πρόκειται να διορθωθεί στην πρόταση. Τρίτον, προτείνουμε να περιοριστεί ο κατάλογος των προγραμμάτων εξάλειψης ασθενειών που είναι επιλέξιμα για χρηματοδότηση σε όσα ανταποκρίνονται σε σαφείς προτεραιότητες, αλλά με μια διαδικασία δυνάμει της οποίας θα είναι δυνατόν να τροποποιείται ο κατάλογος αυτός όταν απαιτείται ανάλογα με τις εξελίξεις.
<P>
Οι προτεινόμενες αλλαγές θα βοηθήσουν σημαντικά στο να ενισχύσουμε και να δώσουμε προτεραιότητα στη στρατηγική μας σχετικά με την ασφάλεια των τροφίμων. " πρόταση προβαίνει σε ορισμένες βελτιώσεις που επίσης θα βοηθήσουν να αυξηθεί η αποτελεσματικότητα και να μειωθεί η γραφειοκρατία, τόσο για την Επιτροπή όσο και για τα κράτη μέλη. Ευχαριστώ το Κοινοβούλιο για την υποστήριξή του.
<SPEAKER ID="175" NAME="Ilda Figueiredo " LANGUAGE="PT">
Κύριε Πρόεδρε, κύριε Επίτροπε, κυρίες και κύριοι, η έκθεση που υποβάλλω στο Σώμα εξ ονόματος της Επιτροπής Γεωργίας και Ανάπτυξης της Υπαίθρου χαιρετίζει την πρόταση της Επιτροπής σχετικά με το ενδεχόμενο έγκρισης πολυετών προγραμμάτων και επικαιροποίησης ορισμένων από τα μέσα που συνοδεύουν την κοινοτική πολιτική για την υγεία των ζώων. Ωστόσο, εκτιμά επίσης ότι ορισμένα μέτρα στις προτάσεις που αποσκοπούν στην τροποποίηση της απόφασης 909/424/ΕΟΚ του Συμβουλίου δεν επαρκούν για να καλύψουν τις ανάγκες.
<P>
Κατά συνέπεια, θέλουμε να επισημάνουμε 12 τροπολογίες που αποσκοπούν στην επίτευξη πέντε βασικών στόχων και είναι οι εξής: υπό το πρίσμα των ελλιπών γνώσεων σχετικά με την εξέλιξη των προγραμμάτων εκρίζωσης, ελέγχου και επιτήρησης συγκεκριμένων ζωικών ασθενειών στα διάφορα κράτη μέλη, ο πρώτος στόχος είναι να ζητήσουμε από την Επιτροπή να υποβάλλει στο Κοινοβούλιο και στο Συμβούλιο, ανά τέσσερα έτη, έκθεση σχετικά με την κατάσταση της υγείας των ζώων και το κόστος-όφελος από την εφαρμογή των προγραμμάτων στα κράτη μέλη, περιλαμβανομένης περιγραφής των προκριθέντων κριτηρίων.
<P>
Ο δεύτερος είναι να υποστηριχθεί η διάδοση ορθών πρακτικών και να παρασχεθούν κίνητρα για την υποβολή κοινών προγραμμάτων δύο ή περισσότερων κρατών μελών και παραμεθόριων περιοχών, εφόσον αυτό αποδειχτεί σημαντικό για την πρόληψη, τον έλεγχο, την εκρίζωση και την επιτήρηση μολυσματικών ζωικών ασθενειών, συμπεριλαμβανομένων των ζωονόσων, λαμβάνοντας υπόψη τις διαφορές συμπεριφοράς απέναντι στις ίδιες ασθένειες σε διάφορα κράτη μέλη, ακόμη και γειτονικά, πράγμα που μπορεί να επηρεάσει τα υποβαλλόμενα μέτρα.
<P>
Ο τρίτος στόχος είναι να καταστεί υποχρεωτική η υποβολή προτάσεων χρηματοδότησης σε περίπτωση καταστάσεων έκτακτης ανάγκης, που απαιτούν πολύ υψηλές, αιφνίδιες και μη προγραμματισμένες δαπάνες. Οι προτάσεις χρηματοδότησης δεν πρέπει να υπόκεινται στις προθεσμίες που προβλέπει η παρούσα απόφαση, η οποία θα πρέπει, εν πάση περιπτώσει, να επεκτείνει τις προθεσμίες που ορίζονται από την Επιτροπή. Ας πάρουμε για παράδειγμα την εκδήλωση αφθώδους πυρετού στο "νωμένο Βασίλειο, το 2000. Στην περίπτωση των ασθενειών αυτών, τα επιβαλλόμενα μέτρα κερδίζουν σε αποτελεσματικότητα όσο πιο έγκαιρη και ριζική είναι η εφαρμογή τους. Για το λόγο αυτό, απαιτείται η σύσταση ενός ελάχιστου αποθεματικού για την αντιμετώπιση καταστάσεων θεομηνίας που εκδηλώνονται με αιφνίδιο, ύπουλο και απρόβλεπτο τρόπο.
<P>
Τέταρτον, προτείνουμε την επέκταση του καταλόγου, ο οποίος περιλαμβάνεται στο παράρτημα, των μολυσματικών ασθενειών για τις οποίες μπορεί να χορηγηθεί κοινοτική χρηματοδοτική στήριξη. " Επιτροπή πρότεινε την περικοπή αυτού του καταλόγου. " πρόταση της ανά χείρας έκθεσης της Επιτροπής Γεωργίας και Ανάπτυξης της Υπαίθρου, λοιπόν, προσθέτει οκτώ ασθένειες στον ισχύοντα κατάλογο και προτείνει επίσης περισσότερα για τη διασφάλιση της χρηματοδότησης για τον έλεγχο και την εκρίζωσή τους.
<P>
Θέλω να τονίσω τη ζωτική σημασία αυτής της έκθεσης, διότι σε αρκετές χώρες εφαρμόζονται ήδη προγράμματα εκρίζωσης, τα οποία δεν πρέπει να διακοπούν. Στην Πορτογαλία, όπου γνωρίζω καλύτερα την κατάσταση, η λεύκωση των βοοειδών είναι μια ασθένεια για την εκρίζωση της οποίας υπάρχουν από εικοσαετίας προγράμματα και η οποία βρίσκεται στο τελευταίο στάδιο οριστικής εκρίζωσης. Τον τελευταίο χρόνο σημειώθηκαν ελάχιστα κρούσματα λεύκωσης στην Πορτογαλία και εκτιμάται ότι ένα ακόμη έτος εκστρατείας κατά της ασθένειας θα επιτρέψει την οριστική εξάλειψή της. " μη επιλεξιμότητά της για χρηματοδότηση ενδέχεται να υπονομεύσει όλες τις προσπάθειες που έχουν γίνει και να οδηγήσει σε ανεξέλεγκτη αναζωπύρωσή της.
<P>
Ένα άλλο παράδειγμα είναι η νόσος του Newcastle, η οποία ενδημεί σε πτηνά των δασών και ενδέχεται ανά πάσα στιγμή να μεταδοθεί στα μη εμβολιασμένα πουλερικά. Οι οικονομικές συνέπειες της ασθένειας στην πτηνοτροφία είναι καταστροφικές. " νόσος του Aujeszky στους χοίρους, της οποίας τον αποκλεισμό πρότεινε η Επιτροπή, αποτελεί επίσης το αντικείμενο ενός προβλεπόμενου προγράμματος για την Πορτογαλία, δεδομένου ότι η μη εκρίζωση της νόσου ισοδυναμεί με αδυναμία διοχέτευσης χοίρων σε ορισμένες αγορές. " βρουκέλλωση των χοίρων είναι άλλη μια ασθένεια που δεν περιλαμβάνεται στο σημερινό κατάλογο, η οποία ενδέχεται να δημιουργήσει το ίδιο πρόβλημα στις εμπορικές συναλλαγές, δεδομένου ότι ενδημεί στην Πορτογαλία και στη Λεκάνη της Μεσογείου.
<P>
" Επιτροπή προτείνει επίσης, χάριν απλούστευσης της ισχύουσας νομοθεσίας, την κατάργηση της απόφασης 90/638/ΕΟΚ του Συμβουλίου, για τον καθορισμό των κοινοτικών κριτηρίων που εφαρμόζονται στις ενέργειες εκρίζωσης και επιτήρησης ορισμένων ζωικών ασθενειών, κριτήρια που θα αντικατασταθούν από τα νέα τεχνικά κριτήρια που περιλαμβάνονται στα παραρτήματα της νέας απόφασης που εξετάζουμε επί του παρόντος και την οποία η Επιτροπή επιθυμεί να μετατρέψει σε κριτήρια και τυπικές απαιτήσεις.
<P>
Σε αυτή την έκθεση προτείνουμε να κληθεί εκ νέου το Κοινοβούλιο να γνωμοδοτήσει σε περίπτωση τροποποίησης των ισχυόντων κριτηρίων.
<P>
Τέλος, κύριε Πρόεδρε, θέλω να εκφράσω τις ευχαριστίες μου σε όλους όσοι βοήθησαν στην κατάρτιση αυτής της έκθεσης. Ελπίζουμε ότι η Επιτροπή θα λάβει υπόψη τις προτάσεις αυτής της έκθεσης, οι οποίες σκοπό έχουν να συμβάλουν στην βελτίωση της υγείας των ζώων.
<SPEAKER ID="177" NAME="Mairead McGuinness">
εξ ονόματος της Ομάδας PPE-DE. - (EN) Κύριε Πρόεδρε, θέλω να ευχαριστήσω την εισηγήτρια για την εργασία της σχετικά με την παρούσα έκθεση, καθώς και την Επιτροπή για την αποψινή συμβολή της.
<P>
Θα ασχοληθώ με το μέλλον, επειδή αυτό είναι το σημαντικό από την άποψη της αναθεώρησης. Ωστόσο, όσον αφορά τα ζητήματα που πραγματεύεται η παρούσα έκθεση, γενικά συμφωνούμε, όπως είπαμε, με πολλά σημεία της πρότασης. Όλοι αναγνωρίζουν την ανάγκη να ελέγχονται και να επιτηρούνται οι ζωονόσοι, όχι μόνο λόγω των επιπτώσεών τους στην ανθρώπινη υγεία, αλλά και λόγω των οικονομικών συνεπειών τους για τις χώρες όπου σημειώνονται εξάρσεις. Ας πάρουμε για παράδειγμα την Ιρλανδία το 2001, όπου σημειώθηκε έξαρση του αφθώδους πυρετού και η χώρα παρέλυσε. Ευτυχώς, θέσαμε τον πυρετό υπό έλεγχο, αλλά το περιστατικό κατέδειξε τι μπορεί να συμβεί όταν υπάρχουν προβλήματα.
<P>
" πληροφόρηση είναι το κλειδί για τον έλεγχο, την επιτήρηση και την αποτελεσματικότητα όταν εμφανίζονται ασθένειες, και με χαρά βλέπω ότι θα διαθέτουμε καλύτερα συστήματα πληροφόρησης στο εσωτερικό των κρατών μελών και μεταξύ τους.
<P>
" πρόταση χρηματοδότησης για την πολιτική πληροφόρησης είναι πολύ θετική, και το πολυετές πρόγραμμα αποτελεί μια πολύ πρακτική πρόταση: διευκολύνει τα κράτη μέλη, κάτι που είναι ευπρόσδεκτο, όπως ευπρόσδεκτα είναι και τα κοινά προγράμματα δύο κρατών μελών ή παραμεθόριων περιοχών. Χρειαζόμαστε την παράταση του χρονικού ορίου για την υποβολή προτάσεων εκ μέρους των κρατών μελών σε σχέση με τα προγράμματα για τις ασθένειες. Επεκτείναμε τον κατάλογο των ασθενειών: αντιλαμβανόμαστε ότι το άρθρο 6 λαμβάνει υπόψη τις καταστάσεις έκτακτης ανάγκης και αυτό είναι ευπρόσδεκτο.
<P>
Θέλω να τονίσω ιδιαίτερα ένα σημείο καθώς κοιτάζουμε προς το μέλλον: η Ευρώπη πρέπει να κοιτάξει πέρα από τα σύνορά της και να διασφαλίσει ότι η εμπορική πολιτική μας δεν έρχεται σε σύγκρουση με τα ζητήματα της δημόσιας υγείας και της ασφάλειας των τροφίμων. Εφόσον επιτρέπουμε τις εισαγωγές τροφίμων στην ΕΕ, πρέπει τουλάχιστον να διασφαλίσουμε ότι τα πρότυπα των εισαγωγών μας ανταποκρίνονται στα πρότυπα των εγχώριών τροφίμων μας. Πρέπει να αποκλείσουμε τις εισαγωγές οσάκις έχουμε και την παραμικρή αμφιβολία. Είναι πολύ εύκολο να εισαγάγουμε ένα πρόβλημα, αλλά είναι πολύ δύσκολο να το αντιμετωπίσουμε μόλις βρεθεί εντός των συνόρων μας. Με ανησυχεί το γεγονός ότι ο ΠΟΕ μπορεί να ασκεί πιέσεις για εμπορικές συναλλαγές, χωρίς να ανησυχεί ιδιαίτερα για τις επιπτώσεις στην υγεία των ζώων καθώς και στην ανθρώπινη υγεία. Δεν είμαι πεπεισμένος ότι οι ισχύοντες κανόνες μας ικανοποιούν τις ανησυχίες μου και δεν πιστεύω ότι τα μηχανογραφικά συστήματα είναι αρκετά για να μας προστατέψουν.
<P>
Επιτρέψτε μου να ολοκληρώσω λέγοντας ότι, ως προς τα εν λόγω ζητήματα, η ΕΕ κατέχει ηγετική θέση, θα ήταν όμως λυπηρό αν, κατά την επιδίωξη μιας εμπορικής συμφωνίας, θυσιάζουμε τα πρότυπά μας και την υγεία των ζώων και των πολιτών μας.
<SPEAKER ID="178" NAME="Heinz Kindermann">
εξ ονόματος της Ομάδας PSE. - (DE) Κύριε Πρόεδρε, η παρούσα πρόταση της Επιτροπής δεν επιφέρει κάποια τροποποίηση στους υπάρχοντες κανόνες σχετικά με την εκρίζωση, τον έλεγχο και την επιτήρηση των ασθενειών των ζώων και των ζωονόσων, αλλά μάλλον αποσκοπεί στην επικαιροποίηση ορισμένων από τα μέσα που συνοδεύουν την κοινοτική πολιτική για την υγεία των ζώων. Χαιρετίζουμε αυτήν την πρόταση, αλλά κυρίως χαιρετίζουμε την ανακοίνωση της Επιτροπής ότι θα καταθέσει σύντομα μια πλήρη έκθεση σχετικά με την ευρωπαϊκή πολιτική για την υγεία των ζώων. Αυτός θα είναι ο σωστός χρόνος και η ευκαιρία για να συζητηθούν ακόμα πιο ριζικές αλλαγές των υφιστάμενων κανόνων και, εάν χρειάζεται, να καθορίσουμε ένα νέο νομικό πλαίσιο.
<P>
Συμφωνούμε με τους στόχους της πρότασης όπως καθορίζονται στην αιτιολογική έκθεση της Επιτροπής, όπως επίσης και με την εισηγήτρια. Υποστηρίζουμε τις προταθείσες τροποποιήσεις για την απόφαση του Συμβουλίου 90/424/ΕΟΚ, όπως υποστηρίζουμε επίσης τις κριτικές παρατηρήσεις και υποδείξεις της εισηγήτριας τόσο σε σχέση με τη χρηματοδότηση του συστήματος επιτήρησης των κινήσεων των ζώων όσο και σε σχέση με το σύστημα της χρηματοδότησης απρόβλεπτων ασθενειών, εκδήλωσης επιδημιών ή ζωικών ασθενειών που προκαλούν μόνιμες βλάβες. Τα μέτρα για την καταπολέμηση των ασθενειών των ζώων απαιτούν πάντοτε μεγάλα ποσά χρηματοδότησης, ενώ η άμεση διάθεση αυτών των κονδυλίων είναι συνήθως το πρόβλημα. " πρόταση της εισηγήτριας να διατεθούν συγκεκριμένα κονδύλια για τη δημιουργία ενός αποθεματικού πρέπει ασφαλώς να εξεταστεί. Ενδόμυχα ελπίζουμε ότι οι προταθείσες τροπολογίες θα βελτιώσουν την υλοποίηση των συγχρηματοδοτούμενων προγραμμάτων στο πλαίσιο της εξάλειψης των ασθενειών των ζώων.
<SPEAKER ID="179" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κύριοι Επίτροποι, κυρίες και κύριοι, θα ήθελα καταρχάς να ευχαριστήσω την εισηγήτριά μας για αυτήν την εξαιρετικά ισορροπημένη έκθεσή της. Όπως επεσήμαναν ήδη οι προηγούμενοι ομιλητές, ιδιαίτερα ο Δρ. Kindermann, αυτή είναι μια τεχνική έκθεση που εισηγείται τροπολογίες που χρειαζόμαστε επειγόντως.
<P>
" ευελιξία είναι σημαντική σε καταστάσεις κρίσεων. " βοήθεια που παρέχεται γρήγορα αξίζει διπλά σε τέτοιες περιστάσεις. Ωστόσο, η αντίδραση και τα μέτρα που λαμβάνονται πρέπει να είναι προσεκτικά, ενώ η προληπτική δράση είναι καλύτερη από την αντίδραση. " Επιτροπή Γεωργίας και Ανάπτυξης της Υπαίθρου απευθύνει έκκληση, η επιτήρηση των εισαγωγών ζώντων ζώων από μη κράτη μέλη της ΕΕ να είναι εξονυχιστική, όπως ακριβώς η επιτήρηση στην ΕΕ εδώ και πολλά χρόνια.
<P>
Όπως γνωρίζουμε όλοι, η υγεία των ζώων έχει άμεση επίπτωση στα προϊόντα που παράγονται από ζώα, άρα λοιπόν και στη δημόσια υγεία. Για τον λόγο αυτόν, χρειάζεται ιδιαίτερη προσοχή για να διασφαλιστεί ότι δεν θα προκύψουν πλέον παρόμοιες αρνητικές επιπτώσεις, όπως τις βιώσαμε στο παρελθόν, όταν η εμπιστοσύνη των πολιτών στα προϊόντα που προέρχονταν από ζώα αμφισβητούνταν έντονα, με επιζήμιες επιπτώσεις στην οικονομία.
<SPEAKER ID="180" NAME="Bogdan Golik" AFFILIATION="PSE">
(PL) Κύριε Πρόεδρε, ως βουλευτής του Ευρωπαϊκού Κοινοβουλίου, καθώς και ως χειρουργός κτηνίατρος, θέλω να εκφράσω την υποστήριξή μου για την έκθεση της κ. Figueiredo και ειδικά για την έκκληση να διατηρηθούν οι μολυσματικές ζωικές νόσοι όπως η λεύκωση των βοοειδών και η νόσος του Aujeszky στον κατάλογο των επιλέξιμων ασθενειών για συγχρηματοδότηση από κοινοτικούς πόρους. Θέλω να υπενθυμίσω στο Σώμα ότι η εκρίζωση αυτών των ασθενειών σε ορισμένα κράτη μέλη είναι ιδιαίτερα σημαντική, λόγω, μεταξύ άλλων, των εμπορικών συναλλαγών εντός της Ένωσης. Μία από τις προϋποθέσεις για τη διάθεση χοίρων στην αγορά είναι να προέρχονται από περιοχή ή χώρα απαλλαγμένη από τη νόσο του Aujeszky. Μια παρόμοια κατάσταση ισχύει και για τα βοοειδή, τα οποία πρέπει να προέρχονται από κοπάδια που πιστοποιείται ότι είναι απαλλαγμένα από ενζωοτική λεύκωση βοοειδών.
<P>
Πολλά νέα κράτη μέλη έχουν περιορισμένους προϋπολογισμούς και κατά συνέπεια δεν διαθέτουν τους απαραίτητους χρηματοδοτικούς πόρους για να εκριζώσουν πλήρως αυτές τις ασθένειες. " προτεινόμενη από την Ευρωπαϊκή Επιτροπή προσαρμογή του καταλόγου των ασθενειών με την αφαίρεση της λεύκωσης των βοοειδών και της νόσου του Aujeszky μπορεί να οδηγήσει σε σημαντικές μειώσεις στα ισχύοντα προγράμματα πρόληψης ή ακόμα και στην πλήρη διακοπή τους.
<P>
Είναι σημαντικό οποιαδήποτε μελλοντική επικαιροποίηση του καταλόγου των ασθενειών να γίνεται μετά τη λήψη της συγκατάθεσης του Ευρωπαϊκού Κοινοβουλίου και του Συμβουλίου.
<SPEAKER ID="181" NAME="Μάρκος Κυπριανού">
Μέλος της Επιτροπής. (EN) Κύριε Πρόεδρε, εκφράζω την ικανοποίησή μου για το ενδιαφέρον που επέδειξαν οι βουλευτές όσον αφορά την πρόταση να τροποποιηθεί το αποκαλούμενο κτηνιατρικό ταμείο. Εκτιμώ το γεγονός ότι οι γενικές αρχές της πρότασης έγιναν δεκτές από το Κοινοβούλιο.
<P>
Οι προτάσεις που υποβλήθηκαν είναι καλές, πολλές από αυτές όμως ήδη εφαρμόζονται. Για παράδειγμα, η ιδέα να επιτρέπονται δαπάνες έκτακτης ανάγκης σε περιπτώσεις κρίσης είναι πράγματι σημαντική, η διάταξη όμως υπάρχει ήδη στην απόφαση δυνάμει του άρθρου 3. " Επιτροπή χρηματοδοτεί δράσεις για την αντιμετώπιση των ασθενειών αυτών επί τη βάσει έκτακτης ανάγκης, κατά κανόνα με 50% συγχρηματοδότηση επιλέξιμων μέτρων και 60% για τον αφθώδη πυρετό.
<P>
" ιδέα της διασφάλισης του συντονισμού μεταξύ των κρατών μελών με την υποβολή προγραμμάτων είναι επίσης ευπρόσδεκτη, και αυτό όμως ισχύει στην πραγματικότητα. Θα συνεχίσουμε την προσέγγιση αυτή, θεωρούμε όμως ότι το άρθρο 16 δεν είναι το κατάλληλο σημείο. Θα εισαγάγουμε την ιδέα σε κάποιο άλλο σημείο - δηλαδή την ιδέα για τις επιχειρησιακές ομάδες και την ανταλλαγή βέλτιστων πρακτικών.
<P>
Τα σχέδια εκρίζωσης είναι διαθέσιμα στο κοινό στον ιστότοπο της Επιτροπής, ευχαρίστως όμως θα παρείχαμε πληροφορίες στο Κοινοβούλιο και στο Συμβούλιο όσον αφορά την επιτευχθείσα πρόοδο και αυτό είναι κάτι που συνιστούμε στα κράτη μέλη.
<P>
" απόφαση ορίζει τα κριτήρια που πρέπει να πληρούν τα κράτη μέλη όταν υποβάλουν στην Επιτροπή προς εξέταση προγράμματα εξάλειψης. Τα κριτήρια αυτά είναι τεχνικά. Επομένως η διαδικασία της κανονιστικής επιτροπής είναι η προσήκουσα για τον καθορισμό των απαιτουμένων πληροφοριών. Τα κράτη μέλη χρειάζεται να είναι ιδιαίτερα ακριβή στις πληροφορίες που παρέχουν και επομένως θα βοηθήσει πολύ να καθορίσει η Επιτροπή την απαιτούμενη μορφή.
<P>
Ως προς την πρόταση παράτασης της τελικής ημερομηνίας για την υποβολή αιτήσεων για χρηματοδότηση, ενθαρρύνουμε τα κράτη μέλη να υποβάλουν αιτήσεις το νωρίτερο δυνατόν εντός του έτους. Ωστόσο, μπορούμε να δεχθούμε ως τελική ημερομηνία την 30ή Απριλίου.
<P>
Όσον αφορά τον κατάλογο των ασθενειών που είναι επιλέξιμες για χρηματοδότηση, ένα ζήτημα που τέθηκε από πολλούς ομιλητές, προτείναμε να μειωθεί ο κατάλογος, προκειμένου να επικεντρώσουμε τις προσπάθειές μας στις βασικές προτεραιότητες, δηλαδή σε όσες ασθένειες έχουν έμμεσες επιπτώσεις στην ανθρώπινη υγεία και στις ασθένειες που μπορούν να προκαλέσουν σοβαρά προβλήματα στο εμπόριο. " προσθήκη στον κατάλογο ασθενειών ή άλλων ενδεχόμενων που θα επέτρεπαν στα κράτη μέλη να υποβάλουν οποιοδήποτε πρόγραμμα, θα έθετε σε κίνδυνο τις εν λόγω προτεραιότητες. Ωστόσο, πολλές από τις ασθένειες και τα ζητήματα που τέθηκαν θα καλυφθούν ή καλύπτονται με διαφορετικό τρόπο, για παράδειγμα μέσω των δαπανών έκτακτης ανάγκης (άρθρο 3 της απόφασης). Το άρθρο καλύπτει όσες ασθένειες μπορούν να προκαλέσουν πολύ σοβαρές απώλειες, όπως για παράδειγμα η κλασική πανώλη των χοίρων, η γρίπη των πτηνών ή ο αφθώδης πυρετός.
<P>
Σήμερα, ωστόσο, υπάρχουν στον κατάλογο δύο ασθένειες, για τις οποίες τα κράτη μέλη λαμβάνουν επί του παρόντος χρηματοδότηση: η νόσος Aujeszky και η λεύκωση των βοοειδών. Ως προς αυτές τις δύο περιπτώσεις, είμαι έτοιμος να εξετάσω τρόπους, με τους οποίους θα μπορέσει να συνεχιστεί η χρηματοδότηση για αρκετά χρόνια.
<P>
Στο Κοινοβούλιο θα δοθεί ένας πλήρης κατάλογος με τη θέση της Επιτροπής για καθεμία από τις τροπολογίες. Είμαι βέβαιος ότι θα συμπεριληφθούν στα πρακτικά της συνεδρίασης.
<SPEAKER ID="182" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη στις 12.30.
<P>
Παράρτημα - Θέση της Επιτροπής
<P>
Έκθεση Figueiredo
<P>
" Επιτροπή μπορεί να αποδεχτεί τις τροπολογίες 7, 8 και 10.
<P>
Οι τροπολογίες 1, 2, 4 και 12 γίνονται δεκτές εν μέρει.
<P>
" Επιτροπή δεν κάνει δεκτές τις τροπολογίες 3, 5, 6, 9 και 11.

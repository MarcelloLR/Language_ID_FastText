<CHAPTER ID="004">
Έκθεση προόδου 2010 για την Κροατία (συζήτηση)
<SPEAKER ID="008" NAME="Πρόεδρος">
- " ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την έκθεση προόδου του 2010 για την Κροατία.
<P>
Εχθές συναντήθηκα με την πρωθυπουργό της Κροατίας, συνοδευόμενος από δύο εκπροσώπους βασικών μας θεσμικών οργάνων, ήτοι τον εισηγητή κ. Swoboda, και τον επικεφαλής της μόνιμης αντιπροσωπείας μας στην Κροατία, κ. Hökmark. Συζητήσαμε το θέμα της προόδου της Κροατίας στην πορεία της προς την Ευρωπαϊκή Ένωση. Είμαι ιδιαίτερα ευτυχής που σήμερα μπορούμε να συζητήσουμε άμεσα, παρουσία όλων των συναδέλφων βουλευτών, την κατάσταση των διαπραγματεύσεων και τις προοπτικές για το μέλλον της Κροατίας στην Ευρωπαϊκή Ένωση. Είμαι επίσης ικανοποιημένος που παρίσταται στην Αίθουσα και ο Επίτροπος κ. Füle, ο οποίος είναι αρμόδιος για την πολιτική γειτονίας μας. Θα ήθελα τώρα να δώσω τον λόγο στον κ. Martonyi, ο οποίος θα μιλήσει εξ ονόματος του Συμβουλίου. Ο κ. Martonyi και η ουγγρική Προεδρία αποδίδουν μείζονα σημασία στη διεύρυνση της ΕΕ με την προσχώρηση της Κροατίας, και πρόκειται, συνεπώς, για σημαντικό ζήτημα του θεματολογίου της ουγγρικής Προεδρίας. Ο λόγος σε εσάς, κύριε Martonyi.
<SPEAKER ID="009" NAME="János Martonyi">
ασκών την Προεδρία του Συμβουλίου. - (EN) Κύριε Πρόεδρε, θα ήθελα να δηλώσω, εξ ονόματος της Προεδρίας της Ευρωπαϊκής Ένωσης, ότι είμαι ιδιαίτερα ευτυχής που απευθύνομαι σήμερα στη σύνοδο Ολομέλειας του Ευρωπαϊκού Κοινοβουλίου.
<P>
" συνεδρίαση αυτή παρέχει την κατάλληλη χρονικά ευκαιρία για την εξέταση της προόδου της ενταξιακής διαδικασίας της Κροατίας και την παρουσίαση των σχεδίων της ουγγρικής Προεδρίας για αυτό το πρώτο εξάμηνο του έτους.
<P>
Πρωτίστως και κατεξοχήν, θα ήθελα να επικροτήσω την ενεργό δέσμευση του Κοινοβουλίου στη διαδικασία διεύρυνσης, καθώς και την εποικοδομητική συμβολή του στον διάλογο επί της διεύρυνσης εν γένει, και επί της ενταξιακής διαδικασίας της Κροατίας ειδικότερα.
<P>
Όπως έχουμε υπογραμμίσει πολλές φορές, η διεύρυνση ενισχύει την ειρήνη, τη δημοκρατία και τη σταθερότητα στην Ευρώπη, εξυπηρετεί τα στρατηγικά συμφέροντα της Ευρωπαϊκής Ένωσης και βοηθά την ΕΕ να επιτύχει καλύτερα τους στόχους της πολιτικής της σε σημαντικούς τομείς που είναι βασικοί για την οικονομική ανάκαμψη και τη βιώσιμη ανάπτυξη.
<P>
" διεύρυνση αποτελεί την κινητήριο δύναμη για πολιτικές και οικονομικές μεταρρυθμίσεις. Προχωρά με ρυθμό που καθορίζεται σε μεγάλο βαθμό από την τήρηση εκ μέρους της υποψήφιας χώρας των κριτηρίων της Κοπεγχάγης και από την ικανότητά της να αναλάβει τις υποχρεώσεις της ως μέλους της ΕΕ.
<P>
" διεύρυνση αποτελεί μία από τις κύριες προτεραιότητες της Προεδρίας μας, και το έργο μας κατά τη διάρκεια του τρέχοντος εξαμήνου θα συνίσταται στην προώθηση της πολιτικής που συνάδει με την ανανεωμένη συναίνεση για τη διεύρυνση, η οποία εγκρίθηκε από το Ευρωπαϊκό Συμβούλιο τον Δεκέμβριο του 2006, καθώς και με τα συμπεράσματα του Συμβουλίου της 14ης Δεκεμβρίου 2010, τα οποία εγκρίθηκαν από το Ευρωπαϊκό Συμβούλιο.
<P>
Όσον αφορά την Κροατία, η ολοκλήρωση των ενταξιακών διαπραγματεύσεων είναι εφικτή, όπως αναφέρεται και στα συμπεράσματα του Ευρωπαϊκού Συμβουλίου, και στόχος μας είναι να ολοκληρώσουμε τις διαπραγματεύσεις έως το τέλος της ουγγρικής Προεδρίας - υπό την προϋπόθεση, φυσικά, ότι η Κροατία θα πληροί μέχρι τότε και τα υπόλοιπα κριτήρια αναφοράς ώστε να κλείσουν τα διαπραγματευτικά κεφάλαια.
<P>
Θα θέλαμε επίσης να οριστικοποιήσουμε τη συνθήκη προσχώρησης στον μέγιστο δυνατό βαθμό, προλειαίνοντας κατ' αυτόν τον τρόπο το έδαφος για την ένταξη της Κροατίας στην ΕΕ, για την οποία ανυπομονούμε. Κατά συνέπεια, όπως υπογραμμίζεται στο ψήφισμά σας, το τρέχον εξάμηνο θα είναι καίριας σημασίας για τη διαπραγματευτική διαδικασία της Κροατίας.
<P>
Επιτρέψτε μου τώρα να αναφερθώ εν συντομία στα εκκρεμή ζητήματα. Από την έναρξη των διαπραγματεύσεων μέχρι σήμερα, έχουν ανοίξει προς διαπραγμάτευση τα 34 από τα 35 κεφάλαια, εκ των οποίων τα 28 έκλεισαν προσωρινά.
<P>
Βρισκόμαστε, λοιπόν, πολύ κοντά στην ολοκλήρωση των διαπραγματεύσεων. Ωστόσο, καλούμαστε ακόμα να κλείσουμε μερικά δύσκολα κεφάλαια, όπως είναι ο ανταγωνισμός, η γεωργία και η ανάπτυξη της υπαίθρου, η αλιεία, η περιφερειακή πολιτική και ο συντονισμός των διαρθρωτικών μέσων, το δικαστικό σώμα και τα θεμελιώδη δικαιώματα, καθώς και οι χρηματοδοτικές και δημοσιονομικές διατάξεις, ενώ ορισμένα από αυτά έχουν, ασφαλώς, δημοσιονομικές επιπτώσεις.
<P>
Στα συμπεράσματα του Συμβουλίου για την Κροατία, που εγκρίθηκαν τον προηγούμενο Δεκέμβριο, επισημάναμε βασικά ζητήματα που απαιτούν περαιτέρω προσπάθειες στους εν λόγω τομείς. Έχετε ενημερωθεί σχετικά. Θα θέλαμε επίσης να τονίσουμε ορισμένα σημεία που αποτυπώνονται δεόντως στο ψήφισμά σας.
<P>
Το Συμβούλιο παρατήρησε ότι η Κροατία έχει σημειώσει ενθαρρυντική πρόοδο σε πολλούς τομείς, συμπεριλαμβανομένου του κράτους δικαίου και της καταπολέμησης της διαφθοράς υψηλού επιπέδου. Παράλληλα, όμως, είναι σαφές ότι απαιτούνται περαιτέρω προσπάθειες. Οι τελευταίες αφορούν τη δικαστική ανεξαρτησία και αποτελεσματικότητα, καθώς και την καταπολέμηση της διαφθοράς σε όλα τα επίπεδα.
<P>
Το Συμβούλιο παρότρυνε εξίσου την Κροατία να εντείνει τις προσπάθειές της για την εκπλήρωση των υπολοίπων κριτηρίων αναφοράς, συμπεριλαμβανομένης της δημιουργίας ενός αξιόπιστου ιστορικού επιδόσεων, ιδίως όσον αφορά την πολιτική ανταγωνισμού, αλλά και το δικαστικό σώμα και τα θεμελιώδη δικαιώματα.
<P>
Εν προκειμένω, θα ήθελα να υπογραμμίσω τη σημασία που αποδίδουμε στη διαδικασία παρακολούθησης για την εναρμόνιση με το κοινοτικό κεκτημένο -και την εφαρμογή του- με στόχο τη διασφάλιση διοικητικών ικανοτήτων και τη δημιουργία ενός αξιόπιστου ιστορικού επιδόσεων.
<P>
Συγκεκριμένα, η αξιολόγηση της προόδου στον τομέα του δικαστικού συστήματος και των θεμελιωδών δικαιωμάτων, η οποία αναμένεται τον Μάρτιο από την Επιτροπή, θα είναι εξαιρετικά σημαντική ως προς το πιθανό κλείσιμο του κεφαλαίου 23 προς τα τέλη του τρέχοντος εξαμήνου. Επιπλέον, όσον αφορά το Διεθνές Ποινικό Δικαστήριο για την πρώην Γιουγκοσλαβία (ΔΠΔΓ), το Συμβούλιο επεσήμανε την καλή εν γένει συνεργασία της Κροατίας με το ΔΠΔΓ, ενώ επανέλαβε ότι η πλήρης συνεργασία παραμένει ουσιαστικής σημασίας, σύμφωνα με το διαπραγματευτικό πλαίσιο.
<P>
Τώρα που η διυπηρεσιακή ειδική ομάδα άρχισε να εξερευνά σημαντικές νέες προοπτικές, το Συμβούλιο ζήτησε από την Κροατία να συνεχίσει τη διοικητική έρευνα, προκειμένου να λογοδοτήσει για τα απολεσθέντα στρατιωτικά έγγραφα.
<P>
Επιπροσθέτως, το Συμβούλιο επικροτεί τον ενεργό ρόλο της Κροατίας στην περιφερειακή συνεργασία, καθώς και τη βελτίωση των σχέσεών της με γειτονικές χώρες και τις προσπάθειές της με στόχο τη συμφιλίωση στην περιοχή.
<P>
" έναρξη ισχύος της συμφωνίας διαιτησίας με τη Σλοβενία στα τέλη Νοεμβρίου επί του ζητήματος των συνόρων αποτέλεσε λίαν ευπρόσδεκτη εξέλιξη εν προκειμένω. Λαμβάνοντας υπόψη τη σημασία των καλών σχέσεων γειτονίας, το Συμβούλιο ενθάρρυνε την Κροατία να αξιοποιήσει την εν λόγω πρόοδο στο πλαίσιο των προσπαθειών της για την επίλυση όλων των εκκρεμών διμερών και περιφερειακών ζητημάτων, σε συνεργασία με τις ενεχόμενες χώρες.
<P>
Εν κατακλείδι, θα ήθελα να επαναλάβω ότι πρέπει να γίνουν πολλά ακόμα κατά τη θητεία της Προεδρίας μας. " Κροατία δεν πρέπει να φείδεται προσπαθειών προκειμένου να εκπληρώσει τα υπόλοιπα κριτήρια αναφοράς, να διατηρήσει και να βελτιώσει αυτά που έχει ήδη επιτύχει και να αναλάβει αποφασιστικά, βάσει του διαπραγματευτικού πλαισίου, όλες τις άλλες υποχρεώσεις της που εκκρεμούν ακόμη.
<P>
Από την πλευρά μας, είναι αυτονόητο ότι, σε αυτό το εγχείρημα, υπολογίζουμε στη στήριξη και τη συνεργασία όλων των κρατών μελών, της Ευρωπαϊκής Επιτροπής και, φυσικά, κατά πρώτο και κύριο λόγο, του Ευρωπαϊκού Κοινοβουλίου.
<P>
Όπως υπογραμμίζεται και στις προτεραιότητες της ουγγρικής Προεδρίας, είναι σημαντικό να διατηρήσουμε αυτήν τη δυναμική, ούτως ώστε να ολοκληρωθούν επιτυχώς οι διαπραγματεύσεις έως το τέλος Ιουνίου, ήτοι έως τη λήξη της Προεδρίας μας.
<SPEAKER ID="010" NAME="Πρόεδρος">
" πολιτική γειτονίας είναι εξαιρετικά σημαντική για την Ευρωπαϊκή Ένωση, την περιοχή της Μεσογείου, την ανατολική εταιρική σχέση και, πρωτίστως και κατεξοχήν, για τα δυτικά Βαλκάνια. Θα ήθελα τώρα να δώσω τον λόγο στον κ. Επίτροπο που είναι αρμόδιος για την εν λόγω πολιτική.
<SPEAKER ID="011" NAME="Štefan Füle">
μέλος της Επιτροπής. - (EN) Κύριε Πρόεδρε, θα ήθελα να συγχαρώ τον εισηγητή για την Κροατία, κ. Hannes Swoboda, και να εκφράσω την εκτίμησή μου για τη δίκαιη και ισορροπημένη έκθεση που εκπόνησε. Αναγνωρίζει την εντυπωσιακή πρόοδο που έχει σημειώσει η Κροατία στην εκπλήρωση των κριτηρίων προσχώρησης, καθώς και τις προσπάθειες που απαιτούνται ακόμα για την ολοκλήρωση των διαπραγματεύσεων.
<P>
" Ευρωπαϊκή Ένωση και η Κροατία έχουν κλείσει προσωρινά 28 από τα 35 διαπραγματευτικά κεφάλαια. " υπουργική διάσκεψη για την ένταξη στις 19 Απριλίου θα πρέπει να κλείσει προσωρινά επιπλέον κεφάλαια στους τομείς όπου η Κροατία είτε έχει ήδη εκπληρώσει τα καταληκτικά κριτήρια αναφοράς είτε βρίσκεται πολύ κοντά στην εκπλήρωσή τους. Όπως παρατήρησε το Συμβούλιο Γενικών Υποθέσεων τον Δεκέμβριο του 2010, η ολοκλήρωση των διαπραγματεύσεων είναι εφικτή.
<P>
Όπως συμβαίνει με όλες τις διαπραγματεύσεις, τα πιο δύσκολα ζητήματα θα αντιμετωπιστούν κατά την τελική φάση. Όπως μόλις επεσήμανε ο υπουργός κ. Martonyi, η ουγγρική Προεδρία ανακοίνωσε νωρίτερα τον στόχο της για την ολοκλήρωση των διαπραγματεύσεων κατά το πρώτο εξάμηνο του 2011, εφόσον εκπληρωθούν όλα τα κριτήρια και οι συγκριτικές αξιολογήσεις. Πρόκειται για φιλόδοξο στόχο, ο οποίος μπορεί να επιτευχθεί μόνον εάν η Κροατία συνεχίσει να καταβάλλει εξαιρετικά φιλόπονες προσπάθειες για την έγκαιρη εκπλήρωση των υπολοίπων απαιτήσεων.
<P>
Οι βασικές εκκρεμείς προκλήσεις είναι τα καταληκτικά κριτήρια αναφοράς για το κεφάλαιο 23: το δικαστικό σώμα και τα θεμελιώδη δικαιώματα, καθώς και το κεφάλαιο 8 σχετικά με την πολιτική ανταγωνισμού. " Κροατία εργάστηκε σκληρά και στους δύο τομείς, όμως είναι πλέον καιρός να μπει στην τελική ευθεία.
<P>
Όσον αφορά το δικαστικό σώμα και τα θεμελιώδη δικαιώματα, οι κύριοι τομείς στους οποίους η Κροατία καλείται να υλοποιήσει τις δεσμεύσεις της είναι οι εξής: η δημιουργία ενός αξιόπιστου και βιώσιμου ιστορικού επιδόσεων στην καταπολέμηση της διαφθοράς· η ενίσχυση της ανεξαρτησίας, της λογοδοσίας, της αμεροληψίας και του επαγγελματισμού του δικαστικού σώματος· η αντιμετώπιση του ζητήματος της ατιμωρησίας των εγκλημάτων πολέμου· η επίτευξη των στόχων στο πλαίσιο του προγράμματος στέγασης προσφύγων και η βελτίωση του σεβασμού των δικαιωμάτων των μειονοτήτων. " πλήρης συνεργασία με το ΔΠΔΓ εξακολουθεί να συνιστά απαίτηση.
<P>
Σε καθέναν από αυτούς τους τομείς πρέπει να πληρούνται σαφή κριτήρια αναφοράς. " Επιτροπή διενεργεί επί του παρόντος αποτίμηση της προόδου που έχει σημειώσει η Κροατία για καθένα από τα εν λόγω κριτήρια αναφοράς, στα οποία θα αναφερθούμε στην επικείμενη ενδιάμεση έκθεσή μας για το συγκεκριμένο κεφάλαιο, που προβλέπεται να υποβληθεί έως τα μέσα Μαρτίου.
<P>
Εχθές είχα μια εξαιρετικά χρήσιμη και εποικοδομητική συνάντηση με την πρωθυπουργό κ. Kosor. Συζητήσαμε για τη σημασία της διατήρησης της δυναμικής των ενταξιακών διαπραγματεύσεων, καθώς και της επίλυσης των υπόλοιπων εκκρεμών ζητημάτων. Οι κροατικές αρχές έχουν πλήρη επίγνωση του έργου που καλούνται ακόμα να επιτελέσουν. Πράγματι, είμαι στην εξαιρετικά ευχάριστη θέση να δηλώσω ότι έλαβα τη διαβεβαίωση από την προσωπική δέσμευση της πρωθυπουργού ότι οι εργασίες θα συνεχιστούν με ταχύτατους ρυθμούς έως ότου καταστεί δυνατή η ολοκλήρωση της διαδικασίας ένταξης στην Ευρωπαϊκή Ένωση.
<P>
Συμφωνώ απόλυτα με όσους ζητούν από την Ευρωπαϊκή Ένωση να μην κάνει "ειδικές εκπτώσεις", ούτε να επιβάλει τεχνητά εμπόδια στην Κροατία. Οι αρχές της απόλυτης εκπλήρωσης των προϋποθέσεων που ισχύουν για τις υποψήφιες χώρες και η πλήρης τήρηση των δεσμεύσεων που έχει αναλάβει η Ευρωπαϊκή Ένωση εξακολουθούν να αποτελούν τον ακρογωνιαίο λίθο της διαδικασίας διεύρυνσης. Αυτή είναι η ουσία της αξιοπιστίας της.
<P>
" Επιτροπή θα συνεχίσει να παρέχει την πλήρη στήριξή της στην Κροατία, η οποία εργάζεται σκληρά για να επιτύχει τον στόχο της προσχώρησης στην Ευρωπαϊκή Ένωση. Είμαι βέβαιος -και ακολουθώ, εν προκειμένω, τη γραμμή του υπουργού κ. Martonyi- πως τα κράτη μέλη θα αποφανθούν ότι οι ενταξιακές διαπραγματεύσεις μπορούν να ολοκληρωθούν, μόλις διαπιστώσουμε ότι έχουν εκπληρωθεί και τα υπόλοιπα καταληκτικά κριτήρια αναφοράς. Είμαι εξίσου βέβαιος ότι όταν ζητηθεί η συναίνεση του Κοινοβουλίου για το σχέδιο της συνθήκης προσχώρησης, το παρόν Σώμα θα διαδραματίσει τον σημαντικό ρόλο που του αναλογεί, ακολουθώντας την ιδιαίτερα εποικοδομητική προσέγγισή του στο πλαίσιο της ενταξιακής διαδικασίας της Κροατίας.
<P>
Όπως και ο εισηγητής σας, ο κ. Swoboda, πιστεύω και εγώ ακλόνητα ότι, αφού κλήθηκαν να υποστηρίξουν την ένταξη της χώρας τους στην Ευρωπαϊκή Ένωση, οι πολίτες της Κροατίας θα είναι σε θέση να ψηφίσουν, κατά τις επόμενες εκλογές, τους εκπροσώπους τους στο Ευρωπαϊκό Κοινοβούλιο.
<SPEAKER ID="012" NAME="Hannes Swoboda" LANGUAGE="DE">
Κύριε Πρόεδρε, κυρίες και κύριοι, καταρχάς θα ήθελα να εκφράσω τις ειλικρινείς ευχαριστίες μου σε όλους τους σκιώδεις εισηγητές για την εξαιρετική συνεργασία τους, το αποτέλεσμα της οποίας είναι μια έκθεση που ευελπιστούμε να λάβει ευρεία υποστήριξη.
<P>
Θα ήθελα να ξεκινήσω αναφέροντας τη χθεσινή, ιδιαίτερα επιτυχή, κατά την προσωπική μου εκτίμηση, επίσκεψη της πρωθυπουργού κ. Jadranka Kosor στο Κοινοβούλιο. Κύριε Πρόεδρε, αναφέρατε ότι η ένταξη της Κροατίας δεν είναι σημαντική μόνο για την Κροατία και την Ευρωπαϊκή Ένωση, αλλά αποτελεί εξίσου σημαντικό μήνυμα για ολόκληρη την περιοχή. " πρώτη παρατήρηση που θα ήθελα να κάνω προς επίρρωση αυτής της άποψης αφορά τις μεταρρυθμίσεις. Εάν μια χώρα εκτελεί τα καθήκοντα που της έχουν ανατεθεί, τότε πρέπει και εμείς να τηρήσουμε τις υποσχέσεις που δώσαμε όσον αφορά την ένταξή της στην ΕΕ. Όπως δήλωσαν ο κ. Martonyi και ο Επίτροπος, πρέπει να καταβληθούν ακόμα πολλές προσπάθειες. Το μήνυμα εξακολουθεί να είναι το ίδιο: παρακαλούμε να προβείτε στις τελικές ενέργειες σε σχέση με τις μεταρρυθμίσεις, ούτως ώστε να επιτύχουμε τον κοινό μας στόχο για τη σύναψη της συνθήκης προσχώρησης τον Ιούνιο.
<P>
Κατά τη διάρκεια της συζήτησης που είχαμε με την κ. Kosor, ο κ. Schulz επεσήμανε ότι, παλαιότερα, η διαμάχη στον Κόλπο του Piran θα είχε διευθετηθεί με πόλεμο. Σήμερα, καθόμαστε στο τραπέζι των συνομιλιών και προσπαθούμε να βρούμε μια μέθοδο διαπραγμάτευσης αυτών των ζητημάτων. Και αυτό αποτελεί σημαντικό μήνυμα για την περιοχή συνολικά -αναφέρομαι εν προκειμένω στη Σερβία και το Κοσσυφοπέδιο- ότι, δηλαδή, ανάλογες διαφορές μπορούν να διευθετηθούν όχι με πόλεμο, αλλά πολύ απλά με διαπραγματεύσεις και διάλογο. " πρωθυπουργός είπε ότι, στη χώρα της, η κυβέρνηση και η αντιπολίτευση κινούνται προς την ίδια κατεύθυνση σε σχέση με την ΕΕ. Αυτό επιβεβαιώθηκε και από την τελευταία συζήτηση που είχα με τον Zoran Milanović, τον ηγέτη της σοσιαλδημοκρατικής αντιπολίτευσης.
<P>
Εχθές συζητήσαμε για την Αλβανία. Και η Αλβανία θα μπορούσε να διδαχθεί από αυτό το παράδειγμα ως προς τον τρόπο χειρισμού της κατάστασης, όταν πρόκειται για σημαντικούς κοινούς προβληματισμούς, πέρα και πάνω από οποιονδήποτε πολιτικό διάλογο.
<P>
Για τον λόγο αυτόν, θα πρέπει να αποστείλουμε στο Ζάγκρεμπ και την Κροατία συνολικά το διττό μήνυμα ότι εμείς -το Συμβούλιο, η Επιτροπή και το Ευρωπαϊκό Κοινοβούλιο- συνεργαζόμαστε ώστε να μπορέσουμε να ολοκληρώσουμε τις διαπραγματεύσεις τον Ιούνιο, να συνάψουμε τη συνθήκη προσχώρησης και να δώσουμε, στη συνέχεια, την έγκρισή μας το φθινόπωρο, επιτρέποντας κατά τον τρόπο αυτόν την ολοκλήρωση της διαδικασίας επικύρωσης. Παρακαλούμε, όμως -και απευθυνόμαστε στην Κροατία- να διευθετήσετε τα ζητήματα που εξακολουθούν να εκκρεμούν. Όσον αφορά την καταπολέμηση της διαφθοράς, έχουν ήδη ληφθεί γενναία μέτρα, απαιτείται, ωστόσο, ακόμα η υλοποίηση μερικών τελικών ενεργειών. Όσον αφορά τη μεταρρύθμιση του δικαστικού συστήματος, αλλά και τα ναυπηγεία, πρέπει να καταβληθούν ακόμα πολλές προσπάθειες. Εντούτοις, όλα αυτά τα στοιχεία αναφέρονται και στην έκθεσή μας, και δεν συνιστούν ανυπέρβλητα εμπόδια, αλλά παρέχουν στην Κροατία τη δυνατότητα να εκπληρώσει τις σχετικές απαιτήσεις.
<P>
Σε αυτό το πλαίσιο, κυρίες και κύριοι, θα πρέπει να στείλουμε σήμερα όλοι μαζί ένα κοινό μήνυμα στην Κροατία, αλλά και σε ολόκληρη την περιοχή, ότι εάν μια χώρα εκτελεί τα καθήκοντα που της έχουν ανατεθεί, η Ευρωπαϊκή Ένωση θα τηρήσει την υπόσχεσή της να της επιτρέψει να γίνει μέλος αυτής της Ένωσης. Κύριε Πρόεδρε, όπως δηλώσατε και εσείς εχθές, θα επωφεληθεί και η Ευρωπαϊκή Ένωση από την προσχώρηση της Κροατίας, υπό την προϋπόθεση ότι θα έχει υλοποιήσει τους στόχους που της ζητήθηκαν.
<P>
Θα ήθελα, λοιπόν, να ευχαριστήσω για ακόμα μία φορά τους σκιώδεις εισηγητές. Εάν κατορθώσουμε να αποστείλουμε ένα όσο το δυνατόν πιο ενωμένο μήνυμα στην Κροατία και σε ολόκληρη την περιοχή, θα έχουμε κάνει ένα μείζον βήμα προόδου προς την ειρηνική ενσωμάτωση ολόκληρης της περιοχής.
<SPEAKER ID="014" NAME="Bernd Posselt" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, οφείλω να ομολογήσω ότι αισθάνομαι μεγάλη συγκίνηση σήμερα, διότι αυτή η χρονιά σηματοδοτεί 20 χρόνια από την εδραίωση του κινήματος για τη δημοκρατία στη Σλοβενία και την Κροατία. Το κίνημα μετρούσε μόλις έναν χρόνο και οι άνθρωποι εξέφραζαν τη χαρά τους, όπως έκαναν στην Ουγγαρία, την Τσεχική Δημοκρατία και αλλού.
<P>
Έπειτα, στις 28 Ιουνίου 1991, έλαβε χώρα η βάναυση επίθεση από τον γιουγκοσλαβικό εθνικό στρατό. Εκείνη την εποχή, τα πάντα φάνηκαν να επιστρέφουν στην προτέρα κατάσταση. Βρισκόμουν στο Vukovar όταν καταστράφηκε αυτό το μικρό, ανθηρό μοντέλο της Ευρώπης και εκατοντάδες χιλιάδες άνθρωποι έχασαν τα σπίτια τους, ενώ χιλιάδες έχασαν τη ζωή τους. Έκτοτε, ήμουν σε θέση να παρακολουθώ την Κροατία στην πορεία της προς την Ευρωπαϊκή Ένωση. Θα πρέπει να αναγνωρίσουμε σαφώς ότι η Κροατία έχει καταβάλει εξαιρετικές προσπάθειες για να διατηρήσει αυτήν την τροχιά.
<P>
Ο Επίτροπος ανέφερε σήμερα τη λέξη κλειδί. Μίλησε για δικαιοσύνη. Θα μπορούσαμε να αποδώσουμε στην έκθεση Swoboda τον γενικό τίτλο "Δικαιοσύνη για την Κροατία", διότι αυτή είναι η ουσία του ζητήματος. Δεν πρόκειται για προνόμια ή εκπτώσεις -όπως ορθώς ειπώθηκε- αλλά για δικαιοσύνη. " Κροατία είναι πλέον έτοιμη να προσχωρήσει στην Ευρωπαϊκή Ένωση. Κατά τους προσεχείς μήνες, πρέπει να καταβληθούν οι τελικές προσπάθειες σε ορισμένους τομείς. Ωστόσο, δεν πρέπει να δημιουργούμε τεχνητά εμπόδια σε αυτήν τη χώρα, όπως συνέβη, δυστυχώς, επανειλημμένα τα τελευταία χρόνια. " Κροατία ανήκει στο ίδιο ιστορικό και πολιτιστικό πλαίσιο με τη Σλοβενία και την Ουγγαρία. Θα έπρεπε να είχε ενταχθεί στην Ευρωπαϊκή Ένωση μαζί με αυτές τις χώρες της κεντρικής Ευρώπης - η Κροατία είναι αδιαμφισβήτητα μια χώρα της κεντρικής Ευρώπης. Αυτό δεν συνέβη για πολλούς λόγους, όμως είναι πλέον καιρός να συμβεί. Αυτός είναι και ο λόγος για τον οποίο ασκούμε συναφώς πιέσεις. Δεν καθορίζουμε ημερομηνίες - εμμένουμε στη στάση μας ότι τα κριτήρια είναι σημαντικότερα από τις ημερομηνίες. Εντούτοις, ζητούμε μετ' επιτάσεως να μην δημιουργηθούν τεχνητά εμπόδια και να αντιμετωπιστεί η χώρα με δίκαιο και αμερόληπτο τρόπο.
<SPEAKER ID="015" NAME="Ivo Vajgl" LANGUAGE="SL">
Κύριε Πρόεδρε, σήμερα είναι η τελευταία φορά που συζητούμε την έκθεση προόδου της Κροατίας ως υποψήφιας προς πλήρη ένταξη χώρας στην Ευρωπαϊκή Ένωση. Θα ήθελα να ευχαριστήσω τον εισηγητή κ. Hannes Swoboda -ο οποίος εκπονούσε αυτό το έργο επί σειρά ετών- για την εποικοδομητική και φιλική του προσέγγιση έναντι τόσο των σκιωδών εισηγητών όσο και της κροατικής κυβέρνησης, θα έλεγα δε και έναντι του κροατικού λαού.
<P>
Εκ των υστέρων, και δεδομένων των συνθηκών υπό τις οποίες η Κροατία έγινε ανεξάρτητο κράτος πριν από 20 χρόνια, θα μπορούσαμε ενδεχομένως να πούμε ότι περίμενε αρκετά, εάν όχι υπερβολικά πολλά χρόνια, για να ενταχθεί στην ΕΕ. Κύριε Martonyi, μας δώσατε πολύ συγκεκριμένες πληροφορίες για τα σχέδιά σας σχετικά με τις ενταξιακές διαπραγματεύσεις της Κροατίας. Στηρίζουμε τα σχέδιά σας και ευελπιστούμε ότι θα υλοποιηθούν όλα και στην πράξη.
<P>
" ηγεσία στο Ζάγκρεμπ, από την πλευρά της, καλείται να επιτελέσει ακόμα μείζον έργο κατά τους μήνες που θα προηγηθούν της ολοκλήρωσης των διαπραγματεύσεων με την Κροατία. Το κεφάλαιο 23 αποτέλεσε αντικείμενο ιδιαίτερου ενδιαφέροντος για την Ομάδα της Συμμαχίας Φιλελευθέρων και Δημοκρατών για την Ευρώπη (ALDE). Συζητήσαμε και συμφωνήσαμε σχετικώς εχθές, κατά τη διάρκεια της φιλικής συζήτησης μεταξύ του προέδρου της Ομάδας ALDE, κ. Verhofstadt, και της κ. Kosor.
<P>
Το εν λόγω κεφάλαιο είναι καθοριστικής σημασίας για το κράτος δικαίου, τη σοβαρή διαχείριση της κληρονομιάς του παρελθόντος, τη διασφάλιση αποτελεσματικού και αμερόληπτου δικαστικού σώματος, την ασφάλεια του δικαίου και την ισότητα για όλους τους πολίτες. Κάθε δημοκρατική χώρα που βασίζεται στο κράτος δικαίου -κάθε κράτος μέλος της Ευρωπαϊκής Ένωσης- πρέπει να διασφαλίζει ελευθερίες όπως η διαφάνεια και η ανεξαρτησία των μέσων ενημέρωσης, η προστασία των μειονοτήτων, η ισότητα των φύλων και η προστασία της διαφορετικότητας όλων των ατόμων.
<P>
" κυβέρνηση της Κροατίας και η πρωθυπουργός Jadranka Kosor αξίζουν συγχαρητήρια για την καταπολέμηση της διαφθοράς και του εγκλήματος με αποφασιστικό τρόπο. Εύσημα πρέπει επίσης να αποδοθούν στην Κροατία για τη σύναψη φιλικών σχέσεων με τους γείτονές της, αλλά πρέπει να ενθαρρυνθεί παράλληλα ώστε να επιλύσει τα εκκρεμή ζητήματα.
<P>
Όταν θα δώσουμε στην Κροατία το πράσινο φως για τον τελευταίο γύρο των διαπραγματεύσεων στην τελική ευθεία προς την πλήρη ένταξη, θα πρέπει να επισημάνουμε ότι η παρούσα έκθεση αφορά όλες τις χώρες της νοτιοανατολικής Ευρώπης που τρέφουν τις ίδιες ελπίδες. Τρέφουμε και εμείς ελπίδες: προσδοκούμε η Ευρώπη να ολοκληρώσει τη διαδικασία διεύρυνσης και να γίνει μια ήπειρος συνοχής και ίσων αξιών.
<P>
Επιτρέψτε μου να προσθέσω μία ακόμα φράση. Μόνον κατ' αυτόν τον τρόπο θα κατορθώσει η Ευρωπαϊκή Ένωση να αποτελέσει, στον σύγχρονο κόσμο, παγκόσμιο ηγέτη και να διαδραματίσει τον ρόλο της ως παγκοσμίου ηγέτη. Σας ευχαριστώ για την υπομονή σας, κύριε Πρόεδρε.
<SPEAKER ID="016" NAME="Franziska Katharina Brantner" LANGUAGE="EN">
Κύριε Πρόεδρε, θα ήθελα να ευχαριστήσω και εγώ τον κ. Swoboda για την καλή συνεργασία πέρυσι και, για πρώτη φορά, φέτος.
<P>
Συμφωνώ με τον κ. Posselt ότι πρόκειται για μια δίκαιη έκθεση. Ανυπομονούμε να καλωσορίσουμε την Κροατία -όπως αναφέρθηκε- μόλις εκπληρώσει όλα τα κριτήρια. Πρόκειται για την ένταξη μιας ιδιαίτερης χώρας, και η ΕΕ θα έχει την ειδική ευθύνη να διασφαλίσει στη συνέχεια ότι θα είναι σε θέση να ενταχθούν και οι άλλες χώρες των δυτικών Βαλκανίων. Με αυτήν ακριβώς την περιφερειακή προοπτική, η Κροατία πρέπει να αποτελέσει τώρα το καλύτερο παράδειγμα, ούτως ώστε να μπορέσουν να προσχωρήσουν στην ΕΕ αργότερα και οι υπόλοιπες χώρες. Έχουμε ευθύνη απέναντι στις άλλες χώρες, διότι εάν αποτύχουμε τώρα και υποπέσουμε σε σφάλματα, θα είναι μακράν πιο δύσκολο να ενταχθούν στην ΕΕ και οι υπόλοιπες χώρες. Δεν μπορούμε να παραιτηθούμε από αυτόν τον στόχο για τα δυτικά Βαλκάνια.
<P>
Ορισμένοι από εσάς αναφερθήκατε στο κεφάλαιο 23 σχετικά με τη διαφθορά. Πιστεύουμε ότι πρέπει να είναι ειλικρινής με τον εαυτό της και η ΕΕ, και να εξετάσει τον βαθμό στον οποίο εμπλέκεται και η ίδια στη διαφθορά. Για τον λόγο αυτόν, καλούμε επίσης την OLAF να εξετάσει τις συναφείς επιπτώσεις για την ΕΕ. Θα ήθελα να παροτρύνω όλες τις Ομάδες να συμμετάσχουν σε αυτήν την προσπάθεια, διότι πρέπει να είμαστε ειλικρινείς και με τον εαυτό μας.
<P>
" τελευταία μου παρατήρηση αφορά το γεγονός ότι ο τρόπος με τον οποίο αντιμετωπίζουμε το παρελθόν αποτελεί σημαντικό στοιχείο της ένταξης στην ΕΕ. Έγινε λόγος για το ΔΠΔΓ. Είναι μεν καίριας σημασίας, αλλά έχουμε την αίσθηση ότι πρέπει να λειτουργούν καλύτερα και τα τοπικά δικαστήρια εγκλημάτων πολέμου. Μια έκθεση της Διεθνούς Αμνηστίας επισημαίνει ότι εξακολουθούν να υπάρχουν πολλές παγίδες και ελλείψεις. Θεωρούμε ότι υπάρχει περιθώριο βελτίωσης, όσον αφορά, για παράδειγμα, την προστασία μαρτύρων, και θα θέλαμε να δούμε βελτιώσεις και σε αυτόν τον τομέα. Φρονούμε ότι είναι ζωτικής σημασίας για την ΕΕ να εμμείνει σε αυτήν την πτυχή του παρελθόντος και της εργασίας με το παρελθόν.
<P>
Κατά τα λοιπά, ανυπομονούμε όλοι να υποδεχθούμε την Κροατία στο παρόν Σώμα.
<SPEAKER ID="017" NAME="Geoffrey Van Orden" LANGUAGE="EN">
Κύριε Πρόεδρε, πιστεύουμε ότι η διεύρυνση αποτελεί μία από τις πλέον επιτυχείς πτυχές της πολιτικής της ΕΕ, υπό την προϋπόθεση ότι πραγματοποιείται σύμφωνα με αυστηρά κριτήρια και ότι αντλούνται διδάγματα από προηγούμενες προσχωρήσεις.
<P>
Σύμφωνα με το Συμβούλιο, η ολοκλήρωση των ενταξιακών διαπραγματεύσεων με την Κροατία είναι εφικτή, όμως γνωρίζουμε από την Επιτροπή ότι τα ζητήματα διαφθοράς και η δικαστική μεταρρύθμιση δεν έχουν αντιμετωπιστεί ακόμα με τον ενδεδειγμένο τρόπο. Αυτό είναι πολύ σοβαρό. Οι ανησυχίες μας δεν είναι προσποιητές.
<P>
Με πληθυσμό 4,5 εκατομμύρια κατοίκους, η Κροατία βρίσκεται αντιμέτωπη με το πρόβλημα σχεδόν ενός εκατομμυρίου εκκρεμουσών δικαστικών υποθέσεων, ενώ σημαντικός αριθμός υποθέσεων συνδέονται με την καταπάτηση δικαιωμάτων ιδιοκτησίας. " ελευθερία των μέσων ενημέρωσης δέχεται εξίσου επιθέσεις. Πρώην υπουργοί έχουν κατηγορηθεί για διαφθορά. Ορισμένοι μπορεί να το θεωρήσουν ως απόδειξη λήψης μέτρων. Στην πραγματικότητα, αποκαλύπτει το βάθος της κακοδαιμονίας που ουδόλως έχει αντιμετωπιστεί. " εκτεταμένη διαφθορά μεταξύ των πολιτικών και του δικαστικού σώματος σημαίνει αδυναμία αντιμετώπισης του οργανωμένου εγκλήματος που συνδέεται άμεσα με τα Βαλκάνια.
<P>
Παρά τα προβλήματα που περιγράφονται εν προκειμένω, η πρόωρη ένταξη της Κροατίας φαίνεται προαποφασισμένη. Θα ήταν κρίμα να μετατραπεί η διαδικασία ένταξης αποκλειστικά σε τυπική διαδικασία, εξαρτώμενη από υποκειμενικά πολιτικά καπρίτσια, η οποία θα ολοκληρωθεί πριν επιλυθούν αυτά τα ουσιαστικά προβλήματα.
<SPEAKER ID="018" NAME="Τάκης Χατζηγεωργίου">
εξ ονόματος της ομάδας GUE/NGL. - Κύριε Πρόεδρε, ως Ευρωπαϊκή Ενωτική Αριστερά τασσόμαστε υπέρ της ένταξης της Κροατίας στην Ευρωπαϊκή Ένωση και ευελπιστούμε να γίνει σύντομα πλήρες μέλος, εφόσον αυτό είναι η θέληση του κροατικού λαού και εφόσον η χώρα εκπληρώσει όλα τα κριτήρια ένταξης.
<P>
" έκθεση προόδου και εμείς χαιρετίζουμε την πρόοδο που έχει γίνει στον τομέα της επιστροφής των προσφύγων, στους τομείς των δικαιωμάτων των γυναικών και της ισότητας των φύλων καθώς και στη γεφύρωση των διαφορών με τις γειτνιάζουσες χώρες. Εμμένουμε δε σε περαιτέρω μεταρρυθμίσεις, ιδίως όσον αφορά τον δικαστικό τομέα και τον τομέα της πάταξης της διαφθοράς.
<P>
Θα πρέπει όμως να μεριμνήσουμε και για τα κοινωνικοοικονομικά προβλήματα που ταλανίζουν το λαό της Κροατίας, όπως η φτώχεια, η μακροχρόνια ανεργία, η καταπάτηση εργασιακών δικαιωμάτων. Δυστυχώς, οι προτάσεις για προώθηση φιλελεύθερης οικονομίας θα επιβαρύνουν την κοινωνικοοικονομική κατάσταση των Κροατών.
<P>
Εμείς λοιπόν υποστηρίζουμε την προώθηση μιας πραγματικά κοινωνικής ανάπτυξης, που να διασφαλίζει μια ποιοτική ζωή για όλους τους πολίτες της Κροατίας μέσω του εκσυγχρονισμού του συστήματος κοινωνικής προστασίας, την αντιμετώπιση της ανεργίας, τη βελτίωση της πρόσβασης στις υπηρεσίες της υγείας, της στέγασης, της εκπαίδευσης και της εξάλειψης των διακρίσεων, ιδιαίτερα σε ό,τι αφορά τις μειονοτικές ομάδες.
<SPEAKER ID="019" NAME="Jaroslav Paška" LANGUAGE="SK">
Κύριε Πρόεδρε, από τον Οκτώβριο του 2005, όταν ελήφθη η απόφαση να ξεκινήσουν οι συνομιλίες για την ένταξη της Κροατίας στην ΕΕ, η κυβέρνηση της Κροατίας προέβη σε εκτεταμένες αλλαγές στη διακυβέρνηση της χώρας, με στόχο την καλύτερη προετοιμασία της Κροατίας για την ένταξη στην ΕΕ.
<P>
" μεγαλύτερη πρόοδος στη διαδικασία ένταξης σημειώθηκε το 2010, όταν οι κροάτες φίλοι μας ολοκλήρωσαν τις διαπραγματεύσεις επί μιας σειράς σύνθετων κεφαλαίων και επέφεραν θεμελιώδεις τροποποιήσεις στο σύνταγμα, ενώ σημείωσαν πρόοδο και στην εξεύρεση πολιτισμένης λύσης για τις συνοριακές διαφορές με γείτονες χώρες. " επίσημη επίσκεψη του σέρβου προέδρου Tadic στο Vukovar κατέδειξε ότι οι σχέσεις μεταξύ των κροατών και των σέρβων πολιτών μπορούν εξίσου να αναπτυχθούν επί τη βάσει του αμοιβαίου σεβασμού, της εκτίμησης και της κατανόησης.
<P>
" ταχύτητα με την οποία ολοκληρώνεται πλέον η διαδικασία ένταξης εναπόκειται αποκλειστικά στην κροατική πλευρά, η οποία, αφού εκπληρώσει όλες τις προϋποθέσεις για την ένταξη στην ΕΕ, πρέπει να επιδιώξει και τη συναίνεση των πολιτών της για αυτό το βήμα, μέσω εθνικού δημοψηφίσματος. Εύχομαι ειλικρινά στους κροάτες φίλους μας να ολοκληρώσουν άμεσα τα τελικά κεφάλαια και να κατορθώσουν να επιβεβαιώσουν, μέσω της λαϊκής ψήφου, την προθυμία τους να αποτελέσουν μέρος της Ευρωπαϊκής Κοινότητας.
<SPEAKER ID="020" NAME="Andrew Henry William Brons" AFFILIATION="NI">
(EN) Κύριε Πρόεδρε, πριν από σχεδόν 20 χρόνια, η Κροατία αγωνιζόταν να διασφαλίσει την ανεξαρτησία της. Τώρα την παραδίδει χωρίς να πέσει ούτε ένας πυροβολισμός.
<P>
" Κροατία αναγκάστηκε να προβεί σε εκτεταμένες και παρεμβατικές νομοθετικές αλλαγές. Αναγκάστηκε επίσης να αποσύρει τη στήριξή της από τις ζωτικές της βιομηχανίες και τους ανθρώπους που εργάζονται σε αυτές. Οι Κροάτες πρέπει να τα κάνουν όλα αυτά προκειμένου η Ευρωπαϊκή Ένωση να συναινέσει να αποδεχθεί την Κροατία ως υποψήφια προς ένταξη χώρα.
<P>
Το σημαντικότερο είναι ότι όλες αυτές οι αλλαγές λαμβάνουν χώρα προτού δοθεί ή ζητηθεί ακόμα η συναίνεση του λαού μέσω δημοψηφίσματος, το οποίο είχαν υποσχεθεί. Παρά τις ενδείξεις των δημοσκοπήσεων για την αντίθεση της πλειοψηφίας του λαού στην ένταξη στην ΕΕ, το θετικό αποτέλεσμα του δημοψηφίσματος θεωρείται δεδομένο. Όταν πραγματοποιούνται τεράστιες αλλαγές ενόψει μιας συναίνεσης που δεν έχει δοθεί ακόμα, μπορούμε να είμαστε βέβαιοι ότι η συναίνεση θεωρείται απλώς τυπική διαδικασία.
<P>
" παρούσα έκθεση αναφέρει ότι οι εκδότες και οι δημοσιογράφοι διαμαρτύρονται για την άσκηση αδικαιολόγητων πολιτικών πιέσεων. Ωστόσο, δεν αναφέρει πώς αυτές οι πιέσεις θα επιτρέψουν τη διεξαγωγή του δημοψηφίσματος με ελεύθερο και δίκαιο τρόπο.
<SPEAKER ID="021" NAME="Elmar Brok" AFFILIATION="PPE">
(DE) Κύριε Πρόεδρε, κύριε ασκών την Προεδρία του Συμβουλίου, κύριε Επίτροπε, κυρίες και κύριοι, πράγματι, βρισκόμαστε πλέον στον τελευταίο γύρο πριν από την ένταξη, καθόσον πρέπει να συζητήσουμε το θέμα στο πλαίσιο των θεσμικών οργάνων της Κοινότητας, διότι αναμένεται ακόμα η διαδικασία επικύρωσης στα εθνικά κοινοβούλια, η οποία ασφαλώς δεν θα είναι εύκολη. Ωστόσο, δεδομένου ότι ήμουν σε θέση, κατά τη διάρκεια της θητείας μου ως προέδρου της Επιτροπής Εξωτερικών Υποθέσεων, να παρακολουθήσω εκ του σύνεγγυς την ένταξη των προηγούμενων 12 κρατών μελών στο πλαίσιο της διαδικασίας διεύρυνσης, μπορώ να δηλώσω ότι η Κροατία είναι μια χώρα που έχει καταβάλει επί μακρόν σημαντικές προσπάθειες, προκειμένου να εκπληρώσει τα κριτήρια και, κατά συνέπεια, η καταφατική μας απάντηση εν προκειμένω αποτελεί θετική εξέλιξη.
<P>
Θα πρέπει να την υποστηρίξουμε για πολιτικούς λόγους. Πρόκειται επίσης για ένα μήνυμα προς άλλες χώρες που θα πρέπει ενδεχομένως να περιμένουν πολύ καιρό έως ότου ανοίξει η πύλη της Ευρώπης, χωρίς τούτο να σημαίνει ότι η πύλη αυτή παραμένει εν γένει κλειστή. Το γενικό πολιτικό μήνυμα είναι σημαντικό. Εντούτοις, βάσει των εμπειριών μας με άλλες χώρες, θα έλεγα ότι η Κροατία πρέπει να εργαστεί επί των μεταρρυθμίσεων στο δικαστικό και το διοικητικό της σύστημα προς ίδιον όφελος, ανεξαρτήτως της ενταξιακής διαδικασίας. Όταν οι υποθέσεις παραμένουν επί υπερβολικά μακρό διάστημα ανεπίλυτες ή απαγγέλλονται κατηγορίες για διαφθορά, ενώ οι δικαστικές διώξεις κατά των κατηγορουμένων εκκρεμούν για υπερβολικά μεγάλο χρονικό διάστημα, παραβλάπτεται η συνολική ανάπτυξη της χώρας. Εν προκειμένω, απαιτείται η καταβολή περισσότερων προσπαθειών.
<SPEAKER ID="022" NAME="Göran Färm" AFFILIATION="S&amp;D">
(SV) Κύριε Πρόεδρε, καταρχάς θα ήθελα να ευχαριστήσω τον εισηγητή κ. Swoboda, ο οποίος έκανε εξαιρετική δουλειά. Επίκειται πλέον η ένταξη της Κροατίας στην ΕΕ, αλλά εξακολουθούν να εγείρονται ορισμένες προκλήσεις, για παράδειγμα η καταπολέμηση της διαφθοράς. " Κροατία έχει θεσπίσει νέα και καλύτερη νομοθεσία, όμως τώρα οι μεταρρυθμίσεις πρέπει να εφαρμοστούν και στην πράξη. Απαιτούνται αποτελεσματικές έρευνες, διώξεις και δικαστικές αποφάσεις.
<P>
Επί του παρόντος, όλα τα βλέμματα είναι στραμμένα στην υπόθεση του πρώην συντηρητικού πρωθυπουργού, Ivo Sanader, ο οποίος βρίσκεται σε φυλακή της Αυστρίας. Επικροτούμε όσα κατέδειξαν οι αποκαλύψεις δημοσιογράφων και πολιτικών στην Κροατία σχετικά με τη διαφθορά της πολιτικής ελίτ. Ωστόσο, η υπόθεση του Ivo Sanader αποτελεί επίσης μια στιγμή αλήθειας για την ΕΕ, διότι η διαφθορά συνεπάγεται την εμπλοκή δύο μερών. Δεδομένων των κατηγοριών ότι ο Ivo Sanader προσπάθησε να επηρεάσει την ΕΕ με ανάρμοστο τρόπο, πρότεινα τη συνεργασία της Ευρωπαϊκής Υπηρεσίας Καταπολέμησης της Απάτης (OLAF) με τους κροάτες επικεφαλής των ερευνών, προκειμένου να διασταυρωθούν οι σχετικές πληροφορίες, διότι, ασφαλώς, δεν γνωρίζουμε κατά πόσον είναι αληθείς.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) επιθυμεί τη διαγραφή αυτού του σημαντικού τμήματος του ψηφίσματος, αλλά, μαζί με την Ομάδα των Πρασίνων/Ευρωπαϊκή Ελεύθερη Συμμαχία, ζητούμε από όλες τις πολιτικές Ομάδες να στηρίξουν το παρόν ψήφισμα. " ΕΕ πρέπει να τηρήσει προορατική στάση και να μην ρίχνει απλώς την ευθύνη την Κροατία.
<SPEAKER ID="023" NAME="Lena Ek" AFFILIATION="ALDE">
(EN) Κύριε Πρόεδρε, στα ταραγμένα νερά της παγκόσμιας οικονομικής κρίσης, είναι ενθαρρυντικό να διαπιστώνουμε ότι η Κροατία διατηρεί σταθερή πορεία προς την ένταξη.
<P>
" πρόοδος που έχει σημειώσει μέχρι στιγμής είναι εντυπωσιακή, αλλά θα ήθελα να τονίσω ότι αυτή η θετική δυναμική θα πρέπει πλέον να διοχετευθεί και σε άλλους τομείς, στους οποίους απαιτούνται ακόμα μείζονες προσπάθειες.
<P>
Θα ήθελα να προβώ σήμερα σε δύο παρατηρήσεις. " πρώτη αφορά τη μεταρρύθμιση και την ενίσχυση του δικαστικού σώματος. " καθιέρωση ενός ισχυρού και ανεξάρτητου δικαστικού συστήματος είναι απολύτως αναγκαία για την καταπολέμηση της διαφθοράς και τη διασφάλιση του κράτους δικαίου σε μακροπρόθεσμο ορίζοντα. Το ζητούμενο δεν είναι απλώς η σύλληψη των εγκληματιών· το ζητούμενο είναι ο τρόπος αντιμετώπισής τους αργότερα. Διαφορετικά, οι προσπάθειες για την πάταξη της διαφθοράς και του οργανωμένου εγκλήματος θα αποβούν άκαρπες.
<P>
" δεύτερη παρατήρησή μου αφορά την ανάγκη διαμόρφωσης μιας ανεκτικής κοινωνίας στην Κροατία. Το ζητούμενο στο πλαίσιο του ευρωπαϊκού εγχειρήματος είναι η συμφιλίωση, και η τελευταία δεν αφορά τη συμφιλίωση μόνο μεταξύ των χωρών -και επικροτώ τη βελτίωση των σχέσεων της Κροατίας με τους γείτονές της- αλλά και στο εσωτερικό των ίδιων των χωρών. Οι απειλές βίας κατά των μειονοτήτων είναι εντελώς απαράδεκτες. Έχω πλήρη επίγνωση της δυσκολίας εν προκειμένω, αλλά έχω και την ακλόνητη πεποίθηση ότι τούτο δεν θα ενισχύσει μόνο τις ενταξιακές συνομιλίες, αλλά η προσπάθεια αυτή καθαυτή θα έχει άμεσο όφελος και για την κροατική κοινωνία.
<SPEAKER ID="024" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, είναι δεδομένο ότι πρέπει να στηρίξουμε την ουγγρική Προεδρία στα φιλόδοξα σχέδιά της για την ολοκλήρωση των διαπραγματεύσεων με την Κροατία κατά το πρώτο εξάμηνο του τρέχοντος έτους. " ένταξη της Κροατίας στην Ευρωπαϊκή Ένωση σημαίνει ότι αποκτούμε έναν σημαντικό και αποτελεσματικό σύμμαχο, καθώς η χώρα διαδραματίζει ήδη καίριο ρόλο και δρα ως σταθεροποιητική δύναμη στην περιοχή, δίδοντας το παράδειγμα σε πολλές άλλες βαλκανικές χώρες που εξετάζουν επίσης το ενδεχόμενο της μελλοντικής ένταξής τους στην Ευρωπαϊκή Ένωση.
<P>
Σήμερα θα ήθελα να εκφράσω τη βαθιά εκτίμηση και τον θαυμασμό μου για τις μεταρρυθμίσεις που έχουν πραγματοποιήσει η κυβέρνηση και ο λαός της Κροατίας, ιδίως για τις μεταρρυθμίσεις που συνδέονται με την καταπολέμηση της διαφθοράς και του οργανωμένου εγκλήματος, καθώς και με τη δημόσια διοίκηση και το δικαστικό σώμα. Είναι αυτονόητο ότι εξακολουθούν να υπάρχουν τομείς που χρήζουν βελτίωσης και ολοκλήρωσης. Ευελπιστώ ότι αυτό θα επιτευχθεί το συντομότερο δυνατόν. Είναι επίσης αλήθεια ότι λαμβάνουμε αναφορές από την Κροατία ότι ο κροατικός λαός δεν είναι απολύτως πεπεισμένος πως η ένταξη στην ΕΕ θα ωφελήσει τη χώρα του. Φρονώ ότι θα ήταν συνετό εκ μέρους μας να λάβουμε μέτρα ώστε να συνδράμουμε στην αντιστροφή αυτής της τάσης χωρίς καθυστέρηση, σε συνεργασία με την κυβέρνηση της Κροατίας.
<SPEAKER ID="025" NAME="Bastiaan Belder" AFFILIATION="EFD">
(NL) Κύριε Πρόεδρε, η Κροατία έχει σημειώσει ικανοποιητική πρόοδο στην πορεία της προς την ένταξη στην ΕΕ. Αυτό δεν επιδέχεται αμφισβήτηση, και εκφράζω συναφώς την ικανοποίησή μου. Υπάρχουν δύο ζητήματα, ωστόσο, για τα οποία ανησυχώ ιδιαίτερα.
<P>
" διαφθορά στην εν λόγω βαλκανική χώρα είναι ευρέως διαδεδομένη, και παραπέμπω, για παράδειγμα, στις αιτιολογικές σκέψεις 7 και 8 του υπό συζήτηση ψηφίσματος. Αυτό έχει μεγάλο αντίκτυπο στην οικονομία και στις εμπορικές σχέσεις με τη συγκεκριμένη χώρα. Απαιτείται επειγόντως καλύτερη προσέγγιση για την αντιμετώπιση αυτού του προβλήματος, πιθανόν σε συνεργασία με τα ευρωπαϊκά θεσμικά όργανα.
<P>
" δεύτερη ανησυχία μου αφορά την κακή διοικητική οργάνωση στη χώρα, και παραπέμπω εν προκειμένω στην αιτιολογική σκέψη 28 του ψηφίσματος. " υγιής διοικητική οργάνωση είναι απαραίτητη για τη σωστή εφαρμογή της ευρωπαϊκής νομοθεσίας, και εάν η Κροατία δεν επιθυμεί να αιφνιδιαστεί από τα γεγονότα.
<P>
Εάν δεν αντιμετωπιστούν αυτά τα δύο προβλήματα, θα συνεχίσω να εκφράζω ανησυχίες για τον ταχύ ρυθμό με τον οποίο η ουγγρική Προεδρία επιθυμεί να ολοκληρώσει την ένταξη της Κροατίας. Κατά την άποψή μου, η προηγούμενη εμπειρία θα έπρεπε να μας οδηγήσει να θέσουμε ως στόχο μας την ποιότητα της ένταξης και όχι την ένταξη αυτή καθαυτή. Αυτό θα μας βοηθήσει να διασφαλίσουμε τη στήριξη του λαού και των ολλανδών πολιτών.
<SPEAKER ID="026" NAME="Angelika Werthmann" AFFILIATION="NI">
(DE) Κύριε Πρόεδρε, σε γενικές γραμμές, οι εξελίξεις στην Κροατία οδηγούνται προς τη σωστή κατεύθυνση. " θεωρία έχει ολοκληρωθεί, όμως τούτο θα πρέπει να αποδειχθεί και στην πράξη. Ωστόσο, υπάρχουν τρεις τομείς στους οποίους επιβάλλεται να καταβληθούν περαιτέρω προσπάθειες.
<P>
Πρώτον, η Κροατία πρέπει να συνεργαστεί στενότερα με το Διεθνές Δικαστήριο στη Χάγη, προκειμένου να επιταχύνει την πρόοδό της όσον αφορά τα ανθρώπινα δικαιώματα και τη δίωξη πρώην εγκληματιών πολέμου. Όπως δήλωσε η Διεθνής Αμνηστία στην ανακοίνωση με τίτλο "Πίσω από το τείχος της σιωπής", διαπιστώνονται μεμονωμένες περιπτώσεις κατάφωρων παραβιάσεων των ανθρωπίνων δικαιωμάτων που δεν έχουν αντιμετωπιστεί ακόμα. " προστασία των ανθρωπίνων δικαιωμάτων αποτελεί ζήτημα ουσιαστικής σημασίας για την ΕΕ. Δεν πρέπει να είμαστε διατεθειμένοι να συμβιβαστούμε εν προκειμένω, και, πράγματι, δεν είμαστε διατεθειμένοι να συμβιβαστούμε.
<P>
Δεύτερον, εκκρεμεί το ζήτημα της διαφθοράς. Εξακολουθεί να διαβρώνει την κοινωνία, τη βιομηχανία και την πολιτική. Επικροτώ τις προσπάθειες της κροατικής κυβέρνησης για την πάταξη της διαφθοράς στη χώρα της, αλλά πρέπει να εμμείνουμε παράλληλα στη θέση μας για την επίλυση αυτού του προβλήματος.
<P>
Τρίτον, η Κροατία πρέπει να διασφαλίσει, για το δικό της συμφέρον, την επίτευξη ταχείας προόδου όσον αφορά τις μεταρρυθμίσεις που έχουν δρομολογηθεί για το δικαστικό σύστημα.
<SPEAKER ID="028" NAME="Krzysztof Lisek" AFFILIATION="PPE">
(PL) Κυρία Πρόεδρε, προ διετίας, όταν ήμουν πρόεδρος της Επιτροπής Εξωτερικών Υποθέσεων του πολωνικού κοινοβουλίου, είχα τη χαρά να υποδεχθώ μέλη της αντίστοιχης Επιτροπής Εξωτερικών Υποθέσεων της Κροατίας. Με την ευκαιρία αυτή, τα μέλη της κροατικής επιτροπής με ρώτησαν εάν γνώριζα πόσοι Πολωνοί βρίσκονταν τότε σε διακοπές με ιστιοπλοϊκό στην Κροατία. Αποδείχθηκε ότι η απάντηση ήταν συνολικά αρκετές δεκάδες χιλιάδες. Τα εκατομμύρια των τουριστών που επισκέπτονται σήμερα αυτήν την όμορφη χώρα μπορούν να μας διαβεβαιώσουν ότι η Κροατία είναι μια σύγχρονη και δημοκρατική χώρα και να επιβεβαιώσουν ότι η χώρα είναι έτοιμη να ενταχθεί στην Ευρωπαϊκή Ένωση. Ωστόσο, τα ίδια μέλη της κροατικής επιτροπής ζήτησαν επίσης να πληροφορηθούν τον τρόπο αναδιάρθρωσης των ναυπηγείων της Πολωνίας. Με άλλα λόγια, εξακολουθούν να υπάρχουν αρκετά προβλήματα, όπως ανέφεραν όλοι σήμερα, και πρόκειται για προβλήματα που χρήζουν επίλυσης. Παρ' όλα αυτά, αισιοδοξώ ότι δεν θα διαψευσθούν οι ελπίδες του κ. Martonyi, ότι οι ούγγροι φίλοι μας και η Ευρωπαϊκή Επιτροπή θα ολοκληρώσουν τις διαπραγματεύσεις και ότι θα πληροφορηθούμε σήμερα από τον κ. Sikorski, τον επικεφαλής της πολωνικής διπλωματίας, ο οποίος θα παρευρεθεί στο Κοινοβούλιο, ότι η Πολωνία θα έχει τη χαρά να γίνει μάρτυρας της ένταξης της Κροατίας στην Ευρωπαϊκή Ένωση κατά τη θητεία της πολωνικής Προεδρίας του Ευρωπαϊκού Συμβουλίου.
<SPEAKER ID="029" NAME="Zoran Thaler" AFFILIATION="S&amp;D">
(SL) Κυρία Πρόεδρε, επιτρέψτε μου να εξάρω και εγώ, με τη σειρά μου, την προσέγγιση που υιοθέτησε και το έργο που εκπόνησε ο εισηγητής κ. Swoboda.
<P>
Ελπίζω ειλικρινά, τόσο για την Κροατία όσο και για τον κ. Swoboda, ότι αυτή θα είναι πράγματι η τελευταία έκθεση, και ότι η Κροατία θα ενταχθεί στην ΕΕ το συντομότερο δυνατόν. Σε κάθε περίπτωση, η ένταξη θα επιτρέψει στην Κροατία να αναπληρώσει αρκετό από τον χρόνο που έχασε έως ότου ενταχθεί στην ΕΕ.
<P>
Πράγματι, εάν εξετάσουμε το στάδιο ανάπτυξης της οικονομίας, της κοινωνίας, του πολιτισμού και των τεχνών της Κροατίας, η εν λόγω χώρα θα μπορούσε κάλλιστα να είχε ενταχθεί μαζί με την ομάδα των χωρών που προσχώρησαν στην Ευρωπαϊκή Ένωση πριν από επτά έτη. Θα πρότεινα στις αρχές στο Ζάγκρεμπ να εκεμταλλευθούν την ένταξη της Κροατίας στην Ευρωπαϊκή Ένωση για την αποφασιστική καταπολέμησης της διαφθοράς και του οργανωμένου εγκλήματος. " ανάπτυξη των ελευθεριών αμερόληπτων μέσων ενημέρωσης και η προστασία των αμερόληπτων δημοσιογράφων που εργάζονται για την κροατική δημόσια ραδιοτηλεόραση αποτελεί ένα ακόμα ζήτημα ύψιστης σημασίας.
<P>
" ένταξη της Κροατίας στην ΕΕ σημαίνει ότι στηρίζουμε και τείνουμε χείρα βοηθείας προς την περιοχή των Βαλκανίων. Ανυπομονώ να συνεργαστούμε με τους συναδέλφους βουλευτές από την Κροατία, ούτως ώστε να επιφέρουμε σταθερότητα και πρόοδο σε αυτήν την περιοχή που βρίσκεται ακόμα σε αναβρασμό.
<SPEAKER ID="030" NAME="Andrey Kovatchev" AFFILIATION="PPE">
(BG) Κυρία Πρόεδρε, θα ήθελα να ευχαριστήσω τον κ. Swoboda για το άρτιο έργο του, και ευελπιστώ πραγματικά αυτή να είναι η τελευταία έκθεση πριν από την υπογραφή της συνθήκης προσχώρησης της Κροατίας στην Ευρωπαϊκή Ένωση.
<P>
Πιστεύω ότι η ένταξη της Κροατίας στην ΕΕ θα δώσει ώθηση στις μεταρρυθμίσεις στην περιοχή και θα αποτελέσει επιτυχή εξέλιξη για ολόκληρη την Ευρώπη. Το ίδιο επιβεβαίωσε πρόσφατα και η ίδια η Κροατία, παρέχοντας δωρεάν επίσημες μεταφράσεις του κοινοτικού κεκτημένου στους γείτονές της από την πρώην Γιουγκοσλαβία, ήτοι στη Βοσνία-Ερζεγοβίνη, τη Σερβία, το Μαυροβούνιο και τη Μακεδονία. " χώρα κατέδειξε, συνεπώς, ότι είναι διατεθειμένη και ικανή να συνεισφέρει στο ευρωπαϊκό μέλλον της περιοχής.
<P>
" υποδοχή της Κροατίας στην ΕΕ θα αποστείλει σαφές μήνυμα ότι η ΕΕ τηρεί τις δεσμεύσεις της έναντι των δυτικών Βαλκανίων και ότι η διεύρυνση συνιστά ανοικτή διαδικασία. Θα ήθελα να επισημάνω ότι, μολονότι κάθε χώρα στην ήπειρό μας έχει τα δικά της προβλήματα, θα πρέπει να είμαστε προσεκτικοί όταν κατηγορούμε τις ανατολικές ευρωπαϊκές χώρες, όταν αναφερόμαστε στη διαφθορά και την εγκληματικότητα.
<P>
Τα προβλήματα αυτά δεν αποτελούν αποκλειστικά χαρακτηριστικά της συγκεκριμένης περιοχής, αλλά και πρόκληση για όλους εμάς, και μπορούμε να περιορίσουμε τις αρνητικές εξελίξεις στην περιοχή μόνο με συντονισμένες προσπάθειες. " διαφάνεια και η δημοκρατία συνιστούν ακλόνητες αξίες, και αυτός ακριβώς είναι ο λόγος για τον οποίο πρέπει να στηρίξουμε και να ενθαρρύνουμε τις μεταρρυθμίσεις στα δυτικά Βαλκάνια. Εύχομαι στην Κροατία ό,τι καλύτερο και ανυπομονώ να την καλωσορίσω στο Κοινοβούλιο ως το 28ο κράτος μέλος της Ευρωπαϊκής Ένωσης.
<SPEAKER ID="031" NAME="László Tőkés" AFFILIATION="PPE">
(HU) Κυρία Πρόεδρε, πρέπει να παρατηρήσουμε, ασκώντας αυστηρή κριτική προς την ΕΕ, ότι αν και η Κροατία ήταν από αρκετές απόψεις έτοιμη για την ένταξή της στην ΕΕ κατά το τελευταίο κύμα διεύρυνσης πριν από έξι χρόνια, εξακολουθούν να εγείρονται φραγμοί στην προσχώρησή της. Για τον λόγο αυτόν, συμφωνούμε απολύτως με τον στόχο της ουγγρικής Προεδρίας να ιεραρχήσει την ένταξη της Κροατίας μεταξύ των υψίστων προτεραιοτήτων της κατά τη διάρκεια της θητείας της. Ομοίως, συμφωνούμε απολύτως με τη δήλωση του ούγγρου πρωθυπουργού Viktor Orbán ότι η ενοποίηση της Ευρώπης δεν μπορεί να ολοκληρωθεί χωρίς την προσχώρηση των χωρών των δυτικών Βαλκανίων. Τα κράτη της πρώην Γιουγκοσλαβίας που παραμένουν εκτός ΕΕ μοιάζουν με μαύρες τρύπες στον χάρτη της ΕΕ. " ένταξη της Κροατίας σηματοδοτεί την αφετηρία για την αλλαγή αυτής της κατάστασης. Όπως δήλωσε εχθές η πρωθυπουργός της Κροατίας Jadranka Kosor, έχουμε την ηθική υποχρέωση να παράσχουμε αυτήν την ενθάρρυνση στις χώρες της νοτιοανατολικής Ευρώπης, διότι δεν υπάρχει για αυτές άλλη εναλλακτική λύση πέραν της ευρωπαϊκής ολοκλήρωσης.
<SPEAKER ID="032" NAME="Andrzej Grzyb" AFFILIATION="PPE">
(PL) Κυρία Πρόεδρε, τόσο η έκθεση Swoboda όσο και οι δηλώσεις της Προεδρίας και του Επιτρόπου κ. Füle καταδεικνύουν ότι το κλίμα για την ολοκλήρωση των διαπραγματεύσεων με την Κροατία είναι πολύ θετικό. Ιδιαίτερη έμφαση πρέπει να αποδοθεί στην αποφασιστικότητα που επιδεικνύει η ίδια η Κροατία, για παράδειγμα, η πρωθυπουργός κ. Kosor, όχι μόνον όσον αφορά την ολοκλήρωση των διαπραγματεύσεων, αλλά και τη συνεργασία με τους γείτονες της χώρας και το Διεθνές Ποινικό Δικαστήριο. Εξίσου θετική συμβολή για την Κροατία συνιστά η προοπτική της ολοκλήρωσης των διαπραγματεύσεων στο εγγύς μέλλον, καθώς και η διάθεση που επικρατεί στο Σώμα. Αποτελεί σημαντικό οιωνό το γεγονός ότι δεν θα επιτραπεί η συσσώρευση τυχόν μελλοντικών προβλημάτων και ότι η εικοσαετής αναμονή θα λάβει τέλος με την υπογραφή της συνθήκης προσχώρησης. Ας αναγνωρίσουμε επίσης τις συμβολικές χειρονομίες στις οποίες προέβη η Κροατία, διαβιβάζοντας, για παράδειγμα, την πλήρη μετάφραση του κοινοτικού κεκτημένου σε όλους τους γείτονές της που εργάζονται προς την κατεύθυνση της ένταξης. Θα ήθελα να αναγνωρίσω το έργο που εκπόνησε ο κ. Swoboda, και είμαι και εγώ βέβαιος ότι πρόκειται για την τελευταία έκθεση προόδου της Κροατίας στο πλαίσιο των προπαρασκευαστικών εργασιών για την ένταξή της στην ΕΕ. Σύντομα θα καλωσορίσουμε τη χώρα ως κράτος μέλος της Ευρωπαϊκής Ένωσης.
<SPEAKER ID="033" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κύριε Επίτροπε, κύριε Υπουργέ, στηρίζω σαφώς την ουγγρική Προεδρία στην προσπάθειά της να ολοκληρώσει τον Ιούνιο τις ενταξιακές διαπραγματεύσεις με την Κροατία. Από πολλές απόψεις, η Κροατία έχει επιτύχει υψηλότερο επίπεδο ανάπτυξης από ό,τι ορισμένα κράτη μέλη της ΕΕ. Όπως ανέφερε και ο κ. Martonyi, είναι προφανές ότι πρέπει να καταβληθούν ακόμα μείζονες προσπάθειες. Ο κ. Hannes Swoboda κατανοεί πλήρως τον σύνθετο χαρακτήρα της περιοχής των δυτικών Βαλκανίων.
<P>
" επιτυχία της Κροατίας θα μπορούσε να λειτουργήσει ως κίνητρο για τη Σερβία και τις άλλες χώρες των δυτικών Βαλκανίων. Είναι σημαντικό για τους φίλους μας στα δυτικά Βαλκάνια και τους συναδέλφους βουλευτές της Κροατίας να συνειδητοποιήσουν ότι οι εσωτερικές τους μεταρρυθμίσεις δεν πρέπει να εφαρμοστούν προς όφελος της ΕΕ, αλλά προς όφελος των λαών τους. Θεωρώ εξαιρετικής σημασίας τη βελτίωση της κατάστασης των Σέρβων, των Ούγγρων και άλλων εθνικών μειονοτήτων, καθώς και την εξασφάλιση της δικαιωματικής επιστροφής των Σέρβων που διέφυγαν ή εκδιώχθηκαν, των Σέρβων της Krajina, και την εξομάλυνση των σχέσεων μεταξύ της Σλοβενίας και της Κροατίας. Πρέπει να εκτιμήσουμε το γεγονός ότι η επικεφαλής του κροατικού κράτους προέβη σε αρκετά διαβήματα για την ιστορική συμφιλίωση μεταξύ της Σερβίας, της Βοσνίας-Ερζεγοβίνης και της Κροατίας.
<SPEAKER ID="034" NAME="Jelko Kacin" AFFILIATION="ALDE">
(SL) Κυρία Πρόεδρε, εύχομαι στην κροατική κυβέρνηση και την Ευρωπαϊκή Επιτροπή μείζονα αποφασιστικότητα, υπομονή, επιμονή και δυναμισμό για την ολοκλήρωση των μεταρρυθμίσεων, και ευελπιστώ επίσης η Κροατία να σηματοδοτήσει ενδεχομένως την εικοστή επέτειο της ανεξαρτησίας της με την ολοκλήρωση των διαπραγματεύσεων.
<P>
Αυτή είναι η ειλικρινής ευχή μου. Ωστόσο, οι σχετικές πιθανότητες εξαρτώνται από την κυβέρνηση της Κροατίας και τη συνεργασία μεταξύ της τελευταίας, ήτοι του κυβερνώντος συνασπισμού, και της αντιπολίτευσης στο κροατικό κοινοβούλιο. Αυτό που επίσης χρειαζόμαστε πλέον είναι σαφώς μεγαλύτερη κοινωνική ευαισθησία και ανταπόκριση από τους πολιτικούς. " υφιστάμενη οικονομική κρίση εξωθεί τα οφέλη που θα μπορούσε να αποφέρει η ένταξη της Κροατίας στην ΕΕ για την οικονομία και τους πολίτες της στο περιθώριο των κοινωνικών προτεραιοτήτων και εντείνει τις επικρίσεις της Ευρωπαϊκής Ένωσης.
<P>
Τέλος, αλλά εξίσου σημαντικό, η Κροατία χρειάζεται τη συναίνεση των πολιτών της μέσω δημοψηφίσματος. Οποιαδήποτε επιβράδυνση της δυναμικής της ένταξης της Κροατίας δεν αναμένεται να έχει καταστροφικές επιπτώσεις για την Κροατία, αλλά να αποστείλει ένα εξαιρετικά αρνητικό μήνυμα στις χώρες των δυτικών Βαλκανίων που επιθυμούν να ενταχθούν στην ΕΕ. Χωρίς την ολοκλήρωση των διαπραγματεύσεων, οι κροάτες βουλευτές δεν θα μπορέσουν να αποκτήσουν καθεστώς παρατηρητή στο παρόν Σώμα, και δεν θα επιτευχθεί η ένταξη της χώρας στην ΕΕ. Σας καλώ, λοιπόν, να συνεχίσετε με αδιάπτωτο ρυθμό και να καταβάλετε κάθε δυνατή προσπάθεια.
<SPEAKER ID="035" NAME="Marije Cornelissen" AFFILIATION="Verts/ALE">
(NL) Κυρία Πρόεδρε, χαίρομαι που η Κροατία έρχεται ακόμα πιο κοντά στην ένταξή της στην ΕΕ. " Ομάδα των Πρασίνων/Ευρωπαϊκή Ελεύθερη Συμμαχία τάσσεται θερμά υπέρ της προσχώρησης όλων των βαλκανικών χωρών, καθώς και της Τουρκίας. Εντούτοις, δηλώνουμε τόσο ένθερμοι υποστηρικτές της ένταξής τους στην ΕΕ, ακριβώς επειδή αποδίδουμε μεγάλη σημασία στις μεταρρυθμίσεις που απαιτούνται για την ένταξη. " Κροατία δεν έχει ολοκληρώσει ακόμα αυτές τις μεταρρυθμίσεις. " διαδικασία πρέπει να συνεχιστεί.
<P>
Για τον λόγο αυτόν, θα ζητήσουμε κατά την ψηφοφορία να διασφαλισθεί ότι δεν θα καθοριστεί συγκεκριμένη ημερομηνία στην έκθεση. Είναι πιθανόν οι διαπραγματεύσεις να ολοκληρωθούν κατά το πρώτο εξάμηνο του τρέχοντος έτους, είναι όμως εξίσου πιθανόν να μην συμβεί κάτι τέτοιο. Το ζητούμενο δεν είναι πότε θα ολοκληρωθούν οι διαπραγματεύσεις. Το ζητούμενο είναι η Κροατία να έχει εκπληρώσει έως τότε όλα τα κριτήρια.
<P>
Πράγματι, εάν υπάρχει ένα δίδαγμα που έχουμε αντλήσει από την ένταξη της Ρουμανίας και της Βουλγαρίας, αυτό είναι το εξής: δεν θα πρέπει να δίνουμε συγκεκριμένες ημερομηνίες. Αντιθέτως, πρέπει να αποσαφηνίζουμε τους στόχους που πρέπει να επιτευχθούν. Και μία ακόμα παρατήρηση: ένα από τα ζητήματα επί των οποίων θα μπορούσε η Κροατία να εντείνει ενδεχομένως τις προσπάθειές της είναι η προστασία των σεξουαλικών μειονοτήτων. Θετική εξέλιξη θα αποτελούσε το καλό παράδειγμα που θα μπορούσε να θέσει η τρέχουσα Προεδρία της ΕΕ, επιτρέποντας τη διεξαγωγή της παρέλασης ομοφυλοφίλων στη Βουδαπέστη στις 18 Ιουνίου 2011.
<SPEAKER ID="036" NAME="Charles Tannock" AFFILIATION="ECR">
(EN) Κυρία Πρόεδρε, όπως καθίσταται σαφές στην έκθεση, η πρόοδος της Κροατίας προς την ένταξή της στην ΕΕ συνεχίζεται ομαλά. Ως βρετανοί Συντηρητικοί, τασσόμαστε υπέρ της διεύρυνσης της ΕΕ για την ένταξη χωρών που πληρούν τα κριτήρια της Κοπεγχάγης, διότι πιστεύουμε ότι η διευρυμένη ΕΕ πρέπει να συνεπάγεται πιο ευέλικτη και λιγότερο κεντρική ένωση.
<P>
Αξίζουν συγχαρητήρια στην Κροατία για τις προσπάθειές της να πατάξει τη διαφθορά, όπως αποδεικνύεται και από τη σύλληψη του πρώην πρωθυπουργού κ. Sanader. Εκφράζω την ικανοποίησή μου για το γεγονός ότι η Σλοβενία δεν θα παρακωλύει πλέον την ένταξη της Κροατίας λόγω της συνοριακής διαμάχης μεταξύ των δύο χωρών. Επρόκειτο ανέκαθεν για διμερές ζήτημα, όμως δεν θα πρέπει επ' ουδενί λόγω να αποκλείσει την Κροατία από την προσχώρησή της στην Ένωσή μας. Υπάρχει επίσης μια μικρή διαφορά με το Μαυροβούνιο, για το οποίο είμαι εισηγητής, η οποία όμως θα επιλυθεί από το Διεθνές Δικαστήριο.
<P>
Επιπλέον, ιδίως ως εισηγητής για το Μαυροβούνιο και ισχυρός υποστηρικτής της Σερβίας, εκτιμώ ότι η ένταξη της Κροατίας θα επιταχύνει και την ενσωμάτωση ολόκληρης της περιοχής της πρώην Γιουγκοσλαβίας στην ΕΕ. Ευελπιστώ ότι η ένταξη της Κροατίας θα εμπνεύσει αμφότερες τις χώρες ώστε να προωθήσουν περαιτέρω τις μεταρρυθμίσεις, και ότι η Κροατία δεν θα επιχειρήσει να επιλύσει παλαιές διαφορές, αμέσως μετά την ένταξή της στην Ένωση, παρεμποδίζοντας την ένταξη της Σερβίας.
<SPEAKER ID="037" NAME="Andreas Mölzer" AFFILIATION="NI">
(DE) Κυρία Πρόεδρε, είναι γνωστό ότι η Κροατία αποτελεί τη χώρα που έχει σημειώσει τη μεγαλύτερη πρόοδο από όλες τις υποψήφιες προς ένταξη χώρες. Αυτό δεν προκαλεί έκπληξη, διότι, από πολιτιστικής και ιστορικής πλευράς, έχει βαθιές ρίζες στην κεντρική Ευρώπη. " Κροατία έχει αποδείξει πολλές φορές την προθυμία της να ενταχθεί στην ΕΕ, όπως, για παράδειγμα, με τη διευθέτηση της αλιευτικής διαφοράς. Ασφαλώς, απαιτούνται περισσότερες προσπάθειες σε σχέση με τη διαφθορά, όμως είναι σαφές ότι η χώρα δεν στερείται βούλησης εν προκειμένω, όπως διαπιστώνεται και από τη σύλληψη του πρώην πρωθυπουργού Ivo Sanader. Κινήσεις έχουν γίνει επίσης για την αντιμετώπιση των εγκλημάτων πολέμου. Σε αυτό το πλαίσιο, απομένει να διαπιστωθεί ο ρόλος που θα διαδραματίσουν τα γερμανικά εντάλματα σύλληψης που εκδόθηκαν εις βάρος υψηλόβαθμων πρώην μελών της γιουγκοσλαβικής μυστικής υπηρεσίας.
<P>
" Κροατία φαίνεται διατεθειμένη να απομακρυνθεί από το παρελθόν της, παρέχοντας, για παράδειγμα, στήριξη στην επιστροφή των προσφύγων πολέμου. Εν προκειμένω, θα ήταν εξίσου ευκταίο η ΕΕ να μην στηρίζει μόνο τους πρόσφυγες πολέμου, αλλά και τους εκτοπισθέντες, και να αναζητήσει λύση επί των αξιώσεων επιστροφής των Σουηβών του Δούναβη.
<SPEAKER ID="038" NAME="Jean-Pierre Audy" AFFILIATION="PPE">
(FR) Κυρία Πρόεδρε, θα ήθελα να αποδώσω τα εύσημα στο ισορροπημένο ψήφισμα του συναδέλφου βουλευτή κ. Swoboda, και να επισημάνω ότι η επιτυχής έκβαση της εν λόγω ένταξης είναι ζωτικής σημασίας για εμάς. Οφείλω, λοιπόν, να επιστήσω την προσοχή στις σημαντικές επιφυλάξεις ορισμένης μερίδας της κοινής γνώμης, σύμφωνα με τις οποίες η ένταξη της Κροατίας λαμβάνει χώρα σε λάθος στιγμή. " ιστορία δεν λειτουργεί με χρονοδιάγραμμα, και διανύουμε περίοδο κρίσης. Οι λαοί της Ευρώπης εκφράζουν επιφυλάξεις.
<P>
Μετά την πτώση του Τείχους του Βερολίνου υπήρξε ένα κύμα μετακομμουνιστικών εντάξεων, και επί του παρόντος προβαίνουμε συναφώς σε κατά περίπτωση εξέταση. Αυτός είναι ο λόγος, κύριε Επίτροπε, για τον οποίο πιστεύω ότι απαιτείται η διοργάνωση ευρείας ενημερωτικής εκστρατείας σε όλα τα κράτη μέλη, ενδεχομένως δε και στην ίδια την Κροατία, ούτως ώστε να περιγραφεί αναλυτικά όλο το έργο που έχει επιτευχθεί, να τηρηθούν όλα τα κεφάλαια και να εκτελεστούν όλες οι σημαντικές προπαρασκευαστικές εργασίες για αυτήν την ένταξη.
<P>
Αυτή είναι η πρότασή μου, διότι δεν εναπόκειται στην Ευρώπη η αρμοδιότητα για την ένταξη. " αρμοδιότητα για την ένταξη εναπόκειται στα κράτη και τους λαούς αυτών των κρατών. Έχουμε καθήκον να εξασφαλίσουμε την εν λόγω ένταξη. Ας χρησιμοποιήσουμε όλους τους πόρους που έχουμε στη διάθεσή μας κατά τη διάρκεια αυτής της δύσκολης περιόδου της ευρωπαϊκής ολοκλήρωσης που διανύουμε.
<SPEAKER ID="039" NAME="Štefan Füle" LANGUAGE="EN">
Κύριε Πρόεδρε, θα ήθελα να σας ευχαριστήσω για την παρούσα ενθαρρυντική και εποικοδομητική συζήτηση. Το σχέδιο ψηφίσματος του Ευρωπαϊκού Κοινοβουλίου, με το ισορροπημένο μήνυμά του, παρέχει ζωτικής σημασίας στήριξη στο έργο που έχει αναλάβει η Επιτροπή. Παρέχει πολύ χρήσιμη καθοδήγηση για το περαιτέρω έργο με την Κροατία, και επικροτώ ιδιαιτέρως τις πολλές αναφορές που έγιναν κατά τη διάρκεια της σημερινής συζήτησης στη δικαιοσύνη, την ποιότητα και την αξιοπιστία.
<P>
Επίσης, συμφωνώ απολύτως με τις δηλώσεις που διατυπώθηκαν σήμερα και υπογραμμίζουν ότι ολόκληρη η διαδικασία και οι απαιτούμενες προσπάθειες είναι προς όφελος των πολιτών της Κροατίας. Τα αντίστοιχα οφέλη θα πρέπει να γνωστοποιηθούν με σαφήνεια κατά τους προσεχείς μήνες.
<P>
" εποικοδομητική και σταθερή στήριξη που παρείχε το Κοινοβούλιο στο πλαίσιο της διαδικασίας ένταξης της Κροατίας αποτελεί σημαντικό μήνυμα. Δεν είναι σημαντικό μόνο για την ίδια την Κροατία, αλλά και για όλες τις υποψήφιες και τις δυνητικά υποψήφιες προς ένταξη χώρες. Πράγματι, η στήριξή σας θα τις ενθαρρύνει να συνεχίσουν με αδιάπτωτη ένταση τις προσπάθειές τους επί της οδού προς την Ευρωπαϊκή Ένωση και την επιτυχή ολοκλήρωση των διαπραγματεύσεων.
<SPEAKER ID="040" NAME="János Martonyi" LANGUAGE="EN">
Κυρία Πρόεδρε, πρωτίστως και κατεξοχήν, θα ήθελα να εκφράσω, εξ ονόματος της Προεδρίας, την εκτίμηση και τις ευχαριστίες μου για τη συνεχή δέσμευση του Κοινοβουλίου -και κυρίως του εισηγητή, κ. Swoboda- και τη θετική συμβολή του στις προσπάθειες που καταβάλλουμε ώστε να προωθήσουμε περαιτέρω, όχι μόνο την επιτυχή διεύρυνση για την προσχώρηση της Κροατίας, αλλά και την επιτυχή έκβαση της διαδικασίας διεύρυνσης συνολικά.
<P>
Πιστεύω ακράδαντα ότι όλες αυτές οι προσπάθειες έγιναν ολοφάνερες κατά την εξαιρετικά γόνιμη και χρήσιμη συζήτηση που διεξήχθη σήμερα το πρωί. Πιστεύω εξίσου ακράδαντα ότι το ψήφισμα που πρόκειται να εγκριθεί θα υπογραμμίσει τον καίριο ρόλο του Κοινοβουλίου, ο οποίος υπερβαίνει πράγματι το συγκεκριμένο θέμα της ένταξης της Κροατίας.
<P>
Πρόκειται για ένα εξαιρετικά σημαντικό μήνυμα που αποστέλλεται προς την ευρωπαϊκή κοινή γνώμη, προς τους πολίτες της Ευρώπης, σύμφωνα με το οποίο η διεύρυνση εξυπηρετεί πραγματικά τα συμφέροντά τους, και είναι πιθανόν να τους πείσει ότι έχει εξαλειφθεί η κόπωση που αναπτύχθηκε στο πλαίσιο της διεύρυνσης, και έγινε αισθητή αμέσως μετά από αυτό που τώρα αποκαλούμε ενοποίηση της Ευρώπης, και ότι το τρένο της διαδικασίας της διεύρυνσης πρέπει να συνεχίσει την πορεία του.
<P>
Παράλληλα, θα αποστείλει ένα εξίσου σημαντικό πολιτικό μήνυμα προς τις άλλες υποψήφιες και δυνητικά υποψήφιες προς ένταξη χώρες. Αυτό υπογραμμίζεται επίσης στην έκθεση και το ψήφισμά σας. Όλοι γνωρίζουμε ότι η ευρωπαϊκή προοπτική αποτελεί πραγματικά τον βασικό παράγοντα για τη σταθερότητα, τη συνεργασία και τη συμφιλίωση στα δυτικά Βαλκάνια.
<P>
Επομένως, η ευρωπαϊκή προοπτική πρέπει να είναι αξιόπιστη, αλλά και να υπογραμμίζεται και να καταδεικνύεται με συγκεκριμένα μέτρα. Αυτό ακριβώς συνιστά και η επικείμενη ένταξη της Κροατίας στην Ευρωπαϊκή Ένωση. Όλοι γνωρίζουμε ότι βρισκόμαστε εν προκειμένω αντιμέτωποι με εκκρεμή ζητήματα. " Ευρώπη εξακολουθεί να μην αποτελεί ολότητα, και ο θεμελιώδης στόχος μας είναι να συνεχίσουμε αυτήν τη διαδικασία.
<P>
Διατυπώθηκαν ορισμένες εξαιρετικά σημαντικές παρατηρήσεις και σχόλια όσον αφορά, για παράδειγμα, τη μακρά ή όχι διάρκεια των ενταξιακών διαπραγματεύσεων. Είναι αλήθεια ότι οι τελευταίες διήρκησαν σχεδόν έξι χρόνια, και ότι το διάστημα αυτό είναι μεγαλύτερο από το αντίστοιχο διάστημα της διαπραγματευτικής διαδικασίας για τις χώρες μας. Αυτό που θα πρότεινα τώρα είναι να στρέψουμε το βλέμμα μας προς το μέλλον και να προσπαθήσουμε να επιταχύνουμε αυτήν τη διαδικασία όσο το δυνατόν περισσότερο.
<P>
Έχουν σημειωθεί πάρα πολλά και σημαντικά στοιχεία προόδου και επιτεύγματα από αμφότερα τα μέρη, και θα ήθελα να τονίσω ξανά και ξανά την απόλυτη πεποίθησή μας ότι, χάρη στις συντονισμένες προσπάθειες όλων των μερών, μπορούμε πλέον να προβούμε σε αξιόπιστη διεύρυνση υψηλής ποιότητας. Αυτό θα αποτελούσε εξαιρετικά σημαντικό μήνυμα για όλους μας, εντός και εκτός των σημερινών συνόρων της Ευρωπαϊκής Ένωσης.
<P>
Θα ήθελα να σας ευχαριστήσω και πάλι για τις σημαντικότατες σκέψεις και παρατηρήσεις σας, αλλά να εκφράσω και τις ευχαριστίες μου στην Επιτροπή - όλα αυτά, φυσικά, με την ελπίδα ότι θα μπορέσουμε να υλοποιήσουμε τον στόχο μας, ο οποίος συνίσταται, επαναλαμβάνω, στην ολοκλήρωση των διαπραγματεύσεων πριν από τον Ιούνιο του τρέχοντος έτους.
<SPEAKER ID="041" NAME="Πρόεδρος">
Έχω λάβει μία πρόταση ψηφίσματος που έχει κατατεθεί σύμφωνα με το άρθρο 110, παράγραφος 2, του Κανονισμού και που αφορά το θέμα της συζήτησης αυτής.
<P>
" συζήτηση έληξε.
<P>
" ψηφοφορία θα διεξαχθεί σήμερα, Τετάρτη 16 Φεβρουαρίου, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="042" NAME="Debora Serracchiani" LANGUAGE="IT">
Ευελπιστούμε η Κροατία να σημειώσει ταχεία πρόοδο στις διαπραγματεύσεις για την ένταξή της στην ΕΕ. " επιτάχυνση της ένταξης της Κροατίας είναι ζωτικής σημασίας, λαμβανομένης υπόψη της στρατηγικής γεωπολιτικής θέσης της ως πύλης προς τις αγορές της κεντρικής Ευρώπης. Εξού και η ανάγκη της ολοκληρωμένης ανάπτυξης λιμένων και συνδέσεων με τους ευρωπαϊκούς διαδρόμους, ιδίως δεδομένου του γεγονότος ότι η Κροατία αναμένεται να δεχθεί σημαντική εισροή κεφαλαίων ευρωπαϊκής χρηματοδότησης, το 60% της οποίας θα διατεθεί στις υποδομές.
<P>
Για να συμβεί αυτό, η Κροατία θα πρέπει να συνεχίσει τις προσπάθειές της για τις αναγκαίες μεταρρυθμίσεις. Πιο συγκεκριμένα, θα πρέπει να ενισχύσει τη δημόσια διοίκηση και το δικαστικό σώμα, να καταπολεμήσει τη διαφθορά και να διασφαλίσει την πλήρη συνεργασία με το Διεθνές Ποινικό Δικαστήριο για την πρώην Γιουγκοσλαβία. Επικροτώ τη σύναψη της συμφωνίας μεταξύ της Ευρωπαϊκής Ένωσης και της Δημοκρατίας της Κροατίας για το Ευρωπαϊκό Κέντρο Παρακολούθησης Ναρκωτικών και Τοξικομανίας. Εκφράζω, ωστόσο, την απογοήτευσή μου για την κατάσταση του κροατικού ναυπηγικού κλάδου, ενός κλάδου ο οποίος αποτελούσε κάποτε το μαργαριτάρι των γιουγκοσλαβικών βιομηχανικών εξαγωγών και είναι τώρα σχεδόν εντελώς κατεστραμμένος.
<P>
Ελπίζω ότι η κροατική κυβέρνηση θα κατορθώσει να ολοκληρώσει τη διαδικασία αναδιάρθρωσης το συντομότερο δυνατόν, ούτως ώστε να μπορέσει να κλείσει και το κεφάλαιο σχετικά με τον ανταγωνισμό. Ειδικότερα, θα ήθελα να τονίσω τη σημασία της ένταξης της Κροατίας σε σχέση με την ολοκληρωμένη θαλάσσια πολιτική στην Αδριατική, η οποία σύντομα θα είναι και επίσημα σχεδόν πλήρως ευρωπαϊκή θάλασσα.
<SPEAKER ID="043" NAME="Jiří Havel" LANGUAGE="CS">
" έκθεση είναι γενικά ευνοϊκή για την Κροατία. Καταδεικνύει ότι η χώρα βρίσκεται κοντά στην ολοκλήρωση των ενταξιακών διαπραγματεύσεων. Παράλληλα, όμως, όπως και τα προηγούμενα έτη, εφιστάται η προσοχή σε συνεχείς, και συχνά σοβαρές, ελλείψεις. Υπό το πρίσμα της προηγούμενης εμπειρίας από την εδαφική διαμάχη μεταξύ της Κροατίας και της Σλοβενίας, είναι ανησυχητικό το γεγονός ότι δεν έχει σημειωθεί σημαντική θετική πρόοδος σε σχέση με τις πολυάριθμες εδαφικές διαμάχες της Κροατίας με τις άλλες γείτονες χώρες (συγκεκριμένα, τη Βοσνία-Ερζεγοβίνη, αλλά και τη Σερβία και το Μαυροβούνιο). " εξαιρετικά βραδεία προσέγγιση όσον αφορά την τιμωρία των εγκλημάτων πολέμου κατά των Σέρβων εξακολουθεί να εγείρει ορισμένα σοβαρά ζητήματα. Υπάρχουν "αρκετές εκατοντάδες υποθέσεις" που δεν έχουν ερευνηθεί ακόμα και για τις οποίες δεν έχουν ασκηθεί συναφώς ποινικές διώξεις· το γεγονός ότι το κροατικό δικαστικό σώμα αγνοεί αυτές τις υποθέσεις επιβεβαιώνει τη συνεχιζόμενη δυσπιστία των Σέρβων. Επίσης, η Κροατία δεν έχει υποβάλει ακόμα τα έγγραφα που είναι γνωστά ως "ημερολόγια πυροβολικού" στο Διεθνές Ποινικό Δικαστήριο για την πρώην Γιουγκοσλαβία (ΔΠΔΓ) στη Χάγη. Κατά συνέπεια, είναι πλέον καιρός να εξετάσουμε τον βαθμό στον οποίο θα πρέπει να εμπλακεί η ΕΕ σε αυτό το ζήτημα. Ακόμα και η επιστροφή των σέρβων προσφύγων το 2010 υπήρξε εξαιρετικά περιορισμένη. " έκθεση δεν αναφέρει πόσοι από τους 130.000 Σέρβους που επέστρεψαν στην Κροατία μετά τον πόλεμο ήταν από τη Σερβία και πόσοι ήταν από τη Republika Srpska (Σερβική Δημοκρατία) της Βοσνίας-Ερζεγοβίνης. Ο αριθμός των σέρβων προσφύγων στη Republika Srpska (Βοσνία-Ερζεγοβίνη) παρέμεινε σχετικά σταθερός για αρκετά χρόνια (μεταξύ 25.000 και 35.000 ατόμων). Οι κροατικές αρχές κατέστησαν αδύνατη την επιστροφή τους, αποτυγχάνοντας, κατά μείζονα λόγο, να επιλύσουν θέματα όπως η επιστροφή περιουσιών, η στέγαση, τα δικαιώματα μίσθωσης, οι συντάξεις και ούτω καθεξής.
<SPEAKER ID="044" NAME="Monika Smolková" LANGUAGE="SK">
" Κροατία, ως υποψήφια προς ένταξη χώρα από το 2003 -έτος υποβολής της αίτησής της- έχει ολοκληρώσει τις απαιτητικές προετοιμασίες για την προσχώρησή της στην ΕΕ. Αυτή η διαδικασία προϋποθέτει ριζικές μεταρρυθμίσεις, οι οποίες συχνά δεν είναι καθόλου δημοφιλείς στην κοινή γνώμη. Ως εκπρόσωπος της Σλοβακίας, η οποία ολοκλήρωσε αυτήν την απαιτητική διαδικασία μόλις προ επταετίας, θαυμάζω την Κροατία, και πιστεύω ότι η Κροατία θα ολοκληρώσει τα εναπομείναντα δέκα κεφάλαια το συντομότερο δυνατόν. Μετά τη διάλυση της Γιουγκοσλαβίας και το τέλος της στρατιωτικής σύρραξης, η Κροατία έχει σημειώσει μείζονα πρόοδο, σε μικρό χρονικό διάστημα, στους τομείς των υποδομών, των υπηρεσιών και του τουρισμού, ο οποίος αποτελεί τον κυρίαρχο κλάδο της εθνικής οικονομίας της χώρας. Ως τουρίστρια που επισκέπτομαι την Κροατία κάθε χρόνο, φρονώ ότι η Κροατία πρέπει να αποτελέσει μέλος της οικογένειας των κρατών της ΕΕ, και θα συνταχθώ και εγώ με τους συναδέλφους βουλευτές υπέρ της ένταξης της Κροατίας στην ΕΕ.
<SPEAKER ID="045" NAME="Ildikó Gáll-Pelcz" LANGUAGE="HU">
" Κροατία βρίσκεται ένα βήμα πριν από την εκπλήρωση του ιστορικού της στόχου. Το ερώτημα είναι ποια μορφή θα έχει αυτό το βήμα. Θα είναι ένα μακρύ βήμα πλήρες εμποδίων, ενδεχομένως δε και τεχνητών; Ή μήπως θα είναι ένα πιο εύκολο, συντομότερο βήμα, το οποίο θα βασίζεται στη συνεργασία και θα εκτιμά τις επιδόσεις της χώρας όσον αφορά τις δύσκολες δεσμεύσεις που έχει αναλάβει μέχρι στιγμής; Ο κροατικός λαός έχει καταβάλει σημαντικές προσπάθειες για την εξασφάλιση της ολοκλήρωσης των ενταξιακών διαπραγματεύσεων, και θα πρέπει να αναγνωριστεί η συνεργασία του, είτε ως προς τις προσπάθειές του για τη μείωση της διαφθοράς, της σύγκρουσης συμφερόντων και του οργανωμένου εγκλήματος είτε ως προς τη βελτίωση της πολιτικής γειτονίας του. Ασφαλώς, ορισμένα ζητήματα παραμένουν ανοικτά μέχρι σήμερα, τα περισσότερα εκ των οποίων είναι διμερούς χαρακτήρα, αλλά είναι σημαντικό να υπογραμμιστεί ότι δεν θα πρέπει να συγχέονται με ευρωπαϊκά ζητήματα.
<P>
Είμαι πεπεισμένη ότι η Κροατία αξίζει να γίνει κράτος μέλος της ΕΕ, και αξίζει να ολοκληρώσει επιτυχώς τις διαπραγματεύσεις στο πλαίσιο της ουγγρικής Προεδρίας. " θέση της Κροατίας στα δυτικά Βαλκάνια είναι στρατηγικής σημασίας. Αυτός ο ρόλος ενισχύεται από τις τρεις συμφωνίες που έχει υπογράψει η Κροατία με την ουγγρική κυβέρνηση για την ενίσχυση της ασφάλειας του ενεργειακού εφοδιασμού, την κοινή έρευνα για τα διασυνοριακά κοιτάσματα υδρογονανθράκων και την αποθήκευση πετρελαίου. Εύχομαι ειλικρινά στον λαό της Κροατίας να αρθούν όλα τα φυσικά -ενδεχομένως δε και τα τεχνητά- εμπόδια από τον δρόμο του προς την ένταξη, διότι η Κροατία δεν είναι μόνον αρκετά ώριμη για αυτό, αλλά και αξίζει να ενταχθεί στην ΕΕ. Αυτό που θα ήθελα να ζητήσω από εσάς, αγαπητοί συνάδελφοι βουλευτές, είναι να συμβάλετε με την ψήφο σας στη στήριξη της ένταξης της Κροατίας στην ΕΕ το συντομότερο δυνατόν, διότι, κατ' αυτόν τον τρόπο, η ένταξη θα επιτευχθεί κατά τη διάρκεια του συμβολικού 20ού έτους από την ανεξαρτησία της Κροατίας.
<SPEAKER ID="046" NAME="Iuliu Winkler" LANGUAGE="HU">
" επιτάχυνση των ενταξιακών διαπραγματεύσεων της Κροατίας καθιστά εφικτή τη δυνατότητα της ευρωπαϊκής ολοκλήρωσης στην περιοχή της νοτιοανατολικής Ευρώπης. Δεν ατενίζει με αισιοδοξία το μέλλον της στην Ευρώπη μόνο η Κροατία, αλλά το ίδιο πράττουν και άλλες χώρες των δυτικών Βαλκανίων. Αυτό, με τη σειρά του, θα επιφέρει σταθερότητα, καθώς και το αμετάκλητο της διαδικασίας του εκδημοκρατισμού και της οικονομικής ανάπτυξης στην περιοχή, η οποία φέρει βαριά ιστορική κληρονομιά. Επαινώ τις προσπάθειες της κροατικής κυβέρνησης για την καταπολέμηση της διαφθοράς, διασφαλίζοντας την ορθή χρήση των ευρωπαϊκών πόρων και επιδιώκοντας την ολοκλήρωση των διαπραγματευτικών κεφαλαίων που παραμένουν ανοικτά. Σημαντική πρόοδος έχει σημειωθεί επίσης στη βελτίωση των σχέσεων με τις γειτονικές χώρες. Υποστηρίζω με συνέπεια τη συντομότερη δυνατή ένταξη της Κροατίας στην ΕΕ, διότι ως ρουμάνος βουλευτής ουγγρικής ιθαγένειας, παρακολουθώ εκ του σύνεγγυς την τύχη της ουγγρικής κοινότητας στην Κροατία. Θα ήμουν ιδιαίτερα ικανοποιημένος εάν μπορούσαμε να καλωσορίσουμε σύντομα άλλη μια ουγγρική κοινότητα που ζει μακριά από την πατρίδα της στο εσωτερικό της Ευρωπαϊκής Ένωσης. Το Ευρωπαϊκό Κοινοβούλιο πρέπει να στηρίξει ξεκάθαρα τις προσπάθειες ένταξης της Κροατίας. Αυτό που χρειάζεται δεν είναι η χαλάρωση των απαιτήσεων, αλλά η διευκόλυνση της εκπλήρωσης αυτών των απαιτήσεων. Συμφωνώ με τους συναδέλφους βουλευτές που ζητούν από την Ευρωπαϊκή Επιτροπή να καθορίσει τις περαιτέρω ημερομηνίες για την ολοκλήρωση της διαδικασίας το συντομότερο δυνατόν, και το κλείσιμο των κεφαλαίων ένταξης κατά τη θητεία της ουγγρικής Προεδρίας.
<SPEAKER ID="047" NAME="Giovanni Collino" LANGUAGE="IT">
" πρόθεση της ουγγρικής Προεδρίας να ολοκληρώσει τις διαπραγματεύσεις κατά το πρώτο ήμισυ του 2011 μάς εμπνέει αισιοδοξία για το μέλλον της περιοχής των Βαλκανίων και την ένταξη των αντίστοιχων χωρών στην Ευρωπαϊκή Ένωση. " κυβέρνηση της Κροατίας έχει καταβάλει μείζονες προσπάθειες για την επιτυχή διεξαγωγή της διαδικασίας των μεταρρυθμίσεων και την προστασία των ανθρωπίνων δικαιωμάτων. Απαιτούνται ακόμα περαιτέρω βελτιώσεις σε ορισμένους τομείς, ούτως ώστε να θεωρηθεί η Κροατία πραγματικά έτοιμη για την Ευρωπαϊκή Ένωση και για την επίτευξη των στόχων που προβλέπονται στη στρατηγική της Ευρώπης για το 2020: καταπολέμηση της διαφθοράς, προστασία των μειονοτήτων, συμπεριλαμβανομένων των ιταλικών μειονοτήτων, μείωση της διάρκειας των δικαστικών διαδικασιών, στήριξη των υποδομών και του εξοπλισμού των δικαστηρίων, ενίσχυση των φορολογικών μεταρρυθμίσεων και περικοπές των δημοσίων δαπανών.
<P>
Εάν η Κροατία συνεχίσει να εφαρμόζει όλες τις αναγκαίες μεταρρυθμίσεις για την ολοκλήρωση του κοινοτικού κεκτημένου, τότε η Ευρωπαϊκή Ένωση θα έχει, από το επόμενο φθινόπωρο, στη διάθεσή της επιπλέον στήριξη για την ενίσχυση της ευημερίας της και τη διασφάλιση γεωπολιτικής ισορροπίας μεταξύ Ανατολής και Δύσης, ξεκινώντας από την περιοχή της Μεσογείου και τη βορειοανατολική Ιταλία. " ανάπτυξη των ευρωπαϊκών μακροπεριφερειών, από την Αδριατική και το Ιόνιο, συμπεριλαμβανομένης της Ιταλίας, θα τοποθετήσει ταχύτατα την Κροατία στο επίκεντρο των ευρωπαϊκών προγραμμάτων και πολιτικών.
<SPEAKER ID="048" NAME="Elżbieta Katarzyna Łukacijewska" LANGUAGE="PL">
" ένταξη της Κροατίας στην Ευρωπαϊκή Ένωση αποτελεί αντικείμενο ζωηρής πολιτικής συζήτησης. " χώρα είναι ένας εξαιρετικά ελκυστικός προορισμός για τους ευρωπαίους τουρίστες, ωστόσο παρουσιάζει ακόμα προβλήματα που χρήζουν επίλυσης. Θα ήθελα να παρατηρήσω ότι η Κροατία εξακολουθεί να βρίσκεται αντιμέτωπη με πολλές προκλήσεις και πολλές κρατικές μεταρρυθμίσεις, οι οποίες θα πρέπει να πραγματοποιηθούν με αποτελεσματικό τρόπο, ούτως ώστε η χώρα να είναι σε θέση να εκπληρώσει τις απαιτήσεις της ΕΕ το συντομότερο δυνατόν.
<P>
Εντούτοις, η άσκηση μιας πολιτικής διεύρυνσης που διευκολύνει την εδραίωση της δημοκρατίας, κυρίως στις χώρες των Βαλκανίων, θα πρέπει να είναι προς το συμφέρον της Ευρωπαϊκής Ένωσης. Το Ευρωπαϊκό Κοινοβούλιο θα πρέπει να είναι θετικό στην εκτίμησή του όσον αφορά τις αλλαγές που έχουν επέλθει μέχρι στιγμής στην Κροατία, δεδομένου ότι η χώρα επιδεικνύει μεγάλη προθυμία να επιλύσει τα εσωτερικά της προβλήματα. Πρέπει να είμαστε ανοικτοί στην ένταξη νέων κρατών μελών στην ΕΕ. Ευελπιστώ ο ρυθμός των διαπραγματεύσεων να καταστήσει δυνατή για τους Κροάτες την υπογραφή της συνθήκης προσχώρησης στο πλαίσιο της πολωνικής Προεδρίας, διότι η Κροατία αξίζει να γίνει μέλος της Ευρωπαϊκής Ένωσης. Σας ευχαριστώ.

<CHAPTER ID="004">
Σύνθεση του Κοινοβουλίου
<SPEAKER ID="013" NAME="Πρόεδρος">
Ο κ. Ernst Strasser έχει υποβάλει την παραίτησή του από βουλευτής του Ευρωπαϊκού Κοινοβουλίου, αρχής γενομένης από τις 24 Μαρτίου 2011. Σύμφωνα με το άρθρο 4, παράγραφοι 1 και 3, του Κανονισμού, το Κοινοβούλιο έχει λάβει την παραίτησή του και διαπιστώνει τη χηρεία της έδρας του από την προαναφερθείσα ημερομηνία. " κ. Hella Ranner έχει υποβάλει την παραίτησή της από βουλευτής του Ευρωπαϊκού Κοινοβουλίου, αρχής γενομένης από την 1η Απριλίου 2011. Σύμφωνα με το άρθρο 4, παράγραφοι 1 και 3, του Κανονισμού, το Κοινοβούλιο έχει λάβει την παραίτησή της και διαπιστώνει τη χηρεία της έδρας της από την προαναφερθείσα ημερομηνία. Οι αρμόδιες αυστριακές αρχές με ενημέρωσαν ότι ο κ. Ernst Strasser θα αντικατασταθεί από τον κ. Hubert Pirker, η θητεία του οποίου ξεκινά στις 31 Μαρτίου 2011. Καλωσορίζω τους νέους συναδέλφους μας και υπενθυμίζω στους βουλευτές ότι, σύμφωνα με το άρθρο 3, παράγραφος 2, του Κανονισμού, μέχρις ότου ελεγχθούν τα διαπιστευτήριά του ή ληφθεί απόφαση σε περίπτωση διαφοράς, ο κ. Hubert Pirker θα καταλάβει την έδρα του στο Κοινοβούλιο και τα όργανά του και θα απολαύει όλων των συναφών δικαιωμάτων, εφόσον έχει προηγουμένως υπογράψει γραπτή δήλωση ότι δεν κατέχει άλλο αξίωμα ασυμβίβαστο με την ιδιότητα του βουλευτή του Ευρωπαϊκού Κοινοβουλίου.
<SPEAKER ID="014" NAME="Barry Madlener" AFFILIATION="NI">
(NL) Κύριε Πρόεδρε, θέλω να θέσω ένα διαδικαστικό θέμα σε σχέση με τον κ. Strasser και τους υπόλοιπους βουλευτές που εγκατέλειψαν το Κοινοβούλιο λόγω περιστατικών διαφθοράς: Θέλω να σας ρωτήσω, κύριε Πρόεδρε, αν σκοπεύετε να διερευνήσετε κατά πόσον είναι δυνατόν να διακοπεί η χορήγηση μειωμένων αποδοχών στους εν λόγω βουλευτές, καθότι θα ήταν εξωφρενικό να καταβάλλονται μειωμένες αποδοχές σε πρόσωπα τα οποία εμπλέκονται σε υποθέσεις διαφθοράς. Μπορείτε, παρακαλώ, να εξετάσετε αυτό το ζήτημα;
<SPEAKER ID="015" NAME="Πρόεδρος">
Θα απαντήσουμε στο ερώτημα αυτό αργότερα, μιας και δεν ήμουν προετοιμασμένος για να δώσω απάντηση επί του θέματος.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, θέλω να παρέμβω επί της διαδικασίας: νωρίτερα αναφερθήκατε σε ένα αίτημα, εξ ονόματος ολόκληρου του Σώματος, να μετατραπεί σε ισόβια κάθειρξη η ποινή εκτέλεσης ενός προσώπου σε μια πολιτεία των "νωμένων Πολιτειών της Αμερικής.
<P>
Θέλω να ζητήσω να διατηρηθεί μεν το αίτημά μας για μετατροπή της ποινής του, αλλά να μην δηλώσουμε ότι επιθυμούμε να μετατραπεί σε "ποινή ισόβιας κάθειρξης", ενόψει ιδίως του τι σημαίνει ισόβια κάθειρξη στις "νωμένες Πολιτείες. Νομίζω ότι πρέπει να ζητήσουμε τη μετατροπή της θανατικής ποινής σε "άλλη αναλογική ποινή".
<SPEAKER ID="017" NAME="Πρόεδρος">
Σας ευχαριστώ. Το θέμα χρήζει σίγουρα χωριστής και εκτεταμένης συζήτησης. " εξεύρεση λύσης σε αυτό το πρόβλημα δεν είναι καθόλου απλή υπόθεση.
<P>
" επόμενη ανακοίνωσή μου αφορά την ενημέρωση που έλαβα από τις αρμόδιες αυστριακές αρχές σχετικά με την αντικατάσταση της κ. Hella Ranner από τον κ. Heinz Becker, αρχής γενομένης από την 1η Απριλίου 2011. Καλωσορίζω τον νέο συνάδελφό μας και υπενθυμίζω στους βουλευτές ότι, σύμφωνα με το άρθρο 3, παράγραφος 2, του Κανονισμού, μέχρις ότου ελεγχθούν τα διαπιστευτήριά του ή ληφθεί απόφαση σε περίπτωση διαφοράς, ο κ. Heinz Becker θα καταλάβει την έδρα του στο Κοινοβούλιο και τα όργανά του και θα απολαύει όλων των συναφών δικαιωμάτων, εφόσον έχει προηγουμένως υπογράψει γραπτή δήλωση ότι δεν κατέχει άλλο αξίωμα ασυμβίβαστο με την ιδιότητα του βουλευτή του Ευρωπαϊκού Κοινοβουλίου.

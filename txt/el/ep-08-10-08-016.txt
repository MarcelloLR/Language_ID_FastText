<CHAPTER ID="016">
Υποδοχή
<SPEAKER ID="107" NAME="Πρόεδρος">
Σήμερα, υποδέχομαι μετά χαράς τον Alexander Milinkevich και τον Alexander Kozulin στο θεωρείο διακεκριμένων επισκεπτών. Οι δύο επισκέπτες μας είναι εξέχοντες ηγέτες του κινήματος δημοκρατικής αντιπολίτευσης της Λευκορωσίας. Κατά τη διάρκεια των προεδρικών εκλογών του 2006, αμφισβήτησαν γενναία την τότε μη δημοκρατική κυβέρνηση, επιδεικνύοντας επανειλημμένα απαράμιλλο θάρρος, ενώ οι άοκνες προσπάθειές τους για αποκατάσταση της ελευθερίας και της δημοκρατίας παρακωλύθηκαν κατά κόρον. Είναι μεγάλη τιμή για εμάς ότι ο κ. Milinkevich, ηγέτης του κινήματος για την ελευθερία και βραβευμένος με το Βραβείο Sakharov για την Ελευθερία Σκέψης το 2006, και ο κ. Kozulin, πρώην πολιτικός κρατούμενος και επίτιμος πρόεδρος του Hramada, του λευκορωσικού σοσιαλδημοκρατικού κόμματος, παρευρίσκονται για τη συζήτηση που πραγματοποιείται σήμερα εδώ στο Κοινοβούλιο, για την κατάσταση που επικρατεί στη Λευκορωσία.
<P>
(Χειροκροτήματα)

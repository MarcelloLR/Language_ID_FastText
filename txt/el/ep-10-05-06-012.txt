<CHAPTER ID="012">
Αιτιολογήσεις ψήφου (συνέχεια)
<SPEAKER ID="159" NAME="Πρόεδρος">
Μένουν ακόμα τρεις αιτιολογήσεις ψήφου.
<SPEAKER ID="161" NAME="Laima Liucija Andrikien" AFFILIATION="PPE">
(EN) Κύριε Πρόεδρε, επιδοκιμάζω το γεγονός ότι μειώνεται το συνολικό ποσό των παρατυπιών όσον αφορά τον τρόπο με τον οποίο χρησιμοποιούνται οι ευρωπαϊκοί πόροι. Το γεγονός ότι το ποσόν των παρατυπιών στον γεωργικό τομέα μειώθηκε τόσο δραστικά, κατά 34%, είναι ιδιαίτερα ενθαρρυντικό. Μεταξύ των παραγόντων που συνέβαλαν στη βελτίωση της κατάστασης είναι και ένας ισχυρός και ανταγωνιστικός ρόλος για την OLAF. Επικροτώ την πρόταση που περιλαμβάνεται στο ψήφισμά μας για ενίσχυση της συνεργασία μεταξύ των κρατών μελών της ΕΕ στον τομέα της φορολογίας.
<P>
Θα ήθελα, ωστόσο, να εκφράσω τη βαθιά μου ανησυχία για το γεγονός ότι οι αθέμιτες δραστηριότητες αυξήθηκαν στα νέα κράτη μέλη και ιδίως στη Ρουμανία και τη Βουλγαρία. Στην ΕΕ των 10 είχαν αυξηθεί κατά 8%, ενώ το χρέος της ΕΕ των 12 αυξήθηκε κατά 152%. Θα ήθελα να εκφράσω την σθεναρή μου υποστήριξη για τις εκκλήσεις προς τη Ρουμανία και τη Βουλγαρία να ενισχύσουν την διοικητική τους ικανότητα ως προς την διαχείριση των κονδυλίων της ΕΕ και να βελτιώσουν την εποπτεία και την διαφάνεια των διαδικασιών σε θέματα δημοσίων συμβάσεων σε όλα τα επίπεδα.
<SPEAKER ID="163" NAME="Laima Liucija Andrikien" AFFILIATION="PPE">
(EN) Κύριε Πρόεδρε, καταρχάς θα ήθελα να ευχαριστήσω τον κ. Deutsch για την εξαίρετη έκθεσή του. " σημερινή ουσιαστική συζήτηση και το ψήφισμά μας, το οποίο υποστήριξα, αποτελούν ένα εξαίρετο σημείο εκκίνησης για τις μελλοντικές δραστηριότητες της Ευρωπαϊκής Τράπεζας Επενδύσεων, ιδίως λαμβανομένης υπόψη της στρατηγικής ΕΕ 2020.
<P>
Επιπροσθέτως, θα ήθελα να απευθύνω άλλη μια φορά έκκληση προς τις ευρωπαϊκές κυβερνήσεις να δώσουν στην ΕΤΕπ μεγαλύτερη δυνατότητα για δανεισμό των γειτόνων μας, ιδίως προς ανατολάς, οι οποίοι έχουν μεγάλη ανάγκη δανείων και επενδύσεων και υποφέρουν επίσης από τις συνέπειες της κρίσης. " συμβατότητα μεταξύ των πολιτικών στόχων της ευρωπαϊκής πολιτικής γειτονίας και των κατευθύνσεων της δανειοδότησης της ΕΤΕπ πρέπει να εξασφαλιστούν μελλοντικά ακόμα περισσότερο από προηγουμένως.
<SPEAKER ID="165" NAME="Laima Liucija Andrikien" AFFILIATION="PPE">
(EN) Κύριε Πρόεδρε, τον Ιανουάριο και τον Μάρτιο γίναμε μάρτυρες μαζικών θηριωδιών στη Νιγηρία, οι οποίες προξένησαν τον θάνατο αρκετών εκατοντάδων ανθρώπων, στους οποίους συμπεριλαμβάνονταν και γυναίκες και παιδιά. Αυτό που χρειάζεται για τη Νιγηρία είναι πρώτα από όλα μια διαδικασία συμφιλίωσης και η ειρηνική συνύπαρξη μεταξύ των μουσουλμάνων που ζουν στον Βορρά και των χριστιανών που ζουν στον Νότο.
<P>
Δεύτερον, να ληφθεί υπόψη ότι παρά το γεγονός ότι η Νιγηρία είναι ένας από τους μεγαλύτερους παραγωγούς πετρελαίου στον κόσμο, οι περισσότεροι από τους πολίτες της εξακολουθούν να ζουν μέσα στη φτώχεια. Δεν επωφελούνται από τη γενική ανάπτυξη της χώρας και έτσι η διαφθορά, που είναι διαδεδομένη, πρέπει να αντιμετωπιστεί και να καταπολεμηθεί αποτελεσματικά και σοβαρά.
<P>
Τρίτον, η υποστήριξη της Ευρωπαϊκής Ένωσης προς τη Νιγηρία πρέπει να έχει ως στόχο τα πιο σημαντικά προβλήματα, τα πιο ευαίσθητα ζητήματα, προκειμένου να επιτευχθεί τουλάχιστον κάποια ορατή πρόοδος στη χώρα αυτή.
<SPEAKER ID="166" NAME="Bastiaan Belder" AFFILIATION="EFD">
(NL) Κύριε Πρόεδρε, τα τελευταία νέα που έλαβα αυτή την εβδομάδα σχετικά με τους χριστιανούς στη Jos είναι εξαιρετικά ανησυχητικά. Και τις προηγούμενες εβδομάδες, ομόθρησκοί μας -δηλαδή χριστιανοί- βρέθηκαν δολοφονημένοι σε διάφορα μέρη αυτής της πόλης της Νιγηρίας. Για παράδειγμα το Σάββατο, 24 Απριλίου, μέλη μιας συμμορίας νεαρών μουσουλμάνων μαχαίρωσαν και σκότωσαν δύο δημοσιογράφους που εργάζονταν σε ένα χριστιανικό μηνιαίο περιοδικό. Οι δράστες χρησιμοποίησαν τα κινητά τηλέφωνα των θυμάτων τους για να καλέσουν τους ανυποψίαστους φίλους και συγγενείς των τελευταίων, στους οποίους είπαν: "Τους σκοτώσαμε όλους, ελάτε να δείτε."
<P>
Κύριε Πρόεδρε, αυτό είναι χαρακτηριστικό του κλίματος βίας που παραμένει ατιμώρητη στη Νιγηρία, του οποίου κύρια θύματα είναι χριστιανοί και το οποίο έχει οδηγήσει από τις αρχές του έτους σε εκατοντάδες θανάτους στη Jos και τις γύρω περιοχές. Ένας παρατηρητής μίλησε χαρακτηριστικά για συστηματικό θρησκευτικό διωγμό. Για τον λόγο αυτόν απηύθυνε έκκληση προς τη διεθνή κοινότητα -και επομένως και προς τα ευρωπαϊκά θεσμικά όργανα- να αναγνωρίσουν ως κύρια αιτία της εκρηκτικής κατάστασης στη Νιγηρία τον ισλαμικό εξτρεμισμό, ιδίως στην περίπτωση της Jos που βρίσκεται στο σταυροδρόμι μεταξύ του μουσουλμανικού Βορρά και του χριστιανικού Νότου.
<P>
Δυστυχώς -και αυτή είναι και η σημερινή μου επίκριση- αυτό είναι ακριβώς που δεν κάνει η κοινή πρόταση ψηφίσματος (βλ. παράγραφο 5). " πρόταση ψηφίσματος δεν υιοθετεί μια σταθερή γραμμή για τον ισλαμικό εξτρεμισμό που επικρατεί στη Νιγηρία· ακόμα χειρότερα, εκφράζει την αντίθεσή της προς -παραθέτω- "απλουστευτικές ερμηνείες που βασίζονται μόνο στις θρησκείες". Είμαι και εγώ αντίθετος με ερμηνείες που αναγνωρίζουν μία μόνο αιτία, αλλά αυτή η υπεραπλούστευση εκ μέρους της ΕΕ, εκ μέρους του Σώματος, δεν βοηθάει καθόλου τους νιγηριανούς χριστιανούς, οι οποίοι ζουν αυτές τις ημέρες ανάμεσα στην ελπίδα και τον φόβο. Αυτή είναι η κριτική μου και αυτός είναι ο λόγος για τον οποίο απείχα της ψηφοφορίας.
<SPEAKER ID="167" NAME="Sean Kelly" AFFILIATION="PPE">
(EN) Κύριε Πρόεδρε, θεωρώ τρομερό το γεγονός ότι μια χώρα με τόσο μεγάλα αποθέματα πετρελαίου όπως η Νιγηρία εμπλέκεται σε τέτοιες μαζικές θηριωδίες, ωστόσο ταυτόχρονα, αν συνταχθούμε με τη γνώμη του αντιπροέδρου των "νωμένων Πολιτειών, η λύση πρέπει να είναι διάλογος και πάλι διάλογος, μαζί με παιδεία και πάλι παιδεία, προκειμένου να μπορέσει να επικρατήσει ειρήνη στη χώρα.
<P>
Επικροτώ την αναφορά του Joe Biden στον στίχο του ιρλανδού ποιητή William Butler Yeats: "μια άγρια ομορφιά γεννήθηκε". Ελπίζουμε ότι αυτή η άγρια ομορφιά ίσως μετατραπεί σε μια εξαιρετική ομορφιά στη Νιγηρία, όπου θα επικρατεί ειρήνη και ευημερία. " Ευρωπαϊκή Ένωση πρέπει να διαδραματίσει σημαντικό ρόλο σε αυτό -και, πράγματι, στη σημερινή συζήτηση-και στην ψηφοφορία θέσαμε ένα ορόσημο. Αυτό το εκτιμώ πάρα πολύ.
<SPEAKER ID="168" NAME="Πρόεδρος">
Τα πρακτικά της παρούσας συνεδρίασης θα υποβληθούν για έγκριση στο Κοινοβούλιο κατά την έναρξη της επόμενης περιόδου συνόδου. Εάν δεν υπάρχουν αντιρρήσεις, τα ψηφίσματα που εγκρίθηκαν στη σημερινή συνεδρίαση θα διαβιβασθούν άμεσα στους αποδέκτες και τα όργανα που ορίζονται σε αυτά.
<P>
Γραπτές αιτιολογήσεις ψήφου
<SPEAKER ID="171" NAME="Sophie Auconie  " AFFILIATION="PPE">
γραπτώς. - (FR) Υπερψήφισα αυτή τη σύσταση διότι υπογραμμίζει τον καινοτόμο, εποικοδομητικό και δημοκρατικό χαρακτήρα της σύγκλησης συνελεύσεων για την τροποποίηση των Συνθηκών (για παράδειγμα, η συνέλευση που συνήλθε το 1999-2000, η οποία εκπόνησε τον Χάρτη των Θεμελιωδών Δικαιωμάτων της Ευρωπαϊκής Ένωσης και η συνέλευση που συνήλθε το 2002-2003, η οποία οδήγησε στην επεξεργασία του σχεδίου συνθήκης περί θέσπισης Συντάγματος της Ευρώπης), ενώ αναγνωρίζει τον εντελώς έκτακτο χαρακτήρα της αναθεώρησης των Συνθηκών που κατέστη σήμερα αναγκαία λόγω της εφαρμογής μεταβατικών μέτρων που αφορούν την έναρξη ισχύος της Συνθήκης της Λισαβόνας.
<P>
Συνοπτικά, το σύστημα των συνελεύσεων πρέπει να χρησιμοποιείται εφόσον μιλάμε για τροποποιήσεις των Συνθηκών που ξεπερνούν τις απλές προσωρινές τεχνικές προσαρμογές. Ως εκ τούτου, ακολουθώντας το παράδειγμα του εισηγητή κ. Méndez de Vigo, θεωρώ καλό ότι το Ευρωπαϊκό Κοινοβούλιο έδωσε "την έγκρισή του στο Ευρωπαϊκό Συμβούλιο προκειμένου να τροποποιήσει το πρωτόκολλο αριθ. 36 στο πλαίσιο μιας διακυβερνητικής διάσκεψης, χωρίς να συγκληθεί Συνέλευση".
<SPEAKER ID="172" NAME="Liam Aylward και Pat the Cope Gallagher  " AFFILIATION="ALDE">
γραπτώς. - (GA) Οι βουλευτές Pat the Cope Gallagher και Liam Aylward επέστησαν την προσοχή στο γεγονός ότι μόνο η Ιρλανδία και η Μάλτα χρησιμοποιούν το σύστημα της αναλογικής εκπροσώπησης για την εκλογή μελών του Ευρωπαϊκού Κοινοβουλίου. " Βόρεια Ιρλανδία χρησιμοποιεί επίσης το σύστημα της αναλογικής εκπροσώπησης για τις ευρωεκλογές. Είμαστε απολύτως ενάντιοι στην εφαρμογή ενιαίων ή ταυτόσημων εκλογικών συστημάτων για την εκλογή των μελών του Ευρωπαϊκού Κοινοβουλίου. Από την ίδρυση του κράτους της Ιρλανδίας, έχει καταδειχθεί ότι το σύστημα της αναλογικής εκπροσώπησης είναι ένα δίκαιο σύστημα που εξασφαλίζει ισότητα.
<SPEAKER ID="173" NAME="David Casa  " AFFILIATION="PPE">
γραπτώς. - (EN) " ψηφοφορία αυτή αφορούσε τη δυνατότητα σύγκλησης μιας συνέλευσης για την τροποποίηση των Συνθηκών ενόψει μεταβατικών μέτρων που σχετίζονται με τη σύνθεση του Ευρωπαϊκού Κοινοβουλίου. Εάν ληφθούν υπόψη διάφοροι παράγοντες όπως η συνέλευση που συνήλθε μεταξύ της 22ας Φεβρουαρίου 2002 και της 18ης Ιουνίου 2003, καθώς και εκείνη που εκπόνησε τον Χάρτη των Θεμελιωδών Δικαιωμάτων της Ευρωπαϊκής Ένωσης, συμφωνώ με την άποψη του εισηγητή να υποστηρίξει την πρόταση του Ευρωπαϊκού Συμβουλίου να τροποποιήσει το πρωτόκολλο αριθ. 36 στο πλαίσιο μιας διακυβερνητικής διάσκεψης, χωρίς να συγκληθεί Συνέλευση.
<SPEAKER ID="174" NAME="Carlos Coelho  " LANGUAGE="PT">
" έναρξη ισχύος της Συνθήκης της Λισαβόνας τροποποίησε τη σύνθεση του Ευρωπαϊκού Κοινοβουλίου, που θα έχει 751 μέλη αντί για 736. Θα υπάρχουν 18 νέοι βουλευτές από 12 κράτη μέλη. Εφόσον η Συνθήκη της Λισαβόνας θέτει ανώτατο όριο στον αριθμό των βουλευτών από κάθε κράτος μέλος, η Γερμανία έχει τρεις έδρες λιγότερες. Καθώς δεν είναι δυνατό να διακοπεί η εντολή ενός μέλους του Σώματος κατά τη διάρκεια μιας κοινοβουλευτικής περιόδου, αυτό σημαίνει ότι το Κοινοβούλιο θα έχει προσωρινά 754 μέλη, πράγμα που καθιστά αναγκαία την τροποποίηση της Συνθήκης προκειμένου να αρθεί προσωρινά το όριο των 751 βουλευτών. Πιστεύω ότι θα ήταν προτιμότερο να εφαρμοζόταν αυτή η νέα σύνθεση στις εκλογές του 2014 και όχι στην τρέχουσα κοινοβουλευτική περίοδο, παραδέχομαι όμως ότι υπάρχει ευρεία συναίνεση στην άμεση εφαρμογή αυτών των αλλαγών. Για τον λόγο αυτόν συμφωνώ ότι δεν πρέπει να προηγηθεί συνέλευση πριν από την διακυβερνητική διάσκεψη, η οποία θα συγκληθεί μόνο για την έγκριση των μεταβατικών διατάξεων που αφορούν το υπόλοιπο αυτής της κοινοβουλευτικής περιόδου. Αυτό ωστόσο δεν πρέπει να δημιουργήσει προηγούμενο για το μέλλον.
<SPEAKER ID="175" NAME="Diogo Feio  " LANGUAGE="PT">
Το σφάλμα του ευρωπαϊκού συστήματος των συνελεύσεων, που θυμίζει τις εμπειρίες από τη Γαλλία και τις "ΠΑ, ήταν η υπόθεση ότι έχει μια νομιμότητα που στην πραγματικότητα δεν διέθετε ακόμα εκείνη την περίοδο. Ως εκ τούτου, πιστεύω ότι η συνέλευση που ενέκρινε το σχέδιο της συνθήκης περί θέσπισης Συντάγματος της Ευρώπης κατέληξε να διευρύνει τις εξουσίες που της είχαν μεταβιβαστεί. Θα ήθελα πολύ να ήταν διαφορετικά τα αποτελέσματα, όμως οι συνθήκες εκείνης της περιόδου δεν επέτρεπαν κάτι τέτοιο. Ως εκ τούτου, θεωρώ ότι η επάνοδος στο μέσον των διακυβερνητικών διασκέψεων είναι ο πιο ρεαλιστικός τρόπος εξασφάλισης του διαλόγου μεταξύ των κυβερνήσεων των κρατών μελών, θα πρέπει δε να εστιάζονται στα συγκεκριμένα προβλήματα που καλούνται να επιλύσουν, όπως αυτό για το οποίο ψηφίσαμε.
<SPEAKER ID="973" NAME="José Manuel Fernandes  " LANGUAGE="PT">
Ψήφισα υπέρ της απόφασης να μην συγκληθεί συνέλευση για την τροποποίηση των συνθηκών όσον αφορά τα μεταβατικά μέτρα που αφορούν τη σύνθεση του Ευρωπαϊκού Κοινοβουλίου. Το έκανα αυτό διότι πιστεύω ότι δεν φαίνεται αναγκαίο να συγκληθεί συνέλευση για την έγκριση τροποποίησης των διατάξεων της Συνθήκης για την Ευρωπαϊκή Ένωση. Συμφωνώ ότι το Συμβούλιο θα πρέπει να τροποποιήσει το πρωτόκολλο αριθ. 36 στο πλαίσιο μιας διακυβερνητικής διάσκεψης, χωρίς να συγκληθεί συνέλευση.
<SPEAKER ID="176" NAME="Jarosław Kalinowski  " LANGUAGE="PL">
Συμφωνώ απόλυτα με τον συντάκτη της έκθεσης και θα ήθελα να υπενθυμίσω για άλλη μια φορά ότι η μεγάλη πλειονότητα των κρατών μελών έχει ήδη διορίσει νέα μέλη του Κοινοβουλίου σύμφωνα με τους ισχύοντες κανονισμούς. Ως εκ τούτου, περιμένουμε την εισαγωγή της πρότασης του Συμβουλίου για την τροποποίηση του πρωτοκόλλου αριθ. 36. Αυτό θα δώσει στους επιπλέον βουλευτές τη δυνατότητα να έρθουν στο Κοινοβούλιο ως παρατηρητές αμέσως μετά την έγκριση της τροποποίησης του πρωτοκόλλου, και όταν τεθεί σε ισχύ, οι νέοι μας συνάδελφοι θα μπορούν να αρχίσουν να εργάζονται ως πλήρη μέλη του Ευρωπαϊκού Κοινοβουλίου.
<SPEAKER ID="972" NAME="Franz Obermayr  " AFFILIATION="NI">
γραπτώς. - (DE) Ο εισηγητής είναι αντίθετος με τη σύγκληση συνέλευσης διότι οι αλλαγές στη Συνθήκη αποτελούν απλά μεταβατικά μέτρα. Εγώ δεν βλέπω με τον ίδιο τρόπο την κατάσταση, διότι αφορά και προβλήματα δημοκρατίας. " Γαλλία έχει διαφορετικό εκλογικό σύστημα και, ως εκ τούτου, δεν έχει τη δυνατότητα να μεταφέρει πιο πάνω σε έναν κατάλογο βουλευτές που εξελέγησαν δημοκρατικά και άμεσα. Για τον λόγο αυτόν καταψήφισα την παρούσα έκθεση.
<SPEAKER ID="177" NAME="Siiri Oviir  " AFFILIATION="ALDE">
γραπτώς. - (ET) Εάν εξετάσουμε το ζήτημα προσεκτικά και από νομική σκοπιά, βλέπουμε πως η απόφαση που λαμβάνουμε θα τροποποιήσει τη Συνθήκη της Λισαβόνας που προβλέπει τη σύγκληση συνέλευσης. Ωστόσο, εφόσον η πράξη αυτή είναι περιορισμένης εμβέλειας και περιορίζεται στη μεταβατική τροποποίηση, βασίστηκα στην αρχή της αναλογικότητας και υποστήριξα τη μεταβατική λύση που πρότειναν 479 συνάδελφοι: δηλαδή να δώσουμε το δικαίωμα της απόφασης σε μια διακυβερνητική διάσκεψη και να μην συγκαλέσουμε συνέλευση.
<SPEAKER ID="178" NAME="Raül Romeva i Rueda  " AFFILIATION="Verts/ALE">
γραπτώς. - (EN) Καταψήφισα την έκθεση αυτή διότι είμαι κατά του να μην συγκαλείται συνέλευση για την αναθεώρηση συνθηκών.
<SPEAKER ID="971" NAME="Rafał Trzaskowski  " AFFILIATION="PPE">
γραπτώς. - (PL) " απόφαση να μην συγκληθεί συνέλευση ήταν μια από τις δυσκολότερες αποφάσεις σχετικά με την είσοδο των 18 νέων μελών στο Κοινοβούλιο. Λάβαμε την απόφαση αυτή ακριβώς επειδή σεβόμαστε το μέσο αυτό, του οποίου σκοπός είναι η αύξηση της νομιμότητας αποφάσεων που αφορούν θεμελιώδεις κοινοτικούς νόμους. Αυτό δεν δημιουργεί προηγούμενο για το μέλλον. Θα εξακολουθήσει να απαιτείται σύγκληση συνέλευσης για όλα τα σημαντικά ζητήματα που αφορούν τροποποιήσεις των συνθηκών, όπως η εκλογική διαδικασία. Θα ήθελα να ευχαριστήσω τον εισηγητή κ. Méndez de Vigo και τους συντονιστές διότι έλαβαν αυτή την απόφαση, καθώς δεν ήταν εύκολο. Έχουμε ένα πρόβλημα με τον διορισμό των 18 νέων βουλευτών, επειδή ορισμένα κράτη μέλη δεν χρησιμοποίησαν την κατάλληλη διαδικασία. Ωστόσο, αποφασίσαμε ότι η πιο σημαντική αρχή είναι η αντιπροσωπευτικότητα. Το Σώμα θα πρέπει πρωτίστως να διαθέτει το συντομότερο δυνατό μια ισορροπημένη εκπροσώπηση. Για τον λόγο αυτόν, ζητούμε από τα κράτη μέλη να ολοκληρώσουν το συντομότερο δυνατό τη διαδικασία αυτή, θεωρώντας ταυτόχρονα δεδομένο ότι όλοι οι βουλευτές θα εκλέγονται με άμεσες εκλογές.
<SPEAKER ID="180" NAME="Sophie Auconie  " LANGUAGE="FR">
Ψήφισα υπέρ της εξαίρετης έκθεσης του συναδέλφου κ. Méndez de Vigo. Πρέπει πραγματικά να βρεθεί ένα μεταβατικό μέτρο για να συμβιβαστεί ο σεβασμός της Συνθήκης της Λισαβόνας με το άρθρο 5 της πράξης του 1976 σχετικά με την εκλογή των μελών του Ευρωπαϊκού Κοινοβουλίου με άμεση καθολική ψηφοφορία. Ως εκ τούτου, είναι αναγκαίο να αυξηθεί ο αριθμός των μελών σε 754 για το υπόλοιπο της κοινοβουλευτικής περιόδου 2009-2014.
<P>
Επίσης, είμαι ικανοποιημένη με τη διατύπωση της παραγράφου 6 της έκθεσης που ζητεί ένα ενιαίο σύστημα για την εκλογή των μελών του Σώματος: "επισημαίνει στο Ευρωπαϊκό Συμβούλιο ότι προτίθεται να συντάξει σύντομα προτάσεις σχετικά με τη θέσπιση των αναγκαίων διατάξεων για την εκλογή των βουλευτών του με άμεση καθολική ψηφοφορία στο πλαίσιο ενιαίας διαδικασίας σε όλα τα κράτη μέλη και σύμφωνα με αρχές κοινές για όλα τα κράτη μέλη· επισημαίνει επίσης ότι το Κοινοβούλιο θα ξεκινήσει σχετική εκλογική μεταρρύθμιση σύμφωνα με το άρθρο 48, δεύτερο εδάφιο, της συνθήκης για την Ευρωπαϊκή Ένωση και το άρθρο 223 της συνθήκης για τη λειτουργία της Ευρωπαϊκής Ένωσης· επιμένει επίσης ότι θα απαιτηθεί συμφωνία με αντικείμενο τη μεταρρύθμιση του Ευρωπαϊκού Κοινοβουλίου για να προετοιμαστεί η αναθεώρηση των Συνθηκών".
<SPEAKER ID="181" NAME="Jean-Luc Bennahmias  " LANGUAGE="FR">
Το Ευρωπαϊκό Κοινοβούλιο συμφώνησε να έρθουν στο Σώμα 18 μέλη στη διάρκεια αυτής της κοινοβουλευτικής περιόδου. Αυτή η συμφωνία σημαίνει ότι το Κοινοβούλιο, που εξελέγη τον Ιούνιο του 2009 με τη διαδικασία της Συνθήκης της Νίκαιας, συμμορφώνεται με τη Συνθήκη της Λισαβόνας που τέθηκε σε ισχύ την 1η Δεκεμβρίου 2009.
<P>
Εγώ ψήφισα κατά, και το έκανα για έναν λόγο που είναι κατά τη γνώμη μου αποφασιστικής σημασίας: Κατά τις ευρωεκλογές του Ιουνίου του 2009, τα περισσότερα κράτη μέλη θεωρούσαν πολύ πιθανή την άμεση επικύρωση της Συνθήκης της Λισαβόνας. Συνεπώς προσάρμοσαν τον τρόπο διεξαγωγής των εκλογών. Αυτό δεν συνέβη στη Γαλλία, που δεν έκανε καμία διευθέτηση για να εξασφαλίσει μια απρόσκοπτη μετάβαση από τα 72 στα 74 μέλη του ΕΚ.
<P>
" λύση που βρέθηκε τελικά -ο διορισμός δύο μελών της εθνοσυνέλευσης- είναι απαράδεκτη. Από το 1979, οι βουλευτές του Ευρωπαϊκού Κοινοβουλίου εκλέγονται με άμεση καθολική ψηφοφορία από τους ευρωπαίους πολίτες και δεν διορίζονται από εθνοσυνελεύσεις. Στην άμεση καθολική ψηφοφορία οφείλουμε το γεγονός ότι έχουμε το δικαίωμα να μιλάμε εξ ονόματος όλων των Ευρωπαίων. Το γεγονός ότι το Κοινοβούλιο δέχθηκε τον γαλλικό συμβιβασμό δημιουργεί ένα ανησυχητικό προηγούμενο όσον αφορά την αδυναμία του να συμμορφωθεί με τις Συνθήκες.
<SPEAKER ID="182" NAME="Philip Bradbourn  " AFFILIATION="ECR">
γραπτώς. - (EN) Επιδοκιμάζουμε τα μέτρα που επιτρέπουν στους 18 επιπλέον βουλευτές να καταλάβουν τις έδρες τους στο Ευρωπαϊκό Κοινοβούλιο. Δεν θα πρέπει, ωστόσο, να έχουν καθεστώς παρατηρητή μέχρι να τεθούν σε ισχύ τα μεταβατικά μέτρα και να μπορέσουν να καταλάβουν τις έδρες τους ως πλήρη μέλη του Σώματος. Ως παρατηρητές, τα εισερχόμενα μέλη θα είχαν δικαίωμα στις αποδοχές και τις δαπάνες τους πριν αποκτήσουν δικαίωμα ψήφου. Αυτό είναι λάθος και για τον λόγο αυτόν η αντιπροσωπεία μας καταψήφισε την παρούσα έκθεση.
<SPEAKER ID="183" NAME="Françoise Castex  " LANGUAGE="FR">
Είμαι υποχρεωμένη να εκφράσω δριμύτατη κριτική στην απόφαση της Γαλλίας σχετικά με τον διορισμό των δύο επιπλέον βουλευτών που καλούνται να καταλάβουν τις έδρες τους στο Ευρωπαϊκό Κοινοβούλιο δυνάμει της έναρξης ισχύος της Συνθήκης της Λισαβόνας.
<P>
Αντίθετα από τις έντεκα άλλες ευρωπαϊκές χώρες που αφορά αυτή η μεταρρύθμιση, οι οποίες είχαν προβλέψει την εκλογή και φυσικά είχαν βασιστεί στα αποτελέσματα των ευρωεκλογών του Ιουνίου του 2009, η γαλλική κυβέρνηση από την πλευρά της αποφάσισε απλά να διορίσει μέλη από το εθνικό της κοινοβούλιο: αυτό συνιστά περιφρόνηση της δημοκρατίας.
<P>
Επιπροσθέτως, εμείς οι γάλλοι σοσιαλιστές δεν πιστεύουμε ότι τα άλλα 16 μέλη του ΕΚ θα πρέπει να πληρώσουν για αυτή την απόλυτη έλλειψη προετοιμασίας από την πλευρά της Γαλλίας, και για τον λόγο αυτόν συνηγορήσαμε τελικά στη σύγκληση διοργανικής διάσκεψης που θα δώσει σε αυτά τα εκλεγμένα μέλη του Κοινοβουλίου τη δυνατότητα να έρθουν -πρώτα ως παρατηρητές- και να επιτελέσουν τον ρόλο τους ως εκπρόσωποι των ευρωπαίων πολιτών, οι οποίοι τους εξέλεξαν για αυτόν και μόνο τον σκοπό.
<SPEAKER ID="184" NAME="Carlos Coelho  " AFFILIATION="PPE">
γραπτώς. - (PT) Οι τελευταίες ευρωεκλογές (2009) διεξήχθησαν πριν τεθεί σε ισχύ η Συνθήκη της Λισαβόνας και έτσι η σύνθεση του Κοινοβουλίου ήταν ακόμα η ίδια με αυτή που όριζε η Συνθήκη της Νίκαιας (736 βουλευτές). Το Ευρωπαϊκό Συμβούλιο συμφώνησε με το σχέδιο σύνθεσης που πρότεινε το Κοινοβούλιο το 2007, αυξάνοντας τον αριθμό των βουλευτών από 750 σε 751. Θεωρούσα προτιμότερο να εφαρμοστεί η νέα σύνθεση του Ευρωπαϊκού Κοινοβουλίου στις επόμενες ευρωεκλογές του 2014. Ωστόσο, υπάρχει ευρεία συναίνεση ως προς το ότι αυτό θα πρέπει να γίνει τώρα. Επομένως, θα είναι αναγκαίο να ρυθμιστεί πώς θα εκλεγούν οι 18 νέοι βουλευτές (μοιρασμένοι σε 12 κράτη μέλη). " νέα συνθήκη θέτει ανώτατο όριο στον αριθμό των βουλευτών από κάθε κράτος μέλος, πράγμα που σημαίνει ότι η Γερμανία θα χάσει τρεις έδρες. Καθώς δεν είναι δυνατό να διακοπεί η εντολή ενός μέλους του Σώματος κατά τη διάρκεια μιας κοινοβουλευτικής περιόδου, αυτό σημαίνει ότι το Κοινοβούλιο θα έχει προσωρινά 754 μέλη. Συμφωνώ με τη σύσταση του εισηγητή κ. Mendez de Vigo να αναλάβουν τα νέα μέλη του Σώματος τις θέσεις τους αυθημερόν για να αποφευχθούν στρεβλώσεις της εκπροσώπησης των περιφερειών στο Κοινοβούλιο. Δεν συμφωνώ με τη δυνατότητα διορισμού των νέων βουλευτών από τις εθνικές τους αρχές. Θεωρώ ότι οι βουλευτές αποκτούν νομιμοποίηση μόνο μέσω εκλογών.
<SPEAKER ID="970" NAME="Marielle De Sarnez  " LANGUAGE="FR">
" Συνθήκη της Λισαβόνας αυξάνει τον αριθμό των μελών του Κοινοβουλίου από 736 σε 751. Ωστόσο, εφόσον οι εκλογές του 2009 έγιναν πριν από την έναρξη ισχύος της Συνθήκης της Λισαβόνας, εξελέγησαν μόνο 736 βουλευτές. Επομένως, το Κοινοβούλιό μας έπρεπε να εγκρίνει νέες διατάξεις σχετικά με τη σύνθεσή του για το υπόλοιπο της κοινοβουλευτικής περιόδου. " αντιπροσωπεία της Δημοκρατικής Κίνησης δεν υπερψήφισε το κείμενο αυτό για δύο λόγους: Δεν μπορεί να συμφωνήσει με την πρόταση του Συμβουλίου για τη σύγκληση διακυβερνητικής διάσκεψης χωρίς να υπάρχει μια συνέλευση που θα απαρτίζεται από εκπροσώπους των εθνικών κοινοβουλίων, αρχηγούς κρατών και κυβερνήσεων, το Κοινοβούλιο και την Επιτροπή. Αυτή η συνοπτική διαδικασία "παραβιάζει" όχι μόνο το πνεύμα, αλλά και το γράμμα των Συνθηκών. Επίσης, δημιουργεί ένα ατυχές προηγούμενο. Ο διορισμός δύο μελών του εθνικού κοινοβουλίου της Γαλλίας μεταξύ των 18 επιπλέον μελών του Σώματος συνιστά σοβαρή προσβολή του πρωτογενούς δικαίου που ορίζει ότι τα μέλη του Σώματος πρέπει να εκλέγονται με άμεση καθολική ψηφοφορία και όχι να διορίζονται από τα εθνικά τους κοινοβούλια. Το μόνο θετικό αποτέλεσμα αυτού του επεισοδίου θα είναι ότι επέστησε την προσοχή στην ανάγκη μεταρρύθμισης της εκλογικής διαδικασίας για το Κοινοβούλιο σε μακροπρόθεσμο ορίζοντα και πιο συγκεκριμένα, στο αίτημα που υποβάλλουμε εδώ και πολύ καιρό για την εκλογή ενός ποσοστού των βουλευτών από μια ευρωπαϊκή εκλογική περιφέρεια.
<SPEAKER ID="185" NAME="Edite Estrela  " AFFILIATION="S&amp;D">
γραπτώς. - (PT) Υπερψήφισα αυτή την έκθεση διότι υποστηρίζει ότι τα 18 επιπλέον μέλη του Κοινοβουλίου, από δώδεκα κράτη μέλη, μπορούν να καταλάβουν τις έδρες τους μετά από την εκλογή τους. Είναι λυπηρό το γεγονός ότι το Συμβούλιο δεν υιοθέτησε έγκαιρα τα απαραίτητα μέτρα προκειμένου να μπορέσουν αυτοί οι βουλευτές να καταλάβουν τις έδρες τους αμέσως μετά την έναρξη ισχύος της Συνθήκης της Λισαβόνας.
<SPEAKER ID="186" NAME="Diogo Feio  " LANGUAGE="PT">
Το γεγονός ότι η Συνθήκη της Λισαβόνας δεν τέθηκε έγκαιρα σε ισχύ ώστε να εφαρμοστεί άμεσα στις εκλογές για την κοινοβουλευτική περίοδο 2009-2014 οδήγησε σε ένα πρόβλημα που πιστεύω ότι τελικά λύθηκε με λογικό τρόπο, ο οποίος αντικατοπτρίζει τις αναπόφευκτες δυσκολίες των μεταβατικών περιόδων. Επομένως, μολονότι δεν θα είχε νόημα ούτε θα ήταν δικαιολογημένο να αφαιρεθούν από εκλεγμένους βουλευτές οι εντολές τους, δεν θα ήταν επίσης λογικό να εμποδιστούν τα κράτη μέλη που επωφελούνται από αύξηση του αριθμού των εκπροσώπων τους να τους διορίσουν σύμφωνα με τη νομοθεσία που διέπει το εκλογικό σύστημα του καθενός. Οι εξαιρετικές περιστάσεις δικαιολογούν πλήρως τις εξαιρετικές λύσεις που υιοθετήθηκαν.
<SPEAKER ID="969" NAME="José Manuel Fernandes  " LANGUAGE="PT">
Εγκρίθηκε αύξηση του συνολικού αριθμού των μελών του Κοινοβουλίου κατά 15 (από 736 που όριζε η Συνθήκη της Νίκαιας σε 751) με 18 επιπλέον έδρες να μοιράζονται σε 12 κράτη μέλη. Στη Γερμανία δόθηκαν τρεις έδρες λιγότερες ενόψει του μέγιστου αριθμού που ορίζεται στη Συνθήκη ΕΕ. " Συνθήκη της Λισαβόνας δεν είχε τεθεί σε ισχύ πριν από τις ευρωεκλογές του 2009 και έτσι οι εκλογές έγιναν βάσει των διατάξεων της Συνθήκης της Νίκαιας, πράγμα που σημαίνει ότι το Ευρωπαϊκό Κοινοβούλιο έχει σήμερα 736 και όχι 751 μέλη. Αφετέρου, η έναρξη ισχύος της Συνθήκης της Λισαβόνας σημαίνει ότι τα 18 επιπλέον μέλη του Κοινοβουλίου από τα εν λόγω 12 κράτη μέλη μπορούν να καταλάβουν νόμιμα τις έδρες τους. Δεν είναι δυνατό να διακοπεί η εντολή ενός μέλους του Σώματος κατά τη διάρκεια μιας κοινοβουλευτικής περιόδου και, επομένως, να μειωθεί κατά τρεις ο σημερινός αριθμός βουλευτών της γερμανικής αντιπροσωπείας. Ως εκ τούτου, θεωρώ ότι η τροποποίηση του πρωτοκόλλου αριθ. 36 που ζήτησε το Ευρωπαϊκό Συμβούλιο απορρέει άμεσα από τις νέες διατάξεις της Συνθήκης της Λισαβόνας και είναι μια έγκυρη λύση που θα δώσει σε όλα τα κράτη που δικαιούνται επιπλέον έδρες τη δυνατότητα να διορίσουν τους αντίστοιχους βουλευτές. Αυτά τα 18 μέλη του Σώματος πρέπει να καταλάβουν ταυτόχρονα τις έδρες τους στο Κοινοβούλιο προκειμένου να μην διαταραχθεί η εκεί ισορροπία μεταξύ των εθνικοτήτων.
<SPEAKER ID="187" NAME="Ilda Figueiredo  " AFFILIATION="GUE/NGL">
γραπτώς. - (PT) Όπως υποστηρίζαμε και όπως φαίνεται από την παρούσα έκθεση, η Συνθήκη της Λισαβόνας δεν εφαρμόζει μόνο νεοφιλελεύθερες, μιλιταριστικές και φεντεραλιστικές πολιτικές, αλλά είναι ένα μέσο γεμάτο αμφισημίες και αντιφάσεις όπως αυτές που διατυπώνονται στο πρωτόκολλο (αριθ. 36) σχετικά με τις διατάξεις που αφορούν τη σύνθεση του Ευρωπαϊκού Κοινοβουλίου. " υπεροψία εκείνων που προωθούσαν τη Συνθήκη ήταν τόσο μεγάλη ώστε δεν τους άφησε να κάνουν τις διατάξεις αυτές ευέλικτες, καθώς είχαν κάνει τα πάντα προκειμένου να εμποδίσουν τη διεξαγωγή δημοψηφισμάτων, προκειμένου να αποφύγουν μια ψηφοφορία των λαών των χωρών της ΕΕ και μια επανάληψη του "όχι" του γαλλικού και του ολλανδικού λαού στην επονομαζόμενη "συνταγματική συνθήκη". Και ο ιρλανδικός λαός είπε "όχι" σε αυτό το κείμενο-φάρσα, και η ψήφος του ελήφθη μόνο μετά από μεγάλη πίεση και εκβιασμούς, όμως οι ευρωεκλογές είχαν ήδη διεξαχθεί.
<P>
" έκθεση αυτή κατέστησε φανερή την προσπάθεια ορισμένων μελών του Κοινοβουλίου να παγιώσουν τη φεντεραλιστική πορεία της ΕΕ επικαλούμενοι μια δημοκρατική νομιμότητα την οποία δεν διαθέτει η Συνθήκη. Οι εν λόγω βουλευτές επιχειρούν επίσης να υποτάξουν περαιτέρω τις εθνικές νομοθεσίες στα συμφέροντα της ΕΕ με προτάσεις που επιδιώκουν μια ενιαία εκλογική διαδικασία σε όλα τα κράτη μέλη, η οποία αποτελεί κυρίαρχη εξουσία κάθε κράτους μέλους, και ζητούν να συγκληθεί συνέλευση με σκοπό τη μεταρρύθμιση του Ευρωπαϊκού Κοινοβουλίου προκειμένου να προετοιμαστεί η αναθεώρηση των Συνθηκών.
<SPEAKER ID="968" NAME="Bruno Gollnisch  " LANGUAGE="FR">
Το εάν οι συνθήκες αναθεωρούνται μέσω διακυβερνητικής διάσκεψης ή μέσω συνέλευσης δεν αλλάζει απολύτως τίποτα όσον αφορά την ουσία του προβλήματος. Είτε λόγω ανεπάρκειας, είτε λόγω αμέλειας ή κακού πολιτικού υπολογισμού, μία και μόνο χώρα, η Γαλλία, δεν προέβλεψε για τις συνέπειες της έναρξης ισχύος της Συνθήκης της Λισαβόνας στην εκπροσώπησή της στο Ευρωπαϊκό Κοινοβούλιο, παρά τα επανειλημμένα αιτήματα διαφόρων πολιτικών Ομάδων, της δικής μου συμπεριλαμβανομένης. Συνεπεία τούτου, η Γαλλία είναι σήμερα η μόνη από τα 27 κράτη μέλη που προτίθεται να διορίσει δύο νέα μέλη του Κοινοβουλίου με τον έμμεσο τρόπο της απόφασης ενός εθνικού κοινοβουλίου, του οποίου το σύστημα ψηφοφορίας είναι εντελώς άδικο. Όλα αυτά συνιστούν παραβίαση των ίδιων των συνθηκών και της πράξης του 1976 που προβλέπει την εκλογή των μελών του Κοινοβουλίου με άμεση καθολική ψηφοφορία. Επιπλέον, σε αυτό συνεργεί η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, που μολονότι δέχθηκε σοβαρό πλήγμα στις εκλογές του 2009, θα κληρονομήσει μία από τις δύο επιπλέον έδρες. Πρόκειται για μηχανορραφίες μεταξύ φίλων με την υποστήριξη του Κοινοβουλίου. Δυστυχώς, προκειμένου να περάσει αυτή την παρατυπία, ο εισηγητής κρύβεται πίσω από τον προσωρινό χαρακτήρα του μέτρου. Προσωρινό; Οι νέοι γάλλοι βουλευτές θα έχουν την έδρα τους για τέσσερα χρόνια, δηλαδή για παραπάνω από το 80% της κοινοβουλευτικής περιόδου. Περίμενα ότι οι συνάδελφοί μας θα ήταν πιο σταθεροί όσον αφορά τόσο την αξία των λόγων όσο και την υπεράσπιση των δημοκρατικών αρχών.
<SPEAKER ID="188" NAME="Sylvie Guillaume  " LANGUAGE="FR">
Υπερψήφισα διάφορες τροπολογίες που έχουν ως στόχο να υπογραμμίσουν τον απαράδεκτο χαρακτήρα της επιλογής της Γαλλίας, η οποία διορίζει μέλη του εθνικού της κοινοβουλίου που θα κάθονται στο Ευρωπαϊκό Κοινοβούλιο δίπλα σε 16 άλλα που εξελέγησαν στις εκλογές της 7ης Ιουνίου 2009. Κατά τη γνώμη μου, η επιλογή αυτή, που έγινε σαφώς με πλήρη έλλειψη προετοιμασίας, αντιβαίνει σε θεμελιώδεις δημοκρατικές αρχές και εγείρει σημαντικά ερωτήματα για τη δημοκρατική νομιμότητα του Ευρωπαϊκού Κοινοβουλίου. Από την άλλη, δεν πρέπει να εμποδίσουμε την άφιξη των άλλων μελών του Κοινοβουλίου, των οποίων ο διορισμός είναι απόλυτα σύμφωνος με το πνεύμα των συνθηκών. Το θέμα αυτό καταδεικνύει πόσο αναγκαίο είναι να αποκτήσουμε μελλοντικά μια ενιαία μέθοδο διορισμού των μελών του Κοινοβουλίου με άμεση καθολική ψηφοφορία και η μεταρρύθμιση αυτή να γίνει μέσω μιας συνέλευσης.
<SPEAKER ID="189" NAME="Raül Romeva i Rueda  " AFFILIATION="Verts/ALE">
γραπτώς. - (EN) Καταψήφισα αυτή την έκθεση εξαιτίας της κύριας τροπολογίας μας, στην οποία δηλώσαμε ότι τα μέλη του Ευρωπαϊκού Κοινοβουλίου πρέπει να εκλέγονται με άμεση καθολική ψηφοφορία.
<SPEAKER ID="191" NAME="Carlo Casini  " LANGUAGE="IT">
Ψήφισα κατηγορηματικά υπέρ των δύο εκθέσεων του κ. Méndez de Vigo. Είμαι ικανοποιημένος για δύο λόγους: η επιτροπή της οποίας προΐσταμαι ενήργησε άμεσα επιτυγχάνοντας μια προσωρινή συμφωνία, και αυτή η συμφωνία άνοιξε τον δρόμο για εκείνη που επιτεύχθηκε σήμερα με πολύ μεγάλη πλειοψηφία στην Ολομέλεια.
<P>
Από αυτή την προοπτική, υποστήριξα την ιδέα να καταψηφιστεί η παράγραφος 5 που είχε εισαχθεί μέσω μιας τροπολογίας την οποία είχα υποβάλει στην επιτροπή, προκειμένου να υπογραμμίσω ότι ο διορισμός των 18 νέων μελών θα πρέπει να είναι κατά το δυνατόν σύμφωνος με τις διατάξεις της εκλογικής πράξης του 1976, η οποία απαιτεί οι βουλευτές να εκλέγονται άμεσα από τους ευρωπαίους πολίτες. Ως εκ τούτου, θα πρέπει να προτιμηθεί μια αυτόματη μέθοδος που θα επιτρέπει την είσοδο στο Κοινοβούλιο στους υποψηφίους που έλαβαν τις περισσότερες ψήφους μεταξύ εκείνων που δεν εξελέγησαν κατά τις τελευταίες ευρωεκλογές. Εάν, ωστόσο, το εθνικό εκλογικό σύστημα δεν επιτρέπει έναν τέτοιο υπολογισμό, μπορούμε να καταφύγουμε στον διορισμό από τα εθνικά κοινοβούλια.
<SPEAKER ID="967" NAME="Mara Bizzotto  " LANGUAGE="IT">
" πολιτική κρίση στην Κιργιζία είναι άλλο ένα επεισόδιο στο πλαίσιο της αποσταθεροποίησης της περιοχής της Κεντρικής Ασίας, που γνωρίζουμε ότι είναι εξαιρετικά σημαντική για την Ευρώπη δεδομένης της σημασίας που έχει το από πού παίρνουμε την ενέργεια και τις πρώτες ύλες μας, αλλά και για τις "νωμένες Πολιτείες και τη Ρωσία εξαιτίας της στρατηγικής θέσης της χώρας. Αυτό είναι, δυστυχώς, το απογοητευτικό αποτέλεσμα της επανάστασης του 2005, η οποία είχε δημιουργήσει ελπίδες για μια πραγματική αλλαγή στην πολιτική δυναμική αυτής της μικρής, πρώην σοβιετικής δημοκρατίας και φαινόταν να προμηνύει, μαζί με τα γεγονότα του ιδίου έτους στην Ουκρανία και τη Γεωργία, ένα πιο ήρεμο γεωπολιτικό μέλλον σε ολόκληρη την περιοχή. Δυστυχώς, η Κιργιζία δρέπει σήμερα τους πικρούς καρπούς μιας αλλαγής που δεν έγινε, και το ψήφισμα για το οποίο ψηφίζουμε περιλαμβάνει τις απαραίτητες και κατάλληλες κατευθυντήριες γραμμές που το Σώμα θα πρέπει να δώσει στα ευρωπαϊκά όργανα τα οποία θα ασχοληθούν άμεσα με το θέμα της Κιργιζίας σε διεθνή και διπλωματικά φόρα. Ελπίζουμε ότι η Επιτροπή και το Συμβούλιο θα συνεργαστούν με συνέπεια πάνω σε αυτές τις κατευθυντήριες γραμμές και, πρωτίστως, θα το κάνουν έχοντας συναίσθηση του επείγοντος, που δυστυχώς έλειπε -πράγμα ασυγχώρητο- σε άλλες, ακόμη και πρόσφατες, περιπτώσεις. Ψήφισα υπέρ της κοινής πρότασης ψηφίσματος με την ειλικρινή ελπίδα ότι η ευρωπαϊκή δράση θα έχει θετικό αποτέλεσμα για τη σταθεροποίηση της Κιργιζίας.
<SPEAKER ID="193" NAME="Diogo Feio  " LANGUAGE="PT">
" Κιργιζία, προϊόν της διάλυσης της πρώην Σοβιετικής Ένωσης, αποτελεί αντικείμενο αντιπαράθεσης για τις μεγάλες δυνάμεις και το θέμα φαίνεται να έχει καταντήσει μια διαδικασία πολιτικής αναταραχής και αποσύνθεσης του πολιτικού και κοινωνικού ιστού που πρέπει να παρακολουθείται καλύτερα από τα ευρωπαϊκά θεσμικά όργανα και τις κυβερνήσεις των κρατών μελών. " σχετική έλλειψη γνώσεων της Ευρώπης για τις δημοκρατίες της Κεντρικής Ασίας πρέπει να διορθωθεί και να αναζητηθούν δίαυλοι επικοινωνίας και σχέσεων που θα καθιστούν δυνατή την καλύτερη πρόσβαση σε μεγαλύτερη πληροφόρηση και πιο διεξοδική παρακολούθηση της κατάστασης των εν λόγω δημοκρατιών. Επικροτώ τη σταθερότητα με την οποία η Ευρωπαϊκή Ένωση διατηρεί σε κεντρική θέση της ατζέντας της για την Κιργιζία τα θέματα της ελευθερίας, της δημοκρατίας και των ανθρωπίνων δικαιωμάτων. Επίσης, ελπίζω ότι η προσωρινή κυβέρνηση θα φανεί αντάξια των λόγων της και θα προβεί σε μεταρρυθμίσεις που θα λάβουν υπόψη τα θέματα αυτά. " εξαγγελία της προκήρυξης εκλογών και ενός δημοψηφίσματος για το σύνταγμα αποτελεί ενθαρρυντικό σημάδι για το άμεσο μέλλον.
<SPEAKER ID="966" NAME="José Manuel Fernandes  " LANGUAGE="PT">
Σύμφωνα με ανεξάρτητους παρατηρητές, οι προεδρικές εκλογές που έγιναν τον περασμένο χρόνο στην Κιργιζία και στις οποίες επανεξελέγη ο Kurmanbek Bakiyev χαρακτηρίστηκαν από μαζική νοθεία. Επιπλέον, μετά από μια αρχική περίοδο δημοκρατικής διακυβέρνησης, ο τρόπος με τον οποίο ο Bakiyev ασκούσε την εξουσία έγινε αυταρχικός. Μετά από μαζικές διαδηλώσεις, ο πρόεδρος Bakiyev αναγκάστηκε να διαφύγει από την πρωτεύουσα και αντικαταστάθηκε από υπηρεσιακή κυβέρνηση με επικεφαλής την ηγέτιδα της αντιπολίτευσης Roza Otunbayeva, η οποία εξέδωσε διάταγμα σχετικά με τη διαδοχή στην εξουσία, καθώς και εντολή συμμόρφωσης με το Σύνταγμα της Κιργιζίας. Στο μεταξύ ο Bakiyev εγκατέλειψε τη χώρα και αναζήτησε καταφύγιο στο Καζακστάν. " Κιργιζία προσελκύει το ιδιαίτερο ενδιαφέρον των "ΠΑ και της Ρωσίας λόγω της στρατηγικής του θέσης στο μέσον της Κεντρικής Ασίας. " ΕΕ και η Κεντρική Ασία αντιμετωπίζουν κοινές προκλήσεις στον ενεργειακό τομέα, στην καταπολέμηση της κλιματικής αλλαγής, στον έλεγχο του λαθρεμπορίου ναρκωτικών και στην καταπολέμηση της τρομοκρατίας. Για τον λόγο αυτόν, η ΕΕ πρέπει να αναλάβει ενεργό δέσμευση στο πλευρό της προσωρινής κυβέρνησης με σκοπό τη διερεύνηση και εκμετάλλευση δυνατοτήτων για την προώθηση της χρηστής διακυβέρνησης, της ανεξαρτησίας της δικαστικής εξουσίας και άλλων στόχων της πολιτικής της ΕΕ που καθορίζονται στην πολιτική της για την Κεντρική Ασία.
<SPEAKER ID="194" NAME="Jacek Olgierd Kurski  " AFFILIATION="ECR">
γραπτώς. - (PL) Ως ένας από τους συντάκτες της πρότασης ψηφίσματος του Ευρωπαϊκού Κοινοβουλίου για την Κιργιζία θα ήθελα να εκφράσω τις ευχαριστίες μου στους συναδέλφους που υπερψήφισαν σήμερα το έγγραφο αυτό. Ιδιαίτερα αξιοσημείωτη είναι η πρόθεση που γνωστοποίησε η προσωρινή κυβέρνηση της Κιργιζίας να αρχίσει να εργάζεται για μια συνταγματική μεταρρύθμιση και για τη γρήγορη δημιουργία των βάσεων για τη διεξαγωγή δημοκρατικών βουλευτικών εκλογών. Αυτό εξηγεί την έκκληση προς την προσωρινή κυβέρνηση να εκπληρώσει τις διεθνείς υποχρεώσεις της Κιργιζίας και να εξασφαλίσει ότι η εκλογική διαδικασία θα είναι ελεύθερη και δίκαιη. Παρακολουθούμε με ανησυχία τα γεγονότα στην Κιργιζία, και όσον αφορά τη διατήρηση ενός διαύλου εφοδιασμού χωρίς κενά για το ΝΑΤΟ και άλλες διεθνείς δυνάμεις που συμμετέχουν στην αποστολή στο Αφγανιστάν. Είναι ουσιαστικό να παρακολουθούν πολύ προσεκτικά η Ευρωπαϊκή Ένωση και το Ευρωπαϊκό Κοινοβούλιο την κατάσταση στην Κιργιζία, να δοθεί ουσιαστική βοήθεια και να υποστηριχθεί ο διάλογος μεταξύ όλων των ομάδων της κοινωνίας της Κιργιζίας.
<SPEAKER ID="195" NAME="Bogdan Kazimierz Marcinkiewicz  " LANGUAGE="PL">
Ψήφισα υπέρ της πρότασης ψηφίσματος για την Κιργιζία διότι πιστεύω ότι ως μέλος της αντιπροσωπείας στην Κεντρική Ασία είμαι υποχρεωμένος να προσφέρω τουλάχιστον αυτή την υποστήριξη σε ένα έθνος που βρέθηκε σε μια τόσο δύσκολη κατάσταση τις προηγούμενες εβδομάδες. Το ψήφισμα ζητεί να σταματήσει η βία, να γίνει διάλογος μεταξύ των συγκρουόμενων μερών και να γίνουν σεβαστά το δικαίωμα της ελευθερίας, τα ανθρώπινα δικαιώματα και οι αρχές του κράτους δικαίου, και τονίζει τη σημασία που έχει για την εξασφάλιση της δημοκρατίας ένα συνταγματικό πλαίσιο σταθερό και με εσωτερική συνοχή. Θεωρώ, ως εκ τούτου, ότι το πρόγραμμα διεθνούς βοηθείας πρέπει να δρομολογηθεί το ταχύτερο δυνατόν και ότι η ΕΕ πρέπει να αναλάβει ηγετικό ρόλο στο πρόγραμμα.
<SPEAKER ID="965" NAME="Nuno Melo  " LANGUAGE="PT">
" κατάσταση που βλέπουμε σήμερα στην Κιργιζία γίνεται ακόμα πιο ανησυχητική καθώς πρόκειται για μια χώρα που βρίσκεται σε ένα πολύ σημαντικό τμήμα της Κεντρικής Ασίας, σε μια γεωστρατηγική θέση κοντά στο Αφγανιστάν και δίπλα στην κοιλάδα Ferghana. Απαιτείται διεθνής διερεύνηση των γεγονότων υπό την ηγεσία των "νωμένων Εθνών προκειμένου να διαπιστωθούν οι ευθύνες. Είναι σημαντικό να παρακολουθεί εκ του σύνεγγυς την κατάσταση ο ειδικός εκπρόσωπος για την Κεντρική Ασία, σε στενή συνεργασία με την Υπάτη Εκπρόσωπο της Ένωσης για θέματα εξωτερικής πολιτικής και πολιτικής ασφαλείας και Αντιπρόεδρο της Ευρωπαϊκής Επιτροπής.
<SPEAKER ID="196" NAME="Wojciech Michał Olejniczak  " LANGUAGE="PL">
" πρόταση ψηφίσματος του Ευρωπαϊκού Κοινοβουλίου αριθ. της 6ης Μαΐου 2010 για την κατάσταση στην Κιργιζία είναι η κοινή φωνή της Ευρώπης που απευθύνεται στην Κιργιζία και στις αρχές του. " πρόταση ψηφίσματος για την Κιργιζία αποτελεί ένα σημαντικό μήνυμα από την Ευρωπαϊκή Ένωση και ολόκληρη την Ευρώπη. Θα πρέπει να δείξουμε και στους πολίτες και στις αρχές της Κιργιζίας -και όχι μόνο με ψηφίσματα σαν αυτό- ότι υποστηρίζουμε την ενίσχυση της δημοκρατίας και την ανάπτυξη της κοινωνίας, την ασφάλεια του πληθυσμού και την αειφόρο ανάπτυξη.
<P>
Το Ευρωπαϊκό Κοινοβούλιο πρέπει να είναι ένα θεσμικό όργανο που υποστηρίζει όλες τις προοπτικές για δημοκρατία και δεν δέχεται καμία παρέκκλιση από αυτή την πορεία. Οι αλλαγές στην Κιργιζία είναι συνέπεια των τελευταίων ετών και του προσωρινού χαρακτήρα των ελπίδων που είχαν συνδεθεί με την "επανάσταση της τουλίπας". " εκλογική νοθεία και η ήπια μορφή απολυταρχισμού που άρχισε να εφαρμόζεται στην Κιργιζία δεν μπορεί και δεν πρόκειται να αντιμετωπιστούν με αδιαφορία. Τα μόνα μέτρα που μπορούμε να υποστηρίξουμε και θα υποστηρίξουμε είναι δημοκρατικά μέτρα, διότι αυτά αποτελούν το θεμέλιο της Ευρωπαϊκής Ένωσης. Δεν μπορεί να υπάρξει εκ μέρους μας συναίνεση σε άλλα μέτρα. Ελπίζω ότι το ψήφισμα για την Κιργιζία είναι ένα από πολλά μέτρα που πρόκειται να λάβουμε. Αυτό το περιμένει από εμάς ολόκληρη η Ευρώπη.
<SPEAKER ID="197" NAME="Raül Romeva i Rueda  " AFFILIATION="Verts/ALE">
γραπτώς. - (EN) Ψήφισα μαζί με τη μεγάλη πλειοψηφία υπέρ αυτού του ψηφίσματος, συμπεριλαμβανομένων των δύο προφορικών τροπολογιών που υποβλήθηκαν κατά την ψηφοφορία.
<SPEAKER ID="198" NAME="Vilja Savisaar  " AFFILIATION="ALDE">
γραπτώς. - (ET) Τα γεγονότα που σημειώθηκαν στην Κιργιζία στις αρχές Απριλίου, πριν από έναν ολόκληρο μήνα, είχαν σοβαρό αντίκτυπο τόσο στην εσωτερική κατάσταση της διακυβέρνησης της χώρας όσο και στις διεθνείς σχέσεις. Χάρη σε αυτό η Ρωσία αύξησε την επιρροή της στην Κιργιζία τόσο από στρατιωτική όσο και από οικονομική άποψη, πράγμα αναμενόμενο δεδομένων των παλιότερων οικονομικών δεσμών μεταξύ αυτών των δύο χωρών. Ταυτόχρονα, η Ρωσία υποσχέθηκε να προσφέρει οικονομική βοήθεια με τη μορφή άμεσης οικονομικής ενίσχυσης, αλλά και πουλώντας προϊόντα φυσικού αερίου και πετρελαίου σε ευνοϊκές τιμές. " σημερινή έκθεση εφιστά γενικά την προσοχή στο γεγονός ότι η Ευρωπαϊκή Ένωση και ο Ο"Ε πρέπει να βοηθήσουν ώστε να εξασφαλιστεί ότι θα εκλεγεί μια δημοκρατική κυβέρνηση και θα σταματήσουν οι παραβιάσεις των ανθρωπίνων δικαιωμάτων στη χώρα αυτή.
<P>
Ασφαλώς είναι αλήθεια ότι υπάρχει επιθυμία μείωσης της διαφθοράς τόσο στον δημόσιο τομέα όσο και στο σύστημα της δικαιοσύνης, πράγμα που ίσως καταστήσει αναγκαία τη μεταρρύθμιση του δημόσιου τομέα και την εξασφάλιση της ανεξαρτησίας του συστήματος δικαιοσύνης. Όμως όλα αυτά συνδέονται άμεσα με την οικονομική κατάσταση της χώρας και, ως εκ τούτου, είναι απαραίτητη η συνεργασία μεταξύ ΕΕ, Ο"Ε και Ρωσίας, διότι διαφορετικά δεν θα δοθεί προτεραιότητα στην Κιργιζία, αλλά αντίθετα, όλες οι "μεγάλες δυνάμεις" θα επιχειρήσουν να χρησιμοποιήσουν την κατάσταση αυτή για τους δικούς τους σκοπούς. Για τον λόγο αυτόν υποστηρίζω το ψήφισμα, το οποίο καλεί όλα τα μέρη σε συνεργασία για να εξασφαλιστεί ο σεβασμός των ανθρωπίνων δικαιωμάτων και η ανάπτυξη της δημοκρατίας, καθώς και η μεταρρύθμιση του δημόσιου τομέα και η ανεξαρτησία του συστήματος της δικαιοσύνης. Πιστεύω, ωστόσο ότι θα περάσει κάποιος χρόνος μέχρι να φθάσει η χώρα αυτή στο επιθυμητό επίπεδο δημοκρατίας, εφόσον για να συμβεί αυτό θα πρέπει οι διορισμοί να γίνονται με ανοιχτούς διαγωνισμούς και όχι να δίνονται οι θέσεις σε συγγενείς.
<SPEAKER ID="200" NAME="Maria da Graça Carvalho  " LANGUAGE="PT">
Επικροτώ την πρόσφατη ανακοίνωση για τα καθαρά και τα ενεργειακώς αποδοτικά αυτοκίνητα. " διάθεση ηλεκτρικών οχημάτων στην αγορά θα μπορούσε να αποτελέσει ανταγωνιστικό πλεονέκτημα για την ευρωπαϊκή βιομηχανία. Ωστόσο, δεν πρέπει να ξεχνάμε ότι η Ευρώπη ηγείται σήμερα παγκοσμίως στον τομέα της αυτοκινητοβιομηχανίας και δεν πρέπει να διακυβεύσουμε αυτό το ανταγωνιστικό πλεονέκτημα. Για τον λόγο αυτόν απευθύνω έκκληση προς την Επιτροπή και τα κράτη μέλη να αναπτύξουν τις απαραίτητες προϋποθέσεις για τη δημιουργία μιας εσωτερικής αγοράς ηλεκτρικών οχημάτων. Επίσης, προειδοποιώ για την ανάγκη εναρμόνισης των προτύπων για τις μπαταρίες και τα συμβατά σημεία φόρτισης στα διάφορα κράτη μέλη. Ακόμα, είναι σημαντικό να δημιουργηθούν φορολογικά κίνητρα με κατάλληλες τιμές ενέργειας για τους καταναλωτές. Ένας άλλος ουσιαστικός παράγων θα είναι ο εκσυγχρονισμός των δικτύων ηλεκτρικής ενέργειας. Ζητώ περισσότερες επενδύσεις στην έρευνα και την ανάπτυξη έξυπνων δικτύων και τεχνολογίας μπαταριών προκειμένου να γίνεται πιο αποτελεσματική χρήση των πρώτων υλών. Ως εκ τούτου, ζητώ να καταβληθεί κάθε προσπάθεια για τη διατήρηση του ηγετικού ρόλου της Ευρώπης στην αυτοκινητοβιομηχανία σε παγκόσμιο επίπεδο.
<SPEAKER ID="201" NAME="Edite Estrela  " AFFILIATION="S&amp;D">
γραπτώς. - (PT) Ψήφισα υπέρ της πρότασης ψηφίσματος διότι πιστεύω ότι τα ηλεκτρικά οχήματα μπορούν να συμβάλουν στην εκπλήρωση των προτεραιοτήτων για τη στρατηγική Ευρώπη 2020, που συνίσταται στην ανάπτυξη μιας οικονομίας βασισμένης στη γνώση και την καινοτομία, και στην προώθηση μιας οικονομίας που θα είναι πιο αποδοτική από την άποψη της χρησιμοποίησης των πόρων, θα είναι δηλαδή πιο φιλική για το περιβάλλον και πιο ανταγωνιστική.
<SPEAKER ID="202" NAME="Diogo Feio  " LANGUAGE="PT">
Σε μια περίοδο όπου η συζήτηση για τη μείωση των εκπομπών CO2 έχει γίνει αναπόφευκτη διότι είναι κεντρικής σημασίας στη συζήτηση για την κλιματική αλλαγή, και όπου οι διακυμάνσεις των τιμών των καυσίμων έχουν κάνει μη βιώσιμη, τουλάχιστον μακροπρόθεσμα, τη συνέχιση της σημερινής εξάρτησης από το πετρέλαιο και τα παράγωγά του, είναι σημαντικό να βρούμε εναλλακτικές λύσεις. Για τον λόγο αυτόν, η καινοτομία που υπηρετεί τις οικονομικές και κοινωνικές ανάγκες πρέπει να αναζητήσει λύσεις που θα είναι βιώσιμες από επιστημονική και οικονομική άποψη. Τα ηλεκτρικά οχήματα είναι μια σημαντική καινοτομία με μεγάλο δυναμικό αγοράς, ιδίως μακροπρόθεσμα, καθώς είναι υπεύθυνα για μικρότερες εκπομπές CO2 και άλλων ρύπων, παρουσιάζουν βελτιωμένη ενεργειακή απόδοση και προάγουν την καινοτομία που βασίζεται στην τεχνολογική ηγεσία. Με αυτά τα δεδομένα, πρέπει να εκπονηθεί μια ευρωπαϊκή στρατηγική για τα ηλεκτρικά οχήματα που θα υποστηρίξει τη βιομηχανία στην ανάπτυξη καθαρής και βιώσιμης τεχνολογίας και θα στηρίξει τη δημιουργία μιας ενιαίας αγοράς ηλεκτρικών οχημάτων. Παρ' όλα αυτά, πρέπει να προειδοποιήσω και πάλι ότι η θέσπιση μιας ευρωπαϊκής στρατηγικής δεν θα πρέπει να σημαίνει τη δημιουργία μιας περίπλοκης μάζας κανονισμών που θα επιβαρύνουν σημαντικά τη βιομηχανία διακυβεύοντας την ανάπτυξη και τη βιωσιμότητά της.
<SPEAKER ID="964" NAME="José Manuel Fernandes  " LANGUAGE="PT">
Οι προκλήσεις εξαιτίας της κλιματικής αλλαγής, των εκπομπών CO2 και άλλων ρύπων και των διακυμάνσεων των τιμών των καυσίμων δημιούργησαν ένα θετικό κλίμα για την ανάπτυξη ηλεκτρικών οχημάτων σε παγκόσμιο επίπεδο. Τα ηλεκτρικά οχήματα συνεισφέρουν στην υλοποίηση των προτεραιοτήτων της στρατηγικής "Ευρώπη 2020" για την ενίσχυση της καινοτομίας και της γνώσης (έξυπνη ανάπτυξη), την προαγωγή μιας πιο αποδοτικής ως προς τη χρήση πόρων και πιο πράσινης οικονομίας (διατηρήσιμη ανάπτυξη) και την παροχή στην οικονομία της δυνατότητας να αναπτυχθεί με τη δημιουργία θέσεων εργασίας (ανάπτυξη χωρίς αποκλεισμούς). Είναι σημαντικό να μειωθεί το υψηλό κόστος των ηλεκτρικών οχημάτων -που προκαλείται κυρίως από το κόστος των μπαταριών- θέμα που απαιτεί έρευνα και καινοτομία. Ως εκ τούτου, επιδοκιμάζω την προτεραιότητα που δίνει η ισπανική Προεδρία στην ανάπτυξη ηλεκτρικών οχημάτων στο πλαίσιο της καταπολέμησης της κλιματικής αλλαγής και την ανακοίνωση της Επιτροπής της 27ης Απριλίου 2010 σχετικά με μια ευρωπαϊκή στρατηγική για τα πράσινα, τα καθαρά και τα ενεργειακώς αποδοτικά αυτοκίνητα. Θεωρώ ότι πρέπει να δημιουργηθούν οι απαραίτητες προϋποθέσεις για να υπάρχει μια ενιαία αγορά ηλεκτρικών οχημάτων, ενώ ταυτόχρονα θα εξασφαλιστεί αποτελεσματικός συντονισμός των πολιτικών σε επίπεδο ΕΕ προκειμένου να αποφευχθούν αρνητικές συνέπειες, ιδίως στην απασχόληση. Ο συντονισμός ενθαρρύνει επίσης τη συμβατότητα και τη διαλειτουργικότητα.
<SPEAKER ID="203" NAME="João Ferreira  " LANGUAGE="PT">
Θεωρούμε αναγκαία την ανάπτυξη ηλεκτρικών οχημάτων ως εναλλακτική για τα οχήματα που χρησιμοποιούν ορυκτά καύσιμα. Ενόψει της ατμοσφαιρικής ρύπανσης που συνδέεται με τα οχήματα αυτά και της αναπόφευκτης εξάντλησης των αποθεμάτων ορυκτών καυσίμων, και ιδίως του πετρελαίου, μέσα σε λίγες δεκαετίες στην -δυστυχώς-πιθανή περίπτωση διατήρησης του σημερινού ενεργειακού προτύπου, η ανάπτυξη ηλεκτρικών οχημάτων είναι μια σημαντική επιλογή που πρέπει να εξετάσουμε. Ωστόσο, δεν πρέπει να αγνοηθούν οι περιορισμοί και τα προβλήματα που συνδέονται ακόμα με τα οχήματα αυτά και που αναφέρθηκαν στη διάρκεια της συζήτησης. Όπως είπαμε, λόγω αυτών των προβλημάτων και περιορισμών δεν συνιστάται η ανάληψη εμπορικών ή διαφημιστικών κινδύνων. Αντίθετα, διατυπώνεται προειδοποίηση όσον αφορά την "ανάγκη για περαιτέρω Ε&Α με στόχο τη βελτίωση των χαρακτηριστικών και τη μείωση του κόστους των ηλεκτρικών οχημάτων". Πρώτα απ' όλα, ο "στόχος για ένα σύστημα μεταφορών απεξαρτημένο σε μεγάλο βαθμό από τον άνθρακα έως το 2050" που αναφέρεται στην έκθεση, πρέπει να συμπεριλαμβάνει σημαντική αύξηση της ανάπτυξης διαφόρων τύπων μαζικών και δημοσίων μεταφορών και την προώθηση της χρήσης τους ώστε να έχουν όλοι πρόσβαση σε αυτά. Στη διαδικασία αυτή πρέπει να είναι μεγάλη η εκπροσώπηση των ηλεκτρικών οχημάτων.
<SPEAKER ID="204" NAME="Sylvie Guillaume  " LANGUAGE="FR">
Υπερψήφισα αυτή την πρόταση ψηφίσματος που καθιστά μεταξύ άλλων δυνατή την τυποποίηση των μπαταριών των ηλεκτρικών αυτοκινήτων, εφόσον η Ευρωπαϊκή Ένωση και οι συμπολίτες μας μόνο κέρδος μπορούν να έχουν από την ανάπτυξη μιας ευρωπαϊκής αγοράς ηλεκτρικών οχημάτων, ακόμα δε και από τη δημιουργία μιας παγκόσμιας αγοράς. Συνεπώς, τα μέτρα αυτά ενισχύουν τη θέση της ΕΕ στο πλαίσιο της καταπολέμησης της ρύπανσης και της προστασίας του περιβάλλοντος, διευκολύνοντας τη χρήση καθαρών οχημάτων, όποιος και αν είναι ο τύπος τους. Επίσης, διευκολύνουν την ενίσχυση της έρευνας και της καινοτομίας έχοντας έτσι θετικές επιπτώσεις στην ανταγωνιστικότητα της Ευρωπαϊκής Ένωσης στον τεχνολογικό τομέα. " έγκριση αυτής της πρότασης ψηφίσματος μπορεί να σημάνει την αρχή ενός νέου κοινωνικού προτύπου που θα λαμβάνει υπόψη τις διάφορες προκλήσεις (περιβαλλοντικές, κοινωνικές, τεχνολογικές, δημογραφικές κλπ). Βασίζομαι στην υποστήριξη των άλλων ευρωπαϊκών θεσμικών οργάνων σε αυτό μας το εγχείρημα.
<SPEAKER ID="205" NAME="Iosif Matula  " LANGUAGE="RO">
Υποστηρίζω την προώθηση των ηλεκτρικών οχημάτων ως μεσοπρόθεσμη και μακροπρόθεσμη προτεραιότητα. Πρέπει να επισημάνουμε τρόπους ενθάρρυνσης των κρατών μελών ώστε να εφαρμόσουν μια κοινή στρατηγική για την τυποποίηση των ηλεκτρικών οχημάτων. " επιτυχία αυτής της στρατηγικής θα μειώσει οπωσδήποτε το κόστος για τους χρήστες καθιστώντας έτσι τα ηλεκτρικά οχήματα πιο ελκυστικά. " έλλειψη συντονισμού σε ευρωπαϊκό επίπεδο σημαίνει ότι δεν πληρώνουν υψηλό κόστος μόνο οι χρήστες. " κατασκευαστική βιομηχανία θα πρέπει να τυποποιήσει τις διάφορες βιομηχανικές προδιαγραφές, πράγμα που θα έχει άμεσο αντίκτυπο στο κόστος. Αυτός πιστεύω ότι είναι ο λόγος για τον οποίο πρέπει να εστιαστούμε στις διαδικασίες τυποποίησης, αν θέλουμε να προχωρήσουμε προς την κατεύθυνση που επιθυμούμε. Πρέπει να βρούμε τρόπους για να ενθαρρύνουμε τους ευρωπαίους καταναλωτές στη χρησιμοποίηση ηλεκτρικών αυτοκινήτων. Πιστεύω ότι εδώ θα είναι σημαντικός ο ρόλος των τοπικών αρχών. Θα είναι σε θέση να ενθαρρύνουν τους ευρωπαίους καταναλωτές με το παράδειγμά τους, αλλά και προσφέροντας διευκολύνσεις υποδομής και οφέλη σχετικά με τα διάφορα τέλη, όπως αυτά της στάθμευσης ή της ρύπανσης. Πιστεύω ότι η χρήση ηλεκτρικών αυτοκινήτων από τα ευρωπαϊκά θεσμικά όργανα θα αποτελούσε παράδειγμα και θα έστελνε ένα πολύ θετικό μήνυμα. Θα έπρεπε να δημιουργηθεί πειραματικά το συντομότερο δυνατό ένας μικρός στόλος ηλεκτρικών αυτοκινήτων ως εναλλακτική των σημερινών τρόπων μεταφοράς.
<SPEAKER ID="963" NAME="Nuno Melo  " LANGUAGE="PT">
" εντεινόμενη ανησυχία για τις εκπομπές CO2 και την κλιματική αλλαγή δημιούργησε επείγουσα ανάγκη για ταχεία ανάπτυξη προκειμένου να καταστεί δυνατό να αποτελέσουν τα ηλεκτρικά οχήματα μια έγκυρη εναλλακτική σε αυτά που χρησιμοποιούνται σήμερα. " αύξηση της χρησιμοποίησης αυτού του τρόπου μεταφοράς αποτελεί μια πολύ θετική συμβολή στην επίτευξη των στόχων της στρατηγικής "Ευρώπη 2020". Ως εκ τούτου, η ΕΕ πρέπει να κάνει σημαντικές επενδύσεις στη δημιουργία ενός δικτύου εφοδιασμού που θα καλύπτει αποτελεσματικά την ευρωπαϊκή επικράτεια. Πρέπει επίσης να γίνουν αποφασιστικά βήματα για την εξάλειψη μιας σειράς εμποδίων εξαιτίας των οποίων δεν είναι σήμερα ελκυστικός αυτός ο τρόπος μεταφοράς.
<SPEAKER ID="206" NAME="Andreas Mölzer  " AFFILIATION="NI">
γραπτώς. - (DE) Στο πλαίσιο των πόρων μας που φθίνουν, τα ηλεκτρικά οχήματα έχουν ασφαλώς το δυναμικό να γίνουν μια πραγματικά φιλική προς το κλίμα εναλλακτική λύση, εφόσον συνεχίσουμε να τα αναπτύσσουμε. Αυτό όμως θα συμβεί μόνο εάν και οι διαδικασίες κατασκευής και η λειτουργία αυτών των αυτοκινήτων καταναλώνουν πραγματικά λίγους πόρους και είναι φιλικές για το περιβάλλον. Τα ηλεκτρικά και υβριδικά συστήματα κίνησης βρίσκονται σήμερα ακόμα στην παιδική τους ηλικία και πρέπει να θεσπίσουμε ένα τυποποιημένο πλαίσιο χωρίς να δώσουμε σε αυτή την τεχνολογία προτεραιότητα έναντι άλλων συστημάτων κίνησης. Στην παρούσα πρόταση δεν δίδεται επαρκής σημασία σε άλλα εναλλακτικά συστήματα κίνησης και για τον λόγο αυτόν απείχα της ψηφοφορίας.
<SPEAKER ID="207" NAME="Γεώργιος Παπανικολάου  " AFFILIATION="PPE">
γραπτώς. - " στήριξη της ανάπτυξης των ηλεκτρικών οχημάτων μπορεί να έχει πολλαπλά οφέλη. " προώθηση των ηλεκτρικών αυτοκινήτων θα συμβάλλει σημαντικά στην καταπολέμηση της κλιματικής αλλαγής με τη μετάβαση σε καθαρότερες και πιο προηγμένες τεχνολογίες, στην προώθηση της καινοτομίας και στον περιορισμό της ενεργειακής μας εξάρτησης. " ανάπτυξη της εν λόγω τεχνολογίας εμπεριέχει και κάποιες πτυχές στις οποίες θα πρέπει να δοθεί η δέουσα προσοχή, όπως η άρση των διοικητικών και άλλων εμποδίων που ενδέχεται να επηρεάσουν αρνητικά την κυκλοφορία των πράσινων αυτοκινήτων, αλλά και η παροχή κινήτρων για επανεκπαίδευση όσων απασχολούνται στον τομέα της αυτοκινητοβιομηχανίας προκειμένου να αποκτήσουν τις αναγκαίες δεξιότητες. Θεωρώ ότι το ψήφισμα είναι ένα πολύ ισορροπημένο κείμενο, γιατί θίγει όλα τα παραπάνω θέματα και για τον λόγο αυτό το υπερψήφισα.
<SPEAKER ID="208" NAME="Aldo Patriciello  " LANGUAGE="IT">
Προκειμένου να αξιολογηθεί ο αντίκτυπος των μέτρων που συζητούνται, πρέπει να αναλύσουμε τις στατιστικές που παραθέτει η Επιτροπή. Πράγματι, το 2007, το 72% του πληθυσμού της Ευρώπης ζούσε σε αστικές περιοχές, οι οποίες είναι το κλειδί για την ανάπτυξη και την απασχόληση. Οι πόλεις έχουν ανάγκη αποτελεσματικά συστήματα μεταφορών για να υποστηρίξουν την οικονομία και να εξασφαλίσουν την ευημερία των κατοίκων τους.
<P>
Περίπου το 85% του ΑΕγχΠ της ΕΕ παράγεται σε πόλεις. Σήμερα, οι αστικές περιοχές έχουν το καθήκον να κάνουν τις μεταφορές βιώσιμες από περιβαλλοντική (CO2, ατμοσφαιρική ρύπανση, θόρυβος), ανταγωνιστική (συμφόρηση) και κοινωνική (δημογραφικές αλλαγές, κοινωνική ένταξη, υγεία) άποψη. " αντιμετώπιση αυτής της πρόκλησης από μέρους μας είναι επίσης καθοριστική για την επιτυχία της γενικής στρατηγικής της ΕΕ για την καταπολέμηση της κλιματικής αλλαγής, την επίτευξη του στόχου 20/20/20 και την προώθηση της συνοχής.
<P>
Εννέα στους δέκα πολίτες της ΕΕ πιστεύουν ότι η κατάσταση ως προς την κυκλοφορία στην περιοχή τους πρέπει να βελτιωθεί. Είμαι πεπεισμένος ότι η συντονισμένη δράση σε επίπεδο ΕΕ μπορεί να συμβάλει στην ενίσχυση των αγορών νέων τεχνολογιών για καθαρά αυτοκίνητα και εναλλακτικά καύσιμα. Με τον τρόπο αυτόν μπορούμε να παροτρύνουμε τους χρήστες να προτιμήσουν μακροπρόθεσμα καθαρότερα οχήματα ή τρόπους μεταφοράς, να χρησιμοποιούν υποδομή με λιγότερη συμφόρηση ή να μετακινούνται σε διαφορετικές ώρες. Υποστηρίζω θερμά αυτές τις πρωτοβουλίες που έχουν μεσοπρόθεσμα έως μακροπρόθεσμα τον στόχο να βελτιώσουν τις συνήθειές μας σε συμφωνία με την οικονομική και βιομηχανική εξέλιξη ολόκληρης της Ένωσης.
<SPEAKER ID="209" NAME="Raül Romeva i Rueda  " AFFILIATION="Verts/ALE">
γραπτώς. - (EN) Ακολούθησα την Ομάδα μου και ψήφισα υπέρ αυτού του ψηφίσματος, μολονότι δεν εγκρίθηκε η τροπολογία μας για την επίσπευση της αναθεώρησης της νομοθεσίας για την έγκριση τύπου.
<SPEAKER ID="211" NAME="Sophie Auconie  " LANGUAGE="FR">
Στην Ευρώπη, 380.000 επιχειρήσεις ασχολούνται με τη διανομή και τις υπηρεσίες μηχανοκίνητων οχημάτων. Σχεδόν όλες είναι μικρές και μεσαίες επιχειρήσεις που απασχολούν 2,8 εκατομμύρια ανθρώπους. Στον τομέα των μηχανοκίνητων οχημάτων ίσχυε από το 1985 ένας κανονισμός απαλλαγής κατά κατηγορία στο πλαίσιο της ευρωπαϊκής νομοθεσίας περί ανταγωνισμού προκειμένου να ληφθούν υπόψη τα ιδιαίτερα χαρακτηριστικά του τομέα: η ολιγοπωλιακή κατάσταση και η εξαιρετικά τεχνική φύση και η μεγάλη διάρκεια ζωής των προϊόντων. Σήμερα, ωστόσο, η Επιτροπή προτείνει την κατάργηση της υφιστάμενης απαλλαγής για την πώληση νέων οχημάτων. Μόνο η δευτερογενής αγορά (υπηρεσίες επισκευής και συντήρησης και προμήθεια ανταλλακτικών) θα εξακολουθούσε να υπόκειται σε ένα ειδικό καθεστώς απαλλαγής. " πρόταση ψηφίσματος, την οποία υποστήριξα ήδη στην Επιτροπή Οικονομικής και Νομισματικής Πολιτικής και την οποία υπερψήφισα και πάλι σήμερα στην Ολομέλεια, μεταφέρει ένα σαφές μήνυμα εκ μέρους του Ευρωπαϊκού Κοινοβουλίου. Αποτελεί συνέχεια διεξοδικών διαβουλεύσεων με τον τομέα της αυτοκινητοβιομηχανίας. Καλεί την Επιτροπή να λάβει υπόψη διάφορα στοιχεία που μπορεί να διαταράξουν την ισορροπία δυνάμεων μεταξύ των κατασκευαστών και των διανομέων αυτοκινήτων σε βάρος των καταναλωτών.
<SPEAKER ID="212" NAME="George Sabin Cutaş  " LANGUAGE="RO">
Αποφάσισα να υπερψηφίσω αυτή την πρόταση ψηφίσματος διότι υπογραμμίζει τα εγγενή προβλήματα της πρότασης της Ευρωπαϊκής Επιτροπής για τον κανονισμό απαλλαγής κατά κατηγορία των αυτοκινήτων οχημάτων.
<P>
" σύσταση της ευρωπαϊκής εκτελεστικής αρχής να τροποποιηθούν ορισμένες διατάξεις του ισχύοντος κανονισμού στον τομέα αυτόν, επιβάλλοντας συγκεκριμένα στους μεσάζοντες αυτοκινήτων την υποχρέωση το 80% των πωλήσεών τους να αφορά μία και μόνο μάρκα αυτοκινήτων, θα μπορούσε να αυξήσει την εξάρτηση των τελευταίων από τους κατασκευαστές με κίνδυνο να περιοριστεί ο ανταγωνισμός στον τομέα αυτόν και με αρνητικά αποτελέσματα ως προς τις επιλογές που έχουν στη διάθεσή τους οι καταναλωτές.
<SPEAKER ID="213" NAME="Diogo Feio  " LANGUAGE="PT">
Καθώς η Ευρωπαϊκή Επιτροπή έχει ξεκινήσει τη διαδικασία αναθεώρησης της νομοθεσίας για τα μηχανοκίνητα οχήματα και συγκεκριμένα του κανονισμού (ΕΚ) αριθ. 1400/2002 (ΚΑΚ) και του κανονισμού (ΕΚ) αριθ. 2790/1999 (ΓΚΑΚ), είναι σημαντικό να σημειωθεί ότι η Ένωση και τα κράτη μέλη της αντιμετωπίζουν σήμερα μια πρωτοφανή οικονομική και χρηματοπιστωτική κρίση που είχε πραγματικό και βαθύ αντίκτυπο στην αυτοκινητοβιομηχανία. " βιομηχανία αυτή συνεχίζει να είναι θεμελιώδης για την ευρωπαϊκή οικονομία, συνεισφέροντας στην απασχόληση, την τεχνολογική καινοτομία και την ανταγωνιστικότητα. Με αυτό το δεδομένο, οι νέοι κανονισμοί πρέπει να λάβουν υπόψη την ανάγκη να δημιουργηθούν μεσοπρόθεσμα και μακροπρόθεσμα προϋποθέσεις για τη βιωσιμότητα της ευρωπαϊκής αυτοκινητοβιομηχανίας που θα της επιτρέψουν να παραμείνει στην πρώτη γραμμή της τεχνολογίας και της καινοτομίας και να διατηρήσει την οικονομική της βιωσιμότητα. Έχοντας υπόψη τι ψηφίσαμε προ ολίγου για τα ηλεκτρικά οχήματα, το νέο ρυθμιστικό πλαίσιο πρέπει να δίνει κίνητρα για την κατασκευή και τη χρησιμοποίηση αυτού του τύπου οχημάτων, καθώς και για την περιβαλλοντική έρευνα και την ανάπτυξη αυτοκινήτων με λιγότερες επιπτώσεις για το περιβάλλον και μικρότερες εκπομπές ρύπων.
<SPEAKER ID="962" NAME="Bruno Gollnisch  " LANGUAGE="FR">
Καταψηφίσαμε αυτή την πρόταση ψηφίσματος που επιδοκιμάζει καταρχήν τη σημερινή αναθεώρηση των κανόνων ανταγωνισμού που εφαρμόζονται στη διανομή και τις επισκευές στον τομέα των μηχανοκίνητων οχημάτων. Στην πραγματικότητα επικροτεί την κατάργηση της απαλλαγής και την εφαρμογή της γενικής νομοθεσίας περί ανταγωνισμού. Ως συνήθως, με το προκάλυμμα της προκαταρκτικής διαβούλευσης, αυτά που θα επικρατήσουν είναι τα λόμπυ με τη μεγαλύτερη επιρροή ή αποτελεσματικότητα, που δεν είναι όμως αναγκαστικά αντιπροσωπευτικά για τη βιομηχανία, για να μην μιλήσουμε για το δόγμα του ευνοϊκού για όλους ανταγωνισμού. Από την άλλη, οι προσπάθειες των επαγγελματιών να προσαρμοστούν στην ισχύουσα σήμερα νομοθεσία θα πάνε χαμένες. Ομολογουμένως, είτε κάνοντας είτε ακυρώνοντας κάτι, εξακολουθεί κανείς να αναλαμβάνει δράση. Το ερώτημα είναι αν ο σκοπός της Επιτροπής, και ειδικότερα της Γενικής Διεύθυνσης Ανταγωνισμού, είναι να δικαιολογήσει την ύπαρξή της δημιουργώντας νόμους, αντί να εφαρμόζει κανονισμούς που ικανοποιούν τις απαιτήσεις για ποιότητα και ασφάλεια των υπηρεσιών και των προϊόντων, απαιτήσεις που είναι παντού απαραίτητες, ιδίως όμως στον τομέα της αυτοκινητοβιομηχανίας.
<SPEAKER ID="961" NAME="Franz Obermayr  " AFFILIATION="NI">
γραπτώς. - (DE) Οι αλλαγές που προτείνει η Επιτροπή είναι αντίθετες προς τα συμφέροντα ιδίως των μικρών και μεσαίων επιχειρήσεων του τομέα των μηχανοκίνητων οχημάτων. Επιπροσθέτως, ο τομέας αυτός διέπεται από μεγάλο αριθμό περίπλοκων κανονισμών (για παράδειγμα, σχετικά με την ασφάλεια και το περιβάλλον) και, ως εκ τούτου, η νομοθεσία περί ανταγωνισμού πρέπει να βασίζεται στα ιδιαίτερα χαρακτηριστικά αυτής της αγοράς. Για τον λόγο αυτόν, καταψήφισα την πρόταση της Επιτροπής.
<SPEAKER ID="214" NAME="Aldo Patriciello  " LANGUAGE="IT">
Τον Ιούλιο του 2002 η Επιτροπή ενέκρινε κανονισμό απαλλαγής κατά κατηγορία για τις συμφωνίες διανομής των μηχανοκίνητων οχημάτων προς αντικατάσταση του κανονισμού (ΕΚ) αριθ. 1475/95.
<P>
Κύριος στόχος της πολιτικής της Επιτροπής για τον ανταγωνισμό είναι να δώσει τη δυνατότητα στις εταιρείες που εμπλέκονται να επωφεληθούν από μια ζώνη ασφαλείας με την έγκριση κανονισμών απαλλαγής κατά κατηγορία που σκοπός τους είναι να εξασφαλίσουν τη σωστή εποπτεία των αγορών. Επομένως, οι απαλλαγές κατά κατηγορία συμβάλλουν στη νομική ασφάλεια και τη συνεπή εφαρμογή των ευρωπαϊκών κανόνων. Πρέπει να υπογραμμίσω ότι η σημασία αυτής της συζήτησης συνίσταται στην πραγματικότητα στην περιγραφή των κατευθυντηρίων γραμμών στις οποίες θα βασίζεται το μελλοντικό νομικό πλαίσιο, το οποίο θα πρέπει να διέπει μετά την λήξη της ισχύος του κανονισμού τις συμφωνίες διανομής μηχανοκίνητων οχημάτων και τις σχετικές υπηρεσίες μετά την πώληση.
<P>
Ως εκ τούτου, για να ληφθεί απόφαση για το κατάλληλο πεδίο εφαρμογής των απαλλαγών κατά κατηγορία που εφαρμόζονται στην αυτοκινητοβιομηχανία, καλώ την Επιτροπή να λάβει υπόψη τις συνθήκες του ανταγωνισμού στις μείζονες αγορές και την ανάγκη να γίνεται βασική διάκριση μεταξύ των αγορών νέων μηχανοκίνητων οχημάτων και των αγορών υπηρεσιών επισκευής και συντήρησης και/ή διανομής ανταλλακτικών. Θα ήθελα να επαναλάβω τη σημασία της υποστήριξης τέτοιων προτάσεων, οι οποίες αποθαρρύνουν ατομικές πρωτοβουλίες υπέρ του ανταγωνισμού μεταξύ των πωλητών και των συνεργείων επισκευής και ενθαρρύνουν την ανάπτυξη του κλάδου.
<SPEAKER ID="215" NAME="Robert Rochefort  " LANGUAGE="FR">
Ο επονομαζόμενος κανονισμός "απαλλαγής κατά κατηγορία" που θεσπίστηκε σε ευρωπαϊκό επίπεδο το 2002 με σκοπό την αύξηση του ανταγωνισμού στον τομέα των μηχανοκίνητων οχημάτων και την προσφορά απτού οφέλους στους καταναλωτές πλησιάζει στην ημερομηνία λήξης ισχύος του. Στην πρόταση για την αναθεώρησή του, η Επιτροπή εισάγει αλλαγές που θα έχουν ανησυχητικές συνέπειες για τους καταναλωτές όσον αφορά το πλήθος των επιλογών, την ποιότητα και την τιμή. Αυτός είναι ο λόγος για τον οποίο χρησιμοποιούμε την παρούσα πρόταση ψηφίσματος, την οποία υποστήριξα, για να εκφράσουμε ξεκάθαρα τις επιφυλάξεις μας για ορισμένες από τις προτάσεις που διατυπώθηκαν. Σκέφτομαι ειδικότερα την υποχρέωση προώθησης συγκεκριμένου σήματος, η οποία θα έχει αρνητικές συνέπειες για την επιλογή των καταναλωτών και την ανεξαρτησία των εμπόρων από τους κατασκευαστές. Θα ήθελα επίσης να εκφράσω την ανησυχία μου σχετικά με την απουσία εξασφάλισης της κατάλληλης πρόσβασης όλων των παραγόντων σε τεχνικές πληροφορίες και ανταλλακτικά, η οποία θα περιορίσει στην πραγματικότητα την ελευθερία επιλογής των πωλητών ή των ιδιοκτητών συνεργείων στους οποίους μπορεί να απευθυνθεί ο καταναλωτής. Τέλος, υπενθυμίζουμε ότι η Επιτροπή πρέπει να αντιμετωπίσει επειγόντως νέες μορφές μέτρων κατά του ανταγωνισμού που δεσμεύουν τον καταναλωτή, όπως το να εξαρτώνται οι μετά την πώληση υπηρεσίες από την επισκευή ή συντήρηση ενός οχήματος αποκλειστικά εντός του δικτύου συγκεκριμένου σήματος.
<SPEAKER ID="216" NAME="Raül Romeva i Rueda  " AFFILIATION="Verts/ALE">
γραπτώς. - (EN) Ψήφισα μαζί με τη μεγάλη πλειοψηφία του Σώματος υπέρ αυτού του ψηφίσματος.
<SPEAKER ID="218" NAME="Regina Bastos  " LANGUAGE="PT">
Ο καρκίνος είναι μια από τις μεγαλύτερες προκλήσεις για την υγεία που αντιμετωπίζει η Ευρώπη: είναι η δεύτερη σε σημασία αιτία θανάτου στην ΕΕ, με 3 εκατομμύρια νέες περιπτώσεις και 1,7 εκατομμύρια θανάτους κάθε χρόνο. Σύμφωνα με την Παγκόσμια Οργάνωση Υγείας, τουλάχιστον το ένα τρίτο όλων των περιπτώσεων καρκίνου μπορεί να προληφθεί. Ως εκ τούτου, είναι ουσιαστικής σημασίας να καταβάλουν οι σχετικοί παράγοντες σε ολόκληρη την Ευρωπαϊκή Ένωση προσπάθειες για την αντιμετώπιση του καρκίνου. Ένας από τους σκοπούς της πρότασης που παρουσίασε η Επιτροπή για μια "ευρωπαϊκή σύμπραξη για τη δράση κατά του καρκίνου για την περίοδο 2009-2013" είναι η στήριξη των προσπαθειών των κρατών μελών για την αντιμετώπιση του καρκίνου, με τη δημιουργία ενός πλαισίου για τον καθορισμό και την ανταλλαγή πληροφοριών, ικανοτήτων και εμπειρογνωμοσύνης στον τομέα της πρόληψης και του ελέγχου του καρκίνου, καθώς και με τη συμμετοχή των εμπλεκόμενων παραγόντων από ολόκληρη την Ευρωπαϊκή Ένωση σε μια συλλογική προσπάθεια. Επικροτώ τον στόχο να μειωθεί το άχθος του καρκίνου με τη θέσπιση προσυμπτωματικού ελέγχου του 100% του πληθυσμού κατά των καρκίνων του μαστού, του τραχήλου της μήτρας και του παχέος εντέρου έως το 2013 και τη σύσταση προς τα κράτη μέλη να εφαρμόσουν πλήρως τις προαναφερθείσες κατευθυντήριες γραμμές. Για τον λόγο αυτόν, ψήφισα υπέρ της έκθεσης για την ευρωπαϊκή σύμπραξη για τη δράση κατά του καρκίνου.
<SPEAKER ID="219" NAME="Vilija Blinkevičiūt " AFFILIATION="S&amp;D">
γραπτώς. - (LT) Ψήφισα υπέρ αυτής της έκθεσης διότι η ευρωπαϊκή σύμπραξη για τη δράση κατά του καρκίνου για την περίοδο 2009-2013 που προτείνει η Ευρωπαϊκή Επιτροπή είναι μια εξαίρετη πρωτοβουλία για την αποτελεσματικότερη καταπολέμηση αυτής της τρομερής ασθένειας. Ο καρκίνος είναι ένας από τους κύριους τομείς της δράσης της Κοινότητας στον τομέα της δημόσιας υγείας, εφόσον κάθε χρόνο γίνεται σε 3,2 εκατομμύρια Ευρωπαίων διάγνωση καρκίνου, ο οποίος αποτελεί τη δεύτερη σε συχνότητα αιτία θανάτου μετά τις καρδιακές παθήσεις. " σύμπραξη που προτείνεται από την Επιτροπή έχει ως στόχο τη στήριξη των προσπαθειών των κρατών μελών για την αντιμετώπιση του καρκίνου, με τη δημιουργία ενός πλαισίου για τον καθορισμό και την ανταλλαγή πληροφοριών, ικανοτήτων και εμπειρογνωμοσύνης στον τομέα της πρόληψης και του ελέγχου του καρκίνου. Θα ήθελα να υπογραμμίσω ότι μόνο με τη συμμετοχή των εμπλεκόμενων παραγόντων από ολόκληρη την Ευρωπαϊκή Ένωση σε μια συλλογική προσπάθεια μπορούμε να μειώσουμε αισθητά τον αριθμό των περιπτώσεων καρκίνου στην Ευρώπη. Συμφωνώ με την έκκληση του Ευρωπαϊκού Κοινοβουλίου προς την Επιτροπή και τα κράτη μέλη να αναπτύξουν περαιτέρω και να ενισχύσουν πρωτοβουλίες που παρέχουν αμέσως ή εμμέσως στήριξη προς άτομα με καρκίνο. Επίσης, συμφωνώ ότι η Επιτροπή και τα κράτη μέλη πρέπει να εξασφαλίσουν πως θα υπάρχει σε όλα τα κράτη μέλη ίση πρόσβαση σε αντικαρκινικά φάρμακα για όλους τους ασθενείς που τα έχουν ανάγκη. Ως εκ τούτου, αυτή η σύμπραξη για την καταπολέμηση του καρκίνου που δρομολόγησε η Επιτροπή είναι ένα πολύ σημαντικό βήμα προς μια κοινή κοινωνική και πολιτική σύμπραξη για ολόκληρη την Ευρώπη με στόχο να μειωθεί στην Ευρώπη το άχθος του καρκίνου.
<SPEAKER ID="220" NAME="Sebastian Valentin Bodu  " LANGUAGE="RO">
Οι προβλέψεις σχετικά με εκθετική αύξηση του αριθμού των περιπτώσεων με διάγνωση καρκίνου αποσκοπούν να δώσουν ένα δυνατό σήμα συναγερμού για τη διεθνή κοινότητα. Ένας στους τρεις Ευρωπαίους θα διαγνωσθεί με καρκίνο στη διάρκεια της ζωής του. Αυτή η φρικτή ασθένεια είναι πράγματι η δεύτερη από τις πιο κοινές αιτίες θανάτου στην Ευρώπη. Το Ευρωπαϊκό Κοινοβούλιο χρησιμοποιεί την πρόταση ψηφίσματος που ενέκρινε για να επιστήσει την προσοχή στο γεγονός ότι υπάρχουν ακόμα απαράδεκτες ανισότητες στην Ευρώπη όσον αφορά τον προσυμπτωματικό έλεγχο και τη θεραπεία. Το ένα τρίτο των περιπτώσεων καρκίνου έχει μοιραία κατάληξη για τον ασθενή διότι η διάγνωση έγινε πολύ αργά. Αυτή είναι μια πραγματικότητα την οποία η Ευρώπη πρέπει να αλλάξει μέσω προγραμμάτων ενημέρωσης, μέσω της εκπαίδευσης του πληθυσμού και της διευκόλυνσης της πρόσβασης σε υψηλής ποιότητας ιατρικές υπηρεσίες. Τέλος, η ΕΕ δεν κάνει προς το παρόν αρκετά όσον αφορά την έρευνα για την ασθένεια αυτή, για την οποία γνωρίζουμε ακόμα πάρα πολύ λίγα. " έρευνα και η πρόληψη είναι οι κύριοι τρόποι για την αντιμετώπιση αυτής της ασθένειας. Αυτό θα έχει μεσοπρόθεσμα αποτελέσματα. Πρέπει να αρχίσει να μειώνεται η συχνότητα εμφάνισης του καρκίνου προκειμένου η Ευρώπη να μπορέσει να επιτύχει τον φιλόδοξο στόχο που διατύπωσε η Ευρωπαϊκή Επιτροπή: δηλαδή να μειωθούν οι νέες περιπτώσεις καρκίνου κατά 15% μέχρι το 2020, λαμβανομένης υπόψη της αυξητικής τάσης που οφείλεται στην αύξηση και τη γήρανση του πληθυσμού.
<SPEAKER ID="221" NAME="Maria da Graça Carvalho  " LANGUAGE="PT">
Επικροτώ την πρόταση της Επιτροπής για μια ευρωπαϊκή σύμπραξη για τη δράση κατά του καρκίνου για την περίοδο 2009-2013 διότι πιστεύω ότι η καταπολέμηση του καρκίνου είναι ουσιαστικό μέρος της στρατηγικής για την υγεία. Ωστόσο, ζητώ ως μια μορφή πρωτογενούς πρόληψης την εφαρμογή μέτρων που θα ενθαρρύνουν υγιεινούς τρόπους ζωής που αποτελούν ουσιαστικό παράγοντα βελτίωσης της υγείας. Την υγεία επηρεάζουν και περιβαλλοντικοί παράγοντες, και έτσι είναι αναγκαίο να αντιμετωπιστούν τα περιβαλλοντικά προβλήματα που ευθύνονται για την ανάπτυξη συγκεκριμένων μορφών καρκίνου. Αυτός είναι ο λόγος για τον οποίο είναι σημαντικό να υπάρχει μια οριζόντια και ολοκληρωμένη προσέγγιση σε τομείς δράσης όπως η παιδεία, το περιβάλλον, η έρευνα και τα κοινωνικά ζητήματα, καθώς και μεγαλύτερος συντονισμός μεταξύ των διαφόρων κέντρων έρευνας του καρκίνου στην ΕΕ. Εφιστώ την προσοχή στην ανάγκη καλύτερης χρησιμοποίησης των πόρων που προορίζονται για την καταπολέμηση του καρκίνου στο έβδομο πρόγραμμα πλαίσιο, καθώς και στην ανάγκη ερευνητικών προγραμμάτων μεγάλης κλίμακας. Επίσης, θα ήταν σημαντικό να περιληφθούν στις δημοσιονομικές προοπτικές πόροι για την προώθηση της πρόληψης του καρκίνου.
<SPEAKER ID="222" NAME="Diogo Feio  " AFFILIATION="PPE">
γραπτώς. - (PT) Μια νέα, ολοκληρωμένη προσέγγιση του καρκίνου είναι ουσιαστικής σημασίας διότι η ασθένεια αυτή αυξάνεται σε παγκόσμιο επίπεδο σχεδόν με ρυθμούς επιδημίας και είναι μία από τις κύριες αιτίες θανάτου στον κόσμο, που ευθύνεται για σχεδόν το 13% του συνολικού αριθμού θανάτων το 2004 (σχεδόν 1,7 εκατομμύρια θάνατοι ετησίως), διότι ήταν η δεύτερη σε μέγεθος αιτία θανάτων το 2006, με την πλειονότητα των θανάτων να οφείλεται στον καρκίνο του πνεύμονα, τον καρκίνο του παχέος εντέρου και τον καρκίνο του μαστού, και διότι ένας στους τρεις Ευρωπαίους θα αντιμετωπίσει διάγνωση καρκίνου στη διάρκεια της ζωής του, ενώ ένας στους τέσσερις Ευρωπαίους θα πεθάνει τελικά από αυτόν. Είναι αναγκαία μια σαφής δέσμευση για εθνικά σχέδια για την πρόληψη και τον προσυμπτωματικό έλεγχο, εφόσον γνωρίζουμε ότι η σωστή πρόληψη και η έγκαιρη θεραπεία θα καταστήσουν δυνατό να αποφευχθούν σχεδόν 30% των περιπτώσεων. Επίσης, είναι σημαντικό να μειωθούν οι ανισότητες ως προς τη θεραπεία. Θα ήθελα να επιστήσω την προσοχή στην απαράδεκτη κατάσταση στην Πορτογαλία, όπου δεν παρέχονται στους ασθενείς καινοτόμα και αποτελεσματικά φάρμακα για τη θεραπεία του καρκίνου, ιδίως του καρκίνου του πνεύμονα και του καρκίνου του μαστού, για καθαρά οικονομικούς λόγους.
<SPEAKER ID="960" NAME="José Manuel Fernandes  " LANGUAGE="PT">
Ο καρκίνος είναι μια από τις μεγαλύτερες προκλήσεις για την υγεία που αντιμετωπίζουμε παγκοσμίως. Είναι σήμερα η δεύτερη σημαντικότερη αιτία θανάτου στην Ευρώπη, με 3 εκατομμύρια νέες περιπτώσεις και 1,7 εκατομμύρια θανάτους κάθε χρόνο. " Ευρωπαϊκή Επιτροπή προτείνει μια ευρωπαϊκή σύμπραξη για τη δράση κατά του καρκίνου για την περίοδο 2009-2013. Ως κοινωνικό και πολιτικό πρόβλημα, ο καρκίνος απαιτεί κοινές δράσεις σε ευρωπαϊκό, εθνικό, περιφερειακό και τοπικό επίπεδο. " Συνθήκη της Λισαβόνας ορίζει επακριβώς ότι η Ένωση θα έχει αρμοδιότητα να αναλαμβάνει δράσεις για να υποστηρίζει, να συντονίζει ή να συμπληρώνει τη δράση των κρατών μελών. Ένας από τους τομείς τέτοιας δράσης σε ευρωπαϊκό επίπεδο είναι η προστασία και η βελτίωση της ανθρώπινης υγείας (άρθρο 2Ε). " Ευρωπαϊκή Ένωση ενέκρινε ήδη δύο σημαντικά μέσα πρόληψης βασισμένα σε επιστημονικά στοιχεία: τον ευρωπαϊκό κώδικα κατά του καρκίνου και τις συστάσεις του Συμβουλίου για τον προσυμπτωματικό έλεγχο για καρκίνο του μαστού, του τραχήλου της μήτρας και του παχέος εντέρου. Ως εκ τούτου, επικροτώ τη σύσταση που διατυπώνεται στην παρούσα πρόταση ψηφίσματος να κινητοποιηθεί γενικά ο δημόσιος τομέας προκειμένου να επενδύσει σε μια εύρωστη και συνεπή προσπάθεια πρόληψης του καρκίνου.
<SPEAKER ID="223" NAME="João Ferreira  " LANGUAGE="PT">
Ο καρκίνος είναι μία από τις κύριες αιτίες θανάτου στον κόσμο και οι περιπτώσεις αυξάνονται με ανησυχητικό ρυθμό. Για τον λόγο αυτόν θεωρούμε σημαντική την υποστήριξη εκ μέρους της ΕΕ των προσπαθειών των κρατών μελών για την καταπολέμηση του καρκίνου, όπως αναφέρεται στην έκθεση, καθώς και την προώθηση μιας συλλογικής προσπάθειας ανταλλαγής πληροφοριών, ικανοτήτων και εμπειρογνωμοσύνης στον τομέα της πρόληψης και του ελέγχου του καρκίνου. Ο μειωμένος αριθμός περιπτώσεων καρκίνου σε ορισμένες χώρες, που οφείλεται στην υιοθέτηση πολιτικών για τη βελτίωση της πρόληψης και της θεραπείας, δείχνει ότι πρόκειται για έναν καλό δρόμο που πρέπει να ακολουθήσουμε. " έκθεση αναφέρεται σε διάφορα σημαντικά ζητήματα, μεταξύ των οποίων: η ανάγκη για πρωτογενή πρόληψη και έλεγχο των ασθενειών που μπορούν να εξελιχθούν σε καρκίνο· η σημασία του προσυμπτωματικού ελέγχου· η ανεπάρκεια της χρηματοδότησης, ιδίως της δημόσιας χρηματοδότησης, που είναι σήμερα διαθέσιμη για την καταπολέμηση του καρκίνου στην ΕΕ· η ανάγκη περιορισμού της έκθεσης σε καρκινογόνες ουσίες που οφείλεται στην επαγγελματική δραστηριότητα ή στο περιβάλλον· η ανάγκη επικαιροποίησης των καταλόγων των καρκινογόνων ουσιών και η προστασία των καρκινοπαθών και των χρονίως πασχόντων στον χώρο εργασίας. Θα μπορούσε να έχει προχωρήσει περισσότερο σε άλλα ζητήματα όπως η απάλειψη -και όχι ο περιορισμός- των ανισοτήτων ως προς την πρόσβαση σε θεραπείες του καρκίνου και στη σχετική περίθαλψη.
<SPEAKER ID="224" NAME="Lidia Joanna Geringer de Oedenberg  " LANGUAGE="PL">
Ως συντάκτρια της γραπτής δήλωσης αριθ. 71/2009 για την καταπολέμηση του καρκίνου του μαστού στην Ευρωπαϊκή Ένωση, η οποία εγκρίθηκε από το Κοινοβούλιο, με χαροποιεί ιδιαιτέρως η ανακοίνωση της Επιτροπής για μια ευρωπαϊκή σύμπραξη για τη δράση κατά του καρκίνου.
<P>
Στο έγγραφο αυτό διαπιστώθηκε το πρόβλημα του καρκίνου στην ΕΕ και τέθηκαν στόχοι για την καταπολέμηση του καρκίνου. Παρά το γεγονός ότι τα κράτη μέλη διαχειρίζονται εκ των πραγμάτων τις υπηρεσίες υγείας, η ΕΕ μπορεί παρ' όλα αυτά να ενεργήσει για την επέκταση της υγειονομικής περίθαλψης και να αποτελέσει, για παράδειγμα, μια εξαίρετη πλατφόρμα ανταλλαγής ορθών πρακτικών. Το αν θα κάνουν χρήση αυτού του συμπληρωματικού εργαλείου που προετοίμασε η Επιτροπή εναπόκειται στα κράτη μέλη.
<P>
" πρόταση περιλαμβάνει έναν πολύ συγκεκριμένο στόχο, δηλαδή τη μείωση του άχθους του καρκίνου στην ΕΕ κατά 15% μέχρι το 2020. Για να υλοποιηθεί το πρόγραμμα αυτό, είναι αναγκαίο να επιτευχθεί η ενσωμάτωση των σχεδίων όλων των κρατών μελών για την καταπολέμηση του καρκίνου μέχρι το 2013. Το επόμενο βήμα θα είναι να μειωθεί κατά 70% η δυσαναλογία ως προς τη θνησιμότητα από καρκίνο μεταξύ των Ευρωπαίων που δέχονται αγωγή γι' αυτό. Οι διαφορές μεταξύ των κρατών μελών με τα καλύτερα και τα χειρότερα αποτελέσματα στην ΕΕ παραμένουν υπερβολικά μεγάλες.
<P>
" ανακοίνωση δίνει επίσης έμφαση στην πρόληψη και περιλαμβάνει τη θέσπιση προσυμπτωματικού ελέγχου του 100% του πληθυσμού κατά των καρκίνων του μαστού, του τραχήλου της μήτρας και του παχέος εντέρου. Χαίρομαι διότι η πρόσφατη έκκλησή μας που περιλαμβάνεται στη γραπτή δήλωση αριθ. 71/2009 έγινε σε μια ευνοϊκή στιγμή στο πλαίσιο του έργου της Επιτροπής, πράγμα που ελπίζω ότι είναι καλός οιωνός για την ταχεία και αξιόπιστη υλοποίησή της.
<SPEAKER ID="225" NAME="Françoise Grossetête  " LANGUAGE="FR">
Ψήφισα υπέρ αυτής της έκθεσης που αφορά τη δημιουργία ευρωπαϊκής σύμπραξης για τη δράση κατά του καρκίνου για την περίοδο 2009-2013.
<P>
Στόχος της σύμπραξης αυτής είναι η δημιουργία ενός πλαισίου για τον καθορισμό και την ανταλλαγή πληροφοριών, ικανοτήτων και εμπειρογνωμοσύνης στον τομέα της πρόληψης και του ελέγχου του καρκίνου. Τα κράτη μέλη οφείλουν να ενεργήσουν από κοινού, ιδίως στον τομέα του προσυμπτωματικού ελέγχου. Στην Ευρώπη, ένας στους τρεις ανθρώπους θα εμφανίσει καρκίνο στη διάρκεια της ζωής του. Ωστόσο, το ένα τρίτο όλων των καρκίνων μπορεί να προληφθεί και η πρόληψη συνιστά την πιο οικονομικά αποδοτική, μακροπρόθεσμη στρατηγική για τη μείωση του άχθους του καρκίνου.
<P>
Χαίρομαι διότι η πλειοψηφία του Σώματος ψήφισε υπέρ των προτάσεων που υπέβαλα ως συντάκτρια γνωμοδότησης της Επιτροπής Βιομηχανίας, Έρευνας και Ενέργειας, όπως είναι η ανάγκη να ενθαρρυνθούν περισσότερο οι συμπράξεις ιδιωτικού και δημόσιου τομέα προκειμένου να δοθούν κίνητρα για την έρευνα και την ανίχνευση, ιδίως όσον αφορά την ιατρική απεικόνιση.
<SPEAKER ID="226" NAME="Sylvie Guillaume  " LANGUAGE="FR">
Μολονότι η υγεία εμπίπτει στην αρμοδιότητα του κάθε κράτους μέλους, μόνο κέρδος μπορούμε να έχουμε από την υιοθέτηση μιας σφαιρικής προσέγγισης της πρόληψης και της θεραπείας του καρκίνου, και αυτό υποστηρίζω εδώ. Με τον τρόπο αυτόν η Ευρώπη θα μπορέσει να καταστήσει δυνατή μια πιο στενή συνεργασία με τους εμπλεκομένους (την κοινωνία των πολιτών, διάφορες οργανώσεις και άλλους) προκειμένου να διαδώσει με τον αποτελεσματικότερο δυνατό τρόπο χρηστές πρακτικές στον τομέα αυτόν και ειδικότερα να βελτιώσει την αποτελεσματικότητα της περίθαλψης των ασθενών λαμβάνοντας υπόψη την καλή ψυχοκοινωνική και πνευματική τους κατάσταση. Αυτή η σύμπραξη θα βοηθούσε επίσης στην εξασφάλιση ότι θα ληφθούν υπόψη τα σχετικά προβλήματα όπως οι ανισότητες που αντιμετωπίζουν οι ασθενείς με καρκίνο. Αυτό είναι βασικό για τη βελτίωση της καθημερινής ζωής των ασθενών. Επίσης, επικροτώ την έγκριση, στις 19 Απριλίου, γραπτής δήλωσης, την οποία υποστήριξα, που ζητεί από όλα τα κράτη μέλη να θεσπίσουν σε εθνικό επίπεδο προσυμπτωματικό έλεγχο για τον καρκίνο του μαστού και από την Επιτροπή να εκπονεί κάθε δύο χρόνια έκθεση παρακολούθησης. Ο καρκίνος του μαστού παραμένει η κύρια αιτία θανάτου των γυναικών ηλικίας 35-59 ετών.
<SPEAKER ID="227" NAME="Jarosław Kalinowski  " LANGUAGE="PL">
Σύμφωνα με την Παγκόσμια Οργάνωση Υγείας, ο καρκίνος είναι η πρώτη αιτία θανάτου παγκοσμίως. Σήμερα, γίνεται διάγνωση καρκίνου σε έναν στους τρεις Ευρωπαίους, ενώ ένας στους τέσσερις Ευρωπαίους πεθαίνει από αυτή την ασθένεια. Δυστυχώς, η γήρανση της κοινωνίας θα συμβάλει και αυτή στην αύξηση της συχνότητας εμφάνισης του καρκίνου κατά τις επόμενες δεκαετίες. Πιστεύω ότι για να αντιμετωπίσουμε αυτή την αύξηση, πρέπει να βελτιώσουμε τα εθνικά σχέδια καταπολέμησης του καρκίνου και να διεξαγάγουμε μια ακόμα πιο αποτελεσματική εκστρατεία ενημέρωσης των πολιτών της ΕΕ. Πρέπει να διδάξουμε στα παιδιά από τα πρώτα παιδικά τους χρόνια έναν υγιεινό τρόπο ζωής, ο οποίος θα έχει ως αποτέλεσμα τη μείωση των κρουσμάτων στο μέλλον. Σύμφωνα με τους εμπειρογνώμονες, το ένα τρίτο των κρουσμάτων μπορεί να προληφθεί, αλλά για να γίνει αυτό, η ΕΕ πρέπει να αυξήσει τη χρηματοδότηση για την καταπολέμηση του καρκίνου. Αυτό θα καθιστούσε δυνατή τη διεξαγωγή επιστημονικής έρευνας και ενός μεγάλης εμβέλειας προγράμματος μέτρων προφύλαξης από τον καρκίνο σε όλες τις χώρες της Ένωσης.
<SPEAKER ID="959" NAME="Nuno Melo  " LANGUAGE="PT">
" δημόσια υγεία είναι μία από τις προτεραιότητες της ΕΕ. Σε αυτό συγκαταλέγεται η καταπολέμηση όλων των μορφών καρκίνου, καθώς η ασθένεια αυτή ευθύνεται για τον θάνατο εκατομμυρίων ευρωπαίων πολιτών κάθε χρόνο. Όλοι γνωρίζουμε ότι η πρόληψη και η έγκαιρη διάγνωση είναι ουσιαστικές για την αποτελεσματική καταπολέμηση του καρκίνου, και έτσι το μεγαλύτερο μέρος των προσπαθειών πρέπει να εστιαστεί στους τομείς αυτούς. Είναι πολύ σημαντικό να αναπτυχθούν οι προσπάθειες καταπολέμησης των τριών μορφών καρκίνου που προκαλούν τους περισσότερους θανάτους -του καρκίνου του πνεύμονα, του καρκίνου του παχέος εντέρου και του καρκίνου του μαστού- χωρίς να παραμεληθούν οι υπόλοιπες μορφές.
<SPEAKER ID="228" NAME="Andreas Mölzer  " AFFILIATION="NI">
γραπτώς. - (DE) Ο καρκίνος είναι η μεγαλύτερη απειλή για την υγεία σε ολόκληρη την Ευρώπη και η αναλογία των θανάτων από καρκίνο είναι μεγάλη. Από 3 εκατομμύρια νέων καρκινοπαθών, το 1,7 δεν θα επιβιώσει. " έγκαιρη διάγνωση και θεραπεία θα μπορούσε να μειώσει σημαντικά τον αριθμό αυτόν. Δεν πρέπει μόνο να επενδύσουμε στη θεραπεία σε ολόκληρη την Ευρώπη, αλλά και να υποστηρίξουμε τα μέτρα πρόληψης. Πρέπει να καταστήσουμε προτεραιότητα τη διακρατική συνεργασία προκειμένου να μπορέσουμε να σταματήσουμε μόνιμα την εξάπλωση του καρκίνου. " παρούσα έκθεση πρέπει να θεωρηθεί ένα θετικό βήμα προς τη σωστή κατεύθυνση και για τον λόγο αυτόν την υπερψήφισα.
<SPEAKER ID="229" NAME="Wojciech Michał Olejniczak  " LANGUAGE="PL">
Ψήφισα υπέρ του ψηφίσματος του Ευρωπαϊκού Κοινοβουλίου για την ευρωπαϊκή σύμπραξη για τη δράση κατά του καρκίνου. Όλα τα μέτρα με σκοπό την καταπολέμηση του καρκίνου και την ελαχιστοποίηση των συνεπειών του πρέπει να υποστηριχθούν. " ιατρική επιστήμη δεν είναι ακόμα σε θέση να σταματήσει τον καρκίνο, ο οποίος εξελίσσεται σε μια από τις μεγαλύτερες μάστιγες της ανθρωπότητας. " γνώση ότι το 2006 ο καρκίνος ήταν η δεύτερη συνηθέστερη θανάτου είναι τρομακτική. Υπάρχουν πολλά αίτια για τον καρκίνο ή, συχνά, το αίτιο δεν μπορεί να επισημανθεί και να διαγνωσθεί. Ωστόσο, η πρόληψη του καρκίνου είναι δυνατή και περιορίζει τις συνέπειές του σε περίπου 30% των περιπτώσεων. Για να επιτευχθεί αυτό απαιτούνται κατάλληλα εθνικά προγράμματα ελέγχου. " Ευρωπαϊκή Ένωση, ενεργώντας προς το συμφέρον των πολιτών της, και εξαιτίας της ανάγκης εξασφάλισης της ασφάλειάς τους, πρέπει να φροντίσει για την ανάπτυξη κατάλληλων μεθόδων έγκαιρης διάγνωσης της ασθένειας, για προληπτικά μέτρα και προηγμένες θεραπείες. Σε πολλά κράτη μέλη κατέστη δυνατό να σημειωθεί πρόοδος στην καταπολέμηση του καρκίνου με διάφορους τρόπους, στους οποίους συμπεριλαμβάνονται στρατηγικές κατά του καπνίσματος και η χρήση ειδικών μεθόδων πρόληψης. Παρόμοια μέτρα πρέπει να εφαρμοστούν σε ολόκληρη την Ένωση, αλλά με μεγαλύτερη ένταση και αποτελεσματικότητα. Οι προβλέψεις για τα επόμενα χρόνια δεν είναι αισιόδοξες όσον αφορά τη συχνότητα εμφάνισης και τη θνησιμότητα του καρκίνου. Είναι πάντα πικρό και θλιβερό να γνωρίζουμε ότι παρά τις διάφορες μεθόδους διάγνωσης και θεραπείας, πάρα πολλοί άνθρωποι θα πεθάνουν από καρκίνο. Ας φροντίσουμε, ωστόσο, να γνωρίζουν οι πολίτες μας ότι έχουν την πλήρη υποστήριξή μας στο ζήτημα αυτό.
<SPEAKER ID="230" NAME="Frédérique Ries  " LANGUAGE="FR">
Μείωση των περιπτώσεων καρκίνου στην Ευρωπαϊκή Ένωση κατά 15% από σήμερα μέχρι το 2020: Αυτός είναι ο φιλόδοξος στόχος της ευρωπαϊκής σύμπραξης για τη δράση κατά του καρκίνου για την περίοδο 2009-2013. Είναι ένας στόχος τον οποίο υποστηρίζει σήμερα η ψηφοφορία του Ευρωπαϊκού Κοινοβουλίου για την έκθεση Peterle. Είναι μια αντίδραση ανάλογη με την πρόκληση, ακόμη και αν, σύμφωνα με την Παγκόσμια Οργάνωση Υγείας, το 2010 ο καρκίνος θα γίνει η πρώτη αιτία θανάτου στον κόσμο, ξεπερνώντας τα καρδιαγγειακά νοσήματα.
<P>
Μόνο το 2010, 3 εκατομμύρια Ευρωπαίοι θα παρουσιάσουν καρκίνο και σχεδόν 2 εκατομμύρια θα πεθάνουν από την ασθένεια αυτή. Είναι επειγόντως απαραίτητο να κάνουμε περισσότερα στον τομέα του συστηματικού προσυμπτωματικού ελέγχου των συνηθέστερων μορφών καρκίνου: του καρκίνου του πνεύμονα, του καρκίνου του παχέος εντέρου και του καρκίνου του μαστού. " ενθάρρυνση μιας επανάστασης στην ογκολογία σημαίνει επίσης προώθηση της έρευνας των ιδιοτήτων που έχουν ορισμένες τροφές να αναχαιτίζουν τον καρκίνο και την ενθάρρυνση της έγκαιρης διάγνωσης όγκων με τη σύγχρονη τεχνική των βιοδεικτών: πολύπλοκων ουρολογικών ή αιματολογικών εξετάσεων. Αυτά είναι όλα μέτρα που στοχεύουν με αποφασιστικότητα στη διαφοροποίηση της περίθαλψης των ασθενών προκειμένου το 2010 να είναι το έτος της αντίδρασης και η Ευρωπαϊκή Ένωση όχι μόνο να ενισχύσει, αλλά και να εμπνεύσει εθνικά προγράμματα δράσης κατά του καρκίνου.
<SPEAKER ID="231" NAME="Raül Romeva i Rueda  " AFFILIATION="Verts/ALE">
γραπτώς. - (EN) Φυσικά, ψήφισα υπέρ αυτής της σημαντικής έκθεσης που είναι καίρια για την πρόληψη του καρκίνου.
<SPEAKER ID="232" NAME="Joanna Senyszyn  " LANGUAGE="PL">
Υποστηρίζω θερμά την έκθεση του Ευρωπαϊκού Κοινοβουλίου που αφορά την ανακοίνωση της Επιτροπής για την ευρωπαϊκή σύμπραξη για τη δράση κατά του καρκίνου. Σύμφωνα με εκτιμήσεις του Διεθνούς Οργανισμού Ερευνών για τον Καρκίνο, διάγνωση καρκίνου γίνεται σε έναν στους τρεις Ευρωπαίους, ενώ ένας στους τέσσερις Ευρωπαίους πεθαίνει από αυτή την ασθένεια. Εφέτος, 3 εκατομμύρια Ευρωπαίοι θα παρουσιάσουν καρκίνο και σχεδόν 2 εκατομμύρια θα πεθάνουν από την ασθένεια αυτή. Στην Πολωνία, κάθε χρόνο παρουσιάζουν καρκίνο περίπου 100.000 άνθρωποι, και 70.000 πεθαίνουν από αυτόν. " καταπολέμηση του καρκίνου είναι ένας από τους τομείς μόνιμης δράσης της ΕΕ στο πλαίσιο της δημόσιας υγείας. " Συνθήκη της Λισαβόνας υπογραμμίζει ότι η Ένωση έχει αρμοδιότητα να αναλαμβάνει δράσεις για να υποστηρίζει, να συντονίζει ή να συμπληρώνει τη δράση των κρατών μελών για την προστασία και τη βελτίωση της ανθρώπινης υγείας. Συγκεκριμένη δράση σχετικά με αυτές τις προθέσεις βρίσκουμε στην πρωτοβουλία της Επιτροπής με θέμα την ευρωπαϊκή σύμπραξη για τη δράση κατά του καρκίνου για την περίοδο 2009-2013. Οι στόχοι της σύμπραξης, και ιδίως τα μέτρα προφύλαξης που περιλαμβάνει, είναι ουσιώδη για τον περιορισμό της εμφάνισης του καρκίνου. Ο περιορισμός των οικονομικών πόρων για τους σκοπούς αυτούς είναι ανησυχητικός. Στην ανακοίνωση ορίζονται στόχοι για μια δεκαετή περίοδο, ενώ ο κοινοτικός προϋπολογισμός εξασφαλίζει μόνο βραχυπρόθεσμη οικονομική στήριξη. Συνεπώς, ζητώ: αυξημένες ενισχύσεις, ιδίως για προγράμματα προφύλαξης στον τομέα της περιφερειακής πολιτικής και του Ευρωπαϊκού Κοινωνικού Ταμείου· αποτελεσματικότερη χρήση των διαθέσιμων πόρων στο έβδομο πρόγραμμα πλαίσιο, για παράδειγμα για τον καλύτερο συντονισμό της επιστημονικής έρευνας· και την πρόβλεψη αυξημένων πόρων στις νέες δημοσιονομικές προοπτικές.
<SPEAKER ID="233" NAME="Viktor Uspaskich  " AFFILIATION="ALDE">
γραπτώς. - (LT) Ο καρκίνος είναι το μεγαλύτερο πρόβλημα υγείας στην Ευρώπη, αλλά και παγκοσμίως. Δυστυχώς, σήμερα ο καρκίνος εξακολουθεί να αυξάνεται λαμβάνοντας διαστάσεις επιδημίας. Είναι η δεύτερη σε σημασία αιτία θανάτου και θνησιμότητας, με περισσότερα από 3 εκατομμύρια νέες περιπτώσεις και 1,7 εκατομμύρια θανάτους κάθε χρόνο στην ΕΕ. Σήμερα, ένας στους τρεις ανθρώπους στην ΕΕ θα διαγνωστεί με καρκίνο στη ζωή του και οι εμπειρογνώμονες προβλέπουν ότι το άχθος του καρκίνου θα αυξηθεί δραστικά εξαιτίας της γήρανσης του πληθυσμού. Πρέπει να αναληφθεί επειγόντως δράση για τη βελτίωση του ελέγχου και της πρόληψης του καρκίνου στην ΕΕ. " κατάσταση είναι ιδιαίτερα σοβαρή στη Λιθουανία. Οι στατιστικοί δείκτες για τα διάφορα είδη καρκίνου είναι από τους χειρότερους σε ολόκληρη την ΕΕ. Ως εκ τούτου, επικροτώ ιδιαίτερα το ψήφισμα του Ευρωπαϊκού Κοινοβουλίου σχετικά με την καταπολέμηση του καρκίνου στη διευρυμένη Ευρωπαϊκή Ένωση και την ευρωπαϊκή σύμπραξη για τη δράση κατά του καρκίνου για την περίοδο 2009-2013 της Επιτροπής, μια νέα προσπάθεια συγκέντρωσης όλων των ενδιαφερομένων μερών για να συνεργαστούν σε πνεύμα γόνιμης σύμπραξης. Ο καρκίνος είναι ένα κοινωνικό και πολιτικό πρόβλημα, όχι απλά ένα πρόβλημα υγείας. Για την επίλυσή του απαιτούνται κοινές δράσεις σε ευρωπαϊκό, εθνικό, περιφερειακό και τοπικό επίπεδο. Θα ήθελα να υπογραμμίσω ότι η Συνθήκη της Λισαβόνας ορίζει σαφώς ότι η Ένωση έχει αρμοδιότητα να αναλαμβάνει δράσεις για να υποστηρίζει, να συντονίζει ή να συμπληρώνει τη δράση των κρατών μελών. Κοινός στόχος όλων μας είναι η βοήθεια προς τα κράτη μέλη για να καταπολεμήσουν τον καρκίνο και η δημιουργία ενός πλαισίου για τον καθορισμό και την ανταλλαγή πληροφοριών, ικανοτήτων και εμπειρογνωμοσύνης στον τομέα της πρόληψης και του ελέγχου του καρκίνου.
<SPEAKER ID="234" NAME="Jarosław Leszek Wałęsa  " LANGUAGE="PL">
Σήμερα ψηφίσαμε επί της πρότασης ψηφίσματος σχετικά με την καταπολέμηση του καρκίνου που εκπόνησε ο σλοβένος συνάδελφος κ. Peterle της Ομάδας του Ευρωπαϊκού Λαϊκού Κόμματος (Χριστιανοδημοκράτες). Φυσικά, υποστήριξα την έγκριση της πρότασης της Επιτροπής να δημιουργήσει μια ευρωπαϊκή σύμπραξη για τη δράση κατά του καρκίνου για την περίοδο 2009-2013. Αυτή η νέα μορφή συνεργασίας στοχεύει στην υποστήριξη των προσπαθειών των κρατών μελών για την καταπολέμηση του καρκίνου. Ιατρικές στατιστικές δείχνουν ότι κάθε χρόνο καταγράφονται στην Ευρώπη πάνω από 3 εκατομμύρια νέες περιπτώσεις και 1,7 εκατομμύρια θάνατοι. Αυτό σημαίνει πως κάθε χρόνο ο καρκίνος καταλαμβάνει τη δεύτερη θέση μεταξύ των σοβαρότερων ασθενειών και αιτιών θανάτου. Στο πλαίσιο της ευρωπαϊκής σύμπραξης, τα κράτη μέλη πρέπει να εκπονήσουν το συντομότερο δυνατό ολοκληρωμένα σχέδια καταπολέμησης αυτής της φρικτής ασθένειας προκειμένου να καταστεί δυνατή η μείωση της εμφάνισής της κατά 15% μέχρι το 2020. Ωστόσο, δεν πρέπει να ξεχνάμε ότι ο σημαντικότερος παράγων σε αυτόν τον άνισο αγώνα είναι η πρόληψη. Αυτό είναι το πιο αποδοτικό οικονομικά μέτρο, διότι το ένα τρίτο των περιπτώσεων καρκίνου μπορεί να αποφευχθεί. Ως εκ τούτου, πρέπει να υποστηριχθούν τα μέτρα πρόληψης, τόσο ως μέρος ιατρικών πρακτικών όσο και στο πλαίσιο ακόμα πιο υγιεινών τρόπων ζωής.
<SPEAKER ID="236" NAME="Mara Bizzotto  " LANGUAGE="IT">
" σημασία των νέων τεχνολογιών της πληροφορίας και της επικοινωνίας (ΤΠΕ) μπορεί να αποδοθεί στον καθοριστικό ρόλο τους για την έναρξη μιας πραγματικής επανάστασης στον κόσμο της επιστήμης, όχι μόνο με την ανακοίνωση της γέννησης της βασισμένης στη γνώση κοινωνίας, αλλά και επειδή καθιστούν δυνατή μια βιώσιμη προσέγγιση της χρησιμοποίησης των φυσικών πόρων.
<P>
Υπό το πρίσμα αυτών των σκέψεων δεν είναι δυνατό να αγνοηθεί, στη συγκεκριμένη περίπτωση των νέων τεχνολογιών που αφορούν την ενεργειακή απόδοση, το γεγονός ότι οι ΤΠΕ είναι ένας σημαντικός πόρος για να εξασφαλιστεί ότι η πρόοδος θα συμβαδίζει με τον σεβασμό προς τον πλανήτη, καθώς εγγυώνται ότι και τα νοικοκυριά και η βιομηχανία θα μπορούν να έχουν οικονομικό όφελος από τις εξοικονομήσεις. " πολιτική της εξοικονόμησης ενέργειας θα είναι καθοριστική για τη βιωσιμότητα του ευρωπαϊκού κοινωνικού προτύπου και για τον λόγο αυτόν αποφάσισα να ψηφίσω υπέρ της έκθεσης.
<SPEAKER ID="237" NAME="Sebastian Valentin Bodu  " LANGUAGE="RO">
" μετάβαση σε έξυπνα συστήματα μετρητών μπορεί να μειώσει την ενεργειακή κατανάλωση έως και κατά 10% σε ευρωπαϊκό επίπεδο, διότι θα διευκόλυνε την αμφίδρομη ροή πληροφοριών μεταξύ των διαχειριστών των δικτύων, των παρόχων ενέργειας και των καταναλωτών. Οι αναλύσεις δείχνουν ότι η έξυπνη χρήση της τεχνολογίας πληροφορίας και επικοινωνίας (ΤΠΕ) μπορεί να μειώσει την ενεργειακή κατανάλωση των κτιρίων, στην οποία εξακολουθεί να οφείλεται το 40% της συνολικής κατανάλωσης ενέργειας στην Ευρώπη, έως και κατά 17%. Όλα αυτά τα μεγέθη καταλήγουν, μόνο στον τομέα των μεταφορών, σε μείωση εκπομπών άνθρακα έως και 27%.
<P>
Όλες αυτές οι προβλέψεις ασφαλώς μας ενθαρρύνουν να κάνουμε πλήρη χρήση σύγχρονων τεχνολογιών. Μολονότι δεν θα είναι δυνατό να εφαρμοστούν βραχυπρόθεσμα οι τεχνολογίες αυτές με ενιαίο τρόπο σε ολόκληρη την Ευρωπαϊκή Ένωση, είναι σημαντικό να γνωρίζουν όλα τα κράτη μέλη τη δυνατότητα χρησιμοποίησης σύγχρονων τεχνολογιών για τη μείωση των εκπομπών άνθρακα έχοντας κατά νου τους εξαιρετικά φιλόδοξους στόχους της ατζέντας Ευρώπη 2020.
<P>
Ο κατασκευαστικός τομέας και ο τομέας των μεταφορών συγκαταλέγονται στους μεγάλους καταναλωτές ενέργειας και μπορούν να επισπεύσουν την εφαρμογή σύγχρονων τεχνολογικών συστημάτων. Παρόμοια, με τη βοήθεια των νέων τεχνολογιών είναι δυνατό η χρησιμοποίηση φυσικών πόρων να είναι λιγότερο επιβλαβής για το περιβάλλον και να παράγει λιγότερο άνθρακα.
<SPEAKER ID="238" NAME="Maria da Graça Carvalho  " LANGUAGE="PT">
Οι τεχνολογίες της πληροφορίας και της επικοινωνίας (ΤΠΕ) διαδραματίζουν ουσιαστικό ρόλο στην προαγωγή της οικονομικής ανάπτυξης της Ευρώπης. " επίδρασή τους στον τομέα της ενέργειας συμπεριλαμβάνει και μια βαθιά αλλαγή στην κοινωνία μας, κάνοντάς την πιο αποκεντρωμένη και ευέλικτη, με τη διανομή να είναι συνώνυμο του μεγαλύτερου πλούτου. " χρησιμοποίηση ΤΠΕ και τεχνολογιών δικτύου μας επιτρέπει να βελτιώσουμε την αποδοτικότητα της ενεργειακής μας κατανάλωσης, για παράδειγμα με την ανάπτυξη δικτύων διανομής ηλεκτρικής ενέργειας, έξυπνων κτιρίων και κατοικιών και έξυπνων συστημάτων μετρητών, καθώς και οικολογικά αποδοτικών μεταφορών. Ωστόσο, είναι σημαντικό να συνεχίσουμε να χρησιμοποιούμε τις δυνατότητες καινοτομίας που μας προσφέρουν οι ΤΠΕ. Είναι ουσιαστικό να αναπτυχθεί ένα καινοτόμο ευρωπαϊκό έξυπνο δίκτυο, με όργανα μέτρησης και ελέγχου της αποδοτικότητας της ενεργειακής κατανάλωσης, που θα χρησιμοποιεί έξυπνα συστήματα μέτρησης σύμφωνα με το χρονοδιάγραμμα που ορίζεται στην τρίτη δέσμη μέτρων για την ενεργειακή αγορά. Με τον τρόπο αυτόν, οι καταναλωτές θα μπορούν να διαχειριστούν την ενεργειακή τους κατανάλωση ομαλοποιώντας την καμπύλη της ζήτησης. Οι ΤΠΕ μπορούν επίσης να διαδραματίσουν σημαντικό ρόλο στη μέτρηση και την ποσοτική αποτίμηση των παγκόσμιων αποτελεσμάτων της κλιματικής αλλαγής και στην αξιολόγηση των μέτρων προστασίας του κλίματος, συμβάλλοντας έτσι στον ακριβέστερο προσδιορισμό της κλιματικής πολιτικής.
<SPEAKER ID="239" NAME="Edite Estrela  " AFFILIATION="S&amp;D">
γραπτώς. - (PT) Ψήφισα υπέρ της έκθεσης σχετικά με την κινητοποίηση των τεχνολογιών της πληροφορίας και της επικοινωνίας για τη διευκόλυνση της μετάβασης προς μια ενεργειακά αποδοτική οικονομία με χαμηλές εκπομπές άνθρακα. Οι ΤΠΕ θα μπορούσαν να αναλάβουν σημαντικό ρόλο για τον μετριασμό των συνεπειών της αλλαγής του κλίματος με τη μείωση της ενεργειακής κατανάλωσης, την αύξηση της ενεργειακής απόδοσης και την ενσωμάτωση των ανανεώσιμων πηγών ενέργειας.
<SPEAKER ID="240" NAME="Diogo Feio  " LANGUAGE="PT">
Σε μια εποχή όπου η μείωση των εκπομπών CO2 και αερίων θερμοκηπίου μαζί με την επένδυση σε ανανεώσιμες ενέργειες και "πράσινη" τεχνολογία αποτελούν προτεραιότητες, η έκθεση αυτή υποβάλλεται σε εξαιρετικά κατάλληλη στιγμή. Ως εκ τούτου, είναι σημαντικό να εξεταστεί η παρουσίαση μέτρων για την κινητοποίηση των τεχνολογιών της πληροφορίας και της επικοινωνίας προκειμένου να καταστεί δυνατή η μετάβαση σε μια πιο ενεργειακά αποδοτική οικονομία με το μικρότερο δυνατό κόστος για τους πολίτες και για τις εταιρείες. Είναι πραγματικά αποφασιστικής σημασίας να προαχθεί η βιώσιμη ανάπτυξη που θα αντικατοπτρίζεται στην ευημερία του σημερινού πληθυσμού και της σημερινής οικονομίας, καθώς και στην αλληλεγγύη προς τις μελλοντικές γενιές.
<SPEAKER ID="958" NAME="José Manuel Fernandes  " LANGUAGE="PT">
Οι τεχνολογίες της πληροφορίας και της επικοινωνίας μπορούν να συνεισφέρουν σημαντικά στην ενεργειακή απόδοση της οικονομίας της ΕΕ, συγκεκριμένα στους τομείς των κτιρίων και των μεταφορών. Σε αυτό το πλαίσιο επιδοκιμάζω τις προσπάθειες της Επιτροπής να προωθήσει τα έξυπνα συστήματα μέτρησης και τα έξυπνα δίκτυα στην παραγωγή, τη διανομή και την κατανάλωση ενέργειας. Θα ήθελα να υπογραμμίσω ιδίως την έκκληση προς τα κράτη μέλη να διευκολύνουν τη διαθεσιμότητα ευρυζωνικού διαδικτύου για όλους τους πολίτες της ΕΕ προκειμένου να εξασφαλιστεί η ισότιμη πρόσβαση στις online υπηρεσίες.
<SPEAKER ID="241" NAME="Ilda Figueiredo  " LANGUAGE="PT">
Δεν μπορεί να υπάρξει αμφιβολία ότι η κινητοποίηση των τεχνολογιών της πληροφορίας και της επικοινωνίας (ΤΠΕ) μπορεί να διευκολύνει τη μετάβαση σε μια ενεργειακά αποδοτική οικονομία, εφόσον είναι και αυτός ένας τρόπος μείωσης της κατανάλωσης ενέργειας αυξάνοντας την ενεργειακή ασφάλεια και συμβάλλοντας στην αποφυγή πρόκλησης βλαβών στο περιβάλλον, ιδίως σε σχέση με τις εκπομπές αερίων θερμοκηπίου.
<P>
Παρ' όλα αυτά, γνωρίζουμε ότι η πρόοδος σε σχέση με την προώθηση των δυνατοτήτων που παρέχουν η ενεργειακή απόδοση και οι εξοικονομήσεις ενέργειας είναι αργή, όχι μόνο επειδή οι υπάρχουσες ομάδες οικονομικών συμφερόντων φροντίζουν για τα δικά τους συμφέροντα, αλλά και εξαιτίας του χαμηλού επιπέδου ενίσχυσης για τις απαραίτητες αλλαγές.
<P>
Ως εκ τούτου υποστηρίζουμε διάφορες προτάσεις που περιλαμβάνονται στην έκθεση, ιδίως εκείνες που δίνουν κίνητρα για την προώθηση των ΤΠΕ στον σχεδιασμό μιας νέας πολιτικής μεταφορών και αυξάνουν τη διατροπικότητα στον τομέα των μεταφορών, ή εκείνες που ζητούν από την Επιτροπή να αναπτύξει ένα διαφορετικό όραμα για τις προτεραιότητες ενίσχυσης, λαμβάνοντας υπόψη τα θέματα κινητοποίησης των ΤΠΕ για τη διευκόλυνση της μετάβασης σε μια ενεργειακά αποδοτική οικονομία σε διάφορους τομείς πέρα από τις μεταφορές και την κινητικότητα, όπως είναι για παράδειγμα η βιομηχανία, η υγεία και η στέγαση.
<SPEAKER ID="957" NAME="Alfredo Pallone  " LANGUAGE="IT">
Εδώ και κάποια χρόνια, η Ευρωπαϊκή Ένωση θέτει στον εαυτό της σημαντικούς στόχους αναφορικά με την εξοικονόμηση ενέργειας και τη μείωση των εκπομπών άνθρακα. Ο τομέας των τεχνολογιών της πληροφορίας και της επικοινωνίας (ΤΠΕ) είναι αναμφίβολα ένα μέσον για τη βελτίωση της ενεργειακής απόδοσης των επιμέρους κρατών μελών. Οι ΤΠΕ μπορούν όντως να βοηθήσουν στον έλεγχο και τη διαχείριση της ενεργειακής κατανάλωσης και στην προσφορά νέων εφαρμογών και τεχνολογιών για τη βελτίωση της χρήσης των φυσικών πόρων και την προώθηση της χρησιμοποίησης καθαρότερων διαδικασιών παραγωγής και βιομηχανικών διαδικασιών. " διαδικασία ευρείας δημόσιας διαβούλευσης που δρομολόγησε η Ευρωπαϊκή Επιτροπή διασαφήνισε τον τρόπο με τον οποίο οι ΤΠΕ μπορούν να συνεισφέρουν στη βελτίωση της ενεργειακής απόδοσης. " Ευρωπαϊκή Επιτροπή υπολόγισε ότι συστήματα βασισμένα στις ΤΠΕ μπορούν να μειώσουν την ενεργειακή κατανάλωση κτιρίων -που σήμερα ανέρχεται σε περίπου 40% της συνολικής κατανάλωσης ενέργειας στην Ευρώπη- μέχρι και κατά 17%, και τις εκπομπές άνθρακα των μεταφορών μέχρι και κατά 27%. " οργάνωση των πόλεων που επιτυγχάνεται με τη χρησιμοποίηση ΤΠΕ μπορεί να μειώσει ουσιαστικά το ενεργειακό αποτύπωμα στις αστικές περιοχές. Ως εκ τούτου, θα πρέπει να αναληφθεί δράση για τη διάδοση ορθών πρακτικών και την αύξηση της ευαισθητοποίησης των τοπικών φορέων λήψης αποφάσεων για τα πλεονεκτήματα που μπορούν να προσφέρουν οι ΤΠΕ.
<SPEAKER ID="242" NAME="Aldo Patriciello  " LANGUAGE="IT">
" Ευρωπαϊκή Ένωση επανέλαβε τη δέσμευσή της για μείωση των εκπομπών άνθρακα κατά 20% μέχρι το 2020. Θα είναι δύσκολο να τηρήσει αυτή την υπόσχεση χωρίς την πλήρη εκμετάλλευση του δυναμικού που προσφέρουν οι ΤΠΕ. Οι ΤΠΕ μπορούν πραγματικά να μειώσουν σημαντικά τις εκπομπές CO2.
<P>
Οι ΤΠΕ ευθύνονται για το 1,75% των εκπομπών άνθρακα στον τομέα των υπηρεσιών στην Ευρώπη και παράγουν το 0,25% των εκπομπών που σχετίζονται με την παραγωγή εξοπλισμού και ηλεκτρονικών καταναλωτικών αγαθών που βασίζονται σε ΤΠΕ. Το υπόλοιπο 98% των εκπομπών προέρχεται από άλλους τομείς της οικονομίας και της κοινωνίας. Ως εκ τούτου, είναι καλή ιδέα να εναρμονιστούν οι μέθοδοι μέτρησης και ποσοτικής αποτίμησης της ενεργειακής απόδοσης προκειμένου να έχουμε δεδομένα που θα μας δώσουν τη δυνατότητα να αναπτύξουμε καινοτόμες στρατηγικές εξοικονόμησης ενέργειας και να αποφύγουμε το φαινόμενο της "πράσινης παραπληροφόρησης".
<P>
Θα ήθελα να υπογραμμίσω σε αυτό το πλαίσιο ότι οι ΤΠΕ μπορούν να διαδραματίσουν ζωτικό ρόλο στην επίτευξη θεμελιωδών στόχων, εφόσον είναι παρούσες σε σχεδόν κάθε τομέα της οικονομίας και συμβάλουν στην αύξηση της παραγωγικότητας κατά παραπάνω από 40%. Γι' αυτούς τους λόγους επαναλαμβάνω την πλήρη υποστήριξή μου προς αυτή τη στρατηγική, που συνδυάζει τη σωστή οικονομική και βιομηχανική ανάπτυξη με μια περιβαλλοντικά βιώσιμη στρατηγική.
<SPEAKER ID="243" NAME="Rovana Plumb  " LANGUAGE="RO">
Οι τεχνολογίες της πληροφορίας και της επικοινωνίας (ΤΠΕ) προσφέρουν σε κάθε κράτος μέλος ένα μέσον για την αύξηση της ενεργειακής απόδοσης και παρέχουν νέες εφαρμογές και τεχνολογίες για τη βελτίωση της χρήσης των φυσικών πόρων και για τη μεταμόρφωση της βιομηχανικής παραγωγής και των βιομηχανικών διαδικασιών σε μια οικολογικά αποδοτική οικονομία. Τα βασισμένα στις ΤΠΕ συστήματα μπορούν να μειώσουν την ενεργειακή κατανάλωση κτιρίων, που σήμερα ανέρχεται σε περίπου 40% της συνολικής κατανάλωσης ενέργειας στην Ευρώπη, μέχρι και κατά 17%, και τις εκπομπές άνθρακα των μεταφορών μέχρι και κατά 27%. Ο τομέας των ΤΠΕ απασχολεί 6,6 εκατομμύρια ανθρώπους στα 27 κράτη μέλη της ΕΕ, δίνει ώθηση στο δυναμικό καινοτομίας κάθε τομέα και συνεισφέρει περισσότερο από το 40% της παγκόσμιας αύξησης της παραγωγικότητας. " Ευρωπαϊκή Επιτροπή και η Επιτροπή των Περιφερειών πρέπει να εκπονήσουν επειγόντως τον "πρακτικό οδηγό για τις τοπικές και περιφερειακές αρχές" σχετικά με το πώς θα βελτιωθεί η ενεργειακή απόδοση με την καινοτόμο χρήση ΤΠΕ. Ο οδηγός αυτός θα περιγράφει τον τρόπο με τον οποίο οι αρχές μπορούν να χρησιμοποιούν τις ΤΠΕ στο πλαίσιο των σχεδίων τους για την αλλαγή του κλίματος. Επίσης, θα περιγράφει πώς μπορούν τα ταμεία συνοχής να ενισχύσουν επιχειρηματικές εταιρικές σχέσεις για τη δημιουργία καινοτόμων εφαρμογών ΤΠΕ προκειμένου να ενθαρρύνουν και να υποστηρίξουν τις πόλεις και τους δήμους να χρησιμοποιούν ΤΠΕ για τη μείωση των εκπομπών.
<SPEAKER ID="244" NAME="Raül Romeva i Rueda  " AFFILIATION="Verts/ALE">
γραπτώς. - (EN) Εμείς οι Πράσινοι ψηφίσαμε υπέρ αυτής της έκθεσης. Όλα τα πρωτότυπα μέρη του κειμένου που ορισμένες Ομάδες ήθελαν να διαγράψουν παρέμειναν στο κείμενο.
<SPEAKER ID="245" NAME="Daciana Octavia Sârbu  " AFFILIATION="S&amp;D">
γραπτώς. - (EN) Ήμουν συντάκτρια γνωμοδότησης της Επιτροπής Περιβάλλοντος για την έκθεση αυτή και κατανοώ πολύ καλά τις δυνατότητες του τομέα των ΤΠΕ να προσφέρουν σημαντική εξοικονόμηση ενέργειας στην Ευρωπαϊκή Ένωση, ιδίως στους τομείς των κτιρίων και των μεταφορών. Πρέπει όμως να έχουμε κατά νου και τα αποτελέσματα του λεγόμενου "ψηφιακού χάσματος" που μπορεί να δει κανείς τόσο εντός όσο και μεταξύ των κρατών μελών. Το χάσμα αυτό διαιωνίζει την κοινωνική και οικονομική ανισότητα και μειώνει το δυναμικό των ΤΠΕ να προσφέρουν ευρείας κλίμακας οφέλη όσον αφορά την ενεργειακή απόδοση. " σημασία της πρόσβασης σε διαδίκτυο υψηλής ταχύτητας για όλους είναι εξαιρετικά μεγάλη. Τα κράτη μέλη θα πρέπει να καταβάλουν, με την συνδρομή της Επιτροπής, περισσότερες προσπάθειες προκειμένου να υλοποιήσουν την απαραίτητη υποδομή για να εξασφαλίσουν ότι όλοι οι πολίτες και οι επιχειρήσεις της Ευρώπης θα μπορούν να επωφελούνται από τις διαθέσιμες τεχνολογίες. Αυτό θα αντιμετώπιζε άμεσα την ανισότητα και την αδικία που δημιουργείται από το ψηφιακό χάσμα, και είναι ο μόνος τρόπος για να εξασφαλιστεί η πλήρης υλοποίηση του δυναμικού των ΤΠΕ για ενεργειακή απόδοση.
<SPEAKER ID="956" NAME="Czesław Adam Siekierski  " LANGUAGE="PL">
Λαμβανομένου υπόψη του γεγονότος ότι τα μέτρα που θεσπίστηκαν για την επίτευξη του στόχου εξοικονόμησης ενέργειας 20% μέχρι το 2020 λειτουργούν πάρα πολύ αργά, είναι απαραίτητο να αυξηθεί και να επισπευσθεί η καινοτομία στις τεχνολογίες της πληροφορίας και της επικοινωνίας και να επιτευχθεί σημαντική αύξηση της αναλογίας της ενέργειας που λαμβάνεται από ανανεώσιμες πηγές. Πρέπει να σημειωθεί ότι όταν αναπτύσσεται ο τομέας των μεταφορών, αυξάνονται γρήγορα και οι εκπομπές διοξειδίου του άνθρακα. Ως εκ τούτου, θα πρέπει να δοθεί έμφαση στην εφαρμογή τεχνολογιών της πληροφορίας και της επικοινωνίας σε αυτόν ακριβώς τον τομέα, έτσι ώστε όχι μόνο να μειωθεί το επίπεδο των εκπομπών, αλλά και να αποτραπεί η αύξησή του. Οι λύσεις ΤΠΕ πρέπει να συμπεριληφθούν στον σχεδιασμό της νέας ευρωπαϊκής πολιτικής μεταφορών. Αυτό μπορεί να επιφέρει μείωση της πυκνότητας της κυκλοφορίας στις μεταφορές, πράγμα που θα έχει ευεργετικά αποτελέσματα για το φυσικό περιβάλλον. Όλα αυτά τα μέτρα δεν θα έχουν μόνο μετρήσιμα οφέλη για το κλίμα, αλλά θα μειώσουν και τις δαπάνες που συνδέονται με τη χρησιμοποίηση της ενέργειας και θα οδηγήσουν στη δημιουργία φιλικών για το περιβάλλον θέσεων εργασίας. Ωστόσο, δεν πρέπει να ξεχνάμε ότι τα νέα κράτη μέλη δεν μπορούν να προσαρμοστούν τόσο γρήγορα στις απαιτήσεις της Ευρωπαϊκής Ένωσης. Επίσης, πρέπει να λάβουμε υπόψη τα συμφέροντα των χωρών αυτών, διότι αποτελούν μια σημαντική ομάδα που εξακολουθεί να χρησιμοποιεί παραδοσιακές πηγές ενέργειας. Για να αλλάξει αυτό απαιτείται χρόνος και οικονομικοί πόροι.
<SPEAKER ID="246" NAME="Viktor Uspaskich  " AFFILIATION="ALDE">
γραπτώς. - (LT) Υποστηρίζω την πρωτοβουλία της Ευρωπαϊκής Επιτροπής για τη χρησιμοποίηση τεχνολογιών της πληροφορίας και της επικοινωνίας (ΤΠΕ) προκειμένου να βελτιωθεί η ενεργειακή απόδοση της Ένωσης και να αυξηθεί η ανταγωνιστικότητα της ευρωπαϊκής βιομηχανίας. Σύμφωνα με τους υπολογισμούς που παρουσίασε η Ευρωπαϊκή Επιτροπή, η χρησιμοποίηση των ΤΠΕ είναι ένα εξαίρετο μέτρο που μας επιτρέπει να μειώσουμε την ενεργειακή κατανάλωση μειώνοντας ταυτόχρονα την ποσότητα των εκπομπών διοξειδίου του άνθρακα κατά 27%, πράγμα πολύ σημαντικό. Αυτό θα μείωνε επίσης τη ζημία που υφίσταται το περιβάλλον. Συμφωνώ απόλυτα με τη θέση του εισηγητή -και την υποστηρίζω- ότι η χρησιμοποίηση των ΤΠΕ θα δώσει ώθηση στην ευρωπαϊκή βιομηχανία και την αγορά νέων τεχνολογιών και αυτό θα συμβάλει στην αναζωογόνηση της αγοράς ή τη δημιουργία νέων θέσεων εργασίας. Θεωρώ αναγκαίο να ληφθούν όλα τα μέτρα αφενός για να αρχίσει η χρησιμοποίηση ΤΠΕ στα κράτη μέλη όπου δεν έχουν ακόμα εφαρμοστεί και αφετέρου για να βελτιωθεί όπου εφαρμόζονται ήδη. Ειδικότερα, θα ήθελα να υπογραμμίσω τη σημασία των ΤΠΕ στον σχεδιασμό μιας νέας ευρωπαϊκής πολιτικής μεταφορών. " εφοδιαστική είναι ένας σημαντικός παράγοντας για τον εξορθολογισμό των μεταφορών και τη μείωση των εκπομπών άνθρακα. Είναι σημαντικό να αναγνωρίσουμε την ανάγκη αύξησης των δημοσίων και ιδιωτικών επενδύσεων σε εργαλεία ΤΠΕ προκειμένου να αναπτυχθούν έξυπνες ενεργειακές υποδομές για τις μεταφορές. " χρήση έξυπνων συστημάτων μεταφοράς (ΕΣΜ), εφαρμοζόμενη στις οδικές μεταφορές και σε συνδυασμό με άλλους τρόπους μεταφοράς, μπορεί να συμβάλει στη μείωση της συμφόρησης και των βλαβερών για το περιβάλλον συνεπειών της. Ως μέλος της Επιτροπής Περιφερειακής Ανάπτυξης (REGI), θα ήθελα να υπογραμμίσω ότι πρέπει να ενθαρρύνουμε τα κράτη μέλη στη διάδοση ορθών πρακτικών και την αύξηση της ευαισθητοποίησης των τοπικών φορέων λήψης αποφάσεων για τα πλεονεκτήματα που μπορούν να προσφέρουν οι ΤΠΕ.
<SPEAKER ID="248" NAME="Alfredo Antoniozzi  " LANGUAGE="IT">
" Λευκή Βίβλος της Ευρωπαϊκής Επιτροπής για την προσαρμογή στην αλλαγή του κλίματος περιέχει πολλές ιδέες στις οποίες πρέπει να εστιαστούμε και τώρα και στο μέλλον προκειμένου να αναχαιτίσουμε την απειλή αυτή που συνδέεται με την αύξηση της θερμοκρασίας του πλανήτη.
<P>
Ως εκ τούτου, επικροτώ ιδιαίτερα το τμήμα της έκθεσης που δίνει έμφαση στη σημασία της ενσωμάτωσης της διάστασης της προσαρμογής σε όλες τις κοινοτικές πολιτικές, είτε αφορούν τη γεωργία είτε την αλιεία, είτε σχετίζονται με τη διαχείριση των δασών, με μια οριζόντια και διατομεακή προσέγγιση που μπορεί να εξασφαλίσει τη συνοχή των μέτρων που θα εφαρμόζονται από καιρό σε καιρό.
<SPEAKER ID="249" NAME="Sebastian Valentin Bodu  " LANGUAGE="RO">
" Ευρώπη περνά μια περίοδο κατά την οποία πρέπει να αναγνωρίσει ότι είναι επειγόντως απαραίτητο να ληφθούν μέτρα για τη μείωση του αντίκτυπου της ανθρώπινης δραστηριότητας στο κλίμα. " Λευκή Βίβλος για την αλλαγή του κλίματος είναι ένα βήμα προόδου προς την τυποποίηση των δράσεων που στοχεύουν στη μείωση των εκπομπών άνθρακα σε ευρωπαϊκό επίπεδο.
<P>
Ενόψει του φιλόδοξου στόχου της για μείωση των εκπομπών αερίων θερμοκηπίου κατά 20% μέχρι το 2020, η Ευρωπαϊκή Ένωση πρέπει να κινηθεί πολύ γρηγορότερα απ' ό,τι κινείται σήμερα. Τα κράτη μέλη, είτε νέα είτε παλιά, οφείλουν να καταβάλουν εντονότερες, ίσες προσπάθειες και να κατανοήσουν ότι η πρόληψη ή η θεραπεία μιας ασθένειας σε αρχικό στάδιο έχει μεγαλύτερο ποσοστό επιτυχίας από τη θεραπεία μιας χρόνιας κατάστασης.
<P>
Θα ήταν λυπηρό να καταλάβει η Ευρώπη πολύ αργά ότι η κλιματική αλλαγή μπορεί να πλήξει τη δυνατότητα να είναι βιώσιμη η γεωργία ως κύρια πηγή τροφίμων για τον πληθυσμό τόσο της Ευρώπης όσο και του υπόλοιπου κόσμου. Αντιμετωπίζουμε ήδη κάθε χρόνο ακραίες καιρικές συνθήκες, ξηρασία και πλημμύρες. Είναι δύσκολο να φανταστεί κανείς σήμερα πώς θα μπορούσαν τα πράγματα να είναι χειρότερα από αυτά. Ωστόσο, οι ειδικοί δεν είναι πολύ αισιόδοξοι. Αυτός είναι ο λόγος για τον οποίο οι ενέργειες που αποσκοπούν στον μετριασμό των επιπτώσεων της ανθρώπινης δραστηριότητας στο κλίμα είναι το κλειδί για να διατηρηθεί η ομαλότητα.
<SPEAKER ID="250" NAME="Maria da Graça Carvalho  " LANGUAGE="PT">
Επιδοκιμάζω την πρωτοβουλία της Ευρωπαϊκής Επιτροπής να παρουσιάσει ένα ευρύ πολιτικό πλαίσιο ευρωπαϊκής δράσης για την πολιτική προσαρμογής στην αλλαγή του κλίματος. Ωστόσο, τα μέτρα μετριασμού και προσαρμογής δεν πρέπει να είναι χωριστά. Θα ήθελα να υπογραμμίσω τη σημασία της οδηγίας για το σύστημα εμπορίας δικαιωμάτων εκπομπής (ETS) σύμφωνα με την οποία τα κράτη μέλη θα πρέπει να διαθέσουν κατ' ελάχιστον το 50% των εσόδων από το ETS για μέτρα τόσο μετριασμού όσο και προσαρμογής. Επίσης, πιστεύω ότι πρέπει να δοθεί προτεραιότητα σε πρόσθετα μέτρα για την προώθηση της κοινοτικής στρατηγικής που στοχεύει στην επίτευξη αύξησης της ενεργειακής απόδοσης κατά 20% έως το 2020, με την προοπτική να γίνει ο στόχος αυτός νομικά δεσμευτικός σε κοινοτικό επίπεδο. Από τα μέτρα προσαρμογής που παρουσιάστηκαν, θα ήθελα να δώσω έμφαση στην αλληλεγγύη μεταξύ των κρατών μελών της ΕΕ έναντι των ευρισκόμενων σε μειονεκτική θέση περιφερειών και των περιοχών που επηρεάζονται περισσότερο από την αλλαγή του κλίματος. Για να επιτευχθεί αυτή η αλληλεγγύη, είναι σημαντικό να εξετάσει η Επιτροπή την αύξηση των δημοσίων κονδυλίων που προορίζονται για τη διεθνή συνεργασία στο προσεχές 8ο πρόγραμμα πλαίσιο για την έρευνα και την ανάπτυξη προκειμένου να ενισχύσει την καταπολέμηση της αλλαγής του κλίματος. Θα ήθελα επίσης να τονίσω τη σημασία του ρόλου της έρευνας και της τεχνολογίας στη δημιουργία μιας κοινωνίας χαμηλού διοξειδίου του άνθρακα, ενόψει της πρόσφατης ανακοίνωσης της Επιτροπής για το στρατηγικό σχέδιο ενεργειακής τεχνολογίας, και της λογικής της παρέμβασης μεταξύ του δημόσιου και του ιδιωτικού τομέα, καθώς και μεταξύ κοινοτικής, εθνικής και περιφερειακής χρηματοδότησης.
<SPEAKER ID="955" NAME="Proinsias De Rossa  " AFFILIATION="S&amp;D">
γραπτώς. - (EN) Ψήφισα υπέρ αυτού του ψηφίσματος που επιδοκιμάζει τη Λευκή Βίβλο της Επιτροπής για μια κοινοτική στρατηγική για την προσαρμογή στην αλλαγή του κλίματος και προτείνει μια σειρά μέτρων που αφορούν διάφορους τομείς της πολιτικής. Ακόμη και αν επιτύχουμε να διατηρήσουμε την αύξηση της θερμοκρασίας του πλανήτη σε ασφαλή επίπεδα, η αλλαγή του κλίματος συνεπάγεται αναπόφευκτες επιπτώσεις που απαιτούν προσπάθειες προσαρμογής. " θωράκιση έναντι της αλλαγής του κλίματος και η προσαρμογή πρέπει να ενταχθούν σε όλους τους τομείς της πολιτικής και ιδίως εκείνους που αφορούν το νερό, το έδαφος, τη γεωργία και την αλιεία, και τις παράκτιες περιοχές. Κινδυνεύει η βιοποικιλότητα, όμως είναι επίσης αναγκαίο να εξασφαλισθεί ότι ο αστικός σχεδιασμός, ο σχεδιασμός των μεταφορών και των υποδομών θα λαμβάνει υπόψη την αλλαγή του κλίματος. Οι δομές πολιτικής προστασίας πρέπει να δώσουν προτεραιότητα στην ετοιμότητα για πλημμύρες και ξηρασίες. Είναι σημαντικό να μην ξεχνάμε τις κοινωνικές επιπτώσεις αυτής της πρόκλησης ούτε και τις επιπτώσεις της για τη δημόσια υγεία. Μπορεί να έχει σοβαρές επιπτώσεις στην υγεία του αναπνευστικού συστήματος και να αυξήσει τα περιστατικά νόσων που μεταδίδονται μέσω φορέων. Οι κοινότητες που αντιμετωπίζουν τις μεγαλύτερες δυσχέρειες, τα φτωχά παιδιά και οι ηλικιωμένοι συγκαταλέγονται στις πιο ευάλωτες ομάδες στους κινδύνους για την υγεία εξαιτίας της αλλαγής του κλίματος. Τα έσοδα από το σύστημα εμπορίας δικαιωμάτων εκπομπών πρέπει να συνεισφέρουν στις προσπάθειες προσαρμογής και ο κοινοτικός προϋπολογισμός πρέπει να αντικατοπτρίζει τον επείγοντα χαρακτήρα της αντιμετώπισης τέτοιων προκλήσεων.
<SPEAKER ID="251" NAME="Edite Estrela  " LANGUAGE="PT">
Ψήφισα υπέρ της έκθεσης για τη Λευκή Βίβλο της Επιτροπής: "" προσαρμογή στην αλλαγή του κλίματος: προς ένα ευρωπαϊκό πλαίσιο δράσης". Απαιτούνται μέτρα προσαρμογής για να αντιμετωπιστούν οι προκλήσεις που οφείλονται στην αλλαγή του κλίματος. Θεωρώ ότι η προσαρμογή στην κλιματική αλλαγή είναι αναγκαία και θα μας επιτρέψει να βελτιώσουμε τα σημερινά συστήματα διαχείρισης καταστάσεων έκτακτης ανάγκης, η δε διαχείριση θα μπορούσε να είναι αποτελεσματικότερη με τον συνδυασμό δορυφορικής και επίγειας παρατήρησης.
<SPEAKER ID="252" NAME="Diogo Feio  " LANGUAGE="PT">
Όπως είπα χθες αναφορικά με την ψηφοφορία για την έκθεση Le Foll σχετικά με τη γεωργία της ΕΕ και την κλιματική αλλαγή, οι περιβαλλοντικές ανησυχίες, μολονότι είναι δικαιολογημένες και αναγκαίες, πρέπει να σταθμίζονται δεόντως σε σχέση με την αντίκτυπο των προτάσεων όσον αφορά τη βιωσιμότητα και την παραγωγικότητα της γεωργίας. Το ίδιο ισχύει για όλους τους τομείς δραστηριότητας, και έτσι είναι ουσιαστικό να δημιουργήσει η ΕΕ μια στρατηγική για την αντιμετώπιση της κλιματικής αλλαγής αναλαμβάνοντας σοβαρή δέσμευση για τη βιώσιμη ανάπτυξη και επιδιώκοντας να μειώσει τις εκπομπές άνθρακα χωρίς, ωστόσο, να διακυβεύει έτσι τις παραγωγικές της δραστηριότητες - και ιδίως τη βιομηχανία. Κάθε πολιτική για την κλιματική αλλαγή πρέπει -ιδίως ενόψει μιας οικονομικής και χρηματοπιστωτικής κρίσης- να επιδιώκει την οικονομική αποδοτικότητα και τη βιωσιμότητα, θέτοντας την καινοτομία και την έρευνα στην υπηρεσία νέων τεχνικών και λύσεων που θα είναι πιο φιλικές για το περιβάλλον και εξίσου αποδοτικές και ανταγωνιστικές. Πρέπει να εστιάζεται σε καθαρές πηγές ενέργειας, στην αποτελεσματικότερη χρησιμοποίηση των φυσικών πόρων και σε εντατικές επενδύσεις στην έρευνα και σε πιο φιλικές για το περιβάλλον τεχνολογίες. Αυτό θα καταστήσει δυνατή τη διατήρηση της ευρωπαϊκής ανταγωνιστικότητας και θα επιτρέψει τη δημιουργία περισσότερων θέσεων εργασίας μέσα σε ένα πλαίσιο βιώσιμης ανάπτυξης.
<SPEAKER ID="954" NAME="José Manuel Fernandes  " LANGUAGE="PT">
" ΕΕ πρέπει να διατηρήσει και να ενισχύσει τον ηγετικό της ρόλο στη διεθνή καταπολέμηση της κλιματικής αλλαγής. " επιστημονική έρευνα στον τομέα αυτόν είναι ουσιαστική αν θέλουμε να ακολουθήσουμε έναν σωστό και ασφαλή δρόμο είτε για την καταπολέμηση της αλλαγής του κλίματος είτε για την προσαρμογή σε αυτήν. Το ζήτημα της προσαρμογής είναι οριζόντιο και αφορά διάφορες τομεακές πολιτικές. Πρέπει να υπάρχει μεγαλύτερος πολιτικός συντονισμός από την πλευρά των κρατών μελών στους τομείς αυτούς. Συνηγορώ πράγματι υπέρ του να καταστεί υποχρεωτικό να εκπονούνται τα εθνικά σχέδια προσαρμογής βάσει ενός κοινού ευρωπαϊκού πλαισίου. Πιστεύω ότι πρέπει να έχουμε κοινές ευρωπαϊκές πολιτικές σε τομείς όπως, για παράδειγμα, το νερό, η ενέργεια και τα δάση. Για παράδειγμα, επαναλαμβάνω ότι χρειάζεται ένας ευρωπαϊκός χάρτης κινδύνων για τα παράκτια σύνορα. " ανάλυση των κινδύνων που συνιστά η κλιματική αλλαγή για τις πιο ευάλωτες περιφέρειες της Ευρώπης είναι επειγόντως απαραίτητη. Επίσης, πιστεύω ότι πρέπει να υπάρχουν ευρωπαϊκοί στόχοι για την αποτελεσματικότητα των δημοσίων συστημάτων ύδρευσης. Ακόμα, υπογραμμίζω ότι τα φυσικά οικοσυστήματα είναι οι σημαντικότερες δεξαμενές άνθρακα του πλανήτη, που δεσμεύουν το 50% των παγκόσμιων ετήσιων εκπομπών αερίων θερμοκηπίου και συνεισφέρουν και στον μετριασμό των επιπτώσεων και στην προσαρμογή.
<SPEAKER ID="953" NAME="Bruno Gollnisch  " LANGUAGE="FR">
" έκθεση αυτή συμφωνεί με την πεποίθηση ότι η αλλαγή του κλίματος είναι παγκόσμια, καταστροφική και αναπόφευκτα ανθρωπογενής. Ωστόσο, είναι υπερβολική, ακριβώς όπως και αυτή η πεποίθηση, που σήμερα είναι σχεδόν θρησκευτική και δεν υπόκειται πλέον σε αμφισβήτηση. Όπως κάθε τι το υπερβολικό, είναι γελοία. Έτσι, χωρίς να περιμένουμε καν οποιαδήποτε επιστημονική αξιολόγηση, θα πρέπει να εφαρμοστεί μια απόλυτη αρχή προφύλαξης για την αντιμετώπιση των χειρότερων δυνατών σεναρίων αναφορικά με τον πιθανό αντίκτυπο της λεγόμενης υπερθέρμανσης του πλανήτη στα οικοσυστήματα, αλλά και στις κατοικημένες περιοχές, τις βιομηχανικές εγκαταστάσεις κλπ. Αναφέρω παρεμπιπτόντως ότι μια τέτοια σύνεση σπάνια εφαρμόζεται για άλλα μέτρα που συνδέονται με το περιβάλλον και την ανθρώπινη υγεία, όπως για παράδειγμα οι ΓΤΟ. Επί τη βάσει πραγματικών ή φανταστικών κινδύνων, που εκτείνονται από ασθένειες που πιθανόν να συνδέονται με την υπερθέρμανση του πλανήτη και δασικές πυρκαγιές που φημολογείται ότι οφείλονται αποκλειστικά και μόνο στο φαινόμενο αυτό, μέχρι τις πλημμύρες και την υπερθέρμανση κεντρικών σταθμών παραγωγής ενέργειας, μας συνιστάται να δεχτούμε την παρέμβαση της Επιτροπής και των ευρωπαϊκών πολιτικών σε όλους απολύτως τους τομείς, έως και στη χρήση της παραμικρής έκτασης γης. Είναι κρίμα που θυσιάστηκαν τόσο πολλά δέντρα, αποδεδειγμένες δεξαμενές άνθρακα, για την εκτύπωση αυτού του κειμένου. Όπως είπε ο ποιητής: "Για σταμάτα μια στιγμή, ξυλοκόπε!"
<SPEAKER ID="253" NAME="Jarosław Kalinowski  " LANGUAGE="PL">
" αναπόφευκτη αλλαγή του κλίματος εξαναγκάζει την κοινωνία και την οικονομία της Ευρωπαϊκής Ένωσης να προσαρμοστούν σε μια νέα πραγματικότητα. Θεωρώ ότι απαιτείται μια πολιτική προσαρμογής που θα είναι ανάλογη με τον χαρακτήρα και το είδος των αλλαγών που σημειώνονται και θα πρέπει επίσης να περιλαμβάνει μια στρατηγική για την προστασία των περιοχών που κινδυνεύουν περισσότερο. Συμφωνώ απόλυτα με τον εισηγητή και πιστεύω ότι για να συντονιστούν καλύτερα τα μέτρα αυτά, είναι εξαιρετικά σημαντικό να εφαρμοστεί ένα σύστημα ανταλλαγής πληροφοριών και παρακολούθησης σε διεθνές, αλλά και σε περιφερειακό και τοπικό επίπεδο. Χαίρομαι πρωτίστως για την έμφαση στον σημαντικό ρόλο της κοινής γεωργικής πολιτικής, που διαδραματίζει καίριο ρόλο στη διαδικασία προσαρμογής στην αλλαγή του κλίματος ως φύλακας των οικοσυστημάτων και της βιολογικής ποικιλομορφίας. Ως εκ τούτου, θεωρώ πολύ σημαντικά τα σχέδια που προλαμβάνουν ή μετριάζουν τις συνέπειες που έχουν οι ξηρασίες και οι πλημμύρες υποστηρίζοντας τους αγρότες, οι οποίοι εργάζονται υπό δύσκολες συνθήκες.
<SPEAKER ID="952" NAME="Alfredo Pallone  " LANGUAGE="IT">
Υπερψήφισα στο σύνολό της την πρόταση ψηφίσματος για τη Λευκή Βίβλο της Επιτροπής με θέμα "" προσαρμογή στην αλλαγή του κλίματος: προς ένα ευρωπαϊκό πλαίσιο δράσης" διότι πιστεύω ότι έχει ιδιαίτερο ενδιαφέρον για την Ευρώπη γενικά και για την Ιταλία ειδικότερα, εξαιτίας των γεωκλιματικών της χαρακτηριστικών. Υπάρχουν πράγματι προφανείς δυσκολίες στη διαχείριση των υδρολογικών πόρων της Ιταλίας, όπως καθίσταται φανερό όχι μόνο από τις συχνές ξηρασίες στον Νότο κατά τους καλοκαιρινούς μήνες, αλλά και από ορισμένα περιστατικά πλημμυρών όπως εκείνο που σημειώθηκε τον Δεκέμβριο στον ποταμό Serchio στην Τοσκάνη. Στην Ιταλία έχουμε επίσης το φοβερό πρόβλημα των καλοκαιρινών πυρκαγιών, και αυτός είναι ο λόγος για τον οποίο είναι απολύτως κρίσιμο να βελτιωθούν οι συνθήκες όσον αφορά την ασφάλεια. Μολονότι το σχέδιο της Λευκής Βίβλου είναι προς το παρόν μόνο ένα αρχικό πλαίσιο αναφοράς, θεωρώ ότι αποτελεί οπωσδήποτε μια σημαντική συμβολή ειδικά όσον αφορά τη διαχείριση καταστάσεων έκτακτης ανάγκης. Ταυτόχρονα, σκιαγραφεί μια γενική στρατηγική προσέγγιση για την αύξηση της αντοχής της ΕΕ στις επιπτώσεις της αλλαγής του κλίματος.
<SPEAKER ID="254" NAME="Andres Perello Rodriguez  " LANGUAGE="ES">
Μεγάλο μέρος του Σώματος, όπως η ισπανική αντιπροσωπεία της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, εξέφρασε επίσημα την αντίθεσή του στην παράγραφο 41 του παρόντος ψηφίσματος που ζητεί να εφαρμοστεί η αρχή της επικουρικότητας στην πολιτική για το έδαφος. Αναγνωρίζουμε όλοι τη διαφοροποίηση που υπάρχει μεταξύ των διαφόρων περιφερειών της Ένωσης, όμως ακριβώς γι' αυτόν τον λόγο, όπως αναφέρει το ψήφισμα, η Νότια Ευρώπη υποφέρει πολύ περισσότερο από την πίεση της κλιματικής αλλαγής και χρειάζεται την Ευρώπη και τις κοινές πολιτικές της. Είναι θέμα αλληλεγγύης από την οποία θα ωφελείτο συνολικά η ΕΕ. Ως εκ τούτου, λυπόμαστε βαθύτατα για την εξαφάνιση της πρώτης πρότασης του κειμένου όπου ο κ. Prodi ζητούσε να αρθούν τα εμπόδια που δημιουργεί το Συμβούλιο στην οδηγία για τα εδάφη. Είναι αποφασιστικής σημασίας να δρομολογήσουμε αυτό το νομοθετικό μέσον, το οποίο είναι απαραίτητο για την προσαρμογή και ειδικότερα για την αντιμετώπιση του κινδύνου της υποβάθμισης και της απερήμωσης. Είναι αλήθεια ότι ο κίνδυνος αυτός είναι πιο ορατός στη Νότια Ευρώπη, ας μην ξεχνάμε όμως ότι η κλιματική αλλαγή πλήττει όλους τους περιβαλλοντικούς πόρους της Ευρώπης. Εκείνοι στους οποίους απευθύνεται το παρόν ψήφισμα θα πρέπει να γνωρίζουν ότι μεγάλο μέρος του Κοινοβουλίου εξακολουθεί να ζητεί μια υποστηρικτική και κοινή πολιτική.
<SPEAKER ID="255" NAME="Raül Romeva i Rueda  " AFFILIATION="Verts/ALE">
γραπτώς. - (EN) Εμείς οι Πράσινοι ψηφίσαμε υπέρ αυτής της έκθεσης. Το καλό νέο είναι ότι καταψηφίστηκε η τροπολογία που αφαιρούσε την εστίαση στην πυρηνική ασφάλεια.
<SPEAKER ID="951" NAME="Czesław Adam Siekierski  " LANGUAGE="PL">
Τα αποτελέσματα του έργου των επιστημόνων δείχνουν ότι οι συνέπειες της κλιματικής αλλαγής θα έχουν αυξανόμενη επίδραση στο φυσικό περιβάλλον και την οικονομία, καθώς και στην καθημερινή μας ζωή. Ως εκ τούτου, η ανάληψη δράσης με σκοπό την προσαρμογή στις σημερινές και τις μελλοντικές συνέπειες της κλιματικής αλλαγής είναι μια σοβαρή πρόκληση για την κοινωνία σε ολόκληρο τον κόσμο. Οι αποφάσεις σχετικά με τους καλύτερους τρόπους προσαρμογής στην αλλαγή του κλίματος πρέπει να βασίζονται σε αξιόπιστες επιστημονικές και οικονομικές αναλύσεις, δεν έχουν όμως όλες οι περιφέρειες πρόσβαση σε πληροφορίες ενδεδειγμένης ποιότητας. Ως εκ τούτου, η ιδέα της δημιουργίας μιας πλατφόρμας για την παρακολούθηση της αλλαγής του κλίματος φαίνεται καλή. " πλατφόρμα θα ήταν χρήσιμη για την ανταλλαγή πληροφοριών, εμπειριών και βέλτιστων πρακτικών σε ευρωπαϊκό, περιφερειακό και τοπικό επίπεδο. Δεν είμαι όμως βέβαιος μήπως η ΕΕ, αναλαμβάνοντας τον ρόλο του ηγέτη στον διεθνή αγώνα κατά της υπερθέρμανσης πλανήτη, όπως συνιστάται σε αυτό το έγγραφο, επιχειρεί να αναλάβει υπερβολικές ευθύνες για παγκόσμια ζητήματα. Μου φαίνεται ότι όταν αντιμετωπίζουμε προκλήσεις όπως η οικονομική κρίση και η ανάγκη δημιουργίας ανάπτυξης, δεν θα πρέπει να αντιμετωπίζουμε ως προτεραιότητα τις δαπάνες για την καταπολέμηση της υπερθέρμανσης του πλανήτη. Ανεξαρτήτως των μέτρων που θα εφαρμοσθούν για την προσαρμογή στην αλλαγή του κλίματος, πρέπει να έχουμε επίσης κατά νου ότι ορισμένες χώρες θα επιβαρυνθούν με εξαιρετικά μεγάλες δαπάνες για την εφαρμογή της πολιτικής προσαρμογής, και αν τις αφήσουμε χωρίς καμία οικονομική υποστήριξη, αυτό μπορεί να έχει ως αποτέλεσμα την αύξηση των αναπτυξιακών διαφορών μεταξύ διαφόρων κρατών μελών.
<SPEAKER ID="256" NAME="Dominique Vlasto  " LANGUAGE="FR">
Στην έκθεσή μου στην Επιτροπή Μεταφορών και Τουρισμού είχα εκφράσει τη λύπη μου για το γεγονός ότι δεν ελήφθη υπόψη ο τομέας των μεταφορών στην ευρωπαϊκή στρατηγική προσαρμογής στην αλλαγή του κλίματος, καθώς έχει μεγάλη οικονομική σημασία και είναι μια από τις κύριες πηγές εκπομπών CO2. Ως εκ τούτου, επιδοκιμάζω το γεγονός ότι η παρούσα έκθεση θέτει και πάλι τις μεταφορές στο επίκεντρο του προβλήματος αυτού. Πρέπει να καταβάλουμε ουσιαστικές προσπάθειες για να βοηθήσουμε επιτυχώς τις επιχειρήσεις και τους χρήστες να προσαρμοστούν στην αλλαγή του κλίματος. " επιτυχία της πολιτικής μας εξαρτάται από την κινητοποίηση επαρκών και καινοτόμων μεθόδων χρηματοδότησης προκειμένου να περιοριστεί κατά το δυνατόν ο αντίκτυπος στους ανθρώπους, στην οικολογική ισορροπία και τις οικονομικές δραστηριότητες. Επιπλέον, η στρατηγική μας πρέπει να λαμβάνει υπόψη γεωγραφικά ευαίσθητες περιοχές όπως οι παράκτιες, θαλάσσιες και ορεινές περιοχές, οι οποίες είναι ιδιαίτερα ευάλωτες και θα υποστούν τις συνέπειες της κλιματικής αλλαγής αν δεν μπορέσουμε να λάβουμε τα κατάλληλα μέτρα προστασίας. Το Κοινοβούλιό μας πρέπει να εγκρίνει επειγόντως αποτελεσματικούς μηχανισμούς προσαρμογής για τον τομέα των μεταφορών, ο οποίος δεν πρέπει να συνεχίσει να είναι απλά το αίτιο του προβλήματος, αλλά πρέπει να γίνει μια λύση στο πλαίσιο της καταπολέμησης της κλιματικής αλλαγής.
<SPEAKER ID="258" NAME="Ryszard Czarnecki  " AFFILIATION="ECR">
γραπτώς. - (ΕΝ) " σχέση κόστους/κέρδους, η αποτελεσματική διαχείριση και η εξάλειψη της απάτης είναι για την Ομάδα ECR βασικές προτεραιότητες για τον κοινοτικό προϋπολογισμό. Ως εκ τούτου, υποστηρίζουμε την ουσία της έκθεσης Cozzolino και τα περισσότερα από τα συμπεράσματά της.
<P>
Ωστόσο, η Ομάδα ECR δεν μπορεί να υποστηρίξει την έννοια μιας Ευρωπαϊκής Εισαγγελικής Αρχής. Μια τέτοια αρχή κινδυνεύει να αποτελέσει ένα επικίνδυνο πρώτο βήμα προς μια ευρωπαϊκή αρμοδιότητα για πτυχές της ποινικής νομοθεσίας και η εστίαση στη δημιουργία της συνιστά απόσπαση της προσοχής από το να κάνουμε τα υφιστάμενα συστήματα και όργανα να λειτουργούν αποτελεσματικά.
<P>
Επειδή απορρίφθηκε η τροπολογία της Ομάδας ECR για διαγραφή της παραγράφου που υποστηρίζει την πορεία προς τη δημιουργία μιας Ευρωπαϊκής Εισαγγελικής Αρχής, η Ομάδα ECR απείχε από την τελική ψηφοφορία.
<SPEAKER ID="259" NAME="Diogo Feio  " LANGUAGE="PT">
Μολονότι θεωρώ, όπως ο εισηγητής, θετικό το γεγονός ότι το ποσόν των οικονομικών παρατυπιών που κοινοποιήθηκαν στην Επιτροπή από τα κράτη μέλη μειώθηκε από 1.024 εκατομμύρια ευρώ το 2007 σε 783,2 εκατομμύρια ευρώ το 2008, πιστεύω ότι ο στόχος θα είναι να επιτευχθεί επίπεδο οικονομικών παρατυπιών 0 εκατομμυρίων ευρώ ετησίως. Προκειμένου να επιτευχθεί αυτό, θεωρώ ουσιαστική την έγκριση μέτρων που θα θεσπίσουν μεγαλύτερη διαφάνεια στην καταπολέμηση της φορολογικής απάτης -ιδίως ως προς τον ΦΠΑ- και όλα τα οικονομικά εγκλήματα· μεγαλύτερη συνεργασία μεταξύ κυβερνήσεων στην περίπτωση διασυνοριακής απάτης· βελτιώσεις στην ποιότητα των δεδομένων και διαρκή ενημέρωση των εθνικών βάσεων δεδομένων, καθώς και γρήγορες αντιδράσεις των κυβερνήσεων σε αιτήματα για πληροφορίες. Επίσης, πρέπει να υπάρχει καλύτερη διαχείριση και έλεγχος εφαρμογής για τα ταμεία συνοχής και πρέπει να προβλεφθεί η επιβολή κυρώσεων σε κράτη μέλη που δεν κάνουν καλή χρήση των ταμείων αυτών. Θα ήθελα να υπογραμμίσω επίσης την ουσιαστική συμβολή της Ευρωπαϊκής Υπηρεσίας Καταπολέμησης της Απάτης στη μείωση αυτών των αριθμών.
<SPEAKER ID="950" NAME="José Manuel Fernandes  " LANGUAGE="PT">
" ετήσια έκθεση του 2008 σχετικά με την προστασία των οικονομικών συμφερόντων των Κοινοτήτων αναφέρει ότι οι δημοσιονομικές επιπτώσεις των παρατυπιών, στον βαθμό στον οποίον έχουν επιβεβαιωθεί, μειώθηκαν από 1.024 εκατομμύρια ευρώ το 2007 σε 783,2 εκατομμύρια ευρώ το 2008, η δε μείωση αφορά όλους τους τομείς δαπανών, εξαιρουμένων των άμεσων δαπανών και των προενταξιακών ταμείων. Θα ήθελα να υπογραμμίσω ιδιαίτερα την ανάγκη να συμπεριληφθούν πληροφορίες για τις παρατυπίες, οι οποίες θα καταστήσουν σαφή την αναλογία του συνόλου των πόρων όπου παρουσιάστηκαν σφάλματα και υπόνοια για περιπτώσεις απάτης. " καταπολέμηση της απάτης και της διαφθοράς συνιστά σημαντικό καθήκον των ευρωπαϊκών θεσμικών οργάνων και όλων των κρατών μελών, τα οποία πρέπει να παράσχουν τους απαραίτητους πόρους για την αποτελεσματική καταστολή αυτών των φαινομένων με σκοπό την προστασία των οικονομικών συμφερόντων της Ένωσης και των φορολογουμένων πολιτών της.
<SPEAKER ID="949" NAME="Nuno Melo  " LANGUAGE="PT">
Αυτή την περίοδο της οικονομικής και χρηματοπιστωτικής κρίσης δεν μπορεί να σπαταληθεί ούτε ένα ευρώ από τον κοινοτικό προϋπολογισμό, και αυτό ισχύει ακόμα περισσότερο όταν μια τέτοια σπατάλη είναι αποτέλεσμα απάτης που οδηγεί στην καταβολή κοινοτικών πόρων με μη ενδεδειγμένο τρόπο. Με την πάροδο του χρόνου διαπιστώσαμε σημαντική μείωση των παρατυπιών. Παρ' όλα αυτά, δεν μπορούμε να είμαστε ικανοποιημένοι με τη μείωση αυτών των παρατυπιών σε οριακά ποσά ή σχεδόν στο μηδέν. " ΕΕ πρέπει να υιοθετήσει μηχανισμούς δημοσιονομικού ελέγχου που θα είναι αποτελεσματικοί όσον αφορά την έγκαιρη πρόληψη και ανακάλυψη της απάτης, προκειμένου να διατίθενται δημόσιοι πόροι μόνο όταν πρόκειται πραγματικά να χρησιμοποιηθούν σωστά, ανεξάρτητα από την αποτελεσματική τιμωρία εκείνων που παραβιάζουν τους κανόνες επιχειρώντας να οικειοποιηθούν τέτοιους πόρους, οι οποίοι είναι εκ φύσεως λιγοστοί.
<SPEAKER ID="948" NAME="Franz Obermayr  " AFFILIATION="NI">
γραπτώς. - (DE) Για μένα, η καταπολέμηση της απάτης είναι πολύ σημαντικό μέλημα, ιδίως αναφορικά με το Ταμείο Περιφερειακής Ανάπτυξης και τα προενταξιακά ταμεία. Ωστόσο, τα προτεινόμενα μέτρα καταπολέμησης της απάτης είναι υπερβολικά συγκεντρωτικά. Ως εκ τούτου, απείχα της ψηφοφορίας.
<SPEAKER ID="260" NAME="Aldo Patriciello  " LANGUAGE="IT">
Χαίρομαι διότι οι δημοσιονομικές επιπτώσεις των παρατυπιών, στον βαθμό στον οποίον έχουν επιβεβαιωθεί, μειώθηκαν από 1.024 εκατομμύρια ευρώ το 2007 σε 783,2 εκατομμύρια ευρώ το 2008 (η μείωση αφορά όλους τους τομείς δαπανών, εξαιρουμένων των άμεσων δαπανών και των προενταξιακών ταμείων). Υποστηρίζω πλήρως το έργο της Επιτροπής και θα ήθελα να υπογραμμίσω ότι η καταπολέμηση της απάτης και της διαφθοράς είναι σαφές καθήκον των ευρωπαϊκών θεσμικών οργάνων και όλων των κρατών μελών.
<P>
Δεδομένης της ιδιαίτερης οικονομικής κατάστασης που μαστίζει ολόκληρη την Ευρώπη, συμφωνώ ότι είναι ανάγκη να διαφυλαχθούν τα οικονομικά συμφέροντα της Ένωσης και να καταπολεμηθεί το οργανωμένο έγκλημα που, σύμφωνα με εθνικούς δείκτες, αυξάνει την ικανότητά του για συμπαιγνία εντός των θεσμικών οργάνων, συγκεκριμένα μέσω της απάτης σε βάρος του κοινοτικού προϋπολογισμού.
<P>
Ως εκ τούτου, θεωρώ καίριο να τεθεί σε εφαρμογή αποτελεσματική νομοθεσία για την βελτίωση της διοικητικής συνεργασίας στον τομέα της καταπολέμησης ζημιογόνων φορολογικών πρακτικών και να εξασφαλισθεί η ομαλή λειτουργία της εσωτερικής αγοράς. Με αυτό το πνεύμα υποστηρίζω την πρόταση οδηγίας του Συμβουλίου σχετικά με την διοικητική συνεργασία στον τομέα της φορολογίας, υπογραμμίζοντας παράλληλα ότι είναι σημαντικό να αυξηθεί η ευθύνη των κρατών μελών, αρχής γενομένης από την ποιότητα των πληροφοριών που καταχωρούνται στις βάσεις δεδομένων.
<SPEAKER ID="261" NAME="Raül Romeva i Rueda  " AFFILIATION="Verts/ALE">
γραπτώς. - (EN) Στην τελική ψηφοφορία ψήφισα υπέρ. " τροπολογία της Ομάδας ECR, την οποία καταψήφισα, απορρίφθηκε.
<SPEAKER ID="947" NAME="Czesław Adam Siekierski  " LANGUAGE="PL">
Είναι αξιοσημείωτο το γεγονός ότι το 2008 υπήρξε σημαντική μείωση των παρατυπιών σε σύγκριση με το προηγούμενο έτος. " μεγαλύτερη βελτίωση σημειώθηκε στον τομέα των γεωργικών δαπανών. " έκθεση δείχνει ότι το εκτιμώμενο ποσόν των παρατυπιών μειώθηκε κατά 34%. Ωστόσο, η μεγαλύτερη αύξηση σημειώθηκε στον τομέα των προενταξιακών ταμείων, όπου τα αχρεωστήτως καταβληθέντα ποσά αυξήθηκαν κατά 90,6%, πρέπει όμως να υπενθυμίσουμε ότι τα κράτη αυτά δεν είναι κράτη μέλη και δεν έχουν πείρα. Παρά τη βελτίωση αυτή της κατάστασης το 2008, μέρος των δημοσιονομικών πόρων της ΕΕ εξακολουθεί να δαπανάται εσφαλμένα. Σε κάποιο βαθμό, αυτό οφείλεται στην έλλειψη αποτελεσματικών μηχανισμών ελέγχου και εποπτείας. " Ευρωπαϊκή Υπηρεσία Καταπολέμησης της Απάτης (OLAF), που υπάρχει από το 1999, είχε πολλές επιτυχίες στην καταπολέμηση της υπεξαίρεσης. Ωστόσο, είναι σημαντικό να εξασφαλιστεί η πλήρης λειτουργική ανεξαρτησία της. Υποστηρίζω την πρόταση του εισηγητή να δοθεί στην OLAF η δυνατότητα να αξιοποιεί περισσότερο τους εσωτερικούς ελέγχους που διεξάγονται από την Επιτροπή και να μην επαφίεται μόνο στις πληροφορίες των υπαλλήλων ή των κρατών μελών. Ποιος θα πρέπει να είναι ο ρόλος των κρατών μελών και των συστημάτων εποπτείας και ελέγχου τους; " καταπολέμηση της απάτης σε ευρωπαϊκά έργα πρέπει να αποτελεί προτεραιότητα για μας. " εντιμότητα και η υπευθυνότητα ως προς τη δαπάνη των περιορισμένων μέσων του κοινοτικού προϋπολογισμού θα μας επιτρέψει να εξοικονομήσουμε πόρους, οι οποίοι μπορούν στη συνέχεια να χρησιμοποιηθούν για την αντιμετώπιση των συνεπειών της ύφεσης. Δεν πρέπει να ξεχνάμε ότι οι πόροι του κοινοτικού προϋπολογισμού ανήκουν σε όλους εμάς - στους φορολογουμένους. Επομένως, πρέπει να εξασφαλίσουμε ότι δαπανώνται με τον πλέον αποτελεσματικό τρόπο.
<SPEAKER ID="262" NAME="Viktor Uspaskich  " AFFILIATION="ALDE">
γραπτώς. - (LT) Θα ήθελα να υπογραμμίσω ότι η καταπολέμηση της απάτης και της διαφθοράς είναι σημαντικό καθήκον των ευρωπαϊκών θεσμικών οργάνων και όλων των κρατών μελών. Ωστόσο, θα ήθελα να επιστήσω την προσοχή ιδίως στο γεγονός ότι σε ορισμένες χώρες η διαφθορά στην κατανομή των πόρων της Ευρωπαϊκής Ένωσης συνδέεται άμεσα με την απαξίωση πολιτικών που σημειώνεται στις εν λόγω χώρες. Στις χώρες αυτές σχηματίζονται ξεχωριστές πολιτικές και οικονομικές φατρίες που έχουν ως στόχο τον έλεγχο της κατανομής πόρων της Ευρωπαϊκής Ένωσης. Ως εκ τούτου, το Ευρωπαϊκό Κοινοβούλιο, η Ευρωπαϊκή Επιτροπή και άλλα σημαντικά θεσμικά όργανα της Ευρωπαϊκής Ένωσης πρέπει να επιστήσουν την προσοχή στη διάκριση και την απαξίωση πολιτικών, πολιτικών οργανώσεων, πολιτικών αντιπάλων και ηγετών της αντιπολίτευσης σε εθνικό επίπεδο. " Ευρωπαϊκή Ένωση που ενισχύει τη δημοκρατία πρέπει πρώτα να εξασφαλίσει ότι τα κόμματα της αντιπολίτευσης στα κράτη μέλη της έχουν τη δυνατότητα να λειτουργούν και να εκφράζονται ελεύθερα και να ελέγχουν τις ενέργειες για την πρόληψη της διαφθοράς. Θα ήθελα επίσης να επιστήσω την προσοχή στο γεγονός ότι τα χρήματα της Ευρωπαϊκής Ένωσης θα πρέπει να χρησιμοποιούνται για τη βελτίωση της υποδομής των κρατών μελών, για την εκπαίδευση των πολιτών και άλλα παρόμοια. " επένδυση ευρωπαϊκού χρήματος μόνο σε υποδομές θα ωφελούσε και τη χώρα και το εμπόριό της. Δεν θα υπήρχαν πλέον "φτωχοί" επιχειρηματίες που ζητούν ενίσχυση, αλλά δεν τη λαμβάνουν. Επιπλέον, με τον τρόπο αυτόν δεν θα χρειαζόταν να ελέγχουμε την κατανομή των πόρων της Ευρωπαϊκής Ένωσης σε χιλιάδες παράγοντες, δηλαδή δικαιούχους, πράγμα που σημαίνει ότι θα εξαφανίζονταν και χιλιάδες περιπτώσεις υπεξαίρεσης. Ως εκ τούτου, πρέπει να δοθεί μεγάλη προσοχή στη δημόσια χρήση αυτών των χρημάτων.
<SPEAKER ID="264" NAME="Alfredo Antoniozzi  " LANGUAGE="IT">
Θα ήθελα να εκμεταλλευτώ αυτή τη σημαντική ευκαιρία για να σχολιάσω την ψηφοφορία για την ετήσια έκθεση της Ευρωπαϊκής Τράπεζας Επενδύσεων με έδρα το Λουξεμβούργο προκειμένου να εμμείνω, όπως έκανα ήδη σε ορισμένες ερωτήσεις, στη σημασία της αύξησης του προϋπολογισμού για τους χρηματοδοτικούς μηχανισμούς της ΕΤΕπ για την ενίσχυση των σχεδίων ανάπτυξης και ανανέωσης των αστικών κέντρων.
<P>
Οι μηχανισμοί που υπάρχουν σήμερα, όπως το ταμείο JESSICA, είναι από τα λίγα μέσα χρηματοοικονομικής τεχνικής που μπορεί να χρησιμοποιήσει μια περιφέρεια ή ένας δήμος για τη χρηματοδότηση έργων αστικής ανάπτυξης. Οι παρεμβάσεις εκτείνονται και στις κατοικίες κοινωνικής στέγης, μόνο όμως σε σχέση με περιοχές που συμπληρώνουν το έργο και μόνο για την ενεργειακή ανακαίνιση και βελτίωση κτιρίων. Ως εκ τούτου, δράττομαι της ευκαιρίας για να υπογραμμίσω ότι, κατά τη γνώμη μου, το ταμείο JESSICA πρέπει να περιλάβει και τη χρηματοδότηση νέων (προφανώς φιλικών προς το περιβάλλον) κτιρίων, εφόσον έτσι θα βοηθούσε τις τοπικές αρχές να αντιμετωπίσουν το οικιστικό πρόβλημα και στις πόλεις μας.
<SPEAKER ID="946" NAME="Maria da Graça Carvalho  " LANGUAGE="PT">
Επιδοκιμάζω την ετήσια έκθεση της Ευρωπαϊκής Τράπεζας Επενδύσεων (ΕΤΕπ) για το 2008 και την ενθαρρύνω να συνεχίσει τις δραστηριότητές της για την προαγωγή της ανάπτυξης της ευρωπαϊκής οικονομίας και την προώθηση της ανάπτυξης, την προσφορά κινήτρων για την απασχόληση και την προώθηση της διαπεριφερειακής και κοινωνικής συνοχής. Επίσης, επικροτώ τη σημασία που δίνει η ΕΤΕπ στις μικρές και μεσαίες επιχειρήσεις (ΜΜΕ), στη βιώσιμη ενέργεια και στον μετριασμό της αλλαγής του κλίματος, καθώς και στις επενδύσεις στις περιφέρειες σύγκλισης της ΕΕ που έχουν πληγεί ιδιαίτερα σκληρά από την πρόσφατη οικονομική ύφεση. " ΕΤΕπ αντέδρασε γρήγορα στην παγκόσμια οικονομική κρίση, συγκεκριμένα με το σχέδιο για την ανάκαμψη της οικονομίας, υποστηρίζοντας τα κράτη μέλη που επλήγησαν σκληρότερα από την κρίση. Ωστόσο, ζητώ να αναλύονται λεπτομερέστερα στις μελλοντικές εκθέσεις τα μεγάλα δάνεια που συμπληρώνουν τις επιχορηγήσεις του ΕΤΠΑ για τις περιφέρειες που εφαρμόζουν τεχνολογικώς προηγμένα προγράμματα ή προγράμματα που αφορούν τον εφοδιασμό με ενέργεια από ανανεώσιμες πηγές ή με καθαρή ενέργεια. Επίσης, οι εκθέσεις για την επενδυτική διευκόλυνση πρέπει να περιλαμβάνουν πληροφορίες για τα αποτελέσματα των διάφορων χρηματοδοτούμενων προγραμμάτων. Με τη διάθεση της κατάλληλης χρηματοδότησης, η ΕΤΕπ πρέπει να παίξει μεγαλύτερο ρόλο στη στήριξη των επενδύσεων σε υποδομές, των πράσινων τεχνολογιών, της καινοτομίας και των ΜΜΕ στο πλαίσιο της στρατηγικής Ευρώπη 2020.
<SPEAKER ID="265" NAME="Diogo Feio  " LANGUAGE="PT">
" Ευρωπαϊκή Τράπεζα Επενδύσεων (ΕΤΕπ) διαδραματίζει σημαντικό ρόλο προσφέροντας βοήθεια στα κράτη μέλη για να αντιμετωπίσουν τη σοβαρή οικονομική, χρηματοπιστωτική και κοινωνική κρίση. Έχοντας αυτό κατά νου, πιστεύω ότι οι αυξημένοι πόροι που διατέθηκαν συγκεκριμένα στην πολιτική συνοχής της Ευρωπαϊκής Ένωσης υπήρξαν καθοριστικοί για τη μείωση του αντίκτυπου στις μειονεκτικές περιφέρειες και σε εκείνες που επλήγησαν σκληρότερα. " αυξημένη χρηματοδότηση για τις μικρές και μεσαίες επιχειρήσεις, οι οποίες συνιστούν την πλειονότητα των ευρωπαϊκών επιχειρήσεων, και η πρόσθετη χρηματοδότηση για την έρευνα και την ανάπτυξη θα βοηθούσαν στον περαιτέρω μετριασμό των συνεπειών της παρούσας κρίσης. Επομένως, λαμβάνοντας υπόψη το γεγονός ότι έχει τεθεί σε ισχύ η Συνθήκη της Λισαβόνας, καθώς και τις σημερινές και μελλοντικές προκλήσεις που θα αντιμετωπίσει μια Ευρωπαϊκή Ένωση που βρίσκεται σε δυσχερή οικονομική και κοινωνική κατάσταση, είναι ουσιαστικό να ενισχυθούν οι δραστηριότητες της Ευρωπαϊκής Τράπεζας Επενδύσεων, να αποκτήσουν οι εν λόγω δραστηριότητες μεγαλύτερη διαφάνεια και να τεθούν οι σωστές προτεραιότητες.
<SPEAKER ID="945" NAME="José Manuel Fernandes  " LANGUAGE="PT">
" Ευρωπαϊκή Τράπεζα Επενδύσεων (ΕΤΕπ) ιδρύθηκε το 1958 από τη Συνθήκη της Ρώμης. " ΕΤΕπ, ως η τράπεζα μακροπρόθεσμου δανεισμού της Ευρωπαϊκής Ένωσης, δανείζει χρήματα στον δημόσιο και τον ιδιωτικό τομέα για έργα ευρωπαϊκού ενδιαφέροντος χρησιμοποιώντας τις χρηματοπιστωτικές αγορές και τους ίδιους πόρους της. Κύριος στόχος της είναι να συμβάλει στην ολοκλήρωση, σε μια ισορροπημένη και βιώσιμη ανάπτυξη, καθώς και στην οικονομική και κοινωνική συνοχή των κρατών μελών της ΕΕ. Το 2008, η ΕΤΕπ υποχρεώθηκε να αντιμετωπίσει πρωτοφανείς προκλήσεις, καθώς η παγκόσμια οικονομική κρίση έφθασε και στις οικονομίες της Ευρωπαϊκής Ένωσης. Όσον αφορά τη διαχείριση κρίσεων, υπογραμμίζω με χαρά τη γρήγορη αντίδραση της ΕΤΕπ στην παγκόσμια οικονομική κρίση με την αυτοχρηματοδοτούμενη αύξηση του κεφαλαίου της και τη συνακόλουθη αύξηση του όγκου δανεισμού για τη στήριξη του ευρωπαϊκού σχεδίου για την ανάκαμψη της οικονομίας. Ως εκ τούτου, επικροτώ την ετήσια έκθεση της Ευρωπαϊκής Τράπεζας Επενδύσεων για το 2008 και την έγκρισή της, που ενθαρρύνει την Τράπεζα να συνεχίσει τις δραστηριότητές της για την προαγωγή της ανάπτυξης της ευρωπαϊκής οικονομίας και την προώθηση της ανάπτυξης, την προσφορά κινήτρων για την απασχόληση και την προώθηση της διαπεριφερειακής και κοινωνικής συνοχής.
<SPEAKER ID="944" NAME="Nuno Melo  " AFFILIATION="PPE">
γραπτώς. - (PT) " Ευρωπαϊκή Τράπεζα Επενδύσεων (ΕΤΕπ) διαδραματίζει έναν πολύ σημαντικό ρόλο στην οικονομία της ΕΕ διότι εγγυάται τη χρηματοδότηση δράσεων εντός Ευρώπης που συνδέονται με τα εξής: την εξασφάλιση της οικονομικής και κοινωνικής συνοχής, την προετοιμασία για την οικονομία της γνώσης, την ανάπτυξη διευρωπαϊκών δικτύων μεταφορών και δικτύων πρόσβασης, την υποστήριξη των μικρών και μεσαίων επιχειρήσεων (ΜΜΕ), την προστασία και τη βελτίωση του περιβάλλοντος, και την εξασφάλιση βιώσιμης, ανταγωνιστικής και ασφαλούς ενέργειας. " υλοποίηση της στρατηγικής "Ευρώπη 2020" δεν θα είναι δυνατή χωρίς την υποστήριξη της ΕΤΕπ, η οποία θα πρέπει να διαθέσει τους απαραίτητους πόρους για την εκτέλεση έργων στους τομείς των υποδομών, της πράσινης τεχνολογίας, της καινοτομίας και των ΜΜΕ.
<SPEAKER ID="943" NAME="Alfredo Pallone  " LANGUAGE="IT">
Το 2008, η ΕΤΕπ είδε τον ρόλο της να διευρύνεται συνεπεία της χρηματοπιστωτικής κρίσης. Στο πλαίσιο μιας κρίσης ρευστότητας, η ΕΤΕπ συνέχισε να χορηγεί δάνεια στον δημόσιο και τον ιδιωτικό τομέα για έργα ευρωπαϊκού ενδιαφέροντος χρησιμοποιώντας τις χρηματοπιστωτικές αγορές και δικούς της πόρους. Εκτός από την προσφορά κινήτρων στις εθνικές οικονομίες, η ΕΕ έλαβε και μια απόφαση που αφορούσε το ευρωπαϊκό σχέδιο για την ανάκαμψη της οικονομίας, παραχωρώντας σημαντικό ρόλο στην ΕΤΕπ, ιδίως ενόψει της ενίσχυσης της χρηματοδότησης για τις ΜΜΕ, την ενέργεια από ανανεώσιμες πηγές και τις καθαρές μεταφορές. Αντιδρώντας στην κρίση, η ΕΤΕπ αναθεώρησε σημαντικά τους στόχους της ανεβάζοντάς τους: για να βοηθήσει τις επιχειρήσεις και να ενθαρρύνει την οικονομική ανάκαμψη, η ΕΤΕπ αύξησε σημαντικά τον όγκο της δανειοδότησής της εκταμιεύοντας 10 δισεκατομμύρια ευρώ παραπάνω από το αναμενόμενο. Ειδικότερα, τα δάνεια προς ΜΜΕ αυξήθηκαν κατά 42%. Επιπροσθέτως, η ΕΤΕπ ανέπτυξε νέα χρηματοπιστωτικά μέσα επιμερισμού κινδύνων, απλούστευσε τις διαδικασίες δανειοδότησης και επέσπευσε την υλοποίηση σχεδίων στα κράτη μέλη και στους τομείς που πλήττονται δριμύτερα από την κρίση. " έκθεση υπογραμμίζει τα θετικά αποτελέσματα αυτών των μέτρων ζητώντας ταυτόχρονα να υπάρξει μια εμπεριστατωμένη και λεπτομερής παρακολούθηση των πραγματικών αποτελεσμάτων των προγραμμάτων στήριξης των ΜΜΕ.
<SPEAKER ID="266" NAME="Raül Romeva i Rueda  " AFFILIATION="Verts/ALE">
γραπτώς. - (EN) Αυτό ήταν εύκολο. Στην τελική ψηφοφορία ψήφισα υπέρ.
<SPEAKER ID="942" NAME="Mara Bizzotto  " LANGUAGE="IT">
" κοινή πρόταση ψηφίσματος για τις πρόσφατες διεθνοτικές θηριωδίες στη Νιγηρία για την οποία ψηφίζουμε, φαίνεται ικανοποιητική από την άποψη των αρχών και των κατευθύνσεων που το Σώμα μας θέλει να δώσει στα άλλα θεσμικά όργανα, τα οποία είναι υπεύθυνα για την εξωτερική δράση της ΕΕ. Πρέπει να αναλάβουμε δράση για να εξασφαλίσουμε την πολιτική σταθεροποίηση της Νιγηρίας και να δημιουργήσουμε σταθερά θεμέλια για την οικονομική και κοινωνική της ανάπτυξη. Κατανοούμε πλήρως τους γενικούς προβληματισμούς, που δεν λείπουν, δεδομένου του πλούτου φυσικών πόρων στη Νιγηρία. " επίλυση των πολιτικών, οικονομικών και κοινωνικών ζητημάτων μπορεί να καταστήσει το περιβάλλον ειρηνικό, λιγότερο ευεπηρέαστο από τη διεθνοτική ένταση και ικανό να απορρίψει τις πράξεις βίας που, δυστυχώς είδαμε να αυξάνονται τραγικά κατά την τελευταία δεκαετία. Μαζί με την παραδοχή του γεγονότος ότι η ευθύνη για τη μαζική βία μεταξύ χριστιανών και μουσουλμάνων θα πρέπει να αποδοθεί και στις δύο εθνοτικές ομάδες, θα έπρεπε ίσως να έχουμε καταστήσει σαφές ότι ένας άλλος ανησυχητικός παράγοντας, που σχετίζεται επίσης με τα περιστατικά βίας που σημειώθηκαν, είναι η βαθμιαία διείσδυση του ριζοσπαστικού ισλαμισμού στη Νιγηρία, της οποίας μια σαφέστατη έκφραση αποτελεί η υιοθέτηση της σαρία ως νόμου της χώρας από 12 εκ των 36 κρατών. Ωστόσο, για τους γενικούς λόγους που ανέφερα, ψήφισα υπέρ της κοινής πρότασης ψηφίσματος.
<SPEAKER ID="941" NAME="Maria da Graça Carvalho  " AFFILIATION="PPE">
γραπτώς. - (PT) Λυπάμαι βαθύτατα για τα πρόσφατα γεγονότα που συνέβησαν αυτόν τον Ιανουάριο και τον Μάρτιο στη Jos, όπου εκατοντάδες ανθρώπων υπήρξαν θύματα θρησκευτικών και εθνοτικών αντιπαραθέσεων. " σύγκρουση στη Νιγηρία έχει τις ρίζες της σε θρησκευτικούς, οικονομικούς, εθνοτικούς, κοινωνικούς, ιστορικούς και πολιτικούς λόγους. Δεδομένου ότι η Νιγηρία είναι η όγδοη χώρα στον κόσμο στην παραγωγή πετρελαίου, είναι λυπηρό το γεγονός ότι οι περισσότεροι κάτοικοι της χώρας ζουν κάτω από το όριο της φτώχειας. Τα αρνητικά αποτελέσματα της αλλαγής του κλίματος συνέβαλαν επίσης στην επιδείνωση της κατάστασης στη Νιγηρία. Πιστεύω ότι σε μια χώρα τόσο πλούσια σε πετρέλαιο όσο η Νιγηρία, η ίση πρόσβαση σε πόρους και η ανακατανομή του εισοδήματος είναι απαραίτητες για την ειρηνική επίλυση αυτών των συγκρούσεων. Απευθύνω έκκληση προς την ομοσπονδιακή κυβέρνηση της Νιγηρίας να εξασφαλίσει ίσα δικαιώματα για όλους τους πολίτες, να αντιμετωπίσει τα προβλήματα του ελέγχου της εύφορης γης, της πρόσβασης σε πόρους, της ανεργίας, της φτώχειας, και να περιορίσει τις συνέπειες της κλιματικής αλλαγής. Καλώ την Επιτροπή να διεξαγάγει διάλογο με τη Νιγηρία στο πλαίσιο της Συμφωνίας του Κοτονού, να εξετάσει τα βαθύτερα αίτια της σύγκρουσης, εξετάζοντας παράλληλα θέματα που είναι θεμελιώδους σημασίας για τη βιώσιμη ανάπτυξη όπως η αλλαγή του κλίματος, η ενεργειακή ασφάλεια, η δημιουργία ικανοτήτων και η εκπαίδευση.
<SPEAKER ID="268" NAME="Edite Estrela  " LANGUAGE="PT">
Ψήφισα υπέρ της πρότασης ψηφίσματος του Ευρωπαϊκού Κοινοβουλίου για τις μαζικές θηριωδίες στην πόλη Jos της Νιγηρίας. Καταδικάζω έντονα την πρόσφατη βία στη Jos και τα περίχωρά της, όπου πολλές εκατοντάδες άνθρωποι σκοτώθηκαν σε εθνοτικές και θρησκευτικές συγκρούσεις. " ΕΕ πρέπει να διεξαγάγει πολιτικό διάλογο με τη Νιγηρία βάσει του άρθρου 8 της αναθεωρημένης συμφωνίας του Κοτονού και να αντιμετωπίσει επειγόντως θέματα που σχετίζονται με την ελευθερία της σκέψης, της συνείδησης, της θρησκείας ή των πεποιθήσεων, που κατοχυρώνονται σε πράξεις οικουμενικού, περιφερειακού και εθνικού χαρακτήρα για τα δικαιώματα του ανθρώπου.
<SPEAKER ID="269" NAME="Diogo Feio  " LANGUAGE="PT">
Δεν είναι η πρώτη φορά που η Νιγηρία πλήττεται από μια σύγκρουση που απειλεί να διχάσει τη χώρα. Θα ήθελα να υπογραμμίσω εν προκειμένω τον εμφύλιο πόλεμο που κατάστρεφε τη χώρα για τρία χρόνια, μεταξύ 1967 και 1970, και σχεδόν οδήγησε στην ανεξαρτητοποίηση του νοτιοανατολικού τμήματος της χώρας. Μολονότι η εξέγερση των Igbo κατεστάλη διότι οι στρατιωτικές δυνάμεις της κεντρικής κυβέρνησης απέτρεψαν την ανεξαρτητοποίηση της Biafra, η αλήθεια είναι πως οι εθνοτικές, πολιτισμικές και θρησκευτικές διαφορές παραμένουν και εντείνονται στην περιοχή, καθιστώντας τη χώρα κλασική περίπτωση κράτους που βρίσκεται υπό τη διαρκή απειλή της διάλυσης. Τα σύνορα της Νιγηρίας είχαν οριστεί από τις αποικιοκρατικές δυνάμεις που δεν έδωσαν σημασία στις προαναφερθείσες διαφορές. Αυτό, ωστόσο, δεν σημαίνει ότι η ευθύνη για τις συγκρούσεις στη χώρα ανήκει βασικά στους Ευρωπαίους. Είναι καιρός να εγκαταλείψουν οι αφρικανοί ηγέτες αυτή την ξεπερασμένη δικαιολογία και να προσπαθήσουν να υπηρετήσουν τους πολίτες τους με διαφάνεια και ικανότητα και στα έργα και στις προτάσεις. " Αφρική θα μπορέσει να γίνει αυτό που θέλουν οι Αφρικανοί να είναι μόλις αποκτήσουν ηγέτες αντάξιους της πρόκλησης. Οι σφαγές στη Jos είναι άλλη μια βαθύτατα θλιβερή, λυπηρή και αιματοβαμμένη σελίδα στην ιστορία μιας χώρας που τις συσσωρεύει με υπερβολικά γρήγορο ρυθμό.
<SPEAKER ID="270" NAME="Sylvie Guillaume  " LANGUAGE="FR">
Θεωρώ ότι ήταν επειγόντως απαραίτητο να καταδικάσει το Ευρωπαϊκό Κοινοβούλιο τις συνεχιζόμενες σφαγές στη Νιγηρία και να ζητήσει την αποκατάσταση της ειρήνης. Δεδομένης της αστάθειας και του ευάλωτου χαρακτήρα αυτής της χώρας της Αφρικής με τον μεγαλύτερο πληθυσμό, όπου όμως η πλειονότητα του πληθυσμού υποφέρει από τη φτώχεια, αυτή η πρόταση ψηφίσματος μπορεί να αποτελέσει μια βάση για την ενίσχυση του πολιτικού διαλόγου μεταξύ της Ευρωπαϊκής Ένωσης και της Νιγηρίας και για μια αναλυτικότερη μελέτη με σκοπό να βρεθούν βιώσιμες βραχυπρόθεσμες και μακροπρόθεσμες λύσεις προκειμένου να τερματιστεί αυτή η βία και να αποκατασταθεί μια μόνιμη ειρήνη. Πιστεύω ότι, ως μέλη του Κοινοβουλίου, έχουμε να εκπληρώσουμε έναν ρόλο ως προς την υπεράσπιση και την προαγωγή των ανθρωπίνων δικαιωμάτων, τα οποία παραβιάζονται καθημερινά στη Νιγηρία. Ως εκ τούτου, κατά τη γνώμη μου, είναι βασική η παράγραφος που ζητεί δίκαιη δίκη για τους ενόχους βίας. Υπό το πρίσμα όλων αυτών των μέτρων, που φυσικά δεν θα είναι όλα εύκολο να εφαρμοστούν, ανυπομονούσα να ψηφίσω υπέρ της κοινής πρότασης ψηφίσματος.
<SPEAKER ID="271" NAME="Andreas Mölzer  " AFFILIATION="NI">
γραπτώς. - (DE) Στη Νιγηρία είχαν σημειωθεί επανειλημμένα ξεσπάσματα βίας μεταξύ χριστιανών και μουσουλμάνων, ενώ κάθε μία από αυτές τις δύο ομάδες εκπροσωπεί περίπου το ήμισυ του πληθυσμού. Αυτές οι αναταραχές συμβαίνουν τώρα ακόμα πιο συχνά. Ασήμαντα ζητήματα προκαλούν βίαιες συγκρούσεις. Ακόμη και η απαγόρευση της κυκλοφορίας που ισχύει από τον Ιανουάριο και η στάθμευση δυνάμεων στην περιοχή δεν μπόρεσαν να αποτρέψουν τις νέες σφαγές. Το γεγονός ότι η μακρά απουσία του προέδρου Yar'Adua βύθισε τη δυτική Νιγηρία σε πολιτική κρίση, ότι σημειώθηκαν σοβαρές συγκρούσεις μεταξύ χριστιανών και μουσουλμάνων στην πόλη Jos της κεντρικής Νιγηρίας και ότι σταμάτησε η κατάπαυση του πυρός στο πλούσιο σε πετρέλαιο Δέλτα του Νίγηρα δεν προοιωνίζουν τίποτα καλό για το μέλλον μετά από τον θάνατο του προέδρου. Όταν, στις αρχές του χρόνου, μουσουλμάνοι νομάδες επιτέθηκαν κατά χριστιανικών χωριών και δολοφονήθηκαν τουλάχιστον 500 άτομα, λέγεται πως ο στρατός αντέδρασε μόνο αφού πέρασαν ώρες από τότε που έλαβε την πρώτη αναφορά. Αυτό που έλειπε ήταν η κατακραυγή της ΕΕ. Όταν ο ελβετικός λαός καταψήφισε σε δημοψήφισμα την κατασκευή μιναρέδων, τα μουσουλμανικά κράτη απείλησαν την Ελβετία με οικονομικές κυρώσεις και τζιχάντ. Όταν όμως δολοφονούνται χριστιανοί εξαιτίας της θρησκείας τους, η ΕΕ χρειάζεται μήνες για να αντιδράσει. " Ευρωπαϊκή Ένωση πρέπει να ενεργεί εδώ ως έντιμος διαμεσολαβητής και να αντιδρά γρηγορότερα. Αυτό καθίσταται σαφές στην πρόταση ψηφίσματος και για τον λόγο αυτόν την υπερψήφισα.
<SPEAKER ID="272" NAME="Raül Romeva i Rueda  " AFFILIATION="Verts/ALE">
γραπτώς. - (EN) Ψήφισα, φυσικά, υπέρ ενός τόσο σημαντικού ψηφίσματος και υποστήριξα θερμά την προφορική τροπολογία της συναδέλφου Kiil-Nielsen σχετικά με την έκκληση προς τις αρχές της Νιγηρίας να ακυρώσουν την πρόσφατη απόφαση ορισμένων κυβερνητών νιγηριανών κρατών να εκτελέσουν καταδικασμένους σε θάνατο κρατούμενους.

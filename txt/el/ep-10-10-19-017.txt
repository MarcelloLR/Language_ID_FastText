<CHAPTER ID="017">
Βάσεις δεδομένων σχετικά με τη φυλετική και εθνοτική καταγωγή στην ΕΕ (συζήτηση)
<SPEAKER ID="621" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης των βουλευτών Monika Flašíková Beňová, Claude Moraes, Kinga Göncz και Sylvie Guillaume, εξ ονόματος της Ομάδας S&D, προς την Επιτροπή: Τράπεζες δεδομένων για τη φυλετική και εθνοτική καταγωγή στην ΕΕ - B7-0553/2010),
<P>
της προφορικής ερώτησης των βουλευτών Hélène Flautre, Raül Romeva i Rueda και Judith Sargentini εξ ονόματος της Ομάδας Verts/ALE, προς την Επιτροπή: Βάσεις δεδομένων για τη φυλετική και εθνοτική καταγωγή στην ΕΕ - B7-0554/2010),
<P>
της προφορικής ερώτησης των βουλευτών Renate Weber, Nathalie Griesbeck, Sophia in 't Veld, Sonia Alfano, Cecilia Wikström, Louis Michel, Sarah Ludford, Gianni Vattimo, Leonidas Donskis, Alexander Alvaro, Niccolò Rinaldi, Ramon Tremosa i Balcells, Metin Kazak και Marielle De Sarnez, εξ ονόματος της Ομάδας ALDE, προς την Επιτροπή: Βάσεις δεδομένων για τη φυλετική και εθνοτική καταγωγή στην ΕΕ - B7-0556/2010), και
<P>
της προφορικής ερώτησης των βουλευτών Rui Tavares, Cornelia Ernst, Marie-Christine Vergiat, Cornelis de Jong, Νικολάου Χουντή, Marisa Matias και Eva-Britt Svensson, εξ ονόματος της Ομάδας GUE/NGL, προς την Επιτροπή: Βάσεις δεδομένων για τους Ρομά και μεροληπτική μεταχείριση - B7-0557/2010).
<SPEAKER ID="622" NAME="Monika Flašíková Beňová" LANGUAGE="SK">
Σύμφωνα με πρόσφατες πληροφορίες στα μέσα ενημέρωσης, η γαλλική αστυνομία χρησιμοποιεί τη βάση δεδομένων MINS η οποία εστιάζεται στους Ρομά και τους νομάδες.
<P>
Ορισμένες ΜΚΟ προέβησαν σε καταγγελία για τη δημιουργία παράνομων και κρυφών βάσεων δεδομένων για την καταχώρηση προσωπικών πληροφοριών σχετιζόμενων με τη φυλετική και εθνοτική καταγωγή και έχουν εξαγγείλει περαιτέρω προσφυγές στις αρμόδιες αρχές. Οι γαλλικές αρχές, ωστόσο, αρνούνται την ύπαρξη μιας τέτοιας βάσης δεδομένων. Το υπουργείο μετανάστευσης είχε δηλώσει στο παρελθόν ότι βιομετρικά δεδομένα των απελαθέντων Ρομά θα μπορούσαν να αποθηκευθούν στη βάση δεδομένων OSCAR και σε μια νέα βάση δεδομένων που βρίσκεται υπό κατασκευή. Λέγεται ότι ακόμη και οι Κάτω Χώρες και άλλα κράτη μέλη της Ευρωπαϊκής Ένωσης καταχωρούν δεδομένα για την εθνοτική και φυλετική καταγωγή. Σε συνάρτηση με αυτό, το Συμβούλιο συζητεί για ένα σχέδιο συμπερασμάτων για την αντιμετώπιση των περιπλανώμενων εγκληματικών ομάδων, κατά τρόπο όμως αμφιλεγόμενο και χωρίς να ενημερώσει το Ευρωπαϊκό Κοινοβούλιο για την πρωτοβουλία αυτή.
<P>
Θα ήθελα ως εκ τούτου να σας ρωτήσω, κυρία Επίτροπε, σε ποιες ενέργειες προβαίνει η Επιτροπή, όσον αφορά τα στοιχεία για την ύπαρξη της βάσης δεδομένων MINS στη Γαλλία, για να επαληθεύσει την πληροφορία αυτή. Αν η Επιτροπή διαπιστώσει ότι η βάση δεδομένων συνιστά παραβίαση της αρχής της μη διακριτικής μεταχείρισης ποια επανορθωτικά μέτρα θα λάβει; Θα εξετάσει η Επιτροπή το ενδεχόμενο κίνησης διαδικασιών κατά κρατών μελών επί παραβάσει της νομοθεσίας, και υπό το πρίσμα των πρόσφατων εξελίξεων σε άλλα κράτη μέλη σχετικά με τη δημιουργία ή και την ύπαρξη βάσεων δεδομένων όσον αφορά τη φυλετική ή την εθνοτική καταγωγή; Θα αρχίσει η Επιτροπή έρευνα για τη συλλογή πληροφοριών για αυτές τις βάσεις δεδομένων και θα διερευνήσει τη νομιμότητά τους βάσει της αρχής της μη διακριτικής μεταχείρισης; Τέλος, θέλω επίσης να ρωτήσω σε ποιες ενέργειες θα προβεί η Επιτροπή προκειμένου να εξασφαλισθεί ότι τα κράτη μέλη δεν θα λαμβάνουν υπόψη τα εθνοτικά χαρακτηριστικά στο πλαίσιο των διαδικασιών του διοικητικού και ποινικού δικαίου.
<SPEAKER ID="623" NAME="Hélène Flautre" LANGUAGE="FR">
Καλησπέρα, κυρία Πρόεδρε, κυρία Επίτροπε. Κυρία Reding, θα είστε πολύ χαρούμενη σήμερα, και δικαιολογημένα, που η Γαλλία ανταποκρίθηκε στη διαδικασία επί παραβάσει της Ευρωπαϊκής Επιτροπής την ύστατη στιγμή και παρέσχε ένα νομοθετικό πρόγραμμα για τη θέσπιση δικονομικών δικαιωμάτων όπως απαιτείται από την οδηγία περί ελεύθερης κυκλοφορίας.
<P>
Σύμφωνα με την εκτίμησή σας, οι υποσχέσεις αυτές είναι ειλικρινείς και ως αποτέλεσμα, οι διαδικασίες επί παραβάσει έχουν ανασταλεί -δεν έχουν καταργηθεί, όπως υποστηρίξατε. Σημειώσαμε τα σχόλια σας, αλλά ως μέλη του Ευρωπαϊκού Κοινοβουλίου, θα θέλαμε επίσης να μπορούμε να παρακολουθούμε αυτές τις δεσμεύσεις. Αυτό σημαίνει να έχουμε πληροφορίες για τις υποσχέσεις που δόθηκαν και για το χρονοδιάγραμμα που παρασχέθηκε από τις γαλλικές αρχές. Ωστόσο, ας μην λησμονούμε ότι ρωτήσατε επίσης τη Γαλλία σχετικά με τα άτομα που συνοδεύτηκαν στα σύνορα και αναγκάστηκαν να εγκαταλείψουν τη χώρα, μια ερώτηση που είχε ως στόχο να επιβεβαιώσει ότι αυτές οι διοικητικές διαδικασίες δεν είχαν διακριτικό χαρακτήρα. Τι συνέβη με αυτά τα ερωτήματα; Έχετε λάβει απάντηση;
<P>
Ακριβώς όπως ο Τύπος αποκάλυψε πληροφορίες σχετικά με την ειδεχθή εγκύκλιο του Αυγούστου η οποία εισήγαγε διακρίσεις, δημοσιεύτηκαν πρόσφατα πληροφορίες σχετικά με έναν φάκελο -μια βάση δεδομένων- η οποία περιέχει προσωπικές πληροφορίες μεταξύ των οποίων και λεπτομέρειες που αφορούν την εθνοτική και φυλετική καταγωγή. Αυτή η νέα εξέλιξη δεν κλόνισε την εμπιστοσύνη σας στις υποσχέσεις των γαλλικών αρχών και την ακρίβεια των πληροφοριών που παρέχουν;
<P>
Κυρία Reding, δεν συμφωνείτε ότι το επόμενο εύλογο βήμα είναι τώρα να μας μιλήσετε σχετικά με τη σημερινή κατάσταση ως προς την εν εξελίξει εξέταση των εγγράφων που ζήτησε η Επιτροπή, και για τις υποτιθέμενες διακριτικές πρακτικές της Γαλλίας, αλλά και όσον αφορά την πιθανή παραβίαση των προτύπων για την προστασία των δεδομένων όπως αυτά ορίζονται στο κοινοτικό δίκαιο;
<P>
Νομίζω ότι οι ευρωπαίοι πολίτες σήμερα δικαιούνται να απαιτούν μια υπεύθυνη Επιτροπή η οποία μπορεί να διαφημίζει τις επιτυχίες της, αλλά θα επιδείξει επίσης αποφασιστικότητα και θα εμμείνει στη δράση της κατά των γαλλικών αρχών. Σε τελική ανάλυση, αυτό κάνετε σε γενικές γραμμές για όλα τα κράτη μέλη της ΕΕ τα οποία, όπως αναγνωρίζεται ευρέως, έχουν αποκτήσει κακές συνήθειες σε σχέση με τους Ρομά.
<P>
Πρέπει επίσης να επισημάνω ότι η ίδια η CNIL (Εθνική επιτροπή προστασίας δεδομένων) έχει επιβεβαιώσει την ύπαρξη τεσσάρων παράνομων φακέλων που περιέχουν προσωπικά δεδομένα, στα οποία τα άτομα χαρακτηρίζονται ως τσιγγάνοι, αθίγγανοι ή Ρομά.
<SPEAKER ID="624" NAME="Sophia in 't Veld" LANGUAGE="EN">
Κυρία Πρόεδρε, γνωρίζουμε ότι η Επίτροπος είναι ένας πολύ αποφασιστικός και θαρραλέος άνθρωπος. Κυρία Επίτροπε, δεν υπάρχει κανείς που θα σας κάνει εύκολα να διστάσετε και συνήθως δεν χρειάζεστε παρακίνηση. Αν επιθυμείτε κάτι, επιδιώκετε άμεσα τον στόχο σας. Θα ήθελα να επιδεικνύατε την ίδια αποφασιστικότητα και στην προκειμένη περίπτωση.
<P>
Αυτήν την εβδομάδα δημοσιεύσατε την ανακοίνωση της Επιτροπής σχετικά με την αποτελεσματική εφαρμογή του Χάρτη των Θεμελιωδών Δικαιωμάτων. " ανακοίνωση δηλώνει ότι η Επιτροπή θα κάνει πλήρη χρήση των αρμοδιοτήτων της για να διασφαλίσει ότι τα κράτη μέλη θα εφαρμόζουν το κοινοτικό δίκαιο, σεβόμενα πλήρως τα θεμελιώδη δικαιώματα, και ότι δεν θα διστάσετε να κινήσετε διαδικασίες επί παραβάσει.
<P>
Στην περίπτωση της Γαλλίας, αναρωτιέμαι γιατί η Επιτροπή στηρίζεται αποκλειστικά στις δηλώσεις της κυβέρνησης όταν, όπως μόλις επεσήμανε η Hélène Flautre, υπήρξε μια σειρά δηλώσεων οι οποίες αποδείχθηκε εκ των υστέρων ότι ήταν αναξιόπιστες. Γιατί δεν ξεκινάει η Επιτροπή τη δική της έρευνα; Το έχουμε ζητήσει και στο παρελθόν. Γνωρίζετε ότι η πλειοψηφία του Σώματος σας υποστηρίζει. Γνωρίζουμε ότι υπάρχει σθεναρή αντίθεση από τα κράτη μέλη, αλλά είμαστε στο πλευρό σας, κυρία Reding.
<P>
Θέλω να αναφερθώ στην κατάσταση στη Γαλλία, την κατάσταση στην Ιταλία -η οποία φαίνεται να είναι ακόμη σοβαρότερη- και την κατάσταση στην πατρίδα μου. Καταρχάς, θέλω να μάθω αν η ύπαρξη τέτοιων βάσεων δεδομένων μπορεί να επιβεβαιωθεί. Έχουμε αποδείξεις σχετικά με την ύπαρξή τους; Έχουμε κατάλογο; Στην περίπτωση των Κάτω Χωρών, ξέρω ότι υπάρχει κατάλογος, γιατί οι δήμοι που δημιούργησαν τις βάσεις δεδομένων είναι πολύ υπερήφανοι για αυτές· θεωρούν ότι έχουν κάνει πολύ καλή δουλειά. Ίσως να την έκαναν με αγαθές προθέσεις. Αν οι βάσεις δεδομένων όντως υπάρχουν, πιστεύετε ότι είναι νόμιμες ή παράνομες; Αν είναι νόμιμες, τότε δεν υπάρχει λόγος να το συζητούμε. Αν είναι παράνομες, πρέπει να κινήσουμε διαδικασίες επί παραβάσει. Τόσο απλά είναι τα πράγματα.
<P>
" Επιτροπή δεν δείχνει διστακτικότητα σε άλλους τομείς. Για παράδειγμα, αντιμετωπίσατε κατά μέτωπο τις αντιδράσεις όταν θέλατε να ρυθμίσετε τα τέλη περιαγωγής για την κινητή τηλεφωνία. Αν υπάρχουν καρτέλ, τότε η Επιτροπή δεν διστάζει ούτε δευτερόλεπτο. Στην προκειμένη περίπτωση, νομίζω ότι η Επιτροπή πρέπει να αναλάβει δράση. Κυρία Reding, είναι καιρός να αποδείξει η Ευρωπαϊκή Ένωση ότι είναι μια κοινότητα αξιών και ότι θα παρεμβαίνει κάθε φορά που θα παραβιάζονται τα θεμελιώδη δικαιώματα. Οι πολίτες μας παρακολουθούν.
<P>
Θέλω να σας ζητήσω, όπως έκανε και η Hélène Flautre, να έλθετε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για να μας αναλύσετε την κατάσταση και τη δράση που σκοπεύει να αναλάβει η Επιτροπή. Ως μέλος του Ευρωπαϊκού Κοινοβουλίου και ως ευρωπαία πολίτης, αναμένω και εγώ να αποκτήσουμε πλήρη πρόσβαση στο σύνολο της αλληλογραφίας με τη Γαλλία και πιθανόν και με άλλα κράτη μέλη.
<SPEAKER ID="625" NAME="Cornelia Ernst" LANGUAGE="DE">
Κυρία Πρόεδρε, κυρίες και κύριοι, θα θέσω απλά την εξής ερώτηση: ποια είναι η κατάσταση όσον αφορά την αντιμετώπιση των διακρίσεων και την ίση μεταχείριση των Ρομά στην Ευρώπη; Όταν ακούμε τώρα ότι βάσεις δεδομένων για τους Ρομά με εθνοτικά κίνητρα -και πιστεύω ότι τέτοιου είδους βάσεις δεδομένων είναι απαγορευμένες- δημιουργούνται από τη γαλλική αστυνομία, αλλά και από άλλες χώρες, και, σε κάποιο βαθμό, για προληπτικούς λόγους, θεωρώ ότι έχουμε φτάσει πραγματικά στα όρια. Τόσο στη Γαλλία όσο και στην ΕΕ, οι βάσεις δεδομένων που χρησιμοποιούνται κατά κύριο λόγο για τη συλλογή προσωπικών δεδομένων σχετικά με την φυλετική και εθνοτική καταγωγή πολύ απλά απαγορεύονται λόγω του υψηλού κινδύνου κατάχρησής τους και εξαιτίας του κινδύνου διακρίσεων. Μόνο υπό πολύ ειδικές συνθήκες -που συνδέονται με τον εκάστοτε σκοπό- οι οποίες λαμβάνουν υπόψη τη μη διάκριση, μπορεί να πραγματοποιηθεί η συλλογή δεδομένων τέτοιας φύσεως. Οι Ρομά δεν πρέπει να αντιμετωπίζονται σαν εγκληματίες και αυτό είναι το καίριο σημείο. Οι βάσεις δεδομένων με εθνοτικά κίνητρα που έχουν ως σκοπό την πρόληψη των εγκλημάτων είναι παράνομες. Οι Ρομά δεν πρέπει να γίνονται αντικείμενο της ειδικής συλλογής δεδομένων εξαιτίας του τρόπου ζωής τους, και αναμένουμε από την Επιτροπή, με άλλα λόγια από εσάς, κυρία Reding, να αποκηρύξετε κάθε μορφή συλλογής εθνοτικών και φυλετικών δεδομένων και να εργαστείτε σκληρά για να εξασφαλίσετε ότι η πρακτική αυτή θα σταματήσει όντως στις σχετικές χώρες.
<P>
Ειλικρινά, αναρωτιέμαι ολοένα και περισσότερο τι άλλο συμβαίνει πραγματικά σε αυτό το Κοινοβούλιο και στο πλαίσιο της ΕΕ πέρα από αμέτρητες συζητήσεις και τι έχουμε καταφέρει να κάνουμε, από πρακτικής απόψεως, για να βελτιώσουμε την κατάσταση των Ρομά στην Ευρώπη εκτός από το να μιλάμε διαρκώς για αυτό. Αν εξετάσουμε τη συλλογή δεδομένων, βλέπουμε ότι οι Ρομά έχουν γίνει εξιλαστήρια θύματα και άτομα που μεταφέρονται εδώ και εκεί σε πολλά κράτη μέλη της ΕΕ. Απελαύνονται στο Κοσσυφοπέδιο και, ενεργώντας με αυτόν τον τρόπο, η Γαλλία παραβιάζει τις συνθήκες της ΕΕ εδώ και μήνες, η αρχή της μη εφαρμογής διακρίσεων παραβιάζεται -και η Επιτροπή συμπεριφέρεται σαν να είναι ικανοποιημένη- και μάλλον έχω διαφορετική άποψη από την προηγούμενη ομιλήτρια -όσον αφορά την υπόσχεση της γαλλικής κυβέρνησης να παράσχει τη νομική βάση για τη μεταφορά της οδηγίας περί ελεύθερης κυκλοφορίας στο εθνικό της δίκαιο μέχρι τις αρχές του 2011. Χάριν της εντιμότητας, ωστόσο, πρέπει να πούμε ότι η Γαλλία οφείλει να θέσει τέρμα στις απελάσεις των Ρομά, και είναι επίσης σημαντικό για εκείνους τους Ρομά που έχουν αδίκως απελαθεί να διευκολυνθεί η επιστροφή τους στη Γαλλία.
<P>
Σχετικά με τις βάσεις δεδομένων, θα ήθελα να σας ρωτήσω: ποιες συγκεκριμένες πληροφορίες έχετε, τι πρωτοβουλίες θα πάρετε, αν οι εν λόγω βάσεις δεδομένων όντως υπάρχουν και αν θα κινήσετε διαδικασίες επί παραβάσει στην περίπτωση αυτή.
<SPEAKER ID="626" NAME="Viviane Reding" LANGUAGE="EN">
Κυρία Πρόεδρε, πιστεύω ότι είναι αντίθετο με τα ανθρώπινα δικαιώματα το γεγονός ότι καθόμαστε εδώ τόσο αργά τη νύχτα και συζητούμε σημαντικά ζητήματα που θα έπρεπε πραγματικά να συζητούμε κατά τη διάρκεια της μέρας και όχι στο μέσο της νύχτας, όταν οι φυσιολογικοί άνθρωποι θα έπρεπε να χαλαρώνουν στο σπίτι τους και να πάνε για ύπνο.
<P>
Πέραν τούτου, υπήρξαν πολλές συζητήσεις, πολλά σκάνδαλα και πολλές δράσεις τις τελευταίες εβδομάδες, και νομίζω ότι το Κοινοβούλιο αυτό πρέπει να εξετάσει τι συνέβη στη Γαλλία και την αντίδραση στην Ευρωπαϊκή Επιτροπή σε ένα γεγονός που ήταν κατά κάποιο τρόπο ιστορικής σημασίας. Μέχρι στιγμής, στην ιστορία της Ευρωπαϊκής μας Ένωσης, δεν υπήρξε δικαστική διαδικασία που να ξεκίνησε με αφορμή τα ανθρώπινα δικαιώματα.
<P>
Έχουμε ξεκινήσει δικαστικές διαδικασίες για υποθέσεις εμπορικές, οικονομικές, χρηματοοικονομικές, αλλά αυτή είναι η πρώτη φορά, βάσει της Συνθήκης της Λισαβόνας και βάσει του Χάρτη Θεμελιωδών Δικαιωμάτων, ο οποίος περιλαμβάνεται σε αυτήν τη Συνθήκη της Λισαβόνας, που η Επιτροπή είπε "αρκετά".
<P>
" Επιτροπή αποφάσισε -και οι 27 Επίτροποι- στις 29 Σεπτεμβρίου να ξεκινήσει διαδικασίες επί παραβάσει κατά της Γαλλίας βάσει της μη εφαρμογής αυτών των δικαιωμάτων του ανθρώπου, των δικαιωμάτων του μεμονωμένου πολίτη.
<P>
Δεν χρειάζεται να σας πω για τις πιέσεις που έχουν ασκηθεί από εκείνη τη στιγμή, αλλά η Επιτροπή δήλωσε ομόφωνα ότι θα κινήσει δικαστικές διαδικασίες και θα θέσει ένα τελεσίγραφο στη Γαλλία. Αν η Γαλλία δεν έχει απαντήσει με θετικό και αποδεκτό τρόπο ως τις 15 Οκτωβρίου, η δικαστική διαδικασία πρόκειται να ξεκινήσει. Αυτός είναι ο τρόπος που λειτουργούμε με όλα τα κράτη μέλη.
<P>
Τώρα λοιπόν τι έχει συμβεί; " Γαλλία έδωσε μια απάντηση. Και αυτή ήταν η πρώτη φορά, υπήρχε μια μοναδικότητα ως προς τον τρόπο χειρισμού των ζητημάτων, και πιστεύω προσωπικά ότι ήταν η πρώτη φορά που είδαμε την Ευρώπη των Πολιτών.
<P>
Ας αφήσουμε τους ιστορικούς του αύριο να το αξιολογήσουν αυτό. Είμαστε εν μέσω των διαδικασιών, είμαστε στη μέση της μάχης, οπότε μπορεί να το βλέπουμε από διαφορετική οπτική γωνία.
<P>
Τώρα, από αντικειμενικής πλευράς, τι έκανε η Γαλλία; " Γαλλία έκανε ακριβώς ό,τι της ζήτησε η Επιτροπή να κάνει. Σύμφωνα με την οδηγία του 2004, υπάρχουν ουσιαστικά δικαιώματα, τα οποία ονομάζουμε και δικονομικά δικαιώματα, που υφίστανται με στόχο να προστατεύουν τους πολίτες ενάντια σε μια απαράδεκτη δράση των αρχών όταν αυτοί φυλακίζονται. Και αυτά τα δικονομικά δικαιώματα δεν έχουν μεταφερθεί στο γαλλικό δίκαιο. Συνεπώς, είπαμε στη Γαλλία: μέχρι τις 15 Οκτωβρίου πρέπει να γνωρίζουμε τους τρόπους με τους οποίους προτίθεστε να αλλάξετε το γαλλικό δίκαιο που θέτει σε εφαρμογή τα δικονομικά δικαιώματα του 2004 και να μας παρουσιάσετε ένα αξιόπιστο χρονοδιάγραμμα για το πώς σκοπεύετε να τα εισαγάγετε στο γαλλικό δίκαιο.
<P>
Ε λοιπόν, τα λάβαμε. Τα λάβαμε μία ώρα πριν από την εκπνοή της προθεσμίας, αλλά πάντως τα λάβαμε. Από το πρωί του Σαββάτου στις 8.00 η ώρα, οι εμπειρογνώμονες των υπηρεσιών μου εξετάζουν τα έγγραφα και κατέληξα στο συμπέρασμα σήμερα ότι όλα τα σημεία βάσει του νόμου που ζήτησε η Επιτροπή από τη Γαλλία έχουν απαντηθεί -αν και, φυσικά, δεν έχουν ακόμη εφαρμοστεί στο εθνικό γαλλικό δίκαιο, γιατί πρώτα πρέπει να περάσουν πρώτα από τη Γερουσία και στη συνέχεια να εισαχθούν de facto στο γαλλικό δίκαιο και να εφαρμοστούν στην πράξη.
<P>
Αποφασίσαμε ότι είμαστε ικανοποιημένοι με αυτά που μας έδωσαν οι γαλλικές αρχές, αλλά δεν μπορούμε να κλείσουμε την υπόθεση, γιατί αυτές οι υποσχέσεις, αυτά τα στοιχεία δικαίου, αυτοί οι προτεινόμενοι νόμοι, δεν έχουν ακόμη τεθεί σε εφαρμογή. Έτσι είπαμε ότι παγώνουμε την υπόθεση, αλλά την αφήνουμε ανοιχτή. Την αφήνουμε ανοιχτή μέχρι τη στιγμή που η γαλλική κυβέρνηση θα έχει πραγματικά εφαρμόσει αυτήν τη νομοθεσία de facto στην καθημερινή ζωή.
<P>
Αυτό είναι κάτι που θεωρώ ότι αποτελεί κάποιο είδος νίκης. Σκεφτείτε όλα όσα έχουν συμβεί. Τώρα οι Γάλλοι θα πουν ότι δεν υπάρχει πρόβλημα, ότι δεν υπήρξε ποτέ πρόβλημα. Λοιπόν, υπήρξε πρόβλημα και μας φέρνουν τον νόμο που πρόκειται να αλλάξουν. Ας δούμε αν θα το κάνουν. Εγώ πιστεύω ότι θα το κάνουν.
<P>
Υπήρχε ένα δεύτερο ερώτημα και αυτό είναι το ποιας μεταχείρισης έτυχαν τα άτομα κατά τη διάρκεια της θερινής περιόδου και το αν είχαν διαδικαστικές εγγυήσεις ως άτομα, ως ευρωπαίοι πολίτες, ή αν έπεσαν θύματα διακρίσεων.
<P>
Γιατί δεν κίνησα διαδικασίες επί παραβάσει όπως αυτές που κινήσαμε βάσει των νόμων; Απλά επειδή αν θέλουμε να δράσουμε, μπορούμε να δράσουμε μόνο βάσει νομικών αποδεικτικών στοιχείων. Δεν μπορούμε να ενεργούμε βάσει κάποιας διαίσθησης που έχουμε, ούτε γιατί είμαστε πεπεισμένοι ότι κάτι δεν πάει καλά. Πρέπει να έχουμε νομικές αποδείξεις και αυτός είναι ο λόγος που ζητήσαμε από τη γαλλική κυβέρνηση να μας δώσει τους φακέλους των ατόμων.
<P>
Τώρα έχουμε τους φακέλους των ατόμων, σε αρκετές στοίβες. Οι εμπειρογνώμονες των υπηρεσιών μου τους εξετάζουν και μου είπαν ότι θα πρέπει σίγουρα να υποβάλουν συμπληρωματικές ερωτήσεις στη γαλλική κυβέρνηση, πιστεύουν δε ότι θα ολοκληρώσουν την ανάλυση με τις απαντήσεις της κυβέρνησης σε τέσσερις εβδομάδες.
<P>
Επομένως, αυτήν τη στιγμή, έχουμε αυτά τα δύο θέματα. Πιστεύω πως πρόκειται για ένα πολύ σημαντικό γεγονός, γιατί θα ήθελα επίσης να πω στους βουλευτές με κάθε ειλικρίνεια ότι η εφαρμογή της οδηγίας του 2004 περί ελεύθερης κυκλοφορίας δεν είναι εξαιρετική. Αυτό που βλέπουμε τώρα, γιατί η Επιτροπή κράτησε μια σθεναρή στάση, είναι ότι όλες οι χώρες που δεν ήταν άψογες -όχι πλημμελείς στον βαθμό που υπήρξε η Γαλλία, αλλά όχι άψογες- αρχίζουν να λένε ότι από δω και στο εξής θα την εφαρμόσουν άψογα.
<P>
Άρα κάτι έχει επιτευχθεί. Νομίζω ότι ολόκληρη η Ευρώπη έχει καταλάβει ότι δεν αστειευόμαστε πλέον και ότι τα δικαιώματα των ατόμων, των πολιτών μας, και οι αξίες της κοινωνίας μας πρέπει να αντιμετωπίζονται με σοβαρότητα.
<P>
Αυτά είναι ό,τι είχα να πω για το ζήτημα της Γαλλίας, γιατί έχει ληφθεί μια απόφαση από την Επιτροπή για το θέμα αυτό, που δεν έχει κλείσει καθώς η διαδικασία είναι εν εξελίξει.
<P>
Τώρα όσον αφορά το ζήτημα της βάσης δεδομένων που λέγεται ότι διατηρεί η γαλλική αστυνομία και περιέχει πιθανώς εθνοτικά στοιχεία. Καταρχάς, η Επιτροπή παρακολουθεί εκ του σύνεγγυς τις εξελίξεις σε αυτά τα θέματα. Μας δόθηκαν και πάλι διαβεβαιώσεις από τις γαλλικές αρχές ότι δεν υπάρχει κανένα πρόβλημα, αλλά εδώ ισχύει ένα διαφορετικό σύστημα, γιατί υπάρχει ένας γαλλικός νόμος για την προστασία των δεδομένων και τον χειρισμό των δεδομένων του οποίου η εφαρμογή ελέγχεται σύμφωνα με τους κανόνες μας από τη γαλλική αρχή προστασίας δεδομένων (CNIL). Σύμφωνα με τους κανόνες, η CNIL διεξήγαγε έναν έλεγχο και δημοσίευσε μια προκαταρκτική δημόσια έκθεση την περασμένη εβδομάδα. Είδατε τα αποτελέσματα της CNIL. Και εγώ τα διάβασα. Ο τρόπος με τον οποίο μεταφέρονται μερικές φορές στον Τύπο δεν είναι ολοκληρωμένος, γιατί η CNIL απεφάνθη επίσης με μεγάλη σοβαρότητα ότι μπορεί να μην υπάρχουν εθνοτικά στοιχεία, αλλά υπάρχουν σίγουρα βάσεις δεδομένων που δεν έχουν εγκριθεί από τις αρχές.
<P>
Όσον αφορά τη συμμόρφωση με την κοινοτική νομοθεσία, οι πληροφορίες που παρέχονται πρέπει να διασφαλίζουν ότι η κατάσταση καλύπτεται από την οδηγία περί προστασίας των δεδομένων. Αυτό μπορεί να ισχύει μόνο για σκοπούς που σχετίζονται με τη μετανάστευση. Για τη μετανάστευση, υπάρχει μια σειρά εγγυήσεων και διασφαλίσεων που εφαρμόζονται σε αυτό που αποκαλούμε "ευαίσθητα δεδομένα". " επεξεργασία των ευαίσθητων δεδομένων επιτρέπεται μόνο σε εξαιρετικές περιπτώσεις, σε περιπτώσεις όπου συντρέχουν λόγοι δημοσίου συμφέροντος· υπόκεινται σε κατάλληλες διασφαλίσεις και αυτές οι κατάλληλες διασφαλίσεις πρέπει να παρέχονται από την εκάστοτε χώρα.
<P>
Σε περίπτωση που η επεξεργασία δεδομένων δεν υπάγεται στην οδηγία περί προστασίας των δεδομένων, θα μπορούσε να εφαρμοστεί η απόφαση πλαίσιο του 2008 για την προστασία των δεδομένων προσωπικού χαρακτήρα που τυγχάνουν επεξεργασίας στο πλαίσιο της αστυνομικής και δικαστικής συνεργασίας σε ποινικές υποθέσεις.
<P>
Ωστόσο, και εδώ υπάρχει κάποιο πρόβλημα, γιατί αυτή η οδηγία πλαίσιο θα τεθεί σε ισχύ μόλις την 27η Νοεμβρίου του τρέχοντος έτους. Έτσι, βάσει αυτής της οδηγίας, οι εξουσίες της Επιτροπής είναι μάλλον περιορισμένες.
<P>
Θα απαντήσω στις πολύ συγκεκριμένες ερωτήσεις που τέθηκαν πέραν της υπόθεσης της Γαλλίας. Υπάρχουν άλλα κράτη μέλη όπου θα μπορούσαμε να επαληθεύσουμε την πιθανή ύπαρξη βάσεων δεδομένων που περιέχουν δεδομένα για τη φυλετική και εθνοτική καταγωγή;
<P>
Σύμφωνα με την οδηγία περί προστασίας των δεδομένων, η επεξεργασία τέτοιων ευαίσθητων δεδομένων επιτρέπεται μόνο κατ' εξαίρεση και πρέπει να κοινοποιείται στις αρχές προστασίας των δεδομένων. " αρχή προστασίας των δεδομένων στη Γαλλία είναι η CNIL. Και αυτές οι εξαιρέσεις για λόγους σημαντικού δημόσιου συμφέροντος πρέπει επίσης να κοινοποιούνται στην Επιτροπή.
<P>
Όταν γίνεται μια τέτοια κοινοποίηση, η εθνική αρχή προστασίας δεδομένων και η Επιτροπή είναι σε θέση να αξιολογήσουν αν τα μέτρα είναι σύμφωνα με τους κανόνες προστασίας δεδομένων, και εδώ έχουμε το αποτέλεσμα της προκαταρκτικής ανάλυσης της CNIL το οποίο δηλώνει ξεκάθαρα ότι δεν έχουν ζητηθεί τέτοιου είδους εγκρίσεις. Επομένως, θα πρέπει να αφήσουμε το δικαστικό έργο στη Γαλλία να επιτελείται από τις δικαστικές αρχές, που δεν είναι μόνο εξουσιοδοτημένες, αλλά και αρμόδιες για αυτού του είδους την εργασία.
<P>
Όσον αφορά τις Κάτω Χώρες, υπήρχαν αρκετές βάσεις δεδομένων στις οποίες προβλεπόταν η επεξεργασία ευαίσθητων δεδομένων και κοινοποιήθηκε από τις Κάτω Χώρες στην Επιτροπή το 2005 και το 2006. " πιο αμφιλεγόμενη βάση δεδομένων αφορούσε τις εγκληματικές δραστηριότητες νέων με καταγωγή από χώρες της Καραϊβικής. Αυτή η βάση δεδομένων έχει έκτοτε διαγραφεί.
<P>
Πρόσφατα, ένας δήμος στις Κάτω Χώρες σχεδίαζε να δημιουργήσει ένα εθνοτικό αρχείο, αλλά ακύρωσε το σχέδιο του κατόπιν σύστασης της ολλανδικής αρχής προστασίας των δεδομένων. Αυτό δείχνει ότι το σύστημα που προβλέπει η οδηγία -σύμφωνα με το οποίο υπεύθυνες είναι οι εθνικές αρχές προστασίας δεδομένων- λειτουργεί.
<P>
Παρεμπιπτόντως, θα ήθελα να πω στο Κοινοβούλιο ότι εργάζομαι για τη μεταρρύθμιση της οδηγίας για την προστασία των δεδομένων, με στόχο εν μέρει την ενίσχυση της ανεξαρτησίας και των δυνατοτήτων παρέμβασης των εθνικών αρχών προστασίας δεδομένων εντός ενός ευρωπαϊκού πλαισίου.
<P>
Θα πρέπει να σταματήσω εδώ -πρέπει να συντομεύσω την ομιλία μου γιατί δεν υπάρχει διερμηνεία μετά τις 12.00, επομένως ας σταματήσω εδώ.
<SPEAKER ID="627" NAME="Véronique Mathieu" LANGUAGE="FR">
Κυρία Πρόεδρε, κυρία Reding, κυρίες και κύριοι, άκουσα με μεγάλη χαρά σήμερα ότι το Σώμα των Επιτρόπων δεν σκοπεύει να κινήσει διαδικασίες επί παραβάσει κατά της Γαλλίας σε σχέση με την οδηγία 2004/38/ΕΚ. Ωστόσο, πριν από κάποιο καιρό, σε μια συνεδρίαση στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, σας έθεσα μια ερώτηση για το θέμα αυτό, και σας έχω ήδη πει ότι η Γαλλία παρείχε όλες τις πληροφορίες το 2006 και το 2007, μαζί με τους πίνακες αντιστοιχίας για τη μεταφορά της οδηγίας 2004/38/ΕΚ.
<P>
Ωστόσο, σήμερα, το 2010, ισχυρίζεστε ότι εκπλήσσεστε που διαπιστώνετε ότι τα δικονομικά δικαιώματα δεν είναι επαρκή. Δεν απαντήσατε ποτέ στην ερώτησή μου, κυρία Reding, γι' αυτό θα ήθελα να λάβω μια απάντηση σήμερα.
<P>
Θέλω να πω ένα πράγμα σχετικά με το αρχείο Mens. Νομίζω ότι η αντιπολίτευση και άλλοι έχουν αρχίσει τώρα να κουράζονται με αυτήν τη συζήτηση. Είναι πολύ εύκολο να αποδειχθεί ότι οι ισχυρισμοί αυτοί είναι αβάσιμοι. Έχετε τα συμπεράσματα της έκθεσης της CNIL που υποβλήθηκε στον πρωθυπουργό. Φαντάζομαι ότι θα έχετε επίσης λάβει, όπως εγώ, την έκθεση του Γενικού Διευθυντή της Αστυνομίας, κυρία Reding. Αναφέρατε μια σειρά σημείων που προφανώς θεωρείτε μη ικανοποιητικά.
<P>
Υπεραμύνεστε των ανθρωπίνων δικαιωμάτων, αλλά δεν θα πρέπει να περιοριστούμε στην υπεράσπιση των δικαιωμάτων των μειονοτήτων. Πρέπει να υπερασπίζουμε τα δικαιώματα όλων των ανθρώπων και όλοι μας έχουμε δικαίωμα στον σεβασμό. Στη Γαλλία, είμαστε επίσης έντιμοι και μπορώ να σας εγγυηθώ ότι το αρχείο Mens δεν υπήρξε ποτέ. Κυρία Reding, η CNIL διεξήγαγε έρευνες αναζητώντας διάφορες δυσάρεστες λέξεις-κλειδιά όπως τσιγγάνοι, αθίγαννοι, Ρομά και δεν βρήκε κανένα αποδεικτικό στοιχείο ότι η Αστυνομία διατηρεί τέτοιου είδους αρχεία.
<P>
Το μόνο που μπορεί να προσάψει κανείς στην Αστυνομία είναι η παράλειψή της να δηλώσει την ύπαρξη αυτής της βάσης δεδομένων, αλλά τα αρχεία δεν περιλαμβάνουν γενεαλογικές πληροφορίες. Απλά, η αστυνομία έχει μια σειρά φακέλων που...
<P>
(" Πρόεδρος ζητεί από την ομιλήτρια να ολοκληρώσει)
<P>
Σας παρακαλώ επιτρέψτε μου να ολοκληρώσω τις παρατηρήσεις μου. Είμαι η μοναδική ομιλήτρια από την Ομάδα PPE, επομένως θα ήθελα να έχω την ευκαιρία να μιλήσω εξ ονόματος της Ομάδας μου.
<P>
Τα αρχεία αυτά περιέχουν πληροφορίες για ομάδες ατόμων που δεν έχουν σταθερή κατοικία ούτε τόπο διαμονής· δεν περιέχουν δεδομένα για την εθνικότητα. Έτσι, παρόλο που δεν έχει υπάρξει καμία δήλωση από την CNIL, θα ήθελα τουλάχιστον από εσάς να αναγνωρίσετε ότι δεν υπάρχει ...
<P>
(Επιφωνήματα)
<P>
Παρ' όλα αυτά, είναι αλήθεια και θα ήθελα να αναγνωρίσετε το γεγονός. Θα ήθελα επίσης από εσάς, κυρία Reding, να πάψετε να υποψιάζεστε τη γαλλική κυβέρνηση. " στάση σας κοντεύει να γίνει μια αρρωστημένη εμμονή.
<SPEAKER ID="628" NAME="Sylvie Guillaume" LANGUAGE="FR">
Κυρία Πρόεδρε, κυρία Επίτροπε, κυρίες και κύριοι, ο προσδιορισμός των εθνοτικών χαρακτηριστικών δεν είναι νέα πρακτική στα κράτη μέλη, αλλά φαίνεται να έχει εντατικοποιηθεί τα τελευταία χρόνια στο όνομα των επιχειρήσεων κατά της τρομοκρατίας, της διατήρησης του νόμου και της τάξης, ακόμη και της καταπολέμησης της λαθρομετανάστευσης. Οι πρόσφατες αποκαλύψεις για την ύπαρξη μιας βάσης δεδομένων για τους Ρομά και τους νομάδες στη Γαλλία κατέδειξαν πόσο σημαντικό είναι να συνεχίσει η Επιτροπή τις έρευνές της για τη συλλογή πρόσθετων πληροφοριών σχετικά με την ύπαρξη αυτών των βάσεων δεδομένων, αλλά και για να διαπιστώσει αν αυτές οι βάσεις δεδομένων είναι νόμιμες και συμβατές με την αρχή της μη διακριτικής μεταχείρισης.
<P>
Κυρία Επίτροπε, δεν συμμερίζομαι εντελώς τον ενθουσιασμό σας όσον αφορά την απάντηση που παρέσχε η Γαλλία πριν από λίγες ημέρες, αλλά καταλαβαίνω γιατί εκφραστήκατε κατ' αυτόν τον τρόπο.
<P>
Μας λέτε ότι η Γαλλία ισχυρίζεται πως έχει σχέδια να μεταφέρει την οδηγία περί ελεύθερης κυκλοφορίας στο εσωτερικό της δίκαιο και πως θα παράσχει χρονοδιάγραμμα. Όσον αφορά το ζήτημα αυτής της πολυσυζητημένης οδηγίας και της μεταφοράς της, υπάρχουν δύο πιθανότητες. Είτε η Γαλλία έχει αναλάβει μια καθαρά τυπική δέσμευση, πράγμα που θα σήμαινε ότι η Επιτροπή δεν έχει λάβει απάντηση και έχει ξεχάσει την πρόσφατη ιστορία ή, εναλλακτικά, η Γαλλία έχει δώσει πλήρη απάντηση, και σε αυτήν την περίπτωση θα θέλαμε να μάθουμε τις λεπτομέρειες. Αναφέρατε ένα χρονοδιάγραμμα, ένα χρονοδιάγραμμα για τη μεταφορά της οδηγίας η οποία είναι σε εξέλιξη. " Γαλλία μεταφέρει επί του παρόντος την οδηγία περί ελεύθερης κυκλοφορίας στο πλαίσιο της πέμπτης αναθεώρησης της νομοθεσίας της για τη μετανάστευση σε διάστημα επτά ετών. Μπορώ να εγγυηθώ ότι η αναθεώρηση θα επεκταθεί πέρα από τις ευρωπαϊκές αρχές για την ελεύθερη κυκλοφορία. Κατά συνέπεια, πιστεύω ότι θα πρέπει να παρακολουθήσετε πολύ προσεκτικά την πρόοδο που σημειώνεται.
<P>
Επιτρέψτε μου να ολοκληρώσω εκφράζοντας την ελπίδα μου ότι η Επιτροπή θα μείνει ανυποχώρητη και θα σεβαστεί την αρχή της μη διακριτικής μεταχείρισης. Ελπίζω ότι δεν θα επιτρέψετε στους εαυτούς σας να εξαπατηθούν από φιλικούς διακανονισμούς ή απλές υποσχέσεις, ακόμη και αν αυτές προέρχονται από τη γαλλική κυβέρνηση.
<SPEAKER ID="629" NAME="Nathalie Griesbeck">
εξ ονόματος της Ομάδας ALDE. - (FR) Κυρία Πρόεδρε, κυρία Επίτροπε, γνωρίζω ότι είναι πολύ αργά, αλλά η αποψινή συζήτηση περιλαμβάνει μια πολύ έντονη σύγκρουση απόψεων. Σήμερα το πρωί, παρά τις πολύ σαφείς εξηγήσεις που μας δώσατε, ανακαλύφθηκε ένας νέος γαλλικός ενημερωτικός ιστότοπος, που περιέχει μια βάση δεδομένων για τους Ρομά, φυσικά παράνομη, η οποία περιλαμβάνει λεπτομερείς και εκτεταμένες πληροφορίες, συμπεριλαμβανομένων επωνύμων, ονομάτων, παρωνυμίων, καταγωγής, κοινωνικών επαφών, αριθμών ταξινόμησης και μοντέλων αυτοκινήτων, και τέλος, ονομάτων συντρόφων. Για μία ακόμη φορά οι αρχές ισχυρίστηκαν ότι δεν γνώριζαν την ύπαρξη αυτών των αρχείων.
<P>
Σε τελική ανάλυση, ανεξάρτητα από το αν οι πληροφορίες που ανακαλύφθηκαν σε αυτόν τον ιστότοπο αποδειχθούν ακριβείς, η ύπαρξη αυτών των βάσεων δεδομένων στη Γαλλία και σε διάφορες άλλες ευρωπαϊκές χώρες εξακολουθεί να ενέχει κίνδυνο διακρίσεων.
<P>
Επομένως, κυρία Επίτροπε, λαμβάνοντας υπόψη τα σχόλια σας και την αποφασιστικότητα για την οποία φημίζεστε, τι σκοπεύετε να κάνετε; Τι άλλα αποδεικτικά στοιχεία πρέπει να παράσχουμε ώστε να ενεργήσετε και να αντιδράσετε, δεδομένου ότι δεν τηρείται η αρχή της μη διακριτικής μεταχείρισης; Με άλλα λόγια, και χωρίς να θέλω να γίνω εριστική, ας προσπαθήσουμε να προασπίσουμε το δίκαιο στη Γαλλία, στα κράτη μέλη της Ένωσης, και μεταξύ εκείνων που συγκροτούν αυτήν τη χλιαρή ευρωπαϊκή δημοκρατία.
<P>
Μάθαμε για τις απελάσεις που έγιναν στη Γαλλία φέτος το καλοκαίρι, για την εγκύκλιο που εκδόθηκε στις 5 Αυγούστου -η οποία ευτυχώς αποσύρθηκε αργότερα- για το αρχείο Mens, και άλλα. Ακούσαμε με μεγάλο ενδιαφέρον τα επιχειρήματα που διατυπώσατε σήμερα το απόγευμα. Μας είπατε σήμερα ότι είστε ικανοποιημένη με τις υποσχέσεις που έδωσε η Γαλλία την περασμένη εβδομάδα ότι θα τροποποιήσει την εθνική νομοθεσία σύμφωνα με την ευρωπαϊκή οδηγία που χρονολογείται από το 2004.
<P>
Θα ήθελα, όπως και οι συνάδελφοι μου, να μου επιτραπεί η πρόσβαση σε αυτά τα έγγραφα ώστε να μπορέσουμε να μοιραστούμε τις απόψεις σας και τη δέσμευσή σας να επαναφέρετε το κράτος δικαίου. Από τα σχόλια σας σήμερα το απόγευμα δόθηκε σχεδόν η εντύπωση ότι έχετε συνθηκολογήσει.
<P>
Για να ολοκληρώσουμε αυτήν τη μακρά συζήτηση, επιτρέψτε μου να τονίσω ότι εξυπηρέτησε έναν σκοπό: μας έδειξε την κυρίαρχη ανάγκη να αντιμετωπίσουμε την καρδιά του προβλήματος, ενθαρρύνοντας τις εθνικές προσπάθειες και τις ευρωπαϊκές πολιτικές στο πλαίσιο του κράτους δικαίου στο οποίο εδράζεται η ευρωπαϊκή δημοκρατία.
<SPEAKER ID="630" NAME="Raül Romeva i Rueda" LANGUAGE="ES">
Κυρία Πρόεδρε, κυρία Επίτροπε, όταν κάνατε την περίφημη δήλωσή σας "αρκετά", πολλά άτομα σε αυτό το Σώμα, αλλά κυρίως στον δρόμο, χειροκρότησαν.
<P>
Αυτό δημιούργησε τεράστιες προσδοκίες για όλους εμάς που εξακολουθούμε να πιστεύουμε στο ευρωπαϊκό εγχείρημα. Επιτέλους, κάποιος στην Επιτροπή τόλμησε να υψώσει το ανάστημά του απέναντι σε ένα ισχυρό κράτος μέλος σχετικά με το ζήτημα των θεμελιωδών δικαιωμάτων, που ήταν ανέκαθεν το σημαντικότερο πράγμα στα λόγια, αλλά όχι πάντα στην πράξη.
<P>
Αυτό μας εξέπληξε λίγο και δεν είχε γίνει, ας πούμε, σαφώς κατανοητό ότι όταν θα εκινείτο διαδικασία, αυτό δεν θα γινόταν με βάση τις διακρίσεις αλλά μόνο με βάση την ελεύθερη κυκλοφορία. Πιστεύω ότι αυτό αποτελεί κάποιας μορφής αδυναμία, αλλά σε κάθε περίπτωση, συνεχίσαμε τότε να επικροτούμε τη δέσμευσή σας.
<P>
" σημερινή απόφαση μας προξένησε ως εκ τούτου κάποια σύγχυση, και αυτό δεν ισχύει μόνο για εμάς, αλλά για όλους εκείνους που ήλπιζαν να δουν σε αυτήν την πράξη σας μια θαρραλέα αντίδραση. Πολύ δε περισσότερο καθώς γνωρίζουμε ότι η εμπιστοσύνη που έχετε στη γαλλική κυβέρνηση φάνηκε καθαρά ότι είναι, τουλάχιστον, αμφισβητήσιμη.
<P>
Δεύτερον, αυτό ισχύει ιδιαίτερα γιατί γνωρίζουμε ότι στην αναθεώρηση της οδηγίας περί ελεύθερης κυκλοφορίας γίνονται κάποιες κινήσεις υπέρ της εισαγωγής εννοιών και του επαναπροσδιορισμού της έννοιας των μετακινούμενων ομάδων, και αυτό είναι ανησυχητικό καθώς θα επέτρεπε, σε κάποιο βαθμό, την εκ νέου ποινικοποίηση αυτών των ομάδων.
<P>
Πιστεύω ότι η απογοήτευση που αισθάνονται σήμερα ορισμένοι από εμάς δεν θα πρέπει να τροφοδοτηθεί περαιτέρω. Σας ζητούμε, συνεπώς, να μας επιτρέψετε να διατηρήσουμε την ελπίδα που μας δώσατε με τη δήλωσή σας "αρκετά", γιατί εξακολουθούμε να πιστεύουμε ότι το πρόβλημα υφίσταται και ότι πρέπει να ορθώσουμε το ανάστημά μας στη γαλλική κυβέρνηση όσον αφορά το θέμα αυτό, όπως και σε άλλες κυβερνήσεις.
<SPEAKER ID="631" NAME="Rui Tavares" LANGUAGE="PT">
Κυρία Επίτροπε, η συζήτηση αυτή αφορά θεμελιώδη δικαιώματα όπως τη μη διακριτική μεταχείριση και την ελεύθερη κυκλοφορία. Ωστόσο, εξελίχθηκε επίσης σε μια συζήτηση για τις κρίσιμες διατάξεις που διέπουν το έργο μας στα ευρωπαϊκά θεσμικά όργανα. Αυτό σημαίνει το να γνωρίζουμε αν ένα κράτος μέλος ενεργεί καλόπιστα, αν παρέχει αξιόπιστες πληροφορίες στα ευρωπαϊκά θεσμικά όργανα, και ούτως καθεξής. Επίσης, υπό το πρίσμα αυτό, έχει επίσης εξελιχθεί σε μια συζήτηση σχετικά με το αν εμείς, τα ευρωπαϊκά θεσμικά όργανα, είμαστε σε θέση να διασφαλίσουμε ότι τόσο οι αρχές όσο και οι διατάξεις αυτές γίνονται σεβαστές, αν είμαστε σε θέση να μιλήσουμε καθαρά και αν μπορούμε να είμαστε ανυποχώρητοι στην υπεράσπισή τους, αν αυτό κριθεί αναγκαίο.
<P>
Πιστεύω ότι έχουμε ήδη σαφείς απαντήσεις στο ζήτημα της καλής πίστης. Υπάρχουν κράτη μέλη, συγκεκριμένα η Γαλλία, που δεν έχουν ενεργήσει καλή τη πίστει. Αρνούνται κατ' επανάληψη την ύπαρξη εγγράφων, αντίγραφα των οποίων εμφανίζονται αργότερα δημοσίως. Αυτό συνέβη επίσης κατά τη διάρκεια του καλοκαιριού και συμβαίνει τώρα με τις βάσεις δεδομένων. Πώς μπορεί να υποστηρίζεται ότι δεν υπάρχουν βάσεις δεδομένων όταν βρίσκουμε σήμερα δημοσιευμένη μια βάση δεδομένων που ονομάζεται Ρομ σε έναν γαλλικό ιστότοπο, με τις πόλεις καταγωγής και μια ποικιλία πληροφοριών σχετικά με τον πληθυσμό των Ρομά, συμπεριλαμβανομένων των Ρομά που προέρχονται από την ΕΕ: από το Βουκουρέστι, το Βελιγράδι και την Timişoara;
<P>
" απάντηση στην άλλη ερώτηση είναι επίσης πολύ σημαντική. Είπατε ότι επρόκειτο για μια ιστορική στιγμή, κυρία Επίτροπε, και ότι οι ιστορικοί θα αναγνωρίσουν ότι η Επιτροπή ήταν σαφής για πρώτη φορά. Αμφιβάλλω ιδιαίτερα για αυτό, κυρία Επίτροπε, και είμαι ιστορικός. Έχω πολλές αμφιβολίες γιατί ακόμη και οι δημοσιογράφοι έχουν αμφιβολίες. Την επόμενη ημέρα μετά την παρουσίαση στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, ορισμένες εφημερίδες, όπως οι Financial Times, έγραψαν ότι η Επιτροπή δεν θα προσφύγει κατά της Γαλλίας. Άλλες εφημερίδες έγραψαν ότι θα το έκανε. Ακόμη και σήμερα, οι ειδήσεις αναφέρουν ότι η διαδικασία επί παραβάσει κατά της Γαλλίας έχει ανασταλεί ή, σύμφωνα με άλλες, ότι έχει εγκαταλειφθεί.
<P>
Αν η Επιτροπή δεν μιλάει καθαρά -και προφανώς τα λόγια της δεν γίνονται πλήρως κατανοητά- θα ήθελα να πω ότι θα έχει έναν θαυμάσιο σύμμαχο στο Κοινοβούλιο αν θελήσει να μιλήσει με σαφήνεια. Αν η Επιτροπή διστάσει, το Κοινοβούλιο δεν θα παραλείψει να δώσει συνέχεια σε αυτήν την υπόθεση: δεν θα είναι μια υπόθεση που προέκυψε κατά τη διάρκεια του καλοκαιριού και απλά έσβησε. Θα συνεχίσει να συζητείται σε αυτό το Σώμα.
<SPEAKER ID="632" NAME="Kinga Göncz" AFFILIATION="S&amp;D">
(HU) Μπορούμε να δούμε ότι η κρίση έχει υπονομεύσει το αίσθημα ασφάλειας πολλών ευρωπαίων πολιτών. Αυτό δημιουργεί γόνιμο υπέδαφος όχι μόνο για την ανάπτυξη και τη διάδοση του εξτρεμισμού, αλλά και για πολιτικές δηλώσεις που χαρακτηρίζουν συγκεκριμένες εθνοτικές ομάδες ως απειλές για την ασφάλεια και συνδέουν μειονότητες και μετανάστες με το έγκλημα. " γαλλική κυβέρνηση άρχισε να διώχνει τους Ρομά από τη Γαλλία για εθνοτικούς λόγους, γεγονός απαράδεκτο. Έχουμε βάσιμους λόγους να υποθέτουμε, όπως ανέφεραν αρκετοί ομιλητές, ότι η γαλλική αστυνομία, καθώς και άλλα ευρωπαϊκά κράτη, δεν έχουν ακόμη σταματήσει τη συλλογή εθνοτικών δεδομένων.
<P>
Αν αυτό αποδειχθεί, ελπίζουμε ειλικρινά ότι η Επιτροπή θα ενεργήσει πραγματικά ως θεματοφύλακας των συνθηκών και του Χάρτη Θεμελιωδών Δικαιωμάτων, και θα κινήσει διαδικασία για την παραβίαση των δεσμεύσεων. " αστυνομία διαδραματίζει σημαντικό ρόλο στη διατήρηση της δημόσιας τάξης, αλλά δεν μπορούμε να επιτρέψουμε να γίνει ο προσδιορισμός των εθνοτικών χαρακτηριστικών μέρος της συνήθους αστυνομικής πρακτικής. Αυτό υπονομεύει την εμπιστοσύνη των μειονοτήτων στους δημοκρατικούς θεσμούς και μπορεί να αποτελέσει λόγο για την εισαγωγή διακρίσεων. " πλειονότητα των Ρομά ζει σε συνθήκες βαθιάς φτώχειας στην Ευρώπη, και πέρα από τη φτώχεια, έχουν επίσης να αντιμετωπίσουν τις διακρίσεις. Ενώ έχουμε φιλόδοξα σχέδια να καταπολεμήσουμε την φτώχεια στη στρατηγική 2020, αυτό που συχνά βλέπουμε είναι ένας αγώνας κατά των φτωχών, τον οποίο πρέπει επιτέλους να σταματήσουμε.
<SPEAKER ID="633" NAME="Catherine Grèze" AFFILIATION="Verts/ALE">
(FR) Κυρία Πρόεδρε, κυρία Reding, μας είπατε σήμερα, με κάποιο ενθουσιασμό, και παραθέτω, ότι η αντίδραση της Γαλλίας δείχνει ότι η ΕΕ είναι μια αποτελεσματική κοινότητα δικαίου, ή -και παραθέτω ξανά- ότι πρέπει τώρα να εργαστούμε προς την κατεύθυνση πρακτικών δράσεων και αποτελεσμάτων βάσει των κοινών ευρωπαϊκών αξιών μας. Έχω ένα αντίγραφο των ενοποιημένων συνθηκών και του Χάρτη Θεμελιωδών Δικαιωμάτων στα χέρια μου, και ελπίζω ότι θα με συγχωρήσετε που δεν συμμερίζομαι απολύτως τον ενθουσιασμό σας.
<P>
Τι αποδεικτικά στοιχεία χρειάζεται η Επιτροπή για να προωθήσει περαιτέρω το θέμα; Τι αποδεικτικά στοιχεία απαιτούνται για να καταδικαστεί αυτή η διακριτική μεταχείριση, οι απελάσεις, που υφίστανται σήμερα οι Ρομά στη Γαλλία και σε άλλες ευρωπαϊκές χώρες;
<P>
Είναι αλήθεια ότι η Επιτροπή εισήγαγε μια ολόκληρη σειρά μέτρων για να προωθήσει την ενσωμάτωση των Ρομά, ιδίως μέσω της χρήσης των διαρθρωτικών ταμείων. Ωστόσο αναρωτιέμαι μήπως, ακολουθώντας μια πολιτική στρουθοκαμηλισμού, η Επιτροπή ουσιαστικά αυτοκαταστρέφεται.
<SPEAKER ID="634" NAME="Marie-Christine Vergiat" AFFILIATION="GUE/NGL">
(FR) Κυρία Πρόεδρε, κυρία Reding, οφείλω να ομολογήσω ότι και εγώ νιώθω απογοητευμένη απόψε. Πολλοί από εμάς σημειώσαμε τις προηγούμενες δηλώσεις σας και σας υποστηρίξαμε. Αυτό που καταλαβαίνουμε τώρα είναι ότι η διαδικασία επί παραβάσει για την ελεύθερη κυκλοφορία έχει απλά ανασταλεί. Ωστόσο, το θέμα της σημερινής συζήτησης είναι οι διακρίσεις. Θέλετε αποδεικτικά στοιχεία, κυρία Reding, και ζητήσατε από τη γαλλική κυβέρνηση, και μόνο από τη γαλλική κυβέρνηση, να τα παράσχει. Μας το είπατε και μας λέτε το ίδιο κάθε φορά που σας ρωτάμε.
<P>
Πρέπει να πω, κυρία Επίτροπε, με όλο τον σεβασμό, ότι αρχίζω να αναρωτιέμαι αν σας ενδιαφέρουν αυτά που έχουμε να πούμε. Ήμουν στη Μασσαλία αυτό το σαββατοκύριακο, όπου συναντήθηκα με τις ενώσεις οι οποίες συνεργάζονται με την κοινότητα των Ρομά. Ασχολούμαι με αυτόν τον τομέα πολλά χρόνια και πρέπει να πω ότι αυτά που μου είπαν για την κατάσταση των Ρομά στην περιοχή της Μασσαλίας με συγκλόνισαν, κυρία Επίτροπε. Κυρία Reding, οι Ρομά στη Γαλλία φοβούνται, κρύβονται. Δεν τολμούν να βγουν από τους αυτοσχέδιους καταυλισμούς τους. Τα παιδιά τους δεν τολμούν πλέον να πάνε στο σχολείο. Οι ενώσεις δεν μπορούν να τους εντοπίσουν και, κατά συνέπεια, δεν μπορούν να παρακολουθήσουν την κοινωνική ευημερία και την υγεία τους. Αυτό μας λένε οι ενώσεις, κυρία Επίτροπε. Αυτή είναι η τρέχουσα κατάσταση των Ρομά στη Γαλλία.
<P>
Το αρχείο Mens. Ας πάψουμε να ασχολούμαστε με το αρχείο Mens. " αστυνομία ανακοίνωσε ότι έχει διαγραφεί. Ωστόσο, αν διαβάσετε προσεκτικά την έκθεση της CNIL, κυρία Επίτροπε, θα δείτε ότι οι έλεγχοι που διεξήχθησαν από την CNIL αναφέρονταν στην εθνοτική καταγωγή. Επομένως, ας ζητήσουμε τις εκθέσεις αυτών των ελέγχων. " CNIL είναι ένα ευυπόληπτο όργανο. Ζητήστε τα αρχεία όλων των ελέγχων που διεξήχθησαν από την CNIL και ...
<P>
(" Πρόεδρος διακόπτει την ομιλήτρια)
<SPEAKER ID="635" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, κυρία Επίτροπε, στις 9 Σεπτεμβρίου το Κοινοβούλιο υιοθέτησε ένα ψήφισμα που αποτέλεσε το έναυσμα για μια επίκαιρη και απαραίτητη συζήτηση. Το Κοινοβούλιο έκανε τη δουλειά του.
<P>
Υπάρχουν εκείνοι που πιστεύουν ότι, με βάση τον έντονο χαρακτήρα των επακόλουθων δηλώσεων σας -σύμφωνα προς τα αιτήματα του Κοινοβουλίου- και τις εξηγήσεις που μας δίνετε απόψε, το μόνο μας συμπέρασμα μπορεί να είναι η απογοήτευση για το γεγονός ότι δεν έχει κινηθεί διαδικασία κατά της Γαλλίας. Θα πρέπει να επισημανθεί ότι η συζήτηση δεν ήταν σχετικά με τη Γαλλία, και σίγουρα όχι κατά της Γαλλίας· ήταν μια συζήτηση υπέρ των θεμελιωδών αρχών της ευρωπαϊκής ολοκλήρωσης όπως η ελεύθερη κυκλοφορία προσώπων, γιατί Ευρώπη δεν σημαίνει μόνο ελεύθερη κυκλοφορία αγαθών και κεφαλαίων, αλλά, πάνω απ' όλα, ελεύθερη κυκλοφορία των Ευρωπαίων βάσει του δικαίου και χωρίς διακρίσεις, και, ασφαλώς, χωρίς διακρίσεις με βάση την εθνοτική καταγωγή.
<P>
Αυτό σημαίνει ότι αν υπάρχει κάτι ακόμη που πρέπει να ερευνηθεί όσον αφορά τις καταγραφές της εθνοτικής καταγωγής που δεν έχουν πλήρως διασαφηνιστεί, αυτό εξακολουθεί να είναι έργο της Επιτροπής. Αυτό που πρέπει να υπογραμμίσουμε, ωστόσο, είναι ότι το έργο αυτό δεν έχει ολοκληρωθεί, καθώς στο πλαίσιο αυτού του έργου το Κοινοβούλιο πρέπει να παραμείνει άγρυπνο έναντι της πρόκλησης του λαϊκισμού, ο οποίος αναζητά εξιλαστήρια θύματα για τα προβλήματα του κοινωνικού αποκλεισμού αντί για λύσεις ή απαντήσεις.
<P>
Πέρα από την αντιμετώπιση του λαϊκισμού και των πειρασμών του, αυτό το έργο περιλαμβάνει επίσης την προσπάθεια ενσωμάτωσης όσων είναι αποκλεισμένοι, όσων έχουν περιθωριοποιηθεί για μεγάλο διάστημα και, φυσικά, του πληθυσμού των Ρομά.
<P>
Το Κοινοβούλιο πρέπει να χρηματοδοτήσει μια διάσκεψη για την ενσωμάτωση της κοινότητας των Ρομά. Το Κοινοβούλιο πρέπει επίσης να πει ότι το έργο δεν έχει ολοκληρωθεί ακόμη· στην πραγματικότητα, μόλις έχει ξεκινήσει, και έχουμε ακόμη πολύ δρόμο μπροστά μας. Αυτό σημαίνει ότι ακόμη και αν η διαδικασία κατά της Γαλλίας δεν κινηθεί τελικά, αυτή η συζήτηση θα έχει εξυπηρετήσει κάποιον σκοπό, γιατί αποδείχθηκε επίκαιρη και αναγκαία.
<SPEAKER ID="636" NAME="Ioan Enciu" AFFILIATION="S&amp;D">
(RO) Όπως γνωρίζετε όλοι, το 2010 θα ήταν το Ευρωπαϊκό Έτος για την καταπολέμηση της φτώχειας, του κοινωνικού αποκλεισμού, των διακρίσεων και της ξενοφοβίας. Ωστόσο, στην πραγματικότητα, πιστεύω ότι η μάχη χάθηκε, τουλάχιστον φέτος.
<P>
" κατάσταση όσον αφορά τα θεμελιώδη δικαιώματα στο εσωτερικό της Ευρωπαϊκής Ένωσης γίνεται ολοένα και πιο κρίσιμη αντί να βελτιώνεται. Στο πλαίσιο της οικονομικής και χρηματοπιστωτικής κρίσης, οι κυβερνήσεις σε μερικά κράτη μέλη αυξάνουν τις ενέργειες που συνιστούν διακρίσεις: οι απελάσεις και οι βάσεις δεδομένων που βασίζονται σε εθνοτικά κριτήρια για τους Ρομά είναι κάποιες από τις ενέργειες που έχουν ήδη επισημανθεί. Όσο η Επιτροπή δεν είναι σε θέση να εγγυηθεί την άσκηση των θεμελιωδών δικαιωμάτων στην ΕΕ, η εικόνα της ως υπερασπιστή αυτών των δικαιωμάτων δεν θα είναι καλή. Είναι ένας κίνδυνος που αυτό το θεσμικό όργανο δεν μπορεί να αναλάβει.
<P>
Κυρία Reding, πρόκειται η Επιτροπή να εξετάσει και να διερευνήσει τις άλλες περιπτώσεις διακρίσεων που αναφέρονται στα κράτη μέλη; Μπορεί η Επιτροπή να ολοκληρώσει τις έρευνές της, έχοντας υπόψη τις πολιτικές που πιέσεις που υφίσταται;
<SPEAKER ID="637" NAME="Csaba Sógor" AFFILIATION="PPE">
(HU) Οι εθνοτικές διακρίσεις απαγορεύονται ξεκάθαρα από το κοινοτικό και το διεθνές δίκαιο. Παρά ταύτα, ορισμένα κράτη μέλη είναι συχνά ύποπτα για συγκαλυμμένες διακρίσεις σε βάρος μειονοτήτων που ζουν στα εδάφη τους. Δεν επιθυμώ να μιλήσω για τις συγκαλυμμένες διακρίσεις σε αυτό το σημείο, αλλά θα ήθελα να επιστήσω την προσοχή σας σε έναν υφιστάμενο νόμο που θέτει ανοικτά σε μειονεκτική θέση μια εθνοτική μειονοτική κοινότητα. Ενώ η νέα κυβέρνηση της Σλοβακίας τροποποίησε προς τη σωστή κατεύθυνση τον νόμο για την προστασία της εθνικής γλώσσας, ο νόμος αυτός εξακολουθεί να επιβάλλει πρόστιμα. Ως εκ τούτου, ο νόμος αυτός είναι σε θέση να εκφοβίζει και να κρατάει τους πολίτες που δεν έχουν μητρική γλώσσα τα σλοβακικά σε μια κατάσταση αβεβαιότητας. Στην τοποθέτησή της σχετικά με αυτόν τον νόμο, η Επιτροπή της Βενετίας εξήγησε με σαφήνεια ότι ο νόμος αντίκειται στον Ευρωπαϊκό Χάρτη για τις μειονοτικές και περιφερειακές γλώσσες και περιορίζει τη χρήση της μειονοτικής γλώσσας σε αδικαιολόγητο βαθμό. Θα ήθελα να ζητήσω από την Επιτροπή, την Επίτροπο και το Ευρωπαϊκό Κοινοβούλιο να εξετάσουν διεξοδικά και να καταδικάσουν κάθε πρακτική στο έδαφος της ΕΕ που μπορεί να χρησιμοποιηθεί για εθνοτικές ή φυλετικές διακρίσεις.
<SPEAKER ID="638" NAME="Elena Băsescu" AFFILIATION="PPE">
(RO) Πριν από έναν μήνα, το Ευρωπαϊκό Κοινοβούλιο εξέφρασε την ανησυχία του σχετικά με τη μαζική απέλαση πολιτών εθνοτικής καταγωγής Ρομά και απέρριψε οποιονδήποτε συσχετισμό μεταξύ του εγκλήματος και της μετανάστευσης. Από την πλευρά της, η Ρουμανία έχει προωθήσει, από το 2007, μια ευρωπαϊκή στρατηγική για την ενσωμάτωση των Ρομά, μια ιδέα που υπογραμμίστηκε ακόμη και στη σύνοδο του Ευρωπαϊκού Συμβουλίου τον Σεπτέμβριο.
<P>
Θέλω να τονίσω ότι μέχρι στιγμής δεν έχει βρεθεί ικανοποιητική λύση. Αντιθέτως, οι αναφορές στα μέσα ενημέρωσης σχετικά με την ύπαρξη του αρχείου Mens στη Γαλλία αναζωπύρωσαν τη συζήτηση σχετικά με τον σεβασμό της αρχής της μη διακριτικής μεταχείρισης. Πιστεύω ότι η Επιτροπή πρέπει να ξεκινήσει μια έρευνα στα ενεχόμενα κράτη μέλη για να διασφαλίσει ότι οι διοικητικές διαδικασίες δεν απορρέουν από προφίλ που δημιουργούνται σύμφωνα με εθνοτικά κριτήρια.
<P>
Ολοκληρώνοντας, θέλω να επικροτήσω την επίσημη δέσμευση που ανέλαβε η γαλλική κυβέρνηση την περασμένη Παρασκευή, σύμφωνα με την οποία θα συμμορφωθεί με την ευρωπαϊκή νομοθεσία περί ελεύθερης κυκλοφορίας. " Γαλλία και η Ρουμανία πρέπει να συνεργαστούν για να διευκολύνουν την κοινωνική ενσωμάτωση των Ρομά και να λάβουν την αναγκαία χρηματοδότηση.
<SPEAKER ID="639" NAME="Ulrike Lunacek" AFFILIATION="Verts/ALE">
(DE) Κυρία Πρόεδρε, κυρία Επίτροπε, η σημερινή συζήτηση καταδεικνύει για μία ακόμη φορά πόσο σημαντική ήταν η απόφαση που έλαβε το Ευρωπαϊκό Κοινοβούλιο στις 9 Σεπτεμβρίου, με άλλα λόγια ότι, κατά την άποψή μας, η Γαλλία -ένα κράτος μέλος- παραβίαζε τα θεμελιώδη δικαιώματα στην προκειμένη περίπτωση εισάγοντας διακρίσεις κατά ατόμων με βάση την εθνικότητά τους, και σας καλέσαμε να αναλάβετε δράση. Μας μιλήσατε με μεγάλη σαφήνεια και με ενθουσιασμό και αποφασιστικότητα για όσα έχετε κάνει μέχρι τώρα, για τα οποία έχετε επίσης λάβει τη σθεναρή υποστήριξή μας. Κατά την άποψή μας, ωστόσο, αυτήν τη φορά κάνατε ένα βήμα προς τα πίσω, διότι η έκκληση για κίνηση διαδικασιών επί παραβάσει λόγω της ύπαρξης διακρίσεων με βάση την εθνοτική καταγωγή υποστηρίχθηκε για μία ακόμη φορά από τα έγγραφα στα οποία έχουν ήδη αναφερθεί κάποιοι ομιλητές και οι γαλλικές εφημερίδες σήμερα. Είναι απολύτως ξεκάθαρο ότι υπήρξαν διακρίσεις εις βάρος των Ρομά λόγω της εθνοτικής καταγωγής τους και δεν ήταν μόνο η ελευθερία κυκλοφορίας τους που παραβιάστηκε. Σας καλώ, ως εκ τούτου, για μία ακόμη φορά να αναλάβετε δράση και να κινήσετε τις δέουσες διαδικασίες.
<SPEAKER ID="640" NAME="Jaroslav Paška" AFFILIATION="EFD">
(SK) " δημιουργία βάσεων δεδομένων ατόμων που εμπλέκονται σε παράνομες δραστηριότητες αποτελεί μια σχεδόν φυσιολογική πτυχή στο πλαίσιο του έργου της πρόληψης που επιτελούν οι υπηρεσίες ασφαλείας
<P>
Οι βάσεις δεδομένων δημιουργούνται σύμφωνα με το εθνικό δίκαιο, η πρόσβαση στα δεδομένα που έχουν συλλεχθεί περιορίζεται σε εξουσιοδοτημένα άτομα, και οι πληροφορίες που συγκεντρώνονται μπορούν να χρησιμοποιηθούν μόνο για τους σκοπούς προστασίας της κοινωνίας από εγκληματικές δραστηριότητες. Είμαι σχεδόν βέβαιος ότι, όπως οι υπηρεσίες ασφαλείας σε άλλες χώρες, οι υπηρεσίες στη Γαλλία και στις Κάτω Χώρες ενδιαφέρονται για αναλύσεις ασφάλειας μόνο των πληροφοριών εκείνων που χρειάζονται πραγματικά για το έργο τους. Οι πληροφορίες για την εθνοτική ή τη φυλετική καταγωγή δεν περιλαμβάνονται συνήθως σε αυτές. Πιθανός υπερβάλλων ζήλος των υπηρεσιών ασφαλείας μπορεί σίγουρα να διερευνηθεί και, ανάλογα με τα αποτελέσματα, φαντάζομαι να αντιμετωπιστεί με λεπτότητα προκειμένου να είναι αποδεκτός στην Ευρωπαϊκή Ένωση.
<SPEAKER ID="641" NAME="Csanád Szegedi" AFFILIATION="NI">
(HU) Κυρίες και κύριοι, το Κίνημα για μια Καλύτερη Ουγγαρία (Jobbik) έχει προτείνει ήδη από το 2006 ότι θα πρέπει να αναγράφεται στο ποινικό μητρώο ενός ατόμου η εθνικότητά του, έτσι ώστε, όταν χρειαστεί, να μπορεί να εστιαστεί η προσοχή σε εγκληματίες αθίγγανους. Εξακολουθούμε να έχουμε αυτήν την θέση. Τότε, τα αριστερά φιλελεύθερα μέσα ενημέρωσης είχαν πει ότι το Jobbik είναι ένα εξτρεμιστικό κόμμα. Τέσσερα χρόνια μετά, βλέπουμε τη σύνταξη καταλόγων στη Γαλλία σε σχέση με την απομάκρυνση αθίγγανων. Βλέπουμε το ίδιο στην Ολλανδία, όπου θεωρούνται κίνδυνος για την εθνική ασφάλεια, και βάσεις δεδομένων έρχονται στο φως και εκεί. Έπειτα μπορούμε επίσης να δούμε ότι στη Φινλανδία η εθνοτική καταγωγή των αθίγγανων παραβατών καταγράφεται στα ιδρύματα κράτησης.
<P>
Επιτρέψτε μου τώρα να θέσω μια ερώτηση σε έναν από τους εισηγητές εδώ, στην κυρία από τη Σλοβακία που γέλασε τόσο δυνατά σχετικά με τα θύματα στην Ουγγαρία. Θεωρώ εξαιρετικά υποκριτικό να καταδικάζει τη συλλογή δεδομένων για τους αθίγγανους, ενώ, ως πολιτικός από τη Σλοβακία, υποστηρίζει έναν ρατσιστικό γλωσσικό νόμο που τιμωρεί βάσει εθνοτικών κριτηρίων τους ανθρώπους για το ότι μιλούν τη μητρική τους γλώσσα.
<SPEAKER ID="642" NAME="Viviane Reding" LANGUAGE="EN">
Κυρία Πρόεδρε, συνοψίζοντας, η υπόθεση της Γαλλίας δεν έχει εγκαταλειφθεί. Αναβλήθηκε γιατί πρέπει να περιμένουμε για την εφαρμογή του νόμου στην πράξη και δεν μπορούμε να αποφανθούμε για νομικές προτάσεις. Οι νομικές προτάσεις είναι αποδεκτές, αλλά πρέπει να εφαρμοστούν ώστε να μπορέσουμε να κλείσουμε την υπόθεση. Ως εκ τούτου, η υπόθεση εξακολουθεί να είναι ανοιχτή.
<P>
Όσον αφορά τις εθνοτικές βάσεις δεδομένων που η CNIL, η ανεξάρτητη γαλλική αρχή προστασίας των δεδομένων, εξετάζει σύμφωνα με το γαλλικό δίκαιο και, στην προκειμένη περίπτωση, σύμφωνα με τις ευρωπαϊκές οδηγίες, πρέπει να εμπιστευτούμε τις ανεξάρτητες εθνικές αρχές προστασίας των δεδομένων διότι είναι υπεύθυνες, σύμφωνα με το ευρωπαϊκό δίκαιο, για τη διεξαγωγή της ανάλυσης. Νομίζω ότι η γαλλική ανεξάρτητη αρχή προστασίας δεδομένων έχει αποδείξει ότι είναι πολύ ικανή για αυτό το έργο.
<P>
(FR) Τούτων λεχθέντων, πιστεύω ότι είναι πολύ σημαντικό να υπενθυμίσουμε τα αληθινά ζητήματα που διακυβεύονται εδώ.
<P>
Εκτός εκείνων που βρίσκονται στη Γαλλία, υπάρχουν 10 εκατομμύρια Ρομά στην Ευρώπη, οι οποίοι αποτελούν τη μεγαλύτερη μειονότητα στην Ευρώπη. Προέρχομαι από μια χώρα με 500.000 πολίτες. Υπάρχουν 10 εκατομμύρια Ρομά, οπότε μπορείτε να εκτιμήσετε την κλίμακα του ζητήματος. Οι Ρομά ζουν στα περισσότερα από τα κράτη μέλη μας σε συνθήκες ακραίας φτώχειας. Αντιμετωπίζουν προβλήματα στέγασης, εκπαίδευσης, υγείας και εργασίας και για μένα, το πραγματικό σκάνδαλο είναι το γεγονός ότι τα προβλήματα αυτά δεν έχουν επιλυθεί ακόμη. Επομένως, ελπίζω ότι οι τρέχουσες δραστηριότητες θα συνεχιστούν -πιστεύω ότι θα επιδοκιμαστούν γιατί δεν θα πρέπει να ανεχόμαστε αυτού του είδους τις διακρίσεις.
<P>
Οι τρέχουσες δραστηριότητες θα λειτουργήσουν τουλάχιστον ως αφύπνιση για τα κράτη μέλη. Δεν έχω ξεχάσει ότι στην υπουργική διάσκεψη στην Κόρδοβα τον Απρίλιο του τρέχοντος έτους, μόνο τρία από τα είκοσι επτά κράτη μέλη εκπροσωπήθηκαν σε υπουργικό επίπεδο. Άρα, έναν χρόνο μετά, θα διοργανώσουμε μια νέα υπουργική διάσκεψη αφού πρώτα πραγματοποιήσουμε μια λεπτομερή έρευνα, σε συνεργασία με την ομάδα δράσης, για την κατάσταση των Ρομά και το ζήτημα της χρήσης ή μη ευρωπαϊκών πόρων, έτσι ώστε να διαπιστωθεί τι συμβαίνει στην πραγματικότητα. Όπως είπα, θα συγκαλέσουμε ακόμη μία υπουργική διάσκεψη, έναν χρόνο μετά, προκειμένου να δούμε ακριβώς τι δεσμεύσεις έχει αναλάβει κάθε κράτος μέλος από την άποψη των εθνικών στρατηγικών για τους Ρομά εντός του ευρύτερου ευρωπαϊκού πλαισίου.
<P>
Ελπίζω ότι η σημερινή, αρκετά άσχημη, κατάσταση θα συμβάλει τουλάχιστον στο να διασφαλίσει ότι οι Ρομά δεν θα τίθενται πλέον στο περιθώριο όταν καταρτίζουμε πολιτικές για την αντιμετώπιση της ακραίας φτώχειας.
<P>
Αν δεν επιτύχουμε αυτήν τη φορά, τώρα που έχουμε την ευκαιρία να το κάνουμε, η επόμενη γενιά βουλευτών του Ευρωπαϊκού Κοινοβουλίου θα βρεθεί να κάνει ακριβώς τις ίδιες συζητήσεις με αυτές που κάναμε τις περασμένες εβδομάδες. Δεν θέλουμε να συμβεί αυτό, επομένως ας αναλάβουμε δράση τώρα.
<SPEAKER ID="644" NAME="Πρόεδρος">
" συζήτηση έληξε.
<SPEAKER ID="796" NAME="Carlos Coelho" LANGUAGE="PT">
" δημιουργία προφίλ εθνοτικών χαρακτηριστικών δεν αποτελεί νέα πρακτική στα κράτη μέλη, αλλά έχει αυξηθεί τα τελευταία χρόνια, ιδίως μετά τις τρομοκρατικές επιθέσεις στη Μαδρίτη και το Λονδίνο. Ωστόσο, το μοναδικό κράτος μέλος που ασχολήθηκε με αυτό το θέμα και θέσπισε σχετική νομοθεσία είναι το "νωμένο Βασίλειο. " δημιουργία προφίλ εντός του πεδίου ειδικών βάσεων δεδομένων μπορεί να είναι νόμιμη και να έχει νόμιμους σκοπούς. Ωστόσο, όταν τα κριτήρια που χρησιμοποιούνται για τη συλλογή δεδομένων εστιάζονται αποκλειστικά στη φυλή, στην εθνότητα ή στη θρησκεία, θα πρέπει να θεωρείται ότι εισάγουν διακρίσεις και άρα είναι παράνομα. Είναι νόμιμο να διεξάγουν οι αρχές ελέγχους ταυτότητας και παρακολούθηση στα αντίστοιχα κράτη τους ως ένα μέσο διατήρησης της ασφάλειας και της τάξης, καθώς και για την πρόληψη του εγκλήματος και την παρακολούθηση της λαθρομετανάστευσης. Ωστόσο, τα φυσικά και εθνοτικά χαρακτηριστικά των ατόμων δεν θα πρέπει να θεωρούνται ως ένδειξη ότι είναι εγκληματίες ή ότι βρίσκονται στη χώρα παράνομα. Κάθε άτομο θα πρέπει να αντιμετωπίζεται μεμονωμένα και θα πρέπει να υπάρχει άλλος λόγος, πέρα από τη φυλή ή την εθνότητα του ατόμου, για να εισαχθούν τα δεδομένα του στη βάση δεδομένων ή για να έχει διαφορετική μεταχείριση από το ευρύ κοινό.

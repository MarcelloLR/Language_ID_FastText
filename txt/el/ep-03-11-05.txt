<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 23 Οκτωβρίου 2003. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα ήθελα με την ευκαιρία αυτή να καλωσορίσω στο θεωρείο των επισήμων μια σειρά από διακεκριμένους επισκέπτες που βρίσκονται σήμερα εδώ μαζί μας. Υποδεχόμεθα με μεγάλη χαρά σήμερα το απόγευμα τον κ. Mejdahl, Πρόεδρο του δανικού Folketing.
<P>
Βρίσκονται, επίσης, εδώ συνάδελφοι της Επιτροπής Ευρωπαϊκών Υποθέσεων του σουηδικού Riksdag, τους οποίους θα ήθελα να καλωσορίσω στο Σώμα.
<P>
Όπως γνωρίζετε, σήμερα το απόγευμα θα ανταλλάξουμε απόψεις με τον Επίτροπο Verheugen σχετικά με τις εκθέσεις παρακολούθησης της Επιτροπής για τις υπό ένταξη χώρες. Γνωρίζω ότι βρίσκονται μαζί μας για αυτόν τον λόγο σήμερα πολλοί διακεκριμένοι προσκεκλημένοι, συμπεριλαμβανομένων πρεσβευτών. Τους καλωσορίζουμε θερμά. Επισημαίνω, ειδικότερα, ότι στα θεωρεία βρίσκονται ο ρουμάνος επικεφαλής διαπραγματευτής και ασκών χρέη υπουργού για την ευρωπαϊκή ολοκλήρωση και ο κ. Theodor Stolojan, αρχηγός της ρουμανικής αντιπολίτευσης, τους οποίους καλωσορίζω επίσης.(1)
<SPEAKER ID="4" LANGUAGE="" NAME="" AFFILIATION="Έγκριση συνοπτικών πρακτικών της προηγούμενης συνεδρίασης – Κατάθεση εγγράφων – Διαβίβαση εκ μέρους του Συμβουλίου κειμένων συμφωνιών – Μεταφορές πιστώσεων – Σύνθεση επιτροπών και αντιπροσωπειών:"/>
<SPEAKER ID="5" LANGUAGE="" NAME="Πρόεδρος." AFFILIATION="Τετάρτη">
<P>
   Έχει διανεμηθεί διορθωτικό επί της ημερήσιας διάταξης των συνεδριάσεων της 5ης και 6ης Νοεμβρίου. Προτάθηκαν οι ακόλουθες τροποποιήσεις:
<P>
Έλαβα δύο αντίθετα αιτήματα, σύμφωνα με το άρθρο 144 του Κανονισμού, για αναπομπή στην επιτροπή της έκθεσης του κ. Wuermeling για την καταναλωτική πίστη (A5-0310/2003): από την Ομάδα του Κόμματος των Ευρωπαίων Σοσιαλιστών, η οποία ζητά η αναπομπή να γίνει πριν από τη συζήτηση, και από την Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, η οποία ζητά η αναπομπή να γίνει στην αρχή της ψηφοφορίας.
<SPEAKER ID="6" LANGUAGE="SV" NAME="Thors (ELDR )." AFFILIATION="">
<SPEAKER ID="7" LANGUAGE="DE" NAME="Schulz (PSE )." AFFILIATION="">
<P>
    Κύριε Πρόεδρε, η πρόταση αυτή της συναδέλφου Thors ήταν έξυπνη. Εάν τώρα η συνάδελφος ψηφίσει αμέσως μαζί μας την άμεση αναπομπή, το θέμα θα τελειώσει θαυμάσια. 
<SPEAKER ID="8" LANGUAGE="" NAME="Πρόεδρος." AFFILIATION="(Συνεπώς, εγκρίνεται η ημερήσια διάταξη.)">
<P>
   Αντιλαμβάνομαι, από τα χειροκροτήματα, ότι αυτό θα ήθελε το Σώμα. Σε αυτήν την περίπτωση, θα πρέπει το Σώμα να αλλάξει τον Κανονισμό, διότι δεν μου επιτρέπει να το κάνω. Η ψηφοφορία πρέπει να διεξαχθεί τη χρονική στιγμή που υπέδειξα προηγουμένως. Επομένως, σας παρακαλώ να είσαστε παρόντες στην αρχή της συζήτησης, προκειμένου να διασφαλίσετε ότι οι απόψεις σας θα ληφθούν υπόψη.(1)
<SPEAKER ID="9" LANGUAGE="EN" NAME="Gill (PSE )." AFFILIATION="(Χειροκροτήματα από την αριστερή πτέρυγα)">
<P>
    Κύριε Πρόεδρε, θα ήθελα να αναφερθώ σε ορισμένα ιδιαιτέρως δυσάρεστα, αναληθή και προσωπικά σχόλια τα οποία έκανε ο κ. Balfe μετά από την ψηφοφορία επί του προϋπολογισμού τον περασμένο μήνα στο Στρασβούργο. Ο κ. Balfe είχε ζητήσει επέκταση της ασφάλισης ασθενείας στους πρώην βουλευτές, αίτημα το οποίο απέρριψε η Επιτροπή Προϋπολογισμών.
<P>
Ως μία εκ των εισηγητών επί του προϋπολογισμού για το 2004, θεωρώ ότι υπηρετώ το Κοινοβούλιο με κύρια ευθύνη μου την υπεράσπιση των αποφάσεων που λαμβάνει το Σώμα και, στην περίπτωση αυτή, και των αποφάσεων της Επιτροπής Προϋπολογισμών. Ο πρωτεύων στόχος μου ήταν να εξασφαλίσω ότι τα χρήματα του ευρωπαίου φορολογούμενου πιάνουν τόπο και να διατηρηθεί η φήμη και η αξιοπρέπεια του Σώματος στα μάτια των ευρωπαίων πολιτών.
<P>
Πρώτον, η κατηγορία που μου απευθύνει ο κ. Balfe ότι ανέτρεψα πλήρως την απόφαση του Προεδρείου είναι κατηγορία κατά ολόκληρης της Επιτροπής Προϋπολογισμών, διότι όλα του τα αιτήματα τέθηκαν σε ψηφοφορία.
<P>
Δεύτερον, ο κ. Balfe αναφέρθηκε, παραθέτω αυτολεξεί, σε ένα “σχετικά ανέξοδο πρόγραμμα”. Αυτή είναι μια δήλωση που προκαλεί έκπληξη δεδομένου ότι οι αρχικές εκτιμήσεις ξεπερνούν κατά πολύ το 1 εκατ. ευρώ και μόνο μια μελέτη για τον προσδιορισμό των πραγματικών ποσών μας στοιχίζει 60 000 ευρώ: δεν είναι και πενταροδεκάρες.
<P>
Τρίτον, όσον αφορά τη χρήση των υφιστάμενων προγραμμάτων από τους εν ενεργεία βουλευτές, πρέπει να πω ότι βρίσκομαι σε πλήρη σύγχυση. Προτείνει ο κ. Balfe διαφάνεια για όλα τα μέλη της Επιτροπής Προϋπολογισμών ή μήπως θέλει να δημιουργήσει ένα μητρώο για όλους; Προτείνει την τροποποίηση του υφιστάμενου προγράμματος; Το κόστος σίγουρα δεν τον απασχολεί! Συνιστώ να υποβάλει προτάσεις για τον προϋπολογισμό του ερχόμενου έτους, ούτως ώστε να μπορούμε να προβούμε στις απαραίτητες τροποποιήσεις.
<SPEAKER ID="10" LANGUAGE="EN" NAME="Balfe (PPE-DE )." AFFILIATION="(Διαμαρτυρίες)">
<P>
    Κύριε Πρόεδρε, θα ήθελα να διευκρινίσω ότι το Προεδρείο ζήτησε από την Επιτροπή Προϋπολογισμών να αναλάβει συγκεκριμένη δράση, κάτι το οποίο θα μπορούσε να έχει κάνει η κ. Gill, ως εισηγήτρια επί του προϋπολογισμού. Αρνήθηκε να το κάνει. Το Προεδρείο ζήτησε να εντάσσονται, εάν δεν έχουν επαρκή εθνική ασφάλιση –όπως κάθε μέλος του προσωπικού του Κοινοβουλίου– στο σύστημα ιατροφαρμακευτικής περίθαλψης οι βουλευτές οι οποίοι ήταν άνω των 60 ετών κατά τη συνταξιοδότησή τους, είχαν υπηρετήσει τουλάχιστον δύο θητείες στο Ευρωπαϊκό Κοινοβούλιο και δέχονταν να πληρώσουν –επί ίσοις όροις με όλο το προσωπικό– το ένα τρίτο του κόστους του συστήματος.
<P>
Το Προεδρείο υπέβαλε ομόφωνα ένα πολύ ανθρώπινο αίτημα. Δεν νομίζω ότι η κ. Gill, ως εισηγήτρια επί του προϋπολογισμού, αντέδρασε κατά τρόπο φιλικό, ανθρώπινο ή λογικό στο αίτημα αυτό. Θα εκπονηθεί τώρα μελέτη και ελπίζω ότι, όταν ολοκληρωθεί, η Επιτροπή Προϋπολογισμών, η οποία δαπανά εκατομμύρια λίρες σε πολύ αμφιλεγόμενα σχέδια ...
<P>
Ελπίζω ότι η Επιτροπή Προϋπολογισμών θα επανεξετάσει το θέμα, αλλά επαναλαμβάνω ότι το μόνο που χρειαζόταν να κάνει η κυρία Gill ήταν να πάρει την πρόταση του Προεδρείου –και όχι του συγκεκριμένου Κοσμήτορα– και να την θέσει ενώπιον του Σώματος για ψηφοφορία. Εάν πιστεύει ότι η Επιτροπή Προϋπολογισμών υπερισχύει του Σώματος, της συνιστώ να επιστρέψει στις συνταγματικές σπουδές.
<SPEAKER ID="11" LANGUAGE="" NAME="Πρόεδρος." AFFILIATION="">
<SPEAKER ID="12" LANGUAGE="DE" NAME="Lehne (PPE-DE )." AFFILIATION="">
<P>
    Κύριε Πρόεδρε, θα είμαι κι εγώ σύντομος. Αύριο έχουμε στην ημερήσια διάταξη μία ψηφοφορία για ένα ψήφισμα για τα ελεύθερα επαγγέλματα. Εξαιτίας του ότι την περασμένη εβδομάδα δεν είχαμε συνεδρίαση, δεν κατέστη δυνατόν να επιτευχθεί έγκαιρα ένας συμβιβασμός. Για τον λόγο αυτόν παρακαλώ να μετατεθεί η ψηφοφορία στην προσεχή περίοδο συνόδου στο Στρασβούργο. Σε αυτό συμφώνησαν άλλωστε οι κκ. Medina Ortega και Rothley. Ευχαριστώ. 
<SPEAKER ID="13" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, συμφωνώ με την πρόταση του κ. Lehne καθώς πράγματι δεν έχουμε φτάσει σε συμφωνία σχετικά με το κείμενο της κοινής πρότασης ψηφίσματος μεταξύ των διαφόρων πολιτικών ομάδων. 
<SPEAKER ID="14" LANGUAGE="" NAME="Πρόεδρος." AFFILIATION="">
<SPEAKER ID="15" LANGUAGE="DE" NAME="Schulz (PSE )." AFFILIATION="">
<P>
    Κύριε Πρόεδρε, επανέρχομαι στο θέμα της ημερήσιας διάταξης και την έκθεση Wuermeling. Σκεφτήκαμε πώς μπορούμε να λύσουμε το πρόβλημα τώρα αμέσως χωρίς αλλαγή της ημερήσιας διάταξης και καταλήξαμε στο εξής, με το οποίο πιστεύω ότι θα συμφωνήσει και η συνάδελφος κ. Thors: ζητώ να εγγραφεί η έκθεση Wuermeling ως πρώτο σημείο στην ημερήσια διάταξη και σας παρακαλώ να την αναγγείλετε τώρα, δηλώνω δε εδώ και τώρα ότι τότε θα ζητήσω την άμεση αναπομπή της έκθεσης στην επιτροπή. 
<SPEAKER ID="16" LANGUAGE="DE" NAME="Wuermeling (PPE-DE )." AFFILIATION="">
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Αυτό ακριβώς είναι το δίλημμα το οποίο μου έχουν θέσει οι Ομάδες. Εάν ακολουθήσω τη λογική του κ. Schulz και απορριφθεί, και η έκθεση Wuermeling εγγραφεί ως πρώτο σημείο στην ημερήσια διάταξη, θα ανατραπεί πλήρως ο ρυθμός των εργασιών που έχουν προγραμματιστεί για σήμερα. Δεν θα ακολουθήσω αυτήν την πρόταση. Ωστόσο, εάν, καθώς προχωρούμε με την ημερήσια διάταξη, οι συνάδελφοι μπορέσουν να έρθουν σε συμφωνία και να μου φέρουν μια κοινή πρόταση στο τέλος του πρώτου σημείου της ημερήσιας διάταξης, θα την θέσω ενώπιον του Σώματος, και θα ενεργήσουμε αναλόγως. Εάν δεν μπορεί να επιτευχθεί συναίνεση, θα προχωρήσουμε όπως υπέδειξα νωρίτερα.
<SPEAKER ID="18" LANGUAGE="" NAME="" AFFILIATION="Για άλλες μεταβολές στην ημερήσια διάταξη"/>
<SPEAKER ID="19" LANGUAGE="EN" NAME="Cohn-Bendit (Verts/ALE )." AFFILIATION="">
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Εχθές και τη Δευτέρα πραγματοποίησα επίσημη επίσκεψη στο Βερολίνο και στο γερμανικό κοινοβούλιο, εξ ονόματος του Κοινοβουλίου. Εχθές το απόγευμα, μίλησα σε όλες τις πολιτικές ομάδες του γερμανικού κοινοβουλίου, συμπεριλαμβανομένων των Πρασίνων και των Φιλελευθέρων, των Σοσιαλδημοκρατών και των Χριστιανοδημοκρατών. Δεν προσκάλεσα καμία Ομάδα του Σώματος να με συνοδεύσει, αλλά η υπηρεσία πρωτοκόλλου του γερμανικού κοινοβουλίου ενημέρωσε τους εδώ συναδέλφους για την επίσκεψή μου. Οι γερμανοί συνάδελφοι που επιθυμούσαν να παρευρεθούν σε κάποιο στάδιο της επίσκεψης μπορούσαν να το κάνουν. Φυσικά, κ. Cohn-Bendit, όπως εσείς, δεν ήταν υποχρεωμένοι να το κάνουν. Ήταν θέμα επιλογής δικό σας και των υπολοίπων, όχι δικό μου.
<SPEAKER ID="21" LANGUAGE="FR" NAME="Berthu (NI )." AFFILIATION="">
<SPEAKER ID="22" LANGUAGE="IT" NAME="Tajani (PPE-DE )." AFFILIATION="">
<P>
Κύριε Πρόεδρε, εκτός αυτού, θα ήθελα να καταγγείλω εν συντομία όσα συνέβησαν εχθές στη χώρα μου, ήτοι μια σοβαρή επίθεση εναντίον ενός στρατοπέδου των Καραμπινιέρων. Οι ενδείξεις φαίνεται να οδηγούν σε μια αναρχοεπαναστατική οργάνωση, η οποία συνδέεται και με τα γεγονότα που συνέβησαν στην Ισπανία, όπου συνελήφθησαν ορισμένοι ιταλοί τρομοκράτες ή ψευδοτρομοκράτες. Πιστεύω ότι πρέπει να υπάρξει μια κινητοποίηση όλων των Ευρωπαίων, γιατί η τρομοκρατική απειλή δεν πρέπει να υποτιμηθεί, αν και τα αποτελέσματα των αστυνομικών επιχειρήσεων μπορούν να θεωρηθούν θετικά, όπως τα μέτρα της ιταλικής αστυνομίας που συνέλαβε ορισμένους επικίνδυνους δολοφόνους ή, τουλάχιστον, όσους κατηγορούνται για τις δολοφονίες των Marco Biagi και Massimo D’Antona. Η κινητοποίηση για την οποία απευθύνω έκκληση σε αυτό το Σώμα πρέπει να είναι μια κοινή προσπάθεια για να καταπολεμηθεί σε όλη την Ευρώπη αυτό το επικίνδυνο φαινόμενο. 
<SPEAKER ID="23" LANGUAGE="IT" NAME="Dell'Alba (NI )." AFFILIATION="">
<SPEAKER ID="24" LANGUAGE="EN" NAME="Watson (ELDR )." AFFILIATION="(Χειροκροτήματα)">
<SPEAKER ID="25" LANGUAGE="DE" NAME="Schulz (PSE )." AFFILIATION="">
<SPEAKER ID="26" LANGUAGE="FR" NAME="Gollnisch (NI )." AFFILIATION="">
<P>
    Κύριε Πρόεδρε, για να κινηθώ στο πνεύμα των παρεμβάσεων ορισμένων από τους συναδέλφους μου, ιδίως των κκ. Berthu και Dell’Alba, θα έλεγα ότι ενδεχομένως να είναι χρήσιμο να καταργήσουμε τις δημοσκοπήσεις και να μην ζητάμε από τον κόσμο τη γνώμη του, διότι, εάν τους την ζητάμε, κινδυνεύουν να την δίνουν και, προφανώς, εάν αυτή αντίκειται στη δεσπόζουσα σκέψη και εάν είναι πολιτικώς μη ορθή, αυτό είναι κάτι πολύ δυσάρεστο για το ευρωπαϊκό πολιτικό κατεστημένο. Σε μια δημοκρατία, υπάρχει, επίσης, μια διαδικασία σε αυτόν τον τομέα, που ονομάζεται εκλογές, και σας επισημαίνω ότι αυτές είναι εξαιρετικά επικίνδυνες. Σε κάθε περίπτωση, θα μπορούσαν να οδηγήσουν, για παράδειγμα, σε ένα αυξημένο ενδιαφέρον για τις πολιτικές απόψεις που εκπροσωπώ, μετά από τις εκλογές του Ιουνίου. Αναρωτιέμαι μήπως θα έπρεπε να καταργήσουμε και τις εκλογές ή ίσως να αλλάξουμε τους λαούς της Ευρώπης, μόλις αρχίζουν να σκέφτονται αρνητικά ή να αποτελούν προφανές εμπόδιο για την πρόοδο της ευρωπαϊκής δημοκρατίας. 
<SPEAKER ID="27" LANGUAGE="EN" NAME="Cushnahan (PPE-DE )." AFFILIATION="">
<P>
    Κύριε Πρόεδρε, επέστρεψα πρόσφατα από τη Σρι Λάνκα, όπου συνέχισα την προσπάθειά μου για την ειρηνευτική διαδικασία, ύστερα από πρόσκληση των εμπλεκόμενων μερών. Όπως ίσως γνωρίζουν οι συνάδελφοι, οι ειρηνευτικές συνομιλίες έχουν διακοπεί από τον Απρίλιο. Θεώρησα ιδιαίτερα ενθαρρυντικό το γεγονός ότι, κατά την επίσκεψή μου, το LTTE –ή αλλιώς οι Τίγρεις των Ταμίλ όπως είναι ευρύτερα γνωστοί– κοινοποίησαν τις προτάσεις τους για ένα μεταβατικό καθεστώς αυτοδιοίκησης. Πρόκειται, πραγματικά, για μια πολύ σημαντική κίνηση εκ μέρους τους. Είναι η πρώτη φορά που υποβάλλουν συνολικές προτάσεις. Αυτό που καθιστά την κίνηση αυτή ακόμα πιο αξιοπρόσεκτη είναι το γεγονός ότι ο επικεφαλής εκπρόσωπος του LTTE, ο κ. Tamilchelvan, δήλωσε ότι αυτή η μεταβατική κυβέρνηση δεν θα είναι προπομπός χωριστού κράτους. Άνοιξε έτσι ο δρόμος και πάλι για την επανάληψη των διαπραγματεύσεων με την κυβέρνηση, παρόλο που το χάσμα ανάμεσα στις δύο πλευρές είναι μεγάλο.
<P>
Δυστυχώς, τις τελευταίες 48 ώρες, η Πρόεδρος Chandrika Kumaratunga, η οποία ανήκει στην αντιπολίτευση, απέλυσε τέσσερις βασικούς υπουργούς, διέκοψε τη λειτουργία του Κοινοβουλίου και κήρυξε κατάσταση έκτακτης ανάγκης. Πιστεύω ότι αυτό απειλεί την ειρηνευτική διαδικασία.
<SPEAKER ID="28" LANGUAGE="EN" NAME="Deva (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, θα ήθελα να αναφερθώ στην πρόσφατη κρίση στη Σρι Λάνκα. Ο κ. Cushnahan επεσήμανε κατά τρόπο πειστικό ότι, ενώ τώρα είναι δυνατόν, μετά από 23 χρόνια εμφύλιου πολέμου, να υπάρξει ειρήνη στη χώρα, η Πρόεδρος κήρυξε κατάσταση έκτακτης ανάγκης μόλις υποβλήθηκαν οι ειρηνευτικές προτάσεις των επαναστατικών ομάδων των Τίγρεων των Ταμίλ.
<P>
Εσείς, κύριε Πρόεδρε, ο κ. Poettering και άλλοι βουλευτές του Σώματος συναντήσατε τον πρωθυπουργό, ο οποίος αυτήν τη στιγμή συναντάται με τον κ. Μπους στην Ουάσινγκτον. Το Κοινοβούλιο του Κολόμπο θα πρέπει να διαλυθεί. Δεν υπάρχει δικαιολογία για την παράταση της θητείας του Κοινοβουλίου, ούτε για την κήρυξη κατάστασης έκτακτης ανάγκης, ούτε για την εμφάνιση στρατευμάτων στους δρόμους. Το Ευρωπαϊκό Κοινοβούλιο μπορεί να ζητήσει την αποκατάσταση της δημοκρατίας, του κράτους δικαίου, του κοινοβουλίου και της κυβέρνησης στη Σρι Λάνκα.
<SPEAKER ID="29" LANGUAGE="" NAME="Καραμάνου (PSE )." AFFILIATION="(Χειροκροτήματα)">
<SPEAKER ID="30" LANGUAGE="EN" NAME="Corrie (PPE-DE )." AFFILIATION="">
<SPEAKER ID="31" LANGUAGE="" NAME="Αλαβάνος (GUE/NGL )." AFFILIATION="">
<P>
Στις 27 Ιουλίου 2003 ένα δεξαμενόπλοιο, το Tasman Spirit, το οποίο οδηγείτο από τοπικό πλοηγό, προσάραξε στην είσοδο του λιμανιού στο Καράτσι. Είχαμε μια σοβαρή οικολογική καταστροφή. Διέρρευσε πολύ πετρέλαιο στο λιμάνι. Έκτοτε, οι αρχές του Πακιστάν δεν επιτρέπουν στα επτά μέλη του πληρώματος να φύγουν από το Πακιστάν. Στην περίπτωση του Prestige οι ισπανικές αρχές στράφηκαν βάσει της αρχής “ο ρυπαίνων πληρώνει” κατά του υπεύθυνου, του καπετάνιου του πλοίου, όχι όμως και κατά του υπόλοιπου πληρώματος. Δεν φταίει ούτε ο μάγειρας, ούτε ο καθαριστής. Στην περίπτωση ωστόσο του Τasman Spirit, κρατούνται επτά ναυτικοί, οι περισσότεροι από τους οποίους είναι Έλληνες.
<P>
Επιπλέον, στις 17 Αυγούστου, και αφού έχει συμβεί η καταστροφή, μεταβαίνει στο Πακιστάν συνεργείο από ναυαγοσωστική εταιρεία, ο επικεφαλής του οποίου, κ. Νίκος Παπάς, κρατείται και αυτός από τις αρχές του Πακιστάν, χωρίς καν να ανήκει στο πλήρωμα του Τasman Spirit. Πήγαν απλώς να σώσουν το πλοίο και να περιορίσουν την καταστροφή.
<P>
Θα ήθελα την παρέμβασή σας. Έχουμε εδώ μια ομηρία. Ο υπουργός του Πακιστάν βρίσκεται σήμερα στις Βρυξέλλες, θα συμφάγει με τον κ. Σολάνα και τον κ. Patten. Θα πρέπει να παρέμβουμε γι’ αυτό το θέμα. 
<SPEAKER ID="32" LANGUAGE="FR" NAME="Thomas-Mauro (UEN )." AFFILIATION="">
<P>
    Κύριε Πρόεδρε, θέλω να επιστήσω την προσοχή σας στο πρόγραμμα της Rosia Montana Gold Corporation. Το έργο αυτό, που αφορά την εκμετάλλευση ενός κοιτάσματος χρυσού που βρίσκεται στο κέντρο της Ρουμανίας, εγείρει τριών ειδών προβλήματα. Ένα κοινωνικό και ανθρώπινο πρόβλημα, αφού το έργο αυτό, που βρίσκεται στη φάση της υλοποίησης, απαιτεί τη μετακίνηση ενός πληθυσμού 2 000 ατόμων και την κατεδάφιση 900 σπιτιών· ένα περιβαλλοντικό πρόβλημα, διότι αυτό το έργο πρόκειται ιδίως να περιλαμβάνει την εγκατάσταση μιας δεξαμενής διήθησης, επιφάνειας 400 εκταρίων, που θα περιέχει απόβλητα κυανίου, που είναι αναγκαίο για την εντατική επεξεργασία του μεταλλεύματος. Αυτή η τεχνική έχει ήδη χρησιμοποιηθεί επί δύο περίπου χρόνια στη Baia Mare από μια αυστραλιανή εταιρεία, προκαλώντας οικολογική καταστροφή στον Δούναβη. Πρόκειται για ένα πρόβλημα που πλήττει, επίσης, την ιστορική κληρονομιά: μετά από μια δεκαπενταετία εκμετάλλευσης, η κοιλάδα, που κρύβει, επίσης, αρχαιολογικά ερείπια τα οποία χρονολογούνται από τη ρωμαϊκή κατοχή, θα εξαφανιστεί και μαζί της θα εξαφανιστούν πολυάριθμες εκκλησίες, κοιμητήρια και ιστορικά μνημεία.
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="IT" NAME="Mussa (UEN )." AFFILIATION="">
<P>
    Κύριε Πρόεδρε, κυρίες και κύριοι, από τις 12 Αυγούστου, ημέρα της απαγωγής του, δεν έχουμε πλέον νέα του δόκτορος Arjan Erkel ούτε γνωρίζουμε τι του συνέβη. Απήχθη στη Μουκάλα του Νταγκεστάν και δεν έχει καταβληθεί καμία προσπάθεια για την απελευθέρωσή του. Πιστεύω ότι το Ευρωπαϊκό Κοινοβούλιο και η Ευρωπαϊκή Ένωση πρέπει να δραστηριοποιηθούν όχι μόνο για να λάβουμε κάποιες πληροφορίες και να ζητήσουμε την απελευθέρωσή του, αλλά και για να υπερασπισθούν τις οργανώσεις που παρέχουν εθελοντικές υπηρεσίες σε περιοχές όπου η υγεία είναι σε κρίσιμη κατάσταση. 
<SPEAKER ID="35" LANGUAGE="IT" NAME="Napoletano (PSE )." AFFILIATION="">
<P>
    Κύριε Πρόεδρε, θα ήθελα να υπενθυμίσω ότι, στις 2 Ιουλίου 2003, η ιταλική Προεδρία ανέλαβε ενώπιον αυτού του Σώματος τη δέσμευση να παρουσιάσει το μορατόριουμ για τη θανατική ποινή στη Γενική Συνέλευση των Ηνωμένων Εθνών. Η δέσμευση αυτή υποστηρίχθηκε στις 23 Οκτωβρίου από ένα ψήφισμα που ενέκρινε ομόφωνα αυτό το Σώμα. Σήμερα, πληροφορούμεθα από τον Τύπο την απόφαση της ιταλικής κυβέρνησης να μην παρουσιάσει το ψήφισμα στον ΟΗΕ. Σας παρακαλώ, κύριε Πρόεδρε, να διαβιβάσετε στην Προεδρία την απογοήτευσή μας και να διατηρήσετε το σημείο 3 του ψηφίσματός μας, που προέβλεπε ούτως ή άλλως μια συζήτηση σχετικά με τα αποτελέσματα και την αξιολόγηση. Αν και νομίζω πως αυτά είναι ιδιαίτερα σημαντικά, μια συζήτηση ωστόσο επιβάλλεται. 
<SPEAKER ID="36" LANGUAGE="" NAME="Πρόεδρος." AFFILIATION="">
<SPEAKER ID="37" LANGUAGE="DE" NAME="Wuermeling (PPE-DE )" AFFILIATION="εισηγητής">
<P>
Επίσης, δεν εξετάστηκε σε ποιο μέτρο η πρόταση θα έχει ως αποτέλεσμα την αύξηση των τόκων των καταναλωτικών δανείων. Ως προς την οδηγία για τα χημικά για παράδειγμα –που είναι κι αυτή αρκετά αμφισβητήσιμη– ξέρουμε τουλάχιστον ποιο θα είναι το κόστος. Για την παρούσα οδηγία δεν το γνωρίζουμε. Ακόμα, δεν εξετάστηκε ποια θα είναι η επίδραση του επιδιωκομένου περιορισμού των καταναλωτικών δανείων στην κατανάλωση εντός της Ευρωπαϊκής Ένωσης, αφού το 13% της κατανάλωσης χρηματοδοτείται από καταναλωτικά δάνεια. Για τους λόγους αυτούς η Επιτροπή Νομικών Θεμάτων αποφάσισε να προβεί στο όντως ασυνήθιστο βήμα να συστήσει στην Επιτροπή να αποσύρει αυτήν την πρόταση και να την επεξεργαστεί ξανά, να ξανασκεφτεί το θέμα λαμβάνοντας υπόψη όλα αυτά τα σημεία –στην έκθεσή μου περιλαμβάνονται άλλα 30– και να γίνει κατόπιν νέα συζήτηση.
<P>
Καταλαβαίνω την άποψη ορισμένων συναδέλφων ότι, αφού η Επιτροπή –ο κ. Byrne το είπε άπειρες φορές και ο κ. Πρόντι το δήλωσε σε επιστολή– δήλωσε πως δεν είναι σε καμία περίπτωση διατεθειμένη να αποσύρει αυτήν την πρόταση, δεν έχει πολύ νόημα να ξαναψηφίσουμε για όλα αυτά στην Ολομέλεια. Στην ουσία τίθεται και το ερώτημα εάν έχει νόημα υπό τις παρούσες συνθήκες να αναθέσουμε άλλη μια φορά στην Επιτροπή να επεξεργαστεί σχετική πρόταση. Εγώ προσωπικά δεν έχω ιδιαίτερη πεποίθηση ότι οι αρμόδιες υπηρεσίες θα υποβάλουν κάτι που θα θεωρήσουμε καλύτερο. Επιτρέψτε μου αυτήν την προσωπική παρατήρηση.
<SPEAKER ID="38" LANGUAGE="" NAME="Πρόεδρος." AFFILIATION="(Το Σώμα συμφωνεί με το αίτημα)">
<P>
Θα ήθελα να ευχαριστήσω τον κ. Wuermeling και όλους τους συναδέλφους που βοήθησαν να επιλυθεί το ζήτημα. 
<SPEAKER ID="39" LANGUAGE="" NAME="Πρόεδρος." AFFILIATION="">
<P>
Όπως παρατήρησα προηγουμένως, υπάρχουν σήμερα στα θεωρεία πολλοί διακεκριμένοι προσκεκλημένοι για να παρακολουθήσουν αυτό το θέμα. Είναι ιδιαίτερα ευπρόσδεκτοι. Χαίρομαι που είναι μαζί μας σήμερα ο Πρόεδρος της Επιτροπής, κ. Prodi, και ο Επίτροπος Verheugen. Γνωρίζω, από τις εκτενείς επαφές μου κατά την προετοιμασία αυτής της συζήτησης, ότι ο Επίτροπος Verheugen είναι αποφασισμένος να πετύχει την έγκριση αυτών των εκθέσεων από το σώμα των Επιτρόπων μετά από την παρουσίασή τους στο Κοινοβούλιο.
<P>
Λυπάμαι διότι λόγω μη τήρησης των ορθών διαδικασιών, από άλλους και όχι από τον Επίτροπο Verheugen, θα έχετε, ήδη, τις τελευταίες ημέρες, διαβάσει στις εφημερίδες πολλά από αυτά που θα ακούσετε σήμερα. Στην πραγματικότητα, υπήρχαν εχθές εκτενείς αναφορές σε ορισμένες γαλλικές εφημερίδες. Αυτό δεν αποτελεί κριτική προς τον Επίτροπο Verheugen, διότι γνωρίζω ότι ήταν αποφασισμένος να ακολουθήσει τις διαδικασίες που έχουν συμφωνηθεί μεταξύ του Σώματος και της Επιτροπής. Λυπάμαι διότι σήμερα το απόγευμα δεν θα ακούσουμε για πρώτη φορά αυτό που θα έπρεπε να αποτελεί μια σημαντική ανακοίνωση μεταξύ των θεσμικών μας οργάνων από το ένα έτος στο άλλο. 
<SPEAKER ID="40" LANGUAGE="IT" NAME="Prodi," AFFILIATION="Επιτροπή">
<P>
Τη χρονιά που μας πέρασε, πριν από την ολοκλήρωση των ενταξιακών διαπραγματεύσεων, ανακοίνωσα ότι η Επιτροπή θα παρουσίαζε μια έκθεση για τον βαθμό ετοιμότητας των νέων κρατών μελών έξι περίπου μήνες πριν από την πραγματική ένταξη. Σήμερα, βρίσκομαι ενώπιόν σας για να σας παρουσιάσω αυτήν την έκθεση, μαζί με τον Επίτροπο Verheugen, τον οποίο ευχαριστώ για το εξαιρετικό έργο που επιτέλεσε. Η Συνολική Έκθεση Παρακολούθησης που ενέκρινε το Σώμα σήμερα το πρωί είναι καρπός μακροχρόνιας και επισταμένης εργασίας της Επιτροπής, που παρακολούθησε και υποστήριξε επί χρόνια τις προετοιμασίες των υποψηφίων χωρών. Η έκθεση βασίζεται στις δέκα εκθέσεις που εκπόνησε η Επιτροπή, μία για κάθε χώρα, οι οποίες βρίσκονται, επίσης, στη διάθεσή σας. Οι εκθέσεις αυτές συγκεντρώνουν όλη την εμπειρία της Επιτροπής στους διαφόρους τομείς του κεκτημένου. Θα είναι, επίσης, οι τελευταίες εκθέσεις αυτού του είδους που εκπονεί η Επιτροπή για τις υποψήφιες χώρες, αν και θα εξακολουθήσουμε να παρακολουθούμε τα ζητήματα που παραμένουν ανοικτά τους προσεχείς μήνες. Αυτό σημαίνει ότι εγκαταλείψαμε οριστικά το προενταξιακό στάδιο. Από σήμερα, η Επιτροπή επανέρχεται στον συνήθη θεσμικό της ρόλο του θεματοφύλακα των Συνθηκών σε σχέση και με τα νέα κράτη μέλη.
<P>
Εντός ολίγου θα καλέσω τον Επίτροπο Verheugen να σας παρουσιάσει λεπτομερώς τα συμπεράσματα της Συνολικής Έκθεσης Παρακολούθησης της Επιτροπής, πρώτα όμως θα ήθελα να προβώ σε ορισμένες γενικές παρατηρήσεις. Η επίσημη ημερομηνία ένταξης των δέκα νέων χωρών είναι η 1η Μαΐου 2004, αλλά η προοπτική της διεύρυνσης έχει αποφέρει ήδη θετικά αποτελέσματα. Η Ευρωπαϊκή Ένωση αποτελεί ολοένα και περισσότερο το μοντέλο αναφοράς για την ανάπτυξη της κοινωνίας των πολιτών και της πολιτικής ζωής σε πολλές χώρες. Κανείς άλλος –επαναλαμβάνω, κανείς άλλος– παράγοντας της διεθνούς σκηνής δεν διαθέτει την ίδια ελκτική δύναμη. Ο λόγος είναι προφανής. Η Ένωση κατόρθωσε να μετατρέψει σε πράξη τα ύψιστα ιδανικά: η ειρήνη, που αποτελεί τη βάση της Ένωσής μας· η δημοκρατία, που υπερασπιζόμαστε σε όλες τις πολιτικές μας· οι περισσότερες ευκαιρίες οικονομικής ευημερίας και η αλληλεγγύη προς τις λιγότερο ευνοημένες περιφέρειες και ομάδες. Είναι σαφές, επίσης, γιατί το μοντέλο μας έχει σήμερα τόση επιτυχία. Μεμονωμένη κάθε χώρα θα ήταν απροστάτευτη από μεγαλύτερες και ισχυρότερες πολιτικές και οικονομικές δυνάμεις· αντιθέτως, ενωμένοι μπορούμε να καθοδηγούμε τη διαδικασία με σεβασμό στη δημοκρατία και στην ανθρώπινη διάσταση.
<P>
Ένα από τα καθήκοντά μας θα είναι, συνεπώς, και η τελειοποίηση της διαδικασίας διεύρυνσης που, όπως έχω δηλώσει συχνά, είναι μια συνεχής, χωρίς αποκλεισμούς και αμετάκλητη διαδικασία. Στόχος μας είναι να ολοκληρώσουμε τη διαδικασία ένταξης της Βουλγαρίας και της Ρουμανίας το 2007. Στις δύο χώρες σημειώθηκαν και εφέτος σημαντικές πρόοδοι, θέμα για το οποίο θα σας μιλήσει, επίσης, εντός ολίγου ο Επίτροπος Verheugen. Οι διαπραγματεύσεις ένταξης με τη Βουλγαρία και τη Ρουμανία σημείωσαν σημαντικές προόδους και ήλθε η ώρα να σκεφθούμε το πλαίσιο που θα οδηγήσει στην ολοκλήρωσή τους. Οι διαπραγματεύσεις αυτές θα πρέπει να βασίζονται στα ίδια κριτήρια που εφαρμόσθηκαν για όλες τις άλλες χώρες και θα πρέπει προφανώς να ακολουθούν την αρχή των επιδόσεων κάθε χώρας. Στις αρχές του προσεχούς έτους, η Επιτροπή θα υποδείξει τον δρόμο που οδηγεί στην ολοκλήρωση των διαπραγματεύσεων, παρουσιάζοντας μια πρόταση οικονομικής προσφοράς για την ένταξη της Βουλγαρίας και της Ρουμανίας. Όλοι συμφωνούν με το γεγονός ότι οι διαπραγματεύσεις αυτές δεν πρέπει να εξαρτώνται από τα αποτελέσματα της συζήτησης για τις νέες δημοσιονομικές προοπτικές ή από τη συζήτηση για τις μελλοντικές μεταρρυθμίσεις –διαχωρίζαμε πάντα αυτά τα προβλήματα– και, για να το αποφύγουμε αυτό, θα πρέπει να χρησιμοποιήσουμε ως πρότυπο το οικονομικό πλαίσιο που αναπτύχθηκε για τις δέκα υπό ένταξη χώρες. Στο σημείο αυτό, είμαι βέβαιος για την υποστήριξη του Κοινοβουλίου, του οποίου θα επιδιώξω την πλήρη συμμετοχή σε αυτήν την περαιτέρω φάση της διαδικασίας.
<P>
Όσον αφορά την Τουρκία, το προσεχές έτος θα είναι καθοριστικό. Πράγματι, θα αποτελέσει μια από τις τελευταίες μεγάλες αποφάσεις που θα λάβει η Επιτροπή μου στο πλαίσιο της θητείας της. Θα πρέπει να αξιολογήσουμε σε ποιο βαθμό η πρόοδος της Τουρκίας πληροί τα κριτήρια της Κοπεγχάγης και να προβούμε σε μια σύσταση σχετικά με την έναρξη των ενταξιακών διαπραγματεύσεων. Για τον σκοπό αυτόν, θα ήθελα να διασαφηνίσω ένα σημαντικό σημείο: η Επιτροπή αυτή είναι εκείνη που θα παρουσιάσει το φθινόπωρο του 2004 την περιοδική έκθεση και τη σύσταση για την Τουρκία. Αυτήν τη δέσμευση ανέλαβα πέρυσι στην Κοπεγχάγη και θα τηρήσουμε την υπόσχεσή μας.
<P>
Παρακολουθήσαμε με μεγάλη προσοχή τις εξελίξεις στην Τουρκία τους τελευταίους δώδεκα μήνες. Σημειώθηκε σημαντική πρόοδος που αποδεικνύει τη βούληση της τουρκικής κυβέρνησης να καταβάλει κάθε δυνατή προσπάθεια για την εκπλήρωση των πολιτικών κριτηρίων της ένταξης. Εμείς θα παρακολουθήσουμε από πολύ κοντά τους τομείς στους οποίους απαιτούνται περαιτέρω πρόοδοι, όσον αφορά τόσο τη νομοθεσία όσο και την πρακτική εφαρμογή των νέων δικαιωμάτων και ελευθεριών που παρέχουν στον τουρκικό λαό οι μεταρρυθμίσεις. Τέλος, θέλω να επαναλάβω ότι η Επιτροπή επιθυμεί την ένταξη της Κύπρου ως ενωμένης χώρας. Το ελπίζουμε ακόμη. Είναι σαφές ότι η εξεύρεση μιας ταχείας λύσεως είναι προς το συμφέρον και της Τουρκίας, για να διαγραφεί το ζήτημα της Κύπρου από τους παράγοντες που μπορούν να σταθούν εμπόδιο στις φιλοδοξίες της. Με βάση την πρόταση του Γενικού Γραμματέα των Ηνωμένων Εθνών, εξακολουθεί να είναι πιθανή η επίλυση του προβλήματος πριν από την 1η Μαΐου του προσεχούς έτους. Όλα τα ενδιαφερόμενα μέρη οφείλουν να συμβάλουν σε αυτήν τη διαδικασία και η Επιτροπή είναι έτοιμη να παράσχει τη βοήθειά της με κάθε δυνατή μορφή.
<P>
Κύριε Πρόεδρε, με την άδειά σας, θα ήθελα τώρα να δώσω τον λόγο στον Επίτροπο Verheugen, τον οποίο ευχαριστώ και πάλι για την εξαιρετικά ευφυή εργασία του και για την προσήλωση με την οποία προσέγγισε αυτό το έργο.
<SPEAKER ID="41" LANGUAGE="DE" NAME="Verheugen," AFFILIATION="Επιτροπή">
<P>
Για τον λόγο αυτόν θεωρώ απαραίτητο να παρουσιάσω την οπτική γωνία, από την οποία θα πρέπει να αντιμετωπίσουμε το θέμα. Καταρχάς, είναι σωστό ότι δεν χρειάστηκε να επανεξετάσουμε το μεγαλύτερο μέρος του κοινοτικού κεκτημένου, διότι ήταν ήδη ορατό κατά την διάρκεια των διαπραγματεύσεων ότι έχουν εκπληρωθεί όλες οι σχετικές απαιτήσεις. Αυτά δεν τα ξανακοιτάξαμε καθόλου. Εξετάσαμε μόνο εκείνους τους τομείς στους οποίους είχαν μείνει ανοιχτά ερωτήματα κατά τις διαπραγματεύσεις και είχαν αναληφθεί δεσμεύσεις. Αυτό το τμήμα του κοινοτικού κεκτημένου το χωρίσαμε σε 140 τομείς ευρέως διαφορετικής βαρύτητας. Μερικοί από αυτούς περιλαμβάνουν αρκετές εκατοντάδες νομικών πράξεων, ενώ άλλοι μόνο μία – για να σας δώσω μια ιδέα για τον όγκο τους.
<P>
Είχαμε λοιπόν να εξετάσουμε συνολικά 1 400 τέτοιους τομείς. Ήταν ένα γιγαντιαίο έργο που επιτελέστηκε από την Επιτροπή στο σύνολό της και γι’ αυτό εργάστηκαν πολλές εκατοντάδες συνεργάτες μας τους τελευταίους μήνες. Υποστηρίζω, όμως, επίσης, ότι αυτή η εργασία είναι πολύ ουσιαστική και ότι μας δίνει μια γενική εικόνα που δεν είχαμε ποτέ για τις μέχρι τώρα διευρύνσεις. Πρέπει να σας πω ότι κάτι τέτοιο δεν έχει ξαναγίνει στην ιστορία της Ένωσης και είναι σημαντικό να το γνωρίζει κανείς, προκειμένου να μπορεί να εκτιμήσει σωστά το αποτέλεσμα.
<P>
Κατά την εξέταση αυτών των 1 400 τομέων διαπιστώθηκε ότι στο 70% των περιπτώσεων οι προετοιμασίες είναι απόλυτα σύμφωνες με το χρονοδιάγραμμα και δεν υπάρχουν παρατηρήσεις. Στο υπόλοιπο 27% των περιπτώσεων διαπιστώσαμε ορισμένα βήματα που πρέπει ακόμα να γίνουν, αλλά γενικά δεν υπάρχει λόγος ανησυχίας. Η διαδικασία προχωρεί και η πρόβλεψή μας είναι ότι όλα θα είναι εντάξει την 1η Μαΐου 2004.
<P>
Έχει μείνει ένα 3%. Πρόκειται συγκεκριμένα για 39 περιπτώσεις από 1 400 στις οποίες διαπιστώσαμε σοβαρές παραλείψεις, καθυστερήσεις που πολύ δύσκολα θα μπορέσουν να διορθωθούν. Αυτές είναι οι περιπτώσεις για τις οποίες λέμε στα κράτη μέλη ότι πρέπει να λάβουν επειγόντως δραστικά μέτρα, προκειμένου να προλάβουν να εκπληρώσουν τις προϋποθέσεις πριν από την 1η Μαΐου 2004 για να είναι όλα εντάξει και στον τομέα αυτόν.
<P>
Οι εν λόγω 39 προβληματικοί τομείς κατανέμονται σε δέκα χώρες. Δεν συνιστώ να επιχειρήσουμε εδώ μια ταξινόμηση. Το γεγονός ότι η Πολωνία έχει εννέα τέτοιους τομείς δεν σημαίνει ότι είναι χειρότερη από άλλες χώρες. Η εξήγηση είναι πως ένα μεγάλο μέρος προβλημάτων υπάρχει μόνο στην Πολωνία επειδή οι άλλες χώρες δεν είναι δυνατόν να αντιμετωπίσουν ορισμένα προβλήματα εξαιτίας του μεγέθους τους. Θεωρώ το συνολικό αποτέλεσμα εξαιρετικά ισορροπημένο. Άλλωστε, αφορά λίγα μόνο κεφάλαια του κοινοτικού κεκτημένου και κατά την εκτίμησή μας όλα τα προβλήματα μπορούν να επιλυθούν πριν από την 1η Μαΐου 2004. Εάν όχι –και αυτό είναι το καθοριστικό– τότε η Επιτροπή θα λάβει έγκαιρα τα απαραίτητα μέτρα πριν από την παραπάνω ημερομηνία και εδώ έχουμε μια μεγάλη ποικιλία δυνατοτήτων.
<P>
Μπορούμε να εφαρμόσουμε τα μέτρα ασφαλείας που περιλαμβάνονται ούτως ή άλλως στη Συνθήκη. Μπορούμε να εφαρμόσουμε τα ειδικά μέτρα ασφαλείας που προβλέπονται στις συνθήκες προσχώρησης, μπορούμε να κινήσουμε κανονικές διαδικασίες κατά της παραβίασης συνθηκών ή να προβούμε σε διοικητικές παρεμβάσεις. Διαθέτουμε λοιπόν ένα ευρύ φάσμα δυνατοτήτων και σήμερα συμφωνήσαμε στην Επιτροπή ότι κάθε μέλος της θα φροντίσει ώστε να συνεχίσει η παρακολούθηση των θεμάτων που παραμένουν ανοικτά στον τομέα της αρμοδιότητάς του και θα προτείνει, εάν χρειαστεί, τα απαραίτητα μέτρα έγκαιρα, πριν από την 1η Μαΐου.
<P>
Προσωπικά δεν περιμένω ότι κάτι τέτοιο θα είναι αναγκαίο, γιατί στις περισσότερες περιπτώσεις τα προβλήματα θα έχουν, εάν δεν επιλυθούν, αρνητικές επιπτώσεις μόνο για τα νέα κράτη μέλη και όχι για την Κοινότητα. Τέθηκε για παράδειγμα το ερώτημα: υπάρχουν οι δομές για την πλήρη εκτέλεση των πληρωμών στον τομέα της γεωργίας; Εάν οι διοικητικές δομές δεν επαρκούν, το αποτέλεσμα θα είναι ότι δεν θα ρεύσουν τα χρήματα, πράγμα που σημαίνει ότι η κυβέρνηση που θα της χρεωθεί μια τέτοια παράλειψη θα υποστεί τις ανάλογες πιέσεις στη χώρα, αφού οι αγρότες της δεν θα λαμβάνουν άμεσες πληρωμές. Γι’ αυτό, η πρόγνωσή μου είναι ότι φυσικά όλες αυτές οι περιπτώσεις θα ρυθμιστούν πριν από την 1η Μαΐου 2004.
<P>
Συνοψίζοντας, καταλήγουμε στο συμπέρασμα ότι τα θεσμικά όργανα και οι πολιτικές θα συνεχίσουν να λειτουργούν μετά την 1η Μαΐου 2004, ότι δεν αναμένονται αξιοσημείωτες διαταραχές και ότι μπορούμε να αντιμετωπίσουμε από κάθε άποψη τα προβλήματα, των οποίων την εμφάνιση δεν μπορούμε, φυσικά, να αποκλείσουμε. Το αποτέλεσμα είναι λοιπόν καλό. Η Επιτροπή άλλωστε εξέφρασε την εκτίμησή της και ο Πρόεδρος Πρόντι μόλις τώρα εξήρε τα ιδιαίτερα επιτεύγματα των κυβερνήσεων, των κοινοβουλίων και των λαών των εν λόγω χωρών, εγώ, δε, συμφωνώ απόλυτα με αυτό.
<P>
Αναφορικά με τη συνέχεια της αντιμετώπισης της Ρουμανίας και της Βουλγαρίας, η Επιτροπή συνιστά να μην αποσυνδέσουμε τις διαδικασίες. Εμμένουμε στον στόχο να δεχθούμε και τις δύο αυτές χώρες στην Ευρωπαϊκή Ένωση το 2007. Ωστόσο, εξακολουθεί να ισχύει η αρχή ότι καμία χώρα δεν πρέπει να αναγκάζεται να περιμένει κάποια άλλη. Εάν λοιπόν στη συνέχεια της διαδικασίας διαπιστωθεί ότι ο ρυθμός προόδου δεν είναι ο ίδιος, τότε και οι διαπραγματεύσεις θα ολοκληρωθούν σε διαφορετικές ημερομηνίες.
<P>
Και οι δύο χώρες θέλουν πολύ να ολοκληρωθούν οι διαπραγματεύσεις κατά τη θητεία της τωρινής Επιτροπής. Αυτό μπορούμε να το θεωρήσουμε κομπλιμέντο. Ταυτόχρονα όμως θα δείξουμε μεγάλη προσοχή ως προς το να προβούμε σε σχετική δήλωση και θα ήμουν ευγνώμων προς το Κοινοβούλιο εάν ακολουθούσε το παράδειγμά μας να μην ορίσει από τώρα ημερομηνίες παρά να αρκεστεί στην επιβεβαίωση του 2007 ως έτους εισδοχής. Για να γίνει αυτό, είναι απαραίτητο να ολοκληρωθούν οι εργασίες για την συνθήκη προσχώρησης πριν από το τέλος του 2005. Αυτό μας δίνει ένα χρονικό περιθώριο από τώρα μέχρι περίπου το καλοκαίρι του 2005 για την ολοκλήρωση των διαπραγματεύσεων. Τότε θα μπορούν να ολοκληρωθούν εάν μια χώρα είναι πραγματικά έτοιμη γι’ αυτό. Κατά τη γνώμη μου, η γενική εικόνα είναι θετική.
<SPEAKER ID="42" LANGUAGE="" NAME="Πρόεδρος." AFFILIATION="">
<SPEAKER ID="43" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, χαιρόμαστε όλοι που φθάσαμε εδώ που φθάσαμε και θα ήθελα να ευχαριστήσω θερμά γι’ αυτό την Επιτροπή, τον Πρόεδρο Πρόντι και τον κ. Verheugen. Αφού λοιπόν τα είπα αυτά, θα είμαι σύντομος: Αναφερθήκατε στα δημοσιεύματα. Εγώ θεωρώ ότι είναι απαράδεκτο να δημοσιεύονται κάποια πράγματα στις εφημερίδες ενώ το Ευρωπαϊκό Κοινοβούλιο δεν διαθέτει τα αντίστοιχα έγγραφα. Εσείς κ. Verheugen σε τι αποδίδετε αυτήν την κατάσταση;
<SPEAKER ID="44" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Poettering, ασφαλώς ο θυμός σας γι’ αυτές τις διαρροές πληροφοριών δεν μπορεί να είναι μεγαλύτερος από τον δικό μου. Λέω πολύ σοβαρά ότι ίσως να αποτελεί αδυναμία των κοινοτικών διαδικασιών το γεγονός ότι η Επιτροπή πρέπει να λαμβάνει πάρα πολλά ευαίσθητα έγγραφα πριν μπορέσει να λάβει μια απόφαση. Οι διαρροές συμβαίνουν τακτικά όταν τα έγγραφα φεύγουν από το γραφείο μου. Ήξερα ότι θα συνέβαινε αυτό. Δεν είχα την παραμικρή αμφιβολία, όταν την περασμένη Παρασκευή στις 18.00 έπρεπε να στείλουμε τα έγγραφα προκειμένου να τηρήσουμε τους κανόνες της Επιτροπής, ότι το Σαββατοκύριακό μου είχε καταστραφεί. Και έτσι έγινε! Σήμερα το πρωί είπα στην Επιτροπή ότι δεν θέλω να την πληροφορήσω για το πόσες πολιτικές παρεμβάσεις υπέστην τις τελευταίες ημέρες –από αρχηγούς κυβερνήσεων και υπουργούς Εξωτερικών από κάθε γωνιά της Γης– διότι δεν θέλω να δώσω την εντύπωση ότι η Επιτροπή υποκύπτει σε τέτοιες παρεμβάσεις. Άλλωστε το πραγματικό πρόβλημα τέτοιων διαρροών είναι ότι περιορίζουν την δυνατότητα της Επιτροπής για δράση. Σήμερα δεν μπορέσαμε εδώ να κάνουμε καμία αλλαγή, γιατί ο καθένας θα μπορούσε να συγκρίνει τι έγινε σήμερα εδώ και τι θέλαμε προηγουμένως. Αυτό είναι πάρα πολύ λυπηρό, κύριε Poettering, και δεν μπορώ να σας δώσω κάποια εξήγηση. Είναι παράβαση καθήκοντος μεμονωμένων ατόμων. Οι προσπάθειες διαλεύκανσης που έγιναν στο παρελθόν απέτυχαν και έχω πάψει πια να ελπίζω ότι παρόμοιες προσπάθειες μπορούν να έχουν επιτυχία. Μπορώ να ζητήσω συγγνώμη από το Κοινοβούλιο για αυτήν την οφθαλμοφανή παρεκτροπή συνεργατών, που ωστόσο δεν γνωρίζω ονομαστικά, ελπίζω όμως ότι θα τους συγχωρήσετε.
<SPEAKER ID="45" LANGUAGE="EN" NAME="Titley (PSE )." AFFILIATION="">
<P>
    Κύριε Πρόεδρε, θα ήθελα απλώς να παρατηρήσω ότι οι διαρροές δεν βοηθούν τον στόχο της Επιτροπής να συμμετέχει σε αποφάσεις εξωτερικής πολιτικής και πολιτικής ασφάλειας. Επικροτώ όσα είπε η Επιτροπή σήμερα. Αποτελούν εξαιρετική πρόοδο και επικροτώ και την διαβεβαίωση του Επιτρόπου Verheugen ότι, εάν δεν συντελεστεί πρόοδος σε αυτούς τους 39 τομείς, η Επιτροπή θα αναλάβει δράση.
<SPEAKER ID="46" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Titley, πραγματικά οι δύο εκθέσεις παρακολούθησης που υποβάλαμε το πρώτο εξάμηνο του τρέχοντος έτους οδήγησαν σε θετικά αποτελέσματα. Τότε είχαμε, επίσης, προσδιορίσει τους προβληματικούς τομείς και στη συνέχεια είχαμε αποστείλει τις επονομαζόμενες “επιστολές έγκαιρης προειδοποίησης”. Την εποχή που πήγαινα σχολείο στη Γερμανία, αυτό λεγόταν “γαλάζιο γράμμα” και στα αγγλικά λέγεται, νομίζω, red letter. Σε αυτές τις επιστολές έγραφε πάντα ότι εάν δεν στρωθεί κανείς στο διάβασμα, κινδυνεύει να μείνει στην ίδια τάξη. Το αποτέλεσμα ήταν πολύ ενδιαφέρον. Σχεδόν οι μισές από τις περιπτώσεις που επισημάναμε έχουν στο μεταξύ ρυθμιστεί, δηλαδή δεν εμφανίζονται πλέον στην τελική έκθεση παρακολούθησης. Θα στείλουμε και τώρα στις κυβερνήσεις ανάλογες επιστολές και γνωρίζω ότι σε όλες τις περιπτώσεις θα γίνουν δεκτές οι διαπιστώσεις της Επιτροπής –αυτό κανείς δεν το αμφισβητεί– και ότι όλες οι κυβερνήσεις θα φανούν συνεργάσιμες. Γι’ αυτό άλλωστε πιστεύω ότι θα μπορέσουμε να λύσουμε τα προβλήματα. Ορισμένες κυβερνήσεις μου είπαν, για παράδειγμα, ότι έχει ήδη δρομολογηθεί η ανάλογη νομοθεσία. Η παρακολούθηση οπωσδήποτε αποδείχθηκε μια μέθοδος που μας βοηθάει να σημειώσουμε πρόοδο.
<SPEAKER ID="47" LANGUAGE="EN" NAME="Watson (ELDR )." AFFILIATION="">
<P>
    Κύριε Πρόεδρε, συγχαίρω τον Επίτροπο διότι έφερε τις υπό ένταξη χώρες σε τέτοιο σημείο ώστε να εκφραστούν λιγότεροι από 40 προβληματισμοί για τα 140 στοιχεία του κεκτημένου. Οι περισσότεροι από αυτούς τους προβληματισμούς εντοπίζονται στον τομέα της νομοθεσίας για την υγεία και τα τρόφιμα ή στον τομέα της δημόσιας διοίκησης. Χωρίς να παραβλέπουμε τη σημασία αυτών των προβληματισμών, έχει ο Επίτροπος τη βεβαιότητα ότι τα εμπόδια μπορούν να ξεπεραστούν έως τον ερχόμενο Μάιο;
<P>
Επικρότησα τις παρατηρήσεις του Επιτρόπου για την Τουρκία. Οι μεταρρυθμίσεις της κυβέρνησης του πρωθυπουργού κ. Erdogan είναι πραγματικές και πρέπει να χαιρετιστούν. Πρέπει να εφαρμοστούν πλήρως,. κύριε Επίτροπε, δικαίως απαιτείτε περισσότερα, ιδιαίτερα όσον αφορά τα πολιτικά δικαιώματα και την Κύπρο. Ας αναγνωρίσουμε, όμως, τα ιδιαίτερα αισθητά βήματα προόδου της Τουρκίας και ελπίζω ότι η Επιτροπή θα δεσμευτεί ότι θα διαθέσει όλα τα δυνατά μέσα συνεργασίας με την Τουρκία ώστε να τη βοηθήσει να αποκτήσει την ιδιότητα του μέλους. 
<SPEAKER ID="48" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Watson, ας πούμε ότι αισθάνομαι συγκρατημένη αισιοδοξία ότι όλα αυτά θα ρυθμιστούν. Αισθάνομαι απόλυτα αισιόδοξος ότι το μεγαλύτερο μέρος τους θα διεκπεραιωθεί πλήρως. Δεν αποκλείεται να έχουμε προβλήματα σε ορισμένες περιπτώσεις, ωστόσο επαναλαμβάνω ότι όλα τα ενδεχόμενα προβλήματα μπορούν να απομονωθούν και δεν θα έχουν ως αποτέλεσμα να θέσουν σε κίνδυνο με οποιονδήποτε τρόπο στο σύνολό τους την εσωτερική αγορά, τη γεωργική πολιτική ή την αγορά τροφίμων.
<P>
Αναφορικά τώρα με τη Ρουμανία και τη Βουλγαρία: η πρώτη πρέπει αναμφισβήτητα να κάνει ακόμα πολύ μεγάλες προόδους, αλλά τα δύο τελευταία χρόνια έχει καλύψει μεγάλη απόσταση, δεν τίθεται θέμα γι’ αυτό. Το οικονομικό μήνυμα προς τη Βουλγαρία και τη Ρουμανία είναι ότι υποσχεθήκαμε να υποβάλουμε στις αρχές του επόμενου χρόνου, δηλαδή κατά τη διάρκεια της ιρλανδικής προεδρίας, το οικονομικό πακέτο, και μάλιστα πολύ νωρίς, στην αρχή του χρόνου. Έχω κάνει ήδη διεξοδικές συζητήσεις με τον ιρλανδό υπουργό Εξωτερικών για το πώς μπορεί να γίνει αυτό. Θεωρώ ότι μπορούμε να ξεπεράσουμε τις πολιτικές και τεχνικές δυσκολίες του οικονομικού πακέτου για τη Βουλγαρία και τη Ρουμανία, εφόσον μάλιστα σκοπεύουμε να εφαρμόσουμε τις ίδιες αρχές που εφαρμόσαμε ήδη για τους Δέκα. Δεν θα κάνουμε νέο πακέτο για τη Ρουμανία και τη Βουλγαρία παρά κατά κάποιον τρόπο θα συνεχίσουμε αυτά που είχαμε ήδη κάνει για τους Δέκα. Αυτή άλλωστε είναι και η μοναδική δυνατότητα που διαθέτουμε, εφόσον μας έχει δοθεί η εντολή να μην προκαθορίσει το οικονομικό πακέτο για τη Ρουμανία και την Βουλγαρία την επόμενη δημοσιονομική προοπτική, ωστόσο και η επόμενη δημοσιονομική προοπτική δεν θα πρέπει να προδικάζει την ολοκλήρωση των διαπραγματεύσεων με τη Βουλγαρία και τη Ρουμανία. Γι’ αυτό, δεν έχουμε άλλη επιλογή από την χρησιμοποίηση των ίδιων μεθόδων που είχαμε επιλέξει και για τους Δέκα. Έτσι, δεν το θεωρώ αυτό τόσο δύσκολο και δεν θέλω να αποκλείσω ότι το πρώτο εξάμηνο του 2004 μπορούμε να έχουμε σημειώσει ήδη αξιοπρόσεκτες προόδους. 
<SPEAKER ID="49" LANGUAGE="EN" NAME="Titley (PSE )." AFFILIATION="">
<P>
    Κύριε Πρόεδρε, ο κύριος Επίτροπος δεν απάντησε στην τρίτη ερώτησή μου σχετικά με την ένταξη των 10 αυτών χωρών στον Ευρωπαϊκό Οικονομικό Χώρο. Ίσως επέλεξε να μην απαντήσει, αλλά ίσως και να το ξέχασε. Θα ήθελα μια απάντηση. 
<SPEAKER ID="50" LANGUAGE="" NAME="Πρόεδρος." AFFILIATION="">
<SPEAKER ID="51" LANGUAGE="NL" NAME="Oostlander (PPE-DE )." AFFILIATION="">
<P>
    Κύριε Πρόεδρε, θα ήθελα, καταρχάς, να συγχαρώ θερμά τον Επίτροπο Verheugen. Στη Γερμανία, υπάρχει ένας “Καγκελάριος της Ενότητας” και τώρα ένας “Επίτροπος για την Ενοποίηση της Ευρώπης”. Τα ειλικρινή μου συγχαρητήρια για αυτό. Είμαι ιδιαίτερα χαρούμενος που στην έκθεσή σας δώσατε σαφώς προτεραιότητα στα πολιτικά κριτήρια όσον αφορά την Τουρκία. Πρόκειται για ένα σημαντικό σημείο. Είναι προφανές ότι η πρόοδος που έχει επιτευχθεί είναι σημαντική για το κοινό της Τουρκίας. Νομίζω ότι πρέπει να το επισημάνουμε με μια αίσθηση ευγνωμοσύνης.
<P>
Δεύτερον, πρέπει να συνάγω από την έκθεσή σας ότι είστε αρκετά απογοητευμένος για τα όσα έχουν πραγματικά συμβεί. Το ίδιο και εγώ, για να μην πω τίποτα περισσότερο. Πίστευα ότι θα είχαν γίνει περισσότερα από αυτά που έγιναν στην πραγματικότητα, ιδιαίτερα όσον αφορά τη θέση του στρατού· αυτό, εν πάση περιπτώσει, είναι προφανές από την έκθεσή σας. Πρόκειται για ζητήματα με σοβαρές επιπτώσεις. Η αισιοδοξία σας όσον αφορά τις δέκα χώρες που θα ενταχθούν στην ΕΕ την 1η Μαΐου αφορά ασήμαντες πτυχές που μπορούν ακόμα να εξομαλυνθούν. Νομίζω ότι το μεγάλο βήμα προς το δημοκρατικό συνταγματικό κράτος –το οποίο απομένει να γίνει στην πράξη– είναι ένα βήμα τέτοιου μεγέθους που δεν μπορούμε να περιμένουμε ότι θα ολοκληρωθεί σε ένα χρόνο από σήμερα. Διορθώστε με, εάν κάνω λάθος, κύριε Επίτροπε, αλλά ο Δεκέμβριος του 2004 αποτελεί άραγε την ημερομηνία κατά την οποία δεν θα λαμβάνουμε πλέον την πολιτική κοινότητα των αξιών μας τόσο σοβαρά ή την ημερομηνία κατά την οποία θα πέσει η λαιμητόμος στην ένταξη της Τουρκίας; Υπό αυτήν την έννοια, νομίζω ότι αυτή η ημερομηνία μας προκαλεί αυξανόμενη ανησυχία. Δεν θα ήταν επομένως προτιμότερο να επικεντρωθούμε, όσον αφορά την Τουρκία, στην πρόοδο που βασίζεται στα προγράμματα ή στην καθοδήγηση στον δρόμο προς ένα δημοκρατικό συνταγματικό κράτος; 
<SPEAKER ID="52" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, σχετικά με το θέμα του Ευρωπαϊκού Οικονομικού Χώρου, κύριε Titley, απευθύνω έκκληση στο Liechtenstein να μην συνδέει, προς όφελος της λειτουργίας του Ευρωπαϊκού Οικονομικού Χώρου, την υπογραφή της συνθήκης με προβλήματα που έχουν τις ρίζες τους στο ευρωπαϊκό παρελθόν, αλλά να επιδιώξει τον διάλογο με τη Δημοκρατία της Τσεχίας για τα εν λόγω προβλήματα. Αυτήν τη στιγμή καταβάλλουμε εντατικές προσπάθειες να δείξουμε στο Liechtenstein και στη Δημοκρατία της Τσεχίας ένα δρόμο για να ξεπεραστεί αυτό το πρόβλημα. Δεν μπορώ ακόμα να κάνω πρόγνωση επιτυχίας, ωστόσο προσπαθούμε, κάνουμε ό,τι μπορούμε – βέβαια, ποτέ δεν ξέρει κανείς.
<P>
Συμφωνώ με τον κ. Oostlander ότι θα θέλαμε η Τουρκία να έχει σημειώσει μεγαλύτερες προόδους ειδικά στον τομέα του στρατού. Υπάρχουν δύο σημεία που με ανησυχούν ιδιαίτερα. Το ένα είναι ότι εξακολουθούν να υπάρχουν τούρκοι στρατιωτικοί στις εποπτικές αρχές που ελέγχουν σημαντικούς τομείς της ζωής των πολιτών όπως για παράδειγμα το εθνικό συμβούλιο για την παιδεία ή το εθνικό συμβούλιο ραδιοτηλεόρασης. Ο στρατός δεν έχει καμία θέση εκεί. Επίσης, μεγάλα τμήματα του τουρκικού αμυντικού προϋπολογισμού εξακολουθούν να είναι εκτός του ελέγχου του κοινοβουλίου και όταν ένας προϋπολογισμός δεν υπόκειται σε κοινοβουλευτικό έλεγχο, αυτό δείχνει ξεκάθαρα ότι κάτι λείπει από τη δημοκρατία. Αυτό είναι αναμφισβήτητο.
<P>
Δεν πιστεύω ότι χρειαζόμαστε για την Τουρκία νέα σημεία αναφοράς ή μια νέα προθεσμία ή οτιδήποτε άλλο. Η Τουρκία θα αποφασίσει μόνη της εάν η τελική αξιολόγηση θα είναι θετική ή όχι. Είναι στο χέρι της να προωθήσει τις μεταρρυθμίσεις και, όπως πολύ σωστά είπε ο κ. Poettering, να τις εφαρμόσει στην πράξη έτσι ώστε να μπορούμε να πούμε ότι έχει εκπληρώσει τα πολιτικά κριτήρια για την ένταξη. Ο οδικός χάρτης είναι σαφής: η απόφαση θα ληφθεί στο τέλος του επομένου έτους. Η Επιτροπή θα εκπληρώσει αυτήν την εντολή με σοβαρότητα, δικαιοσύνη και αντικειμενικότητα και δεν θα υπαναχωρήσει προ των ευθυνών της. 
<SPEAKER ID="53" LANGUAGE="NL" NAME="Maes (Verts/ALE )." AFFILIATION="">
<SPEAKER ID="54" LANGUAGE="DE" NAME="Verheugen," AFFILIATION="Επιτροπή">
<P>
     Κυρία Maes, θίξατε μερικά πολύ ευαίσθητα σημεία και θα σας δώσω πολύ σαφή απάντηση. Πρώτον, αναφορικά με την πολιτική, οικονομική και κοινωνική ενσωμάτωση των μειονοτήτων, στην Ευρώπη δεν υπάρχει μόνο το πρόβλημα των Ρομ. Θα μπορούσα να σας ονομάσω ομάδες που υφίστανται εξίσου μεγάλη διάκριση σε μια σειρά κρατών μελών, μόνο και μόνο για να δώσω τη σωστή εικόνα. Δεν είναι, λοιπόν, μόνο οι νοτιοευρωπαϊκές χώρες που έχουν πρόβλημα με την ενσωμάτωση των Ρομ, αλλά υπάρχουν και παλιά και εδραιωμένα κράτη μέλη που έχουν προβλήματα με την ενσωμάτωση εθνικών μειονοτήτων. Γνωρίζετε ότι οι Ρομ ήταν και είναι κεντρικό σημείο επικέντρωσης των προενταξιακών μας προσπαθειών και ότι δεν θα επιβεβαιώσουμε σε καμία χώρα πως είναι έτοιμη για ένταξη, εάν δεν έχει αποφασίσει και εφαρμόσει μια αξιόπιστη στρατηγική για την ενσωμάτωση των Ρομ. Όμως, έχω πει, επίσης, πολλές φορές εδώ στο Κοινοβούλιο ότι θα ήταν καθαρή αυταπάτη να πιστέψουμε ότι το πρόβλημα της διάκρισης και των Ρομ μπορεί να λυθεί πριν από την ένταξη των εν λόγω χωρών, με την έννοια ότι δεν θα υπάρχουν πλέον διακρίσεις. Αυτό θα αποτελέσει έργο τουλάχιστον μίας ακόμα γενιάς. Αυτό που είναι εύλογο ότι μπορούμε να επιτύχουμε είναι να αποφασιστεί και να υλοποιηθεί μια πολιτική που θα περιορίζει τις διακρίσεις και πιστεύω ότι αυτό ακριβώς επιτύχαμε.
<SPEAKER ID="55" LANGUAGE="DE" NAME="Modrow (GUE/NGL )." AFFILIATION="">
<P>
    Κύριε Επίτροπε, καταλαβαίνω τον θυμό σας με τα μέσα ενημέρωσης. Έχω τρεις ερωτήσεις. Πρώτον: στην Πολωνία τα μέσα ενημέρωσης ανακοινώνουν ότι υπάρχουν 51 καταγγελίες, και το Κοινοβούλιο λέει ότι πρέπει να γίνει επέμβαση με σιδερένιο χέρι. Ίσως θα έπρεπε να κάνετε και στον δικό σας τομέα μια σκληρή επέμβαση, όμως όταν η σκληρή επέμβαση έχει ως στόχο ανθρώπους, τα πράγματα δυσκολεύουν και δεν πλήττονται μόνο οι υπάλληλοι. Έχω την εντύπωση ότι τα κοινωνικά βάρη μεγαλώνουν στην Πολωνία και ότι ο άνεμος είναι αντίθετος για την κυβέρνηση.
<P>
Δεύτερον: πώς βλέπετε τις περιφερειακές διαδικασίες στις υποψήφιες χώρες; Στην Πράγα υπάρχει ανεργία της τάξεως του 3% και στην βιομηχανική περιοχή της Βόρειας Μοραβίας περίπου 30%. Τρίτον: θέλουμε μια καλή εταιρική σχέση. Προ ολίγου συζητήσαμε για τους Ρομ. Εάν θέλουμε μια καλή εταιρική σχέση με τη Ρωσία, τότε το πρόβλημα των ρωσικών μειονοτήτων στις δημοκρατίες της Βαλτικής πρέπει να αντιμετωπιστεί με μεγαλύτερη συνέπεια και σοβαρότητα, χωρίς πολιτικές επιφυλάξεις και διακρίσεις, παρά με έναν τρόπο που πραγματικά να οδηγήσει σε λύση. 
<SPEAKER ID="56" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, κύριε Modrow, λυπάμαι που δεν κατάλαβα την πρώτη σας ερώτηση ή μάλλον την πρώτη σας κατηγορία. Δεν ξέρω σε τι αναφέρεστε μιλώντας για 51 περιπτώσεις και για σιδερένια χέρια. Δεν γνωρίζω τους αριθμούς και δεν καταλαβαίνω τις λέξεις που χρησιμοποιείτε. Αναφορικά με την Πολωνία, κατά την άποψή μου οι Πολωνοί έδειξαν ότι είναι σε θέση να εκπληρώσουν τις προϋποθέσεις για την ένταξη και να εφαρμόσουν το κοινοτικό κεκτημένο και η πολωνική κυβέρνηση εργάζεται εντατικά για την επίλυση των προβλημάτων που διαπιστώθηκαν, τα οποία όμως δεν είναι 51, αλλά 9.
<P>
Αναφορικά με τις ρωσικές μειονότητες των χωρών της Βαλτικής, δεν συμμερίζομαι την άποψή σας ότι το θέμα δεν αντιμετωπίζεται με αρκετή συνέπεια. Αντίθετα μάλιστα, θεωρώ ότι η Ευρωπαϊκή Επιτροπή το χειρίζεται πολύ καλά, αλλά στη ρωσική Δούμα υπάρχουν εθνικιστικές δυνάμεις που το αντιμετωπίζουν με ανευθυνότητα. Εάν το επιθυμείτε, μπορώ να υπεισέλθω σε λεπτομέρειες. Όσον αφορά την κατάσταση των ρωσικών μειονοτήτων, είμαστε πολύ ακριβείς διαβεβαιώνοντας ότι η Εσθονία και η Λεττονία πληρούν τις αντίστοιχες προδιαγραφές, και όντως το κάνουν. Αυτό δεν σημαίνει ότι δεν μπορούν να γίνουν περαιτέρω βελτιώσεις. Άλλωστε, είπα σε συνομιλίες που είχα την περασμένη εβδομάδα στη Μόσχα με τον πρόεδρο Πούτιν, τον υπουργό Εξωτερικών Ivanov και άλλους ηγετικούς παράγοντες ότι μπορούμε και είμαστε πρόθυμοι να βοηθήσουμε σε περαιτέρω βελτιώσεις, είπα όμως και ότι σε γενικές γραμμές έχουν εκπληρωθεί στις δύο χώρες οι προδιαγραφές που έχουμε στην Ευρώπη για τις μειονότητες. 
<SPEAKER ID="57" LANGUAGE="DE" NAME="Rothe (PSE )." AFFILIATION="">
<SPEAKER ID="58" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, κυρία Rothe, όντως πρόκειται για εκλογές ενός κοινοβουλίου σε ένα κράτος που δεν αναγνωρίζουμε. Παρόλα αυτά οι εκλογές αυτές έχουν πολιτική σημασία, ειδικά φέτος. Άκουσα με ικανοποίηση τους τούρκους συνομιλητές μου να με διαβεβαιώνουν ότι η Τουρκία δεν θα επιτρέψει να επισκιαστούν από κάτι αυτές οι εκλογές. Αυτά όμως που περιγράφετε και που μου έχουν, επίσης, περιγράψει και άλλοι σημαίνουν ότι ήδη υπάρχει κάτι τέτοιο. Πρόκειται ολοφάνερα για μια απόπειρα επέμβασης στους εκλογικούς καταλόγους προκειμένου να επιτευχθεί το επιθυμητό εκλογικό αποτέλεσμα. Οι δυνατότητες να ασκήσουμε επιρροή εδώ είναι εξαιρετικά περιορισμένες.
<SPEAKER ID="59" LANGUAGE="EN" NAME="Gawronski (PPE-DE )." AFFILIATION="">
<SPEAKER ID="60" LANGUAGE="DE" NAME="Verheugen," AFFILIATION="Επιτροπή">
<P>
Άλλωστε, είδαμε ότι το πρόγραμμα Sapard αποδείχθηκε το πιο δύσκολο από όλα τα προενταξιακά προγράμματα, επειδή έχει τις μεγαλύτερες απαιτήσεις από τα νέα κράτη μέλη και βεβαίως επειδή είναι το πιο πολύπλοκο σύστημα και εκείνο με τις περισσότερες υποχρεώσεις. Ασφαλώς, παραδέχομαι ότι πρόκειται για ένα αφάνταστα πολύπλοκο σύστημα, όμως εάν θέλετε να συζητήσουμε για το ποιος είναι υπεύθυνος για το γεγονός ότι έχουμε ή πρέπει να έχουμε τόσο πολύπλοκες δομές στον εν λόγω τομέα, αυτό είναι ένα εντελώς διαφορετικό θέμα. 
<SPEAKER ID="61" LANGUAGE="PT" NAME="Queiró (UEN )." AFFILIATION="">
<P>
Η πρώτη ερώτηση που θα ήθελα να θέσω αφορά το επονομαζόμενο status law, το δίκαιο που ισχύει για τους Ούγγρους που κατοικούν σε γειτονικές χώρες: τι νομίζετε για την παρούσα κατάσταση, κύριε Επίτροπε; Πιστεύετε πράγματι ότι έχει τηρηθεί η υπόσχεση για διαβούλευση με τις γειτονικές χώρες πριν από την τροποποίηση της νομοθεσίας; Το δεύτερο ερώτημα αφορά την καταπολέμηση της διαφθοράς και του οργανωμένου εγκλήματος, τα οποία είχατε ήδη την ευκαιρία να αναφέρετε αλλού, κύριε Επίτροπε: πώς ερμηνεύετε τη συμπεριφορά των ουγγρικών αρχών κατά τη διάρκεια των ερευνών τους και της δίωξης των πολύ γνωστών χρηματοοικονομικών σκανδάλων, τα οποία γνωρίζετε, κύριε Επίτροπε, και τα οποία αποκαλύφθηκαν πρόσφατα σε αυτήν τη χώρα; Συγκεκριμένα, ποια είναι τα σχόλιά σας για τις επικρίσεις της ουγγρικής κυβέρνησης όσον αφορά την Εποπτική Χρηματοοικονομική Αρχή, που είναι, φυσικά, ανεξάρτητη από την κυβέρνηση της χώρας αυτής; 
<SPEAKER ID="62" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Queiró, δεν νομίζω ότι θα ήταν έξυπνο να φέρει και πάλι στο προσκήνιο τώρα η Επιτροπή τα προβλήματα που σχετίζονται με τον νόμο για το ουγγρικό καθεστώς. Προσπάθησα για πάρα πολύ καιρό να βοηθήσω όσο πιο διακριτικά γίνεται όλες τις εμπλεκόμενες χώρες να αποφύγουν τις συγκρούσεις που ενδεχομένως απορρέουν από αυτό. Στο μεταξύ έχουμε καταφέρει να υπάρξει συμφωνία μεταξύ Ρουμανίας και Ουγγαρίας ενώ η διαδικασία της συζήτησης μεταξύ Σλοβακίας και Ουγγαρίας δεν έχει ολοκληρωθεί. Προειδοποιώ ότι δεν πρέπει να αναμιχθούμε σε αυτό. Αντίθετα, πρόκειται για ένα ζήτημα που πρέπει να συζητήσουν και να αντιμετωπίσουν μαζί τα δύο αυτά κράτη σύμφωνα με το πνεύμα καλής γειτονίας. Εάν το θελήσουν, η βοήθειά μας είναι στη διάθεσή τους. Αυτήν τη στιγμή όμως οι δύο χώρες διεξάγουν διάλογο και νομίζω ότι αργά ή γρήγορα θα καταλήξουν σε κάποιο αποτέλεσμα. Εάν δεν συμβεί αυτό, τότε από την 1η Μαΐου 2004 θα ισχύσει και σε αυτό το ζήτημα το κοινοτικό δίκαιο που αποκλείει έτσι κι αλλιώς κάθε διακριτική μεταχείριση βάσει της εθνικότητας.
<SPEAKER ID="63" LANGUAGE="DE" NAME="Swoboda (PSE )." AFFILIATION="">
<P>
Βρίσκω την έκθεσή σας πολύ ισορροπημένη όσον αφορά την Τουρκία, και το Κυπριακό αντιμετωπίζεται, επίσης, σωστά. Σας ερωτώ, κύριε Επίτροπε, εάν θα συμφωνήσετε μαζί μου και θα καλέσετε ενδεχομένως, όλες τις πλευρές εδώ στο Σώμα να μην κάνουν την Τουρκία θέμα του προεκλογικού αγώνα των επομένων ευρωεκλογών. Γιατί ανησυχώ μήπως υπάρχουν ορισμένες δυνάμεις που θεωρούν το “υπέρ ή κατά της Τουρκίας” σαν το κύριο θέμα του προεκλογικού αγώνα του 2004. Ελπίζω να συμφωνείτε μαζί μου ότι αυτό δεν πρέπει να γίνει. Ευχαριστώ. 
<SPEAKER ID="64" LANGUAGE="" NAME="Πρόεδρος." AFFILIATION="">
<SPEAKER ID="65" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, εδώ πάνε να με μπερδέψουν. Γνωρίζετε, κύριε Swoboda, ότι όλα τα κόμματα αυτού του Κοινοβουλίου πρέπει να είναι ελεύθερα να συζητούν για οποιοδήποτε ευρωπαϊκό πρόβλημα. Έχω πει πολλές φορές ότι ούτε μπορώ ούτε θέλω να εμποδίσω κανέναν να συμπεριλάβει στα θέματα του προεκλογικού αγώνα ένα ζήτημα τόσο θεμελιώδες για το μέλλον της Ευρώπης όσο η ενδεχόμενη ένταξη της Τουρκίας. Πού αλλού να το συζητήσει αν όχι με τους εκλογείς πριν από τις εκλογές; Σύμφωνα με την άποψή μου περί δημοκρατίας, οι πολίτες έχουν δικαίωμα να συζητηθεί μαζί τους το συγκεκριμένο θέμα. Είναι απόλυτα σαφές και δεν θα επέκρινα κανέναν γι’ αυτό.
<SPEAKER ID="66" LANGUAGE="EN" NAME="Van Orden (PPE-DE )." AFFILIATION="και από τις δύο">
<P>
Μιλώ ως εισηγητής για τη Βουλγαρία, μια χώρα που βρίσκεται στη διαδικασία ένταξης στην Ευρωπαϊκή Ένωση το 2007. Ελπίζω ότι θα γίνει ό,τι είναι δυνατόν προκειμένου να ολοκληρωθούν οι διαπραγματεύσεις το 2004 ή, το ιδανικό, έως τον Μάιο του 2004. Αυτό θα στείλει ένα ισχυρό μήνυμα στον λαό της Βουλγαρίας. Αν και η Επιτροπή σωστά δηλώνει ότι η διαδικασία ένταξης της Βουλγαρίας βασίζεται στην αρχή των επιδόσεων κάθε χώρας, έχει, ωστόσο, επίσης πει ότι έχει δεσμευτεί να συνάψει κοινή συνθήκη ένταξης για την Βουλγαρία και τη Ρουμανία, έως τα τέλη του 2005. Η Βουλγαρία δεν θα έχει καμία δυσκολία ως προς αυτό και ελπίζω ότι και η Ρουμανία θα πετύχει αυτόν τον στόχο, αλλά δεν θα ήθελα να σκέφτομαι ότι θα τεθούν καθ’  οιονδήποτε τρόπο προσκόμματα στις προσδοκίες της Βουλγαρίας λόγω της πιο αργής προόδου του βόρειου γείτονά της.
<SPEAKER ID="67" LANGUAGE="DE" NAME="Verheugen," AFFILIATION="Επιτροπή">
<P>
     Κύριε van Orden, θα επαναλάβω όσα είπα. Πρέπει να ζητήσω συγγνώμη για αντικανονικότητες και παράλειψη καθήκοντος για τα οποία ευθύνονται υπάλληλοι που δεν γνωρίζω, αλλά το γεγονός ότι κάπου σημειώθηκε παράλειψη καθήκοντος δεν μπορεί να έχει ως αποτέλεσμα να παραβώ κι εγώ το καθήκον μου και να αγνοήσω τους κανόνες της Επιτροπής. Εδώ ζητώ την κατανόησή σας. Στείλαμε το έγγραφο λίγα λεπτά μετά από την ψήφισή του στην Επιτροπή σε όλους τους εισηγητές – και σε εσάς. Σας προτείνω όμως να αξιολογούμε μαζί τακτικά σε προσωπικές συνομιλίες τις προόδους, όπως κάναμε πολλές φορές και πέρυσι. Συμφωνώ μαζί σας για την Βουλγαρία και τη Ρουμανία. Η μια χώρα δεν θα πρέπει να περιμένει την άλλη, αυτό το εγγυώμαστε άλλωστε, αυτήν τη στιγμή όμως δεν είναι ανάγκη και δεν υπάρχουν ενδείξεις ότι πρέπει να εξετάσουμε την αποσύνδεση των δύο αυτών χωρών ως προς την διαδικασία ένταξης. 
<SPEAKER ID="68" LANGUAGE="" NAME="Πρόεδρος." AFFILIATION="">
<SPEAKER ID="69" LANGUAGE="FR" NAME="Berthu (NI )," AFFILIATION="γραπτώς.">
<P>
    Η έκθεση της Επιτροπής για την πρόοδο που πραγματοποίησαν σε σχέση με την ένταξη οι υποψήφιες χώρες παραθέτει μια εντυπωσιακή σειρά “προειδοποιήσεων”, που χωρίς αμφιβολία θα δώσουν σε αυτές τις χώρες μια πρόγευση της πειθαρχικής Ευρώπης. Ωστόσο, αυτό το αποτέλεσμα ήταν αναπόφευκτο από τη στιγμή που δεν επιλέξαμε μια πιο σοφή μέθοδο ένταξης, εκείνη που προτείναμε από το 1992, η οποία συνίστατο στη δημιουργία μιας μεγάλης πολιτικής συνομοσπονδίας, και στη μετέπειτα ένταξη των χωρών της Ανατολικής Ευρώπης με βάση τα όσα θα επέβαλλαν σταδιακά τα συμφέροντα ή οι ικανότητές τους.
<SPEAKER ID="70" LANGUAGE="FR" NAME="Souchet (NI )," AFFILIATION="γραπτώς.">
<P>
   – Λυπούμαι βαθιά για το γεγονός ότι ο Τύπος πληροφορήθηκε προχθές επακριβώς το περιεχόμενο της έκθεσης που παρουσιάζετε σήμερα το απόγευμα στους βουλευτές: αυτή η σειρά πραγμάτων δεν μου φαίνεται ότι αντιστοιχεί επακριβώς σε εκείνο που θα έπρεπε να είναι η δημοκρατική λειτουργία των θεσμικών οργάνων. Μας λέτε ότι αυτή η παρέκκλιση δύσκολα ελέγχεται, και αυτό με ανησυχεί. Επισημαίνω, επίσης, ότι η έκθεση για τα προπαρασκευαστικά ενταξιακά μέτρα αντιμετωπίζει την Τουρκία ισότιμα με τις λοιπές υποψήφιες χώρες, τις δέκα συν δύο, εμφανιζόμενη έτσι να προκαταλαμβάνει, αντίθετα με αυτό που είπατε, την απόφαση που πρέπει να ληφθεί επί του θέματος από το Συμβούλιο στα τέλη του 2004. Διαπιστώνω, τέλος, ότι, πριν ακόμα ενταχθούν οι δέκα χώρες στην Ευρωπαϊκή Ένωση, απειλούνται ήδη με ρήτρες διασφάλισης και επιπλήττονται αυστηρά από την Επιτροπή, που, επιπλέον, υιοθετεί μια σχιζοειδή στάση, κρούοντάς τους συστηματικά τον κώδωνα του κινδύνου, ενώ ταυτόχρονα ενισχύει την αυτοπεποίθησή τους. Πρέπει, άραγε, οι υποψήφιες χώρες να δοκιμαστούν κατ’ αυτόν τον τρόπο; Ή μήπως αυτή η αμφιθυμία της Επιτροπής αποκαλύπτει ένα θεμελιώδες μεθοδολογικό σφάλμα, που δεν επέτρεψε να ληφθούν αρκούντως υπόψη στη διαδικασία διεύρυνσης οι ιδιαιτερότητες κάθε χώρας και που κινδυνεύει να έχει μακροχρόνιες συνέπειες; 
<SPEAKER ID="71" LANGUAGE="" NAME="" AFFILIATION="Αντιπροέδρου">
<SPEAKER ID="72" LANGUAGE="" NAME="Πρόεδρος." AFFILIATION="">
<SPEAKER ID="73" LANGUAGE="" NAME="Antonione," AFFILIATION="Συμβούλιο">
<P>
Από την πεποίθηση αυτή πηγάζει ο κεντρικός στόχος της ιταλικής Προεδρίας: να καταλήξουμε έως τον Δεκέμβριο σε μια συνολική πολιτική συμφωνία επί του συνταγματικού κειμένου. Θα καταστεί έτσι δυνατή η υπογραφή της μελλοντικής Συνταγματικής Συνθήκης –ενός Συντάγματος για την Ευρώπη, όπως το χαρακτήρισε ο Πρόεδρος Ζισκάρ ντ’ Εστέν– στην περίοδο που μεσολαβεί από την 1η Μαΐου 2004, προβλεπόμενη ημερομηνία ένταξης των δέκα νέων κρατών μελών, έως τις εκλογές για το Ευρωπαϊκό Κοινοβούλιο. Η παράταση της συνταγματικής συζήτησης πέραν της περιόδου αυτής θα προκαλούσε δύο σημαντικά προβλήματα νομιμότητας και διαφάνειας. Αφενός, τη σταδιακή αποδυνάμωση των συντακτικών θεμελίων που έθεσε η Συνέλευση και, αφετέρου, οι ευρωπαίοι πολίτες θα ψήφιζαν για τις εκλογές του Ευρωπαϊκού Κοινοβουλίου αγνοώντας τη συνταγματική μορφή της μελλοντικής Ένωσης.
<P>
Μετά την τελετή έναρξης της 4ης Οκτωβρίου, οι εργασίες της ΔΔ ξεκίνησαν κανονικά. Όπως ήταν αναμενόμενο, έως τώρα τα θεσμικά θέματα αποδεικνύονται τα πλέον περίπλοκα. Τα ζητήματα με τη μεγαλύτερη βαρύτητα αφορούν τη σύνθεση της Επιτροπής, τις εκλογικές διαδικασίες και τις αρμοδιότητες του Προέδρου του Ευρωπαϊκού Συμβουλίου, το καθεστώς του υπουργού Εξωτερικών και τον υπολογισμό της ειδικής πλειοψηφίας. Τα θέματα αυτά αποτέλεσαν αντικείμενο μελέτης στις συνόδους της ΔΔ που διεξήχθησαν το πρώτο δεκαπενθήμερο του Οκτωβρίου. Η υπουργική συνεδρίαση της 27ης Οκτωβρίου διεύρυνε το φάσμα συζήτησης σε θέματα που δεν είχαν τεθεί ή είχαν τεθεί στο περιθώριο των προηγούμενων συναντήσεων. Η συνεδρίαση εξέτασε, ειδικότερα, τα ακόλουθα θέματα: προεδρία των συνθέσεων του Συμβουλίου, επέκταση της ψηφοφορίας με ειδική πλειοψηφία, εξωθεσμικά ζητήματα, με ιδιαίτερη έμφαση σε διατάξεις οικονομικού και χρηματοδοτικού χαρακτήρα.
<P>
Από το αποτέλεσμα αυτών των διαπραγματεύσεων θα εξαρτηθεί, κατά πάσα πιθανότητα, το μέλλον του ευρωπαϊκού Συντάγματος. Για τον λόγο αυτόν, και λαμβάνοντας υπόψη τη σημασία του διακυβεύματος, η προσέγγιση στις συνταγματικές διαπραγματεύσεις πρέπει να χαρακτηρίζεται από σημαντικά περιθώρια ευελιξίας εκ μέρους όλων των παραγόντων που καλούνται να θέσουν τις βάσεις της Ευρωπαϊκής Ένωσης του 21ου αιώνα. Θα πρέπει να εγκαταλείψουμε τις ιδιαιτερότητες και να αποχωρισθούμε την ανταποδοτική λογική, βάσει της οποίας για κάθε παραχώρηση πρέπει να επιτυγχάνεται ένα ισότιμο κέρδος. Πρόκειται –ή μάλλον, θα επρόκειτο– για μια προσέγγιση αντίθετη προς την ίδια την ιδέα της ευρωπαϊκής ολοκλήρωσης και η οποία, εάν εφαρμοζόταν συστηματικά, θα μπορούσε να υποσκάψει τα θεμέλια της Ένωσης. Μολονότι η ισότητα αποτελεί απαραίτητη συνθήκη για οποιαδήποτε συνταγματική συμφωνία, κανείς δεν μπορεί να αποτελέσει πέδη για τη σημερινή εξέλιξη της διαδικασίας ολοκλήρωσης. Όποιος αποφασίσει να πορευθεί προς αυτήν την κατεύθυνση, θα κληθεί να αναλάβει τις ευθύνες του ενώπιον της Ιστορίας, ενώπιον των ευρωπαίων εταίρων και, προπαντός, ενώπιον των πολιτών του. Η έγκριση του νέου Συντάγματος θα αποτελέσει μια επιτυχία όλων ή αποτυχία της Ένωσης. Μεταξύ εθνικού και ευρωπαϊκού συμφέροντος δεν μπορεί να υπάρξει ουσιαστική σύγκρουση.
<SPEAKER ID="74" LANGUAGE="FR" NAME="Barnier," AFFILIATION="Επιτροπή">
<P>
    Κύριε Πρόεδρε, κύριε Υπουργέ, κυρίες και κύριοι, σε αυτήν τη συνεδρίαση υπό την ονομασία “έκθεση προόδου” –η έμφαση στη λέξη “πρόοδος”– σχετικά με τη Διακυβερνητική Διάσκεψη, σας λέω πολύ ειλικρινά ότι η Επιτροπή ανησυχεί. Στις 24 Σεπτεμβρίου 2003, ενώπιον του Σώματος, είχα εκφράσει την ευχή αυτή η Διάσκεψη να επιφέρει προόδους, να μπορέσει να προσαρμόσει και να βελτιώσει ορισμένα σημεία, να διευκρινίσει άλλα και να αξιολογήσει το σχέδιο Συντάγματος για το οποίο εργαστήκαμε όλοι μας –και νομίζω ότι εργαστήκαμε καλά– στο πλαίσιο της Συνέλευσης.
<P>
Οφείλω να σας πω ότι η διαδικασία αξιολόγησης προχωρεί ομαλά, υπό την καθοδήγηση του κ. Jean-Claude Piris στο Συμβούλιο, με τη συμμετοχή των νομικών υπηρεσιών του Κοινοβουλίου και της Επιτροπής.
<P>
Αντιθέτως, σε πολιτικό επίπεδο, οι εργασίες της Διακυβερνητικής Διάσκεψης ειλικρινά δεν επέτρεψαν μέχρι σήμερα καμία πρόοδο. Αντιθέτως, σήμερα, η εντύπωσή μου, η εντύπωση του συναδέλφου και φίλου μου κ. Vitorino, η εντύπωση αναμφίβολα και των εκπροσώπων σας, των κκ. Hänsch και Mendez de Vigo, είναι ότι αυτή η Διακυβερνητική Διάσκεψη ενδέχεται να οδηγήσει σε υποχωρήσεις.
<P>
Δεν τίθεται θέμα επίρριψης ευθυνών στην ιταλική Προεδρία. Δεν έπαψε, και μπορώ να το βεβαιώσω, με άοκνες προσπάθειες, να ενθαρρύνει τη συζήτηση, να προωθεί τα σημεία σύγκλισης. Έθεσε με συνέπεια και σταθερότητα το αποτέλεσμα της Συνέλευσης ως βάση. Ο κ. Antonione, προ ολίγου, επεσήμανε ένα σημείο, αυτό του Νομοθετικού Συμβουλίου, όπου διαπιστώσαμε μια γενική υποχώρηση. Σε αυτό το σημείο, όλοι σας ακούσατε, όπως και εγώ, την απόδειξη εκείνου που σας είπα σε σχέση με την ιταλική Προεδρία – την αποφασιστικότητά της να διαφυλάξει στο μέτρο του δυνατού το αποτέλεσμα της Συνέλευσης, να το βελτιώσει και να μην επιτρέψει την αναίρεσή του. Θα ήθελα, συνεπώς, να εξάρω ιδιαιτέρως τη στάση της Προεδρίας του Συμβουλίου Υπουργών, στο πρόσωπο του κ. Frattini, και τις άοκνες προσπάθειές του.
<P>
Πρώτον, η ειδική πλειοψηφία. Όλα τα χαρτιά στο τραπέζι είναι ανοιχτά. Είναι γνωστές όλες οι θέσεις. Γνωρίζουμε όλοι μας ότι εάν διατηρήσουμε την απαίτηση ομοφωνίας για ένα θέμα, αναμφίβολα καταδικαζόμαστε όλοι σε συλλογική αδυναμία. Δεν υπάρχει παρά μόνο μια διέξοδος από την κατάσταση αυτή, εφόσον είμαστε τόσοι πολλοί γύρω από το τραπέζι –σε λίγο 25 και μια μέρα 30– και αυτή είναι η έγκριση όσο το δυνατόν μεγαλύτερου αριθμού θεμάτων με ειδική πλειοψηφία. Πρέπει να αποφασίσουμε εδώ και τώρα και –σε καμία περίπτωση– να μην οπισθοχωρήσουμε σε σχέση με τη διόλου αμελητέα πρόοδο που έχει επιτευχθεί με το κείμενο της Συνέλευσης. Το δεύτερο παράδειγμα είναι ο εκσυγχρονισμός των κοινών πολιτικών στο τρίτο μέρος του Συντάγματος. Είναι αδιανόητο ότι με μερικές επιπλέον εβδομάδες Διακυβερνητικής Διάσκεψης θα μπορέσουμε να καταλήξουμε σε ένα τέλειο, οριστικό κείμενο που δεν θα χρειαστεί ποτέ να αλλάξει. Εκείνο που μετράει –εφόσον αλλάζουν οι καιροί, εφόσον αλλάζει η ευρωπαϊκή και η παγκόσμια κοινωνία– είναι η ικανότητα προσαρμογής αυτών των πολιτικών στις ανάγκες της Ένωσης, στις ανάγκες της κοινωνίας, καθώς αυτές αλλάζουν. Εκείνο που μετράει είναι, λοιπόν, να καταστήσουμε τρόπον τινά πιο ευέλικτο τον μηχανισμό αναθεώρησης του τρίτου μέρους, τουλάχιστον σε ορισμένους τομείς.
<P>
Κυρίες και κύριοι, κατά την έγκριση του σχεδίου Συντάγματος, ορισμένοι μίλησαν με κάποιο λυρισμό για αυτό που αποκαλούν “το πνεύμα της Συνέλευσης”. Στην πραγματικότητα, για εκείνους που έλαβαν μέρος στις εργασίες αυτές της Συνέλευσης και που παραμένουν περήφανοι για τη συμμετοχή τους –κάτι που ισχύει για πολλούς εξ υμών– το πνεύμα που κυριάρχησε στις εργασίες ήταν απλώς ευρωπαϊκό και όχι διεθνές. Εκείνο που εύχομαι, σε αυτήν τη φάση, είναι να φυσήξει εκ νέου λίγο από αυτό το ευρωπαϊκό πνεύμα στις εργασίες της Διακυβερνητικής Διάσκεψης. Μιλώντας για έναν νικημένο λαό, ο Κικέρων είχε πει “sero sapient. Αυτό σημαίνει κατά λέξη “έπραξαν σοφά, όταν όμως πλέον ήταν πολύ αργά”. Για τις κυβερνήσεις της Ευρώπης, που επιτέλους επανενώθηκε, δεν θα χρησιμεύσει σε τίποτα να ενεργήσουν με σύνεση μετά από το τέλος αυτής της Διακυβερνητικής Διάσκεψης.
<SPEAKER ID="75" LANGUAGE="ES" NAME="Méndez de Vigo (PPE-DE )." AFFILIATION="">
<P>
    Κύριε Πρόεδρε, πιστεύω ότι είναι άκρως συμβολικό το γεγονός ότι, μετά από τη συζήτηση σχετικά με τη διεύρυνση, σχετικά με την πολιτική επανένωση της ηπείρου, διεξάγουμε αυτήν τη συζήτηση σχετικά με την πολιτική αναδιοργάνωση της ηπείρου, η οποία πρέπει να λήξει με την έγκριση του ευρωπαϊκού Συντάγματος· πιστεύω ότι αυτά τα δύο είναι συνδεδεμένα και, όπως είπε πολύ σωστά η ιταλική Προεδρία, πρέπει να γίνει αυτό ώστε να μπορέσουμε να πάμε στις εκλογές του 2004 πάνω στη βάση ενός ευρωπαϊκού Συντάγματος.
<P>
Είπα τις προάλλες, κύριε Πρόεδρε, ότι κατά τη γνώμη μου, οι μέχρι στιγμής συζητήσεις στη Διακυβερνητική Διάσκεψη έχουν προκαλέσει απογοήτευση, και το εξήγησα αυτό, όπως και ο Klaus Hänsch, λέγοντας ότι οι συζητήσεις που παρακολουθήσαμε ήταν επανάληψη εκείνων που διεξήχθησαν κατά τη διάρκεια της Συνέλευσης. Δεν υπήρξε τίποτα καινούργιο και –όπως έχει πει ήδη πολύ σωστά ο Michel Barnier– όλα όσα προέκυψαν ήταν μια μείωση σε σχέση με όσα είχαν επιτευχθεί.
<P>
Θα ήθελα να αναφερθώ σε ένα θέμα που αποτέλεσε το αντικείμενο της τελευταίας συνεδρίασης σε υπουργικό επίπεδο και το οποίο προκάλεσε μεγάλη ανησυχία στους εκπροσώπους του Κοινοβουλίου. Αναφέρομαι στην πρόθεση του Συμβουλίου Υπουργών ECOFIN να προβεί σε μια σειρά προτάσεων οι οποίες, σε τελική ανάλυση, σήμαιναν την πλήρη ακύρωση του συμβιβασμού που επιτεύχθηκε από τη Συνέλευση σχετικά με τον Τίτλο VII του Συντάγματος σχετικά με τα οικονομικά της Ένωσης. Επρόκειτο για έναn συμβιβασμό ο οποίος μελετήθηκε διεξοδικά, στον οποίο συμμετείχαν τέσσερις ομάδες εργασίας υπό την προεδρία των κκ. Amato, Hänsch, Christophersen και Méndez de Vigo. Αυτός ο συμβιβασμός βασιζόταν σε τρεις ιδέες κλειδιά, που ήταν το λάβαρο αυτού του Κοινοβουλίου τα τελευταία δέκα χρόνια: την επίτευξη μεγαλύτερης δημοκρατίας, την επίτευξη μεγαλύτερης αποτελεσματικότητας και την επίτευξη μεγαλύτερης διαφάνειας.
<P>
Συνεπώς, βάσει του έργου αυτών των τεσσάρων ομάδων εργασίας, προτείναμε αυτόν τον συμβιβασμό με τρεις πτυχές· η πρώτη αναφέρεται στους ιδίους πόρους: οι ίδιοι πόροι θα αποφασίζονται από τις κυβερνήσεις και θα υπόκεινται στην επικύρωση από τα εθνικά κοινοβούλια· η δεύτερη αναφέρεται στις δημοσιονομικές προοπτικές: η Διοργανική Συμφωνία ενσωματώνεται στο Σύνταγμα και θα εγκρίνονται μετά από εκείνες του 2006 με ειδική πλειοψηφία στο Συμβούλιο και με την έγκριση του Ευρωπαϊκού Κοινοβουλίου· και, τρίτον, ο προϋπολογισμός: το Κοινοβούλιο θα έχει τον τελευταίο λόγο όσον αφορά το κεφάλαιο των δαπανών, καθώς θα έχει καταργηθεί η διάκριση μεταξύ υποχρεωτικών και μη υποχρεωτικών δαπανών, η οποία θεωρούσαμε πάντα ότι ήταν παράξενη, αλλά αυτή είναι μια έγκριση που υπόκειται σε εμπόδια και περιορισμούς, εφόσον, προκειμένου να έχει τον τελευταίο λόγο, αυτό το Κοινοβούλιο πρέπει να έχει μια πλειοψηφία 3/5.
<P>
Θα ήθελα να καταστήσω απολύτως σαφές ότι αυτό το Κοινοβούλιο υποχώρησε χάριν του συμβιβασμού και, επομένως, πιστεύω ότι αυτήν τη στιγμή δεν είναι λογικό που αυτός ο συμβιβασμός, ο οποίος αποτελεί ένα από τα στοιχεία κλειδιά του συνταγματικού κειμένου, τίθεται υπό αμφισβήτηση και γίνεται προσπάθεια να υπονομευθούν ορισμένα από τα στοιχεία αυτών των τριών πτυχών. Και πιστεύω ότι είναι τόσο παράλογο που, από την πολιτική άποψη αυτού του Κοινοβουλίου, και θα ήθελα να το καταστήσω αυτό απολύτως σαφές, θα είναι απολύτως απαράδεκτο. Θα είναι ένα κόκκινο πανί για εμάς. Και το είπαμε αυτό στην τελευταία συνεδρίαση της Διακυβερνητικής Διάσκεψης, και έγινε δεκτό από την ιταλική Προεδρία και, καθώς ετοίμαζα αυτήν την ομιλία, κύριε Πρόεδρε, έλαβα ένα σημείωμα από το πρακτορείο Ansa όπου ο κ. Tremonti, Προεδρεύων του Συμβουλίου ECOFIN, λέει, και θα το διαβάσω στα ιταλικά: Per noi é fondamentale che il testo preparato dalla Convenzione sia approbato così comme é[Πιστεύουμε ότι είναι σημαντικό να εγκριθεί ακριβώς ως έχει το κείμενο που παρουσιάστηκε από τη Συνέλευση]. Λοιπόν, ας σημειώσουμε τα λόγια του κ. Tremonti και ας διατηρήσουμε τον συμβιβασμό στο θέμα των οικονομικών.
<SPEAKER ID="76" LANGUAGE="IT" NAME="Napolitano (PSE )." AFFILIATION="(Χειροκροτήματα)">
<P>
    Κύριε Πρόεδρε, παρακολούθησα προσεκτικά τις δηλώσεις του Προεδρεύοντος του Συμβουλίου, οι οποίες επικεντρώνονται σε γενικούς προσανατολισμούς που έχω την αίσθηση ότι μπορώ να υποστηρίξω, προτιμώ, ωστόσο, να σταθώ σε ορισμένα πρακτικά ζητήματα, καθώς ο κ. Antonione ζήτησε τη στήριξη του Ευρωπαϊκού Κοινοβουλίου. Θα πρέπει να αντιπαρατεθεί με τις θέσεις του Ευρωπαϊκού Κοινοβουλίου, για να λάβει αυτήν την υποστήριξη, την οποία, επιπλέον, είμαστε πρόθυμοι να παράσχουμε.
<P>
Στις 21 Οκτωβρίου, διεξήχθη μια συνεδρίαση της Επιτροπής Συνταγματικών Υποθέσεων με τη συμμετοχή του ιταλού υπουργού Εξωτερικών ως εκπροσώπου της Προεδρίας του Συμβουλίου. Σε δύο σημεία θέλω να επιστήσω και πάλι την προσοχή του κ. Antonione και του Σώματος. Εμείς είμαστε αποφασιστικά υπέρ της διατήρησης ενός σημαντικού σημείου, μιας σημαντικής καινοτομίας του σχεδίου της Συνέλευσης, ήτοι υπέρ του Νομοθετικού Συμβουλίου και της συγκέντρωσης των νομοθετικών εξουσιών του Ευρωπαϊκού Κοινοβουλίου στο Συμβούλιο. Τώρα, ο κ. Antonione μάς λέει ότι εκδηλώθηκε η αντίθεση της πλειοψηφίας. Επαναλαμβάνω τις αμφιβολίες μου όσον αφορά αυτήν την προσέγγιση: δεν μπορούμε να λαμβάνουμε αποφάσεις με απλή καταμέτρηση των ψήφων που είναι υπέρ και κατά. Ορισμένες φορές, μάλιστα, έχω την εντύπωση ότι η καταμέτρηση γίνεται σε είκοσι οκτώ κυβερνήσεις, όταν μόνον είκοσι πέντε έχουν δικαίωμα να εκφρασθούν, καθώς τρεις είναι απλοί παρατηρητές. Στη Συνέλευση υπήρξε ανάλυση, ανταλλαγή απόψεων, αναζήτηση λύσεων, επιχειρηματολογία υπέρ και κατά κάθε λύσης και, εν τέλει, συμβιβασμός. Δεν μπορούμε να δεχτούμε ότι στη Διακυβερνητική Διάσκεψη θα γίνεται μόνον η καταμέτρηση των υπέρ και των κατά. Ο κ. Antonione ανέλαβε μια δέσμευση –της οποίας εκτιμώ τη σημασία– να διατηρήσει ανοικτό το ζήτημα. Δεν γνωρίζω τι σημαίνει αυτό από άποψη εξελίξεων, αλλά εμείς επιμένουμε να μην διαγραφεί αυτό το σημείο.
<P>
Το δεύτερο σημείο αφορά τη διαδικασία αναθεώρησης των Συνθηκών. Ο κ. Antonione δεν το ανέφερε σήμερα, αλλά ο κ. Frattini ανέλαβε ενώπιον της επιτροπής μας τη δέσμευση να μελετήσει τη σύνταξη μιας ιταλικής πρότασης για την υπέρβαση του κειμένου, που δεν συμφωνήθηκε στη Συνέλευση και, κατά συνέπεια, δεν είναι δεσμευτικό για καμία πλευρά. Υπάρχει ο κίνδυνος να δημιουργηθεί μια παράδοξη κατάσταση, κατά την οποία επανερχόμαστε σε ζητήματα που έλυσε ήδη η Συνέλευση με έναν συμβιβασμό, αλλά δεν μπορούμε να συζητήσουμε ζητήματα που δεν αποτέλεσαν αντικείμενο συμφωνίας στη Συνέλευση, όπως ακριβώς η διαδικασία αναθεώρησης. Δεν γνωρίζω εάν η ιταλική Προεδρία προτίθεται να θέσει και αυτό το ζήτημα στη συνολική πρόταση που προανήγγειλε για την τρίτη εβδομάδα του Νοεμβρίου, αλλά εμείς επαναλαμβάνουμε την αμετάκλητη δέσμευσή μας να δώσουμε μάχη ώστε να συμπεριληφθεί αυτό το θέμα.
<P>
Τέλος, ο κ. Antonione δεν ανέφερε το ζήτημα που έθεσε ο κ. Méndez de Vigo: είναι απαράδεκτο να επιφέρουν τροπολογίες στο κείμενο της Συνέλευσης οι τομεακοί σχηματισμοί του Συμβουλίου.
<SPEAKER ID="77" LANGUAGE="EN" NAME="Duff (ELDR )." AFFILIATION="(Χειροκροτήματα)">
<P>
Στη συνέχεια, το ECOFIN προσπαθεί να ανατρέψει τη δέσμη για το δημοσιονομικό σύστημα. Οι αντιδραστικές προτάσεις του φαίνεται να επιδιώκουν την απομάκρυνση από τη λήψη αποφάσεων με ειδική πλειοψηφία και τη στροφή προς τη μόνιμη ομοφωνία όσον αφορά τις δημοσιονομικές προοπτικές, αλλά και τη στέρηση από το Κοινοβούλιο του δικαιώματος σύμφωνης γνώμης. Θέλουν να υποχωρήσουν από το κανονικό δίκαιο προς το δίκαιο του Συμβουλίου και να στερήσουν από το Κοινοβούλιο τον τελευταίο λόγο σχετικά με τον προϋπολογισμό, με βέβαιη συνέπεια την αύξηση των συνολικών δαπανών του προϋπολογισμού. Εάν δεν μπορεί να πλειοψηφήσει απέναντι σε προβληματικά και ίσως άπληστα κράτη μέλη, η Ένωση θα είναι υποχρεωμένη να έχει παρατεταμένους και δημόσιους διαπληκτισμούς οι οποίοι θα καταλήγουν σε δαπανηρούς συμβιβασμούς.
<SPEAKER ID="78" LANGUAGE="DE" NAME="Kaufmann (GUE/NGL )." AFFILIATION="(Χειροκροτήματα)">
<P>
    Κύριε Πρόεδρε, ως πρώην μέλος της Συνέλευσης πρέπει να πω ότι πραγματικά απορώ με τα όσα διαδραματίζονται στη Διακυβερνητική Διάσκεψη. Αρκεί να κοιτάξει κανείς την σημείωση της Προεδρίας, το έγγραφο 37. Κατά τη γνώμη μου, αυτά που διαβάζουμε εκεί είναι άνω ποταμών. Η απλή απαρίθμηση των επιθυμητών τροποποιήσεων του κειμένου της Συνέλευσης είναι σχεδόν είκοσι σελίδες. Βλέποντας αυτά δεν μπορώ να μην σχηματίσω την εντύπωση ότι ορισμένες κυβερνήσεις προφανώς δεν είχαν πάρει πολύ σοβαρά τη Συνέλευση. Πώς αλλιώς θα μπορούσε να ερμηνευτεί το γεγονός ότι οι ίδιες κυβερνήσεις που υποστήριξαν την συμφωνία στη Συνέλευση ζητούν τώρα τόσο πολλές τροποποιήσεις; Δυστυχώς, η κοινή γνώμη πληροφορείται εκτενώς μόνο για τα επίμαχα σημεία του θεσμικού τομέα: για τον αριθμό των Επιτρόπων ή για το θέμα της πλειοψηφίας στο Συμβούλιο. Αναμφίβολα, τα θέματα αυτά δεν στερούνται σημασίας – κατά τη γνώμη μου δεν πρέπει εδώ να επιστρέψουμε στη Νίκαια.
<P>
Θα ήθελα ακόμα να πω καθαρά το εξής: περιμένω ότι η Διακυβερνητική Διάσκεψη, όπως και η Συνέλευση, θα αποτρέψει κατηγορηματικά κάθε απόπειρα να συμπεριληφθεί στο Σύνταγμα οποιαδήποτε αναφορά στον Θεό. Το ατομικό δικαίωμα της θρησκευτικής ελευθερίας διασφαλίζεται επαρκώς στο άρθρο 10 του Χάρτη των Θεμελιωδών Δικαιωμάτων και αυτό είναι σωστό. Όμως δεν επιτρέπεται σε καμία περίπτωση να χωρίσουμε τους ανθρώπους στην ΕΕ σε πιστούς και άπιστους μέσω του συντάγματος.
<SPEAKER ID="79" LANGUAGE="" NAME="" AFFILIATION="Αντιπροέδρου">
<SPEAKER ID="80" LANGUAGE="DE" NAME="Voggenhuber (Verts/ALE )." AFFILIATION="">
<P>
Το Συμβούλιο Νομικών Θεμάτων, στην πρώτη του συνεδρίαση, χωρίς συζήτηση, καταργεί έτσι το στοιχείο του διαχωρισμού των εξουσιών και τον δημόσιο χαρακτήρα της νομοθεσίας. Οι υπουργοί Οικονομικών συμφωνούν να έχει το Κοινοβούλιο λιγότερα δικαιώματα, να είναι μικρότερη η δημοσιότητα και να έχει λιγότερα δικαιώματα η Επιτροπή. Αυτοί είναι οι μοναδικοί νομοθέτες. Αυτοί έχουν την κυριότητα επί του προϋπολογισμού κεκλεισμένων των θυρών, αυτοί και μόνο. Η ειδική πλειοψηφία –μια σημαντική πρόοδος στο σχέδιο της Συνέλευσης– αμφισβητείται σε πολλούς τομείς. Η διπλή πλειοψηφία στο Συμβούλιο είναι μια από τις πιο ωραίες αρχές της Συνέλευσης: ένας νόμος θα εγκρίνεται με την πλειοψηφία των κρατών και την πλειοψηφία των πολιτών. Αυτό είναι κατανοητό και δικαιολογημένο, αλλά υφίσταται επίθεση επειδή δεν ταιριάζει με το παιχνίδι εξουσίας τους. Μια άλλη πρόοδος είναι η Euratom. Αποσκοπεί στο να παρεμποδιστεί το κλείσιμο ενός μεγάλου κενού προς την κατεύθυνση μίας μεταρρύθμισης αυτής της απαρχαιωμένης συνθήκης. Η Ευρωπαϊκή Κεντρική Τράπεζα, που σύμφωνα με τη Συνέλευση είναι υποχρεωμένη να σέβεται τους ευρωπαϊκούς στόχους και αξίες, θα εξαιρεθεί από την υποχρέωση αυτή στο όνομα της αλληλεγγύης. Θα μπορούσα να πω πολλά ακόμα. Οι επιθέσεις είναι βίαιες. Η αρχή είναι: περισσότερη ισχύς για τις κυβερνήσεις, λιγότερη δημοκρατία, λιγότερα δικαιώματα για τους πολίτες και λιγότερη δημοσιότητα. Πρέπει να δώσουμε μια απάντηση σε αυτό. Εάν δεν το κάνουν τα κοινοβούλια, τότε το ευρωπαϊκό Σύνταγμα θα είναι κακό. 
<SPEAKER ID="81" LANGUAGE="PT" NAME="Ribeiro e Castro (UEN )." AFFILIATION="">
<P>
    Κύριε Πρόεδρε, κύριε Antonione, κύριε Επίτροπε, κυρίες και κύριοι, τα νέα από τη Διακυβερνητική Διάσκεψη (ΔΔ) ζωγραφίζουν μια εικόνα διαφωνιών και δυσκολιών. Αυτό δεν αποτελεί έκπληξη για οποιονδήποτε ανυστερόβουλο, αντικειμενικό παρατηρητή. Μόνον αυτοί που προάγουν τη λανθασμένη ιδέα ότι στο πλαίσιο της Συνέλευσης επιτεύχθηκε μια συναίνεση μπορεί να προσποιηθούν ότι είναι έκπληκτοι. Γνωρίζουμε όλοι ότι τα αποτελέσματα της Συνέλευσης δεν θα γίνονταν αποδεκτά ως δημοκρατική συναίνεση εκεί όπου οι αρχές της δημοκρατίας είναι γνωστές και σεβαστές, εκεί που πραγματοποιούνται ψηφοφορίες. Έχουμε σήμερα αδιάσειστα αποδεικτικά στοιχεία για το αντίθετο, τα οποία έγκεινται στον χαρακτήρα της ίδιας της ΔΔ, του μόνου θεσμού που συμμορφώνεται με τις Συνθήκες και χρησιμοποιεί τη δημοκρατική και έννομη νομιμότητα για να λαμβάνει αποφάσεις. Αυτοί που προσπάθησαν να μειώσουν την αξία της ΔΔ, οι οποίοι εξακολουθούν ακόμα να το κάνουν, είναι επομένως σε λάθος δρόμο.
<P>
Χαιρετίζω την ιταλική Προεδρία και τον αφοσιωμένο τρόπο με τον οποίο επιτέλεσε το έργο της. Είναι ξεκάθαρο εδώ σήμερα ότι η ευθύνη για οποιεσδήποτε πιθανές αποτυχίες δεν θα βαρύνει αυτήν την Προεδρία, αλλά αυτούς που επιμένουν να εξαναγκάζουν τη λήψη βεβιασμένων αποφάσεων, να καταπατούν τα νόμιμα δικαιώματα των κρατών μελών και να εξασθενούν τη δημοκρατία και το κράτος δικαίου. Από όλα αυτά, θέλω να επισημάνω την άκρως ανεπιτυχή εναρκτήρια ομιλία του Ζακ Σιράκ, τον οποίο ακολούθησε ατυχώς ο Gerhard Schroeder, που προσπάθησε να χρησιμοποιήσει τον χρηματοδοτικό εκβιασμό για να καταπνίξει τις συζητήσεις στη ΔΔ και χρησιμοποίησε τους κοινοτικούς πόρους για να απειλήσει ορισμένα κράτη μέλη. Αυτή ήταν η χειρότερη δυνατή αρχή για τη διάσκεψη, καθώς δημιούργησε μια πολύ αρνητική ατμόσφαιρα, που απείχε μακράν από τις θετικές προσπάθειες και την καλή θέληση της ιταλικής Προεδρίας. Δεν ξέρω εάν ένιωσε κανείς εκφοβισμένος, αλλά όλα αυτά πρέπει να τα καταδικάσουμε απερίφραστα. Δεν είναι αυτός ο σωστός δρόμος!
<SPEAKER ID="82" LANGUAGE="DA" NAME="Bonde (EDD )." AFFILIATION="">
<P>
Είναι περίεργο το γεγονός ότι στο δικό μου γραφείο, και όχι στα θεσμικά όργανα, πρόκειται να παραγάγουμε τις φιλικές στον αναγνώστη εκδόσεις του σχεδίου Συντάγματος, τις οποίες οι πολίτες, συμπεριλαμβανομένων των πολιτικών, έχουν πιθανότητες να μπορέσουν να καταλάβουν. Σχολιάσαμε το κείμενο προσθέτοντας πολλές παραπομπές στα περιθώρια, έτσι ώστε να μην υπάρχει ανάγκη να πηγαίνει κανείς μπροστά ή πίσω για να δει εάν απαιτείται ομοφωνία ή ειδική πλειοψηφία. Υπογραμμίσαμε όλες τις λέξεις κλειδιά, έτσι ώστε το σχέδιο Συντάγματος να μπορεί να διαβαστεί στα γρήγορα, και ετοιμάσαμε ένα περιεκτικό αλφαβητικό γλωσσάριο, στο οποίο μπορεί κανείς να βρει λέξεις όπως “επικουρικότητα”, “θρησκεία” και “άμυνα” και να εντοπίσει γρήγορα τα σημεία στα οποία αναφέρονται αυτές οι λέξεις. Δημοσιεύσαμε, επίσης, την εργασία μας στο Διαδίκτυο όπου μπορεί κανείς να την προμηθευτεί δωρεάν σε όλες τις γλώσσες. Δεν υπάρχουν όλα σε όλες τις γλώσσες, αλλά τα σημαντικότερα κομμάτια είναι διαθέσιμα και μπορεί κανείς να τα κατεβάσει από την ιστοσελίδα μου στη διεύθυνση “bonde.com”. Ετοιμάσαμε ακόμα περίπου 1 000 ορισμούς με σχετικούς συνδέσμους στον δικτυακό τόπο “euabc.com”, και μπορούν όλοι να τους κατεβάσουν στον υπολογιστή τους και να τους αποσταλούν εντελώς αυτόματα οι μελλοντικές αλλαγές μέσω ηλεκτρονικού ταχυδρομείου.
<P>
Είναι μια εργασία που θα έπρεπε να πραγματοποιήσει το Συμβούλιο. Αντ’ αυτού, παραβίασαν μια συμφωνία που είχαν συνάψει με εμάς στο Δημοκρατικό Φόρουμ και τύπωσαν το σχέδιο Συντάγματος χωρίς να επισυνάψουν τη δήλωση της μειοψηφίας. Είχαμε κάνει μια σαφέστατη συμφωνία με τον Ζισκάρ ντ’ Εστέν και τον John Kerr. Υπογράψαμε το έγγραφο που περιγράφει το τελικό αποτέλεσμα σε αντάλλαγμα της συμπερίληψης στην έκδοση της δήλωσης της μειοψηφίας, έτσι ώστε οι πολίτες της ΕΕ να μπορούν ελεύθερα να επιλέξουν μεταξύ των οραμάτων για την Ευρώπη της πλειοψηφίας και της μειοψηφίας.
<SPEAKER ID="83" LANGUAGE="IT" NAME="Dell'Alba (NI )." AFFILIATION="">
<P>
    Κύριε Πρόεδρε, ο Επίτροπος Barnier μας περιέγραψε με πολύ μελανά χρώματα την κατάσταση, εκφράζοντας την ανησυχία της Επιτροπής για την πορεία των εργασιών, την οποία συμμερίζονται πολλοί. Μας είπε ότι δεν είναι υπεύθυνη η Επιτροπή, δεν είναι ασφαλώς υπεύθυνη η ιταλική Προεδρία, δεν είναι βεβαίως υπεύθυνη η Συνέλευση και, φυσικά, ούτε το Κοινοβούλιο. Θα ήθελα, λοιπόν, να μάθω ποιος είναι υπεύθυνος. Είναι η Εσθονία; Είναι η Πολωνία; Είναι ο κ. Αθνάρ, που προτιμά τη μέθοδο της Νίκαιας αντί αυτής που προτείνει η Συνέλευση; Επίτροπε Barnier, μήπως είμαστε όλοι λιγάκι ένοχοι, διότι προσεγγίσαμε αυτό το ζήτημα με τόσο λίγο δυναμισμό, ώστε, βεβαίως, μόλις άνοιξαν οι πύλες, μόλις εμφανίσθηκε η ευκαιρία –αρχίζοντας από την Επιτροπή– να δηλώσουμε ότι η Συνέλευση δεν ικανοποιούσε το ένα ή το άλλο σημείο, βιάστηκαν όλοι να κάνουν αυτό που πρώτη έκανε η Επιτροπή σε ένα κείμενο το οποίο, όντας πιθανώς ο ελάχιστος κοινός παρονομαστής, εμπεριείχε ασφαλώς τον κίνδυνο, μόλις άνοιγαν οι πύλες, να σπεύσουν όλοι να το τροποποιήσουν προς το χειρότερο;
<P>
Η αλήθεια είναι ότι χάσαμε την ευκαιρία της Νίκαιας, χάσαμε την ευκαιρία του Άμστερνταμ και, κατά την άποψή μου, χάσαμε την ευκαιρία του Μάαστριχτ· χάσαμε την ευκαιρία –που κάποτε είχε απαιτήσει αυτό το Σώμα και στη συνέχεια λησμόνησε– να υπογραμμίσουμε ότι ήταν πρώτα αναγκαίος ο προβληματισμός –περιβόητος ο προβληματισμός πριν από τη διεύρυνση, εάν θυμόσαστε– και η σημερινή συζήτηση αποδεικνύει πόσο μακριά είμαστε από την επίτευξη των αρχικών ελπίδων της ιταλικής Προεδρίας, που το Σώμα αυτό εκδήλωνε ακόμα τον Σεπτέμβριο. Βλέποντας την πορεία των πραγμάτων, αναρωτιέμαι τώρα μήπως θα ήταν σκόπιμο για την ιταλική Προεδρία να εκτιμήσει καλύτερα την κατάσταση. Είναι αλήθεια ότι αναλάβατε κάποιες δεσμεύσεις, αλλά είχατε αναλάβει και τη δέσμευση να παρουσιάσετε το μορατόριουμ στα Ηνωμένα Έθνη, ενώ χθες μας είπατε ότι δεν θα υπάρξει καμία ενέργεια αυτού του τύπου. Είχατε αναλάβει τη δέσμευση να κλείσετε το εξάμηνο με δεσμεύσεις σχετικά με τη Συνέλευση, ωστόσο η ιταλική Προεδρία –η Ιταλία, ένα ιδρυτικό μέλος– έχει υποχρεώσεις έναντι της ίδιας της χώρας και της Ιστορίας της. Εάν καταλήξουμε σε ένα μετριαστικό κείμενο, το ελάχιστο, κατά την άποψή μου, που πρέπει να πράξει η ιταλική Προεδρία είναι να αποφύγει την έξοδο με ένα πρόχειρο κείμενο, με ένα κείμενο που θα έκανε περισσότερη ζημία στα συμφέροντα της Ένωσης από ό,τι θα προσέφερε ως τελικό αποτέλεσμα. Εάν έτσι έχουν τα πράγματα, εάν δεν υπάρχει ένα ποιοτικό και ισχυρό σχέδιο, ικανό να υπερνικήσει μεγάλες αντιστάσεις, ένα ομοσπονδιακό σχέδιο με την κατεύθυνση που είχε προτείνει πριν από είκοσι σχεδόν χρόνια ο Altiero Spinelli σε αυτό το Κοινοβούλιο, εάν δεν υπάρχει ένα ισχυρό όραμα που να μας εμπνέει, τότε είναι σαφές ότι στα μικρά ζητήματα αρχίζουν να αντιτάσσονται όλοι.
<P>
Εμείς, οι Ριζοσπάστες, οργανώνουμε ένα συνέδριο με αυτό το θέμα στις 13 και 14 Νοεμβρίου 2003, ελπίζοντας ότι, ξεκινώντας από έναν προβληματισμό που μπορούν να εκφράσουν πολλοί σε αυτήν και σε άλλες περιστάσεις, θα καταλήξουμε σε μια θέση με την οποία το Κοινοβούλιο θα μπορεί να απορρίψει ένα κείμενο, εάν οι διαπραγματεύσεις εξελιχθούν πολύ άσχημα. 
<SPEAKER ID="84" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<SPEAKER ID="85" LANGUAGE="EN" NAME="Corbett (PSE )." AFFILIATION="">
<SPEAKER ID="86" LANGUAGE="" NAME="Αλυσανδράκης (GUE/NGL )." AFFILIATION="">
<SPEAKER ID="87" LANGUAGE="EN" NAME="MacCormick (Verts/ALE )." AFFILIATION="">
<P>
Μερικές φορές, θα ήθελα να ακολουθούσαν διαφορετική γραμμή, για παράδειγμα, μια πιο σκληρή γραμμή όσον αφορά τα τμήματα Ι και ΙΙΙ για την αλιεία, τα οποία ρυθμίστηκαν εκ νέου κατά τρόπο μη ικανοποιητικό. Όπως με παρρησία επεσήμανε ο κ. Corbett, παρόλο που θα μπορούσαν οι κυβερνήσεις να έχουν διατυπώσει επιφυλάξεις ή να έχουν προβάλει διαφορετικές απόψεις για κεντρικά θέματα της συζήτησης στη Συνέλευση, δεν ειπώθηκε τίποτα. Τόσο ο κ. Duff όσο και ο κ. Méndez de Vigo σημείωσαν ότι τα θέματα αυτά συζητήθηκαν εκτενώς και όχι ανεπαρκώς στη Συνέλευση. Τώρα, ξαφνικά, το Συμβούλιο ECOFIN και, φοβάμαι, και ο υπουργός Οικονομικών του Ηνωμένου Βασιλείου, λέει σχετικά με το κύριο θέμα του προϋπολογισμού, ότι ολόκληρη η πρόταση της Συνέλευσης δεν έχει νόημα και ότι πρέπει να επέλθει μια τελείως νέα τάξη.
<SPEAKER ID="88" LANGUAGE="EN" NAME="Ó Neachtain (UEN )." AFFILIATION="">
<SPEAKER ID="89" LANGUAGE="FR" NAME="Berthu (NI )." AFFILIATION="">
<SPEAKER ID="90" LANGUAGE="FI" NAME="Kauppi (PPE-DE )." AFFILIATION="">
<P>
Είναι επιτακτικό να απορριφθεί η πρόταση που υπέβαλαν η Ισπανία και η Πολωνία να αλλάξει η ισορροπία ισχύος μεταξύ των κυβερνήσεων των κρατών μελών. Εάν πρέπει να διαπραγματευθούμε έναν συμβιβασμό με την πρόταση της Συνέλευσης, αυτός πρέπει να κινείται προς την αντίθετη κατεύθυνση, δηλαδή προς το πρότυπο 50-50, όπου για να ληφθεί μια απόφαση απαιτείται το ήμισυ των κρατών μελών και το ήμισυ του πληθυσμού.
<SPEAKER ID="91" LANGUAGE="EN" NAME="Wynn (PSE )," AFFILIATION="Πρόεδρος και συντάκτης γνωμοδότησης της Επιτροπής Προϋπολογισμών">
<P>
    Κύριε Πρόεδρε, την περασμένη εβδομάδα μού τηλεφώνησε ο κ. Méndez de Vigo για να με ενημερώσει για τις προτάσεις του ECOFIN, και ο κ. Hänsch ήρθε στην επιτροπή μας αυτήν τη Δευτέρα. Και στις δύο περιπτώσεις, έμεινα άναυδος από αυτά που είπαν. Δεν μπορώ να πιστέψω ότι το Συμβούλιο ενστερνίζεται τις προτάσεις του ECOFIN στον τομέα του προϋπολογισμού. Ως Βρετανός, μπορώ να πω ότι, όσον αφορά τους ιδίους πόρους, κατανοώ γιατί το κάνει. Το εάν είναι σωστό είναι ένα άλλο θέμα.
<SPEAKER ID="92" LANGUAGE="PT" NAME="Nogueira Román (Verts/ALE )." AFFILIATION="">
<SPEAKER ID="93" LANGUAGE="DE" NAME="Randzio-Plath (PSE )." AFFILIATION="">
<P>
Αυτό αποτελεί ήδη παράλειψη στο σχέδιο της Συνθήκης. Ακούγοντας όμως ότι οι υπουργοί Οικονομικών καλούν τη Διακυβερνητική Διάσκεψη να κάνει ακόμα λιγότερα από αυτά που περιέχει το σχέδιο Συντάγματος, θεωρώ ότι αυτό είναι μια υπαναχώρηση που δεν μπορούμε να επιτρέψουμε ως Ευρωπαϊκό Κοινοβούλιο. Υπάρχει και κάτι ακόμα που δεν πρέπει να επιτρέψουμε. Ευχαρίστως παραδεχόμαστε ως Ευρωπαϊκό Κοινοβούλιο ότι δεν είναι ανάγκη να συμμετέχει το Κοινοβούλιο στο πλαίσιο της διαδικασίας συναπόφασης σε όλες τις αποφάσεις για τεχνικές καινοτομίες. Είμαστε πρόθυμοι να δεχθούμε ένα παράγωγο δίκαιο, μόνο όμως υπό τον όρο ότι δεν θα μπορούν στην Ευρωπαϊκή Ένωση κάποιες ομάδες εμπειρογνωμόνων να συσκοτίζουν και να τροποποιούν τα πάντα κεκλεισμένων των θυρών. Ως εκ τούτου το άρθρο 35 πρέπει να περιληφθεί ολόκληρο στο Σύνταγμα φεύγοντας από τη Διακυβερνητική Διάσκεψη. Αυτό συγκαταλέγεται, επίσης, στον εκδημοκρατισμό της οικονομικής και νομισματικής πολιτικής. 
<SPEAKER ID="94" LANGUAGE="FR" NAME="Berès (PSE )." AFFILIATION="status quo">
<P>
Αντιθέτως, φοβούμαι ότι, εάν δεν κατορθώσουμε να κάνουμε αυτό το βήμα, υφίστανται κίνδυνοι υποχώρησης. Όπως γνωρίζετε, στη χώρα μου οι συζητήσεις γίνονται όλο και πιο έντονες. Στο κόμμα μου, ορισμένοι αποφάσισαν ήδη να πουν “ναι”, άλλοι αποφάσισαν ήδη να πουν “όχι”, και ορισμένοι προτιμούν να περιμένουν και να δουν. Στο τέλος, μπορεί να υπάρξει υποχώρηση όχι μόνο σε σχέση με το κείμενο της Συνέλευσης, αλλά και σε σχέση με τη Συνθήκη της Νίκαιας, όσον αφορά τη λήψη αποφάσεων με ειδική πλειοψηφία, τις εξουσίες του Ευρωπαϊκού Κοινοβουλίου σε δημοσιονομικά θέματα ή τη θέσπιση ενός ορίου της τάξεως του 66% του πληθυσμού για τον καθορισμό της ειδικής πλειοψηφίας. Ειλικρινά, κύριε Προεδρεύων του Συμβουλίου, κύριε Επίτροπε, αυτό που επιθυμούμε είναι να επικεντρωθεί αυτή η Διακυβερνητική Διάσκεψη στα θέματα που πραγματικά βρίσκονται στην ημερήσια διάταξη, αυτά δε τα θέματα –όπως υπενθύμισε ο κ. Napolitano– είναι εκείνα που δεν συζήτησε η Συνέλευση, με άλλα λόγια είναι το τέταρτο μέρος. Σε αυτό το σημείο, φοβούμαι πολύ το . Φαίνεται να υπάρχει τόλμη, η οποία έγκειται στην ισορροπία της πρότασης της Συνέλευσης. Αυτή η τόλμη θα ήταν να χρησιμοποιηθεί η μεταβατική ρήτρα ως ρήτρα αναθεώρησης. Αυτό που προτείνω σε αμφότερους είναι να εξετάσετε το ενδεχόμενο να συμπεριληφθεί στο άρθρο IV-7.3 ένα τρίτο εδάφιο, διατυπωμένο κατά τον ακόλουθο τρόπο – τουλάχιστον ως προς το πνεύμα, μολονότι μένει προς επικύρωση η νομική μορφή: “Το Ευρωπαϊκό Συμβούλιο, με δική του πρωτοβουλία ή μετά από αίτημα του Ευρωπαϊκού Κοινοβουλίου, δύναται να αποφασίσει ομόφωνα να εξουσιοδοτήσει τη Διακυβερνητική Διάσκεψη να εγκρίνει τις τροπολογίες επί της Συνθήκης, που θα θεσπίζει το Σύνταγμα με ενισχυμένη ειδική πλειοψηφία και να καθορίσει την επικύρωσή της υπό τους ίδιους όρους”. 
<SPEAKER ID="95" LANGUAGE="DE" NAME="Leinen (PSE )." AFFILIATION="(Χειροκροτήματα)">
<P>
Τα τομεακά συμβούλια κατά βάση δεν παίζουν κανένα ρόλο στη Διακυβερνητική Διάσκεψη και η απόπειρα του ECOFIN δεν έχει ως στόχο μόνο τη Συνέλευση, αλλά και την σύνοδο της Θεσσαλονίκης. Εκεί είχε λεχθεί ότι διαπραγματεύονται οι αρχηγοί κρατών και κυβερνήσεων και οι υπουργοί Εξωτερικών και όχι τα τομεακά συμβούλια, και καλώ την ιταλική Προεδρία να αμυνθεί ενάντια σε αυτές τις απόπειρες. Δεν πρέπει να το επιτρέψετε αυτό και πραγματικά δεν πρέπει να λαμβάνετε υπόψη τα τομεακά συμβούλια περισσότερο από τις πολιτικές προτάσεις που υποβάλλουν οι νομικές υπηρεσίες. Τις τεχνικές προτάσεις, εντάξει, αλλά βλέπω ότι και στον τομέα της αμυντικής πολιτικής γίνονται εδώ πολιτικές προτάσεις, όπως για παράδειγμα για την κατάργηση της ρήτρας συμπαράστασης και της δομημένης συνεργασίας. Όλα αυτά είναι αλλαγές επί της ουσίας. Η Συνέλευση δημιούργησε μια καλή ατμόσφαιρα, ενώ η Διακυβερνητική Διάσκεψη τώρα δημιουργεί κακή ατμόσφαιρα και αυτό δεν μας χρειάζεται καθόλου σε ένα έτος τόσο σημαντικό όσο το 2004.
<SPEAKER ID="96" LANGUAGE="PT" NAME="Lage (PSE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, μόνο με μια αίσθηση ειρωνείας ή με μια αίσθηση χιούμορ –εφόσον, όπως είπε ο Ραμπελέ, αυτό που ξεχωρίζει τον άνθρωπο από τα άλλα όντα είναι η ικανότητά του να γελά– μπορούμε να μιλήσουμε για την πρόοδο στις εργασίες της Διακυβερνητικής Διάσκεψης. Θα ήταν πιο σωστό να μιλήσομε για βήματα οπισθοδρόμησης παρά για πρόοδο. Εντούτοις, η αποτυχία της Διακυβερνητικής Διάσκεψης να δώσει στην Ευρωπαϊκή Ένωση ένα Σύνταγμα αντάξιο του ονόματός του θα ήταν ασφαλώς μια μεγάλη απογοήτευση για τους ευρωπαίους πολίτες, που θα ένιωθαν σαφώς δυσαρεστημένοι. Πράγματι, η συντριπτική πλειοψηφία των Ευρωπαίων έχουν αποδεχτεί την ιδέα του Συντάγματος λόγω της συμβολικής του σημασίας και λόγω της ικανότητάς του να κινητοποιεί τους λαούς. Ως παράδειγμα αναφέρω ότι μια πρόσφατη έρευνα που διεξήχθη στην Πορτογαλία δείχνει ότι το 69% του πορτογαλικού λαού είναι υπέρ του Συντάγματος και μόνο το 9% είναι κατά, και η εικόνα από τις άλλες ευρωπαϊκές χώρες είναι λίγο πολύ η ίδια.
<P>
Το Σύνταγμα είναι, ωστόσο, σε απόσταση αναπνοής και μπορεί εύκολα να εγκριθεί μέχρι τις 5 Δεκεμβρίου και υπογραφεί στη Ρώμη, την Αιώνια Πόλη. Το μόνο που πρέπει να κάνουν τα κράτη μέλη είναι απλώς να δεχτούν το σχέδιο που προέκυψε από τη Συνέλευση και να εγκαταλείψουν την καταστροφική ιδέα να το ξαναγράψουν ή να το σχίσουν. Κάποια κράτη φαίνονται πράγματι ότι θέλουν να είναι αρνητικά σχετικά με την Ευρώπη· χώρες που κατατρύχονται από το γεγονός ότι είναι μεγάλες ή, αντίστροφα, μικρές. Κάποιες χώρες φαίνεται ότι ζητούν μόνο δικαιώματα και δεν αναφέρουν τις υποχρεώσεις και άλλες ενδιαφέρονται περισσότερο για τη δημιουργία μειοψηφιών που μπλοκάρουν παρά πλειοψηφιών που έχουν αποτελέσματα. Εάν συμβεί αυτό και εάν υπερισχύσει η εθνική ιδιοτέλεια, ποια θα είναι η μοίρα του ευρωπαϊκού πνεύματος και του ιστορικού ιδεαλισμού που συνδέεται με την ευρωπαϊκή ολοκλήρωση; Αυτό θα σήμαινε το τέλος τους και θα τα αφάνιζε διά παντός.
<SPEAKER ID="97" LANGUAGE="IT" NAME="Antonione," AFFILIATION="Συμβούλιο">
<P>
Θα ήθελα, ωστόσο, να σταθώ, εν συντομία, σε ορισμένα σημεία που προσέλκυσαν τη μεγαλύτερη προσοχή, καθώς δεν μπορώ φυσικά για λόγους χρόνου να απαντήσω σε όλους. Όσον αφορά το Νομοθετικό Συμβούλιο, που υπήρξε ένα από τα ζητήματα που επισημάνθηκαν συχνότερα από τους ομιλητές, κατόπιν προτροπής του Ευρωπαϊκού Κοινοβουλίου και με τη δέσμευση που ανέλαβε ο κ. Frattini στην ακρόαση της Επιτροπής Συνταγματικών Υποθέσεων, όπως υπενθύμισε ο κ. Napolitano, θέσαμε το θέμα ως Προεδρία του Συμβουλίου στην πρώτη συνεδρίαση της Ρώμης στις 4 Οκτωβρίου και, εν συνεχεία, το προτείναμε και πάλι στην τελευταία συνάντηση του Υπουργών Εξωτερικών της ΔΔ, ακόμα και όταν ήταν πλέον σαφής η ξεκάθαρη, ευρέως διαδεδομένη πολιτική αντίθεση. Δεν είχαμε την ικανοποίηση της επιτυχίας, αλλά θελήσαμε να διατηρήσουμε ανοικτή τη συζήτηση επ’ αυτού του θέματος, θεωρώντας ότι, αφενός, το έργο της Συνέλευσης και, αφετέρου, οι απαιτήσεις του Ευρωπαϊκού Κοινοβουλίου θα επιτρέψουν στο θέμα αυτό να ενταχθεί στο πλαίσιο της τελικής πρότασης. Είναι μια δέσμευση που ανέλαβε ο κ. Frattini κατά την ολοκλήρωση των εργασιών της τελευταίας συνεδρίασης της Διακυβερνητικής Διάσκεψης.
<P>
Όσον αφορά τις διαδικασίες αναθεώρησης της Συνταγματικής Συνθήκης –σημείο που δεν έθιξε η Συνέλευση– όποιος είναι παρών στις εργασίες της ΔΔ γνωρίζει πολύ καλά ότι και σε αυτό το ζήτημα υπήρξε μια πρόταση της ιταλικής Προεδρίας για την έναρξη διαλόγου, συναντώντας και σε αυτήν την περίπτωση αρκετές δυσκολίες στη διεξαγωγή των εργασιών, τόσο επί του τύπου –γιατί το θέμα δεν ήταν αρχικά προγραμματισμένο στην ημερήσια διάταξη– όσο και επί της ουσίας, καθώς ξεκίνησε μια εις βάθος ανάλυση με σημαντικές προεκτάσεις: θέτει υπό συζήτηση το γεγονός ότι πρόκειται πράγματι για ένα Σύνταγμα. Κάποιες χώρες άρχισαν τότε να ισχυρίζονται: ότι, εάν πρόκειται για Σύνταγμα, τότε το πρόβλημα είναι τελείως διαφορετικό και ότι δεν είχαν δώσει ποτέ σε κανέναν εντολή να συζητήσει για ένα Σύνταγμα. Καταλαβαίνετε, λοιπόν, ότι η διαδικασία αυτή δεν είναι και τόσο απλή, αλλά ο κ. Frattini, που προεδρεύει των εργασιών της ΔΔ, διατήρησε ανοικτή τη συζήτηση και σε αυτό το σημείο, λέγοντας ότι εύχεται να υπάρξει ένας συνολικός προβληματισμός επί του ζητήματος, για να μπορέσουμε να κατανοήσουμε ότι όσο πιο αποτελεσματική είναι η διαδικασία την οποία χρησιμοποιούμε για να καταλήξουμε σε μια λύση τόσο πιο εύκολη θα είναι η τροποποίηση των συμφωνιών, όταν έρθει η κατάλληλη στιγμή. Δεσμευόμαστε να επανέλθουμε και σ’ αυτό το θέμα.
<P>
Τέλος, σχετικά με το ζήτημα που επισημάνατε ότι ίσως αποτελεί προτεραιότητα, και είναι ασφαλώς μεγάλης σημασίας, την παρέμβαση του ECOFIN, δεν μπορώ παρά να επαναλάβω όσα δήλωσε ο κ. Frattini, ήτοι ότι η ιταλική Προεδρία δεν δέχεται κανέναν τύπο προτάσεως από κανένα Συμβούλιο, ούτε και όταν πρόκειται για το ECOFIN.
<P>
Δεν δέχεται τέτοιες προτάσεις, γιατί από άποψη ουσίας δεν είναι αποδεκτές και, κατά συνέπεια, συμφωνώ με όλους τους βουλευτές που επεσήμαναν πως είναι απαράδεκτες, λέγοντας ότι συμμεριζόμαστε απόλυτα αυτήν την αρχή. Από αυτήν την άποψη, φυσικά, εάν κάποιος προτείνει ορισμένα σημεία που εμφανίσθηκαν, επίσης, στον Τύπο ως σημεία τα οποία συζητήθηκαν από το ECOFIN, όπως συνέβη στο πλαίσιο των εργασιών της Συνέλευσης, εμείς είμαστε υποχρεωμένοι να ασχοληθούμε με αυτά και να τα συζητήσουμε. Ωστόσο, όσον αφορά την ιταλική Προεδρία, μπορώ να σας εγγυηθώ ότι είναι ρητή μας απόφαση να υπερασπισθούμε τα δικαιώματα των κοινοβουλίων, όχι μόνον των Ευρωπαϊκού Κοινοβουλίου, αλλά και των εθνικών κοινοβουλίων εν γένει. Συζητάμε για το νέο Σύνταγμα ή τη νέα Συνταγματική Συνθήκη –μπορούμε να την αποκαλέσουμε όπως μας αρέσει, αλλά αυτό είναι το πνεύμα με το οποίο προεδρεύουμε των εργασιών της Διακυβερνητικής Διάσκεψης– και είναι απόλυτα σαφές ότι, εάν εκλείψει ή έστω περιορισθεί ο ρόλος του Ευρωπαϊκού Κοινοβουλίου και των εθνικών κοινοβουλίων, δεν θα προσφέρουμε καλές υπηρεσίες στη μελλοντική Συνταγματική Συνθήκη, αλλά ούτε και στους πολίτες της Ευρώπης. Επ’ αυτού, λοιπόν, μπορώ να σας διαβεβαιώσω ότι η ιταλική Προεδρία δεσμεύεται να υπερασπισθεί τα δικαιώματα που θεωρούμε ότι πρέπει να διατηρηθούν με κάθε τρόπο, συμμορφούμενη, ωστόσο, ταυτόχρονα με τη βούληση των υπολοίπων.
<SPEAKER ID="98" LANGUAGE="" NAME="Πρόεδρος." AFFILIATION="">
<SPEAKER ID="99" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0312/2003) της Marieke Sanders-ten Holte, εξ ονόματος της Επιτροπής Ανάπτυξης και Συνεργασίας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την κοινοτική συνεργασία με τις χώρες της Ασίας και της Λατινικής Αμερικής και για τροποποίηση του κανονισμού (ΕΚ) αριθ. 2258/96 του Συμβουλίου (COM(2002) 340 - C5-0368/2002 - 2002/0139(COD)). 
<SPEAKER ID="100" LANGUAGE="NL" NAME="Sanders-ten Holte (ELDR )," AFFILIATION="εισηγήτρια">
<P>
Θα ήθελα τώρα να επικεντρωθώ στο περιεχόμενο. Η Επιτροπή θέλει ένα “ελαφρό νομοθετικό πλαίσιο” όσον αφορά τις δράσεις της στον τομέα της αναπτυξιακής συνεργασίας και στις δύο περιοχές. Μάλιστα, έγινε όντως ένα πολύ ελαφρό νομοθετικό πλαίσιο. Όπως, άλλωστε, δήλωσαν οι Αναπτυξιακοί Στόχοι της Χιλιετίας, ο βασικός στόχος της αναπτυξιακής συνεργασίας είναι η καταπολέμηση της φτώχειας και η τελική εξάλειψή της. Δεν βρήκα να αναφέρεται αυτό σαφώς στην πρόταση της Επιτροπής, η οποία δεν περιέχει ούτε άλλους στόχους, όπως η εκπαίδευση, η υγειονομική περίθαλψη, το περιβάλλον και ο εκδημοκρατισμός. Το πρώτο σημείο μου, επομένως, είναι ότι το 35% των δαπανών πρέπει να διατεθεί για τις κοινωνικές υποδομές, κάτι που συμπεριλαμβάνουμε στον προϋπολογισμό επί ετησίας βάσης από το 2001 μέχρι σήμερα. Τουλάχιστον 20% του ποσοστού αυτού πρέπει να δαπανηθεί για τη βασική υγειονομική περίθαλψη και τη βασική εκπαίδευση, διότι αυτοί οι Στόχοι της Χιλιετίας έτυχαν πολύ άδικης μεταχείρισης μέχρι σήμερα.
<SPEAKER ID="101" LANGUAGE="PT" NAME="Piscarreta (PPE-DE )," AFFILIATION="συντάκτης γνωμοδότησης της Επιτροπής Προϋπολογισμών">
<P>
   .  Κύριε Πρόεδρε, η Επιτροπή παρουσίασε μια πρόταση κανονισμού για τη συνεργασία με τις χώρες της Ασίας και της Λατινικής Αμερικής. Η περίοδος ισχύος είναι απεριόριστη, ενώ το δημοσιονομικό πλαίσιο ορίζεται για την περίοδο 2003-2006.
<P>
Η παρούσα πρόταση προβλέπει μια γενική αύξηση της συνεργασίας με αυτές τις περιοχές και δίνει έμφαση στην τήρηση κοινών κανόνων και διαδικασιών, όπως οι εκτελεστικές διαδικασίες και οι διαδικασίες λήψης αποφάσεων. Πρόκειται για ένα κείμενο που δίνει στην Επιτροπή υψηλό βαθμό ευελιξίας διότι δεν περιέχει πολιτικές ή επιχειρησιακές κατευθυντήριες γραμμές. Όσον αφορά τους διαθέσιμους πόρους, η Επιτροπή προτείνει ένα χρηματοδοτικό πλαίσιο για την περίοδο 2003-2006, συνολικού ύψους 3,793 δισεκατομμυρίων ευρώ, που θα κατανεμηθεί σε ποσοστό 60% για την Ασία και 40% για τη Λατινική Αμερική.
<P>
Ως συντάκτης γνωμοδότησης της Επιτροπής Προϋπολογισμών, κατέθεσα κάποιες τροπολογίες που πιστεύω ότι είναι ιδιαίτερα σημαντικές. Παρά το γεγονός ότι η κατηγορία 4 του προϋπολογισμού “εξωτερική και αναπτυξιακή πολιτική” αντιμετωπίζει μεγάλους χρηματοδοτικούς περιορισμούς, πιστεύω ότι τα ποσά που προτείνει η Επιτροπή είναι συμβατά με το χρηματοδοτικό όριο. Εντούτοις, προσπάθησα να επιμείνω στην αναγκαία βελτίωση στην υλοποίηση της συνεργασίας, ειδικά όσον αφορά τη μετατροπή των πιστώσεων αναλήψεων υποχρεώσεων σε πληρωμές για αυτές τις περιφέρειες. Για αυτές τις δύο περιοχές, το πρόβλημα των εν εκκρεμότητι αναλήψεων υποχρεώσεων (υπολοίπων προς εκκαθάριση) βρίσκεται στα 3,45 δις ευρώ. Πρότεινα, επίσης, τη στρογγυλοποίηση του συνολικού ποσού στα 3,8 δις ευρώ προκειμένου να ληφθεί υπόψη το γεγονός ότι ο προϋπολογισμός του 2003 εγκρίθηκε εν τω μεταξύ σε υψηλότερο επίπεδο από αυτό που προτάθηκε από την Επιτροπή.
<SPEAKER ID="102" LANGUAGE="ES" NAME="Fernández Martín (PPE-DE )." AFFILIATION="">
<P>
Στη Λατινική Αμερική, μετά από μια δεκαετία δημοκρατικής προόδου, τη δεκαετία του ’80, και άλλη μια δεκαετία οικονομικών μεταρρυθμίσεων, οι κοινωνίες όλων των χωρών, με ορισμένες αξιοσημείωτες εξαιρέσεις, διέρχονται βαθιά οικονομική και κοινωνική κρίση.
<P>
Επομένως, πιστεύουμε ότι είναι επίκαιρη, και χαιρετίζουμε την πρόταση που κάνει η Επιτροπή με αυτόν τον κανονισμό ο οποίος τροποποιεί και εκσυγχρονίζει εκείνους που βρίσκονται σε ισχύ μέχρι στιγμής. Αυτό το Κοινοβούλιο, στην παράγραφο 61 του ψηφίσματός του της 15ης Νοεμβρίου 2001 αποφάνθηκε υπέρ ενός διαχωρισμού της αρχικής πρότασης της Επιτροπής σε μια πρόταση που θα εφαρμόζεται στην Ασία και σε μια άλλη που θα εφαρμόζεται στη Λατινική Αμερική. Αυτή είναι η μοναδική μας αντίρρηση στην πρόταση που συζητάμε σήμερα, η οποία ασφαλώς δεν είναι μια ασήμαντη αντίρρηση, αλλά θα ήθελα να επισημάνω ότι όσον αφορά την ουσία του θέματος υποστηρίζουμε την πρόταση της Επιτροπής.
<P>
Δεν πρόκειται για ένα ζήτημα πολιτικού κύρους, κύριε Patten, ούτε για ένα ζήτημα προτεραιότητας μίας περιοχής εις βάρος μίας άλλης, όπως είπε ένας συνάδελφός μας κατά τη διάρκεια αυτής της συνεδρίασης.
<P>
Θα τελειώσω συγχαίροντας την εισηγήτρια, τη συνάδελφο και φίλη μου κ. Sanders-ten Holte, η οποία εργάστηκε πολύ καλά, η οποία κατέβαλε μεγάλες προσπάθειες, και το έκανε πολύ καλά, και ευχαριστώ και εσάς, κύριε Patten, για την προθυμία σας να συνεχίσετε τον διάλογο στον οποίο ελπίζω ότι θα εξακολουθήσουμε να κάνουμε πρόοδο τους επόμενους μήνες. 
<SPEAKER ID="103" LANGUAGE="" NAME="" AFFILIATION="Αντιπροέδρου">
<SPEAKER ID="104" LANGUAGE="ES" NAME="Sauquillo Pérez del Arco (PSE )." AFFILIATION="">
<P>
    Κύριε Πρόεδρε, κύριε Επίτροπε, όταν το 1988 το Ευρωπαϊκό Κοινοβούλιο, ενεργώντας ως αρμόδια επί του προϋπολογισμού αρχή, κατόρθωσε ώστε τα κεφάλαια που προορίζονταν για τη συνεργασία με τη Λατινική Αμερική και την Ασία να διανεμηθούν σε διαφορετικές θέσεις του προϋπολογισμού, έγινε ένα αποφασιστικό βήμα για την περιφερειοποίηση των εξωτερικών σχέσεων της Κοινότητας· μια προσέγγιση η οποία εδραιώθηκε ως η πιο σύμφωνη με την ιδέα της λειτουργικότητας και της ιδιαιτερότητας που διέπει την κοινοτική πολιτική και ως η πιο αποτελεσματική όσον αφορά την ανάπτυξη.
<P>
Σήμερα, στο πλαίσιο της άσκησης των νομοθετικών του αρμοδιοτήτων, αυτό το Κοινοβούλιο πρέπει να αποφανθεί σχετικά με την τροποποίηση του κανονισμού ΑΛΑ που καλύπτει τη συνεργασία και με τις δύο περιοχές από κοινού. Σύμφωνα με αυτήν την προσέγγιση, ένα παράδειγμα της οποίας είναι η ομόφωνη ψήφος του Κοινοβουλίου για την έκθεση Salafranca σχετικά με μια συνολική εταιρική σχέση με τη Λατινική Αμερική, στην Επιτροπή Ανάπτυξης και Συνεργασίας, στην Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής και στις Αντιπροσωπείες για την Κεντρική Αμερική και την Κοινή Αγορά του Νότου (Mercosur), αποφανθήκαμε με μεγάλη πλειοψηφία υπέρ της ύπαρξης δύο διαφοροποιημένων κανονισμών: έναν για την Ασία και έναν άλλο για τη Λατινική Αμερική.
<P>
Τέλος, κύριε Πρόεδρε, θα ήθελα να επισημάνω ότι οι τροπολογίες στο περιεχόμενο των κανονισμών, για τις οποίες συγχαίρω θερμά την κ. Sanders-ten Holte και τη γραμματεία της Επιτροπής Ανάπτυξης και Συνεργασίας, θα βελτιώσουν σημαντικά την ποιότητα της συμβολής μας στην καταπολέμηση της φτώχειας και θα εδραιώσουν τα πολιτικά μηνύματα που στέλνουμε στις περιοχές μεταξύ της Ευρωπαϊκής Ένωσης και της Λατινικής Αμερικής και τη σημασία της ενίσχυσης των δράσεων της Ευρωπαϊκής Ένωσης στην ασιατική ήπειρο. 
<SPEAKER ID="105" LANGUAGE="FR" NAME="Rod (Verts/ALE )." AFFILIATION="">
<P>
    Κύριε Πρόεδρε, η αναθεώρηση αυτού του κανονισμού μάς έδωσε πολύ υλικό προς μελέτη. Καταρχάς, προτάθηκε μια συμφωνία συνεργασίας που, πρέπει να το αναφέρουμε, έμοιαζε περισσότερο με συμφωνία ελεύθερων συναλλαγών παρά με αναπτυξιακό πρόγραμμα. Αυτό δεν μας εξέπληξε υπέρ το δέον, αφού εγγράφεται στην τρέχουσα ευρωπαϊκή πολιτική, η οποία οδηγεί στην αλλαγή της λογικής της κοινοτικής αναπτυξιακής πολιτικής. Στον πυρήνα, όμως, αυτού του κανονισμού, πετύχαμε να επαναθέσουμε τη βιώσιμη ανάπτυξη, που περιλαμβάνει κοινωνικούς και περιβαλλοντικούς στόχους. Ειδικότερα, το 10 % του προϋπολογισμού αυτού του προγράμματος προβλέπεται να διατεθεί για τη διατήρηση και τη βιώσιμη διαχείριση των φυσικών πόρων και το 35 % για τις κοινωνικές και υγειονομικές υποδομές. Τα ανθρώπινα δικαιώματα, ιδίως των γυναικών, τα δικαιώματα των μειονοτήτων και των ιθαγενών πληθυσμών, καθώς και η καταπολέμηση των ανισοτήτων είναι, επίσης, κατευθυντήριες αρχές για την ευρωπαϊκή πολιτική συνεργασίας σε αυτούς τους τομείς. Τέλος, εξασφαλίσαμε ότι η κοινωνία των πολιτών θα συμμετέχει στον καθορισμό των πολυετών αναπτυξιακών σχεδίων. Η μείωση της φτώχειας θα πρέπει, λοιπόν, να είναι ο πρώτος στόχος των εθνικών προγραμμάτων, που θα είναι αντικείμενο διαπραγμάτευσης μεταξύ κάθε χώρας και της Επιτροπής. Εφόσον δεν θα υπάρχει διαβούλευση με το Κοινοβούλιο, έπρεπε να εισαγάγουμε ορισμένες κατευθυντήριες γραμμές σε πρόωρο στάδιο, και αυτό ακριβώς κάναμε στην Επιτροπή Ανάπτυξης και Συνεργασίας.
<SPEAKER ID="106" LANGUAGE="NL" NAME="Belder (EDD )." AFFILIATION="">
<SPEAKER ID="107" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, πιστεύω ότι ο Επίτροπος Patten, γνωρίζει πολύ καλά τη δέσμευση και την υποστήριξη που πάντα προσπαθούσα να διατηρήσω στις δράσεις μου υπέρ της Επιτροπής. Δεν είμαι ένας από εκείνους τους βουλευτές που πιστεύουν ότι η Επιτροπή είναι μια συγκέντρωση απάτριδων γραφειοκρατών, αλλά αντιθέτως, πιστεύω ότι είναι ένα θεσμικό όργανο κλειδί στο έργο της ευρωπαϊκής οικοδόμησης.
<P>
Είναι δύσκολο, κύριε Πρόεδρε, να βρούμε μια έκθεση στην οποία υπήρχε μεγαλύτερη συναίνεση σε αυτό το Σώμα, συναίνεση που εκφράζεται μέσω μιας πρότασης που ζητά έναν κανονισμό για την Ασία και έναν άλλο για τη Λατινική Αμερική, με την πεποίθηση ότι οι ιδιαιτερότητες αυτών των δύο περιοχών θα αντιμετωπίζονται καλύτερα με έναν ξεχωριστό κανονισμό για την καθεμία. Προκειμένου να είμαστε συνεπείς, όπως είπε η κ. Sauquillo, με τις υπάρχουσες δημοσιονομικές απαιτήσεις και, επίσης, προκειμένου να εφαρμόσουμε στη Λατινική Αμερική και στην Ασία την ίδια μεταχείριση με άλλες περιοχές και, επομένως, να αποτρέψουμε οποιαδήποτε μορφή διακρίσεων.
<P>
Είπα ότι υπήρξε συναίνεση που θα είναι δύσκολο να επαναληφθεί σε αυτό το Κοινοβούλιο, διότι αυτή η άποψη εκφράστηκε από την Ολομέλεια του Κοινοβουλίου, εκφράστηκε από την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, εκφράστηκε από τις αρμόδιες αντιπροσωπείες και εκφράστηκε, επίσης, από την αρμόδια επιτροπή, που είναι η Επιτροπή Ανάπτυξης και Συνεργασίας, και όχι με μικρό περιθώριο, αλλά με 26 ψήφους υπέρ, και 2 αποχές, μία από τις οποίες ήταν της εισηγήτριας.
<P>
Θα ήθελα να πω ότι η άλλη πτυχή που αμφισβητεί η Ομάδα της εισηγήτριας –μέσω των τροπολογιών– είναι η σύσταση ενός διαπεριφερειακού ταμείου αλληλεγγύης. Και αυτό εκπλήσσει, κύριε Πρόεδρε, διότι αυτή είναι μια πρωτοβουλία που προσυπογράφηκε στην Ολομέλεια από όλες τις πολιτικές ομάδες, συμπεριλαμβανομένης της Ομάδας της εισηγήτριας· μια πρωτοβουλία, κύριε Πρόεδρε, που έχει εγκριθεί από ρυθμιστική άποψη, που δεν συνεπάγεται κανένα συμπληρωματικό ποσό, που εγκρίθηκε από την Επιτροπή Προϋπολογισμών στον προϋπολογισμό του 2004, που είναι μια πρωτοβουλία που εμπίπτει στο πλαίσιο των προτεραιοτήτων της επόμενης Συνόδου Κορυφής Ευρωπαϊκής Ένωσης-Λατινικής Αμερικής, η οποία πρόκειται να διεξαχθεί του χρόνου στο Μεξικό, για την οποία δεν έχουμε σπουδαίες προτάσεις να θέσουμε στο τραπέζι των διαπραγματεύσεων.
<SPEAKER ID="108" LANGUAGE="DE" NAME="Scheele (PSE )." AFFILIATION="(Χειροκροτήματα)">
<P>
    Κύριε Πρόεδρε, θα ήθελα να προσθέσω και τα δικά μου συγχαρητήρια προς την εισηγήτρια που παρουσίασε σήμερα μια πολύ καλή και σαφή έκθεση. Πιστεύω ότι η έκθεση της Επιτροπής Ανάπτυξης και Συνεργασίας θα διαμορφώσει καλύτερα το περιεχόμενου του κανονισμού ή, όπως θα προτιμούσαμε όλοι, των κανονισμών. Η έκθεση της συναδέλφου Sanders-ten Holte δείχνει καθαρά ότι το ζητούμενο δεν είναι μόνο να συμπεριλάβουμε και το εμπόριο στις αναπτυξιακές στρατηγικές για την μελλοντική συνεργασία με αυτές τις δύο περιοχές του κόσμου, αλλά ότι πρέπει, επίσης, να πούμε καθαρά ότι στόχος είναι να καταπολεμηθεί η μεγάλη φτώχεια και εάν παίρνουμε στα σοβαρά τις αναπτυξιακές στρατηγικές, πρέπει να συμπεριλάβουμε εδώ την κοινωνία των πολιτών των εν λόγω χωρών.
<SPEAKER ID="109" LANGUAGE="SV" NAME="Wijkman (PPE-DE )." AFFILIATION="">
<P>
    Κύριε Πρόεδρε, καταρχάς θέλω να πω ότι νομίζω πως υπάρχουν πολλά καλά σημεία σχετικά με την πρόταση της Επιτροπής. Παράλληλα, θέλω να τονίσω ότι η εισηγήτρια, κ. Sanders-ten Holte, έκανε πολύ καλή δουλειά. Υπό την ηγεσία της, μπορέσαμε κατά τη διάρκεια της ανάγνωσης στην επιτροπή να συμφωνήσουμε σχετικά με ορισμένες προσθήκες και αλλαγές που καθιστούν τη νομοθεσία πιο εστιασμένη και επικεντρωμένη σε ζητήματα φτώχειας.
<P>
Είμαι ιδιαίτερα ευτυχής για τον στόχο του 10% περίπου που θα διατίθεται για τις προσπάθειες στον περιβαλλοντικό τομέα. Τα περιβαλλοντικά ζητήματα υποκρύπτονται πολύ συχνά στο αναπτυξιακό έργο. Έχουμε έναν μακρύ κατάλογο προβλημάτων, ιδιαίτερα στην Ασία, που πρέπει να αντιμετωπιστούν όσον αφορά τόσο τη μόλυνση όσο και την προστασία των βασικών εθνικών πόρων. Μια πλειοψηφία των φτωχών στις αγροτικές περιοχές εξαρτώνται στην πραγματικότητα περισσότερο από αυτό που μπορεί να αποκαλέσουμε “ακαθάριστο προϊόν βιομάζας”, δηλαδή αυτό που παράγεται από τη φύση, από ό,τι από το “ακαθάριστο εγχώριο προϊόν”, δηλαδή αυτό που παράγεται από την οικονομία.
<P>
Έχουμε στη συνέχεια τη διαμάχη σχετικά με το εάν πρέπει να υπάρξουν ένας ή δύο κανονισμοί για την Ασία και τη Λατινική Αμερική. Έχω επίγνωση του γεγονότος ότι το Κοινοβούλιο ήθελε δύο κανονισμούς, αλλά νομίζω ότι η Επιτροπή έχει πολύ ισχυρά επιχειρήματα υπέρ της πρότασής της. Τα τελευταία χρόνια, έχουν εφαρμοστεί αρκετά μέτρα προκειμένου να γίνει η οργάνωση της αναπτυξιακής συνεργασίας αποτελεσματικότερη, και θα ήταν παράξενο εάν τώρα περιπλέκαμε την κατάσταση με δύο κανονισμούς και εμποδίζαμε, κατά κάποιον τρόπο, την απλοποίηση των διαδικασιών που είχαν ήδη ξεκινήσει. Νομίζω ότι η κ. Sanders-ten Holte έκανε μια εξαίρετη πρόταση για έναν κανονισμό που θα χωριζόταν σε δύο ξεχωριστά κεφάλαια.
<P>
Δεν με πείθει το επιχείρημα ότι οι χώρες είναι, προφανώς, τόσο διαφορετικές. Έχουμε ένα ενιαίο πλαίσιο για τη συνεργασία ΑΚΕ και λειτουργεί θαυμάσια. Ο κ. Salafranca Sánchez-Neyra μπορεί να μιλάει για τις 26 θετικές ψήφους του σε σύγκριση με τις μηδέν αρνητικές ψήφους αλλά, εάν παρακολουθούσε τις συζητήσεις στους διαδρόμους, θα άκουγε ότι πάρα πολλοί από τους συναδέλφους του ανησυχούν τώρα βαθύτατα για την πρόκληση μιας διαμάχης μεταξύ ημών για το θέμα αυτό. Θα ήθελα, συνεπώς, να καλέσω τους συναδέλφους μου, άσχετα με το τι λέγεται από τους ηγέτες των πολιτικών ομάδων, να καταψηφίσουν τις τροπολογίες που στοχεύουν στη θέσπιση δύο διαφορετικών κανονισμών. 
<SPEAKER ID="110" LANGUAGE="EN" NAME="Kinnock, Glenys (PSE )." AFFILIATION="">
<P>
Ο κ. Salafranca μίλησε για αξιοπιστία. η αξιοπιστία μας ως Κοινοβούλιο διακυβεύεται, εάν δεν κατανοούμε τα θέματα τα οποία χειριζόμαστε. Η στρατηγική μας πρέπει να είναι η καλή συνεργασία με τη Λατινική Αμερική και με την Ασία και η εφαρμογή των ίδιων αρχών που αποτελούν τον πυρήνα του αναπτυξιακού μας προγράμματος.
<P>
Και δεν υπάρχει καμία δικαιολογία για επιχειρηματολογία υπέρ της μεταφοράς κονδυλίων από την Ασία στη Λατινική Αμερική, ειδικά όταν γνωρίζουμε την απελπιστική φτώχεια 800 εκατομμυρίων ανθρώπων στην Ασία. Η ανακοίνωση της Επιτροπής για την αναπτυξιακή πολιτική το 2000, μας καλούσε να επικεντρώσουμε την προσοχή μας στην εξάλειψη της φτώχειας. Είναι, επομένως, τελείως ανάρμοστο να ζητάμε τώρα, το 2003, έναν κανονισμό ο οποίος απλώς θα διαχωρίζει δύο τμήματα τα οποία λειτουργούν πολύ καλά από κοινού και που θα έχει ως αποτέλεσμα να διπλασιάσουμε, να αντιγράψουμε και να περιπλέξουμε τις προσπάθειές μας να εξαλείψουμε τη φτώχεια.
<SPEAKER ID="111" LANGUAGE="EN" NAME="Deva (PPE-DE )." AFFILIATION="">
<P>
Πέραν τούτου, ακούσαμε τον κ. Rod να ρωτά γιατί να μην έχουμε δύο κανονισμούς, ούτως ώστε να μπορούμε να κατευθύνουμε τα χρήματα όπου υπάρχουν φτωχοί. Λοιπόν, φτωχοί υπάρχουν στην Ασία. Και είναι 800 εκατομμύρια. Εφόσον οι δύο κανονισμοί υποτίθεται ότι κατευθύνουν τα χρήματα εκεί όπου βρίσκονται οι φτωχοί, γιατί στέλνουμε 247 εκατομμύρια ευρώ από την Ασία στη Λατινική Αμερική; Γνωρίζω ότι το Κοινοβούλιο έχει τη φήμη ότι κάνει τα πράγματα ανάποδα, αλλά αυτό αποτελεί ένα εξαιρετικό παράδειγμα ότι το ίδιο κάναμε και πάλι.
<SPEAKER ID="112" LANGUAGE="EN" NAME="Patten," AFFILIATION="Επιτροπή">
<P>
Έγινε από την αρχή σαφές ότι το Κοινοβούλιο είχε κάποιους ενδοιασμούς όσον αφορά τη συλλογιστική και την ίδια τη φύση του νέου κανονισμού. Αφιέρωσα περισσότερο χρόνο στη συζήτηση αυτών των ενδοιασμών και αυτού του νομοθετήματος από ό,τι για οποιοδήποτε άλλο για το οποίο ήμουν υπεύθυνος από τότε που ανέλαβα καθήκοντα Επιτρόπου. Δεν νομίζω ότι είχα περισσότερες συναντήσεις, περισσότερες συζητήσεις στην Επιτροπή ή περισσότερες συνομιλίες στο Κοινοβούλιο. Σέβομαι πολύ όλους τους συνομιλητές μου που δεν συμφώνησαν μαζί μου. Ο αξιότιμος κύριος Salafranca γνωρίζει πολλά για το θέμα, αλλά σε αυτήν την περίπτωση συμμερίζομαι και κατανοώ τις απόψεις βουλευτών που έλαβαν το λόγο μετά από αυτόν και γνωρίζουν, επίσης, πολλά για την αναπτυξιακή βοήθεια: την αξιότιμη κυρία Kinnock, τον αξιότιμο κύριο Whitehead, και τον αξιότιμο φίλο μου κ. Deva. Επιτρέψτε μου να αναφερθώ απλώς σε ορισμένα από τα βασικά επιχειρήματα.
<P>
Κατά την κρίση μου, δεν είναι ιδιαίτερα πειστικές οι αναφορές σε άλλες περιοχές οι οποίες έχουν τους “δικούς τους” κανονισμούς –για παράδειγμα το Tacis και το CARDS– καθώς οι στόχοι αυτών των κανονισμών δεν είναι στόχοι αναπτυξιακής πολιτικής όπως ορίζονται στο Άρθρο 177 της Συνθήκης και ισχύουν εξίσου στην Ασία και τη Λατινική Αμερική. Ούτε οι διαφορές μεταξύ των δύο περιοχών δικαιολογούν δύο κανονισμούς, όπως αποδεικνύει η ομοιότητα, έως και ομοιομορφία, των τροπολογιών που προτάθηκαν για κάθε περιοχή.
<P>
Δεύτερον, ένα θέμα στο οποίο αναφέρθηκε με τεχνικούς όρους, για παράδειγμα, ο αξιότιμος φίλος μου κ. Deva: το ζήτημα της κατανομής οικονομικών πόρων μεταξύ της Λατινικής Αμερικής και της Ασίας. Η πρόταση της Επιτροπής επιδιώκει τη διατήρηση, για την περίοδο 2000-2006, της γενικής ισορροπίας 60/40 των πιστώσεων για την Ασία και τη Λατινική Αμερική, η οποία κυριάρχησε στις προηγούμενες δημοσιονομικές προοπτικές. Η ισορροπία αυτή διαταράχθηκε ελαφρώς λόγω των γεγονότων στο Αφγανιστάν και των διεθνών δεσμεύσεων που ανέλαβε εκεί η Ευρωπαϊκή Ένωση. Θα πρέπει, ωστόσο, να έχουμε υπόψη ότι η Ασία συνεχίζει να έχει το μεγαλύτερο ποσοστό φτώχειας στον κόσμο – περίπου 800 εκατομμύρια άνθρωποι, ή περίπου τα δύο τρίτα των φτωχών του κόσμου, ζουν με λιγότερο από ένα δολάριο την ημέρα. Είναι, επίσης, σημαντικό να έχουμε υπόψη ότι η κατά κεφαλήν βοήθεια από τον κοινοτικό προϋπολογισμό ανέρχεται σε 0,15 ευρώ για την Ασία έναντι 0,45 ευρώ για τη Λατινική Αμερική . Σε αυτήν τη βάση, δυσκολεύομαι να υπεραμυνθώ της μεταφοράς πόρων από την Ασία στη Λατινική Αμερική. Φυσικά, εάν η αρμόδια επί του προϋπολογισμού αρχή μάς έδινε περισσότερα χρήματα για την εξωτερική βοήθεια προς την Ασία και τη Λατινική Αμερική, με χαρά θα πρότεινα στο Κοινοβούλιο τρόπους να τα δαπανήσουμε, αλλά δεν νομίζω ότι τα Χριστούγεννα θα έρθουν νωρίτερα φέτος.
<P>
Τέταρτο, και τελευταίο, είναι το ζήτημα των τομεακών στόχων και ορίων. Το Κοινοβούλιο προτείνει την εισαγωγή στον κανονισμό ενός αριθμού τομεακών στόχων: 35% για κοινωνική υποδομή και, μέσα σε αυτό, 20% για βασική εκπαίδευση και υγεία. άλλο ένα 10% για το περιβάλλον και έως 15% για την κοινωνία των πολιτών. Όλα αυτά ανέρχονται στο 60% περίπου των πιστώσεων που θα μπορούσε να “προ-προγραμματιστεί”.
<P>
Όπως γνωρίζουν τα μέλη της Επιτροπής Ανάπτυξης και Συνεργασίας, η υφιστάμενη συμφωνία για ένα όριο 35% της κοινωνικής υποδομής επιτεύχθηκε πριν από δύο χρόνια ύστερα από μακρές διαπραγματεύσεις, στις οποίες συμμετείχα και εγώ, μεταξύ εκπροσώπων της Επιτροπής και της Επιτροπής Ανάπτυξης. Δεν σκοπεύω να ανοίξω και πάλι αυτές τις συζητήσεις, και μάλιστα η πρόθεση της Επιτροπής είναι να τηρήσει απολύτως αυτήν τη συμφωνία. Θα ήθελα, ωστόσο, να τονίσω ότι η προσθήκη νέων όρων, ιδιαίτερα του 20% για τη βασική εκπαίδευση, δεν θα είναι συμβατή με αυτήν τη συμφωνία. Επιπλέον, βρίσκεται σε αντίθεση με την αρχή του ενστερνισμού εκ μέρους των χωρών και με την ίδια την ουσία της μεταρρύθμισης, η οποία συνεπάγεται ότι ο προγραμματισμός δεν μπορεί να προκαθορίζεται από έναν κανονισμό.
<P>
Το πρόβλημα –τουλάχιστον το πρόβλημα του 35% που προτείνεται για κοινωνική υποδομή– είναι μάλλον θεωρητικό, αφού στον υφιστάμενο ανά χώρα στρατηγικό σχεδιασμό για την Ασία και τη Λατινική Αμερική, 50% και 46% αντίστοιχα προορίζεται για την κοινωνική υποδομή.
<P>
Ολοκληρώνοντας, θα ήθελα να ευχαριστήσω θερμά την εισηγήτρια, κυρία Sanders-ten Holte, για τις γενναίες προσπάθειές της να γεφυρώσει τα χάσματα. Έκανε μια πραγματικά υπέροχη προσπάθεια, και σίγουρα θα υπήρξαν στιγμές που θα ευχήθηκε να εισηγείτο κάποιον άλλο κανονισμό. Θα ήθελα να καλέσω το Κοινοβούλιο να υποστηρίξει τις προτάσεις της Επιτροπής. Ανεπίσημες συζητήσεις με το Συμβούλιο –σας το λέω απλώς ενημερωτικά– δείχνουν θερμή υποστήριξη της πρότασης της Επιτροπής και μεγάλη προθυμία να προχωρήσουμε προς αυτήν την κατεύθυνση. Κυρίως, όμως, τα συμφέροντα των λαών στην Ασία και τη Λατινική Αμερική θα πρέπει να μας ενθαρρύνουν να κάνουμε ό,τι είναι δυνατόν προκειμένου να εγκριθεί γρήγορα ένα νέο, υψηλής ποιότητας, νομικό πλαίσιο συνεργασίας. 
<SPEAKER ID="113" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, έχω ζητήσει τον λόγο εξαιτίας προσωπικών σχολίων, σύμφωνα με το άρθρο 122 του Κανονισμού.
<P>
Θα ήθελα να αναφερθώ στο σχόλιο στο οποίο προέβη ο κ. Wijkman σε σχέση με τις ψήφους με τις οποίες εγκρίθηκε η πρόταση της Επιτροπής Ανάπτυξης και Συνεργασίας, που ήταν 26 ψήφοι υπέρ, και 2 αποχές.
<P>
Ο κ. Wijkman δεν αμφισβήτησε αυτά τα αποτελέσματα, αλλά αναφέρθηκε στο γεγονός ότι η γνώμη στους διαδρόμους είναι πιθανότατα διαφορετική. Θα ήθελα να πω, κύριε Πρόεδρε, ότι τρέφω τον μεγαλύτερο σεβασμό για τις απόψεις του καθενός, αλλά στη δημοκρατία αυτό που μετράει είναι οι ψήφοι.
<P>
Όσον αφορά τον κ. Επίτροπο, ο οποίος αναφέρθηκε, επίσης, στον ταπεινό υποφαινόμενο βουλευτή και ο οποίος δήλωσε ότι δεν άκουσε κανένα επιχείρημα για να τον πείσει για την αναγκαιότητα δύο κανονισμών, θα ήθελα να πω στον κ. Patten –ο οποίος είναι καλός μου φίλος– ότι πιστεύω πως δεν έχει κατανοήσει καλά την κατάσταση εδώ. Πιστεύω ότι δεν είναι η Επιτροπή εκείνη που πρέπει να πειστεί για την εγκυρότητα των επιχειρημάτων, αλλά το Κοινοβούλιο, διότι, κύριε Επίτροπε, σας υπενθυμίζω ότι η Επιτροπή είναι εκείνη που λογοδοτεί πολιτικά σε αυτό το Κοινοβούλιο, και όχι το Κοινοβούλιο στην Επιτροπή, και ότι συμμετέχουμε σε μια διαδικασία συναπόφασης στην οποία υποτίθεται ότι το Κοινοβούλιο έχει κάτι να πει. 
<SPEAKER ID="114" LANGUAGE="ES" NAME="Sauquillo Pérez del Arco (PSE )." AFFILIATION="">
<P>
    Κύριε Πρόεδρε, στενoχωρήθηκα τρομερά με τα λεγόμενα του κ. Deva, καθώς υπαινίχθηκε ότι δεν αγωνιζόμαστε για την εξάλειψη της φτώχειας, αλλά ότι εμείς οι Ισπανοί είχαμε άλλου είδους συμφέροντα.
<SPEAKER ID="115" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="116" LANGUAGE="" NAME="Πρόεδρος." AFFILIATION="">
<P>
- της έκθεσης (A5-0358/2003), της κ. Prets, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση κοινοτικού προγράμματος δράσης για την προώθηση οργανισμών που δραστηριοποιούνται σε ευρωπαϊκό επίπεδο στον τομέα της νεολαίας (COM(2003) 272 - C5-0257/2003 - 2003/0113(COD)).
<P>
- της έκθεσης (A5-0357/2003), της κ. Pack, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση κοινοτικού προγράμματος δράσης για την προώθηση οργανισμών που δραστηριοποιούνται σε ευρωπαϊκό επίπεδο και την υποστήριξη ειδικών δραστηριοτήτων στον τομέα της εκπαίδευσης και της κατάρτισης (COM(2003) 273 - C5-0255/2003 - 2003/0114(COD)).
<P>
- της έκθεσης (A5-0359/2003), της κ. Iivari, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση προγράμματος κοινοτικής δράσης για την προώθηση των οργανισμών που δραστηριοποιούνται σε ευρωπαϊκό επίπεδο στον τομέα του πολιτισμού (COM(2003) 275 - C5-0262/2003 - 2003/0115(COD)). 
<SPEAKER ID="117" LANGUAGE="FR" NAME="Reding," AFFILIATION="Επιτροπή">
<P>
   . Κύριε Πρόεδρε, κυρίες και κύριοι, το 2002, τα τρία ευρωπαϊκά θεσμικά όργανα εργάστηκαν από κοινού για να θεσπίσουν ένα νέο χρηματοδοτικό κανονισμό, και αυτός παρέχει πλέον ένα σαφές πλαίσιο για τις επιδοτήσεις μέσω των οποίων υποστηρίζουμε ένα μεγάλο αριθμό εξαιρετικών ευρωπαϊκών οργανώσεων στους τομείς του πολιτισμού, της νεολαίας και της εκπαίδευσης. Στο εξής, κάθε απόφαση χρηματοδότησης πρέπει να αντλεί την αιτιολόγησή της από κάποια νομική βάση. Αυτή η υποχρέωση επιβάλλεται, κυρίως, για επιδοτήσεις που, μέχρι τώρα, χρηματοδοτούνταν βάσει γραμμών, που η τοποθέτησή τους στην ονοματολογία του προϋπολογισμού οδηγούσε στην εξομοίωσή τους με διοικητικές δαπάνες, και έτσι μπορούσαν να εκτελεστούν χωρίς νομική βάση. Η τροποποίηση της δημοσιονομικής ονοματολογίας, που θεσπίστηκε με τον νέο χρηματοδοτικό κανονισμό θέτει τέλος σε αυτήν την εξομοίωση με διοικητικές δαπάνες, και απαιτούνται, συνεπώς, νομικές βάσεις για τις εν λόγω επιδοτήσεις. Αυτή ακριβώς η νέα υποχρέωση οδήγησε την Επιτροπή να υποβάλει, το φθινόπωρο του τρέχοντος έτους, επτά προτάσεις νέων νομικών βάσεων. Αυτές οι επτά προτάσεις, που αφορούν επτά διαφορετικούς τομείς, συνοδεύονταν από μια ανακοίνωση της κ. Schreyer, που όριζε το κοινό πλαίσιο αιτιολόγησης της υποβολής τους, καθώς και τα βασικά στοιχεία που χρησιμοποιούνται για να δοθεί παρόμοια απάντηση, από πρόταση σε πρόταση, σε σχέση με τα κοινά προβλήματα που αντιμετωπίζουν αυτοί οι τομείς δραστηριοτήτων.
<P>
Κύριε Πρόεδρε, η ψηφοφορία που διεξάγεται σήμερα αφορά τρεις από τις επτά νομικές βάσεις. Αυτές απαιτούν ταχεία εξέταση, ιδιαίτερα εφόσον πρόκειται για κείμενα που εγκρίνονται με τη διαδικασία της συναπόφασης. Είμαι ευγνώμων στον κ. Rocard που συνειδητοποίησε την κατεπείγουσα φύση τους και ενήργησε κατά τρόπο ώστε η Επιτροπή Πολιτισμού, Νεότητας, Παιδείας, Μέσων Ενημέρωσης και Αθλητισμού, της οποίας προεδρεύει, να μπορέσει να προβεί ταχέως στην εξέταση των προτάσεων της Επιτροπής. Ωστόσο, η μετάβαση από μια δημοσιονομική προσέγγιση σε μια άλλη επιφέρει σοβαρές χρηματοπιστωτικές δυσκολίες, οι συνέπειες των οποίων ενδέχεται να αποδειχθούν δραματικές για την Ευρώπη του πολιτισμού, της νεολαίας και της εκπαίδευσης, εάν οι συννομοθέτες δεν καταλήξουν σε συμφωνία το συντομότερο δυνατό. Οι προτάσεις που σας υπέβαλε η Επιτροπή στοχεύουν στο να διασφαλίσουν μια ομαλή και διαρκή μετάβαση από το παλιό στο νέο σύστημα, και προσπαθήσαμε σκληρά να συντάξουμε κείμενα που αναπαράγουν σε πολύ μεγάλο βαθμό τους λεπτομερείς κανόνες εφαρμογής του 2003, με σκοπό να διασφαλιστεί αυτή η απαραίτητη συνέχεια και να μην απολεσθεί κανένα από τα πλεονεκτήματα, από πλευράς χρηστής διαχείρισης των δημόσιων πόρων, λαμβάνοντας υπόψη αυτόν τον νέο χρηματοδοτικό κανονισμό
<P>
Στην περίπτωση της νομικής βάσης “πολιτισμός”, το περιθώριο ελιγμών είναι ακόμα στενότερο, διότι το Συμβούλιο πρέπει να αποφασίζει ομόφωνα. Ένα τέτοιο περιθώριο ελιγμών πρέπει να διαφυλάσσεται όχι μόνο στον πολιτισμό, αλλά και στη νεολαία και την εκπαίδευση, τρεις τομείς που, πρέπει να το πούμε, είναι ουσιαστικοί για την ανάπτυξη της Ευρώπης. Πρέπει να διερευνηθούν όλα τα πιθανά μέσα συμβιβασμού, εάν μπορούν να μας επιτρέψουν να περατώσουμε το συντομότερο δυνατόν αυτές τις διαδικασίες. Πράγματι, από 1ης Ιανουαρίου 2004, ελλείψει νομικών βάσεων, θα είναι πολύ απλά αδύνατο να παρέχουμε τη χρηματοδοτική μας στήριξη σε όλες αυτές τις οργανώσεις που συμβάλλουν στο δημιουργικό, πολιτισμικό και πνευματικό σφρίγος της Ευρώπης. Με άλλα λόγια, μια συμφωνία σε πρώτη ανάγνωση είναι απαραίτητη, εάν πρόκειται να πληρωθούν αυτές οι οργανώσεις τον Ιανουάριο του 2004.
<P>
Και στις τρεις περιπτώσεις, η πρόταση της Επιτροπής ακολούθησε τους όρους του χρηματοδοτικού κανονισμού, και σε αυτήν την ίδια βάση θα ήθελα να αποσαφηνίσω τη θέση της Επιτροπής σχετικά με τις τροπολογίες που περιέχουν οι τρεις εκθέσεις. Συγχαίρω τις κυρίες Iivari, Prets και Pack για το σημαντικό έργο που επιτέλεσαν σε σχέση με αυτά τα μέτρα, των οποίων αντιλήφθηκαν πλήρως τον αποφασιστικό χαρακτήρα. Διαπιστώνουμε ότι η διάρκεια των προγραμμάτων –πέντε χρόνια για τον πολιτισμό και την εκπαίδευση και τρία για τη νεολαία– εκτιμήθηκε ποικιλοτρόπως. Δεχόμαστε θετικά την τροπολογία 16 για τον πολιτισμό, που προτείνει τη μείωση της διάρκειας του προτεινόμενου προγράμματος σε τρία χρόνια, εάν αυτό μπορεί να επιτρέψει μια προσέγγιση ανάμεσα στα διαφορετικά θεσμικά όργανα, προκειμένου να ολοκληρωθούν οι διαδικασίες. Απορρίπτουμε, ωστόσο, την τροπολογία 8, για τη νεολαία, και επιμένουμε στο έτος 2006 ως καταληκτική ημερομηνία, αφού από το 2007 θέλουμε να θεσπίσουμε ένα νέο πρόγραμμα για τη νεολαία, που να προκρίνει τη συμμετοχή των ευρωπαϊκών οργανώσεων νέων. Συναφές προς το ζήτημα της διάρκειας είναι το ζήτημα του προϋπολογισμού και στις τρεις περιπτώσεις. Η τροπολογία 17 για τον πολιτισμό, που μειώνει τον προϋπολογισμό, θα μπορούσε να γίνει δεκτή, εάν εγκριθεί η τροπολογία 16, που μειώνει τη διάρκεια του προγράμματος. Εξάλλου, εάν δεν τροποποιηθεί η διάρκεια, είναι αποδεκτή η τροπολογία 11 για τη νεολαία, που προτείνει μια αύξηση του προϋπολογισμού, προκειμένου να αντιμετωπιστούν οι προκλήσεις της διεύρυνσης. Από πλευράς εκπαίδευσης, μπορούμε να δεχθούμε, εν μέρει ή στο πνεύμα τους, μια ομάδα τροπολογιών, ήτοι τις τροπολογίες 4, 6, 8, 9, 10 και 11, που στοχεύουν στην τροποποίηση, προβαίνοντας σε τροποποιήσεις στο πλαίσιο της δημοσιονομικής διαδικασίας για το 2004, του συνολικού χρηματοδοτικού κονδυλίου και των ελάχιστων και μέγιστων ποσοστών αυτού του κονδυλίου, που προβλέπεται για κάθε δράση του προγράμματος.
<P>
Σύμφωνα με το σκεπτικό του χρηματοδοτικού κανονισμού, ο μακροπρόθεσμος στόχος είναι να γίνουν προσκλήσεις για υποβολή προτάσεων, ανοιχτές προς όλους, το δε μέσο που χρησιμοποιείται ενίοτε στην παρούσα φάση για τη χορήγηση των επιδοτήσεων, η περίφημη στοχοθετημένη διάθεση των πιστώσεων, πρέπει να είναι η εξαίρεση. Προκειμένου να διευκολυνθεί η μετάβαση προς τη θεώρηση του χρηματοδοτικού κανονισμού, η Επιτροπή προώθησε ένα μεικτό σύστημα, αποτελούμενο από προσκλήσεις για υποβολή προτάσεων και δημοσιονομική εγγραφή κονδυλίων για το μέρος 2 της βάσης για τον πολιτισμό. Έτσι, δεχόμαστε την τροπολογία 18 για τον πολιτισμό, αλλά πρέπει να απορρίψουμε τις τροπολογίες 5, 15, 19, 20 και 23 για τον πολιτισμό που απέχουν υπερβολικά από την κατάσταση, που επιχειρούμε να ρυθμίσουμε. Από αυτήν τη σκοπιά, τα κριτήρια πρέπει να είναι σαφή ή επιπλέον αποσαφηνισμένα. Συμφωνούμε, λοιπόν, με την τροπολογία 10 για τη νεολαία και διαφωνούμε με την τροπολογία 1 για τον πολιτισμό, που απομακρύνεται υπερβολικά από τον χρηματοδοτικό κανονισμό στον τρόπο με τον οποίο επαναπροσδιορίζει τις οργανώσεις που επιδιώκουν στόχους γενικού ευρωπαϊκού συμφέροντος. Ως προς αυτό, δεν μπορούμε να δεχθούμε την τροπολογία 5 για την εκπαίδευση, που αφορά τη Διεθνή Ομοσπονδία Οίκων της Ευρώπης (FIME) και που επιδιώκει να την συμπεριλάβει στον κατάλογο των οργανώσεων που καλύπτονται από τη δράση 1, διότι, αφενός, η FIME διαδραματίζει ρόλο ενδιάμεσου στην αναδιανομή των επιδοτήσεων, πράγμα που την αποκλείει από το πεδίο δράσης που περιγράφει ο χρηματοδοτικός κανονισμός, αφετέρου δε, ξεκίνησε λογιστικός έλεγχος των δραστηριοτήτων που επιχορήγησε η Επιτροπή στη διάρκεια των τελευταίων χρόνων σε σχέση με την κληρονομιά του παρελθόντος. Θα ήθελα, ωστόσο, να αποσαφηνίσω ότι η Επιτροπή ήδη προχώρησε σε σταδιακή κατάργηση των δραστηριοτήτων προτιμησιακής συνεργασίας με ανεξάρτητα δίκτυα, όπως η FIME. Πέραν αυτού, η FIME, καθώς και οι οίκοι της Ευρώπης που συνδέονται με αυτήν, κλήθηκαν να ανταποκριθούν στην πρόσκληση για υποβολή προτάσεων από την Επιτροπή, είτε σε κεντρικό είτε σε εθνικό επίπεδο, μέσω των κατάλληλων αντιπροσώπων.
<P>
Κάθε πρόσκληση για υποβολή προτάσεων προϋποθέτει μια επιτροπή εμπειρογνωμόνων, που, κατά περίπτωση, αποτελείται από εξωτερικούς εμπειρογνώμονες ή υπαλλήλους της Επιτροπής, προκειμένου να διασφαλίζεται η αντικειμενικότητα και η διαφάνειά της. Ορισμένες τροπολογίες κινούνται προς αυτήν την κατεύθυνση, επιδιώκοντας να ενημερώνεται εκ προοιμίου το Κοινοβούλιο για το περιεχόμενο των προσκλήσεων για υποβολή προτάσεων πριν από τη δημοσίευσή τους από την Επιτροπή, ή για την αρχή, τους λεπτομερείς κανόνες εφαρμογής και τη σύνθεση μιας κριτικής επιτροπής. Κύριε Πρόεδρε, εάν και προσυπογράφει αυτές τις αρχές, η Επιτροπή δεν μπορεί να αποδεχθεί αυτές τις τροπολογίες, οι οποίες δεν συμφωνούν με τις διατάξεις που αφορούν τις σχέσεις μεταξύ των θεσμικών οργάνων που ορίζονται στην απόφαση της επιτροπολογίας, ή που αντιβαίνουν προς τις εκτελεστικές εξουσίες της Επιτροπής. Πρόκειται για τις τροπολογίες 11, 21 και 22 για τον πολιτισμό, 13, 14 και 15 για την εκπαίδευση, και 15, 22 και 23 για τη νεολαία. Ωστόσο, συμφωνούμε με την τροπολογία 17 για τη νεολαία, που προτείνει ότι το Κοινοβούλιο πρέπει να ενημερώνεται κάθε χρόνο για την ετήσια υλοποίηση του προγράμματος για τη νεολαία.
<P>
Η Επιτροπή επιβάλλει, φυσικά, την υποχρέωση σε όσους έλαβαν ευρωπαϊκή επιδότηση να προβαίνουν σε ανάλογη δημοσίευση. Αν και συμφωνούμε με τη γνώμη του Κοινοβουλίου στο συγκεκριμένο σημείο, μας φαίνεται πιο ενδεδειγμένο να αναφερθεί αυτή η υποχρέωση περί δημοσίευσης στο Παράρτημα. Αυτός είναι ο λόγος που η Επιτροπή δέχεται την τροπολογία 12 για τον πολιτισμό, αδυνατεί να δεχθεί όμως την τροπολογία 3. Παρόμοια συλλογιστική μας οδηγεί να αποδεχθούμε την τροπολογία 20 για τη νεολαία και να απορρίψουμε την τροπολογία 6, ή επίσης να δεχθούμε την τροπολογία 12 περί εκπαίδευσης και να απορρίψουμε την τροπολογία 2. Είναι κανόνας του χρηματοδοτικού κανονισμού να εφαρμόζεται η βαθμιαία μείωση στις χορηγήσεις επιδοτήσεων λειτουργίας που ανανεώνονται ετησίως. Αυτή η βαθμιαία μείωση δεν εκλαμβάνεται πάντα θετικά, και από πολλές πλευρές επιζητήθηκε η κατάργησή της. Δεν μπορούμε να αποδεχθούμε τις τροπολογίες 13 και 14 για τον πολιτισμό, που στοχεύουν στην κατάργηση της ετήσιας μείωσης. Η μόνη εξαίρεση που αναγνωρίζεται από τον χρηματοδοτικό κανονισμό αφορά τις περιπτώσεις όπου οι δικαιούχοι παρουσιάζουν χαρακτηριστικά οργανισμών γενικού ευρωπαϊκού συμφέροντος υπό την έννοια αυτού του κανονισμού. Τρεις τροπολογίες για τη νεολαία, οι τροπολογίες 5, 18 και 19, στοχεύουν στον περιορισμό του προγράμματος στις οργανώσεις νεολαίας που παρουσιάζουν τέτοια χαρακτηριστικά, πράγμα που αποδεχόμαστε. Αντιθέτως, άλλες τροπολογίες πάνε πολύ μακρύτερα στην αντίθετη κατεύθυνση και δεν μπορούμε να δεχθούμε ούτε την τροπολογία 24 για τη νεολαία, ούτε την τροπολογία 24 για τον πολιτισμό, που, αμφότερες, προτείνουν σημαντική αύξηση του ποσοστού βαθμιαίας μείωσης.
<P>
Κύριε Πρόεδρε, θα αναφερθώ γρήγορα στις τροπολογίες με τις οποίες συμφωνεί η Επιτροπή και που στοχεύουν είτε να αποσαφηνίσουν είτε να απλοποιήσουν το κείμενο, είτε να το ενισχύσουν στη γραμμή που προτείνει η Επιτροπή. Είναι οι τροπολογίες 2, 4 και 8, για τον πολιτισμό· οι 1, 3 και 7 για την εκπαίδευση· οι 1, 2, 3, 5, 7, 12, 13 και 16 για τη νεολαία. Επιπλέον, η Επιτροπή αναγνωρίζει τον ρόλο της ως πολιτιστικού πρεσβευτή, όπως προτείνει η τροπολογία 9 για τον πολιτισμό. Περιορίστηκα –και συγχωρέστε μου τη μακρά παρέμβαση– στις πιο ευαίσθητες τροπολογίες που πρότειναν οι τρεις εκθέσεις. Θέλω τώρα να σας καλέσω να πράξετε ό,τι είναι δυνατόν, ούτως ώστε η στήριξη που η Ένωση παρέχει στην Ευρώπη του πολιτισμού, της εκπαίδευσης και της νεολαίας να μην γνωρίσει καμία κάμψη. Μια συμφωνία ανάμεσα στους συννομοθέτες, σε αυτήν τη φάση της διαδικασίας, θα ήταν αποφασιστική προκειμένου να τεθεί το σύστημα σε εφαρμογή από τις αρχές του 2004. 
<SPEAKER ID="118" LANGUAGE="DE" NAME="Prets (PSE )," AFFILIATION="εισηγήτρια">
<P>
Αναφορικά με τις τρεις υπό συζήτηση εκθέσεις της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού θεωρώ ότι ασφαλώς μπορούν να συζητηθούν μαζί, αλλά είναι εντελώς διαφορετικές ως προς το περιεχόμενο και γι αυτό δεν μπορούν να αντιμετωπιστούν με τον ίδιο τρόπο. Έτσι, η προτεινόμενη εναρμόνιση των σχεδίων δράσης ως προς το ποσοστό συγχρηματοδότησης, την αρχή της βαθμιαίας μείωσης και τέλος την εναρμόνιση των περιόδων ισχύος των προγραμμάτων μέχρι το 2008 ασφαλώς κρύβει καλή πρόθεση, που ωστόσο είναι αδύνατον να εφαρμοστεί στην πράξη.
<P>
Επίσης, δεν συμφωνώ με ένα ενιαίο ποσοστό συγχρηματοδότησης της τάξεως του 20% και για τους τρεις τομείς. Ορισμένοι οργανισμοί και ιδίως ο τομέας της εκπαίδευσης θα λάβουν έτσι τόσο μικρή ενίσχυση ώστε με την περαιτέρω περικοπή ουσιαστικά καταργείται η στήριξή τους και δεν θα έχει πια νόημα να πιάσει κανείς το μολύβι για να γράψει μια αίτηση. Για τους οργανισμούς που δραστηριοποιούνται στον τομέα της νεολαίας, το 20% είναι το μάξιμουμ αφού έτσι κι αλλιώς είναι γι’ αυτές πολύ δύσκολο να υλοποιήσουν τις δραστηριότητές τους αφού λείπουν οι χορηγοί.
<P>
Σχετικά με την αρχή της βαθμιαίας μείωσης, που έχει οριστεί στο 2,5% από τον τρίτο χρόνο, με τα χρήματα που εξοικονομήθηκαν να διατίθενται ειδικά σε νέα προγράμματα για τα νέα κράτη μέλη, θεωρώ ότι είναι σταγόνα στον ωκεανό. Πιστεύω ότι είναι σωστό να ενσωματωθεί το πρόγραμμα δράσης για τη νεολαία στο νέο πρόγραμμα δράσης από το 2007, γιατί ασφαλώς θα προσφέρει μεγάλα πλεονεκτήματα στους νέους και τις αντίστοιχες οργανώσεις. Οι στόχοι της υποστήριξης των οργανώσεων νέων που δραστηριοποιούνται σε πανευρωπαϊκή κλίμακα περιλαμβάνουν την προώθηση του διεθνούς διαλόγου μεταξύ των νέων, την κοινοποίηση πληροφοριών για σημαντικά θέματα σε όσο μεγαλύτερο κοινό είναι δυνατόν και την προσφορά άτυπων εκπαιδευτικών δυνατοτήτων. Με την κοινοτική υποστήριξη των οργανώσεων δεν προσφέρουμε στους νέους μόνο τη δυνατότητα να συνεργαστούν σε ζητήματα που αφορούν τους ίδιους και τα συμφέροντά τους, αλλά τους προσφέρουμε τα πάντα, ολόκληρο το ευρύ φάσμα της ευρωπαϊκής πολιτικής και της ανάλογης διάστασης. Πιστεύω ότι πρέπει να συμπεριληφθούν σε όλες τις φάσεις της συζήτησης.
<SPEAKER ID="119" LANGUAGE="DE" NAME="Pack (PPE-DE )," AFFILIATION="εισηγήτρια">
<P>
Έχουμε τρεις εκθέσεις, τις οποίες ήδη ανέφερε η κ. Prets, και συμφωνώ με πολλά από όσα είπε. Και οι τρεις εκθέσεις περιλαμβάνουν οργανισμούς και συνδέσμους που λειτουργούν με μια ευρεία έννοια ως πολιτιστικοί πρέσβεις για την Ευρώπη και προωθούν και καλλιεργούν την κοινή πολιτιστική κληρονομιά στην Ευρώπη. Το Σώμα υποστήριζε για χρόνια τις οργανώσεις αυτές, μερικές μάλιστα έχουν ιδρυθεί από αυτό. Φυσικά, αυτό δεν το γνωρίζουν εκείνοι που σχηματίστηκαν πρόσφατα όπως για παράδειγμα η Ορχήστρα Νέων, το Ευρωπαϊκό Κολέγιο, το Ευρωπαϊκό Πανεπιστημιακό Ινστιτούτο της Φλωρεντίας, η Ευρωπαϊκή Ακαδημία Δικαίου της Τρέβης, το Ευρωπαϊκό Γραφείο των λιγότερο διαδεδομένων γλωσσών, το Δίκτυο Κέντρων Πληροφόρησης και τεκμηρίωσης Mercator και το Ευρωπαϊκό Φόρουμ για τη Νεολαία.
<P>
Μέχρι σήμερα, οι οργανώσεις αυτές πραγματικά εκπλήρωσαν το καθήκον τους, παρέχοντας ενημέρωση και κάνοντας ενέργειες για την ευρωπαϊκή ολοκλήρωση. Εδώ συγκαταλέγεται και κάτι που δεν δημιουργήσαμε εμείς, αλλά εγώ αισθάνομαι ευγνώμων για την ύπαρξή του και το ίδιο θα πρέπει να αισθάνεστε κι εσείς: το δίκτυο FIME που εργάζεται εδώ και 50 χρόνια σε 118 οίκους σε 32 ευρωπαϊκές χώρες για την ευρωπαϊκή ολοκλήρωση. Γι’ αυτό δεν είμαι σε θέση να καταλάβω αυτό που δυστυχώς θεωρήσατε αναγκαίο να πείτε – υποθέτω ότι εξαναγκαστήκατε να το κάνετε από εκείνους που σήμερα σας έδωσαν εντελώς εσφαλμένες πληροφορίες. Κατά τη γνώμη μου, πρέπει να πούμε ότι η FIME εργάζεται καλά, ότι είχε στις αρχές του χρόνου έναν εξαίρετο λογιστικό έλεγχο, ότι πέρασε άλλον ένα πριν από τρεις εβδομάδες, ο οποίος όμως αρκέστηκε στη σύσταση να μεταφέρει όλα τα αρχεία της –που είναι 300– στις Βρυξέλλες για να επιθεωρηθούν εκεί. Η FIME πρότεινε να επιτρέψει τη λεπτομερή εξέταση των περιεχομένων, όπως έχει οριστεί σε μια συμφωνία με την Επιτροπή. Αυτό είχε ως αποτέλεσμα να ανακοινώσει η Υπηρεσία Τύπου και Επικοινωνίας ότι τίποτα δεν ήταν εντάξει. Το μόνο που μπορώ να πω είναι ότι αυτά που είπαν εκείνοι δεν είναι εντάξει. Το τελευταίο οικονομικό έτος είχαμε υποσχεθεί στην FIME 2,2 εκατ. ευρώ, αλλά δεν έλαβε τίποτα από αυτά φέτος, τίποτα, μόνο και μόνο επειδή ένας από τους οίκους της, η Avignon, διέπραξε απάτη ύψους 200 000 ευρώ. Θα μπορούσαν να αφαιρέσουν αυτό το ποσόν από τα 2,4 εκατ. ευρώ και τότε η FIME θα μπορούσε να λειτουργήσει. Εάν η Επιτροπή εφάρμοζε και για τον εαυτό της τα κριτήρια που εφάρμοσε για την FIME, θα είχε χάσει το αξίωμά της εδώ και πολύ καιρό.
<P>
Αυτό έπρεπε να το πω γιατί απλώς έχω γίνει έξαλλη. Δυστυχώς τώρα απέναντί μου είναι η κ. Reding που δεν φταίει σε τίποτα. Επανέλαβε αυτά που της είχαν πει και μπορώ μόνο να πω ότι αυτά που της είχαν γράψει δεν ανταποκρίνονται στην πραγματικότητα. Αυτό άλλωστε μπορεί να ελεγχθεί δικαστικά.
<SPEAKER ID="120" LANGUAGE="FI" NAME="Iivari (PSE )," AFFILIATION="εισηγήτρια">
<P>
    Kύριε Πρόεδρε, κυρία Επίτροπε, δυστυχώς δεν μπορώ να υπερασπιστώ επαρκώς την έκθεσή μου για την προώθηση των διευρωπαϊκών δικτύων στον τομέα του πολιτισμού, καθώς οι βασικές μου θέσεις καταψηφίστηκαν από την επιτροπή για λίγες μόνο ψήφους. Ελπίζω ότι το Κοινοβούλιο θα μπορέσει να αντισταθμίσει την κατάσταση στην αυριανή του ψηφοφορία, ιδιαίτερα από τη στιγμή που, σύμφωνα με τη νομική υπηρεσία του Κοινοβουλίου, η πρόταση της επιτροπής για συνέχιση της στοχοθετημένης χρηματοδότησης των πολιτιστικών οργανώσεων αντιβαίνει σαφώς προς τον δημοσιονομικό κανονισμό. Είμαι συγκλονισμένη από την ισχυρή πρόθεση της Επιτροπής Προϋπολογισμών να λειτουργήσει ενάντια στον δημοσιονομικό κανονισμό. Μέχρι σήμερα, έχω υποστηρίξει πλειστάκις τη δράση της Ένωσης στους πολίτες, επειδή η δράση αυτή βασίζεται στον νόμο και όχι στη δικαιοσύνη του ισχυρότερου. Τώρα όμως, δεν ξέρω τι να πω.
<P>
Η πρόταση της Επιτροπής σχετικά με ένα κοινοτικό πρόγραμμα δράσης για την προώθηση των οργανισμών που δραστηριοποιούνται σε ευρωπαϊκό επίπεδο στον τομέα του πολιτισμού, προέκυψε εξ ανάγκης· αυτό σημαίνει ότι η μετάβαση στον προϋπολογισμό βάσει δραστηριοτήτων κατέστησε το συγκεκριμένο πρόγραμμα απαραίτητο. Πριν από τη μετάβαση, οι ευρωπαϊκές πολιτιστικές οργανώσεις που χρηματοδοτούνταν από το τμήμα Α του προϋπολογισμού, που αφορούσε τις διοικητικές δαπάνες, χρειάζονταν νομική βάση, προκειμένου να συνεχιστεί η χρηματοδότησή τους. Η αλλαγή μάς παρέχει μια μοναδική ευκαιρία να θεσπίσουμε ένα πρόγραμμα δράσης για τα διευρωπαϊκά δίκτυα στον τομέα του πολιτισμού, το οποίο θα καθορίζει τα κριτήρια χρηματοδότησης και τη δυνατότητα χορήγησης κοινοτικής επιδότησης βάσει των όρων που προβλέπει ο τίτλος ΙV του δημοσιονομικού κανονισμού, ο οποίος επισημαίνει, μεταξύ άλλων, την αρχή της διαφάνειας και της ίσης μεταχείρισης.
<P>
Η εξεταζόμενη πρόταση της Επιτροπής δεν αφορά μόνο τις πολιτιστικές οργανώσεις που δραστηριοποιούνται σε επίπεδο Ευρωπαϊκής Ένωσης και οι οποίες χρηματοδοτούνταν προηγουμένως από τη γραμμή Α-3042 του προϋπολογισμού, αλλά και το Ευρωπαϊκό Γραφείο των λιγότερο διαδεδομένων γλωσσών και τα κέντρα του δικτύου Mercator, καθώς και τις επιδοτήσεις από τη γραμμή προϋπολογισμού Α-3035 για τη διατήρηση στρατοπέδων συγκέντρωσης των ναζί ως ιστορικών μνημείων. Στο πλαίσιο αυτό, θα πρέπει να τονίσουμε ότι τα εν λόγω σημεία δεν συνιστούν τα καθαυτά προβλήματα της έκθεσης: το σημαντικότερο, προκειμένου να χρηματοδοτηθούν το Γραφείο των λιγότερο διαδεδομένων γλωσσών και τα μνημεία-στρατόπεδα συγκέντρωσης των ναζί, είναι να υπάρχει νομική βάση από την αρχή του επόμενου έτους. Αναφέρθηκε στην Ολομέλεια ότι πρέπει να βιαστούμε· όμως πιστεύω ότι, εάν το επιθυμούμε, μπορούμε να επιτύχουμε αποτελέσματα, και μάλιστα σύντομα.
<P>
Οι διαφωνίες σχετικά με τη χρηματοδότηση των οργανώσεων του πολιτιστικού τομέα αφορούν τρία σημεία. Καταρχάς, η διαδικασία υποβολής αιτήσεων και η πρακτική του Κοινοβουλίου για στοχοθετημένη διάθεση των πιστώσεων συγκρούονται μεταξύ τους. Δεύτερον, τίθεται θέμα σχετικά με τη διάρκεια του προγράμματος. Απ’ όσο γνωρίζω, το Συμβούλιο Παιδείας, Νεότητας και Πολιτισμού, που αποφασίζει για το θέμα στη βάση της ομοφωνίας, θεωρεί ότι η διάρκεια του προγράμματος θα πρέπει οπωσδήποτε να ολοκληρωθεί το 2006, αντί του 2008. Ως εκ τούτου, υπέβαλα την ανάλογη τροπολογία. Προσωπικά θεωρώ σωστό να ενταχθεί η χρηματοδότηση των πολιτιστικών οργανώσεων στο νέο υπό εκπόνηση πρόγραμμα για τον πολιτισμό. Το τρίτο πρόβλημα αφορά την προοδευτική μείωση των ποσών των επιδοτήσεων. Εν προκειμένω, διαφωνώ, επίσης, με την πλειοψηφία της επιτροπής. Μια μικρή προοδευτική μείωση είναι, θεωρώ, αποδεκτή, προκειμένου να δημιουργηθεί χώρος για νέες οργανώσεις. Μεταξύ άλλων, οφείλουμε να λαμβάνουμε υπόψη τη διεύρυνση της ΕΕ.
<P>
Επιπλέον, στις τροπολογίες που κατέθεσα περιλαμβάνεται και η πρόταση σύμφωνα με την οποία, ο κατάλογος για τον οποίο αποφάσισε η Επιτροπή Προϋπολογισμών μπορεί να ολοκληρωθεί το προσεχές έτος. Με τον τρόπο αυτό θα διασφαλιστεί η απαιτούμενη συνέχεια. Έτσι, θα μπορούσε να ξεκινήσει η διαδικασία υποβολής αιτήσεων για το έτος 2005, εν ευθέτω χρόνω στις αρχές του επομένου έτους. Προτείνω, επίσης, τη δυνατότητα πολυετούς χρηματοδότησης, καθώς και την προσθήκη επιπλέον κριτηρίων χρηματοδότησης στα υπάρχοντα, ώστε να διασφαλίζεται, μεταξύ άλλων, η χρηματοδότηση των ευρωπαϊκών ορχηστρών. Οι εν λόγω προτάσεις απορρίφθηκαν, επίσης, κατά την ψηφοφορία της επιτροπής, παρότι είναι σαφώς προς το συμφέρον των πολιτιστικών οργανώσεων.
<SPEAKER ID="121" LANGUAGE="ES" NAME="Dührkop Dührkop (PSE )," AFFILIATION="συντάκτρια γνωμοδότησης της Επιτροπής Προϋπολογισμών">
<P>
    Κύριε Πρόεδρε, ως συντάκτρια γνωμοδότησης της Επιτροπής Προϋπολογισμών για τις τρεις προτάσεις που εξετάζουμε σήμερα, θα ήθελα, καταρχάς, να δηλώσω εδώ μέχρι ποιο βαθμό πιστεύω ότι η εφαρμογή του άρθρου 162α του Κανονισμού του Ευρωπαϊκού Κοινοβουλίου –ενισχυμένη συνεργασία μεταξύ των επιτροπών– έχει μείνει για άλλη μια φορά κενή περιεχομένου.
<P>
Εδώ βρίσκεται η ουσία του θέματος, και όχι μόνο όσον αφορά τις τρεις εκθέσεις που εξετάζουμε σήμερα, αλλά όσον αφορά και την ενισχυμένη συνεργασία γενικά. Αυτή η διαδικασία αποσκοπεί στη διευκόλυνση της συνεργασίας μεταξύ των αρμόδιων επιτροπών και στην ενίσχυση του ρόλου της αρμόδιας επιτροπής για την έκδοση γνωμοδότησης. Αλλά εάν, εξαρχής δεν υπάρχει επαρκής χρόνος για τη διευκόλυνση αυτής της συνεργασίας και εάν, επιπλέον, αρκεί να παρουσιαστεί στην αρμόδια επιτροπή μια μόνο τροπολογία που έρχεται σε αντίθεση με αυτό που παρουσίασε η αρμόδια επιτροπή για την έκδοση γνωμοδότησης, το άρθρο 162α ακυρώνεται αυτόματα.
<P>
Και αυτό ακριβώς συνέβη στην Επιτροπή Πολιτισμού σε σχέση με τη γνωμοδότηση που εξέδωσε η Επιτροπή Προϋπολογισμών. Δηλαδή, μετά από το άρθρο 162α, προχωρήσαμε αυτόματα στην εφαρμογή του άρθρου 162, δηλαδή, στη έκδοση μιας κανονικής γνωμοδότησης.
<P>
Είμαι πεπεισμένη ότι είναι το ίδιο το άρθρο 162α που κρύβει την παγίδα, και, με την παρούσα του διατύπωση, το μόνο που κάνει είναι να προκαλεί περιττές συγκρούσεις μεταξύ επιτροπών αντί να προωθεί τη μεταξύ τους συνεργασία.
<P>
Ωστόσο, δεν μπορώ να μην εκφράσω την έκπληξή μου για το γεγονός ότι η Επιτροπή εφάρμοσε διαφορετικά ποσοστά σε αυτές τις τρεις προτάσεις, που αποτελούν αρμοδιότητα της ίδιας Γενικής Διεύθυνσης, τόσο όσον αφορά τη συγχρηματοδότηση όσο και όσον αφορά τον φθίνοντα χαρακτήρα των επιδοτήσεων. Εφόσον το άρθρο 109 του δημοσιονομικού κανονισμού ορίζει ότι η ίση μεταχείριση πρέπει να είναι μια από τις αρχές για τη χορήγηση των επιδοτήσεων, δεν δικαιολογείται ενώσεις που έχουν τον ίδιο στόχο, αλλά λειτουργούν σε διαφορετικά πεδία να υπόκεινται σε διαφορετική μεταχείριση.
<P>
Από την πλευρά της, η Επιτροπή Πολιτισμού καταργεί τη φθίνουσα εξέλιξη στις τρεις προτάσεις της, θεωρώντας ότι όλες οι ενώσεις που ενδέχεται να λάβουν επιδότηση είναι γενικού ευρωπαϊκού ενδιαφέροντος, στο πλαίσιο της εξαίρεσης που προβλέπεται στο άρθρο 113, παράγραφος 2 του δημοσιονομικού κανονισμού.
<SPEAKER ID="122" LANGUAGE="" NAME="" AFFILIATION="Αντιπροέδρου">
<SPEAKER ID="123" LANGUAGE="NL" NAME="Sanders-ten Holte (ELDR )." AFFILIATION="">
<P>
Μπορώ να φανταστώ ότι κάτι ανάλογο θα μπορούσε να δημιουργηθεί για την επιλογή των οργανισμών που δραστηριοποιούνται στον τομέα του πολιτισμού σε ευρωπαϊκό επίπεδο. Είναι μια διαδικασία πολύ πιο αγνή από τον τρόπο που λειτουργούμε σήμερα. Ωστόσο, το ζήτημα που είναι υπό συζήτηση σήμερα αφορά τη διάθεση πιστώσεων ή όχι. Παραδοσιακά, η Ομάδα μου δεν επικροτεί τη διάθεση πιστώσεων, αλλά οι επιλεχθέντες οργανισμοί πρέπει να μπορούν να στηρίζονται σε κάποιον βαθμό συνέχειας. Μίλησα, επίσης, υπέρ αυτού στο πλαίσιο της Ομάδας μου. Κατά τη γνώμη μου, η επιλογή της σύναψης πολυετών συμφωνιών πλαισίου-εταιρικής σχέσης είναι ένας καλός τρόπος για να αντιμετωπίσουμε επιτυχώς το πρόβλημα αυτό, αλλά πρέπει να προσέχουμε ώστε αυτές οι επιχορηγήσεις να διατηρούνται μέχρι τέλους. Κατά συνέπεια, η Ομάδα μου υποστηρίζει την καθιέρωση της αρχής της βαθμιαίας μείωσης των επιδοτήσεων, η οποία θα αρχίσει να εφαρμόζεται από το τρίτο έτος. Σύμφωνα με τους υπολογισμούς μου, με μια ετήσια βαθμιαία μείωση της τάξεως του 2,5%, όπως προτείνει η Επιτροπή, οι οργανισμοί θα μπορέσουν να λαμβάνουν επιδοτήσεις για περίπου άλλα σαράντα χρόνια. Αυτό, ωστόσο, αποτελεί μια σοβαρή δέσμευση για εμάς, ακόμα και για τα εγγόνια μας. Για τον λόγο αυτόν, εμείς οι Φιλελεύθεροι προτείνουμε να είναι 10%. Κατ’ αυτόν τον τρόπο, οι οργανισμοί θα μπορούν να υπολογίζουν σε δεκατρία χρόνια στήριξης από εμάς. Δημιουργείται, συνεπώς, η πιθανότητα να υποστηρίξουμε νέους οργανισμούς, οι οποίοι δεν πρέπει σίγουρα να παραβλέπονται υπό το φως της διεύρυνσης. Συνέχεια με περιθώρια καινοτομίας, αυτό είναι το σύνθημά μου.
<P>
Δυστυχώς, αντιμετωπίζουμε κάποιο πρόβλημα τον επόμενο χρόνο, ως προς το ότι τα προγράμματα δράσης αναμένεται να ξεκινήσουν την 1η Ιανουαρίου 2004, από την οποία απέχουμε μόνο λίγες εβδομάδες, και τίποτα δεν έχει οργανωθεί ακόμη. Οι οργανισμοί που έχουν μέχρι στιγμής λάβει επιδοτήσεις διατρέχουν τον κίνδυνο να μείνουν στα κρύα του λουτρού το 2004. Οι Φιλελεύθεροι θέλουν να το αποτρέψουν αυτό, και για αυτόν τον λόγο πρέπει να θεσπιστεί μια μεταβατική συμφωνία.
<SPEAKER ID="124" LANGUAGE="" NAME="Αλαβάνος (GUE/NGL )." AFFILIATION="">
<P>
    Κύριε Πρόεδρε, καταρχάς θέλω να συγχαρώ τις τρεις εισηγήτριες και ιδιαιτέρως την κυρία Pack, διότι λίγο πριν αρχίσει η συνεδρίασή μας απέδειξε ότι πίσω από τη σκληρή πολιτική φωνή που έχει κρύβεται μια γλυκιά μελωδική φωνή, και αυτό είναι κάτι πάρα πολύ σημαντικό.
<SPEAKER ID="125" LANGUAGE="EN" NAME="Perry, Roy (PPE-DE )." AFFILIATION="">
<P>
Θα έλεγα στην κυρία Dührkhop ότι υπάρχουν πάντοτε τρόποι για να δαπανώνται χρήματα στη γραφειοκρατία, σε κριτές και σε διοικητικές διαδικασίες. Αυτό που χρειάζεται είναι να βρούμε έναν τρόπο να κατευθύνουμε αυτά τα χρήματα σε εκείνους που θα τα αξιοποιήσουν στην πράξη.
<P>
Όσον αφορά την πολιτική της παρέκβασης, κανονικά συμφωνώ με την κ. Sanders-ten Holte, αλλά η παρέκβαση απλώς δείχνει την έλλειψη οράματος εκείνων που επινόησαν αυτήν την πολιτική – μια απόλυτη έλλειψη οράματος, η οποία βρίσκεται σε πλήρη αντίθεση με το όραμα των θεμελιωτών της Ευρώπης. 
<SPEAKER ID="126" LANGUAGE="EN" NAME="Wyn (Verts/ALE )." AFFILIATION="Youth Forum Jeunesse">
<P>
    Κύριε Πρόεδρε, θα ήθελα να ζητήσω συγγνώμη για την απουσία δύο μελών της Ομάδας μου, της κ. Ahern και της κ. Echerer, οι οποίες αδυνατούν να είναι παρούσες απόψε. Θέλω να εκφράσω τις ευχαριστίες και την ευγνωμοσύνη μου στην κ. Sanders-Ten Holte, αλλά ευχαριστώ κυρίως την κυρία Prets, παρόλο που δεν είναι παρούσα, για την εξαιρετική εργασία της σε αυτήν την έκθεση, η οποία δείχνει μεγάλη κατανόηση των αναγκών και των στόχων των ΜΚΟ της νεολαίας.
<P>
Οι δραστηριότητες των ΜΚΟ της νεολαίας βασίζονται κατά πολύ, φυσικά, σε επιδοτήσεις. Γι’ αυτό, επικροτώ το γεγονός ότι οι κάθε είδους οργανώσεις νέων, συμπεριλαμβανομένου του και άλλων διεθνών μη κυβερνητικών ΜΚΟ της νεολαίας, εξαιρούνται από την αρχή της παρέκβασης, η οποία θα σήμαινε μείωση της τάξης του 2,5% στα κονδύλιά τους από το τρίτο έτος και εξής.
<P>
Η εγγύηση ενός τακτικού προϋπολογισμού για αυτές τις ΜΚΟ είναι ο καλύτερος τρόπος υποστήριξης των δραστηριοτήτων τους και αύξησης της αποτελεσματικότητας και των προσπαθειών τους για τη δημιουργία μιας γενιάς νέων η οποία θα είναι πιο ενεργή στο κοινωνικό πεδίο. Υποστηρίζω, επίσης, την πρόταση να γίνει πιο φιλική προς τον χρήστη η διαδικασία αίτησης για επιδότηση. Σήμερα, είναι εξαιρετικά περίπλοκη. Υποστηρίζω, επομένως, πλήρως την τροπολογία 16 της κ. Pack, η οποία παρέχει στους αιτούντες την ευκαιρία να διορθώσουν λάθη μετά από την υποβολή της αίτησής τους. Έτσι, θα μειωθεί ο αριθμός των αιτήσεων που απορρίπτονται για τεχνικούς λόγους.
<P>
Ελπίζω, επίσης, ότι η εξαιρετική έκθεση της κ. Pack θα έχει την υποστήριξη σημαντικής πλειοψηφίας, ώστε να μπορέσει να εγγυηθεί μια νομική βάση για την αποτελεσματική χρηματοδότηση των διεθνών ΜΚΟ της νεολαίας. 
<SPEAKER ID="127" LANGUAGE="EN" NAME="Hyland (UEN )." AFFILIATION="">
<P>
Το πολυετές πρόγραμμα πρόκειται να καλύψει την περίοδο 2004-2008 και εκτιμάται, όπως γνωρίζουμε, σε 129,62 εκατομμύρια ευρώ. Μήπως θα ήταν προτιμότερη μια μικρότερη διάρκεια που θα επέτρεπε συντομότερη αναθεώρηση και θα ελάμβανε υπόψη τα αποτελέσματα της διεύρυνσης; Υποστηρίζω θερμά τις προσπάθειες να ολοκληρωθεί ικανοποιητικά το θέμα ώστε να μην καθυστερήσουν περαιτέρω τα νέα προγράμματα. Η Επιτροπή ενέκρινε τις προτάσεις μόλις τον Μάιο του 2003 και επομένως ρεαλιστικά δεν πρέπει να περιμένουμε τις πρώτες επιδοτήσεις πριν από το τέλος του καλοκαιριού του 2004.
<SPEAKER ID="128" LANGUAGE="EN" NAME="Wynn (PSE )." AFFILIATION="">
<P>
    Κύριε Πρόεδρε, δεν θέλω να επαναλάβω αυτά που είπαν άλλοι βουλευτές, ιδιαίτερα η συνάδελφός μου, η κυρία Dührkop, αλλά θα ήθελα απλώς να σας προειδοποιήσω σχετικά με τις δύο εκθέσεις που έχετε ενώπιόν σας.
<P>
Αργότερα αυτόν τον μήνα, η Επιτροπή Προϋπολογισμών θα έχει μια συνεδρίαση συνδιαλλαγής με το Συμβούλιο για πληθώρα θεμάτων, ένα από τα οποία θα είναι η επίτευξη μιας διασυνοριακής συμφωνίας για τους τομείς εκείνους στους οποίους ισχύει η διαδικασία της συναπόφασης. Υπάρχουν επτά τομείς συνολικά, τρεις εκ των οποίων βρίσκονται στην ημερήσια διάταξη της Ολομέλειας αυτήν την εβδομάδα. Εμείς, στην Επιτροπή Προϋπολογισμών –ειδικά μέσω της εργασίας της κυρίας Dührkop, η οποία εργάστηκε με μεγάλη επιμέλεια– προσπαθήσαμε να επιδιώξουμε μια συμφωνία για αυτές τις εκθέσεις. Βλέπουμε τώρα, ωστόσο, ότι δύο από τις εκθέσεις μάς δημιουργούν σοβαρά προβλήματα. Εάν υπερψηφιστεί η τροπολογία 19 στην έκθεση Prets και η τροπολογία 14 στην έκθεση Ilvari, θα υπάρχει σοβαρό πρόβλημα όταν θα φτάσουμε στη διαδικασία της συνδιαλλαγής. Στην πραγματικότητα, είμαι βέβαιος ότι το Συμβούλιο και η Επιτροπή θα πουν ότι οι εκθέσεις ουσιαστικά παραβιάζουν τον δημοσιονομικό κανονισμό.
<P>
Τα πράγματα θα ήταν πιο εύκολα εάν το Κοινοβούλιο απέρριπτε αυτές τις δύο τροπολογίες. Προειδοποιώ τώρα ότι, εάν υπερψηφιστούν αυτές οι δύο τροπολογίες, εγώ, ως Πρόεδρος της Επιτροπής Προϋπολογισμών, θα το θεωρήσω παραβίαση του άρθρου 63α του Κανονισμού. Με άλλα λόγια, θα λάβουμε υπόψη τον δημοσιονομικό κανονισμό και τις συνέπειες στον προϋπολογισμό. Θα ζητήσω από το Κοινοβούλιο κατά τη διάρκεια της ψηφοφορίας να εγκρίνει μια προφορική τροπολογία προκειμένου να διασφαλιστεί ότι και οι δύο αυτές εκθέσεις είναι σύμφωνες με τον δημοσιονομικό κανονισμό. Ελπίζω ότι, όταν φτάσουμε στη συνδιαλλαγή, θα έχουμε συναίνεση για όλες τις εκθέσεις και όχι για πέντε μόνο από τις επτά. 
<SPEAKER ID="129" LANGUAGE="ES" NAME="Zabell (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, και εγώ, επίσης, θα ήθελα να συγχαρώ τις τρεις εισηγήτριες, την κ. Pack, την κ. Prets και την κ. Iivari, για τις εκθέσεις που συζητάμε απόψε. Καταρχάς, πρόκειται να αναφερθώ στην έκθεση σχετικά με το πρόγραμμα της νεολαίας και θα ήθελα να πω ότι πιστεύω πως είναι πολύ θετικό διότι προτείνει, μεταξύ άλλων, την προσέγγιση των θεσμικών οργάνων της Ευρωπαϊκής Ένωσης στους νέους, και πιστεύω ότι αυτό είναι απολύτως σωστό επειδή δεν πρέπει να ξεχνάμε ότι οι νέοι είναι το μέλλον της Ευρώπης και είναι εκείνοι που πρέπει να μας γνωρίζουν καλύτερα.
<SPEAKER ID="130" LANGUAGE="" NAME="Αλυσανδράκης (GUE/NGL )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι συνάδελφοι, το θέμα που εξετάζουμε φαίνεται εκ πρώτης όψεως τεχνικό, εντούτοις κρύβει πίσω του μια πολύ σοβαρή πολιτική διάσταση αφού αφορά τη χρηματοδότηση οργανώσεων οι οποίες, σύμφωνα με τη διατύπωση που επαναλαμβάνεται στις αιτιολογήσεις και των τριών εκθέσεων, “ενισχύουν το ευρωπαϊκό μήνυμα” και δραστηριοποιούνται σε τρεις κρίσιμους τομείς: τη νεολαία, την εκπαίδευση και τον πολιτισμό. Γιατί όμως πρέπει να ξοδευτούν κάπου 40 εκατομμύρια ευρώ τον χρόνο επί πέντε χρόνια ώστε να ενισχυθεί το λεγόμενο ευρωπαϊκό μήνυμα; Διότι, όπως φαίνεται, δεν είναι αρκετή η διαφήμιση και η προβολή που γίνεται τόσο από τις υπηρεσίες της Ευρωπαϊκής Ένωσης όσο και από τα κράτη μέλη για να πείσει τους λαούς για τα καλά της Ένωσης, αλλά ούτε είναι αρκετές οι χρηματοδοτήσεις, στους τρεις αυτούς τομείς, εκπαιδευτικών ανταλλαγών και ειδικών προγραμμάτων για τη νεολαία και τον πολιτισμό.
<SPEAKER ID="131" LANGUAGE="DE" NAME="Hieronymi (PPE-DE )." AFFILIATION="">
<P>
    Κύριε Πρόεδρε, ευχαριστώ κι εγώ τις εισηγήτριες και θα ήθελα να επικεντρωθώ σε ένα ζήτημα, συγκεκριμένα στον τομέα του πολιτισμού και την έκθεση της κ. Pack. Είναι αυτονόητο ότι είμαστε κατηγορηματικά υπέρ μίας διαφανούς και ασφαλούς νομικής βάσης, πρέπει όμως να αναρωτηθούμε κατά πόσον με τη διαδικασία αυτή θα είναι ακόμα δυνατή μια κοινή ευρωπαϊκή πολιτική σε θέματα πολιτισμού ή εάν θα επικεντρωθούμε αποκλειστικά σε μια διαδικασία ενώ οι πολίτες δεν θα έχουν πλέον τόση σημασία.
<P>
Η Ευρωπαϊκή Ορχήστρα Νέων, το Ινστιτούτο της Φλωρεντίας, το Ινστιτούτο της Τρέβης, το Κολέγιο της Bruges: τι είδους πρόταση να υποβάλουν λοιπόν; Πόσες ευρωπαϊκές ορχήστρες νέων θα πρέπει να υπάρχουν για να διασφαλιστεί επαρκής υποστήριξη; Σε περίπτωση αμφιβολίας θα πρέπει να ξεκινήσουμε μαζί με την Επιτροπή αντιδικία με το Συμβούλιο προκειμένου να καταστεί δυνατή η στήριξή τους. 
<SPEAKER ID="132" LANGUAGE="FR" NAME="Reding," AFFILIATION="Επιτροπή">
<P>
   . Κύριε Πρόεδρε, άκουσα με μεγάλη υπομονή όσα ειπώθηκαν. Θα ήθελα, ωστόσο, να επιστρέψω στην πραγματικότητα. Ποια είναι η πραγματικότητα; Αποφασίστηκε ένας νέος χρηματοδοτικός κανονισμός, με την ψήφο του Ευρωπαϊκού Κοινοβουλίου. Αυτός ο νέος χρηματοδοτικός κανονισμός έχει συνέπειες. Το Κοινοβούλιο είχε επίγνωση, όταν υπερψήφισε τον νέο χρηματοδοτικό κανονισμό, ότι αυτό θα είχε συνέπειες. Μία όμως από τις συνέπειες είναι ότι είναι τώρα αδύνατον να συνεχιστεί η χρηματοδότηση ορισμένων οργανώσεων, όπως στο παρελθόν. Ιδού το πρόβλημα. Έπρεπε, λοιπόν, να βρεθεί μια λύση. Η πιο εύκολη λύση θα ήταν να πούμε ότι εφαρμόζουμε τον χρηματοδοτικό κανονισμό και κλείνουμε την πόρτα και εδώ τελειώνουν όλα. Ωστόσο, η Επιτροπή, επειδή νοιάζεται πολύ για τις οργανώσεις της νεολαίας, της εκπαίδευσης και του πολιτισμού, δεν επέλεξε την εύκολη οδό. Επέλεξε τη δύσκολη οδό. Με άλλα λόγια, παρά τον νέο χρηματοδοτικό κανονισμό, προσπαθούμε να ενεργήσουμε κατά τρόπο που να μπορούμε να συνεχίσουμε τη χρηματοδότηση αυτών των οργανώσεων. Το πράξαμε αυτό, επειδή η πρόταση που έχει τεθεί προς διαπραγμάτευση μάς επιτρέπει τη συνέχιση της χρηματοδότησης του Κολεγίου της Ευρώπης της Bruges, του Ευρωπαϊκού Πανεπιστημιακού Ινστιτούτου της Φλωρεντίας, της Ακαδημίας Ευρωπαϊκού Δικαίου της Τρέβης, του Ευρωπαϊκού Ινστιτούτου Δημόσιας Διοίκησης του Μάαστριχτ, του Κέντρου Ανθρωπίνων Δικαιωμάτων στη Βενετία, των Εδρών Jean Monnet κλπ. Μας επιτρέπει, επίσης, να χρηματοδοτήσουμε, κύριε Πρόεδρε, –και δεν θα διαβάσω όλο τον κατάλογο– τις ορχήστρες, την Ακαδημία Chorale, την Europa Cantate, το Ίδρυμα Yehudi Menuhin, το Ίδρυμα Youth Academy, την Europa Nostra, τα καλλιτεχνικά χωριά, τα Europalia, το Euroballet, το Ίδρυμα Πήγασος, το Ίδρυμα Boniface Memorial κλπ. Υπάρχουν δεκάδες, κύριε Πρόεδρε. Μας επιτρέπει, επίσης, να συνεχίσουμε τη χρηματοδότηση των Φόρουμ Νεολαίας και των οργανώσεων νεολαίας.
<P>
Έκανα ό,τι μπορούσα, κύριε Πρόεδρε, προκειμένου να βρεθεί μια λύση. Ελπίζω ότι το Κοινοβούλιο και το Συμβούλιο, από την πλευρά τους, θα καταβάλουν κάθε προσπάθεια, προκειμένου να υπάρξει μια λύση που θα μπορέσει να υλοποιηθεί αποτελεσματικά από τον Ιανουάριο του 2004. 
<SPEAKER ID="133" LANGUAGE="ES" NAME="Dührkop Dührkop (PSE )." AFFILIATION="">
<SPEAKER ID="134" LANGUAGE="" NAME="Πρόεδρος." AFFILIATION="">
<SPEAKER ID="135" LANGUAGE="ES" NAME="Dührkop Dührkop (PSE )." AFFILIATION="">
<SPEAKER ID="136" LANGUAGE="FR" NAME="Reding," AFFILIATION="Επιτροπή">
<P>
   . Κύριε Πρόεδρε, ο κίνδυνος είναι σαφής. Θα ήθελα να πω στον αξιότιμο βουλευτή ότι, εάν δεν υπάρξει συμφωνία στο πλαίσιο της διαδικασίας συναπόφασης, εάν υπάρξει καθυστέρηση, εάν πρέπει να αρχίσουμε πάλι να συζητούμε όλες τις λεπτομέρειες από την αρχή, τότε δεν πρόκειται να ληφθεί απόφαση πριν από την προθεσμία του Ιανουαρίου του 2004. Ενδεχομένως να καταλήξουμε σε κάποια απόφαση την άνοιξη ή το καλοκαίρι. Δεν το γνωρίζω, αλλά γνωρίζω ότι όλο αυτό το διάστημα οι εν λόγω οργανώσεις δεν θα μπορούν να πληρωθούν, διότι χωρίς νομική βάση κανείς δεν θα βάλει την υπογραφή του για να γίνει η όποια πληρωμή. Είναι σαφέστατο. Θα ήταν παράνομο, και κανείς δεν θα αναλάβει την ευθύνη να διαπράξει παρανομίες. 
<SPEAKER ID="137" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="138" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0279/2003) της κ. Καραμάνου, εξ ονόματος της Επιτροπής Δικαιωμάτων των Γυναικών και Ίσων Ευκαιριών, σχετικά με τις γυναίκες στη νέα κοινωνία της πληροφορίας (2003/2047(INI)). 
<SPEAKER ID="139" LANGUAGE="" NAME="Καραμάνου (PSE )," AFFILIATION="Εισηγήτρια">
<P>
Στη διάρκεια της τελευταίας δεκαετίας είναι γνωστό πως δημιουργήθηκαν τρία εκατομμύρια νέες θέσεις εργασίας εκ των οποίων 1 600 000 καλύφθηκαν από γυναίκες. Αξίζει ωστόσο να σημειωθεί ότι πάνω από το 60% των νέων θέσεων που δημιουργήθηκαν ανήκαν στον τομέα της υψηλής τεχνολογίας, όπου οι γυναίκες υποεκπροσωπούνται, ιδίως στα υψηλότερα κλιμάκια τεχνικής εξειδίκευσης και στο επίπεδο λήψης αποφάσεων. Άρα, η οικονομική ανάπτυξη στον τομέα των σύγχρονων τεχνολογιών υπό τις παρούσες συνθήκες επιδεινώνει τις διαρθρωτικές αδυναμίες και τις διαφορές μεταξύ ανδρών και γυναικών.
<P>
Η αγορά εργασίας παραμένει διαιρεμένη κατά φύλα, με τους άνδρες να κυριαρχούν στις νέες τεχνολογίες και τις γυναίκες στις χαμηλότερα αμειβόμενες θέσεις οι οποίες απαιτούν λιγότερη εξειδίκευση και συνεπάγονται μικρότερη ασφάλεια. Στο χώρο της έρευνας και της επιστήμης, οι γυναίκες δεν είναι μόνο σημαντικά υποεκπροσωπούμενες, αλλά είναι παρούσες σε μερικά μόνο επιστημονικά πεδία ενώ απουσιάζουν παντελώς από άλλα, ενώ ταυτόχρονα είναι εντυπωσιακά άνιση η εκπροσώπησή τους σε όλη την κλίμακα της επιστημονικής ιεραρχίας και έχουν μικρότερες πιθανότητες να εξασφαλίσουν χρηματοδότηση για έρευνα. Από τους 500 000 ερευνητές που εργάζονται στη βιομηχανία στην Ευρώπη, μόνο 50 000 είναι γυναίκες. Στο δημόσιο τομέα, σε πανεπιστήμια και σε ερευνητικά κέντρα, το ποσοστό κυμαίνεται μεταξύ ενός τετάρτου και ενός τρίτου, αλλά στις υψηλότερες θέσεις ευθύνης το ποσοστό είναι μικρότερο του 12% για τις γυναίκες. Στη βιομηχανική έρευνα, η κατάσταση είναι ακόμα χειρότερη, με τον τομέα των νέων τεχνολογιών να εμφανίζει το χειρότερο αποτέλεσμα όλων. Η μεγαλύτερη πρόσβαση των γυναικών στην έρευνα θα συνέβαλε ασφαλώς στον εμπλουτισμό των επιστημονικών μεθόδων, των θεμάτων και των αντικειμένων. Επίσης, στον τομέα των μέσων ενημέρωσης είναι ανεπαρκής τόσο η εκπροσώπηση όσο και η συμμετοχή γυναικών δημοσιογράφων σε θέσεις διοικητικής ευθύνης, ενώ δεν δίνεται προσοχή στα θέματα διακρίσεων σε βάρος των γυναικών και συχνά προβάλλονται στα media εικόνες των γυναικών που δεν απηχούν την πραγματικότητα.
<P>
Η Επιτροπή Γυναικών τονίζει ότι, μέχρι σήμερα, η διάσταση του φύλου στον τομέα της νέας τεχνολογίας έχει αγνοηθεί παντελώς. Γι’ αυτό, στο πλαίσιο της Παγκόσμιας Διάσκεψης Κορυφής των Ηνωμένων Εθνών για την Κοινωνία της Πληροφορίας που θα πραγματοποιηθεί το Δεκέμβριο του 2003 στη Γενεύη, ζητούμε από την Επιτροπή και το Συμβούλιο να υποβάλουν συγκεκριμένες προτάσεις στρατηγικής και να συμβάλουν στην ένταξη οριζόντιων πολιτικών για την ισότητα των φύλων. Η ψηφιακή οικονομία προσφέρει ευκαιρίες, αλλά και προκλήσεις για τις γυναίκες, προκλήσεις που διαφέρουν από τις αντίστοιχες των ανδρών και βασίζονται στους διαφορετικούς ρόλους και θέσεις τους στην οικογένεια και την κοινωνία.
<SPEAKER ID="140" LANGUAGE="FR" NAME="Reding," AFFILIATION="Επιτροπή">
<P>
   . Κύριε Πρόεδρε, καταρχάς, θα ήθελα να ευχαριστήσω την κ. Καραμάνου για το έργο της σε αυτήν την έκθεση σχετικά με τις γυναίκες στη νέα κοινωνία της πληροφορίας. Γνωρίζουμε ότι η παγκοσμιοποίηση και οι τεχνολογίες της πληροφορίας και των επικοινωνιών τροποποίησαν ριζικά όλους τους τομείς της κοινωνικής και επαγγελματικής ζωής στην Ευρώπη. Σήμερα, οι περισσότεροι από τους μισούς εργαζόμενους χρησιμοποιούν ηλεκτρονικούς υπολογιστές στον επαγγελματικό τους βίο, 40 % των Ευρωπαίων χρησιμοποιούν το Διαδίκτυο, και στη διάρκεια των πέντε τελευταίων ετών, οι τομείς υψηλής τεχνολογίας αντιπροσώπευαν πάνω από 60 % όλων των νέων θέσεων απασχόλησης εντός της Ένωσης. Ένα πράγμα γίνεται σαφέστατο από τους αριθμούς: εκείνοι που δεν έλαβαν την αναγκαία εκπαίδευση στις νέες τεχνολογίες δεν θα είναι μεταξύ των εργαζομένων τους οποίους έχουμε πραγματικά ανάγκη.
<P>
Σημειώθηκε πρόοδος στα θέματα ισότητας των φύλων. Οι γυναίκες χρησιμοποιούν τους ηλεκτρονικούς υπολογιστές περίπου όσο και οι άνδρες, καθώς αντιπροσωπεύουν το 46 % έναντι 54 % των ανδρών. Παρόμοια είναι η κατάσταση όσον αφορά το Διαδίκτυο. Η απόσταση, όμως, μεταξύ ανδρών και γυναικών διευρύνεται στις μειονεκτούσες ομάδες.
<P>
Οι άνδρες καταλαμβάνουν τα δύο τρίτα όλων των θέσεων απασχόλησης στους τομείς των νέων τεχνολογιών. Μόλις το 15 % των επαγγελματιών του τομέα είναι γυναίκες, οι δε αριθμοί δεν διαφέρουν όσον αφορά την εκπαίδευση. Σε ορισμένες χώρες, λιγότερο του 30 % των γυναικών κάνουν ανώτερες σπουδές στον τομέα των νέων τεχνολογιών. Οι γυναίκες κατέχουν το 19 % των διδακτορικών στην πληροφορική, το δε ποσοστό εκείνων που δημιουργούν δική τους επιχείρηση είναι πολύ ισχνότερο. Στον κόσμο των επιχειρήσεων, όσο περισσότερο ανεβαίνουμε την κλίμακα στη διαδικασία λήψης αποφάσεων, τόσο λιγότερες γυναίκες βρίσκουμε στον νέο τομέα τεχνολογίας των πληροφοριών, αλλά πιστεύω ότι αυτό συμβαίνει σε όλους τους τομείς.
<SPEAKER ID="141" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<P>
Θα ήθελα να σταθώ ιδιαίτερα στη διευκόλυνση της σύνδεσης των νοικοκυριών με το Διαδίκτυο διότι διευκολύνουμε έτσι τις ίδιες τις γυναίκες. Στο μέσο κοινοτικό όρο, η διαφορά σήμερα είναι αισθητή: 48% των ανδρών και 38% των γυναικών έχουν σύνδεση σπίτι τους. Η εμπειρία μας διδάσκει ότι η πρόσβαση των γυναικών μπορεί να είναι πολλαπλά ωφέλιμη για την κοινωνία. Και επειδή φέτος είναι το έτος των ατόμων με ειδικές ανάγκες, θα ήθελα να αναφερθώ ιδιαίτερα στις πρωτοβουλίες που έχουν πάρει μητέρες για να αντιμετωπίσουν τα προβλήματα υγείας των παιδιών τους.
<P>
Σήμερα, είναι δυνατόν να βρούμε στο Διαδίκτυο ιστοσελίδες όπου μητέρες ανταλλάσσουν εμπειρίες και προωθούν λύσεις σε εντυπωσιακό βαθμό. Παίρνω ως παράδειγμα το Dyspraxia Foundation, που δημιουργήθηκε το 1987 από δυο αγγλίδες μητέρες, τη Stella White και τη Marion Owen. Αξίζει τον κόπο να αναφέρουμε τα ονόματά τους. Σήμερα, η πρωτοβουλία αυτή αποτελεί σημείο αναφοράς για μητέρες και παράδειγμα μίμησης σε διάφορες ευρωπαϊκές χώρες και αλλού, στον Καναδά, την Ιαπωνία, όπου μητέρες δημιουργούν ανάλογες ιστοσελίδες με θετικά, συγκεκριμένα αποτελέσματα στην εφαρμογή νέων μεθόδων για την αντιμετώπιση των προβλημάτων σωματικής και ψυχικής υγείας των παιδιών τους. 
<SPEAKER ID="142" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="143" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0344/2003) της κ. Roure, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρωτοβουλία της Ελληνικής Δημοκρατίας για την έγκριση κανονισμού του Συμβουλίου για τη δημιουργία δικτύου αξιωματικών συνδέσμων μετανάστευσης (9870/2003 - C5-0260/2003 - 2003/0817(CNS)). 
<SPEAKER ID="144" LANGUAGE="FR" NAME="Roure (PSE )," AFFILIATION="εισηγήτρια">
<P>
   . Κύριε Πρόεδρε, τα συμπεράσματα του Ευρωπαϊκού Συμβουλίου της Θεσσαλονίκης, στις 19 και 20 Ιουνίου, εξέφρασαν την ανάγκη επιτάχυνσης των εργασιών ενόψει της υιοθέτησης, πριν από το τέλος του 2003, ενός νομικού μέσου με στόχο την επίσημη δημιουργία ενός δικτύου αξιωματικών συνδέσμων μετανάστευσης. Η ιδέα είναι όλοι αυτοί οι αξιωματικοί σύνδεσμοι μετανάστευσης των κρατών μελών, τοποθετημένοι στην ίδια ξένη χώρα, να συνεργάζονται αποτελεσματικά, εντός δικτύων, προκειμένου να συμβάλουν στη σταδιακή δημιουργία μιας συντονισμένης και ολοκληρωμένης διαχείρισης των εξωτερικών μας συνόρων. Ο κανονισμός που προτείνεται από την Ελλάδα απαιτείται για να ορίσει ένα πλαίσιο με στόχο την επισημοποίηση και την ενίσχυση αυτής της άτυπης συνεργασίας που υπάρχει ήδη μεταξύ αξιωματικών συνδέσμων.
<SPEAKER ID="145" LANGUAGE="PT" NAME="Vitorino," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, στην ανακοίνωσή της για μια πολιτική για την καταπολέμηση της λαθρομετανάστευσης, τον Νοέμβριο του 2001, η Επιτροπή περιέγραψε, στο κεφάλαιο σχετικά με τα μέτρα που πρέπει να εφαρμοστούν στο εσωτερικό των εξωτερικών συνόρων της Ένωσης, την ανάγκη για ένα δίκτυο αξιωματικών συνδέσμων μετανάστευσης.
<P>
Η Επιτροπή, ως εκ τούτου, βλέπει ευνοϊκά την πρωτοβουλία που έλαβε η ελληνική κυβέρνηση για την κατάθεση αυτής της πρότασης. Συμφωνούμε με την ιδέα, την οποία τόνισε και η εισηγήτρια, η κ. Honeyball, ότι ορισμένοι κανόνες που περιέχονται σε αυτήν την πρωτοβουλία, ειδικότερα όσον αφορά το σύστημα ανταλλαγής πληροφοριών μεταξύ των αξιωματικών συνδέσμων, είναι ενίοτε υπερβολικά ασαφείς. Σε γενικές γραμμές, ωστόσο, πιστεύουμε ότι το κείμενο παρέχει μια καλή βάση εργασίας για καλύτερα διαρθρωμένη και συντονισμένη συνεργασία με τρίτες χώρες στον τομέα της μετανάστευσης.
<SPEAKER ID="146" LANGUAGE="" NAME="Σουλαδάκης (PSE )," AFFILIATION="Εισηγητής της γνωμοδότησης της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής">
<SPEAKER ID="147" LANGUAGE="ES" NAME="Oreja Arburúa (PPE-DE )." AFFILIATION="">
<SPEAKER ID="148" LANGUAGE="PT" NAME="Coelho (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, έχουμε εκφράσει επανειλημμένα την ανησυχία μας ότι τα εξωτερικά σύνορα της Ένωσης αποτελούν έναν από τους πιο αδύναμους κρίκους του συστήματος για τη δημιουργία ενός χώρου ελευθερίας, ασφάλειας και δικαιοσύνης. Στηρίζουμε, συνεπώς, κάθε πρωτοβουλία που θα μπορούσε να συμβάλει στην ενίσχυση του ελέγχου των εξωτερικών συνόρων της Ένωσης, ο οποίος είναι ζωτικής σημασίας. Όπως επισήμανε ο Επίτροπος Vitorino, το Ευρωπαϊκό Συμβούλιο της Σεβίλλης έκανε έκκληση για τη δημιουργία ενός δικτύου αξιωματικών συνδέσμων μετανάστευσης, και τα συμπεράσματα του Ευρωπαϊκού Συμβουλίου της Θεσσαλονίκης δήλωσαν την ανάγκη να επισπευστούν οι εργασίες για την έγκριση ενός νομικού μέσου μέχρι το τέλος του 2003. Έτσι προέκυψε η έκθεση την οποία εξετάζουμε σήμερα, και θα ήθελα να επωφεληθώ της ευκαιρίας αυτής για να συγχαρώ την κ. Roure για την εργασία της.
<SPEAKER ID="149" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 11.00. 
<SPEAKER ID="150" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0361/2003) του κ. Hernández Mollar, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, με πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τους ελάχιστους κανόνες επί θεμάτων δικονομικών εγγυήσεων υπέρ υπόπτων και κατηγορουμένων σε ποινικές διαδικασίες στην Ευρωπαϊκή Ένωση (2003/2179(INI)). 
<SPEAKER ID="151" LANGUAGE="ES" NAME="Hernández Mollar (PPE-DE )," AFFILIATION="εισηγητής">
<P>
Η δικαστική συνεργασία μεταξύ των κρατών της Ευρωπαϊκής Ένωσης, τόσο στον αστικό όσο και στον ποινικό τομέα, έχει φτάσει σε επίπεδα που μέχρι πριν από μερικά χρόνια ήταν αδιανόητα. Αυτά τα επίπεδα θα φτάσουν στο αποκορύφωμά τους όταν, στις αρχές του 2004, τεθεί σε ισχύ το ευρωπαϊκό ένταλμα σύλληψης, εφόσον τηρηθεί το πρόγραμμα και παρά τις δυσκολίες που φαίνεται ότι υπάρχουν ακόμα σε ορισμένα κράτη μέλη.
<P>
Ανεξαρτήτως αυτού, οφείλω να απορρίψω τις δύο τροπολογίες που κατέθεσαν η Ομάδα των Πρασίνων/Ευρωπαϊκής Ελεύθερης Συμμαχίας και η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, με τις οποίες επιδιώκουν την εξάρτηση της έναρξης ισχύος του ευρωπαϊκού εντάλματος σύλληψης από την έναρξη ισχύος της απόφασης πλαισίου σχετικά με τις δικονομικές εγγυήσεις. Απορρίπτω αυτές τις τροπολογίες, διότι η προγραμματισμένη ημερομηνία για την έναρξη ισχύος του ευρωπαϊκού εντάλματος σύλληψης είναι ο Ιανουάριος του 2004 και διότι το ευρωπαϊκό ένταλμα σύλληψης βασίζεται από τη φύση του στην αμοιβαία εμπιστοσύνη μεταξύ των διαφορετικών δικαστικών συστημάτων των κρατών μελών, μολονότι είναι απολύτως απαραίτητο να εφαρμοστούν επειγόντως τα ελάχιστα πρότυπα που επιβάλλει η απόφαση πλαίσιο όσο το δυνατόν γρηγορότερα.
<SPEAKER ID="152" LANGUAGE="EN" NAME="Vitorino," AFFILIATION="Επιτροπή">
<P>
   .  Κύριε Πρόεδρε, θα ήθελα να συγχαρώ τον εισηγητή, κ. Hernández Mollar, για την εξαίρετη έκθεσή του. Η Επιτροπή συμμερίζεται την άποψή του σχετικά με την εξαιρετική σημασία που έχει η θέσπιση στοιχειωδών κοινών κανόνων για τις δικονομικές εγγυήσεις. Είναι ζωτικής σημασίας για τη διασφάλιση της αμοιβαίας εμπιστοσύνης που αποτελεί τη βάση των μέτρων τα οποία περιλαμβάνονται στο πρόγραμμα αμοιβαίας αναγνώρισης, εκ των οποίων το ευρωπαϊκό ένταλμα σύλληψης υπήρξε το πρώτο για το οποίο επιτεύχθηκε πολιτική συμφωνία.
<P>
Μια κοινή δέσμη στοιχειωδών κανόνων σχετικά με τις εγγυήσεις είναι απαραίτητη προκειμένου να διασφαλίσουμε ότι τα θεμελιώδη δικαιώματα των πολιτών της Ευρωπαϊκής Ένωσης θα γίνονται σεβαστά κατά τρόπο ισοδύναμο στα 25 κράτη μέλη. Εάν οι κύριες ιδέες που προωθήσαμε αξίζουν τη στήριξη του Κοινοβουλίου, η Επιτροπή σχεδιάζει να υποβάλει πρόταση για απόφαση πλαίσιο ως συνέχεια του πράσινου βιβλίου.
<P>
Μπορώ ακόμα να πω στους αξιότιμους βουλευτές του Σώματος ότι η Επιτροπή παρουσίασε ένα ερωτηματολόγιο για αυτό το συγκεκριμένο θέμα στα κράτη μέλη. Έχουμε λάβει τις πρώτες απαντήσεις και θα παρουσιάσουμε μια πρώτη αξιολόγησή τους στο Συμβούλιο Υπουργών Δικαιοσύνης και Εσωτερικών Υποθέσεων, το οποίο θα συνέλθει εδώ στις Βρυξέλλες αύριο το πρωί. Στο πρόγραμμα εργασίας της Επιτροπής για το 2003 περιλαμβάνεται μια ανακοίνωση για το θέμα.
<SPEAKER ID="153" LANGUAGE="IT" NAME="Gargani (PPE-DE )," AFFILIATION="συντάκτης της γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
   . Κύριε Πρόεδρε, παρεμβαίνω –νοιώθω την υποχρέωση να το πράξω– για να υπογραμμίσω τη σημασία αυτού του πράσινου βιβλίου και, συνεπώς, για να συγχαρώ τον Επίτροπο Vitorino για τη συμβολή του μέσω αυτού του πράσινου βιβλίου στην οικοδόμηση ενός χώρου ελευθερίας και δικαιοσύνης. Ευχαριστώ, επίσης, τον κ. Hernández Mollar διότι ενσωμάτωσε τη γνωμοδότηση της Επιτροπής Νομικών Θεμάτων και Εσωτερικής Αγοράς, την οποία παρείχαμε μετά από διεξοδική και εις βάθος ανάλυση, μετά από διεξοδική συζήτηση και έχοντας πλήρη επίγνωση του θέματος. Επανέλαβε προ ολίγου ότι πρέπει να επιμείνουμε εν αναμονή ενός ουσιαστικού ποινικού μέσω της ποινικής διαδικασίας, καθώς αποτελεί τον τρόπο για την παροχή εγγυήσεων, ώστε να αποκτήσουμε πράγματι αυτό που εμείς αποκαλούμε ελάχιστο επίπεδο αξιοπιστίας και ελάχιστες εγγυήσεις.
<P>
Επίτροπε Vitorino, το πράσινο βιβλίο συνιστά αλλαγή πορείας, μια σημαντική αλλαγή πορείας σε σχέση με κάποιες όχι απόλυτα δημοκρατικές τάσεις, με στόχο να ευνοηθούν οι εξουσίες έρευνας, και μόνον έρευνας, έστω και σε υπερεθνικό επίπεδο. Η ευρωπαϊκή εισαγγελία για την ποινική προστασία κατά της απάτης αποτελεί ένα παράδειγμα αυτής της πτυχής την οποία έχω ήδη επισημάνει σε αυτό το Σώμα σε άλλες συζητήσεις και περιστάσεις.
<SPEAKER ID="154" LANGUAGE="PT" NAME="Coelho (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω συγχαίροντας τον εισηγητή, κ. Hernández Mollar, για την αξία, την ποιότητα και την τεράστια χρησιμότητα της έκθεσής του. Τα θεμελιώδη δικαιώματα των πολιτών πρέπει πάντα να γίνονται πλήρως σεβαστά και να διαφυλάσσονται, ενώ οι αρχές που διέπουν μια δίκαιη δίκη πρέπει να επιβεβαιώνονται δεόντως κατά την οικοδόμηση ενός χώρου ελευθερίας, ασφάλειας και δικαιοσύνης. Η πρωτοβουλία αυτή αποτελεί κατά συνέπεια ένα περαιτέρω σημαντικό βήμα προς τη δημιουργία ενός αληθινού ευρωπαϊκού χώρου δικαιοσύνης, θεσπίζοντας ελάχιστους κανόνες στον τομέα των δικονομικών εγγυήσεων στα κράτη μέλη. Πρόκειται για μια προσπάθεια να εξασφαλιστεί η ομοιογενής προστασία των ατομικών δικαιωμάτων όσων κατηγορούνται, δικάζονται ή καταδικάζονται σε ποινικές διαδικασίες σε ολόκληρη την Ευρωπαϊκή Ένωση.
<P>
Ο κ. Hernández Mollar αναφέρθηκε ήδη σε κάποιους από τους σχετικούς τομείς, αλλά θα ήθελα να υπογραμμίσω τη νομική συνδρομή, το δικαίωμα πρόσβασης σε διερμηνέα ή/και μεταφραστή, την προστασία των ιδιαίτερα ευάλωτων κατηγοριών –όπως οι ανήλικοι, τα άτομα με ειδικές ανάγκες, οι αναλφάβητοι– η προξενική συνδρομή και το δικαίωμα ενημέρωσης όλων για τα δικαιώματά τους. Το πρόβλημα με αυτούς τους κανόνες δεν είναι, σε πολλές περιπτώσεις, το ότι δεν υπάρχουν, αλλά μάλλον αφορά τις αδυναμίες που προκύπτουν από τον τρόπο εφαρμογής τους. Οι αποφάσεις πλαίσιο πρέπει, κατά συνέπεια, να περιλαμβάνουν διατάξεις οι οποίες να μπορούν να εφαρμοστούν αποτελεσματικά, καθώς και κυρώσεις, ενώ πρέπει να λαμβάνουν υπόψη και άλλα θεμελιώδη δικαιώματα των υπόπτων και κατηγορούμενων πέραν των όσων έχουν ήδη αναφερθεί.
<P>
Σε αυτό το πλαίσιο, η Ομάδα ΕΛΚ-ΕΔ θα ψηφίσει, φυσικά, υπέρ της έκθεσης Hernández Mollar.
<SPEAKER ID="155" LANGUAGE="IT" NAME="Paciotti (PSE )." AFFILIATION="">
<P>
    Κύριε Πρόεδρε, πιστεύω ότι η πρόταση ψηφίσματος που περιλαμβάνει η έκθεση του κ. Hernández Mollar αποτελεί σημαντική βελτίωση του πράσινου βιβλίου της Επιτροπής σχετικά με τις δικονομικές εγγυήσεις, χάρη και στη συμβολή των πολυάριθμων τροπολογιών όλων των πολιτικών ομάδων. Ευχαριστώ, συνεπώς, τον κ. Hernández Mollar για το έργο που επιτέλεσε.
<P>
Σας πληροφορώ, συνεπώς, για τη θετική ψήφο της Ομάδας μου στην έκθεση Hernández Mollar. 
<SPEAKER ID="156" LANGUAGE="NL" NAME="Buitenweg (Verts/ALE )." AFFILIATION="">
<P>
    Κύριε Πρόεδρε, η Ομάδα μου είναι ιδιαίτερα ικανοποιημένη με αυτήν την έκθεση και θα θέλαμε, επομένως, να συγχαρούμε τον εισηγητή, κ. Hernandez-Mollar, για το έργο του. Θα ήθελα, επίσης, να συγχαρώ την Επιτροπή για τις προσπάθειές της σε αυτόν τον τομέα, και ελπίζω ότι θα διατηρήσει σε υψηλό επίπεδο τις φιλοδοξίες της, τόσο όσον αφορά την τελική απόφαση πλαίσιο για τους ελάχιστους κανόνες για τα δικαιώματα των υπόπτων, όσο και τις αποφάσεις που θα χρειαστεί να ληφθούν στη συνέχεια. Ελπίζω ειλικρινά ότι μπορούμε να προσμένουμε πρόσφορες προτάσεις στο κοντινό μέλλον, σχετικά με τις ερευνητικές μεθόδους, το παραδεκτό και το βάρος της απόδειξης.
<P>
Κύριε Hernandez-Mollar, δηλώσατε ότι η εμπιστοσύνη αυτή υφίσταται, αλλά νομίζω ότι η εμπιστοσύνη αυτή, που είναι επιθυμητή ιδιαίτερα σε πολιτικό πλαίσιο, δεν υφίσταται επαρκώς, ή δεν εξακριβώνεται επαρκώς. Για παράδειγμα, εξετάζοντας το θέμα από την οπτική γωνία της χώρας μου, υπήρξαν πάρα πολλές διαμαρτυρίες κατά της καταδικαστικής ποινής που επιβλήθηκε σε έναν Ολλανδό στην Αυστρία βάσει της κατάθεσης ενός μόνο μάρτυρα και κατά της μακράς κράτησης των Βρετανών και Ολλανδών υπηκόων που παρακολουθούσαν το πέταγμα αεροπλάνων στην Ελλάδα. Θα υπάρχουν παρόμοια παραδείγματα και σε διάφορες άλλες χώρες. Αυτό δείχνει πόσο σοβαρό είναι το να συνάπτουμε πρώτα συμφωνίες για ελάχιστους κανόνες όσον αφορά τα δικαιώματα των υπόπτων πριν ξεκινήσουμε να εκδίδουμε τους δικούς μας υπηκόους με αυτόν τον τρόπο, χωρίς να καθορίσουμε περισσότερες προϋποθέσεις. Θα σας καλούσα, συνεπώς, να επανεξετάσετε την τροπολογία μας.
<SPEAKER ID="157" LANGUAGE="IT" NAME="Turco (NI )." AFFILIATION="">
<P>
Πιστεύω ότι οι σοβαρές αυτές δηλώσεις δεν θα μπορούσαν να βρουν καμία νομική ή πολιτική αιτιολογία, εάν η Επιτροπή και το Συμβούλιο είχαν δεχθεί όσα ζήτησε αυτό το Σώμα σχετικά με την εναρμόνιση των δικονομικών δικαιωμάτων. Δυστυχώς, όμως, τώρα είναι αργά και το ευρωπαϊκό ένταλμα σύλληψης θα τεθεί σε ισχύ σε ένα ευρωπαϊκό πλαίσιο που χαρακτηρίζεται από επιφυλακτικότητα και καθυστερήσεις υλοποίησης στα κράτη μέλη. Παρά το εξαιρετικό έργο του κ. Hernández Mollar, λαμβάνοντας υπόψη και τις σημαντικές παρατηρήσεις του Προέδρου της Επιτροπής Νομικών Θεμάτων και Εσωτερικής Αγοράς, του κ. Gargani, η ψήφος των ριζοσπαστών βουλευτών υπέρ της πρότασης θα εξαρτηθεί από την έγκριση των τροπολογιών που προβλέπουν την έναρξη ισχύος του εντάλματος σύλληψης, εάν εγκριθούν οι δικονομικές εγγυήσεις. 
<SPEAKER ID="158" LANGUAGE="" NAME="" AFFILIATION="Αντιπροέδρου">
<SPEAKER ID="159" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="160" LANGUAGE="EN" NAME="Vitorino," AFFILIATION="Επιτροπή">
<P>
     Κύριε Πρόεδρε, θα είμαι πολύ σύντομος. Καταρχάς, θα ήθελα να επαναλάβω τα συγχαρητήριά μου προς τον κ. Hernández Mollar για την έκθεσή του και να πω ότι οι εργασίες σχετικά με τα αποδεικτικά στοιχεία θα διεξαχθούν κατά τη διάρκεια του 2004. Αυτό αναφέρεται σαφώς στο νομοθετικό μας πρόγραμμα και αυτό είπα στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων κατά τη διάρκεια του διαρθρωτικού διαλόγου μας για τις προτεραιότητες του επόμενου έτους.
<P>
Παράλληλα, μπορώ να πω ότι το πράσινο βιβλίο για την αποφυλάκιση με εγγύηση είναι έτοιμο και θα πρέπει να συζητηθεί από την Επιτροπή. Πιστεύω ότι θα εγκριθεί τους πρώτους μήνες του 2004.
<P>
Θα ήθελα να πω στον κ. Turco ότι δεν τολμώ ούτε να φανταστώ τι θα είχε ειπωθεί εάν είχα παρουσιάσει την απόφαση πλαίσιο πριν ζητήσω τη γνωμοδότηση του Κοινοβουλίου για το πράσινο βιβλίο: κάθε πράγμα στην ώρα του! Εάν η αυριανή ψηφοφορία για το πράσινο βιβλίο είναι θετική, μπορώ να σας εγγυηθώ, κύριε Turco, ότι η απόφαση πλαίσιο είναι καθ’ οδόν. Μπορώ να σας διαβεβαιώσω ότι δεν κοιμόμαστε, αλλά, εάν στηρίξετε τις ιδέες μας, το νομοθετικό μέτρο είναι έτοιμο για να παρουσιαστεί στο Συμβούλιο.
<P>
Τέλος, δεν είναι η καλύτερη στιγμή της ημέρας για να διαφωνήσω με την κ. Buitenweg ή την κ. McKenna για το ευρωπαϊκό ένταλμα σύλληψης. Παρόλα αυτά, θα πω σαφώς ότι δεν θα αποκαλούσα το ευρωπαϊκό ένταλμα σύλληψης “κατασταλτική νομοθεσία”. Δεν σκοπεύω να συνταχθώ με μια τέτοια προσέγγιση, διότι η νομοθεσία η οποία στοχεύει να ενισχύσει την επιβολή του νόμου δεν μπορεί να θεωρηθεί αμιγώς κατασταλτική νομοθεσία. Ίσως υπάρχει κατάχρηση της νομοθεσίας και για αυτόν ακριβώς τον λόγο εγκρίνουμε αυτούς τους στοιχειώδεις κανόνες για τις δικονομικές εγγυήσεις. Για αυτόν, επίσης, τον λόγο έχουμε ένα φιλόδοξο πρόγραμμα σύγκλισης της νομοθεσίας των κρατών μελών όσον αφορά τις δικονομικές εγγυήσεις.
<P>
Ελπίζω ότι το Κοινοβούλιο θα στηρίξει αύριο την έκθεση του κ. Hernández Mollar. Θα βοηθήσει έτσι την Επιτροπή να ξεπεράσει κάπως την αντίσταση που προβάλλουν κάποια κράτη μέλη όσον αφορά αυτήν την πρωτοβουλία. 
<SPEAKER ID="161" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="162" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0360/2003) του κ. Blak, εξ ονόματος της Επιτροπής Ελέγχου του Προϋπολογισμού, σχετικά με την απαλλαγή για το οικονομικό έτος 2001: 1. για τον Ευρωπαϊκό Οργανισμό για την Ασφάλεια και την Υγεία στον Χώρο Εργασίας (C5-0102/2003 – 2003/2046(DEC)), 2. για τον Ευρωπαϊκό Οργανισμό Περιβάλλοντος (C5-0098/2003 – 2003/2044(DEC)), 3. για το Κέντρο Μετάφρασης των Οργάνων της Ευρωπαϊκής Ένωσης (C5-0100/2003 – 2003/2045(DEC)), 4. για το Ευρωπαϊκό Κέντρο Παρακολούθησης Ναρκωτικών και Τοξικομανίας (C5-0096/2003 – 2003/2043(DEC)), 5. για το Ευρωπαϊκό Παρατηρητήριο των Φαινομένων Ρατσισμού και Ξενοφοβίας (C5-0094/2003 – 2003/2042(DEC)). 
<SPEAKER ID="163" LANGUAGE="DA" NAME="Blak (GUE/NGL )," AFFILIATION="εισηγητής.">
<P>
Έχουμε, ωστόσο, ένα πρόβλημα σε εκκρεμότητα με τον Ευρωπαϊκό Οργανισμό Περιβάλλοντος, ο οποίος είχε πολλές συμβάσεις με επιχειρήσεις αναμεμειγμένες στην υπόθεση Eurostat, οι οποίες ελέγχονται επί του παρόντος από την Υπηρεσία Εσωτερικού Λογιστικού Ελέγχου της Επιτροπής. Η τελική έκθεση της Υπηρεσίας Εσωτερικού Λογιστικού Ελέγχου επιβεβαιώνει ότι οι συμβάσεις του Οργανισμού Περιβάλλοντος με αυτές τις επιχειρήσεις είναι πολύ ανησυχητικές. Η υπηρεσία υποσχέθηκε να διερευνήσει πιο προσεκτικά το θέμα, και αυτό είναι κάτι που προφανώς μας ικανοποιεί.
<P>
Ανησυχώ, ωστόσο, μήπως προκύψει διακοπή στον έλεγχο. Η Υπηρεσία Εσωτερικού Λογιστικού Ελέγχου της Επιτροπής δεν έχει καθόλου πόρους για να ελέγξει τις μεμονωμένες συναλλαγές. Ο κ. Muis το ξεκαθάρισε σε μια συνεδρίαση της Επιτροπής Ελέγχου του Προϋπολογισμού. Η Υπηρεσία Εσωτερικού Λογιστικού Ελέγχου δεν έχει καθόλου πόρους για την εξέταση των διαδικασιών ελέγχου στους οργανισμούς.
<P>
Πολλά σημαντικά καθήκοντα έχουν μεταβιβαστεί στους οργανισμούς· επομένως, πρέπει να εξασφαλίσουμε, επίσης, ότι θα εκτελούνται από ικανά άτομα. Είμαι υπέρ του να ζητείται η συγκατάθεση του Κοινοβουλίου για τον διορισμό των διευθυντών. Ίσως να μην συμφωνώ όσο ορισμένοι συνάδελφοί μου με το ότι το Κοινοβούλιο πρέπει να εγκρίνει όλους τους διευθυντές με τη σειρά, διότι θα πρέπει τότε να προσδίδουμε πάρα πολύ μεγάλη σημασία στους οργανισμούς. Φυσικά, δεν εγκρίνουμε ούτε και τους Επιτρόπους έναν έναν, αλλά αν, για παράδειγμα, εγκρινόταν η πρόταση του αξιοσέβαστου συναδέλφου μου, κ. Bösch, ότι πρέπει να τους διορίζουμε άμεσα, δεν θα είχα απολύτως τίποτα εναντίον της πρότασης αυτής. Θα συνιστούσα, ωστόσο, να ψηφίσουμε υπέρ της τροπολογίας που κατέθεσε η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, με την οποία προτείνουν να ζητείται η γνώμη του Κοινοβουλίου αλλά η Επιτροπή να λαμβάνει τελικά την απόφαση. Γνωρίζω καλά ότι οι συνάδελφοι μου μπορεί να αντιτίθενται ενδεχομένως στην τροπολογία αυτή, πιστεύοντας ότι θα δινόταν πολύ μεγάλη εξουσία στην Επιτροπή εάν αφηνόταν να αποφασίσει μόνη της, αλλά εγώ πιστεύω ότι στην πραγματικότητα είναι καθήκον της Επιτροπής να διορίζει τους δικούς της ανθρώπους.
<P>
Δεν πρέπει να εμπλεκόμαστε σε πάρα πολλές εσωτερικές αποφάσεις μικροδιαχείρισης. Πρέπει, αντιθέτως, να αφιερώνουμε την ενέργειά μας στην παρακολούθηση της Επιτροπής, και αυτό είναι κάτι για το οποίο υπάρχει φυσικά απόλυτη ανάγκη, εάν λάβουμε υπόψη τον τρόπο με τον οποίο εξελίχθηκε το σκάνδαλο της Eurostat και τον τρόπο με τον οποίο όλοι οι Επίτροποι αποποιούνται οποιαδήποτε μορφή πολιτικής ευθύνης και κατηγορούν το σύστημα.
<SPEAKER ID="164" LANGUAGE="EN" NAME="Bolkestein," AFFILIATION="Επιτροπή">
<P>
Η πρόταση δεν αφορά τους οργανισμούς στην Angers και στο Alicante, οι οποίοι είναι οι μόνοι που δεν επιδοτούνται από την Επιτροπή.
<P>
Όσον αφορά την πρόταση να χρησιμοποιηθεί η εμπειρία του Ευρωπαϊκού Ιδρύματος Επαγγελματικής Εκπαίδευσης για προγράμματα όπως το Tempus και το Erasmus Mundus, σύμφωνα με τον νέο γενικό Δημοσιονομικό Κανονισμό, η Επιτροπή μπορεί στην πραγματικότητα να ζητήσει να ανατεθεί η τεχνική βοήθεια σε υπάρχοντες οργανισμούς.
<P>
Σύμφωνα με τις διατάξεις του κανονισμού πλαισίου για τις εκτελεστικές υπηρεσίες, η Επιτροπή εξετάζει επί του παρόντος τη δημιουργία μιας ειδικής υπηρεσίας η οποία θα συνδράμει στην εφαρμογή των κοινοτικών προγραμμάτων στον τομέα της εκπαίδευσης και του πολιτισμού, όπως τα Socrates, Leonardo da Vinci, Youth κλπ.
<SPEAKER ID="165" LANGUAGE="DE" NAME="Jöns (PSE )," AFFILIATION="συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων">
<P>
Επιτρέψτε μου να πω δυο λόγια γι’ αυτόν τον οργανισμό που συστάθηκε το 1997. Πλέον, το Μπιλμπάο έχει γίνει η κινητήρια δύναμη στον τομέα της ασφάλειας και της υγείας στον χώρο της εργασίας. Αρκεί να αναφέρω την εξαίρετη εργασία της εφαρμογής του ειδικού προγράμματος για τις ΜΜΕ το 2001 και το 2002. Η άριστη αυτή εργασία επιβεβαιώθηκε και από εξωτερική αξιολόγηση. Συνεπώς, ήταν εύλογο ότι στο ψήφισμά μας σχετικά με την κοινοτική στρατηγική για την ασφάλεια και την υγεία στον χώρο εργασίας για την περίοδο 2002-2006, τον Οκτώβριο του περασμένου έτους, ζητήσαμε από την Επιτροπή να προετοιμάσει στο μέλλον ένα πολυετές πρόγραμμα για μικρές και μεσαίες επιχειρήσεις. Είναι βέβαια σαφές ότι στο μέλλον πρέπει, επίσης, να υπάρχει ο καλύτερος δυνατός συντονισμός μεταξύ των οργανισμών του Μπιλμπάο και του Δουβλίνου. Ακόμα και αν από την σκοπιά μας δεν υπάρχει λόγος άσκησης κριτικής, επιδοκιμάζουμε το ότι οι δύο οργανισμοί κατέληξαν σε μια ειδική συμφωνία συνεργασίας προκειμένου να βελτιώσουν τη συμπληρωματικότητα και να αποκλείσουν κάθε κίνδυνο επικάλυψης των εργασιών τους. Ωστόσο, θα παραμείνουμε σε μεγάλη επαγρύπνηση, ειδικά ενόψει της διεύρυνσης και μιας ενδεχόμενης αναδιατύπωσης της πολιτικής για τους οργανισμούς. 
<SPEAKER ID="166" LANGUAGE="EN" NAME="Heaton-Harris (PPE-DE )." AFFILIATION="">
<P>
Θέλουμε να διασφαλίσουμε ότι θα υπάρχουν πάντοτε οι βέλτιστοι κανόνες διοίκησης, ιδιαίτερα από τους οργανισμούς εκείνους που συνεργάζονται πλήρως με την Ευρωπαϊκή Υπηρεσία για την Καταπολέμηση της Απάτης (OLAF), γνωστοποιώντας μεταξύ τους τις καλύτερες πρακτικές –διότι πολλές από τις διοικητικές προκλήσεις είναι παρόμοιες– και διασφαλίζοντας ότι τα συμβούλιά τους θα αποτελούν αποτελεσματικό μέσο ελέγχου της διοίκησης και δεν θα είναι απλώς γραφειοκρατικά και διακοσμητικά. Μερικά συμβούλια είναι ήδη πολύ μεγάλα, ιδιαίτερα το συμβούλιο του Οργανισμού για την Ασφάλεια και την Υγεία στον Χώρο Εργασίας, και με τη διεύρυνση αυτό κινδυνεύει να γίνει χειρότερο. Εάν τα συμβούλια γίνουν πολύ μεγάλα για να αναλαμβάνουν τις ευθύνες τους στην πράξη, οι οργανισμοί κινδυνεύουν να γίνουν ιδιωτικά φέουδα – παράδειγμα αυτού είδαμε στη Eurostat.
<SPEAKER ID="167" LANGUAGE="DE" NAME="Bösch (PSE )." AFFILIATION="agencies not receiving a subsidy from new budget»">
<P>
    Κύριε Πρόεδρε, κυρίες και κύριοι, καταρχάς θέλω να ευχαριστήσω, εξ ονόματος της Ομάδας μου, τον κ. Blak για την έκθεσή του. Συμφωνώ επί της ουσίας με όσα είπε ο κ. Heaton-Harris. Ο νέος δημοσιονομικός κανονισμός καθιστά δυνατόν να συμπεριληφθούν για πρώτη φορά στην διαδικασία χορήγησης απαλλαγής από το Κοινοβούλιο ο Ευρωπαϊκός Οργανισμός για την Ασφάλεια και την Υγεία στον Χώρο Εργασίας, ο Ευρωπαϊκός Οργανισμός Περιβάλλοντος, το Κέντρο Μετάφρασης των Οργάνων της Ευρωπαϊκής Ένωσης, το Ευρωπαϊκό Κέντρο Παρακολούθησης Ναρκωτικών και Τοξικομανίας και το Ευρωπαϊκό Παρατηρητήριο των Φαινομένων Ρατσισμού και Ξενοφοβίας. Επιδοκιμάζω κατηγορηματικά το γεγονός ότι τώρα χορηγεί απαλλαγή σε όλες τις υπηρεσίες το Κοινοβούλιο και οι πρόσφατες περιπτώσεις εσωτερικών ανωμαλιών στην Επιτροπή δείχνουν καθαρά πόσο σημαντικό είναι να υπάρχουν διαρκείς έλεγχοι των θεσμικών οργάνων.
<P>
Αυτή η καινοτομία είναι αναμφίβολα σημαντική, αλλά δεν μπορεί παρά να είναι μόνο το πρώτο βήμα. Μια δεύτερη καινοτομία και ένα εξίσου ουσιαστικό αίτημα είναι να δοθεί στο Κοινοβούλιο δικαίωμα συναπόφασης στον διορισμό των διευθυντών. Αποτελεί αντίφαση να έχει λόγο το Κοινοβούλιο στον διορισμό του Ευρωπαίου Διαμεσολαβητή και του Προέδρου της Επιτροπής ενώ δεν έχει τέτοιο δικαίωμα αναφορικά με τους οργανισμούς. Γνωρίζουμε ότι οι οργανισμοί έχουν την τάση να πολλαπλασιάζονται. Γίνονται ολοένα και περισσότεροι. Αυτοί οι οργανισμοί προφανώς θα αποκτήσουν δική τους νομική προσωπικότητα. Πρέπει επομένως ως Κοινοβούλιο, ως εκπρόσωποι των φορολογουμένων, να επιμείνουμε να έχουμε δικαίωμα συναπόφασης ως προς τον τρόπο που γίνονται οι διορισμοί. Ζήτησα και μου εκτύπωσαν έναν κατάλογο των διαφόρων οργανισμών που υπάρχουν σήμερα. Υπάρχει μια πρώτη γενιά, στην οποία ανήκουν η Θεσσαλονίκη και το Δουβλίνο, μετά μια δεύτερη, όπου ανήκουν η Κοπεγχάγη, το Τορίνο και δεν ξέρω ποιοι άλλοι, υπάρχουν “(οργανισμοί που δεν επιδοτούνται από τον νέο προϋπολογισμό), τους οποίους ήδη αναφέρατε, το Αλικάντε και το Angers, “” (συναπόφαση ΕΚ και Συμβουλίου, Βρυξέλλες, οι Βρυξέλλες προσωρινά). Είναι όλοι αυτοί οι οργανισμοί όπως η Ευρωπαϊκή Αρχή Ασφάλειας των Τροφίμων ή η Ευρωπαϊκή Υπηρεσία για την Ασφάλεια στη Θάλασσα, για τις οποίες είπαν ότι θα κάνουν κάτι, αλλά δεν ξέρουν ακόμα ούτε πού ούτε πότε και πώς. Αυτό αποτελεί παράπτωμα σε βάρος των Ευρωπαίων φορολογουμένων. Δεν απευθύνομαι σε εσάς· ασφαλώς όμως γνωρίζουμε ότι αυτοί οι οργανισμοί θα πρέπει κάπου και κάποτε να αρχίσουν να εργάζονται, και τα κράτη μέλη έχουν εξαγγείλει μεγαλόφωνα ότι θα το κάνουν, αλλά δεν ξέρουν πότε, ούτε πού, ούτε πόσο θα κοστίσει αυτό. Πρέπει να ασχοληθούμε με αυτό και οι σοσιαλδημοκράτες του Σώματος, αλλά και οι χριστιανοδημοκράτες, όπως ανέφερε και ο κ. Heaton-Harris, θα εμμείνουν να έχουμε εδώ δικαίωμα συναπόφασης και θα ασκήσουμε πολύ μεγάλη πίεση. Και πάλι, παρενθετικά, τα θερμά μου συγχαρητήρια στον κ. Blak για την έκθεσή του. 
<SPEAKER ID="168" LANGUAGE="PT" NAME="Santos (PSE )." AFFILIATION="">
<SPEAKER ID="169" LANGUAGE="DA" NAME="Blak (GUE/NGL )," AFFILIATION="εισηγητής.">
<SPEAKER ID="170" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="171" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0265/2003) της κ. Honeyball, εξ ονόματος της Επιτροπής Οικονομικής και Νομισματικής Πολιτικής, σχετικά με την ανακοίνωση της Επιτροπής για τη φορολογία των επιβατικών αυτοκινήτων στην Ευρωπαϊκή Ένωση (COM(2002) 431 – C5-0573/2002 – 2002/2260(INI)). 
<SPEAKER ID="172" LANGUAGE="EN" NAME="Honeyball (PSE )," AFFILIATION="εισηγήτρια">
<P>
   .  Κύριε Πρόεδρε, αισθάνομαι μεγάλη ικανοποίηση για την ευκαιρία που μου δίνεται να παρουσιάσω την έκθεσή μου σχετικά με τη φορολογία των επιβατικών αυτοκινήτων. Επαναλαμβάνω τους προβληματισμούς του κ. Heaton-Harris σχετικά με το προχωρημένο της ώρας και την αναπόφευκτη έλλειψη ακροατηρίου στην αίθουσα. Ευχαριστώ, ωστόσο, όσους από εσάς παραμείνατε.
<P>
Στρέφομαι καταρχάς στα θέματα που άπτονται της εσωτερικής αγοράς, και ιδίως στο θέμα του φόρου ταξινόμησης οχημάτων, ο οποίος προτείνω ότι πρέπει να καταργηθεί. Η παρούσα έκθεση προτείνει τη σταδιακή κατάργησή του σε βάθος χρόνου. Σήμερα, τα διαφορετικά επίπεδα του φόρου ταξινόμησης στα διάφορα κράτη μέλη στρεβλώνουν καταφανώς την τιμή των οχημάτων. Στη Φινλανδία, για παράδειγμα, ο φόρος ταξινόμησης για τα καινούργια οχήματα υπερβαίνει τα 700 ευρώ, στην Πορτογαλία τα 2 000 και στο Ηνωμένο Βασίλειο δεν υφίσταται καν φόρος ταξινόμησης. Αυτό που αναπόφευκτα συμβαίνει είναι ότι οι εταιρείες πώλησης οχημάτων τροποποιούν τις τιμές, ώστε να λάβουν υπόψη τον φόρο ταξινόμησης στα διάφορα κράτη μέλη.
<P>
Η περιβαλλοντική πτυχή της παρούσας έκθεσης με ανησυχεί ιδιαίτερα ως αντιπρόσωπο του Λονδίνου, μίας από τις μεγαλύτερες πόλεις στην ΕΕ, η οποία –είναι προφανές– δίνει συνεχή μάχη με τη ρύπανση από τα οχήματα και αναζητά συνεχώς τρόπους αντιμετώπισής της. Οι κκ. βουλευτές ίσως γνωρίζουν ότι στο Ηνωμένο Βασίλειο επιβάλλεται φόρος επί των καυσίμων, προκειμένου να συνυπολογιστούν οι εκπομπές CO2 –ένας πράσινος φόρος– ο οποίος λειτουργεί πολύ ικανοποιητικά. Το μέτρο αυτό μπορεί να εφαρμοστεί, γιατί είναι απολύτως αυτοτελές, είναι ένας φόρος επί ενός συγκεκριμένου προϊόντος. Εάν τον επεκτείναμε σε ολόκληρη την ΕΕ, οι εκπομπές θα μειώνονταν δραστικά και η συμβολή στην προστασία του περιβάλλοντός μας θα ήταν πολύ θετική.
<SPEAKER ID="173" LANGUAGE="EN" NAME="Bolkestein," AFFILIATION="Επιτροπή">
<P>
     Κύριε Πρόεδρε, η λειτουργία 15 διαφορετικών συστημάτων φορολογίας των επιβατικών οχημάτων στην Ευρωπαϊκή Ένωση έχει επιφέρει φορολογικά εμπόδια, στρεβλώσεις και ανεπάρκειες, που εμποδίζουν τόσο τους ευρωπαίους πολίτες όσο και την αυτοκινητοβιομηχανία και τις εταιρείες πώλησης οχημάτων να επωφεληθούν από τα πλεονεκτήματα της ενιαίας αγοράς. Ως επακόλουθο, η Επιτροπή και το Κοινοβούλιο λαμβάνουν κάθε χρόνο πολυάριθμες ερωτήσεις και αναφορές επί του συγκεκριμένου θέματος.
<P>
Στις 9 Σεπτεμβρίου 2002, η Επιτροπή δημοσίευσε μια αναμενόμενη από καιρό ανακοίνωση σχετικά με τη φορολογία των επιβατικών οχημάτων, η οποία έτυχε τότε θερμής υποδοχής από όλα τα ενδιαφερόμενα μέρη. Η ανακοίνωση στόχευε, από τη μια μεριά, να παράσχει εναλλακτικές επιλογές για την ανάληψη σε κοινοτικό επίπεδο δράσης, η οποία θα ήρε τα φορολογικά εμπόδια στη μετακίνηση των νέων και των μεταχειρισμένων επιβατικών οχημάτων, ενώ δεν θα προξενούσε καμία απώλεια εσόδων στους εθνικούς προϋπολογισμούς και δεν θα αύξανε τη συνολική επιβάρυνση των πολιτών. Από την άλλη μεριά, παρείχε, επίσης, μερικά μέτρα πολιτικής, τα οποία θα διαμόρφωναν μια πιο άμεση σχέση ανάμεσα στα επίπεδα φορολογίας και στις ρυπογόνες εκπομπές των επιβατικών οχημάτων, συμβάλλοντας με τον τρόπο αυτόν στην επίτευξη των περιβαλλοντικών στόχων που θέτει για την Κοινότητα το Πρωτόκολλο του Κυότο.
<P>
Η Επιτροπή θεώρησε απαραίτητο να ξεκινήσει αυτή η συζήτηση με τα κράτη μέλη, το Ευρωπαϊκό Κοινοβούλιο και τα κύρια εμπλεκόμενα μέρη, προτού διατυπώσει οποιαδήποτε πρόταση σχετικά με τα επιβατικά οχήματα. Ως αποτέλεσμα της πραγματιστικής αυτής προσέγγισης, τα κράτη μέλη αντιμετωπίζουν ευνοϊκότερα μια ενδεχόμενη νέα πρόταση, σε σύγκριση με τη θέση που ακολούθησαν το 1998 απέναντι στην προηγούμενη πρόταση, η οποία βρίσκεται ακόμα στο τραπέζι των διαπραγματεύσεων στο Συμβούλιο. Η Επιτροπή ελπίζει ότι το Ευρωπαϊκό Κοινοβούλιο θα υποστηρίξει θερμά τα μέτρα πολιτικής που περιέχονται στην ανακοίνωση, ενισχύοντας έτσι τη θέση της Επιτροπής κατά τις μελλοντικές συζητήσεις στο Συμβούλιο.
<P>
Με χαρά μου διαπιστώνω ότι διαφαίνεται ήδη ισχυρή υποστήριξη στις γνωμοδοτήσεις που διαβίβασε στην Επιτροπή Οικονομικής και Νομισματικής Πολιτικής η Επιτροπή Περιβάλλοντος, Δημόσιας Υγείας και Πολιτικής των Καταναλωτών και η Επιτροπή Περιφερειακής Πολιτικής, Μεταφορών και Τουρισμού. Διαπιστώνω, ωστόσο, με λύπη ότι αυτή η υποστήριξη δεν είναι τόσο ισχυρή στην τελική εκδοχή της έκθεσης της κ. Honeyball, η οποία εγκρίθηκε από την Επιτροπή Οικονομικών και Νομισματικών Υποθέσεων.
<P>
Εν κατακλείδι, θα ήθελα να ευχαριστήσω το Κοινοβούλιο και την εισηγήτρια, κ. Honeyball, για τις προσπάθειές τους να συγκεράσουν τις διαφορετικές απόψεις και να επιτύχουν συμβιβασμό, λαμβανομένης υπόψη της πολυπλοκότητας των θεμάτων της φορολογίας επιβατικών οχημάτων. 
<SPEAKER ID="174" LANGUAGE="DE" NAME="Lange (PSE )," AFFILIATION="συντάκτης της γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<P>
    Κύριε Πρόεδρε, κύριε Επίτροπε, κυρίες και κύριοι, γνωρίζουμε ότι οι εκπομπές CO2 από την οδική κυκλοφορία θα αυξηθούν μέχρι το 2010 κατά 31%, αντί να μειωθούν κατά 8% όπως συμφωνήθηκε στο Κυότο. Για τον λόγο αυτόν είχαμε συμφωνήσει πριν από έξι χρόνια σε μια στρατηγική για τη μείωση των εκπομπών CO2 από την κυκλοφορία των οχημάτων. Ο πρώτος πυλώνας ήταν μια αυτοδέσμευση της αυτοκινητοβιομηχανίας για μείωση των εκπομπών στα 140 γραμμάρια μέχρι το 2008. Αυτό φαίνεται να λειτουργεί. Ο δεύτερος πυλώνας είναι η ενημέρωση των καταναλωτών, η επισήμανση των νέων αυτοκινήτων, που δεν λειτουργεί ακόμα απόλυτα επειδή δεν έχει ακόμα εφαρμοστεί σε όλα τα κράτη μέλη, και ο τρίτος τα φορολογικά κίνητρα για αυτοκίνητα με μικρή κατανάλωση. Είμαι υποχρεωμένος να διαπιστώσω ότι αυτό δεν λειτουργεί, διότι στην πραγματικότητα στην Ευρωπαϊκή Ένωση έχουμε ένα συνονθύλευμα διαφόρων φόρων καταχώρησης ή ετησίων φόρων. Ως εκ τούτου, η Επιτροπή Περιβάλλοντος –και, πιστεύω, το Κοινοβούλιο ως σύνολο– θέλει να υπάρχει ένα πλαίσιο φορολογικών κινήτρων για αυτοκίνητα μικρής κατανάλωσης, προκειμένου να μπορέσει να εφαρμοστεί και αυτός ο τρίτος πυλώνας της στρατηγικής για το CO2 και να μπορέσουμε πραγματικά να επιτύχουμε τη μείωση του CO2 από την κυκλοφορία οχημάτων. Έτσι θα μπορέσουμε να επιτύχουμε τον στόχο του Κυότο για τον έλεγχο των εκπομπών αερίων θερμοκηπίου, καθώς και της αύξησης της θερμοκρασίας του πλανήτη.
<P>
Θεωρώ όμως ότι χρειάζεται, επίσης, για το καλό των καταναλωτών μια αλλαγή νοοτροπίας, αφού στην πράξη έχουμε ένα συνονθύλευμα φορολογικών νόμων. Η μεταρρύθμιση του κανονισμού ομαδικών εξαιρέσεων δεν ωφέλησε. Το όφελος ως προς την τιμή δεν έφθασε στους καταναλωτές, επειδή το αποτέλεσμα απορροφάται από αυτό το φορολογικό συνονθύλευμα που υπάρχει στην Ευρωπαϊκή Ένωση. Αυτός είναι άλλος ένας λόγος για τον οποίο χρειαζόμαστε περισσότερο παρά ποτέ ένα πλαίσιο λογικής φορολόγησης των οχημάτων στην Ευρωπαϊκή Ένωση προκειμένου να ωφεληθούν από την εσωτερική αγορά και οι καταναλωτές. Ως εκ τούτου, στηρίζω την έκθεση της κ. Honeyball. 
<SPEAKER ID="175" LANGUAGE="FI" NAME="Vatanen (PPE-DE )," AFFILIATION="συντάκτης της γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<P>
    Κύριε Πρόεδρε, κύριε Επίτροπε, κυρίες και κύριοι συνάδελφοι, παραφράζοντας μια φράση από τον Άμλετ θα πω ότι δεν είναι σωστό για το κράτος της Δανίας να υπάρχει κάτι σάπιο στο θέμα της φορολογίας των αυτοκινήτων. Πολλά κράτη μέλη εξακολουθούν να φορολογούν παρανόμως τα οχήματα μετακόμισης, γεγονός που εμποδίζει την κυκλοφορία του εργατικού δυναμικού στην Ευρωπαϊκή Ένωση. Όμως ακόμα και όταν ένα αυτοκίνητο πωλείται σε έτερο κράτος μέλος της ΕΕ, τα προβλήματα είναι πράγματι πολλά. Ήδη προ δεκαετίας το Δικαστήριο των Ευρωπαϊκών Κοινοτήτων διαπίστωσε στην περίφημη περίπτωση Nunes Tadeu, ότι ο φόρος αυτοκινήτου που συλλέγεται δεν πρέπει, ούτε στις μεμονωμένες περιπτώσεις, να είναι μεγαλύτερος από το ποσοστό φορολογίας που υπολογίζεται βάσει της τιμής αγοράς σε αντίστοιχο χρησιμοποιημένο αυτοκίνητο.
<P>
Ιδιαίτερα στη Φινλανδία –κύριε Bolkenstein, το γνωρίζετε καλά– η αξίωση αυτή χτυπά “στου κουφού την πόρτα”. Εγώ ο ίδιος εισήγαγα προ ετών στη Φινλανδία ένα παλαιό Citroën μικτού φορτίου και πλήρωσα 17 000 ευρώ, μόνο και μόνο για να φέρω το δικό μου όχημα από ένα κράτος μέλος της Ένωσης σε ένα άλλο. Εν συνεχεία, μετά από απαίτηση του Δικαστηρίου, ο νόμος για τη φορολογία των αυτοκινήτων άλλαξε στην αρχή του τρέχοντος έτους. Πολύ πρόσφατα τηλεφώνησα σε κάποιον Φινλανδό ο οποίος έφερε στη Φινλανδία μια Mercedes καταχωρημένη το 1995 και αγορασμένη στη Γερμανία. Την αγόρασε στη Γερμανία για 7 000 ευρώ, ενώ μόλις πριν από ένα μήνα πλήρωσε στη Φινλανδία φόρο ύψους 12 000 ευρώ. Δηλαδή για ένα αυτοκίνητο που αγοράστηκε 7 000 ευρώ καταβλήθηκε στη Φινλανδία επιπλέον φόρος 12 000 ευρώ. Και όλα αυτά για μια Mercedes οκτώ ετών! Έτσι λειτουργεί η εσωτερική αγορά στην Ευρώπη. Κύριε Bolkenstein, θα πρέπει να κάνουμε πολλά επί του θέματος, μέχρι να δουν οι ευρωπαίοι πολίτες ότι η ΕΕ λειτουργεί πραγματικά υπέρ τους, υπέρ του ευρωπαίου ιδιώτη.
<P>
Σχετικά με την πολύ καλή έκθεση της κ. Honeyball, θα ήθελα, επίσης, να προσθέσω ότι διαφωνώ ως προς το θέμα της ασφάλειας. Ωστόσο, έχουμε άμεση ανάγκη από φορολογικές ελαφρύνσεις οι οποίες να βασίζονται στην ασφάλεια. Τα 40 000 θύματα των Ευρωπαίων συνιστούν αδιαφιλονίκητη αιτία.
<SPEAKER ID="176" LANGUAGE="PT" NAME="Santos (PSE )." AFFILIATION="">
<SPEAKER ID="177" LANGUAGE="SV" NAME="Olle Schmidt (ELDR )." AFFILIATION="">
<P>
    Κύριε Πρόεδρε, κύριε Επίτροπε, θα ήθελα να ευχαριστήσω την κ. Honeyball για την πολύ εμπεριστατωμένη έκθεσή της. Το γεγονός ότι αυτό είναι ένα εκρηκτικό θέμα είναι κάτι που αντιληφθήκαμε κατά τη διάρκεια της ανάγνωσης στην επιτροπή. Για πολλούς από τους συναδέλφους μου, η λέξη “φορολογία” φαίνεται ότι είναι αρκετή για να προκαλέσει γενική αγανάκτηση. Εδώ ασχολούμαστε με τον συντονισμό, όχι την εναρμόνιση, οπότε δεν χρειάζεται να φοβάστε τόσο. Η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών πιστεύει στην ανάγκη να δοθεί ιδιαίτερη προσοχή στη φορολογική νομοθεσία σε επίπεδο ΕΕ. Αυτό είναι απολύτως σαφές. Μπορούμε, ωστόσο, να φανταστούμε μερικές εξαιρέσεις, και μια τέτοια εξαίρεση είναι ένα περιβαλλοντικό τέλος, που είναι ένα από τα πράγματα που προτείνονται έμμεσα σε αυτήν την περίπτωση.
<P>
Ασφαλώς πρόκειται, επίσης, για την απλούστευση των πραγμάτων για τον πολίτη, για την παροχή καλύτερων βασικών συνθηκών για την ελεύθερη κυκλοφορία των ανθρώπων και τη μείωση του κόστους, όπως στην περίπτωση του παραδείγματος του κ. Vatanen που αφορά το πολύ ακριβό αυτοκίνητο στην Φινλανδία. Κατά πάσα πιθανότητα θα πρέπει να υπάρχει σχεδόν απόλυτη συμφωνία σε αυτό το Σώμα σχετικά με τη δημιουργία μεγαλύτερης κινητικότητας για τα άτομα και λιγότερων γραφειοκρατικών κανόνων στην εσωτερική αγορά.
<P>
Η Ομάδα ΦΙΛ παρουσίασε μια τροπολογία που απορρίφθηκε από την επιτροπή. Το θέμα είναι να μπορέσουμε να προσθέσουμε την ασφάλεια στην εξίσωση, όπως είπε ο κ. Vatanen. Γνωρίζουμε ότι 45 000 άτομα σκοτώνονται κάθε χρόνο στους δρόμους της ΕΕ, εκτός από όλους εκείνους που τραυματίζονται. Όλα αυτά συνεπάγονται τεράστιο ανθρώπινο πόνο και σημαντικό οικονομικό κόστος στην κοινωνία. Εάν μπορούμε να παράγουμε πιο ασφαλή αυτοκίνητα μέσω της ευνοϊκής φορολογίας, αυτό είναι ένα ενδεχόμενο που θα πρέπει να είμαστε σε θέση να διερευνήσουμε. Επομένως, ελπίζω ότι θα μπορέσετε να στηρίξετε την τροπολογία 2. 
<SPEAKER ID="178" LANGUAGE="FR" NAME="Mayol i Raynal (Verts/ALE )." AFFILIATION="calaix de sastre">
<P>
    Κύριε Πρόεδρε, κύριε Επίτροπε, κυρίες και κύριοι, συγχαίρω την Επιτροπή για την πρωτοβουλία της και την κ. Honeyball για την έξοχη έκθεσή της. Είναι αλήθεια ότι σήμερα η φορολογία των επιβατικών αυτοκινήτων στην Ένωση είναι, όπως λέμε στα καταλανικά, ένα πραγματικό , δηλαδή σαν μια “σακούλα για κουρέλια”. Όπως ορθώς υπογραμμίζει η έκθεση, η λειτουργία της εσωτερικής αγοράς επηρεάζεται από την ποικιλία, την ετερογένεια και ενίοτε την πολυπλοκότητα των φορολογικών συστημάτων. Δικαιολογημένα, λοιπόν, η Επιτροπή και η έκθεση εξετάζουν αυτό το ζήτημα, ούτως ώστε ο ανταγωνισμός να αναπτυχθεί στις καλύτερες δυνατές συνθήκες. Πράγματι, φαίνεται να ενδείκνυται κατεξοχήν η φορολόγηση της χρήσης των οχημάτων παρά της απόκτησής τους. Συνεπώς, η Επιτροπή ορθώς προτείνει την κατάργηση των τελών καταχώρησης και τη θέσπιση ή αύξηση των τελών κυκλοφορίας, καυσίμων και χρήσης ορισμένων οδικών υποδομών. Πρέπει να δοθεί προτεραιότητα στα περιβαλλοντικά κριτήρια για την επίτευξη των στόχων του Κυότο, όπως δικαίως μας υπενθυμίζει η έκθεση.
<P>
Αντιθέτως, όσον αφορά τα πετρελαιοκίνητα οχήματα, είμαι σύμφωνος με την κ. Honeyball ότι πρέπει να δοθούν φορολογικά κίνητρα. Σχετικές μελέτες φαίνεται να οδηγούν στο συμπέρασμα ότι οι εκπομπές ρύπων αυτών των πετρελαιοκινητήρων είναι γενικά κατώτερες από εκείνες των άλλων τύπων κινητήρων. Η λογική συνέπεια της αρχής “ο ρυπαίνων πληρώνει” είναι να φορολογείται λιγότερο όποιος ρυπαίνει λιγότερο. Ωστόσο, δεν πρέπει να λησμονούμε ότι, από περιβαλλοντικής αλλά και από γεωπολιτικής άποψης, ο τελικός στόχος πρέπει να είναι η αντικατάσταση των υφιστάμενων υγρών καυσίμων με μορφές ενέργειας που δεν ρυπαίνουν και δεν είναι ασύμβατες. Για τον λόγο αυτόν, θα πρέπει να επικροτήσουμε κάθε ερευνητική προσπάθεια που πραγματοποιείται για τις νέες μορφές ενέργειας, όπως το υδρογόνο. 
<SPEAKER ID="179" LANGUAGE="NL" NAME="Blokland (EDD )." AFFILIATION="">
<P>
Λέγοντας αυτό, δεν υπερασπίζομαι ένα ευρωπαϊκό φορολογικό σύστημα για τα αυτοκίνητα, αλλά ένα σύστημα στο οποίο οι λόγοι για την επιβολή φόρων και οι στόχοι των κρατών μελών είναι συνεπείς με την εσωτερική αγορά, χωρίς να αγνοούν, ως εκ τούτου, τα συμφέροντα ενός υγιούς περιβάλλοντος. Επομένως, στηρίζω την έκθεση της κ. Honeyball. Τέλος, θα ήθελα σαφήνεια από την Επιτροπή στο ερώτημα για το πώς θέλει τώρα να σημειώσει πρόοδο στο περίπλοκο θέμα της φορολογίας της κυκλοφορίας.
<P>
Εχθές, Τρίτη, η Επιτροπή Οικονομικής και Νομισματικής Πολιτικής απέρριψε την πρόταση για την εναρμόνιση της έμμεσης φορολογίας του ντήζελ. Όπως γνωρίζετε, και οι δύο προτάσεις συζητήθηκαν σε μια ακρόαση και είναι συμπληρωματικές. Ενόψει των προτάσεων για την εναρμόνιση των εμμέσων φόρων στο ντήζελ και τα επιβατικά αυτοκίνητα, ποιες θεωρείτε, κύριε Bolkestein, ότι είναι οι επιλογές, μέσω μιας ανταλλαγής συμφερόντων μεταξύ των κρατών μελών, για την επίτευξη ενός συμβιβασμού με τον οποίο θα μπορούσαν να συμφωνήσουν το Συμβούλιο και το Κοινοβούλιο; Αναφέρομαι κυρίως στην έγκριση μιας κοινής θέσης σχετικά με τη βάση και τους στόχους της επιβολής τελών. 
<SPEAKER ID="180" LANGUAGE="EN" NAME="Villiers (PPE-DE )." AFFILIATION="όντως">
<P>
    Κύριε Πρόεδρε, είμαι αναγκασμένη να διαταράξω το συναινετικό πνεύμα που επικρατεί στη συζήτηση, διότι δυστυχώς δεν μπορώ να παράσχω τη στήριξή μου στην έκθεση της κ. Honeyball.
<P>
Μου προξενεί κατάπληξη το γεγονός ότι η κ. Honeyball υποστηρίζει τόσο ένθερμα μια έκθεση η οποία προωθεί τη φορολογική εναρμόνιση, την ίδια ημέρα που ο κ. Gordon Brown δηλώνει μέσα από τις σελίδες της Daily Telegraph ότι δεν του αρέσει η ιδέα της φορολογικής εναρμόνισης. Η κυβέρνησή μας και οι βουλευτές του Εργατικού κόμματος στο Ευρωπαϊκό Κοινοβούλιο πρέπει να προσπαθούν να εξασφαλίζουν μια κάποια συνέπεια, διότι, επιπλέον, ο κ. Richard Corbett δήλωσε μόλις αυτήν την εβδομάδα: “Φορολογική εναρμόνιση; Προς τι τόση ανησυχία;”!
<SPEAKER ID="181" LANGUAGE="EN" NAME="Booth (EDD )." AFFILIATION="">
<P>
    Κύριε Πρόεδρε, η προηγούμενη ομιλήτρια μάλλον θα ακούσει κατάπληκτη ότι συμφωνώ με όλα όσα είπε. Με έκπληξη διαπίστωσα ότι η κ. Honeyball, βουλευτής του βρετανικού Εργατικού κόμματος, ζητεί να θεσπιστεί οδηγία της Επιτροπής για τον ετήσιο φόρο κυκλοφορίας στην Ευρωπαϊκή Ένωση και για τη δομή του φόρου αγοράς αυτοκινήτων, επικαλούμενη την ολοκλήρωση της ενιαίας αγοράς, όταν ο βρετανός υπουργός Οικονομικών εμφανίζεται στα πρωτοσέλιδα των σημερινών εφημερίδων να δηλώνει: “Οφείλουμε να απορρίψουμε ευθαρσώς τις παλιές λανθασμένες υποθέσεις πως μια ενιαία αγορά οδηγεί αναπόδραστα σε φορολογική εναρμόνιση, δημοσιονομική ομοσπονδίωση και στη συνέχεια σε ομοσπονδιακό κράτος”.
<P>
Έχει άραγε η κ. Honeyball έρθει σε συνεννόηση με τον κ. Brown; Διερωτώμαι. Η στάση της δύσκολα συμβιβάζεται με τις απαγορευτικές γραμμές που θέτει ο κ. Μπλερ απέναντι στο Σύνταγμα. Το θέμα της φορολογίας πρέπει να συνεχίσει να υπόκειται στη διαδικασία λήψης αποφάσεων με ομοφωνία. Ο κ. Brown εφιστά, επίσης, την προσοχή στην αυστηρότητα, την ακαμψία και την έλλειψη ανταγωνισμού της υπόλοιπης Ευρώπης συγκριτικά με την πιο ευέλικτη και ανοικτή οικονομία της Βρετανίας, ακριβώς επειδή διατηρούμε τον έλεγχο επί της φορολογίας και του νομίσματός μας. Η ειρωνεία είναι ότι η κ. Honeyball υπογραμμίζει στην έκθεσή της την πεποίθηση ότι ο ετήσιος φόρος κυκλοφορίας που καταβάλλουν οι ιδιοκτήτες οχημάτων ιδιωτικής χρήσης πρέπει να υπάγεται στην αρμοδιότητα των εθνικών αρχών, πράγμα το οποίο με βρίσκει απολύτως σύμφωνο.
<SPEAKER ID="182" LANGUAGE="FI" NAME="Kauppi (PPE-DE )." AFFILIATION="">
<P>
    Κύριε Πρόεδρε, φαίνεται ότι οι εκφράσεις υποστήριξης των συγκεκριμένων πολιτικών κομμάτων συγκρούονται μεταξύ τους επί του θέματος. Προσωπικά, υποστηρίζω την αξιόλογη έκθεση της κ. Honeyball για τη φορολογία των επιβατικών αυτοκινήτων. Η ανακοίνωση της Επιτροπής είναι ευπρόσδεκτη και ελπίζω ότι η Επιτροπή θα αναθεωρήσει τάχιστα την ευρωπαϊκή φορολογία των αυτοκινήτων.
<P>
Όπως ήδη περιέγραψε ο συνάδελφός μου κ. Vatanen με τόση εμπειρογνωμοσύνη, είναι εντελώς ανυπόφορη η κατάσταση που ισχύει σήμερα: ένα βασικό καταναλωτικό αγαθό, όπως το αυτοκίνητο, συνιστά ένα από τα πιο δυσμετακίνητα αντικείμενα στην Ένωση. Η μεταφορά του αυτοκινήτου από το ένα κράτος μέλος στο άλλο αντιμετωπίζει τεράστιους φραγμούς, οι οποίοι εξακολουθούν να απορρέουν από τις διαφορετικές φορολογικές νομοθεσίες και τις ανελαστικές διοικητικές πρακτικές. Όσον αφορά τη φορολόγηση των αυτοκινήτων, οι πολίτες της Ένωσης αντιμετωπίζονται εντελώς άνισα, ανάλογα με τη χώρα διαμονής τους.
<P>
Προς τούτο, δεν στηρίζω, επίσης, την άρση της χαμηλότερης φορολογίας για την κατανάλωση καυσίμου ντήζελ. Η άρση της φορολογικής ελάφρυνσης για το ντήζελ θα αυξήσει σημαντικά το κόστος των υπεραστικών διαδρομών στις παραμεθόριες περιοχές της Ένωσης, οι οποίες αντιμετωπίζουν ήδη πολλά προβλήματα, ενώ, εκτός αυτού, οι τελευταίες έρευνες καταδεικνύουν ότι τα αυτοκίνητα που κινούνται με ντήζελ εκπέμπουν σημαντικά λιγότερο διοξείδιο του άνθρακα από ό,τι τα βενζινοκίνητα αυτοκίνητα. Την ίδια έκκληση απηύθυνε και ο συνάδελφος Schmidt της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών.
<P>
Θετικά διάκειμαι, επίσης, σε ό,τι αφορά την πρόταση της κ. Honeyball περί θέσπισης φορολογικών διευκολύνσεων για τον εξοπλισμό ασφάλειας. Η υποστήριξη και η ενίσχυση της χρήσης ασφαλών, φιλοπεριβαλλοντικών και βιώσιμων –από την οπτική των καταναλωτών– οχημάτων στην ΕΕ συνιστούν ευπρόσδεκτες κινήσεις. 
<SPEAKER ID="183" LANGUAGE="EN" NAME="Doyle (PPE-DE ). –" AFFILIATION="">
<P>
Το οδικό μας δίκτυο, παρόλη τη γενναιοδωρία των Διαρθρωτικών Ταμείων όλα αυτά τα χρόνια, βρίσκεται υπό κατάρρευση, ενώ οι πόλεις μας, μεγάλες και μικρές, βρίσκονται σε κατάσταση πολιορκίας, καθώς ο στόλος των οχημάτων αυξήθηκε θεαματικά την τελευταία περίπου δεκαετία και ο αριθμός τους συνεχίζει αμείλικτα την ανοδική του πορεία. Στην πραγματικότητα, η τιμή των νεαρών ταύρων και ο αριθμός των πωλούμενων νέων οχημάτων υπήρξαν επί μακρόν, όχι αναγκαστικά με τη σειρά που τα ανέφερα, κριτήρια οικονομικής επίδοσης για την Ιρλανδία. Εάν προσθέσει κανείς σε αυτήν την κατάσταση το γεγονός ότι οι εκπομπές CO2 που λαμβάνονται υπόψη για την επίτευξη των στόχων του πρωτοκόλλου του Κιότο ανέρχονται σήμερα στα επίπεδα του 1990 αυξημένα κατά 22% –υπερβαίνουν ήδη κατά 10% τον στόχο που έχει τεθεί για το 2010– και το γεγονός ότι οι τιμές των οχημάτων θα μειωθούν λίγο έως καθόλου, ακόμα κι αν καταργηθεί ή μειωθεί ο φόρος ταξινόμησης, διότι οι κατασκευαστές αυτοκινήτων αναγκάστηκαν να μειώσουν τις τιμές τους, για να αντισταθμίσουν το καθεστώς υψηλής φορολογίας που εφαρμόζει η Ιρλανδία –και θα επαναφέρουν τις αρχικές τιμές, εάν μειωθεί η φορολογική επιβάρυνση– τότε βρίσκεται μπροστά σε ένα ιδιαίτερα θολό τοπίο.
<P>
Από την άλλη πλευρά, ο φόρος ταξινόμησης αποφέρει στο ιρλανδικό υπουργείο Οικονομικών 800 εκατομμύρια ευρώ ετησίως, ποσό που αντιστοιχεί σε 2% αύξηση του μέσου συντελεστή φόρου εισοδήματος και καταδεικνύει τα προβλήματα που θα προέκυπταν σε περίπτωση μείωσης ή κατάργησης του φόρου ταξινόμησης. Εάν αντικαθίστατο από πρόσθετους φόρους επί των καυσίμων, θα ήταν αναγκαία αύξηση 36 λεπτών ανά λίτρο, ώστε να αντισταθμιστεί η απώλεια φορολογικών εσόδων. Κάτι τέτοιο θα επιβάρυνε τον πληθωρισμό, όπως και κάθε αντίστοιχη αύξηση του ήδη υψηλού ετήσιου φόρου κυκλοφορίας, με αποτέλεσμα οι ιδιοκτήτες οχημάτων, που είχαν ήδη καταβάλει φόρο ταξινόμησης για τα υφιστάμενα οχήματα, να υποστούν διπλό πλήγμα.
<P>
Παρόλο που δέχομαι τη διάκριση μεταξύ έμμεσων φόρων, όπως ο φόρος ταξινόμησης, και άμεσων φόρων, όπως ο φόρος εισοδήματος και ο φόρος εταιρειών, τα κράτη μέλη δικαιούνται να ρυθμίζουν τις υποθέσεις τους, έτσι ώστε οι ιδιοκτήτες αυτοκινήτων να συνεισφέρουν στο κόστος της παροχής κοινωφελών υπηρεσιών, ιδίως στο κόστος της κατασκευής οδικού και σιδηροδρομικού δικτύου και της συντήρησης των δρόμων μας. Αυτή η λύση είναι μακράν καλύτερη από μια αύξηση του φόρου εισοδήματος κατά 2%.
<SPEAKER ID="184" LANGUAGE="EN" NAME="Bolkestein," AFFILIATION="Επιτροπή">
<P>
Αναφορικά με τα συμπεράσματα της έκθεσης, η Επιτροπή θα ήθελε να εκφράσει την ευγνωμοσύνη της προς το Ευρωπαϊκό Κοινοβούλιο για τη θερμή υποστήριξή του στα μέτρα πολιτικής, όπως για παράδειγμα στα μέτρα που απαιτούνται για την κατάργηση των τελών ταξινόμησης (παράγραφος 16), την προώθηση αλλαγών με σκοπό την εισαγωγή ενός φορολογικού συστήματος προσανατολισμένου στην προστασία του περιβάλλοντος (παράγραφοι 12 και 13) και τη χρήση των διαφορετικών επιπέδων φορολογίας ως εργαλείου για την προώθηση επιβατικών οχημάτων, τα οποία παράγουν εκπομπές διοξειδίου του άνθρακα που δεν υπερβαίνουν τα 120 γραμ./χλμ. (παράγραφος 7). Επιπρόσθετα, η Επιτροπή είναι καταρχήν σύμφωνη με μεγάλο αριθμό παραγράφων, όπως για παράδειγμα με τις παραγράφους 1, 4, 6, 10, 11, 14, 17, 18, 19 και 21.
<P>
Όσον αφορά τις παραγράφους 2, 3 και 15, η Επιτροπή δεν συμμερίζεται την άποψη πως τα υφιστάμενα εμπόδια στην ελεύθερη κυκλοφορία των επιβατικών οχημάτων εντός της εσωτερικής αγοράς οφείλονται μόνο σε διοικητικές πρακτικές ή διαδικασίες. Η Επιτροπή θεωρεί ότι αυτές οι παράγραφοι πρέπει να περιέχουν μια σαφή αναφορά στα φορολογικά εμπόδια, και συγκεκριμένα στη διπλή φορολογία που προκαλείται λόγω των τελών ταξινόμησης, όπως γίνεται στο αντίστοιχο τμήμα της αιτιολογικής έκθεσης.
<P>
Όσον αφορά την παράγραφο 5, η οποία αναφέρεται στο ετήσιο τέλος κυκλοφορίας, η Επιτροπή δεν συμμερίζεται την άποψη ότι ο εν λόγω φόρος δεν επηρεάζει τη λειτουργία της εσωτερικής αγοράς. Οι διαφοροποιημένες φορολογικές βάσεις και οι σημαντικές αποκλίσεις στα επίπεδα του ετήσιου τέλους κυκλοφορίας μπορούν να αποτελέσουν κίνητρο για να καταχωρήσουν οι πολίτες το όχημά τους σε κράτος μέλος άλλο από αυτό στο οποίο διαμένουν συνήθως, πράγμα που σημαίνει ότι ο φόρος αυτός πράγματι επηρεάζει την εσωτερική αγορά.
<P>
Όσον αφορά την τροπολογία 2, η Επιτροπή δεν υποστηρίζει την ένταξη της ασφάλειας των επιβατικών αυτοκινήτων στους στόχους της έκθεσης. Θα υπήρχε κίνδυνος να μετριαστεί η πιθανή επίδραση των φορολογικών κινήτρων. Επιπλέον, το πρόβλημα των αυτοκινητιστικών δυστυχημάτων θα μπορούσε να αντιμετωπιστεί καλύτερα με άλλα μέσα, όπως επί παραδείγματι κάμερες ελέγχου της ταχύτητας, πρόστιμα, εκπαίδευση, χωριστές λωρίδες κυκλοφορίας για τα ποδήλατα κ.ο.κ.
<P>
Άκουσα με μεγάλο ενδιαφέρον τη σύντομη λογομαχία μεταξύ ορισμένων βρετανών βουλευτών, ενώ σκεφτόμουν την υπουργό κ. Dawn Primarolo, η οποία αφιέρωσε τέσσερα χρόνια στην εξομάλυνση των βλαπτικών φορολογικών μέτρων. Εάν κάποιος ήταν υπέρμαχος του απεριόριστου φορολογικού ανταγωνισμού, τότε ποιος ο λόγος να θέλει να εξομαλύνει τα επονομαζόμενα βλαπτικά φορολογικά μέτρα; Την επόμενη φορά που οι βουλευτές οι οποίοι αναφέρθηκαν στο θέμα θα συναντήσουν την υπουργό κ. Primarolo, θα μπορούσαν ίσως να της γνωστοποιήσουν τις σκέψεις τους και να της πουν ότι σπατάλησε άδικα τέσσερα χρόνια από τη ζωή της προσπαθώντας να εξαλείψει τον φορολογικό ανταγωνισμό.
<SPEAKER ID="185" LANGUAGE="" NAME="Πρόεδρος." AFFILIATION="(Η συνεδρίαση λήγει στις 23.50)">
<P>
Η ψηφοφορία θα διεξαχθεί αύριο στις 11.00.(1)
<SPEAKER ID="186" LANGUAGE="" NAME="" AFFILIATION="Ημερήσια διάταξη της επόμενης συνεδρίασης"/>
<SPEAKER ID="187" LANGUAGE="" NAME="" AFFILIATION="Προέδρου">
<SPEAKER ID="188" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Με μεγάλη χαρά υποδέχομαι σήμερα το απόγευμα εδώ, στο Ευρωπαϊκό Κοινοβούλιο, τον Πρόεδρο της Δημοκρατίας της Λιθουανίας, κ. Rolandas Paksas.
<P>
Η ίδια έντονη θετική υποστήριξη εκφράστηκε και στο δημοψήφισμα που διεξήχθη στην Λιθουανία, όπως κατέδειξε τόσο η αθρόα συμμετοχή, όσο και το υψηλό ποσοστό των ψηφοφόρων που είπαν “ναι” σε μια ευρωπαϊκή Λιθουανία. Ενόψει των εξελίξεων αυτών, καλώ με μεγάλη χαρά τον Πρόεδρο Paksas να ανέβει στο βήμα του Κοινοβουλίου μας.
<SPEAKER ID="189" LANGUAGE="EN" NAME="Paksas," AFFILIATION="Πρόεδρος της Δημοκρατίας της Λιθουανίας">
<P>
   (1).
<P>
Συμπληρώθηκε πρόσφατα η επέτειος των ψηφισμάτων του Ευρωπαϊκού Κοινοβουλίου, τα οποία εμπόδισαν τον κόσμο να λησμονήσει τον αγώνα της Λιθουανίας και των βαλτικών κρατών για ελευθερία κατά τη διάρκεια του Ψυχρού Πολέμου. Η στήριξή σας μας ενέπνευσε, όταν πραγματοποιούσαμε τα πρώτα μας βήματα προς την ένταξη στην Ευρωπαϊκή Ένωση και σας ευχαριστώ γι’ αυτό. Θα ήθελα να απευθύνω προσωπικές ευχαριστίες στον κ. Cox, τον Πρόεδρο του Κοινοβουλίου, ο οποίος, μεταξύ άλλων, επίσης συνέβαλε στην επιτυχία του δημοψηφίσματος για την ένταξη στην Ευρωπαϊκή Ένωση.
<P>
Στον ναό του Saint Pierre-Le-Jeune στο Στρασβούργο υπάρχει μια νωπογραφία που αναπαριστά την πορεία των εθνών προς τον Χριστιανισμό. Απεικονίζει μια πορεία προς τον σταυρό, ενώ της πομπής των εθνών ηγείται η Γερμανία, η οποία ακολουθείται από τη Γαλλία, την Ιταλία και την Αγγλία. Τελευταία σε αυτήν την παρέλαση εθνών είναι η Λιθουανία, δηλαδή το Μέγα Δουκάτο της Λιθουανίας. Για μας, η αναπαράσταση αυτή αποτελεί ένα σημαντικό και συμβολικό θέαμα. Σε μεταφορικό επίπεδο, σημαίνει ότι η Λιθουανία ενσωματώθηκε στην Ευρωπαϊκή Ένωση πριν από εκατοντάδες χρόνια.
<P>
Το καλοκαίρι, κατά τις εορταστικές εκδηλώσεις για τα 750 έτη από την ίδρυση του κράτους μας, πραγματοποιήσαμε τα αποκαλυπτήρια ενός μνημείου προς τιμήν του πρώτου και μοναδικού βασιλιά της Λιθουανίας, του βασιλιά Mindaugas. Είμαι υπερήφανος για την ικανότητά του να διαβλέπει το μέλλον και, ως εκ τούτου, θα τον αποκαλούσα τον πρώτο Ευρωπαίο της Λιθουανίας. Ο Μέγας Δούκας της Λιθουανίας, ο Gediminas, ακολούθησε τα βήματα του Mindaugas και κάλεσε τεχνίτες και χειροτέχνες από ολόκληρη την Ευρώπη στη Λιθουανία.
<P>
Στην ιστορία της Λιθουανίας, είχαμε την ατυχία να υπομείνουμε δύο κατοχές: η πρώτη διήρκεσε ολόκληρο τον 19ο αιώνα και πλέον, ενώ η δεύτερη κάλυψε 50 χρόνια του προηγούμενου αιώνα. Μετά τον Δεύτερο Παγκόσμιο Πόλεμο, οι αγωνιστές της ελευθερίας στη Λιθουανία αντιστάθηκαν στις δυνάμεις κατοχής επί 12 μακρά έτη. Ο αγώνας αυτός, ο οποίος απαίτησε τεράστιες θυσίες, συνετέλεσε στο να διατηρηθεί στη συνείδηση του κόσμου ο πόθος για ελευθερία.
<P>
Στις αποφασιστικές στιγμές της λιθουανικής ιστορίας, βοήθησε τον λαό μας η ικανότητά του να κινητοποιείται. Τον Ιανουάριο του 1999, άοπλοι πολίτες κατάφεραν να υπερασπιστούν την πρόσφατα αποκτηθείσα ανεξαρτησία από μια βίαιη επίθεση εκ μέρους των δυνάμεων κατοχής.
<P>
Την άνοιξη του 2003, το 90% των ψηφισάντων στο δημοψήφισμα τάχθηκαν υπέρ της προσχώρησης της Λιθουανίας στην Ευρωπαϊκή Ένωση. Οδεύουμε προς την ένταξη στην Ευρωπαϊκή Ένωση με σαφές όραμα για τη Λιθουανία, ως ενεργό και υπεύθυνο μέλος της ευρωπαϊκής οικογένειας. Στόχος μας είναι να δημιουργήσουμε ένα δημοκρατικό κράτος, κάτι που κατοχυρώνεται στην τρέχουσα στρατηγική για την ανάπτυξη της χώρας, την οποία ενέκρινε το Κοινοβούλιο. Η εξωτερική και εσωτερική κρατική ασφάλεια και η ευημερία των πολιτών συνιστούν τους ακρογωνιαίους λίθους της προσχώρησής μας στην ΕΕ.
<P>
Η πρόθεσή μας να προσχωρήσουμε στη Συμφωνία του Σένγκεν και στην Ευρωπαϊκή Νομισματική Ένωση την περίοδο μεταξύ 2005 και 2009 ίσως φαίνεται φιλόδοξη· αποτελεί, ωστόσο, σημαντικό τμήμα του προγράμματός μας και θα υλοποιηθεί.
<P>
Το νέο αυτό κεφάλαιο στην ιστορία της Λιθουανίας ανοίγει πολύ μεγάλες δυνατότητες για την προώθηση και την υλοποίηση των εθνικών μας συμφερόντων. Είμαι βέβαιος ότι η Λιθουανία είναι έτοιμη να καταστεί αποτελεσματικός και αξιόπιστος εταίρος των υπολοίπων κρατών μελών. Η χώρα μας έχει πληθυσμό 2,5 εκατομμύρια κατοίκους, έκταση διπλάσια από αυτήν του Βελγίου και διαθέτουμε τους καλύτερους δρόμους στην ανατολική Ευρώπη. Εντούτοις, το μεγαλύτερο πλεονέκτημά μας είναι ο λαός της Λιθουανίας, ο οποίος, δυστυχώς, έχει υπομείνει πάρα πολλά δεινά. Παρόλο που ο Πρώτος Παγκόσμιος Πόλεμος υπήρξε μεγάλο πλήγμα για τη Λιθουανία, καταφέραμε, μέσα σε δύο δεκαετίες κατά τη διάρκεια του μεσοπολέμου, να φτάσουμε σε ένα επίπεδο οικονομικής ανάπτυξης αντίστοιχο με αυτό της Δανίας.
<P>
Σήμερα, ωστόσο, αποτελούμε πρότυπο για ολόκληρη την περιοχή. Ο όγκος των οικονομικών επενδύσεων αυξάνεται με ταχείς ρυθμούς. Ο ιδιωτικός τομέας και η ελεύθερη πρωτοβουλία αντιπροσωπεύουν πλέον το 80% του ΑΕγχΠ, το οποίο το προηγούμενο έτος αυξήθηκε κατά 7%. Στόχος μας είναι να ολοκληρώσουμε το επόμενο έτος τη γεωργική μεταρρύθμιση. Ήδη, μεγάλος αριθμός εκμεταλλεύσεων λειτουργεί παραγωγικά. Οι προηγμένες τεχνολογίες αναπτύσσονται με ταχείς ρυθμούς στη χώρα μας. Ο κλάδος της πληροφορικής παρουσίασε το 2002 ανάπτυξη της τάξης του 30%.
<P>
Δεν θα υπάρξει αντίκτυπος στην ανάπτυξη της ενιαίας αγοράς, εάν δεν καταφέρουμε να συνδέσουμε τα τηλεπικοινωνιακά, ενεργειακά και συγκοινωνιακά δίκτυα. Οι επενδύσεις σε υποδομές είναι ιδιαίτερης σημασίας ως προς αυτό το σημείο. Πραγματοποιήσαμε κάποια πρόοδο στον τομέα αυτόν: εφαρμόσαμε το σχέδιο για τη Βαλτική Οδό (Via Baltica) και το συμπεριλάβαμε, μαζί με την ενεργειακή σύνδεση Πολωνίας και Λιθουανίας, στον κατάλογο των έργων προτεραιότητας. Αυτό το θέμα θα μπορούσε να καταστεί σημαντικό στοιχείο της στρατηγικής για την οικονομική ανάπτυξη της περιοχής της Βαλτικής.
<P>
Επιτρέψτε μου να κάνω μια ιδιαίτερη αναφορά στην τεράστια σημασία της Ρωσίας ως στρατηγικού εταίρου της Ευρωπαϊκής Ένωσης. Η περιοχή του Καλίνινγκραντ κατέχει ιδιαίτερη θέση σε αυτήν την εταιρική σχέση. Μολονότι πολλά έχουν λεχθεί σχετικά με τη μελλοντική στρατηγική για την περιοχή του Καλίνινγκραντ, δεν είναι ακόμα έτοιμη. Προτείνω να επικεντρωθούμε στην κοινωνική και οικονομική ανάπτυξη της περιοχής του Καλίνινγκραντ. Εμείς, από τη μεριά μας, είμαστε έτοιμοι να μοιραστούμε την εμπειρία που αποκτήσαμε από τις σχέσεις μας με το Καλίνινγκραντ, καθώς και με ολόκληρο το βορειοδυτικό τμήμα της Ρωσίας. Δεν πρέπει να ξεχνάμε ούτε την Ουκρανία, ούτε τα κράτη του Νοτίου Καυκάσου. Πρέπει να τους προσφέρουμε ένα όραμα για τις σχέσεις τους με την Ευρωπαϊκή Ένωση. Έχω απευθύνει επιστολές γι’ αυτό το θέμα στον Πρόεδρο κ. Cox και σε άλλους ηγέτες της Ευρωπαϊκής Ένωσης.
<P>
Το σχέδιο Συνταγματικής Συνθήκης που πρότεινε η Ευρωπαϊκή Συνέλευση προσφέρει μια ικανοποιητική δημοκρατική και θεσμική ισορροπία, την οποία η Λιθουανία θεωρεί αποδεκτή. Το έγγραφο αυτό, ωστόσο, χρειάζεται να διορθωθεί και να καταστεί περισσότερο ακριβές. Οφείλουμε να βρούμε λύσεις σε ευαίσθητα και ανοιχτά ζητήματα, καθώς επίσης να ανοίξουμε τη συζήτηση σχετικά με θέματα τα οποία δεν συζητήθηκαν στη Συνέλευση. Η κύρια πρόκληση με την οποία βρίσκεται αντιμέτωπη η Διακυβερνητική Διάσκεψη είναι η επίτευξη συμφωνίας για τη θεσμική μεταρρύθμιση της Ένωσης. Εάν αποτύχει σε αυτό το σημείο, η Ευρωπαϊκή Ένωση των 25 κρατών μελών δεν θα είναι ικανή να καταστεί ισχυρή ηγετική δύναμη.
<P>
Τον Φεβρουάριο του 2003, κατά την ορκωμοσία μου ως Πρόεδρου της Λιθουανίας, σκιαγράφησα τους βασικούς στρατηγικούς στόχους του κράτους. Υποσχέθηκα στον λαό της Λιθουανίας ότι η χώρα μας δεν επιδιώκει απλώς να βρει καταφύγιο στην Ευρώπη, αλλά ότι θα συμμετάσχει στον καθορισμό του πεπρωμένου της. Είπα ακόμα ότι η Λιθουανία, με την ένταξή της στην Ένωση, θα επεκτείνει τον χώρο σταθερότητας και ασφάλειας. Εξακολουθώ και σήμερα να πιστεύω στα λόγια αυτά.
<P>
Εν κατακλείδι, θα ήθελα να σας υπενθυμίσω τα λόγια του Robert Schuman, του πνευματικού πατέρα της Ευρωπαϊκής Ένωσης, από το βιβλίο του Γράφει: “Η Ευρώπη αναζητά τον εαυτό της. Γνωρίζει ότι το μέλλον της βρίσκεται στα χέρια της. Ποτέ ξανά δεν θα βρεθεί τόσο κοντά στην επίτευξη του στόχου της. Δεν πρέπει να αφήσει να χαθεί η ιστορική στιγμή να ακολουθήσει το πεπρωμένο της. Είναι η μοναδική της ευκαιρία να γεννηθεί”. Τα λόγια αυτά δεν συνοψίζουν απλώς τις έννοιες και τη φιλοσοφία που διέπουν την ενοποίηση της Ευρώπης, αλλά μας βοηθούν να αντιληφθούμε και το πνεύμα της Ευρώπης.
<SPEAKER ID="190" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα ήθελα να ευχαριστήσω τον Πρόεδρο Paksas για τις παρατηρήσεις που διατύπωσε σήμερα, οι οποίες ενισχύουν την αυξανόμενη σύνδεση και τους όλο και στενότερους δεσμούς μας με τα μελλοντικά κράτη της Ευρωπαϊκής Ένωσης.

<CHAPTER ID="014">
Προετοιμασία για τη συνεδρίαση του Ευρωπαϊκού Συμβουλίου (4 Φεβρουαρίου 2011) (συζήτηση) 
<SPEAKER ID="040" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία για τη συνεδρίαση του Ευρωπαϊκού Συμβουλίου της 4ης Φεβρουαρίου 2011. " πρώτη ομιλήτρια θα είναι η κ. Győri, ασκούσα την Προεδρία του Συμβουλίου, εξ ονόματος του Συμβουλίου. Παρακαλούμε να λάβει τον λόγο.
<SPEAKER ID="041" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρίες και κύριοι, κύριε Επίτροπε, χαίρομαι πολύ που έχω τη δυνατότητα να σας μιλήσω πριν από την επόμενη συνεδρίαση του Ευρωπαϊκού Συμβουλίου, παρόλο που ο ρόλος της Προεδρίας του Συμβουλίου ορίζεται από τη συνθήκη της Λισαβόνας κατά τρόπο ώστε η προετοιμασία των συνεδριάσεων του Ευρωπαϊκού Συμβουλίου να αποτελεί πρωτίστως ευθύνη του μόνιμου Προέδρου. Ωστόσο, η Προεδρία του Συμβουλίου έχει συνεργαστεί πολύ στενά με τον μόνιμο Πρόεδρο κατά την προετοιμασία της συνεδρίασης του Ευρωπαϊκού Συμβουλίου, όπως για παράδειγμα στην περίπτωση του Συμβουλίου Γενικών Υποθέσεων που πραγματοποιήθηκε τη Δευτέρα κατά τη διάρκεια της ουγγρικής Προεδρίας. Επιπλέον, παρακολουθούμε φυσικά την εφαρμογή των συμπερασμάτων του Ευρωπαϊκού Συμβουλίου, τόσο στο Συμβούλιο Γενικών Υποθέσεων όσο και σε άλλες συνθέσεις του Συμβουλίου.
<P>
Επιτρέψτε μου καταρχάς να κάνω μια σύντομη επισκόπηση των κυριότερων θεμάτων της ημερήσιας διάταξης της συνεδρίασης του Φεβρουαρίου, η οποία εστιάζεται κυρίως στην ενέργεια και την καινοτομία. Κατά τον καθορισμό της στρατηγικής "Ευρώπη 2020", το Ευρωπαϊκό Συμβούλιο αποφάσισε τον Μάρτιο του 2010 να πραγματοποιηθεί θεματική συζήτηση για το ζήτημα της ενέργειας και της καινοτομίας. Πιστεύω ότι δεν χρειάζεται να επισημάνω πόσο σημαντικοί είναι οι δύο αυτοί τομείς για την ευρωπαϊκή οικονομική ανάπτυξη και την απασχόληση. Αυτό συμβαίνει επειδή καθήκον του Ευρωπαϊκού Συμβουλίου δεν είναι μόνο να ανταποκρίνεται στις άμεσες καταστάσεις κρίσης, αλλά και να διατυπώνει στρατηγικές κατευθυντήριες γραμμές για το μέλλον.
<P>
Ας ξεκινήσουμε με το ζήτημα της ενέργειας. " ενεργειακή ασφάλεια αποτελεί προτεραιότητα για όλους μας. Αυτό απαιτεί μεγαλύτερη ολοκλήρωση και διασύνδεση της ενεργειακής αγοράς. Πρέπει να αυξήσουμε τις δαπάνες για έρευνα και ανάπτυξη, να καταστήσουμε την οικονομία πιο ανταγωνιστική και βιώσιμη και να συσφίξουμε τη συνεργασία μεταξύ των μεγαλυτέρων χωρών διαμετακόμισης, παραγωγής και κατανάλωσης ενέργειας. Το πρώτο στοιχείο επομένως είναι η ολοκληρωμένη και διασυνδεδεμένη ενεργειακή αγορά. " δημιουργία μιας ολοκληρωμένης εσωτερικής αγοράς ενέργειας αποτελεί αναγκαιότητα. Για τον σκοπό αυτόν, το Ευρωπαϊκό Συμβούλιο πρέπει να αποφασίσει σχετικά με ορισμένα σημαντικά βήματα.
<P>
Καταρχάς, πρέπει να εφαρμόσει νομοθεσία για την εσωτερική αγορά ενέργειας. Έχουμε επίσης ακόμα να επιτελέσουμε καθήκοντα ως προς τη ρύθμιση. Πρέπει, για παράδειγμα, να απλουστευθούν οι διαδικασίες αδειοδότησης για την κατασκευή νέων υποδομών. Επιπλέον, πρέπει να καταβάλουμε σοβαρές προσπάθειες για τον εκσυγχρονισμό και την επέκταση των ευρωπαϊκών υποδομών ενέργειας, αλλά και για τη σύνδεση των αγορών μέσω της διασυνοριακής συνεργασίας. Δεν πρέπει να επιτραπεί να παραμείνει απομονωμένη καμία χώρα ή περιφέρεια της ΕΕ. Όλα αυτά πρέπει να χρηματοδοτηθούν κυρίως από τον ιδιωτικό τομέα. Επιπλέον, πρέπει να καθοριστούν οι κατάλληλες αρχές επιμερισμού του κόστους για τις διασυνοριακές επενδύσεις. Τρίτον, θα υπάρξουν έργα τα οποία, παρά το γεγονός ότι είναι εξαιρετικής σημασίας για την ενεργειακή ασφάλεια, θα εξακολουθούν να μην είναι αρκετά ελκυστικά ώστε να χρηματοδοτηθούν πλήρως από το ιδιωτικό κεφάλαιο. Σε τέτοιες περιπτώσεις θα μπορούσε να δικαιολογηθεί η παροχή περιορισμένης δημόσιας χρηματοδότησης για τα έργα από πόρους του κράτους μέλους ή της Κοινότητας. Στόχος των σημερινών συνομιλιών, ωστόσο, δεν είναι να προδικάσουμε τη συζήτηση που θα ξεκινήσει στα τέλη Ιουνίου σχετικά με το πολυετές δημοσιονομικό πλαίσιο.
<P>
Το δεύτερο σημαντικό θέμα στον τομέα της ενέργειας είναι η ενεργειακή απόδοση και οι ανανεώσιμες πηγές ενέργειας. Περιττό να αναφέρω ότι ενισχύουν την ανταγωνιστικότητα και προωθούν την ασφάλεια του ενεργειακού εφοδιασμού, καθώς και ότι εξυπηρετούν τη βιωσιμότητα με χαμηλότερο κόστος. Το 2011, το Συμβούλιο θα εξετάσει την πρόταση που θα υποβληθεί από την Επιτροπή σχετικά με το νέο πρόγραμμα ενεργειακής απόδοσης. " πρόταση θα λάβει υπόψη τι έχει επιτευχθεί μέχρι στιγμής όσον αφορά τους στόχους ενεργειακής απόδοσης της ΕΕ που έχουν τεθεί έως το 2013, αλλά θα εξετάσει επίσης τη λήψη πρόσθετων μέτρων. Οι εξωτερικές σχέσεις είναι επίσης εξαιρετικής σημασίας για την ενεργειακή πολιτική. Οι δραστηριότητες της ΕΕ και των κρατών μελών που σχετίζονται με τις βασικές χώρες παραγωγής, διαμετακόμισης και κατανάλωσης, πρέπει να συντονίζονται συστηματικότερα. Θα ήταν χρήσιμο, για παράδειγμα, τα κράτη μέλη να μην ανταλλάσσουν πληροφορίες μεταξύ τους μόνο σχετικά με συμβάσεις που συνήψαν για το φυσικό αέριο, όπως συμβαίνει σήμερα, αλλά και για συμβάσεις που αφορούν και άλλα είδη ενέργειας. Πρέπει να ξεκινήσει συγκεκριμένη εργασία για την καθιέρωση εταιρικών σχέσεων με βασικούς παράγοντες όσον αφορά τις κανονιστικές προσεγγίσεις σε όλα τα θέματα κοινού ενδιαφέροντος. Αυτό φυσικά ισχύει για τη Ρωσία, αλλά και για όλους τους εταίρους και γείτονες της ΕΕ.
<P>
Ας περάσουμε τώρα στο θέμα της καινοτομίας. " καινοτομία είναι αυτό που θα μπορούσε να συμβάλει στην επίλυση των πιο κρίσιμων κοινωνικών προκλήσεων της εποχής μας, όπως οι προκλήσεις της υγείας, της επισιτιστικής ασφάλειας, της ενεργειακής ασφάλειας, της βιώσιμης ανάπτυξης, της αλλαγής του κλίματος και της γήρανσης του πληθυσμού, ενώ παρέχει ταυτόχρονα ευκαιρίες για νέες αγορές. " καινοτομία θα μπορούσε επίσης να συμβάλει στην επίλυση του διλήμματος μεταξύ δημοσιονομικής λιτότητας και πολιτικής υπέρ της ανάπτυξης. Από πού μπορούμε να εξασφαλίσουμε χρηματοδότηση για την ανάπτυξη προτού αυτή καταστεί αυτάρκης; Όχι από την πίστωση, δεδομένου ότι είναι κάτι που δεν θέλουμε. Θέλουμε να σταματήσουμε το χρέος, σε τελική ανάλυση. Επομένως, η καινοτομία είναι αυτή μέσω της οποίας μπορούν να αποκαλυφθούν αποθέματα δημιουργικότητας, πράγμα που μπορεί να μας βοηθήσει να δώσουμε τις κατάλληλες απαντήσεις. Συνεπώς, στο πλαίσιο του θέματος της καινοτομίας θα πρέπει να επικεντρωθούμε στην αντιμετώπιση σημαντικών κοινωνικών προκλήσεων και να σημειωθεί πρόοδος προς την κατεύθυνση ενός Ευρωπαϊκού Χώρου Έρευνας. Πρέπει να διασφαλίσουμε την ελεύθερη κινητικότητα των ερευνητών, να βελτιώσουμε τις συνθήκες πλαίσιο που ισχύουν για τις καινοτόμες επιχειρήσεις, το δε Ευρωπαϊκό Συμβούλιο πρέπει επίσης να αντιμετωπίσει το ζήτημα της κατάταξης των κρατικών ενισχύσεων.
<P>
Ενέργεια και καινοτομία: επενδύσεις που στρέφονται προς το μέλλον. Το Ευρωπαϊκό Συμβούλιο, ωστόσο, πρέπει επίσης να ασχοληθεί με τα τρέχοντα οικονομικά και χρηματοπιστωτικά θέματα, δεδομένου ότι όλοι γνωρίζουμε ότι δεν έχουμε ακόμα εξέλθει εντελώς από την κρίση. Βρισκόμαστε σε μια λεπτή κατάσταση. Πρέπει να κάνουμε ό,τι μπορούμε ώστε να προστατεύσουμε το κοινό νόμισμα, το ευρώ, και να επαναφέρουμε την ηρεμία στις αγορές. Πρέπει επομένως να ενισχυθεί η Ευρωπαϊκή Διευκόλυνση Χρηματοπιστωτικής Σταθερότητας και να συζητηθούν οι δοκιμασίες αντοχής για τις τράπεζες. " ουγγρική Προεδρία δεσμεύεται ιδιαίτερα όσον αφορά τη δέσμη των έξι νόμων περί οικονομικής διακυβέρνησης. Θέλουμε να υποβάλουμε έκθεση σχετικά με αυτό, με το πώς προχωρούν οι διαβουλεύσεις τόσο στο Συμβούλιο όσο και στο Κοινοβούλιο, στους αρχηγούς κρατών και κυβερνήσεων. Και τέλος, πρέπει να εξετάσουμε ποια επιπλέον κοινά μέτρα είναι απαραίτητα για τη διασφάλιση της ανταγωνιστικότητας και, φυσικά, στη σημερινή κρίσιμη κατάσταση, οι αρχηγοί κρατών και κυβερνήσεων θα μιλήσουν επίσης για την Τυνησία και την Αίγυπτο.
<P>
Κυρίες και κύριοι, πιστεύω ότι θα έχουμε ένα Ευρωπαϊκό Συμβούλιο που θα ασχοληθεί με πολύ δύσκολα ζητήματα όπου μπορούν να διατυπωθούν συγκεκριμένα ερωτήματα, γεγονός το οποίο θα καθορίσει επίσης τις εργασίες του Συμβουλίου για τους επόμενους μήνες, ο δε Πρόεδρος κύριος Herman Van Rompuy θα σας ενημερώσει σχετικά με αυτό μετά τη συνεδρίαση.
<SPEAKER ID="042" NAME="Jose Manuel Barroso">
Πρόεδρος της Επιτροπής. - (EN) Κύριε Πρόεδρε, το παρόν Ευρωπαϊκό Συμβούλιο λαμβάνει χώρα σε μια πολύ σημαντική στιγμή για κάποιες γείτονες χώρες, συγκεκριμένα την Αίγυπτο, την Τυνησία και τη Λευκορωσία. Παρότι σέβομαι τις διαφορετικές ειδικές καταστάσεις στις χώρες αυτές, αναμένω από το παρόν Ευρωπαϊκό Συμβούλιο να δηλώσει σαφέστατα ότι οι αρχές του κράτους δικαίου και ο σεβασμός των θεμελιωδών δικαιωμάτων και της πολυφωνικής δημοκρατίας πρέπει να εφαρμόζονται και να γίνονται σεβαστά. " δημοκρατία είναι πράγματι ο καλύτερος τρόπος για την επίτευξη σταθερότητας και ευημερίας στις χώρες αυτές, όπως και οπουδήποτε αλλού.
<P>
Την Παρασκευή, το Ευρωπαϊκό Συμβούλιο θα συζητήσει δύο τομείς που είναι επίσης πολύ σημαντικοί για το μέλλον της Ευρώπης και της οικονομίας της: την ενέργεια και την καινοτομία. Και οι δύο αποτελούν βασικά στοιχεία της στρατηγικής "Ευρώπη 2020" και είναι κεντρικής σημασίας για τον στόχο μας να αποκαταστήσουμε τη βιώσιμη ανάπτυξη και να αυξήσουμε την ανταγωνιστικότητα της Ευρωπαϊκής Ένωσης. Και ας μην λησμονούμε ότι η ενέργεια και η καινοτομία αποτελούν επίσης δύο τομείς όπου η κοινοτική προσέγγιση και η ευρωπαϊκή διάσταση μπορούν να προσφέρουν μεγάλη προστιθέμενη αξία. Είναι μια σημαντική παρατήρηση στο τρέχον πλαίσιο.
<P>
Μέσω της στρατηγικής "Ευρώπη 2020" έχουμε ήδη συμφωνήσει σε μια σειρά από φιλόδοξους σκοπούς και στόχους για την ενεργειακή καινοτομία. Θα μπορούσα να αναφέρω την εμβληματική πρωτοβουλία "Ένωση Καινοτομίας", που εγκρίθηκε τον περασμένο Οκτώβριο, ή την εμβληματική πρωτοβουλία "Μια Ευρώπη που χρησιμοποιεί αποτελεσματικά τους πόρους της", που εγκρίθηκε μόλις την περασμένη εβδομάδα και στην οποία η ενέργεια κατέχει εξέχουσα θέση.
<P>
Συνεπώς, το Ευρωπαϊκό Συμβούλιο αυτής της εβδομάδας θα πρέπει να καθορίσει σαφή και συγκεκριμένα παραδοτέα στοιχεία. " συζήτηση και το αποτέλεσμα πρέπει να είναι όσο το δυνατόν λειτουργικότερα και παραγωγικότερα.
<P>
Περιέγραψα την ενεργειακή πολιτική ως το επόμενο μεγάλο σχέδιο της ευρωπαϊκής ολοκλήρωσης, δεν είναι δύσκολο δε να κατανοήσουμε γιατί ο ασφαλής, βιώσιμος και οικονομικά προσιτός ενεργειακός εφοδιασμός αποτελεί σημείο κλειδί για τα οικονομικά και στρατηγικά μας συμφέροντα ως παγκόσμιου παράγοντα. Έχουμε ήδη πράξει πολλά στο παρελθόν με τη δέσμη μέτρων για το κλίμα και την ενέργεια και με τη νομοθεσία της εσωτερικής αγοράς. Πρέπει να βασιστούμε σε αυτά αξιοποιώντας τις ευκαιρίες που παρέχονται από τη συνθήκη της Λισαβόνας, εμβαθύνοντας την υπάρχουσα συνεργασία μας και αναλαμβάνοντας πρωτοβουλίες σε νέα πεδία όπως η ενεργειακή ασφάλεια.
<P>
Συνεπώς, η πρώτη δοκιμή αξιοπιστίας της ενεργειακής μας πολιτικής είναι να παράσχουμε ό,τι έχει ήδη συμφωνηθεί.
<P>
" Επιτροπή έχει παρουσιάσει τα μέτρα που πιστεύουμε ότι απαιτούνται επειγόντως στις ανακοινώσεις για την Ενέργεια 2020 και για την ενεργειακή υποδομή. Θέλω το Ευρωπαϊκό Συμβούλιο να εγκρίνει τις προτεραιότητες αυτές και, ειδικότερα, να αναλάβει σαφή δέσμευση για την ολοκλήρωση της εσωτερικής ενεργειακής μας αγοράς έως το 2014. Πρέπει επίσης να καθοριστεί κοινή τεχνική προδιαγραφή για τα συστήματα φόρτισης ηλεκτρικών οχημάτων εφέτος, καθώς και για τα ευφυή δίκτυα και τους μετρητές έως το τέλος του 2012.
<P>
Μια πραγματικά ολοκληρωμένη εσωτερική αγορά για την ενέργεια αποτελεί κλειδί για την ενίσχυση της ανάπτυξης και την αύξηση των θέσεων εργασίας, την προώθηση της τεχνολογικής προόδου, τον εκσυγχρονισμό των υποδομών μας και τη μείωση της έκθεσής μας στις εισαγωγές και στην αστάθεια των τιμών.
<P>
Πρέπει επίσης να διασφαλιστεί ότι, όσον αφορά την ενέργεια, κανένα κράτος μέλος δεν θα είναι απομονωμένο από την υπόλοιπη Ευρώπη. Θέλω τα κράτη μέλη να συμφωνήσουν στην προθεσμία του 2015, ώστε να τεθεί τέρμα στις ενεργειακές νησίδες στην Ευρώπη.
<P>
Έχουμε κάνει καλή δουλειά όσον αφορά τη σύνδεση των χωρών της Βαλτικής με το ηπειρωτικό σύστημα. Θα στραφώ πλέον προς την Κεντρική και Ανατολική Ευρώπη ώστε να προχωρήσουν οι ενεργειακές διασυνδέσεις βορρά-νότου. Θέλω να συμφωνηθεί σχέδιο το φθινόπωρο σχετικά με τα έργα που απαιτούνται για τη σύνδεση της Βαλτικής με την Αδριατική.
<P>
Ενώ βρισκόμαστε σε καλό δρόμο για την επίτευξη των στόχων μας ως προς τις ανανεώσιμες πηγές ενέργειας, όσον αφορά τις σημερινές επιδόσεις θα επιτύχουμε μόνο κατά το ήμισυ τους στόχους μας περί ενεργειακής απόδοσης. " αποδοτικότερη χρήση της ενέργειας αποτελεί κλειδί για την απελευθέρωση τεράστιων περιβαλλοντικών και οικονομικών οφελών -και για τη μείωση των ετήσιων δαπανών της Ευρώπης για ενέργεια κατά περίπου 200 δισ. ευρώ. Θα μπορούσε επίσης να δημιουργήσει δύο εκατομμύρια θέσεις εργασίας μέχρι το 2020.
<P>
Γι' αυτό και θα ζητήσω από το Ευρωπαϊκό Συμβούλιο να δώσει νέα ώθηση στην επιδίωξή μας για ενεργειακή απόδοση. Θα μπορούσαμε να χρησιμοποιήσουμε την κλίμακα των δημοσίων συμβάσεων σε ολόκληρη την ΕΕ ώστε να δώσουμε πραγματική ώθηση στην ενεργειακή απόδοση, και αυτό σημαίνει τοπικές θέσεις εργασίας, θέσεις εργασίας που δεν μπορεί να ανατεθούν σε εξωτερικούς συνεργάτες, θέσεις εργασίας για τις ΜΜΕ και πραγματική εξοικονόμηση τόσο για τη βιομηχανία όσο και για τα νοικοκυριά.
<P>
" Επιτροπή θα εγκρίνει μέσα στις επόμενες εβδομάδες σχέδιο ενεργειακής απόδοσης που θα προτείνει συγκεκριμένα μέτρα για την τόνωση της ενεργειακής απόδοσης· για παράδειγμα, ότι έως την 1η Ιανουαρίου 2012 όλα τα κράτη μέλη θα πρέπει να περιλαμβάνουν πρότυπα ενεργειακής απόδοσης στις δημόσιες συμβάσεις. " Επιτροπή θα εξετάσει στη συνέχεια την πρόοδο που επιτεύχθηκε με τα μέτρα αυτά έως το 2013 και θα εξετάσει περαιτέρω μέτρα, περιλαμβανομένης της υποβολής πρότασης για νομικά δεσμευτικούς στόχους εάν κριθεί απαραίτητο.
<P>
Τα κράτη μέλη θα πρέπει να συμφωνήσουν σε μια προθεσμία για τη συμπερίληψη των προτύπων ενεργειακής απόδοσης σε όλες τις δημόσιες συμβάσεις που αφορούν δημόσια κτίρια και υπηρεσίες. Από την πλευρά της, η Επιτροπή είναι έτοιμη να διερευνήσει νέα μέτρα στους τομείς της εξοικονόμησης ενέργειας για τις πόλεις, των βιώσιμων βιοκαυσίμων, των έξυπνων δικτύων και της αποθήκευσης ενέργειας.
<P>
Χρειάζεται επίσης να εστιάσουμε στην εξωτερική διάσταση της ευρωπαϊκής ενεργειακής πολιτικής. Μόλις πριν από δύο εβδομάδες είχα ενθαρρυντικές συζητήσεις με τους προέδρους του Αζερμπαϊτζάν και του Τουρκμενιστάν για την πρόσβαση της Ευρώπης στα κοιτάσματα φυσικού αερίου της Κασπίας, κάτι το οποίο θα επέτρεπε την υλοποίηση του νοτίου διαδρόμου. Σημαντικό βήμα επιτεύχθηκε με την υπογραφή κοινής δήλωσης με το Αζερμπαϊτζάν και με τη συγκεκριμένη δέσμευση του Τουρκμενιστάν για την προμήθεια φυσικού αερίου προς την Ευρώπη.
<P>
Το μήνυμα που έλαβα από την επίσκεψη αυτή είναι το εξής: όταν λαμβάνουμε από κοινού σημαντικές αποφάσεις για την ενέργεια στην Ευρώπη, είμαστε ισχυρός παράγοντας στον παγκόσμιο αγώνα δρόμου για τους ενεργειακούς πόρους. " επιμονή στη σημασία της εξωτερικής διάστασης της ενεργειακής πολιτικής της Ευρωπαϊκής Ένωσης θα πρέπει να αποτελεί βασικό μήνυμα από το Ευρωπαϊκό Συμβούλιο, αναμένω συνεπώς μια πολύ σημαντική συζήτηση για την ενέργεια στο εν λόγω Ευρωπαϊκό Συμβούλιο, όπως και -είμαι ευτυχής που το αναφέρω- εδώ στο Ευρωπαϊκό Κοινοβούλιο. Γνωρίζω ότι το Σώμα υποστηρίζει ένθερμα μια ισχυρή ευρωπαϊκή πολιτική για την ενέργεια και ότι ο Πρόεδρος του Κοινοβουλίου υπήρξε υπέρμαχος μιας ισχυρότερης δέσμευσης εκ μέρους της Ευρώπης στον τομέα της ενεργειακής πολιτικής.
<P>
Προχωρώντας τώρα στην καινοτομία, νομίζω ότι υπάρχει ήδη ευρεία συμφωνία σχετικά με το τι θα πρέπει να προκύψει από το Ευρωπαϊκό Συμβούλιο. Λιγότερο προφανής ίσως είναι η αίσθηση τού πόσο επείγουσα, πόσο εξαιρετικά επείγουσα είναι η ανάληψη δράσης· διότι η προώθηση της έρευνας και της καινοτομίας χρειάζεται τώρα που όλα τα κράτη μέλη κάνουν δύσκολες επιλογές σχετικά με το πού θα πρέπει να μειώσουν τον προϋπολογισμό τους.
<P>
" δημοσιονομική μέριμνα και η δημόσια ενίσχυση της καινοτομίας δεν αποτελούν ασυμβίβαστες πολιτικές. Αρκετά κράτη μέλη έχουν αποδείξει ότι μπορούν να περικόψουν τον συνολικό τους προϋπολογισμό διατηρώντας παράλληλα δαπάνες θετικές για την ανάπτυξη, ιδιαίτερα στην έρευνα και την καινοτομία. Αυτό είναι σημαντικό διότι η επίτευξη της οικονομίας της καινοτομίας αποτελεί την κυριότερη βαθιά διαρθρωτική αλλαγή. Οι ανταγωνιστές μας το γνωρίζουν και ήδη ποντάρουν στην καινοτομία.
<P>
Για να μην μείνουμε πίσω, χρειαζόμαστε την έγκριση του Ευρωπαϊκού Συμβουλίου για τη στρατηγική και ολοκληρωμένη προσέγγισή μας στην καινοτομία. " καινοτομία πρέπει να αποτελεί τμήμα της οικονομικής μας πολιτικής και όχι απλά ένα μέσο έρευνας, όπως πιστεύουν μερικοί.
<P>
Σε ευρωπαϊκό επίπεδο, μπορούμε να προσθέσουμε πραγματική αξία μέσω της βελτίωσης των συνθηκών πλαισίου για την έρευνα και την καινοτομία στην Ευρωπαϊκή Ένωση. " Ευρώπη πρέπει να καταστεί η φυσική πατρίδα της καινοτομίας μέσω αποτελεσματικής τυποποίησης, καλύτερης χρήσης των δικαιωμάτων πνευματικής ιδιοκτησίας, δημοσίων συμβάσεων ευνοϊκών προς την καινοτομία και μέτρων που θα βοηθούν τις μικρές καινοτόμες επιχειρήσεις να εξασφαλίζουν χρηματοδότηση.
<P>
Πολλά από αυτά δεν κοστίζουν χρήματα, χρειάζονται όμως πολιτική βούληση. Και την πολιτική βούληση να ληφθούν μέτρα χρησιμοποιώντας μια ευρωπαϊκή προσέγγιση και μια ευρωπαϊκή διάσταση.
<P>
Μπορούμε επίσης να εκμεταλλευθούμε πολύ περισσότερο τον Ευρωπαϊκό Χώρο Έρευνας, αξιοποιώντας πλήρως την ενιαία αγορά, για παράδειγμα με τη βελτίωση της κινητικότητας των ερευνητών.
<P>
Και παράλληλα με τη συγκράτηση των δαπανών, πρέπει να γίνεται καλύτερη δαπάνη χρημάτων. Με την αναθεώρηση του προϋπολογισμού εγκαινιάσαμε συζήτηση σχετικά με το πώς μπορεί να απλοποιηθεί ο τρόπος με τον οποίο δαπανώνται τα χρήματα της Ευρωπαϊκής Ένωσης, καθώς και για το πώς μπορούμε να εργαστούμε προς την κατεύθυνση ενός κοινού στρατηγικού πλαισίου για τη χρηματοδότηση της έρευνας και της καινοτομίας. Με άλλα λόγια, η επίτευξη καλύτερης σχέσης κόστους/οφέλους συνεπάγεται επίσης μείωση της γραφειοκρατίας, έτσι ώστε οι χρηματοδοτούμενοι από την ΕΕ επιστήμονες να μπορούν να αφιερώνουν περισσότερο χρόνο στο εργαστήριο ή την εργασία τους και όχι στη γραφειοκρατία. Ποτέ δεν θα προσελκύσουμε τους λαμπρότερους επιστήμονες και τις πλέον καινοτόμες επιχειρήσεις με ένα ασύνδετο σύνολο χρηματοδοτικών μέσων που βασίζονται σε πολύπλοκους και γραφειοκρατικούς κανόνες.
<P>
Συνεπώς, το Ευρωπαϊκό Συμβούλιο αυτού του μήνα θα συζητήσει την ενέργεια και την καινοτομία. Δεν θα αποφύγει όμως και τη συζήτηση για την οικονομία. " οικονομία, τα προβλήματα των ανέργων, αυτές παραμένουν οι πιο σημαντικές ανησυχίες για τους πολίτες μας.
<P>
Μόλις εγκαινιάσαμε το πρώτο Ευρωπαϊκή Εξάμηνο - θέτοντας την οικονομική διακυβέρνηση σε δράση. " ετήσια επισκόπηση της ανάπτυξης έγινε ευνοϊκά δεκτή. Τα μηνύματα ήταν εστιασμένα και σαφή. Παρέχει την αναγκαία καθοδήγηση σε επίπεδο Ευρωπαϊκής Ένωσης έτσι ώστε τα κράτη μέλη να μπορούν να λαμβάνουν υπόψη την αλληλεξάρτησή μας κατά τη λήψη αποφάσεων εθνικής πολιτικής.
<P>
Σημαντική πρόοδος έχει ήδη σημειωθεί όσον αφορά τις νομοθετικές προτάσεις που θα υποστηρίξουν το νέο μας σύστημα οικονομικής διακυβέρνησης. Θα ήθελα να ευχαριστήσω την ουγγρική Προεδρία. " ουγγρική Προεδρία έχει την πλήρη υποστήριξή μου για την επιτάχυνση των εργασιών ώστε να διασφαλιστεί η έγκριση μέχρι τον Ιούνιο.
<P>
Επιπλέον, ως τμήμα της ολοκληρωμένης αυτής απάντησης, θα πρέπει να επιλυθούν τα εκκρεμή θέματα που αφορούν την Ευρωπαϊκή Διευκόλυνση Χρηματοπιστωτικής Σταθερότητας (EFSF) και τον Ευρωπαϊκό Μηχανισμό Χρηματοπιστωτικής Σταθεροποίησης.
<P>
Όσον αφορά το EFSF, εκτός από τη διεύρυνση του πεδίου εφαρμογής του, αυτό που διακυβεύεται πλέον είναι το πώς θα ενισχυθεί η αποτελεσματική δανειοδοτική του ικανότητα -όπως ανέφερε και η Επιτροπή στην ετήσια επισκόπηση της ανάπτυξης.
<P>
Φυσικά, το ζήτημα αυτό πρέπει να τεθεί στο πλαίσιο της ολοκληρωμένης απάντησης. Οι συζητήσεις στο Ευρωπαϊκό Συμβούλιο της επόμενης Παρασκευής θα καλύψουν πιθανότατα την ανάγκη ενισχυμένου συντονισμού των οικονομικών πολιτικών στην Ευρωπαϊκή Ένωση και τη ζώνη του ευρώ. Επικροτώ μια τέτοια συζήτηση, η οποία ταιριάζει απόλυτα με την ετήσια επισκόπηση της ανάπτυξης της Επιτροπής. Στην πραγματικότητα, το Ευρωπαϊκό Εξάμηνο δεν αφορά μόνο τον συντονισμό των δημοσιονομικών πολιτικών, αλλά και την εξέταση ενός ευρύτερου φάσματος θεμάτων, όπως οι μακροοικονομικές ανισορροπίες και τα κενά της ανταγωνιστικότητας.
<P>
Επιπλέον, ακούστηκαν πρόσφατα κάποιες έγκυρες φωνές που συνηγορούσαν μεν υπέρ της εμβάθυνσης της οικονομικής διακυβέρνησης, ταυτόχρονα όμως δήλωναν ότι αυτό μπορεί να γίνει μόνο με τη διακυβερνητική μέθοδο.
<P>
Πρέπει να είμαστε σαφείς σχετικά με αυτό: η Επιτροπή επικροτεί την εμβάθυνση και επίσπευση της οικονομικής διαχείρισης και του συντονισμού της πολιτικής, μεταξύ άλλων και εντός της ζώνης του ευρώ. Όμως, είμαστε βαθύτατα πεπεισμένοι ότι η Συνθήκη παρέχει το κατάλληλο πλαίσιο και τα μέσα για να επιτευχθεί αυτό. Ουσιαστικά δεν θα προωθούσαμε αυτό που μας ενδιαφέρει εάν λειτουργούσαν παράλληλες δομές με τρόπο τελικά ασυγκρότητο.
<P>
" δημιουργία συστήματος ενισχυμένης οικονομικής διακυβέρνησης για την ΕΕ, και ιδίως για τη ζώνη του ευρώ εκτός του πλαισίου της Ένωσης, εγείρει σημαντικά και πολύ ευαίσθητα από πολιτικής άποψης ζητήματα. Στην πραγματικότητα, τα κράτη μέλη θα πρέπει να υιοθετήσουν μέτρα τα οποία είναι πλήρως συμβατά με την κοινοτική μέθοδο και το πλαίσιο που προβλέπεται από τη Συνθήκη. Στον βαθμό που τα μέτρα εμπίπτουν στην εθνική αρμοδιότητα -και, φυσικά, κάποια από αυτά υπόκεινται στην εθνική ευθύνη- η αρμοδιότητα αυτή πρέπει να ασκείται σε συμφωνία με το γενικό πλαίσιο της Ένωσης.
<P>
Πιστεύω ειλικρινά ότι το θέμα αυτό είναι εξαιρετικά σημαντικό διότι μπορούμε, ουσιαστικά, να επιτελέσουμε μεγάλη πρόοδο στον τομέα της οικονομικής διακυβέρνησης. Χρειαζόμαστε -και έχουμε ταχθεί υπέρ αυτού- περισσότερο συντονισμό της πολιτικής και βελτίωση της οικονομικής διακυβέρνησης, πρέπει όμως να το πράξουμε κατά τρόπο συνεκτικό και συμβατό με τις Συνθήκες και με την κοινοτική προσέγγιση.
<P>
" Επιτροπή θα παρακολουθεί με ιδιαίτερη προσοχή τα θέματα αυτά. " Συνθήκη, μαζί με τη συνακόλουθη "κοινοτική μέθοδο", προϋποθέτει τον πλήρη σεβασμό του ρόλου όλων των ευρωπαϊκών θεσμικών οργάνων.
<SPEAKER ID="043" NAME="Joseph Daul" LANGUAGE="FR">
Κύριε Πρόεδρε, κυρία Győri, κύριε Barroso, κυρίες και κύριοι, τι θα αποκομίσει το ευρωπαϊκό κοινό από τη συνεδρίαση των ηγετών του την ερχόμενη Παρασκευή στις Βρυξέλλες; Θα κατανοήσει ότι αναζητούνται με καλή πίστη ευρωπαϊκές απαντήσεις στις ευρωπαϊκές προκλήσεις -το ευρώ, την ενέργεια, την έρευνα και καινοτομία και την απασχόληση; Ή αντίθετα ότι, για άλλη μια φορά, παραδινόμαστε στο θλιβερό θέαμα της διαίρεσης και της διαμάχης για την εξουσία; Ποιοι θα είναι οι τίτλοι των μεγάλων εφημερίδων; Για τι θα μιλούν οι άνθρωποι το Σάββατο σε ιστολόγια και στο Facebook όταν αναφέρονται στις αποφάσεις του Ευρωπαϊκού Συμβουλίου; Για την ατολμία της Ευρώπης όταν έρχεται αντιμέτωπη με την κατάσταση των μεσογειακών χωρών που επιδιώκουν διακαώς να εξασφαλίσουν τον σεβασμό των δικαιωμάτων τους ή, αντιθέτως, για την ηγεσία της; Το καθήκον της Ευρώπης από την άποψη αυτή είναι σαφές: πρέπει να επιστρατεύσει όλα τα μέσα και όλες τις διπλωματικές ικανότητές της προκειμένου να διευκολύνει τη μετάβαση και τη διοργάνωση δημοκρατικών και ανοικτών εκλογών.
<P>
Κυρίες και κύριοι, όσον αφορά την Ομάδα του Ευρωπαϊκού Λαϊκού Κόμματος (Χριστιανοδημοκράτες), η λύση των προβλημάτων μας έγκειται στο να έχουμε περισσότερη Ευρώπη, όχι λιγότερη. " λύση δεν έγκειται στην εξασφάλιση περισσότερων εθνικών, όπως αποκαλούνται, νικών, αλλά περισσότερων κοινών νικών και περισσότερων συντονισμένων αντιδράσεων. " λύση δεν έγκειται στη χαλαρή στάση έναντι της εφαρμογής των κοινών κανόνων μας, αλλά στη μεγαλύτερη πειθαρχία. " λύση, κυρίες και κύριοι, δεν έγκειται στις μεγαλύτερες αποκλίσεις μεταξύ των προϋπολογισμών μας, της εργατικής μας νομοθεσίας και των φορολογικών μας συντελεστών, αλλά στη μεγαλύτερη σύγκλιση.
<P>
Όσον αφορά την Ομάδα PPE, μόνο ένα δίδαγμα μπορεί να αντληθεί από την παρούσα κρίση: ότι χωρίς κοινό όραμα και χωρίς κοινούς πόρους οι χώρες μας θα περιπέσουν σε αργή ανάπτυξη και θα βυθιστούν σε κοινωνική κρίση. Εάν υπάρχει ένα μόνο δίδαγμα που μπορεί να αντληθεί από την παρούσα κρίση, είναι ότι αν σκεφτόμαστε, εργαζόμαστε και επενδύουμε ως Ευρωπαίοι, οι χώρες μας θα εξέλθουν από τη στενωπό που διέρχονται και θα είναι για πάντα ισχυρότερες μετά από αυτό.
<P>
Τι άλλο μπορεί να μας κάνει να αντιδρούμε ενωμένοι αν όχι οι δυσκολίες που μόλις βιώσαμε; Μαζί με την Ευρωπαϊκή Επιτροπή, την πλειονότητα των συναδέλφων μου στο Σώμα και, είμαι βέβαιος, την πλειονότητα των 500 εκατομμυρίων Ευρωπαίων, θέτω το εξής ερώτημα προς το Ευρωπαϊκό Συμβούλιο: πότε πρόκειται να δράσουμε και να αντιδράσουμε περισσότερο σαν ένας;
<P>
Όσο για το ευρώ, γνωρίζω πλέον ότι οι κυβερνήσεις μας θα αντισταθούν και δεν θα επιτρέψουν στους κερδοσκόπους να καταστρέψουν 60 χρόνια ευρωπαϊκής ολοκλήρωσης. Τις καλώ τώρα να επικεντρωθούν στην εδραίωση του μηχανισμού χρηματοπιστωτικής σταθεροποίησης, δεδομένου ότι αυτό είναι απαραίτητο. Τις καλώ ιδίως να ενισχύσουν τη δημοσιονομική τους πειθαρχία και να συνεχίσουν τις προσπάθειές τους για μείωση του δημόσιου χρέους. " ευρωπαϊκή διακυβέρνηση αποτελεί προϋπόθεση εκ των ων ουκ άνευ για την επιτυχία του κοινού μας έργου. " Ομάδα μου τη στηρίζει όσο και το ευρώ, δηλαδή πλήρως.
<P>
" λύση στα προβλήματά μας, όπως ανέφερα και στην αρχή της ομιλίας μου, είναι να έχουμε περισσότερη Ευρώπη, όχι λιγότερη. Όσο αυτό ισχύει στην περίπτωση της απασχόλησης και της οικονομίας, τόσο ισχύει και για την ενέργεια, ένα ζήτημα στο οποίο επίσης θα αναφερθεί το Συμβούλιο την Παρασκευή. Το να έχουμε περισσότερη Ευρώπη σημαίνει, πρώτα απ' όλα, την πλήρη εφαρμογή των νόμων που ήδη υπάρχουν σε σχέση με την εσωτερική αγορά ενέργειας. Πρέπει να υπογραμμισθεί για μια ακόμη φορά ότι το να καταστεί η εν λόγω αγορά πλήρως λειτουργική θα μας κάνει περισσότερο ανταγωνιστικούς, θα κατοχυρώσει την ασφάλεια του εφοδιασμού και θα εγγυηθεί την ουσιαστική αύξηση της παραγωγής ανανεώσιμης ενέργειας.
<P>
Το να έχουμε περισσότερη Ευρώπη σημαίνει επίσης να ενθαρρυνθούν τα κράτη μας ώστε να ανταποκριθούν στην πρόκληση της αύξησης της ενεργειακής τους απόδοσης κατά 20% μέχρι το 2020. Τα ίδια έθεσαν τον στόχο αυτόν. Πρέπει να διασφαλιστεί ότι θα τον επιτύχουν, διαφορετικά θα χρειαστεί να αναβαθμιστούν τα πρότυπα που πρέπει να πληρούν ώστε να το επιτύχουμε. Τέλος, το να έχουμε περισσότερη Ευρώπη στον τομέα της ενέργειας σημαίνει μεγαλύτερες επενδύσεις. " Επιτροπή εκτιμά ότι η επίτευξη του απαιτούμενου επιπέδου υποδομών θα κοστίσει 1 δισ. ευρώ. Αναμένουμε φιλόδοξες αποφάσεις από το Ευρωπαϊκό Συμβούλιο προκειμένου να επιτευχθεί αυτό. " Ευρώπη χρειάζεται ασφαλή και καθαρή ενέργεια, ακριβώς όπως χρειάζεται και πολιτική έρευνας και ανάπτυξης και πολιτική για την προώθηση της βιομηχανικής καινοτομίας. Και στην περίπτωση αυτή, η λύση έγκειται στο να έχουμε περισσότερη Ευρώπη και να αποδίδουμε μεγαλύτερη προσοχή στις μικρομεσαίες επιχειρήσεις. " λύση έγκειται στη μείωση της γραφειοκρατίας στο ελάχιστο και στο να επιτευχθεί επιτέλους συμφωνία για το ευρωπαϊκό δίπλωμα ευρεσιτεχνίας. Στον τομέα της καινοτομίας αναμένουμε επίσης την εξεύρεση κοινών λύσεων από τους ηγέτες μας και όχι τοπικιστικές λογομαχίες.
<P>
Κυρίες και κύριοι, είναι καιρός να ξεπεράσουμε τις σπασμωδικές αντιδράσεις του παρελθόντος. " προβολή των διαφορών μας είναι μεν ωραία και καλή, η αλληλοσυμπλήρωσή τους όμως είναι ακόμα ωραιότερη. " ανάληψη μεμονωμένων πρωτοβουλιών μπορεί να είναι χρήσιμη, όμως ο τρόπος για να κερδίσουμε τον αγώνα είναι να παίξουμε σαν ομάδα. Το να τρέφουμε εθνικές φιλοδοξίες είναι απολύτως θεμιτό, το να κατανοήσουμε όμως ότι το παιχνίδι κερδίζεται σε διεθνές επίπεδο με το να παίζουμε σαν ομάδα είναι ο μόνος τρόπος προκειμένου να διασφαλιστεί το μέλλον για τους λαούς της Ευρώπης.
<SPEAKER ID="044" NAME="Martin Schulz" LANGUAGE="DE">
Κύριε Πρόεδρε, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο διοργάνωσε ακρόαση χθες, κατά τη διάρκεια της οποίας προετοιμαστήκαμε για τη σύνοδο κορυφής για την ενέργεια το Σαββατοκύριακο. " συνάδελφός μου κυρία Ulvskog θα εκθέσει τα όσα συζητήσαμε εκεί με περισσότερες λεπτομέρειες αργότερα. Θα περιοριστώ επομένως σε δύο βασικά στοιχεία.
<P>
Εάν αξιολογήσουμε το επίπεδο εφαρμογής σε εθνικό επίπεδο των στόχων 20-20-20 που υιοθετήσαμε και οι οποίοι εορτάστηκαν από ορισμένες κυβερνήσεις της Ευρωπαϊκής Ένωσης, όπως έχουν τα πράγματα σήμερα δεν είναι επιτεύξιμο περισσότερο από το 9% των όσων θέσαμε. Έτσι, όσον αφορά την πολιτική ενέργειας, η σύνοδος κορυφής αυτού του Σαββατοκύριακου θα είναι μια σύνοδος κρίσης, και εάν δεν δεσμευθούμε πολύ περισσότερο ως προς αυτό, οι συγκεκριμένοι στόχοι δεν θα επιτευχθούν.
<P>
" δεύτερη παρατήρησή μου είναι ότι διαπιστώνουμε μια τάση στην αγορά των τιμών ενέργειας που οδηγεί σε ενεργειακή ένδεια στην Ευρώπη. " ενέργεια και ο ενεργειακός εφοδιασμός αρχίζουν να θεωρούνται ως προνόμιο από μεγάλο ποσοστό νοικοκυριών. Οι πρόσθετες δαπάνες της ενοικίασης αυξάνονται σε τέτοιο βαθμό ώστε, στο μέλλον, τα άτομα με χαμηλά εισοδήματα θα πρέπει να φορούν χοντρά πουλόβερ επειδή δεν θα μπορούν να θερμάνουν την κατοικία τους. " αποσύνδεση ανθρώπων από την παροχή ενέργειας αποτελεί θέμα κοινωνικής αδικίας. Αυτό είναι επίσης κάτι που πρέπει να αντιμετωπιστεί σε μια σύνοδο κορυφής για την ενέργεια όπως η συγκεκριμένη.
<P>
(Χειροκροτήματα)
<P>
Ωστόσο, θα αποκαλυφθεί φυσικά ότι σε αυτήν τη σύνοδο κορυφής συζητήθηκαν άλλα πράγματα, θα ήθελα δε να αναφερθώ σε αυτό που δήλωσε ο Πρόεδρος της Επιτροπής. " κυβέρνηση της Ομοσπονδιακής Δημοκρατίας της Γερμανίας -με επικεφαλής την ομοσπονδιακή καγκελάριο- έχει κάνει πλήρη αναστροφή. Ό,τι στο παρελθόν ήταν εσφαλμένο όσον αφορά την οικονομική διακυβέρνηση, η οποία ήταν σοσιαλιστική ιδέα, τώρα ξαφνικά είναι σωστό. Τέλος πάντων, κάλλιο αργά παρά ποτέ. Ο Πρόεδρος της Επιτροπής έχει δίκιο σε ένα πράγμα, ωστόσο. Αυτή η αναστροφή δεν πρέπει να οδηγήσει σε αλλαγή κατεύθυνσης που θα διαταράξει την ισορροπία των ευρωπαϊκών θεσμικών οργάνων.
<P>
Ένα πράγμα είναι απολύτως σαφές: όλη η ευρωπαϊκή πολιτική που υφίσταται σήμερα στο πλαίσιο των ισχυουσών συνθηκών πρέπει να αντιμετωπιστεί στο πλαίσιο των υφισταμένων θεσμικών οργάνων. Στο επίκεντρο αυτού βρίσκεται η Επιτροπή και κανένα άλλο θεσμικό όργανο και, επιτρέψτε μου να προσθέσω, για τον εξής βασικό λόγο: " Επιτροπή είναι το θεσμικό όργανο που συνδέεται με το Κοινοβούλιο στο θέμα αυτό, η δε κοινοβουλευτική έγκριση για μέτρα που λαμβάνονται σε θέματα εθνικής κυριαρχίας -και τα νομισματικά ζητήματα είναι βασικά θέματα εθνικής κυριαρχίας- είναι απαραίτητη. Ως εκ τούτου, λέμε "ναι" στην οικονομική διακυβέρνηση, με την πρακτική της όμως εφαρμογή να βασίζεται στην Επιτροπή και να υπόκειται στον έλεγχο του Ευρωπαϊκού Κοινοβουλίου. Αυτό αποτελεί βασική προϋπόθεση για τη διατήρηση της ισορροπίας των ευρωπαϊκών θεσμικών οργάνων.
<P>
(Χειροκροτήματα)
<P>
Βρισκόμαστε σε μια κατάσταση όπου η Ευρώπη αντιμετωπίζει εσωτερικές προκλήσεις, αλλά και προκλήσεις από την άποψη της διεθνούς πολιτικής. Ανησυχώ -και θα το δηλώσω απερίφραστα εδώ- με τις δηλώσεις που έκαναν κάποιοι ευρωπαίοι πολιτικοί. Ανησυχώ με την απουσία της Ευρώπης από την ιστορική διαδικασία. Κάνετε τη δήλωσή σας κύριε Barroso - εξαιρετικά. Ο κ. van Rompuy κάνει τη δική του δήλωσή -αυτό είναι επίσης εξαιρετικό. " βαρόνη Ashton κάνει δήλωση - θαυμάσια. Στη συνέχεια η κ. Merkel, ο κ. Sarkozy και ο κ. Cameron προβαίνουν σε δήλωση σε κοινή ανακοίνωση -και αγνοώ τι κρύβεται πίσω από τη νέα αυτή συμμαχία- θαυμάσιο και αυτό. Ωστόσο, δεν υπάρχει κανείς εκεί -δεν υπάρχει κανείς επί τόπου που, σε άμεσο διάλογο με τους πολίτες που αγωνίζονται για τη δημοκρατία τους, να μιλάει για τον τρόπο με τον οποίο εμείς οι Ευρωπαίοι μπορούμε να βοηθήσουμε και να στηρίξουμε την εν λόγω διαδικασία.
<P>
Μπορείτε να γράψετε ό,τι θέλετε στο χαρτί, όμως το χαρτί δεν θα μας βοηθήσει. Δεν πρέπει να χάσουμε την ευκαιρία που παρουσιάζεται εδώ. Θα παραδεχτώ ότι, μόλις την περασμένη εβδομάδα, ο κ. Cohn-Bendit με ενημέρωσε για μια μεγάλη ευκαιρία που έχει προκύψει. Οφείλω να ομολογήσω ότι δεν την αναγνώρισα με την πρώτη ματιά, όμως οι άνθρωποι που διαδηλώνουν στους δρόμους, οι άνθρωποι που ηγούνται αυτής της επανάστασης, κάθε άλλο παρά ένα θρησκευτικό κράτος έχουν στο μυαλό τους. Θέλουν εκκοσμίκευση. Θέλουν αστική δημοκρατία. Αυτοί είναι οι εταίροι μας. Πρέπει να συνεργαστούμε με τους ανθρώπους αυτούς ώστε να γίνει αυτό μια μεγάλη ευκαιρία για την Ευρώπη.
<P>
(Χειροκροτήματα)
<P>
Από την άποψη αυτή, είναι επίσης απαραίτητο ο κ. Mubarak να παραιτηθεί. Αυτό θα ήταν ένα θετικό και ενθαρρυντικό μήνυμα. Τώρα που μιλούμε σχετικά με το θέμα των αξιών μας, της δημοκρατίας και της ελευθερίας της έκφρασης, χαίρομαι που η κ. Győri είναι παρούσα. Θα ήθελα να σας πω ένα πράγμα, κυρία Győri: Έχω τώρα διαβάσει την απάντηση της ουγγρικής κυβέρνησης στην επιστολή της Επιτροπής. Πρέπει να πω ότι η επιστολή της Επιτροπής ήταν εξαιρετική. Επρόκειτο για ένα ευγενικό ερώτημα που ζητούσε από την ουγγρική κυβέρνηση, αν είχε την καλοσύνη, να μας πει κατά πόσον θα μπορούσε ενδεχομένως να συμφωνήσει ότι η νομοθεσία που συνέταξε ίσως να μην ήταν εντελώς εντάξει -και μας συγχωρείτε που σας ερωτούμε! " ·απάντηση ήταν: πώς διανοείστε να μας ρωτάτε ένα τέτοιο πράγμα· όλα είναι μια χαρά εδώ. Αυτό δεν πρέπει να συμβαίνει στην Ευρώπη. Θα το επαναλάβω και πάλι: ο νόμος αυτός δεν είναι συμβατός με θεμελιώδεις ευρωπαϊκούς κανόνες.
<P>
(Χειροκροτήματα)
<P>
Δεν είναι συμβατός με την οδηγία για τις υπηρεσίες οπτικοακουστικών μέσων. Το δήλωσε πολύ κομψά και η ίδια η κ. Kroes. Εάν ο νόμος αυτός δεν τροποποιηθεί, θα αισθάνομαι ότι εξαπατήθηκα από τον προεδρεύοντα του Συμβουλίου. Ο πρόεδρος και ο πρωθυπουργός της Ουγγαρίας δήλωσαν σε αυτό το Σώμα: "Εάν η Επιτροπή διατυπώσει παρατηρήσεις, θα τροποποιήσουμε τον νόμο". " Επιτροπή διατύπωσε παρατηρήσεις και ως εκ τούτου αναμένω από την Ουγγαρία να τροποποιήσει τον εν λόγω νόμο. Πώς αλλιώς σκοπεύουμε να μιλήσουμε με αξιοπιστία περί δημοκρατίας στη Μεσόγειο όταν οι ίδιοι δεν την εφαρμόζουμε στην Ευρώπη;
<SPEAKER ID="045" NAME="Lena Ek">
εξ ονόματος της Ομάδας ALDE. - (EN) Κύριε Πρόεδρε, σε περιόδους κρίσης δύο στρατηγικές είναι απαραίτητες: να σταματήσουμε την επικείμενη απειλή και να επωφεληθούμε των ευκαιριών ώστε να προχωρήσουμε μπροστά.
<P>
Όσον αφορά την κλιματική και ενεργειακή κρίση, ποια είναι η απάντηση του Συμβουλίου; Ειλικρινά, θεωρώ ότι είναι και απογοητευτική και ενοχλητική.
<P>
Ο εκτός Ευρώπης κόσμος αντιμετωπίζει την ενεργειακή πρόκληση κατά μέτωπο. Οι "ΠΑ επενδύουν τεράστια χρηματικά ποσά στην πράσινη τεχνολογία. Στην ομιλία της περασμένης εβδομάδας σχετικά με την κατάσταση της Ένωσης, ο πρόεδρος Barack Obama έδωσε έμφαση στην ενεργειακή απόδοση και τις δυνατότητες που προσφέρει η πράσινη τεχνολογία.
<P>
(Ο Πρόεδρος παρεμβαίνει εν συντομία για ένα διαδικαστικό θέμα)
<P>
Ο πρόεδρος Obama συνέκρινε μάλιστα τις νέες αυτές τεχνολογίες με τον αγώνα για την κατάκτηση του διαστήματος και την αποκάλεσε "στιγμή του Sputnik" για τη γενιά μας.
<P>
Τώρα, στο Συμβούλιο, πού είναι το σχέδιο της Ευρώπης "για να στείλει έναν άνθρωπο στο φεγγάρι"; Ούτε καν τολμάτε να συζητήσετε έναν δεσμευτικό στόχο ενεργειακής απόδοσης. " ενεργειακή απόδοση είναι το αγαπημένο θέμα κάθε ομιλητή περί ενέργειας και κάθε πολιτικού, το Συμβούλιο όμως το αναβάλλει έως το 2012.
<P>
" Κίνα επενδύει μεγάλα ποσά στην έρευνα και τις νέες τεχνολογίες. Σήμερα η Κίνα διαθέτει πάνω από 400 φωτοβολταϊκές επιχειρήσεις. Πριν από δέκα χρόνια κατείχαν το μηδέν τοις εκατό της παγκόσμιας αγοράς. Σήμερα κατέχουν το 23%. Πριν από δέκα χρόνια κατείχαν το μηδέν τοις εκατό της αγοράς αιολικής ενέργειας. Σήμερα κατέχουν το 50%.
<P>
Τι κάνουμε εμείς στην Ευρώπη; Το πρόγραμμα πλαίσιο για τον ανταγωνισμό και την καινοτομία, το CIP, αγωνίζεται να κερδίσει υποστήριξη, η δε χρηματοδότηση για το SET, το στρατηγικό σχέδιο ενεργειακής τεχνολογίας, είναι κατώτερη της μισής. Σε αυτό το σημείο βρισκόμαστε σε σύγκριση με την Κίνα και τις "ΠΑ. Έχουμε μάλιστα και κράτη μέλη τα οποία σχεδιάζουν ήδη μείωση των εκπομπών κατά 30%, όπως η Γερμανία, όμως το Συμβούλιο δεν τολμά να κινηθεί· ούτε και η Επιτροπή, παρεμπιπτόντως. Σύμφωνα με πρόσφατη κοινή έκθεση της Barclays και της Accenture, η στροφή προς την οικονομία χαμηλών εκπομπών άνθρακα οδηγεί σε αξιοσημείωτη ανάπτυξη των βιώσιμων τεχνολογιών χαμηλών εκπομπών διοξειδίου του άνθρακα. Άρα οι τράπεζες κινούνται.
<P>
Πού είναι λοιπόν η ευρωπαϊκή ηγεσία; Το Συμβούλιο παζαρεύει τους ενεργειακούς στόχους. Ούτε βλέπει κανείς ότι τα κράτη μέλη εκπληρώνουν την τρίτη δέσμη μέτρων για την αγορά ενέργειας και ότι γίνεται έστω και συζήτηση σχετικά με τη χρηματοδότηση για την έρευνα και την καινοτομία στον μακροπρόθεσμο προϋπολογισμό. Σε αυτό το σημείο βρισκόμαστε στην Ευρώπη, και το Συμβούλιο δεν δείχνει καμία ηγετική παρουσία όσον αφορά την ενέργεια, το κλίμα, την ανταγωνιστικότητα και την απασχόληση. Έτσι έχουν τα πράγματα.
<SPEAKER ID="046" NAME="Krisztina Morvai" AFFILIATION="NI">
(ερώτηση "γαλάζια κάρτα" σύμφωνα με το άρθρο 149, παράγραφος 8, προς τον κ. Schulz) (HU) Διαπιστώσαμε ότι ο κ. Martin Schulz, επικεφαλής των Ευρωπαίων Σοσιαλιστών, ανησυχεί εξαιρετικά σχετικά με τη δημοκρατία και τα ανθρώπινα δικαιώματα στην Ουγγαρία. Πρέπει να σας ρωτήσω, κύριε Schulz, πού ήσασταν μεταξύ 2002 και 2010, όταν οι σοσιαλιστές σύντροφοί σας που ήταν στην εξουσία στην Ουγγαρία διέλυαν κάθε αντικυβερνητική διαδήλωση δια της βίας; Πού ήσασταν στις 23 Οκτωβρίου 2006, όταν δόθηκε η διαταγή δεκατέσσερις άνθρωποι να πυροβοληθούν στο μάτι με πλαστικές σφαίρες που ρίχνονταν στο ύψος του κεφαλιού; Πού ήσασταν το φθινόπωρο του 2006, όταν πολλές εκατοντάδες άτομα, όπως έχει ήδη δεχθεί τελεσίδικα το δικαστήριο (ο Πρόεδρος διακόπτει την ομιλήτρια) έχω ένα λεπτό, κύριε Πρόεδρε, έτσι δεν είναι, σύμφωνα με τον Κανονισμό; Πού ήσασταν τότε; Και θα ήθελα επίσης να ρωτήσω γιατί η κυβέρνηση του Fidesz δεν θέτει τώρα σε εσάς και τους συντρόφους σας το ίδιο ερώτημα; Τι εμποδίζει την κυβέρνηση του Fidesz να το πράξει;
<SPEAKER ID="047" NAME="Martin Schulz" AFFILIATION="S&amp;D">
(DE) Κύριε Πρόεδρε, κυρία Morvai, παρακολουθώ την εσωτερική πολιτική της Ουγγαρίας από πολύ κοντά. Ήμουν αρκετά συχνά στην Ουγγαρία μεταξύ 2002 και 2010. Είδα επίσης διαδηλώσεις από ένστολους του κόμματός σας του Jobbik στη Βουδαπέστη. Δεν θα σας αναφέρω τι μου θύμισαν οι διαδηλώσεις αυτές. Ως Γερμανός δεν θα αναφερθώ σε αυτό εδώ.
<P>
Μεταξύ 2002 και 2010 -προκειμένου να σας δώσω μια σαφή απάντηση- η Ουγγαρία ήταν, όπως είναι και τώρα, ένα δημοκρατικό κράτος που βασίζεται στο κράτος δικαίου με μια αριστερή κυβέρνηση που κυβερνούσε σύμφωνα με τους δημοκρατικές κανόνες. Μέχρι στιγμής, δεν έχω καμία αμφιβολία ότι η κατάσταση στην Ουγγαρία παραμένει η ίδια και σήμερα υπό την εξουσία μιας συντηρητικής κυβέρνησης. Υπάρχει ένα πράγμα για το οποίο είμαι σίγουρος, όμως, και αυτό είναι ότι το κόμμα σας είναι ένα ακροδεξιό και νεοφασιστικό κόμμα.
<P>
(Χειροκροτήματα)
<SPEAKER ID="048" NAME="Rebecca Harms" LANGUAGE="DE">
Κύριε Πρόεδρε, κυρίες και κύριοι, οι πλέον πρόσφατες αναφορές από τη Νότια Μεσόγειο και την Αίγυπτο αναφέρουν τη ρίψη πυροβολισμών στο Κάιρο. " κατάσταση οξύνεται. Ως αποτέλεσμα της εν λόγω είδησης, δεν μπορώ παρά να απευθύνω έκκληση προς τους ευρωπαίους αρχηγούς κρατών και κυβερνήσεων να μην περιμένουν μέχρι το γεύμα της Παρασκευής αυτής της εβδομάδας για να συμφωνήσουν σχετικά με το ποιο πρέπει να είναι το σωστό μήνυμα για την Αίγυπτο. Έπρεπε εδώ και καιρό να είχαμε καταστήσει σαφές στον κ. Mubarak ότι πρέπει να παραιτηθεί σύντομα, εφόσον αυτό είναι αναγκαίο προκειμένου να αποφευχθεί η περαιτέρω κλιμάκωση της αναταραχής στην Αίγυπτο και να διασφαλιστεί ότι οι εξελίξεις ακολουθούν παρόμοια πορεία με αυτήν που σημειώθηκε προηγουμένως στην Τυνησία. Θα ήταν πραγματικά ντροπή να περιμένουμε απλώς να δούμε τι θα συμβεί στην Αίγυπτο.
<P>
(Χειροκροτήματα)
<P>
Αυτή η σύνοδος κορυφής υποτίθεται ουσιαστικά ότι είναι μια σύνοδος κορυφής για την ενέργεια. Ωστόσο, όταν εξετάζω τις προετοιμασίες που γίνονται για αυτήν, δεν εκπλήσσομαι πραγματικά που άλλα θέματα καθορίζουν πλέον την ημερήσια διάταξη. Με βάση το σύνθημα "χρειαζόμαστε ασφάλεια του ενεργειακού εφοδιασμού", γίνονται πολλές επαφές -ιδιαίτερα από εσάς, κύριε Barroso- με χώρες όπως το Αζερμπαϊτζάν και το Τουρκμενιστάν. Ο κ. Oettinger μίλησε πρόσφατα στην Επιτροπή Βιομηχανίας, Έρευνας και Ενέργειας σχετικά με το πώς πρόκειται να αναπτύξουμε τις ενεργειακές μας σχέσεις με το Ιράκ, τη Γεωργία και το Τουρκμενιστάν.
<P>
Λαμβάνοντας υπόψη τα γεγονότα στη νότια Μεσόγειο, όπου διαπιστώνουμε επίσης τις συνέπειες των πολιτικών μας σχετικά με τα δικά μας συμφέροντα και την εξωτερική μας ενεργειακή πολιτική, θεωρώ ότι αυτό είναι μάλλον επικίνδυνο. Γνωρίζω ότι χρειαζόμαστε διαφοροποίηση εφόσον βρισκόμαστε επίσης αντιμέτωποι με μια προβληματική και πολύ δύσκολη κατάσταση στα ανατολικά με τη Ρωσία και τις χώρες διαμετακόμισης, Λευκορωσία και Ουκρανία. Ωστόσο, η διαφοροποίηση δεν πρέπει να συνεπάγεται ότι θα αναπτύξουμε τώρα σχέσεις με αυταρχικά καθεστώτα και χώρες που βρίσκονται υπό κρίση.
<P>
" λύση για έναν καλύτερο και ασφαλέστερο ενεργειακό εφοδιασμό είναι η ενεργειακή απόδοση και οι ανανεώσιμες πηγές ενέργειας, πρέπει δε να δηλώσω, κύριε Barroso, ότι έχετε ανεχθεί πολλά ως προς το θέμα αυτό. Ο κ. Oettinger έχει παραμελήσει τον τομέα τον οποίο είχε διαχειριστεί σωστά ο κ. Piebalgs, ή -και αυτή είναι η αρνητική πλευρά της θεώρησης του θέματος- επέλεξε για άλλη μια φορά να μην προωθήσει τις ανθεκτικές στον χρόνο τεχνολογίες όπως είναι οι ανανεώσιμες πηγές ενέργειας και η ενεργειακή απόδοση και επανήλθε στο παλιό ενεργειακό μείγμα. Ξαφνικά διαπιστώνουμε ότι τα τιμολόγια τροφοδότησης των πυρηνικών σταθμών, για πυρηνική ενέργεια, πρόκειται να συζητηθούν στη σύνοδο κορυφής -μη χειρότερα! Σε ποιο σημείο βρισκόμαστε λοιπόν όσον αφορά αυτήν τη συζήτηση για τον εκσυγχρονισμό και την καινοτομία; Έχω χάσει απλά την υπομονή μου με αυτό τώρα.
<P>
(Χειροκροτήματα)
<P>
Ίσως να ήμασταν πράγματι υπερβολικά υπομονετικοί όσον αφορά την οικονομική διακυβέρνηση. " Γερμανία φαίνεται πλέον να ακολουθεί την κατεύθυνση του Schauble. Ωστόσο, αυτό που τίθεται σήμερα στο τραπέζι των διαπραγματεύσεων εξακολουθεί να μην αντιπροσωπεύει τις τελευταίες εξελίξεις. Χρειαζόμαστε κάτι περισσότερο από μια μικρή τροποποίηση στο μέσο σταθερότητας. Υπάρχει επείγουσα ανάγκη να ληφθεί μια απόφαση για την τροποποίηση των πιστωτικών συνθηκών για την Ελλάδα και την Ιρλανδία, αλλιώς θα καταλήξουμε στο να καταστρέψουμε τις χώρες αυτές. Χρειαζόμαστε περισσότερα χρήματα για το μέσο διαχείρισης κρίσεων, αλλιώς θα πρέπει να ξεχάσουμε οποιαδήποτε ιδέα για την παροχή βοήθειας προς την Ισπανία και την Πορτογαλία στο εγγύς μέλλον.
<P>
Αυτό που χρειαζόμαστε επιτέλους -απλώς και μόνο για να καταλαβαίνουμε ο ένας τον άλλον με μεγάλη σαφήνεια στο σημείο αυτό- είναι μια πρόταση για τον τρόπο με τον οποίο σκοπεύουμε να αντιμετωπίσουμε την αναδιάρθρωση του χρέους. Δεν μπορούμε να το αποφύγουμε, όλοι το γνωρίζουν αυτό, και εμείς ως Κοινοβούλιο θέλουμε επίσης να το συζητήσουμε περαιτέρω εδώ.
<SPEAKER ID="049" NAME="Jan Zahradil">
εξ ονόματος της Ομάδας ECR. - (CS) Κύριε Πρόεδρε, η ενεργειακή ασφάλεια αποτελεί τομέα στον οποίο η ΕΕ θα πρέπει να συμμετάσχει και να ενεργεί με τον μεγαλύτερο δυνατό βαθμό ενότητας και συντονισμού, πράγμα το οποίο δεν ισχύει για πολλές άλλες ευρωπαϊκές πρωτοβουλίες, και ως εκ τούτου εμείς, ως Ευρωπαίοι Συντηρητικοί και Μεταρρυθμιστές, υποστηρίζουμε τη δημιουργία μιας κοινής αγοράς ενέργειας δεδομένου ότι αυτό θα ενισχύσει τη θέση των κρατών μελών έναντι των κυριότερων προμηθευτών, ενώ ταυτόχρονα θα περιορίσει τα περιθώρια ορισμένων προμηθευτών στρατηγικών πρώτων υλών να καταχρώνται της δεσπόζουσας θέσης τους προκειμένου να παίζουν παιχνίδια εξωτερικής πολιτικής. Την ίδια στιγμή, ωστόσο, πιστεύουμε ότι η διαδικασία ολοκλήρωσης της ενέργειας θα πρέπει να σέβεται τους ειδικούς εθνικούς παράγοντες, με άλλα λόγια τα εθνικά ενεργειακά μείγματα, συμπεριλαμβανομένης της χρήσης πυρηνικής ενέργειας.
<P>
Από οικονομικής πλευράς, θα ήθελα να δηλώσω ότι η Ομάδα μου αποτελείται κατά κύριο λόγο από κόμματα χωρών που δεν ανήκουν στην ευρωζώνη και δεν χρησιμοποιούν το ευρώ. Αυτό δεν σημαίνει, ωστόσο, ότι θέλουμε την ευρωζώνη αδύναμη, εύθραυστη και ασταθή, ή ότι θα θέλαμε το ευρώ να αποτύχει. Από την άλλη πλευρά, θα ήθελα να δηλώσω σαφώς ότι η ανάκαμψη της κοινοτικής οικονομίας και η χρηματοπιστωτική σταθερότητα δεν πρέπει να οδηγήσουν σε περαιτέρω υπερεθνικές τάσεις ή σε φορολογική ομοσπονδοποίηση, ούτε και πρέπει να αποτελέσουν πρόσχημα για την περαιτέρω μεταβίβαση αρμοδιοτήτων από το εθνικό στο ευρωπαϊκό επίπεδο. Είμαστε απολύτως αντίθετοι προς αυτό!
<P>
Θα ήθελα να κάνω μερικές παρατηρήσεις σχετικά με τα γεγονότα στη Βόρεια Αφρική -στην Τυνησία και την Αίγυπτο. Υπάρχουν σημαντικές ομοιότητες εδώ με τα γεγονότα στην Κεντρική και Ανατολική Ευρώπη το 1989. Επικροτούμε θερμά τις τάσεις εκδημοκρατισμού στις χώρες αυτές και θα πρέπει να τις υποστηρίξουμε. Θέλουμε η άμεση γειτονία της ΕΕ να είναι σταθερή και δημοκρατική. Ταυτόχρονα, όμως, πρέπει να προσέξουμε, από την άλλη πλευρά, οι δικαιολογημένες προσπάθειες και οι εκκλήσεις των ανθρώπων στις χώρες αυτές να μην αποτύχουν και να μην οδηγήσουν σε αντιδημοκρατικές, αυταρχικές ή θρησκευτικές δικτατορίες. " ΕΕ πρέπει να προχωρήσει κατά τρόπο ώστε να αποτρέψει ένα τέτοιο ενδεχόμενο.
<SPEAKER ID="050" NAME="Marisa Matias" LANGUAGE="PT">
Κύριε Πρόεδρε, όπως γνωρίζουμε, ο τομέας της ενέργειας είναι ζωτικής σημασίας για τη δημιουργία νέων θέσεων εργασίας, κατά συνέπεια η ευκαιρία θα έπρεπε να είναι στην ημερήσια διάταξη και να αποτελεί σύνθημα για το Συμβούλιο για το οποίο σήμερα προετοιμαζόμαστε· δυστυχώς, όμως, δεν είναι.
<P>
Έχουμε ανάγκη από συγκεκριμένες επενδύσεις για την αντιμετώπιση της ενεργειακής απόδοσης στις πόλεις μας, ιδιαίτερα στις χώρες οι οποίες υφίστανται τις πλέον σοβαρές κερδοσκοπικές επιθέσεις και, πάνω απ' όλα, στις χώρες με τα υψηλότερα ποσοστά ανεργίας. Ωστόσο, οι απαντήσεις που προσφέρουν οι κυβερνήσεις συνεχίζουν να ακολουθούν παλιές συνταγές και αυτές προσπαθούμε ακόμη να επιβάλουμε.
<P>
Αυτό που χρειαζόμαστε στο παρόν Συμβούλιο είναι μια ενεργειακή επανάσταση. Δεν χρειαζόμαστε απλώς περισσότερες συμπράξεις δημόσιου και ιδιωτικού τομέα: αυτό εξακολουθεί να αποτυγχάνει. Παραμένουμε πολύ συνδεδεμένοι με τις παλαιές πηγές ενέργειας -με τα ορυκτά καύσιμα και την πυρηνική ενέργεια- και στερούμαστε σε μεγάλο βαθμό φιλοδοξιών όσον αφορά τις νέες πηγές ενέργειας, οι οποίες είναι οι μόνες που μπορούν να διασφαλίσουν την ισότητα πρόσβασης και οι μόνες που μπορούν να εγγυηθούν ότι τα μεγάλης κλίμακας έργα θα είναι εξίσου σημαντικά με τα τοπικά. Μόνο με τον συνδυασμό όλων θα μπορούσαμε να εξασφαλίσουμε μια πραγματικά ολοκληρωμένη πολιτική, και γι' αυτό το παρόν Συμβούλιο θα συνεχίσει όπως και πριν αντί να έλθει σε ρήξη με το παρελθόν όπως θα έπρεπε.
<P>
Κύριε Πρόεδρε, θα ήθελα να ζητήσω την άδειά σας να απευθύνω έκκληση για μόνο ένα θέμα ακόμη: οι καταστάσεις έκτακτης ανάγκης απαιτούν εκκλήσεις έκτακτης ανάγκης, συνεπώς η έκκληση για την οποία ζητώ την άδειά σας είναι οι ηγέτες της Ευρώπης να έχουν, σε σχέση με ό,τι συμβαίνει στην Αίγυπτο, τουλάχιστον τόση αλληλεγγύη προς τον λαό που βρίσκεται στους δρόμους, όση είχαν με τα αυταρχικά καθεστώτα, η διακυβέρνηση των οποίων επικεντρωνόταν μόνο στην οικονομία και δεν σεβόταν τη δημοκρατία.
<SPEAKER ID="051" NAME="Νίκη Τζαβέλα">
εξ ονόματος της Ομάδας EFD. - (EN) Κύριε Πρόεδρε, θα ήθελα να ευχηθώ θερμά στον αγαπητό μας κύριο Barroso καλή τύχη. Καλή τύχη σε όλους μας με τους Αζέρους και τους Τουρκμένιους στην αγορά. Λένε ότι έχουν ήδη υποσχεθεί να προμηθεύουν πέντε ακόμη συμβαλλόμενα μέρη με φυσικό αέριο.
<P>
Και αυτό εγείρει πραγματικά το μεγάλο ερώτημα. Πριν από μερικά χρόνια είχαμε τη ρωσοουκρανική κρίση, και ακόμη την καταπολεμούμε. Τώρα έχουμε την κρίση της Βόρειας Αφρικής. " τιμή του πετρελαίου αυξάνεται ήδη.
<P>
Είναι συνεπώς καιρός να θέσουμε στην ημερήσια διάταξη της Παρασκευής το θέμα ότι η Ευρώπη πρέπει να εξετάσει τους δικούς της πόρους και τις δικές της πηγές. Είναι πλέον καιρός να θέσουμε την εκμετάλλευση, την εξαγωγή και τα λοιπά στην ημερήσια διάταξη. Νομίζω ότι θα μπορούσατε να ζητήσετε από τα κράτη μέλη να καταστρώσουν χάρτες για το τι συμβαίνει όσον αφορά την αξιοποίηση των ενεργειακών πόρων και πηγών σε κάθε κράτος μέλος, να αξιολογήσετε τα πιο ελπιδοφόρα έργα, να θεσπίσετε κίνητρα για τις ιδιωτικές εταιρείες ώστε να αναλάβουν την αξιοποίηση και να εξετάσετε τι μπορούμε να κάνουμε με τους δικούς μας πόρους.
<P>
Βρισκόμαστε αντιμέτωποι με το πλέον τρομακτικό σενάριο της απώλειας της διώρυγας του Σουέζ. Συνεπώς, ως προς την Αίγυπτο, για όλους μας: ομαλή μετάβαση. Διαφορετικά, θα αντιμετωπίσουμε τεράστια προβλήματα.
<SPEAKER ID="052" NAME="Francisco Sosa Wagner" AFFILIATION="NI">
(ES) Κύριε Πρόεδρε, χάρη σε πολλά χρόνια σκληρής δουλειάς, οι στόχοι της ενεργειακής πολιτικής στην Ευρώπη είναι πλέον απολύτως σαφείς σε εμάς: δημιουργία εγχώριας αγοράς, ασφάλεια εφοδιασμού, προώθηση των ανανεώσιμων πηγών ενέργειας και ενεργειακή απόδοση.
<P>
Λαμβανομένων υπόψη των στόχων αυτών τους οποίους οι ίδιοι προτείναμε, το έγγραφο επί του οποίου πρόκειται να εργαστεί το Ευρωπαϊκό Συμβούλιο στερείται σε μεγάλο βαθμό φιλοδοξιών και είναι μάλλον ήπιο. Εάν η παρότρυνση για την ευρωπαϊκή κοινή ενεργειακή πολιτική πρόκειται να προέλθει από τους αρχηγούς κρατών και κυβερνήσεων, τότε θα περιμένουμε πολύ, διότι η άποψη που φαίνεται να κυριαρχεί ανάμεσά τους είναι εθνική, κοντόφθαλμη και παρωχημένη.
<P>
Δεν είναι μικρό το θέμα που μας απασχολεί εδώ, εφόσον η ραχοκοκαλιά της Ευρώπης είναι η ενεργειακή πολιτική. Πρέπει να υπερασπιστούμε τις αρχές της με μια φωνή σε ολόκληρο τον κόσμο και, δυστυχώς, απέχουμε πολύ από αυτό.
<SPEAKER ID="053" NAME="Herbert Reul" AFFILIATION="PPE">
(DE) Κύριε Πρόεδρε, κύριε Πρόεδρε της Επιτροπής, κυρία Προεδρεύουσα του Συμβουλίου, κυρίες και κύριοι, η σύνοδος κορυφής του Ευρωπαϊκού Συμβουλίου πραγματοποιείται σε μια εποχή κατά την οποία υπάρχει πληθώρα άλλων επειγόντων θεμάτων εκτός από εκείνο που επρόκειτο να τεθεί σε συζήτηση.
<P>
Ο κ. Schulz ορθώς ανέφερε ότι όλοι αναμένουμε το Ευρωπαϊκό Συμβούλιο να προβεί σε δήλωση όσον αφορά την Αίγυπτο και το τι συμβαίνει εκεί και να ασχοληθεί με το εν λόγω θέμα. Αυτό είναι σωστό. Κύριε Schulz, θα μπορούσα να είχα συμφωνήσει μαζί σας απόλυτα σε αυτό εάν δεν είχατε διαπράξει το σφάλμα στο δεύτερο μέρος της ομιλίας σας να κάνετε για μια ακόμη φορά φτηνή κομματική επίδειξη διαφωνώντας με τους Ούγγρους. Δεν έχει καμία σχέση με το θέμα, μιλάμε σήμερα για το Συμβούλιο και για τα θέματα που περιλαμβάνονται στην ημερήσια διάταξη.
<P>
Κυρία Harms, θα ήθελα επίσης να καταστήσω σαφές ένα πράγμα σε σχέση με όσα είπατε. Όταν ορθά αναφέρετε ότι τα επείγοντα αυτά ζητήματα -οικονομικά ζητήματα, θέματα σχετικά με το ευρώ και την Αίγυπτο- πρέπει να αντιμετωπιστούν, δεν μπορείτε από την άλλη να κατηγορείτε τον Επίτροπο Oettinger ότι δεν ασχολείται πλέον επαρκώς με το θέμα της ενέργειας. Αυτό είναι παράλογο. Οφείλεται στο γεγονός ότι το Συμβούλιο πρέπει να ασχοληθεί και με άλλα θέματα.
<P>
Το αν συμφωνείτε με την ενεργειακή πολιτική ή όχι ή το αν άλλοι άνθρωποι έχουν διαφορετική γνώμη δεν την καθιστά καλή ή κακή. Δεν μπορεί να αξιολογείται σύμφωνα με ένα τέτοιο κριτήριο. Πιστεύω ότι η Επιτροπή προετοιμάζεται τους τελευταίους μήνες κατά τρόπο πολύ διεξοδικό και λογικό για τη σύνοδο κορυφής. Δεν ακολουθεί την αρχή τού να προβάλλει συνεχώς νέες απαιτήσεις. Αντ' αυτού, προετοιμάζεται σωστά και εμπεριστατωμένα και στη συνέχεια λαμβάνει μέτρα τα οποία πράγματι θα επιφέρουν αλλαγή.
<P>
Παρεμπιπτόντως, κύριε Schulz -ούτε καν ακούει, δεν έχει όμως σημασία, έτσι ακριβώς είναι το παιχνίδι της κοινοβουλευτικής συζήτησης όπου είναι φανερό ότι μαζί μιλάμε και χώρια καταλαβαινόμαστε.
<P>
(Διαμαρτυρίες)
<P>
Μιλήσατε για τη φτώχεια που μπορεί να προκύψει ως αποτέλεσμα των τιμών της ενέργειας. Έχετε απόλυτο δίκιο. Ωστόσο, κύριε Schulz, για να είμαστε δίκαιοι, θα πρέπει στη συνέχεια να θέσουμε το ερώτημα: γιατί οι τιμές της ενέργειας είναι τόσο υψηλές; Ποιος είναι ο λόγος για αυτό; Ποιον ρόλο διαδραματίζουμε εμείς σε αυτό όταν εγκρίνουμε πολιτικά μέτρα που ανεβάζουν διαρκώς τις τιμές στα ύψη; Είναι και αυτός ένας παράγοντας που συμβάλλει -δεν είναι ο μοναδικός- όμως θα πρέπει να περιληφθεί και αυτός σε μια ειλικρινή συζήτηση και είναι απαραίτητο να λάβουμε υπόψη τις νέες απαιτήσεις που εγκρίνονται συνεχώς εδώ από το πρωί έως το βράδυ.
<P>
Κατά την άποψή μου, αυτή η σύνοδος κορυφής προσφέρει μια τεράστια ευκαιρία για να προχωρήσουμε επιτέλους στο θέμα των υποδομών και να διασφαλίσουμε την ανάληψη επενδύσεων σε υποδομές και ενέργεια, διότι όλα τα άλλα θέματα εξαρτώνται από την επιτυχία μας ως προς αυτό. Τίθεται το ζήτημα των τιμών, της αξιοπιστίας, αλλά και της δυνατότητας ορθής ενσωμάτωσης των ανανεώσιμων πηγών ενέργειας στο δίκτυο, και γι' αυτό χρειαζόμαστε δυστυχώς σημαντικές επενδύσεις. Επιπλέον, το κράτος δεν θα είναι σε θέση να αναλάβει το κόστος αυτό μόνο του.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού).
<SPEAKER ID="055" NAME="Rebecca Harms" AFFILIATION="Verts/ALE">
(DE) Κύριε Πρόεδρε, όσον αφορά τις εμπεριστατωμένες προετοιμασίες για τη σύνοδο κορυφής για την ενέργεια και τους τομείς πολιτικής προτεραιότητας: κύριε Reul, ποια είναι τότε η γνώμη σας για το γεγονός ότι, σε μεγάλη συνέντευξη σήμερα στην εφημερίδα Frankfurter Allgemeine Zeitung στη Γερμανία, ο κ. Oettinger προειδοποίησε την Ευρωπαϊκή Ένωση να αποφύγει τον καθορισμό υπερβολικά φιλόδοξων στόχων για την ανανεώσιμη ενέργεια; Αυτό συμβαίνει λίγες μόνο εβδομάδες αφότου τέθηκε σε ισχύ η οδηγία περί ανανεώσιμων πηγών ενέργειας, για την οποία όλοι μας εδώ ήμασταν πολύ υπερήφανοι. Όσον αφορά τις εμπεριστατωμένες προετοιμασίες για το θέμα της ενεργειακής απόδοσης: ποια είναι η άποψή σας για το γεγονός ότι το σχέδιο δράσης για την ενεργειακή απόδοση εξακολουθεί να βρίσκεται σε ένα συρτάρι και κατά συνέπεια δεν υπάρχει ουσιαστικά καμιά απολύτως πιθανότητα να συζητηθεί κατά τη σύνοδο κορυφής;
<SPEAKER ID="056" NAME="Herbert Reul" AFFILIATION="PPE">
(DE) Κύριε Πρόεδρε, υπάρχουν πολιτικοί που απαιτούν συνεχώς κάτι νέο αλλά ποτέ δεν ολοκληρώνουν τίποτα. Υπάρχουν επίσης πολιτικοί που προετοιμάζονται σωστά και υλοποιούν πρωτοβουλίες. Αυτό ακριβώς είναι το θέμα. Δεν πιστεύω στο να προβάλλουμε συνεχώς νέες απαιτήσεις και, ως εκ τούτου, ο κ. Oettinger έχει απόλυτο δίκιο. Πρώτον, ας πράξουμε ό,τι έχουμε ήδη δεσμευτεί να πράξουμε.
<P>
Ο κ. Schulz ορθώς επεσήμανε ότι σε πολλά κράτη μέλη το θέμα της απόδοσης απέχει κατά πολύ του επιθυμητού και ότι πολλά κράτη μέλη δεν έχουν ακόμη επιτύχει τις ποσοστώσεις τους για την ανανεώσιμη ενέργεια. Είμαστε αρκετά καλοί, αλλά όχι όσο θα έπρεπε. Με άλλα λόγια, είμαστε ακόμη πολύ μακριά από εκεί που θέλουμε να φθάσουμε. Μερικές φορές είναι λογικότερο να επιτυγχάνεις πρώτα αυτό που έχεις θέσει ως στόχο να επιτύχεις προτού προχωρήσεις στο επόμενο βήμα. Υπάρχουν άνθρωποι που προσπαθούν να πάνε πάρα πολύ γρήγορα και στη συνέχεια σκοντάφτουν επάνω στα ίδια τους τα πόδια.
<SPEAKER ID="057" NAME="Marita Ulvskog" AFFILIATION="S&amp;D">
(SV) Κύριε Πρόεδρε, όπως ανέφερε νωρίτερα ο κ. Schulz, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο διεξήγαγε μια εναλλακτική σύνοδο κορυφής για την ενέργεια εχθές. Το πράξαμε αυτό σε μια εποχή κατά την οποία όλο και περισσότερες οικογένειες και πολίτες δεν είναι σε θέση από οικονομική άποψη να διατηρήσουν τα σπίτια τους ζεστά, ενώ την ίδια στιγμή η βιομηχανία, η οποία εξαρτάται από την ενέργεια και πρέπει να είναι ανταγωνιστική, μαστίζεται από δυσκολίες. Ένας άλλος λόγος για αυτό ήταν το γεγονός ότι οι πρωτοβουλίες σε ανώτατο πολιτικό επίπεδο στον τομέα αυτόν στην ΕΕ ήταν πολύ λίγες και αραιές και εξαιρετικά αδύναμες. Απαντώντας σε όσα ανέφερε ο κ. Reul -έχουν δρομολογηθεί κάποια πράγματα, στη συνέχεια όμως απλά παρέμειναν στα χαρτιά και δεν προχώρησαν πέρα από το συρτάρι του γραφείου.
<P>
Το μήνυμά μας από την εναλλακτική σύνοδο κορυφής για την ενέργεια προς την αυριανή σύνοδο κορυφής της ΕΕ είναι πολύ απλό και σαφές. Αναλάβετε δράση· κάντε κάτι -εδώ και τώρα. Διασφαλίστε ότι έχουμε δεσμευτικούς στόχους ενεργειακής απόδοσης που πράγματι τηρούνται. Για παράδειγμα, υπάρχουν περίπου 190 εκατομμύρια κτίρια στην ΕΕ που πρέπει να θερμανθούν. Οι επενδύσεις σε αυτά προκειμένου να αποφευχθεί η σημερινή διαρροή ενέργειας θα παρείχαν τόσο οικονομικά οφέλη όσο και νέες θέσεις εργασίας. Επενδύστε στις ανανεώσιμες πηγές ενέργειας, εκτός κι αν πιστεύετε ότι αυτές που έχουμε είναι αστείρευτες, επενδύστε και σε δίκτυα διανομής σύγχρονα και αποτελεσματικά για όλους τους τύπους ενέργειας. Δώστε στους καταναλωτές και τους πολίτες ισχυρά και σαφή δικαιώματα σε σχέση με τις εταιρείες ενέργειας. Διασφαλίστε ότι η αγορά ενέργειας είναι και διαφανής και μπορεί να ελεγχθεί. Ακριβώς όπως δεν θέλουμε μια χρηματοπιστωτική αγορά που δεν λειτουργεί σωστά και είναι κλειστή και εντελώς ανεξέλεγκτη, έτσι δεν θέλουμε και μια αγορά ηλεκτρικής ενέργειας που λειτουργεί όπως λειτουργούσε η χρηματοπιστωτική αγορά πριν από την κρίση.
<P>
Χρησιμοποιείστε ριζοσπαστικές πρωτοβουλίες για να αποδείξετε ότι η ζήτηση ενέργειας είναι ζήτημα κοινωνικής ευθύνης και πολιτικών αποφάσεων και όχι ιδιωτική υπόθεση που πρέπει να αντιμετωπίσουν μόνοι τους και μεμονωμένα οι πολίτες. Δείξτε, όπως ανέφερε ο κ. Schulz, ότι κατανοούμε πως η ενεργειακή πολιτική αποτελεί επίσης κοινωνική πολιτική, βιομηχανική πολιτική και πολιτική για το μέλλον.
<SPEAKER ID="058" NAME="Fiona Hall" AFFILIATION="ALDE">
(EN) Κύριε Πρόεδρε, η σύνοδος κορυφής της Παρασκευής υποτίθεται ότι εστιάζεται στρατηγικά στην ενέργεια και την καινοτομία. Ελπίζω ότι η προσοχή των αρχηγών των κυβερνήσεων δεν θα αποσπαστεί πολύ από την κατάσταση στην Αίγυπτο. Ελπίζω επίσης ότι η αναγκαία συζήτηση για την ενεργειακή υποδομή και τη διασυνοριακή συνεργασία -την πλευρά του ενεργειακού εφοδιασμού- δεν θα αποσπάσει την προσοχή από τη συζήτηση σχετικά με την πλευρά της ζήτησης της ενέργειας, η οποία είναι εξίσου σημαντική.
<P>
Ο στόχος ενεργειακής απόδοσης 20% για το 2020 ακολουθεί εξαιρετικά λανθασμένη οδό. Αυτό που πρέπει να ακούσουμε από τους ηγέτες μας την Παρασκευή είναι η τολμηρή δέσμευση ότι θα λάβουν άμεσα μέτρα ώστε να επανέλθουμε στη σωστή πορεία. Το να καταστεί ο στόχος του 20% δεσμευτικός χωρίς καθυστέρηση θα ήταν ο απλούστερος τρόπος για να συμβεί αυτό. Διαφορετικά, απλώς θα χάσουμε μεγάλη ποσότητα αυτού του ενεργειακού εφοδιασμού που τόσο ακριβά αποκτούμε. Αυτό δεν συνιστά καλή οικονομική πρακτική, ιδιαίτερα σε περίοδο κρίσης.
<SPEAKER ID="059" NAME="Claude Turmes" AFFILIATION="Verts/ALE">
(EN) Κύριε Πρόεδρε, νομίζω ότι η σημασία της ενέργειας προκύπτει καθαρά από το γεγονός ότι ο κ. Van Rompuy απουσιάζει, αφού δίνει συνέντευξη τύπου, ο δε κ. Barroso έχει αποχωρήσει. Αυτά για το πόσο σημαντικό θεωρούν ότι είναι το να μας ακούνε.
<P>
Εχθές, κατόπιν πρόσκλησης της Ομάδας S&D, ο Jeremy Rifkin βρέθηκε στις Βρυξέλλες και παρουσίασε με σαφήνεια ένα νέο οικονομικό όραμα. Πρώτον, τις ανανεώσιμες πηγές ενέργειας, τις οποίες διαθέτουμε με την οδηγία. Δεύτερον, κάθε κτίριο που καταναλώνει το 40% της ενέργειάς μας σήμερα, μπορεί να μεταμορφωθεί σε κτίριο χαμηλής κατανάλωσης ενέργειας με τη χρήση ανανεώσιμων πηγών ενέργειας, ακόμη και σε κτίριο "παθητικής ενέργειας". Τρίτον, νομίζω ότι έχουμε ευρεία συναίνεση εδώ ότι πρέπει να επιταχυνθούν τα δίκτυα ηλεκτρικής ενέργειας. Τέταρτον, πρέπει να χρησιμοποιήσουμε την επόμενη Ε&Α για την ανάπτυξη τεχνολογιών αποθήκευσης και, τέλος, εύκολα συνδεόμενων ηλεκτρικών υπομονάδων.
<P>
Με τα πέντε αυτά, και φυσικά με ό,τι ανέφερε η Fiona στο γενικότερο πλαίσιο της απόδοσης σε όλους τους τομείς, θα μπορούσαμε, καταρχάς, να καταστήσουμε την ευρωπαϊκή οικονομία μας πολύ λιγότερο εξαρτώμενη γεωπολιτικά. Δεύτερον, θα εξοικονομούσαμε 300 δισεκατομμύρια ευρώ σε μεταβιβάσεις εκτός της ευρωπαϊκής οικονομίας και θα τα χρησιμοποιούσαμε για να επενδύσουμε σε θέσεις εργασίας και άλλου είδους επενδύσεις εδώ. Τρίτον, ο αγώνας δρόμου για τις πράσινες τεχνολογίες έχει ξεκινήσει· αρκεί να διαβάσετε το νέο κινεζικό πενταετές σχέδιο.
<P>
Εάν δεν δημιουργήσουμε κατά τους επόμενους μήνες το πλαίσιο ώστε η Ευρώπη να είναι η ηγετική αγορά για όλες αυτές τις τεχνολογίες, θα χάσουμε έναν από τους λίγους τομείς στους οποίους εξακολουθούμε να ηγούμαστε της παγκόσμιας οικονομίας. Είναι πολύ κρίμα που η εν λόγω σύνοδος κορυφής δεν είναι καλά προετοιμασμένη -ο κ. Van Rompuy είναι εν μέρει υπεύθυνος για αυτό, όπως είναι και ο κ. Oettinger. Δεν έχει προετοιμάσει κάτι που να είναι καλά μελετημένο για την απόδοση και τις ανανεώσιμες πηγές ενέργειας και έχει περάσει τους τελευταίους τρεις μήνες με το να είναι ο Δούρειος Ίππος δύο ή τριών μεγάλων γερμανικών εταιρειών ενέργειας που ήθελαν να καταστρέψουν τον κλάδο των ανανεώσιμων πηγών ενέργειας.
<P>
Τέλος, κάτι που επιτύχαμε: Ο κ. Oettinger έχει 26 προς 1 πιθανότητες ήττας όσον αφορά την καταστροφή των εθνικών προγραμμάτων στήριξης. Μόνο οι Κάτω Χώρες τον υποστηρίζουν. Πρόκειται για σημαντική νίκη και οι ανανεώσιμες πηγές ενέργειας θα συνεχιστούν. Είναι η υπ' αριθμόν ένα πηγή ενέργειας του μέλλοντος.
<SPEAKER ID="060" NAME="Konrad Szymański" AFFILIATION="ECR">
(PL) Κύριε Πρόεδρε, είμαστε έτοιμοι να λάβουμε την απόφαση να διαθέσουμε 1 δισ. ευρώ για την επέκταση των ενεργειακών υποδομών στην Ευρωπαϊκή Ένωση. " διάθεση δημόσιου χρήματος σε θέματα ενέργειας έχει νόημα μόνο εάν μας βοηθά να ανταποκριθούμε στις απαιτήσεις ασφαλείας. " ενεργειακή ασφάλεια της Ευρωπαϊκής Ένωσης εξαρτάται από την ευρεία διαφοροποίηση, γεγονός το οποίο προϋποθέτει όχι μόνο νέες οδούς μεταφοράς αλλά και πρόσβαση σε νέες πηγές καυσίμων. Σε αντίθετη περίπτωση θα επαναλάβουμε τα λάθη που διαπράχθηκαν στο πλαίσιο του προγράμματος ΔΕΔ-Μ, το οποίο ισχυρίστηκε ότι έργα όπως ο αγωγός Nord Stream είναι ευρωπαϊκά. Δεν χρειαζόμαστε πλέον νέους τρόπους προκειμένου να φέρουμε περισσότερο από το ίδιο ρωσικό καύσιμο στην ευρωπαϊκή αγορά. Εάν επαναλάβουμε τα ίδια παλιά λάθη, το μόνο που θα αγοράσει το 1 δισεκατομμύριο ευρώ θα είναι μια εικονική αγορά και ένας εικονικός ανταγωνισμός.
<SPEAKER ID="061" NAME="Vladimír Remek" AFFILIATION="GUE/NGL">
- (CS) Κύριε Πρόεδρε, αναμένω από τη σύνοδο κορυφής για την ενέργεια να προσφέρει, πάνω απ' όλα, μια περιεκτική αλλά και κατανοητή και υπεύθυνη προσέγγιση των συμφερόντων των πολιτών μας. Σύμφωνα με τις τελευταίες έρευνες της Eurostat, η σταθερότητα των τιμών ενέργειας αποτελεί μία από τις κύριες προτεραιότητες για ένα μεγάλο ποσοστό των κατοίκων της ΕΕ. Δεν είναι τυχαίο το γεγονός ότι η Τσεχική Δημοκρατία ηγείται του τομέα ως προς το στατιστικό αυτό στοιχείο. Ένα ανεύθυνο πολιτικό και οικονομικό λόμπυ στην Τσεχική Δημοκρατία έχει προωθήσει ανεπαρκή οικονομική στήριξη για τις μονάδες παραγωγής ηλιακής ενέργειας. " ξέφρενη βιασύνη των κερδοσκόπων, μεταξύ αυτών και ξένων, και η επιδίωξή τους για δυσθεώρητα κέρδη, στρέφει το κοινό εναντίον των ανανεώσιμων πηγών ενέργειας αυτών καθ' εαυτών, δεδομένου ότι οι πολίτες βρίσκονται αντιμέτωποι με μια αδικαιολόγητα μεγάλη αύξηση του κόστους της ενέργειας. Σίγουρα δεν είναι εύκολο να διασφαλιστεί επαρκής ποσότητα ενέργειας σε αποδεκτές τιμές, μπορούμε όμως τουλάχιστον να πλησιάσουμε περισσότερο σε αυτό. Κατά τη γνώμη μου, η απάντηση είναι, μεταξύ άλλων, να πιέσουμε για ένα ισορροπημένο ενεργειακό μείγμα, από ανανεώσιμες πηγές ενέργειας έως και πυρηνική ενέργεια, και να απορρίψουμε τις ακραίες απόψεις και από τις δύο πλευρές. Μόνον έτσι θα κερδίσουμε την εμπιστοσύνη των πολιτών της ΕΕ, τους οποίους εκπροσωπούμε εδώ σε τελική ανάλυση.
<SPEAKER ID="062" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, το Συμβούλιο πρέπει να εξετάσει το γεγονός ότι το σύστημα παραγωγής της Ευρώπης δεν διαθέτει καμία άμυνα εναντίον της αστάθειας των τιμών πετρελαίου στις διεθνείς αγορές, διότι οι αγορές συμβολαίων μελλοντικής εκπλήρωσης κρατούνται όμηροι της εξεζητημένης διεθνούς οικονομικής κερδοσκοπίας, γεγονός που σημαίνει ότι οι τιμές έχουν πλέον πολύ μικρή σχέση με τις θεμελιώδεις αρχές της προσφοράς και της ζήτησης. Το Συμβούλιο πρέπει να θέσει ως στόχο να παράσχει στην Ευρωπαϊκή Ένωση ένα πρακτικό μέσο με το οποίο θα δημιουργηθεί μια ρυθμιζόμενη αγορά, ανοικτή σε επιλεγμένους εμπόρους και διοικούμενη από έναν τελείως αξιόπιστο ευρωπαίο εταίρο.
<P>
Αυτό είναι το νόημα μιας πρότασης της ιταλικής κυβέρνησης για τη δημιουργία ευρωπαϊκού χρηματιστηρίου πετρελαίου με στόχο τη σύσταση μιας σταθερής αγοράς πετρελαίου, η οποία θα αποφέρει τεράστια οφέλη στις επιχειρήσεις και τους καταναλωτές. Ο ενθουσιασμός των κερδοσκόπων για τα βασικά προϊόντα επηρεάζει τις τιμές του πετρελαίου, οι οποίες δεν βασίζονται πλέον στην αγορά για άμεση παράδοση, δεδομένου ότι το σωρευτικό αποτέλεσμα των προκαταβολών και των κερδοσκοπικών ελιγμών καταλήγει στο να καθορίζει την προσφορά και τη ζήτηση στην πραγματική αγορά. Ένα ευρωπαϊκό χρηματιστήριο θα μετέτρεπε τη σημερινή "μη αγορά" των βαρελιών στο χαρτί σε μια αποτελεσματική, ρυθμιζόμενη και ελεγχόμενη πραγματική αγορά που βασίζεται σε πραγματικά βαρέλια πετρελαίου. Οφείλουμε να το συζητήσουμε αυτό και με το Συμβούλιο.
<SPEAKER ID="063" NAME="Csanad Szegedi" AFFILIATION="NI">
(HU) Κύριε Πρόεδρε, κυρίες και κύριοι, είμαι ευτυχής που το Ευρωπαϊκό Συμβούλιο συζητά τα θέματα της ενεργειακής ασφάλειας και της καινοτομίας ταυτόχρονα. Αναμφίβολα, η ενεργειακή ασφάλεια δεν μπορεί να συζητηθεί χωρίς να περιλαμβάνεται η καινοτομία. Φυσικά, πιστεύουμε ότι η κατασκευή ενός αγωγού Βορρά-Νότου επιπλέον του αγωγού Ανατολής-Δύσης είναι σημαντική, αυτό όμως δεν θα προσεγγίσει καν την επίλυση των προβλημάτων που προκύπτουν από το ζήτημα του ενεργειακού εφοδιασμού. Επιπλέον, η εξάρτηση δεν πρόκειται να μειωθεί σημαντικά· μόνο η κατεύθυνση της εξάρτησης θα αλλάξει. " εξάρτηση μπορεί να ελαχιστοποιηθεί μακροπρόθεσμα μόνο εάν μεταθέσουμε από τώρα και στο εξής την έμφαση από τα ορυκτά καύσιμα στις ανανεώσιμες πηγές ενέργειας.
<P>
Στο πνεύμα ακριβώς των παραπάνω παρατηρώ απουσία έμφασης στο θέμα των ανανεώσιμων πηγών ενέργειας μεταξύ των προτεραιοτήτων για την καινοτομία. Από την άποψη αυτή, υπάρχουν ιδίως δύο θέματα που πρέπει να αναφερθούν: αφενός ότι οι ανανεώσιμες πηγές ενέργειας πρέπει να είναι οικονομικά προσιτές, γεγονός που σημαίνει ότι ο πληθυσμός δεν πρέπει να επιβαρυνθεί επιπρόσθετα για τη χρήση ανανεώσιμων πηγών ενέργειας. Αφετέρου, η εξάρτηση από χώρες εκτός Ευρωπαϊκής Ένωσης δεν πρέπει να επιτραπεί να μετατραπεί σε εξάρτηση εντός της ΕΕ, δηλαδή τα λιγότερο ανεπτυγμένα νέα κράτη μέλη, μεταξύ άλλων η Ουγγαρία, η Πολωνία και η Τσεχική Δημοκρατία, πρέπει να μπορούν να φθάσουν από την άποψη των ανανεώσιμων πηγών ενέργειας εκείνα τα παλιά κράτη μέλη που αποτελούν επί του παρόντος μεγάλες δυνάμεις στον τομέα των ανανεώσιμων πηγών ενέργειας, όπως το Βέλγιο, οι Κάτω Χώρες ή και η Αυστρία.
<P>
Μόνο μέσω της στενής ενσωμάτωσης της ενεργειακής ασφάλειας και της καινοτομίας μπορούμε να αποφύγουμε την επερχόμενη ενεργειακή κρίση που θα πλήξει και την Ευρώπη.
<SPEAKER ID="064" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Επίτροπε, κυρία Προεδρεύουσα του Συμβουλίου, δεν θα υπάρξει κοινωνική πρόοδος χωρίς ανάπτυξη, δεν θα υπάρξει ανάπτυξη χωρίς ενέργεια.
<P>
" ενέργεια βρίσκεται στο επίκεντρο του ευρωπαϊκού κοινωνικού συμφώνου για την ευημερία. Το πενήντα τοις εκατό του ενεργειακού μας εφοδιασμού προέρχεται από χώρες εκτός της Ένωσης. Είναι επείγουσα η ανάγκη να διαφοροποιηθεί ο εφοδιασμός, καθώς και να καταστεί ασφαλέστερος και με λιγότερη χρήση άνθρακα. Αυτή είναι η ενέργειά μας, και αυτή είναι η ασφάλεια που οφείλουμε στους πολίτες μας.
<P>
Αυτό με κάνει, κυρία Προεδρεύουσα του Συμβουλίου, να ζητήσω και από εσάς να στηρίξετε τις δεσμεύσεις που έχουμε αναλάβει σε διεθνές επίπεδο για το πρόγραμμα ITER, ή πρόγραμμα σύντηξης. " τεχνολογία αυτή είναι ασφαλής, είναι βιώσιμη, είναι δωρεάν και απεριόριστη. Καλό θα ήταν το Ευρωπαϊκό Συμβούλιο, ως η ανώτατη πολιτική αρχή, να υποστηρίξει το πρόγραμμα αυτό στις σχέσεις του με τη διεθνή κοινότητα.
<P>
Αυτό με οδηγεί στο θέμα της έρευνας και της καινοτομίας. Από τη δεκαετία του 1980, τα προγράμματα πλαίσια για την έρευνα και τεχνολογική ανάπτυξη συνιστούσαν τα μέσα παρέμβασης της Ευρώπης. 53 δισεκατομμύρια ευρώ έχουν διατεθεί για την περίοδο 2007-2013. Σε ποιο στάδιο έχουμε φτάσει; Περιμένουμε εδώ και τέσσερις μήνες, κύριε Επίτροπε, την ανακοίνωσή σας σχετικά με την αναθεώρηση του έβδομου προγράμματος πλαισίου για την έρευνα. Ο κ. Barroso δήλωσε: "Λιγότερη γραφειοκρατία". Έχει απόλυτο δίκιο. Έχουμε παγιδευτεί μέσα σε έναν διοικητικό στραγγαλισμό και όσοι ασχολούνται με την έρευνα στρέφουν την πλάτη τους στα ευρωπαϊκά προγράμματα.
<P>
Θα ήθελα να επιστήσω την προσοχή σας στην επείγουσα ανάγκη όχι μόνο να απλουστευθούν οι μελλοντικές διαδικασίες, αλλά και να επιλυθούν προηγούμενες συγκρούσεις, διότι αντιμετωπίζουμε πρόβλημα εμπιστοσύνης με τα ερευνητικά ινστιτούτα. Στο πλαίσιο αυτό θα ήθελα να ευχαριστήσω την Επίτροπο Geoghegan-Quinn για την εξαιρετική της εργασία.
<P>
Οι σχέσεις με τη βιομηχανική πολιτική είναι απογοητευτικές και πρέπει να αξιολογηθούν. Οι κοινές τεχνολογικές πρωτοβουλίες, μετά από μια αμφίβολη αρχή, φέρνουν μια πραγματική θετική αλλαγή από την άποψη της αναγνώρισης των βιομηχανικών αναγκών.
<P>
Τελικά, πώς πρόκειται να δομήσουμε τον ευρωπαϊκό μας χώρο; Το Ευρωπαϊκό Συμβούλιο Έρευνας πρέπει να καταστεί πραγματικός φορέας ώστε η έρευνά μας να γίνει πραγματικά ευρωπαϊκή. Αυτή είναι η Ευρώπη των αποτελεσμάτων που αναμένουν οι ευρωπαίοι συμπολίτες μας.
<SPEAKER ID="065" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, εχθές η Ομάδα μας πραγματοποίησε μια εναλλακτική σύνοδο κορυφής για την ενέργεια, κατά την οποία ζητήσαμε δεσμευτικά επίπεδα ενεργειακής απόδοσης 20% και ανανεώσιμης ενέργειας 30% έως το 2020.
<P>
Αντί να επικεντρωθώ στα αιτήματά μας αναλυτικά, κάτι που έκαναν ορισμένοι συνάδελφοί μου, θα ήθελα να τονίσω ένα σημείο χωρίς το οποίο οι παραπάνω στόχοι δεν είναι δυνατοί: την υποδομή. Το ερώτημα είναι: θέλουμε πραγματικά μια ευρωπαϊκή αγορά όπου το ένα τρίτο της ενέργειας που παρέχεται θα είναι ανανεώσιμη; Αν η απάντηση είναι ναι, δεν θα έπρεπε να μιλάμε για δεσμευτικά επίπεδα υποδομής 10% έως το 2010;
<P>
" υλοποίηση των στόχων ανανεώσιμης ενέργειας απαιτεί δίκτυο με μεγαλύτερο βαθμό δικτύωσης, ευφυΐας και, πάνω απ' όλα, διασύνδεσης, με σκοπό την ορθή διαχείριση της μεταβλητότητάς του. Ωστόσο, απέχουμε πολύ από την επίτευξη του στόχου του 10% που ορίστηκε στο Ευρωπαϊκό Συμβούλιο της Βαρκελώνης σχεδόν μια δεκαετία πριν. Εννέα κράτη δεν έχουν ακόμη επιτύχει τον στόχο αυτόν σήμερα· είμαι βέβαιη ότι θα συμφωνήσετε μαζί μου ότι, εάν θέλουμε να επιτύχουμε, ο στόχος αυτός θα πρέπει να τηρείται στον ίδιο βαθμό όπως και οι προηγούμενοι.
<P>
Ως εκ τούτου, θα ήθελα να μεταφέρω προς την ασκούσα την Προεδρία του Συμβουλίου την επιθυμία της Ομάδας μας για πολύ πιο φιλόδοξα συμπεράσματα από την επόμενη σύνοδο κορυφής, συμπεράσματα που θα μιλούν για επίπεδα ανανεώσιμης ενέργειας 30%, απόδοση 20% και διασυνδέσεις 10%, το σύνολο δε των στόχων να είναι δεσμευτικό.
<P>
Θα ήθελα επίσης να θίξω απλώς το θέμα της καινοτομίας: ένας ακόμη τομέας στον οποίο θα θέλαμε να υπάρξει περισσότερη φιλοδοξία στα συμπεράσματα του Συμβουλίου είναι η καινοτομία στις δημόσιες συμβάσεις. Στην Ομάδα μου αντιλαμβανόμαστε την ανάθεση συμβάσεων για καινοτόμα προϊόντα, διεργασίες και υπηρεσίες ως ένα από τα βασικά στοιχεία για την τόνωση της καινοτομίας στην αγορά.
<P>
Ενδιαφερόμαστε ιδιαίτερα για την προώθηση και την ανάλυση της σχέσης της με τις ευρωπαϊκές ενώσεις για την καινοτομία εντός του κοινοτικού πλαισίου για την καινοτομία. Αυτό είναι άλλο ένα σημείο που το Συμβούλιο δεν πρέπει να αγνοήσει.
<SPEAKER ID="066" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, η επένδυση σε υποδομές ενέργειας αποτελεί για εμένα το σημείο εκκίνησης για την εκπλήρωση των στόχων της πολιτικής μας, διασφαλίζοντας ότι οι πολίτες και οι επιχειρήσεις μας έχουν πρόσβαση σε ασφαλή και οικονομικά προσιτή ενέργεια εντός μιας εύρυθμης εσωτερικής αγοράς και επιτυγχάνοντας τη φιλόδοξη δέσμη μέτρων για τις ενεργειακές υποδομές της Επιτροπής, την οποία θεωρώ θετικό βήμα.
<P>
Ωστόσο, θα πρέπει να είμαστε εξίσου ρεαλιστές όσο και φιλόδοξοι. Αντί να σπαταλούμε ανεξέλεγκτα σε μεγάλα σχέδια, θα έπρεπε να επικεντρωθούμε στον εντοπισμό και τη χρηματοδότηση μικρότερων, οικονομικά αποδοτικών και ρεαλιστικών σχεδίων που μπορούν να έχουν σημαντικά αποτελέσματα, όπως η βελτίωση των διασυνδέσεων. Πιστεύω ότι πρέπει να εξετάσουμε το ενδεχόμενο έκδοσης ενωσιακών ομολόγων εκτέλεσης έργων ως λύση για την ενθάρρυνση της αναγκαίας επένδυσης σε υποδομές.
<P>
Όμως, σε γενικές γραμμές, η κρίση αυτή μας αναγκάζει να υιοθετήσουμε μια λογική, ανοικτή και ολοκληρωμένη προσέγγιση για την ενεργειακή μας πολιτική: πρώτον, λαμβάνοντας υπόψη όλες τις συνιστώσες του ενεργειακού μείγματος χωρίς να τις θεωρούμε -ή τουλάχιστον να θεωρούμε ορισμένες από αυτές- ηθικά απαράδεκτες και, δεύτερον, με έναν ολοκληρωμένο οδικό χάρτη, ο οποίος θα συμβιβάζει τους ενίοτε αντιφατικούς μας στόχους για το κλίμα, την ασφάλεια εφοδιασμού και την ανταγωνιστικότητα.
<SPEAKER ID="067" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, γνωρίζουμε ήδη ότι η εμβάθυνση της ενιαίας αγοράς θα σημάνει μεγαλύτερη ελευθέρωση και, ως εκ τούτου, αύξηση της μονοπωλιακής συγκέντρωσης προς όφελος των μεγαλύτερων οικονομικών ομίλων στις περισσότερο αναπτυγμένες χώρες της Ευρωπαϊκής Ένωσης.
<P>
Θα θέλαμε να καταστήσουμε σαφή την αντίθεσή μας προς την πορεία αυτή σε τομείς όπως εκείνοι που σχετίζονται με την ενέργεια, οι οποίοι είναι στρατηγικής σημασίας για την οικονομική και κοινωνική ανάπτυξη, ιδιαίτερα των χωρών της περιφέρειας. Ωστόσο, το σοβαρότερο ζήτημα είναι ότι όλα όσα αναφέρθηκαν εδώ από το Συμβούλιο και την Επιτροπή -αν μη τι άλλο σχετικά με την ενίσχυση της λεγόμενης "οικονομικής διακυβέρνησης" αγνοούν την πραγματικότητα των κοινωνικών προβλημάτων, της επιδείνωσης των ανισοτήτων, της ανεργίας, του κοινωνικού αποκλεισμού, καθώς και της ενεργειακής πενίας. " τελευταία αυξάνεται εκθετικά σε ορισμένες χώρες λόγω της αύξησης των τιμών της ηλεκτρικής ενέργειας και των καυσίμων.
<P>
" οικονομική πολιτική και η ενεργειακή πολιτική θα πρέπει να έχουν έναν κεντρικό στόχο: την κοινωνική πρόοδο και τη βελτίωση των συνθηκών διαβίωσης των λαών μας· ωστόσο, αυτό που συμβαίνει είναι το αντίθετο. Αυτός, συνεπώς, είναι ο λόγος για την αγανάκτηση που μπορούμε να διαπιστώσουμε ότι αυξάνεται στους δρόμους σε πολλές από τις χώρες μας, και τώρα πλέον και στην Τυνησία και την Αίγυπτο. Εκφράζουμε την αλληλεγγύη μας προς τους λαούς των χωρών αυτών και θέλουμε τα δικαιώματά τους να γίνουν σεβαστά, ειδικά από το Συμβούλιο, το οποίο θα πρέπει να λάβει σαφή θέση για όλα αυτά.
<SPEAKER ID="068" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, ο βαθμός στον οποίο η ΕΕ χρειάζεται "ενεργοποίηση της ενέργειας" σήμερα είναι προφανής εάν εξετάσουμε το ζήτημα της ενεργειακής ασφάλειας, τη γεωπολιτική κατάσταση γύρω μας και την ίδια την ενεργειακή πολιτική.
<P>
" Ένωση πρέπει -σε αντίθεση με ό,τι έγινε σχετικά με την Αίγυπτο και την Τυνησία- να συμβαδίζει με τα γεγονότα. Για να επαναλάβω τα λόγια του συναδέλφου μου κυρίου Gahler, ωστόσο, οι "ΠΑ είναι ένα βήμα πίσω από τα γεγονότα, τα κράτη μέλη είναι ένα βήμα πίσω από τις "ΠΑ, και οι Βρυξέλλες είναι ένα βήμα πίσω από τα κράτη μέλη.
<P>
Πριν από τέσσερα χρόνια είχαμε μια σοβαρή ενεργειακή κρίση, το δε 2007 εγκρίναμε στο Σώμα αυτό έκθεση για την ενεργειακή ασφάλεια. Τέσσερα χρόνια αργότερα, είμαστε σε πολύ αρχικά στάδια μιας κοινής ενεργειακής πολιτικής και ενεργειακής ασφάλειας. Είναι πολύ σημαντικό το παρόν Συμβούλιο, η επικείμενη σύνοδος κορυφής, να μετατρέψει την αλλαγή από λόγια σε πράξεις.
<P>
Χρειαζόμαστε υλική ασφάλεια και όχι μόνο σχέδια και έγγραφα και λόγια και χαρτιά. Έχει έρθει η ώρα να αφυπνισθούμε. Τι γίνεται αν συμβεί κάτι κακό από γεωπολιτικής άποψης στη βόρεια Αφρική και τη Μέση Ανατολή; Μια μεγάλη, σημαντική αλλαγή λαμβάνει χώρα μπροστά στα μάτια μας. Το πετρέλαιο κοστίζει τώρα πάλι 100 δολάρια. Εάν, στη χειρότερη περίπτωση, αποκλειστεί η Διώρυγα του Σουέζ, πόσο προετοιμασμένοι είμαστε ως Ένωση ώστε να διασφαλίσουμε την ασφάλεια του εφοδιασμού; Πού βρισκόμαστε; Μετά από τέσσερα χαμένα χρόνια, δεν είμαστε έτοιμοι για την επόμενη ενεργειακή κρίση, εάν συμβεί.
<P>
Για τον λόγο αυτόν η βασική προσδοκία είναι το Ευρωπαϊκό Συμβούλιο να προσφέρει μια πραγματική αλλαγή όσον αφορά μια αληθινή εσωτερική αγορά ενέργειας και μια ουσιαστική ασφάλεια εφοδιασμού, από υλικής και ουσιαστικής άποψης.
<SPEAKER ID="069" NAME="Jo Leinen" AFFILIATION="S&amp;D">
(DE) Κύριε Πρόεδρε, η πρώτη σύνοδος κορυφής για την ενέργεια στην ιστορία της Ευρωπαϊκής Ένωσης θα λάβει χώρα την Παρασκευή επειδή, με την έναρξη ισχύος της συνθήκης της Λισαβόνας, η Ένωση έχει για πρώτη φορά άμεσες ευθύνες στον τομέα αυτόν. Συμφωνώ με τον κ. Barroso ότι η ενεργειακή πολιτική ενδέχεται να είναι το επόμενο μεγάλο σχέδιο ολοκλήρωσης της Ευρωπαϊκής Ένωσης. Αυτό έχει πάρα πολλές πτυχές, και ο Πρόεδρος Buzek πάντοτε έλεγε ότι χρειαζόμαστε μια ενεργειακή κοινότητα στην ΕΕ.
<P>
Όσον αφορά την παρούσα σύνοδο κορυφής, υπήρχαν πολλές ελπίδες και προσδοκίες ότι θα δινόταν απάντηση σε στρατηγικά ζητήματα της Ευρωπαϊκής Ένωσης σε σχέση με τον ενεργειακό εφοδιασμό. Ποια είναι τα στρατηγικά ζητήματα; Ναι, κύριε Saryusz-Wolski, περιλαμβάνουν την εξάρτηση της ΕΕ από τις εισαγωγές ενέργειας. Περιλαμβάνουν την τεράστια ποσότητα ενέργειας που εξακολουθεί να δαπανάται, υπάρχουν και οι αρνητικές συνέπειες του υφιστάμενου ενεργειακού συστήματος στα οικοσυστήματα και ιδιαίτερα στην ατμόσφαιρα της Γης. Εξετάζοντας τα συμπεράσματα του Συμβουλίου, οφείλω να δηλώσω ότι η παρούσα σύνοδος κορυφής για την ενέργεια θα είναι μια τεράστια απογοήτευση, διότι δεν θα δώσει απάντηση σε κανένα από τα σημαντικά αυτά ζητήματα. Έχει γίνει πράγματι πλημμελής προετοιμασία όσον αφορά το κοινό όραμα που χρειαζόμαστε, καθώς και πλημμελής προετοιμασία όσον αφορά τη συνοχή των πόρων και των μέσων που χρησιμοποιούμε.
<P>
Θα ήθελα να αναφέρω για άλλη μια φορά ότι εχθές, κατά την εναλλακτική σύνοδο κορυφής για την ενέργεια της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, προτάθηκε μια ιδέα με βάση πέντε πυλώνες για τον τρόπο με τον οποίο μπορούμε να απαντήσουμε σε αυτά τα στρατηγικά ζητήματα, τον τρόπο με τον οποίο μπορούμε να μειώσουμε τις εισαγωγές και τη σπατάλη ενέργειας και, φυσικά, τον τρόπο με τον οποίο μπορούμε να εξαλείψουμε τις αρνητικές επιπτώσεις για το περιβάλλον. Τα προτεινόμενα μέσα για να επιτευχθεί αυτό ήταν: μέσω της ανάπτυξης ανανεώσιμων πηγών ενέργειας, μέσω της ενεργειακής απόδοσης και μέσω της χρήσης της πληροφορικής για τη διασύνδεση των εν λόγω διαφορετικών πηγών ενέργειας. Πρόκειται για σύνοδο κορυφής για την καινοτομία. Δεν έχω ξανακούσει στο παρελθόν να χρησιμοποιείται η πληροφορική ως στρατηγικός παράγοντας. Επομένως, πιστεύω ότι χρειαζόμαστε μια τεχνολογική επανάσταση, αυτή δε η σύνοδος κορυφής θα πρέπει να μας οδηγήσει στον σωστό δρόμο. Ωστόσο, έχω την εντύπωση ότι κινείται προς τη λάθος κατεύθυνση.
<SPEAKER ID="071" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, η προσεχής σύνοδος του Ευρωπαϊκού Συμβουλίου πραγματοποιείται σε συνθήκες εξέλιξης της καπιταλιστικής κρίσης και όξυνσης του μονοπωλιακού ανταγωνισμού, τόσο στο εσωτερικό της Ευρωπαϊκής Ένωσης, όσο και μεταξύ της Ευρωπαϊκής Ένωσης και άλλων ιμπεριαλιστικών κέντρων, για την ενέργεια και την καινοτομία. Πρόκειται για δύο κομβικούς τομείς για το κεφάλαιο. Μεγάλες περιοχές όπως η Μέση Ανατολή, η Ασία, η Αφρική αποτελούν πεδίο σκληρών ιμπεριαλιστικών ανταγωνισμών και επεμβάσεων για τον έλεγχο των πλουτοπαραγωγικών πηγών και των δρόμων μεταφοράς ενέργειας που προκαλούν τεράστια φτώχεια, σκληρή εκμετάλλευση και καταπίεση, σε συνεργασία με τις εγχώριες αστικές τάξεις σε βάρος των λαών. Αυτή η αντιδραστική πολιτική γεννάει τις λαϊκές εξεγέρσεις, όπως χαρακτηριστικά εκδηλώνονται αυτές τις ημέρες από το λαό της Αιγύπτου καθώς και άλλων χωρών, αποδεικνύοντας ότι πρωταγωνιστές της ιστορίας είναι οι λαοί.
<P>
Το Κομμουνιστικό Κόμμα Ελλάδας εκφράζει την αλληλεγγύη του στον εξεγερμένο λαό της Αιγύπτου. Καλεί τους λαούς να εκφράσουν έμπρακτα τη στήριξη και την αλληλεγγύη τους. Βασική προτεραιότητα της συνόδου, που τυπικά δεν συμπεριλαμβάνεται στην ημερήσια διάταξη αλλά θα συζητηθεί, είναι η στρατηγική της Ευρωπαϊκής Ένωσης 'Ευρώπη 20-20'. Στην ίδια κατεύθυνση κινούνται και οι προτεραιότητες για την υλοποίηση της ενισχυμένης οικονομικής διακυβέρνησης.
<SPEAKER ID="072" NAME="Paulo Rangel" AFFILIATION="PPE">
(PT) Κύριε Πρόεδρε, δεν έχω καμία αμφιβολία ότι το Συμβούλιο αυτό θα είναι πολύ σημαντικό, κυρίως σε θέματα που αφορούν την ανάκαμψη των οικονομιών της Ευρώπης, ιδίως την ενέργεια και την καινοτομία. Ως εκ τούτου, δεν μπορώ παρά να τονίσω ότι, ουσιαστικά, το Συμβούλιο αυτό αποτελεί τμήμα της υλοποίησης της στρατηγικής "Ευρώπη 2020": αποτελεί τμήμα εκείνου του μισού -εκείνης της όψης του νομίσματος- που είναι η όψη της ανάπτυξης, της ανταγωνιστικότητας και της οικονομικής ανάκαμψης.
<P>
Ωστόσο, επειδή αυτό είναι τόσο σημαντικό, θα ήθελα να απευθύνω μια έκκληση εδώ, γι' αυτό και έλαβα τον λόγο. Εκτός από θέματα τόσο σημαντικά όσο η ενέργεια και η καινοτομία, ζητώ από το Συμβούλιο να συζητήσει και να εκπονήσει λύση για τη χρηματοπιστωτική κρίση που βιώνει η Ευρωπαϊκή Ένωση. Πιστεύω ότι δεν έχουμε χρόνο για χάσιμο.
<P>
Επιπλέον, αν δεν μπορούμε να περιμένουμε λύση στο πρόβλημα αυτό από το Συμβούλιο της Παρασκευής, και ακόμη και αν πρέπει να περιμένουμε μέχρι τη συνεδρίαση του Συμβουλίου τον Μάρτιο για αυτό, είναι σημαντικό οι αρχηγοί κρατών και κυβερνήσεων να προετοιμαστούν ώστε να καταστεί το ταμείο σταθερότητας πιο ευέλικτο, αρχής γενομένης στις 4 Φεβρουαρίου, μαζί με την προετοιμασία για την επαναδραστηριοποίηση της ευρωπαϊκής οικονομικής διακυβέρνησης.
<P>
Πιστεύω ότι το ζήτημα αυτό είναι θεμελιώδους σημασίας και δεν μπορεί να παραμείνει στο περιθώριο αυτού του Συμβουλίου. Τώρα, αν μου επιτρέπετε, θα ήθελα να κάνω μια ακόμη παρατήρηση σχετικά με το συγκεκριμένο Συμβούλιο: Ελπίζω ότι θα καταρτίσει επίσης μια στρατηγική της Ευρωπαϊκής Ένωσης για τη Μεσόγειο· ελπίζω ότι θα παρουσιάσει μια αντίδραση για την κατάσταση που παρατηρείται σήμερα στην Τυνησία και την Αίγυπτο. Με άλλα λόγια, παρά τη σημασία των θεμάτων της ενέργειας και της καινοτομίας, ελπίζω ότι θα εξεταστούν από το εν λόγω Συμβούλιο τα ζητήματα της χρηματοπιστωτικής κρίσης και της πολιτικής κρίσης στη Βόρεια Αφρική.
<SPEAKER ID="073" NAME="Kathleen Van Brempt" AFFILIATION="S&amp;D">
(NL) Κύριε Πρόεδρε, θα ήθελα να ζητήσω από τους βουλευτές να ρίξουν μια ματιά στην πρόσκληση του κ. Van Rompuy για την επόμενη συνεδρίαση του Συμβουλίου. Αναφέρει σε αυτή "Θα μιλήσουμε σχετικά με την ενέργεια, θα ήθελα δε να εστιάσω ιδιαίτερα στον ενεργειακό εφοδιασμό και την ενεργειακή ασφάλεια". Ωστόσο, το Συμβούλιο μετέχει σε λάθος συζήτηση. Ο ενεργειακός εφοδιασμός και η ενεργειακή ασφάλεια είναι σημαντικά, ασφαλώς και είναι, κατά κύριο λόγο όμως μόνο μέσα στο πλαίσιο ενός πιο σφαιρικού στόχου, και ιδίως μέσα στο πλαίσιο ενός ενεργειακού συστήματος το οποίο θα είναι εντελώς ανεξάρτητο και πλήρως βιώσιμο σε μακροπρόθεσμη βάση.
<P>
Συμφωνώ, προφανώς, με πολλά από όσα αναφέρθηκαν, όμως θα ήθελα να κατευθύνω τη συζήτηση σε μεγαλύτερο βάθος χρόνου. Αν και δεν είναι μαζί μας αυτήν τη στιγμή, ο κ. Reul, πρόεδρος της κοινοβουλευτικής Επιτροπής Βιομηχανίας, Έρευνας και Ενέργειας, δήλωσε ότι οι πολιτικοί δεν πρέπει να υποβάλουν πάρα πολλές νέες προτάσεις. Και όμως, δεν έχει δίκιο σε αυτό. Είναι καθήκον των πολιτικών να έχουν όραμα για το μέλλον και να διατυπώνουν ανάλογους στόχους.
<P>
Στόχος μας πρέπει να είναι η πλήρης μετάβαση στις ανανεώσιμες πηγές ενέργειας έως το 2050. Αυτό δεν το δηλώνουν μερικοί μόνο επιμέρους πολιτικοί ή ορισμένες πολιτικές Ομάδες. Όχι, οι επιστήμονες δηλώνουν ότι αυτό είναι απόλυτα εφικτό εάν αρχίσουμε να ενεργούμε σωστά τώρα ώστε να μπορέσουμε να επιτύχουμε τον στόχο αυτόν έως το 2050. Τίθεται, λοιπόν, επίσης το ζήτημα της ενεργειακής απόδοσης, όπως έχουν επισημάνει και πολλοί βουλευτές. Παρεμπιπτόντως, ο κ. Barroso ανέφερε πολλά θετικά ως προς το θέμα αυτό, ελπίζω δε ολόψυχα ο αρμόδιος Επίτροπος να καταφέρει να τα πραγματοποιήσει.
<P>
Επιπλέον, πρέπει να κάνουμε πολύ μεγάλες επενδύσεις σε ανανεώσιμες πηγές ενέργειας: σε τοπικό επίπεδο, σε επίπεδο περιφέρειας, αλλά και σε μια σειρά ειδικών μεγάλων έργων, όπως ο ενεργειακός δακτύλιος της Βόρειας Θάλασσας και μεγάλα έργα που σχετίζονται με ηλιακούς συλλέκτες.
<P>
Τέλος -και στο σημείο αυτό η Ευρώπη έχει μια πραγματικά ιδιαίτερη αποστολή- χρειαζόμαστε ένα ενεργειακό δίκτυο το οποίο θα διασφαλίζει ότι όλα αυτά θα γίνουν πραγματικότητα. Είναι ευθύνη της Ευρωπαϊκής Ένωσης να παράσχει τη χρηματοδότηση, το δε Συμβούλιο οφείλει να λάβει αποφάσεις την επόμενη Παρασκευή.
<SPEAKER ID="074" NAME="Marian-Jean Marinescu" AFFILIATION="PPE">
(RO) Κύριε Πρόεδρε, η σύνοδος κορυφής για την ενέργεια μπορεί να επαναφέρει την Ευρωπαϊκή Ένωση και πάλι σε τροχιά οικονομικής ανάπτυξης. Στο πλαίσιο της φιλοδοξίας της να καταστεί η πλέον βιώσιμη παγκόσμια οικονομία, θα πρέπει να επινοήσει ένα νέο ενεργειακό όραμα για την Ευρώπη. Απαιτείται συνεκτική κοινοτική προσέγγιση τόσο για την παραγωγή όσο και την απόδοση.
<P>
Παραγωγή σημαίνει πηγές, μεταφορά και διανομή. Οι περιοχές του Ευξείνου Πόντου και της Κασπίας Θάλασσας διαθέτουν νέες πηγές ενέργειας οι οποίες μπορούν να αναπτυχθούν για μεγάλες χρονικές περιόδους. Νέες γραμμές μεταφοράς μπορούν να δημιουργηθούν στην περιοχή αυτή. Ο Νότιος Διάδρομος και, ιδίως, ο αγωγός Nabucco είναι τεράστιας σημασίας από την άποψη αυτή. " στρατηγική για τον Δούναβη μπορεί επίσης να συμβάλει στην ανάπτυξη νέων οδών εφοδιασμού με φυσικό αέριο ή πετρέλαιο. Δεν μπορούμε να συζητούμε γα κοινή πολιτική χωρίς να έχουμε κοινό ενεργειακό δίκτυο. " διασύνδεση μεταξύ των εθνικών δικτύων αποτελεί το πρώτο βήμα προς την κατεύθυνση της ενιαίας εσωτερικής αγοράς ενέργειας.
<P>
" ενεργειακή απόδοση αποτελεί ανάγκη. Έχουν ληφθεί μέτρα προς την κατεύθυνση αυτή, όμως η Ένωση πρέπει να εφαρμόσει το σχέδιο δράσης στον τομέα αυτόν κατά τα επόμενα έτη. " ενεργειακή απόδοση θα έχει τεράστιο αντίκτυπο στην οικονομική ανάπτυξη, στις μεθόδους που χρησιμοποιούνται για τη μείωση των εκπομπών CO2 και στη δημιουργία θέσεων απασχόλησης σε τομείς όπως η πληροφορική, οι κατασκευές και οι υπηρεσίες.
<P>
Όσον αφορά την κατάσταση στη Βόρεια Αφρική, πρέπει να διασφαλιστεί ότι οι προτάσεις δράσης που προτείνει το Συμβούλιο εγγυώνται την ειρηνική μετάβαση στην περιοχή και ότι οι νέες οργανώσεις θα αναλάβουν την εξουσία κατά τρόπο δημοκρατικό.
<SPEAKER ID="075" NAME="Edite Estrela" AFFILIATION="S&amp;D">
(PT) Κύριε Πρόεδρε, η ενέργεια και η καινοτομία είναι πολύ σημαντικά ζητήματα, θεμελιώδους σημασίας για τη στρατηγική "Ευρώπη 2020", και μπορούν να συμβάλουν στην έξυπνη και αειφόρο ανάπτυξη και στη δημιουργία περισσότερων και καλύτερων θέσεων εργασίας.
<P>
Στην πραγματικότητα, η ενέργεια και η καινοτομία αποτελούν τομείς στους οποίους η πατρίδα μου, η Πορτογαλία, κάνει μεγάλες επενδύσεις με θετικά αποτελέσματα. Τα τελευταία χρόνια, η Πορτογαλία έχει διπλασιάσει τις επενδύσεις της στην Ε&Α και έχει ανέλθει στην πρώτη πεντάδα όσον αφορά τις ανανεώσιμες πηγές ενέργειας: το 31% της ηλεκτρικής ενέργειας που καταναλώνεται προέρχεται ήδη από ανανεώσιμες πηγές, ο αριθμός δε αυτός αναμένεται να φθάσει το 60% το 2020.
<P>
Ωστόσο, όπως αναφέρθηκε ήδη, το παρόν Συμβούλιο δεν μπορεί να αγνοήσει αυτό που συμβαίνει στην Αίγυπτο: μια λαϊκή επανάσταση. Ούτε μπορεί να αγνοήσει τη χρηματοπιστωτική και οικονομική κρίση. Τα κράτη μέλη της ευρωζώνης με τις μεγαλύτερες δυσκολίες κάνουν ό,τι πρέπει θεσπίζοντας μέτρα λιτότητας τα οποία είναι απαραίτητα για τη συγκράτηση του ελλείμματος και την αποκατάσταση της ηρεμίας στις αγορές. Τα μέτρα αυτά απαιτούν μεγάλες θυσίες από τις οικογένειες και τις επιχειρήσεις.
<P>
Όσον αφορά την ΕΕ, πράττει ό,τι θα έπρεπε; Δεν το νομίζω. " ευρωπαϊκή απάντηση απέναντι στις επιθέσεις κατά του ευρώ από τους κερδοσκόπους -διότι μέσω του δημόσιου χρέους οι κερδοσκόποι επιτίθενται στο ενιαίο νόμισμα- υπήρξε αποσπασματική, καθυστερημένη και αναποτελεσματική. Έγινε η διάγνωση και η συνταγή είναι γνωστή: η Ευρωπαϊκή Ένωση πρέπει να βελτιώσει τον οικονομικό συντονισμό και να καταστήσει το ευρωπαϊκό ταμείο χρηματοπιστωτικής σταθερότητας ισχυρότερο και πιο ευέλικτο ώστε να μπορεί να αγοράζει το δημόσιο χρέος των χωρών που υφίστανται τη μεγαλύτερη πίεση από τις αγορές. Με άλλα λόγια, αντιμετωπίζουμε σφαιρικά προβλήματα που απαιτούν μια σφαιρική απάντηση. Αυτό αναμένουν και οι πολίτες από το επερχόμενο Ευρωπαϊκό Συμβούλιο.
<SPEAKER ID="076" NAME="Lambert van Nistelrooij" AFFILIATION="PPE">
(NL) Κύριε Πρόεδρε, οι ειδικές περιστάσεις απαιτούν ειδικές πολιτικές και, βεβαίως, τώρα που προσπαθούμε να εξέλθουμε από την κρίση, είναι θετικό το γεγονός ότι βρέθηκε χώρος στην ημερήσια διάταξη του Συμβουλίου ειδικότερα για τα θέματα της ενέργειας και της καινοτομίας. Πρόκειται για βασικούς παράγοντες για την ευρωπαϊκή ανταγωνιστικότητα, αλλά και για την απασχόληση στο εγγύς μέλλον. Αρκούν τα αριθμητικά στοιχεία και οι εκθέσεις. Τώρα πρέπει να προχωρήσουμε και να σημειώσουμε πρόοδο.
<P>
Εκεί που υστερούμε πολύ είναι ειδικότερα το πεδίο των διασυνοριακών υποδομών και διασυνδέσεων. Πρέπει πλέον να προχωρήσουμε με νέα μέσα, όπως τα ομόλογα εκτέλεσης έργων, και να χρησιμοποιήσουμε εγγυήσεις της Ευρωπαϊκής Τράπεζας Επενδύσεων ώστε να καταβάλουμε μεγαλύτερες προσπάθειες για την ενθάρρυνση των επενδύσεων.
<P>
Το δεύτερο σημείο, προφανώς, είναι η καινοτομία. Αυτήν την εβδομάδα δόθηκε στη δημοσιότητα ο ευρωπαϊκός πίνακας επιδόσεων σχετικά με την καινοτομία, και εκεί διαπιστώνει κανείς ότι ορισμένες χώρες έχουν μείνει πίσω. Αυτό είναι κατανοητό σε περίοδο κρίσης, δεν θα πρέπει όμως να κινητοποιήσουμε και άλλα μέσα; Τα διαρθρωτικά ταμεία, για παράδειγμα, τα οποία απαιτούν δημόσια συγχρηματοδότηση για την ολοκλήρωση των πρωτοβουλιών. Ακριβώς τη στιγμή που αποτυγχάνουμε σχεδόν ολοκληρωτικά ως προς αυτό, πρέπει να δοθεί πολύ μεγαλύτερη έμφαση στις δημόσιες επενδύσεις και την καινοτομία. Το πρότεινε, επίσης, και η υπουργός. Αυτό το είδος καινοτομίας μπορεί να επιφέρει πρόοδο χωρίς να χρειάζεται αμέσως να είμαστε έτοιμοι να παράσχουμε περισσότερα χρήματα. Αυτό σίγουρα θα μας βοηθήσει στην επίτευξη των στόχων του 2020 για βιωσιμότητα, έξυπνη δράση και παροχή απασχόλησης στους πολίτες. Σας εύχομαι καλή επιτυχία.
<SPEAKER ID="077" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, στην ευρωπαϊκή σύνοδο κορυφής για την ενέργεια που λαμβάνει χώρα στις 4 Φεβρουαρίου, η Ευρωπαϊκή Ένωση πρέπει να επιτύχει συμφωνία στο ανώτατο πολιτικό επίπεδο σχετικά με μέτρα προτεραιότητας που θα αποσκοπούν στη δημιουργία της εσωτερικής αγοράς ενέργειας και την ανάπτυξη ενεργειακής υποδομής, καθώς και σχετικά με μέτρα για τη μείωση της κατανάλωσης ενέργειας, την αύξηση της ενεργειακής απόδοσης και την προώθηση των ανανεώσιμων πηγών ενέργειας.
<P>
Χρειαζόμαστε τουλάχιστον ένα δεκαετές σχέδιο δράσης το οποίο θα προβλέπει τόσο την αλληλεγγύη μεταξύ των κρατών μελών σε περίπτωση τυχόν σοβαρής διακοπής του ενεργειακού εφοδιασμού όσο και την ενίσχυση της ενεργειακής ασφάλειας μέσω της διαφοροποίησης των οδών και των πηγών ενεργειακού εφοδιασμού. " Ένωση πρέπει να εκσυγχρονίσει τις ενεργειακές της υποδομές και να παράσχει διασυνδέσεις μεταξύ των ενεργειακών υποδομών των κρατών μελών. Σε αυτό το πλαίσιο, πρέπει να τονίσω τη γεωστρατηγική σημασία της ευρύτερης περιοχής του Ευξείνου Πόντου για την ενεργειακή ασφάλεια της Ευρωπαϊκής Ένωσης.
<P>
" κοινή αγορά ενέργειας πρέπει να λειτουργεί για την εξυπηρέτηση των απλών πολιτών, για τους οποίους η τιμή της ενέργειας πρέπει να παραμείνει οικονομικά προσιτή, καθώς και για την παροχή βοήθειας ώστε να καταστεί η ευρωπαϊκή βιομηχανία οικολογικά αποδοτική, τόσο με την παροχή θέσεων εργασίας στην Ευρωπαϊκή Ένωση όσο και με την ανάπτυξη του βιομηχανικού τομέα.
<SPEAKER ID="078" NAME="Romana Jordan Cizelj" AFFILIATION="PPE">
(SL) Κύριε Πρόεδρε, στον τομέα της ενέργειας θέσαμε οι ίδιοι στόχους που καλύπτουν και τους τρεις πυλώνες της κοινής ενεργειακής πολιτικής: την ανταγωνιστικότητα, τη βιωσιμότητα και την ασφάλεια του εφοδιασμού. Για την επίτευξη των στόχων αυτών, έχουμε ήδη εγκρίνει δύο εκτεταμένες δέσμες μέτρων: η πρώτη είναι η δέσμη μέτρων για την ενέργεια και το κλίμα και η δεύτερη η δέσμη μέτρων για την ελευθέρωση. Για τον λόγο αυτόν, δεν νομίζω ότι χρειαζόμαστε νέα νομοθεσία στον τομέα της ενέργειας· αντίθετα, πιστεύω ότι πρέπει να επικεντρωθούμε περισσότερο στην εφαρμογή της υφιστάμενης νομοθεσίας.
<P>
Ποιος είναι ο λόγος να αποτυπώνουμε πρόσθετες απαιτήσεις στο χαρτί, όλο και αυστηρότερες απαιτήσεις, όταν δεν εφαρμόζουμε τις υφιστάμενες; Πρέπει να βελτιώσουμε την αξιοπιστία της Ένωσης, αυτός δε είναι ο λόγος για τον οποίο δηλώνω ότι δεν χρειαζόμαστε νέες απαιτήσεις για τη βελτίωση της ενεργειακής απόδοσης. Οι επιχειρήσεις και τα νοικοκυριά πρέπει να λαμβάνουν αποφάσεις ανάλογα με τις συνθήκες της αγοράς. Μέχρι στιγμής, η βελτίωση της αποτελεσματικότητας εθεωρείτο το πιο οικονομικό μέτρο, μια κατάσταση τρόπον τινά επωφελής για όλους, και δεν βλέπω πραγματικά καμία ανάγκη για νέους δεσμευτικούς στόχους.
<P>
Θα πρέπει επίσης να δημιουργηθεί ένα περιβάλλον που θα ενθαρρύνει τις επενδύσεις σε υποδομές. " αγορά πρέπει να ενεργήσει, όχι οι δημόσιοι πόροι από τους ευρωπαϊκούς και εθνικούς προϋπολογισμούς. Πρέπει να αποφύγουμε τις κρατικές επιδοτήσεις και τους μηχανισμούς που δεν στηρίζονται στην αγορά και οδηγούν στη συγκέντρωση της οικονομίας, παρεμποδίζουν τον ανταγωνισμό και καταπνίγουν τη δημιουργικότητα. " ενέργεια αποτελεί μέρος του συστήματος εμπορίας δικαιωμάτων εκπομπών, η δε τιμή του άνθρακα πρέπει να είναι η βασική κινητήρια δύναμη της ανάπτυξης.
<P>
Στον τομέα της ενέργειας, χρειαζόμαστε επίσης βελτίωση του διασυνοριακού συντονισμού και στρατηγικό σχεδιασμό για νέες υποδομές. Αυτός είναι ο λόγος για τον οποίο ο Οργανισμός Συνεργασίας των Ρυθμιστικών Αρχών Ενέργειας ή ACER, ο οποίος θα ξεκινήσει τις εργασίες του τον Μάρτιο στη Λιουμπλιάνα, θα πρέπει να τύχει κάθε δυνατής υποστήριξης προκειμένου να εκτελέσει τα καθήκοντά του αποτελεσματικά.
<SPEAKER ID="079" NAME="Tunne Kelam" AFFILIATION="PPE">
(EN) Κύριε Πρόεδρε, υποστηρίζω καταρχήν την ιδέα του ευρωπαϊκού συμφώνου για την ανταγωνιστικότητα το οποίο προβλέπει την εναρμόνιση της ηλικίας συνταξιοδότησης και, κυρίως, την επιτάχυνση της αμοιβαίας αναγνώρισης των ακαδημαϊκών και επαγγελματικών προσόντων, καθώς και τη βελτίωση του συντονισμού των προσπαθειών στον τομέα της έρευνας και ανάπτυξης.
<P>
Τονίζω την ανάγκη να δημιουργηθεί μια πλήρως ενοποιημένη ευρωπαϊκή αγορά ενέργειας έως το 2015. Μπορώ να ελπίζω ότι σε τέσσερα χρόνια η Εσθονία, η Λετονία και η Λιθουανία θα πάψουν να αποτελούν απομονωμένες ενεργειακές νησίδες όσον αφορά τον εφοδιασμό φυσικού αερίου;
<P>
Αναμένουμε μια πραγματική επανάσταση από την ουγγρική Προεδρία ως προς την ανάπτυξη ενός ολοκληρωμένου ευρωπαϊκού δικτύου υποδομών και διασυνδέσεων φυσικού αερίου, πετρελαίου και ηλεκτρικής ενέργειας από τα κράτη της Βαλτικής έως την Αδριατική Θάλασσα.
<P>
Απευθύνω επίσης έκκληση προς το Συμβούλιο για τη διασφάλιση βιώσιμης τοπικής παραγωγής ηλεκτρικής ενέργειας με τη δημιουργία ίσων όρων ανταγωνισμού, τόσο για τους κοινοτικούς όσο και τους μη κοινοτικούς παραγωγούς. Είναι επίσης καιρός να αντιμετωπιστεί σε κοινοτικό επίπεδο το πρόβλημα των διαρροών του άνθρακα στον τομέα της ηλεκτρικής ενέργειας.
<P>
Τέλος, είναι λυπηρό το γεγονός ότι οι υπουργοί Εξωτερικών της ΕΕ δεν συμφώνησαν σχετικά με τη σαφή καταδίκη των μισαλλόδοξων επιθέσεων εναντίον χριστιανών στην Αίγυπτο και το Ιράν. Πριν από δύο εβδομάδες το Κοινοβούλιο παρείχε μια σταθερή βάση για την υιοθέτηση ισχυρής, κοινής θέσης σχετικά με το δραματικό αυτό θέμα. Το γεγονός ότι το Ευρωπαϊκό Συμβούλιο δεν αντέδρασε εγκαίρως πιθανότατα θα δημιουργήσει την εντύπωση ότι η προάσπιση των παραδοσιακών χριστιανικών μειονοτήτων εκτός Ευρώπης δεν αποτελεί προτεραιότητα της ΕΕ.
<SPEAKER ID="080" NAME="Gunnar Hokmark" AFFILIATION="PPE">
(EN) Κύριε Πρόεδρε, καταρχάς οι πολίτες των αραβικών εθνών έχουν τα ίδια δικαιώματα στη δημοκρατία και τα ανθρώπινα δικαιώματα με οποιονδήποτε άλλο. Νομίζω ότι είναι επιτακτική ανάγκη η πολιτική της Ευρωπαϊκής Ένωσης να υποστηρίξει πλέον τις δημοκρατικές δυνάμεις σε όλες τις χώρες όπου επίκειται αλλαγή. Πρέπει να διασφαλιστεί ότι η αλλαγή αυτή θα ακολουθήσει την κατεύθυνση της δημοκρατίας και των ανθρωπίνων δικαιωμάτων, εφόσον παρατηρείται μια τάση αλλαγής σε ολόκληρη την ευρωπαϊκή γειτονία. Το διαπιστώνουμε στις χώρες της Ανατολικής Εταιρικής Σχέσης, καθώς και στις χώρες της Βόρειας Αφρικής. Είναι απολύτως απαραίτητο να είμαστε αποφασιστικοί, σταθεροί και ισχυροί στο μήνυμα της στήριξης των δημοκρατικών δυνάμεων οπουδήποτε και αν τις συναντάμε, και θα τις καταστήσουμε όσο πιο ισχυρές γίνεται.
<P>
Δεύτερον, όσον αφορά την ενέργεια, χρειαζόμαστε ενεργειακή απόδοση. Έχουμε πολλά προγράμματα για να την επιτύχουμε. Πρέπει όμως να εξασφαλιστούν επίσης σε ευρωπαϊκό επίπεδο κοινά δίκτυα και συστήματα για τη διανομή φυσικού αερίου και ηλεκτρικής ενέργειας. Αυτός είναι ένας τρόπος για την αποδοτική χρήση των πηγών ενέργειας. Δεύτερον, πρέπει επίσης να διασφαλιστεί ότι διαθέτουμε την παραγωγή που απαιτείται για να εγκαταλείψουμε τα ορυκτά καύσιμα και να καταστεί δυνατόν να έχουμε χαμηλές τιμές χωρίς εκπομπές διοξειδίου του άνθρακα. " σταδιακή κατάργηση της πυρηνικής ενέργειας μάς παρεμποδίζει. " χρήση των ενεργειακών μας πηγών, μαζί με ένα κοινό δίκτυο και μια κοινή αγορά ενέργειας, αποτελεί έναν τρόπο να βαδίσουμε προς τα εμπρός.
<SPEAKER ID="081" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, θα είμαι πολύ ειλικρινής. Δεν βλέπω καμία αποφασιστικότητα, ειλικρίνεια ή δυναμισμό. Ο χρόνος τελειώνει. Μερικές φορές έχω την αίσθηση ότι προσπαθούμε ακόμα να εκφράσουμε τις επιθυμίες μας στους αρχηγούς κρατών και κυβερνήσεων αντί να εξετάζουμε την ουσία τού τι πρέπει να γίνει. Χρειαζόμαστε επειγόντως περισσότερο θάρρος για να έχουμε περισσότερη Ευρώπη. Να έχουμε το θάρρος να καταλήξουμε σε συμφωνία σχετικά με το τι είναι απαραίτητο, όχι μόνο με το τι είναι δυνατόν. Να έλθουμε σε ρήξη με την παράδοση τού να παρεμποδίζουμε ή να καθυστερούμε πάντα ό,τι χρειάζεται να γίνει για λόγους εσωτερικής πολιτικής. Να μην συντάσσουμε καταλόγους τού τι δεν είναι δυνατόν λόγω εθνικού εγωισμού και προστατευτισμού, αλλά τού τι χρειάζεται να κάνουμε μαζί, ως Ευρώπη, προκειμένου να είμαστε ανταγωνιστικοί και να παράσχουμε την ορθή απάντηση στην κρίση.
<P>
Τα γεγονότα απαιτούν νέες πράξεις αλληλεγγύης. Απαιτούν να γίνει το επόμενο βήμα προς την ολοκλήρωση. Απαιτούν την ταχεία διόρθωση των διαρθρωτικών ελλείψεων στη νομισματική ένωση, δηλαδή την οικονομική και κοινωνική ένωση. Είμαι υπέρ του συμφώνου ανταγωνισμού και της εσωτερικής αγοράς ενέργειας, διότι μπορεί να διασφαλίσει επίσης την πτώση των τιμών, την αύξηση της ανεξαρτησίας μας και τη δημιουργία ανάπτυξης και θέσεων απασχόλησης. Ωστόσο, πρέπει επίσης να πούμε "ναι" στον χώρο έρευνας, καινοτομίας και εκπαίδευσης, με άλλα λόγια στην αύξηση του εξευρωπαϊσμού της πολιτικής εκπαίδευσης και έρευνας. Είμαι, επίσης, υπέρ της οικονομικής διακυβέρνησης, υπό την προϋπόθεση ότι περιλαμβάνει την Επιτροπή, δεν είμαι όμως υπέρ ενός νέου διακυβερνητισμού που υπονομεύει τη συνθήκη της Λισαβόνας.
<SPEAKER ID="082" NAME="RadvilMorkūnaitė-Mikulėnien" AFFILIATION="PPE">
(EN) Κύριε Πρόεδρε, το Ευρωπαϊκό Συμβούλιο αναμένεται να εγκρίνει το ότι κανένα κράτος μέλος της ΕΕ δεν πρέπει να παραμείνει ενεργειακή νησίδα μετά το 2015.
<P>
Κατά κανόνα, οι διασυνδέσεις απουσιάζουν από τα κράτη μέλη όπου ο τομέας φυσικού αερίου κυριαρχείται από έναν κυρίαρχο φορέα εκμετάλλευσης. Οποιαδήποτε πρόοδος στις υποδομές που θα επέτρεπε την πρόσβαση νέων φορέων είναι πολύ αργή διότι τα κάθετα ολοκληρωμένα μονοπώλια επενδύουν κυρίως στην περαιτέρω εδραίωση της κυριαρχίας τους, ενώ είναι δύσκολο να προσελκυσθούν νέοι επενδυτές σε μια κλειστή αγορά.
<P>
" εφαρμογή της κοινοτικής οδηγίας για το φυσικό αέριο -δηλαδή ο πλήρης διαχωρισμός της ιδιοκτησίας- αποτελεί τον μόνο αποτελεσματικό και λογικό τρόπο για να ενθαρρύνουμε τις επενδύσεις σε υποδομές (στην προκειμένη περίπτωση στη Λιθουανία), να καθιερώσουμε ανταγωνισμό και να επιταχύνουμε την ενσωμάτωση στην ευρωπαϊκή εσωτερική αγορά ενέργειας.
<P>
Ωστόσο, είναι παράλογο το γεγονός να απειλείται κράτος μέλος της ΕΕ, ή ακόμα και να υφίσταται διακρίσεις, επειδή εφαρμόζει τη νομοθεσία της ΕΕ ενώ η ίδια η ΕΕ φαίνεται να στέκεται στην άκρη.
<P>
Ως εκ τούτου, θα ήθελα να ζητήσω από εσάς, κύριοι συνάδελφοι, από την Επιτροπή και το Συμβούλιο, να χρησιμοποιήσετε κάθε ευκαιρία ώστε να εκφράσετε ανοικτά την αποδοκιμασία σας για την πίεση που ασκείται σε κράτος μέλος προκειμένου να παραιτηθεί από την εφαρμογή του κοινοτικού κεκτημένου και να εδραιώσετε τη στήριξή σας προς αυτό κατά τη συνεδρίαση του Ευρωπαϊκού Συμβουλίου. Πρέπει να αναφέρω, επίσης, ότι η εφαρμογή της κοινοτικής οδηγίας για το φυσικό αέριο στη Λιθουανία παρακολουθείται στενά και από άλλα κράτη μέλη, όπου οι συνθήκες είναι παρόμοιες.
<P>
Χωρίς την πρόσβαση αυτή, ο στόχος της επίτευξης μιας πλήρως ολοκληρωμένης και λειτουργικής εσωτερικής αγοράς ενέργειας της ΕΕ έως το 2014 θα υπονομευθεί.
<SPEAKER ID="083" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, σε αυτό το Σώμα έχουμε διαφορετικές απόψεις σχετικά με το τι έχει μεγαλύτερη σημασία για την ανάπτυξη της ενέργειας στην Ευρώπη. Υπάρχουν κάποιοι που πιστεύουν ότι η απάντηση είναι οι ανανεώσιμες πηγές ενέργειας, ενώ άλλοι πιστεύουν ότι είναι η πυρηνική ενέργεια· άλλοι πάλι πιστεύουν ότι η εξοικονόμηση ενέργειας είναι η πιο σημαντική. Ωστόσο, ένα θέμα στο οποίο νομίζω ότι μπορούμε να συμφωνήσουμε όλοι είναι ότι πρέπει να έχουμε κοινά δίκτυα ενέργειας στην Ευρώπη, να θέσουμε τέρμα στην κατάσταση κατά την οποία ορισμένα κράτη μέλη είναι εντελώς αποκομμένα από τα άλλα είτε στην αγορά της ηλεκτρικής ενέργειας είτε στον τομέα του αερίου. Στο πλαίσιο αυτό, θα διεξαχθεί συζήτηση στη συνεδρίαση του Συμβουλίου που θα πραγματοποιηθεί αυτήν την Παρασκευή σχετικά με τον τρόπο ανάπτυξης κοινών ενεργειακών δικτύων στην Ευρώπη και σε σχέση με αυτό, πιστεύω ότι το σημαντικότερο θέμα είναι από πού θα προέλθει η χρηματοδότηση. Χρηματοδότηση πρέπει επίσης να βρεθεί για τα έργα που δεν είναι άμεσα εμπορικά βιώσιμα σε σύντομο χρονικό διάστημα -από κοινού χρηματοδότηση για την εξάλειψη των ενεργειακών νησίδων.
<P>
Σας ευχαριστώ για την προσοχή σας.
<SPEAKER ID="084" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, θα ήθελα να συγχαρώ την ουγγρική Προεδρία της ΕΕ διότι αυτό το εξαιρετικά σημαντικό θέμα συζητείται επιτέλους σε ανώτατο επίπεδο στο Συμβούλιο. " οικονομικά προσιτή και καθολικά προσβάσιμη ενέργεια είναι προς το συμφέρον όλων των κρατών μελών της ΕΕ. " Ευρωπαϊκή Ένωση πρέπει να κάνει χρήση όλων των πιθανών πηγών ενέργειας. Μας διέφυγε κάτι, ωστόσο, που κανείς δεν έχει παρατηρήσει. Ο ουγγρικής καταγωγής βραβευμένος με Νόμπελ Gyorgy Olah ανακάλυψε την οικονομία της μεθανόλης. Υπάρχει ήδη μεγάλος αριθμός σταθμών μεθανόλης στην Κίνα, όμως στην Ευρώπη αυτό το είδος ενεργειακού εφοδιασμού συναντάται μόνο στην Ισλανδία. Δεν υπάρχει απολύτως καμία οικονομία ενέργειας με βάση τη μεθανόλη στην ΕΕ, αν και είναι εξαιρετικά φθηνή δεδομένου ότι παράγει ενέργεια από το διοξείδιο του άνθρακα, το νερό και την ηλεκτρική ενέργεια, που μπορεί να χρησιμοποιηθεί για την τροφοδότηση αυτοκινήτων, την παραγωγή ηλεκτρικής ενέργειας, τη θέρμανση και άλλες εφαρμογές.
<SPEAKER ID="085" NAME="Andrew Henry William Brons" AFFILIATION="NI">
(EN) Κύριε Πρόεδρε, ένα από τα θέματα που θα συζητηθούν στο Ευρωπαϊκό Συμβούλιο είναι η βελτίωση των γενικών συνθηκών -όποιες και αν είναι- για την έρευνα και την καινοτομία στην Ευρωπαϊκή Ένωση.
<P>
Υπάρχει φυσικά διάκριση μεταξύ εφεύρεσης και καινοτομίας, καθώς και μεταξύ αυτών των δύο και των αιτήσεων για δίπλωμα ευρεσιτεχνίας. Ωστόσο, εάν εξετάζατε, μεμονωμένα ή συλλογικά, τη γεωγραφική προέλευσή τους, δεν θα παρατηρούσατε ομοιόμορφη γεωγραφική εξάπλωση σε ολόκληρο τον κόσμο.
<P>
Θα παρατηρούσατε έναν δυσανάλογα μεγάλο αριθμό από ορισμένες χώρες του κόσμου με άμεσους ή ιστορικούς δεσμούς με την Ευρώπη. Γιατί συμβαίνει αυτό; Θα μπορούσε ο λόγος να παράσχει μια ένδειξη ως προς τους όρους πλαίσιο που τόσο διακαώς επιδιώκει η Ένωση Καινοτομίας; Ποια θα μπορούσε να είναι η εξήγηση; Λοιπόν, αφού απορρίψουμε το κλίμα, κάτι στο νερό, τη συνήθη διατροφή και την εκπαίδευση απαλλαγής από την πάνα σε κρύο κλίμα, τι άλλο μένει;
<P>
Φοβάμαι ότι δεν μπορώ να βρω την απάντηση. Όμως όποια και αν είναι, πρέπει να διασφαλιστεί ότι δεν θα την απορρίψουμε από άγνοια.
<SPEAKER ID="086" NAME="Andras Gyurk" AFFILIATION="PPE">
(HU) Κύριε Πρόεδρε, η σύνοδος κορυφής για την ενέργεια στις 4 Φεβρουαρίου θα μπορούσε να αποτελέσει πραγματική επανάσταση εκεί όπου τα λόγια και τα έργα μπορούν τελικά να συναντηθούν. Έχει κατατεθεί ενώπιον του Συμβουλίου το ζήτημα της στρατηγικής και, ταυτόχρονα, της υποδομής που απαιτείται για την υλοποίησή της. Ελπίζω ότι το αποτέλεσμα θα επιβεβαιώσει τις προσδοκίες μας και ότι στις 4 Φεβρουαρίου θα γίνουμε μάρτυρες της δημιουργίας μιας πραγματικής κοινής ευρωπαϊκής ενεργειακής πολιτικής.
<P>
Αν μου επιτρέπετε μια τελευταία σκέψη, κύριε Πρόεδρε. Θα ήθελα να δηλώσω ότι επικροτώ την αλληλογραφία μεταξύ της Ευρωπαϊκής Επιτροπής και της κυβέρνησης της Ουγγαρίας για το θέμα του ουγγρικού νόμου για τα μέσα ενημέρωσης. Χαίρομαι που ο διάλογος ακολουθεί τη δικονομική διαδικασία που συνηθίζεται σε τέτοια θέματα. Αυτό θα πρέπει να καθησυχάζει όλους όσοι ενδιαφέρονται για την επίλυση του ζητήματος. Είμαι πεπεισμένος ότι η υπόθεση θα μπορούσε να κλείσει μέσα σε λίγες εβδομάδες. Τυχόν περαιτέρω κακόβουλες και αβάσιμες πολιτικές επιθέσεις είναι περιττές. Έχω την πεποίθηση ότι αυτό είναι προς το συμφέρον της ΕΕ, και όχι αυτό που δυστυχώς επέδειξε σήμερα κάποιος σε ομιλία του στο Σώμα.
<SPEAKER ID="087" NAME="Zigmantas Balčytis" AFFILIATION="S&amp;D">
(LT) " επόμενη δεκαετία θα είναι κρίσιμη για ολόκληρη την Ευρωπαϊκή Ένωση, επειδή τα κράτη μέλη θα πρέπει να λάβουν σοβαρές αποφάσεις: να αντικαταστήσουν τους υφιστάμενους πόρους και τις υποδομές και να ανταποκριθούν στην αυξανόμενη ζήτηση για ενέργεια, η οποία θα είναι απαραίτητη για την ευρωπαϊκή οικονομική ανάπτυξη στο μέλλον. Αυτό το Ευρωπαϊκό Συμβούλιο για την ενέργεια είναι πραγματικά πολύ σημαντικό. Μπορεί να καταστεί ιστορικό γεγονός εάν υπάρξει συμφωνία ως προς συγκεκριμένες αρχές για την ανάπτυξη της εσωτερικής αγοράς ενέργειας. Αυτό θα έδινε πραγματικά την ευκαιρία και στα 27 κράτη μέλη της Ευρωπαϊκής Ένωσης να συντονίσουν τις ενέργειές τους και να επικεντρώσουν τις προσπάθειές τους στο να καταστήσουν το οικονομικό μας περιβάλλον μεγαλύτερο και πιο ανταγωνιστικό, να αυξήσουν τις θέσεις εργασίας και να μειώσουν τον κοινωνικό αποκλεισμό. Πιστεύω ότι είναι πολύ σημαντικό να καθοριστούν συγκεκριμένα χρονοδιαγράμματα τα οποία θα επιτρέψουν τη μείωση ή την εξάλειψη των ενεργειακών νησίδων στα κράτη μέλη. Για να επιτευχθεί αυτό είναι ιδιαίτερα σημαντικό να επιστρατεύσουμε την πολιτική βούληση και αλληλεγγύη και να διασφαλίσουμε ότι δεν θα αναπτυχθούν μόνο σχέδια εμπορικά ελκυστικά, αλλά και απαραίτητα για την Ευρωπαϊκή Ένωση. Πιστεύω ότι είναι επίσης πολύ σημαντικό να τεθούν δεσμευτικά χρονοδιαγράμματα για τα κράτη μέλη, έτσι ώστε να συμμορφωθούν εγκαίρως προς τις υποχρεώσεις τους για την υλοποίηση αυτών των σχεδίων. Παρά το γεγονός ότι οι επενδυτικές αποφάσεις εξαρτώνται συνήθως από τους παράγοντες της αγοράς, οι πολιτικές αποφάσεις έχουν επίσης τεράστια σημασία για τη δημιουργία σταθερού και διαφανούς επενδυτικού περιβάλλοντος.
<SPEAKER ID="088" NAME="Maroš Šefčovič">
Αντιπρόεδρος της Επιτροπής. - (EN) Κύριε Πρόεδρε, η συζήτηση αυτή επιβεβαιώνει σαφώς ότι τόσο η ενέργεια όσο και η καινοτομία είναι απολύτως ζωτικής σημασίας για το μέλλον της Ευρώπης και το μέλλον της ευρωπαϊκής οικονομίας. Είναι σαφές ότι όλοι θα συμφωνήσουμε πως, εάν λάβουμε τα σωστά μέτρα τώρα, όχι μόνο μπορούμε να συνεισφέρουμε σημαντικά στην οικονομική ανάκαμψη σε βραχυπρόθεσμο ορίζοντα, αλλά μπορούμε και να καταστήσουμε την ευρωπαϊκή μας οικονομία πολύ ανταγωνιστικότερη σε μακροπρόθεσμη βάση.
<P>
Συμφωνώ επίσης με όλους εσάς που ζητήσατε συγκεκριμένα αποτελέσματα και την ανάληψη συγκεκριμένης δράσης. Για τον λόγο αυτόν, η Επιτροπή πιέζει πολύ έντονα να έχουμε πολύ σαφείς στόχους. Θα θέλαμε να έχουμε μια πραγματική εσωτερική αγορά στον τομέα της ενέργειας έως το 2014. Πρέπει επιτέλους να απελευθερώσουμε το δυναμικό της εσωτερικής αγοράς σε αυτόν τον πολύ σημαντικό τομέα της οικονομίας. Για να σας δώσω ένα μόνο στοιχείο: εάν το πράξουμε σωστά, οι καταναλωτές μπορούν να εξοικονομήσουν 13 δισ. ευρώ εφόσον θα έχουν τη δυνατότητα να αγοράζουν ηλεκτρική ενέργεια από φθηνότερο πάροχο. Αυτό σημαίνει περισσότερα από 100 ευρώ ετησίως ανά καταναλωτή, και αυτό είναι μόνο η αρχή. Πρέπει επομένως να πιέσουμε το Ευρωπαϊκό Συμβούλιο να αναλάβει πραγματικά την ευθύνη της εσωτερικής αγοράς στον τομέα της ενέργειας και να ασκήσει τα δικαιώματά του σε σχέση με την πολύ σημαντική μεταφορά της νομοθεσίας, όχι μόνο σε ευρωπαϊκό αλλά και σε εθνικό επίπεδο, σε όλα τα κράτη μέλη.
<P>
Άκουσα πολύ προσεκτικά τους βουλευτές μας από τις χώρες της Βαλτικής. Πιστεύω ότι είναι πλέον καιρός να ξεπεραστεί η κατάσταση με τις απομονωμένες ενεργειακές νησίδες. Ως εκ τούτου, το 2015 είναι η κατάλληλη στιγμή για την ολοκλήρωση των εργασιών για το πολύ σημαντικό αυτό έργο και για τη σύνδεση των κρατών μελών της Βαλτικής με το πραγματικό ευρωπαϊκό δίκτυο.
<P>
Εάν υπήρχε κάτι με το οποίο δεν συμφωνώ απολύτως, αυτό ήταν η δήλωση για την ομιλία του Barack Obama σχετικά με την Κατάσταση της Ένωσης. Την παρακολούθησα και πρέπει να πω ότι αποκόμισα την εντύπωση πως ήταν κατά πολύ εμπνευσμένη από όσα πράττουμε εδώ στην Ευρώπη -από όσα προτείναμε στη στρατηγική ΕΕ 2020. Μίλησε για την ενεργειακή απόδοση, τη σημασία της εκπαίδευσης, τη νέα ώθηση για την προστασία του περιβάλλοντος και τη μείωση της φτώχειας. Αυτοί ακριβώς είναι οι στόχοι που έχουμε θέσει για τα επόμενα 10 χρόνια.
<P>
Πραγματικά πιστεύω ότι κατέχουμε ηγετική θέση όσον αφορά τις περιβαλλοντικές πολιτικές. Μπορείτε να ελέγξετε τη θέση της Ευρωπαϊκής Ένωσης σε όλες τις περιβαλλοντικές συνόδους κορυφής και να διαπιστώσετε την προσπάθεια που καταβάλλεται ώστε όλος ο κόσμος να ακολουθήσει τη σωστή πορεία στον συγκεκριμένο τομέα. Όσον αφορά τους στόχους μας -τους περίφημους στόχους μας για το 2020- τα πηγαίνουμε αρκετά καλά όσον αφορά τη μείωση των εκπομπών. Τα πηγαίνουμε, επίσης, αρκετά καλά στην αύξηση του μεριδίου των ανανεώσιμων πηγών ενέργειας στο σύνολο της παραγωγής ενέργειας.
<P>
Όμως είναι αλήθεια -και οφείλω να το αναγνωρίσω εδώ- ότι υστερούμε στην επίτευξη των στόχων για την ενεργειακή απόδοση. Ως εκ τούτου εμείς, ως Επιτροπή, θα παρακολουθούμε την ανάπτυξη στον τομέα αυτόν πολύ στενά και θα προβούμε σε επανεξέταση των στόχων το 2013. Μπορώ να σας υποσχεθώ ότι, εάν τα αποτελέσματα δεν είναι αρκετά φιλόδοξα, θα εξετάσουμε σοβαρά το ενδεχόμενο επιβολής νομικά δεσμευτικών στόχων και για τον συγκεκριμένο τομέα. Γνωρίζουμε όλοι ότι ασφαλής ενέργεια είναι η καθαρότερη ενέργεια.
<P>
Όσον αφορά τις παρατηρήσεις για την οικονομία της καινοτομίας, εδώ νομίζω ότι είναι σαφέστατο ότι πρέπει να αυξηθεί το επίπεδο των προτεραιοτήτων της καινοτομίας και των πολιτικών καινοτομίας. Πρέπει να αξιοποιηθεί το δυναμικό που υπάρχει στην Ευρώπη στον τομέα αυτόν εδώ και πολλά χρόνια. Μπορούμε να διαπιστώσουμε ότι, όσον αφορά τη μείωση της απόστασης από τις "ΠΑ και την Ιαπωνία σε σχέση με την καινοτομία, δεν τα πηγαίνουμε τόσο καλά όσο θα αναμέναμε. Μπορούμε να διαπιστώσουμε πώς οι αναδυόμενες οικονομίες γεφυρώνουν την απόσταση από εμάς, οπότε πρέπει να επικεντρωθούμε σε αυτόν τον τομέα όσο το δυνατόν περισσότερο.
<P>
Πρέπει να αναλύσουμε τις πραγματικές αιτίες της δικής μας έλλειψης φιλόδοξης προόδου. Μία από αυτές έχει αναφερθεί, δηλαδή το πρόβλημα της γραφειοκρατίας και των υπερβολικά πολύπλοκων κανόνων. Συνεπώς, η Επιτροπή έχει ήδη προτείνει -και αυτό εγκρίθηκε την περασμένη εβδομάδα- απλοποίηση των κανόνων για το έβδομο πρόγραμμα πλαίσιο σχετικά με όλες τις πολιτικές καινοτομίας. Νομίζω ότι όλοι θα έχουμε μια καλή ευκαιρία, στο πλαίσιο της συζήτησης του επόμενου πολυετούς δημοσιονομικού πλαισίου, να βελτιώσουμε τον τρόπο με τον οποίο εκτελούμε και εφαρμόζουμε τα ευρωπαϊκά προγράμματα, εφόσον θα συζητήσουμε και για τις δημοσιονομικές ρυθμίσεις. Πρέπει να επιδιώξουμε πολύ προσεκτικά την επίτευξη ισορροπίας μεταξύ του κατάλληλου ελέγχου και της αναγκαίας ευελιξίας στην εκτέλεση του προγράμματος, έτσι ώστε να μην δημιουργηθεί επιπλέον γραφειοκρατία σε σχέση με προγράμματα τα οποία είναι ιδιαίτερα σημαντικά για την προώθηση των πολιτικών για την καινοτομία στην Ευρώπη.
<P>
" οικονομία, φυσικά, θα συζητηθεί επίσης. " συνεδρίαση του Φεβρουαρίου του Ευρωπαϊκού Συμβουλίου θα είναι μια συνεδρίαση μετάβασης και αναζήτησης μιας συνολικής προσέγγισης για τις σημερινές οικονομικές προκλήσεις στην Ευρώπη, είτε αφορούν την ευρωζώνη είτε τον τομέα της βελτίωσης της οικονομικής διακυβέρνησης για ολόκληρη την Ευρωπαϊκή Ένωση. Μπορώ να σας διαβεβαιώσω ότι η Επιτροπή εμμένει στην υποβολή μέτρων για τη σταθεροποίηση της κατάστασης στη χρηματοπιστωτική αγορά και την αναζήτηση μακροπρόθεσμων λύσεων. Πιστεύουμε ότι όλα αυτά πρέπει να αποτελέσουν μια συνολική απάντηση που θα μας επιτρέψει, επιτέλους, να πάψουμε απλώς να αντιδρούμε και να σχεδιάσουμε μακροπρόθεσμα μέτρα και τη μακροπρόθεσμη ενίσχυση της ευρωπαϊκής οικονομίας.
<P>
Σχετικά με τις παρατηρήσεις για την αλλαγή της Συνθήκης και τη δημιουργία του μόνιμου ευρωπαϊκού μηχανισμού χρηματοπιστωτικής σταθεροποίησης, η Επιτροπή είναι πεπεισμένη ότι η Συνθήκη παρέχει το κατάλληλο πλαίσιο για την περαιτέρω ενίσχυση της οικονομικής διακυβέρνησης. Είναι απόλυτα σαφές ότι το να γίνει αυτό εκτός του πλαισίου της Ένωσης θέτει πολιτικά και θεσμικά ζητήματα τα οποία θα πρέπει να εξεταστούν πολύ προσεκτικά από την Επιτροπή. Είμαι βέβαιος ότι οι ηγέτες θα συζητήσουν και το ζήτημα αυτό στη συνεδρίαση του Ευρωπαϊκού Συμβουλίου την Παρασκευή.
<P>
" κατάσταση στην Αίγυπτο και την Τυνησία συζητήθηκε σήμερα το πρωί στο Σώμα των Επιτρόπων. Υπήρξε σαφής υποστήριξη για τις θεμιτές προσδοκίες του λαού της Αιγύπτου και σαφής επιβεβαίωση ότι η Επιτροπή είναι έτοιμη να επιταχύνει τη βοήθειά της προς την Αίγυπτο και τον λαό της σε αυτήν τη μετάβαση. Θα ακολουθήσει η συζήτηση για την κατάσταση στην Τυνησία και την Αίγυπτο και είμαι βέβαιος ότι η συνάδελφός μου Cathy Ashton θα είναι σε θέση να την αναλύσει με μεγαλύτερη ακρίβεια.
<SPEAKER ID="089" NAME="Enikő Győri">
ασκούσα την Προεδρία του Συμβουλίου. - (EN) Κύριε Πρόεδρε, θα ήθελα να ευχαριστήσω τους ομιλητές για όλες τις παρατηρήσεις και τις παρεμβάσεις. Παρακολούθησα μια εξαιρετικά πολύτιμη συζήτηση εδώ στο Κοινοβούλιο, η οποία θα συμβάλει στη συζήτηση των αρχηγών κρατών και κυβερνήσεων την Παρασκευή για θέματα ενέργειας και καινοτομίας.
<P>
Κατανοώ απόλυτα το Κοινοβούλιο που δηλώνει ότι αυτό που πράττουμε για την ενέργεια ή την καινοτομία δεν επαρκεί. Είμαστε πολύ προσηλωμένοι στη διάταξη της συνθήκης της Λισαβόνας σχετικά με τη διαμόρφωση της ευρωπαϊκής εσωτερικής αγοράς ενέργειας· δεσμευόμαστε απόλυτα να κινηθούμε προς αυτήν την κατεύθυνση. Φυσικά, μπορείτε να μας ενθαρρύνετε να πράξουμε περισσότερα σε αυτόν τον τομέα. Δεν θέλω να υπεισέλθω σε λεπτομέρειες διότι πιστεύω ότι ο Αντιπρόεδρος Šefčovič ήταν πολύ αναλυτικός όσον αφορά όλες τις πτυχές της μελλοντικής κοινής ενεργειακής πολιτικής στην Ευρώπη.
<P>
Το ίδιο ισχύει για την καινοτομία. Όλοι πιστεύουμε ότι πρέπει να προτείνουμε περισσότερα πράγματα σχετικά με την καινοτομία· η Ένωση Καινοτομίας αποτελεί μεγάλη επένδυση για το μέλλον.
<P>
Δεν μπορεί να υπάρξει ισχυρή Ευρώπη χωρίς ισχυρές κοινές πολιτικές, η δε πολιτική για την ευρωπαϊκή ενέργεια και την ευρωπαϊκή καινοτομία θα πρέπει να συγκαταλέγεται μεταξύ αυτών.
<P>
" ερώτησή μου προς τον κ. Schulz είναι γιατί μου επέτρεψε να απαντήσω ως εκπρόσωπος της ουγγρικής κυβέρνησης. Νομίζω ότι ο κ. Schulz διάβασε διαφορετική επιστολή από εκείνη που αποστείλαμε στην Επιτροπή. Ανέφερε ότι η ουγγρική κυβέρνηση αγνόησε τη συναίνεση της Επιτροπής και δεν ήταν πρόθυμη να τη λάβει υπόψη. Επιτρέψτε μου να παραθέσω ορισμένα αποσπάσματα από την επιστολή αυτή, ξεκινώντας με τη δήλωση ότι η κυβέρνηση της Δημοκρατίας της Ουγγαρίας είναι έτοιμη να τροποποιήσει τον νόμο για τα μέσα ενημέρωσης. "Θα μπορούσε να εξετασθεί το ενδεχόμενο τροποποίησης της νομοθεσίας". "" κυβέρνηση της Ουγγαρίας είναι επίσης διατεθειμένη να εξετάσει τη δυνατότητα εξεύρεσης άλλων νομικών λύσεων, εάν χρειαστεί". Τέλος, "αν η Επιτροπή ... εξακολουθεί να κρίνει αναγκαία" μετά τις διαβουλεύσεις "την τροποποίηση του ουγγρικού κανονισμού ..., είμαστε διατεθειμένοι να ξεκινήσουμε την εκπόνηση των τροποποιήσεων αυτών".
<P>
Κατά συνέπεια, θα ήθελα απλώς να σας ενημερώσω ότι, όπως προκύπτει σαφώς από την επιστολή, διεξάγεται διαβούλευση.
<P>
Είμαστε έτοιμοι.
<P>
Χθες, η Επιτροπή εξέφρασε την ευχαρίστησή της για την άφιξη της απάντησης. Οι εμπειρογνώμονες θα εργασθούν επ' αυτού και είναι καθήκον μας να βρεθεί μια λύση σε αυτού του είδους το πρόβλημα. Ελπίζω ειλικρινά στο μέλλον οι κάθε είδους συζητήσεις να είναι αφιερωμένες στην ενέργεια και την καινοτομία και να μην συγχέουμε την Προεδρία με ορισμένες πτυχές κάποιων πολιτικών κομμάτων.
<SPEAKER ID="090" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="091" NAME="Joao Ferreira" LANGUAGE="PT">
Το παρόν Συμβούλιο υιοθετεί την ενέργεια και την καινοτομία ως θέματα προς συζήτηση. " πρόταση αφορά την ενοποίηση και την "ολοκλήρωση" της ενιαίας αγοράς ηλεκτρικής ενέργειας και φυσικού αερίου. Γνωρίζουμε καλά ότι ο δηλωμένος αυτός στόχος είναι συνώνυμος με τα όρια στην πλήρη άσκηση εκ μέρους των κρατών μελών του κοινωνικού τους ρόλου μέσω κατάλληλα εξοπλισμένων, χρηματοδοτούμενων και ενεργών δημόσιων υπηρεσιών, συνώνυμος δε και με τις ελευθερώσεις και τις ιδιωτικοποιήσεις που ακολουθούνται αργά ή γρήγορα από την αναπόφευκτη μονοπωλιακή συγκέντρωση σε κοινοτικό επίπεδο. Δεν θα υπάρξει συνεπώς διαφορά σε αυτόν τον ζωτικής σημασίας στρατηγικό τομέα. Εν μέσω αυτού, και ως το ευκολότερο μέσο ώστε να μπορέσει να εφαρμοστεί η εν λόγω πορεία, προβάλλονται (δημαγωγικά) θέματα που σχετίζονται με την ασφάλεια του ενεργειακού εφοδιασμού: βεβαίως και είναι σημαντικά και πρέπει να εξεταστούν και να επιλυθούν, αλλά σε διαφορετικό πλαίσιο. " καινοτομία θεωρείται ήδη, πάνω απ' όλα, απλώς ως ένα μέσο για την αξιοποίηση ιδεών εντός της αγοράς, και όχι όπως θα έπρεπε, δηλαδή ως ένα αναγκαίο μέσο που συμβάλλει στην αντιμετώπιση πολλών από τα προβλήματα και τις προκλήσεις που αντιμετωπίζει η ανθρωπότητα. Ωστόσο, κατά τη διάρκεια της συζήτησης κατέστη σαφές ότι τα θέματα αυτά δεν είναι τίποτα περισσότερο από ένα προπέτασμα καπνού για μια άλλη συζήτηση: της εμβάθυνσης των καταστροφικών και αντιδημοκρατικών μηχανισμών της λεγόμενης "οικονομικής διακυβέρνησης" και της ενίσχυσης του στραγγαλισμού λαών και χωρών όπως, μεταξύ άλλων, η Πορτογαλία.
<SPEAKER ID="092" NAME="Maria Da Graca Carvalho" LANGUAGE="PT">
Οι τομείς της ενέργειας και καινοτομίας είναι θεμελιώδεις για την ανάπτυξη και την απασχόληση. " ενέργεια αποτελεί σημαντικότατο έργο για την ευρωπαϊκή ολοκλήρωση, όπως η εσωτερική αγορά κατά το παρελθόν. " Ευρώπη χρειάζεται φιλόδοξο όραμα και συγκεκριμένο σχέδιο στον τομέα της καινοτομίας και της ενέργειας. Ελπίζω ότι το Ευρωπαϊκό Συμβούλιο της Παρασκευής θα αποτελέσει σημαντικό ορόσημο ως προς το θέμα αυτό. Πολλά έχουν γίνει ήδη στον τομέα της ευρωπαϊκής ενέργειας και της στρατηγικής για το κλίμα, πρέπει όμως να προχωρήσουμε περισσότερο. Πρέπει να παραμείνουμε στην πρώτη γραμμή της τεχνολογίας επενδύοντας περισσότερο στην έρευνα και την καινοτομία, δημιουργώντας τις απαραίτητες υποδομές και καταρτίζοντας περισσότερους μηχανικούς, επιστήμονες και τεχνικούς. Σε αυτήν την κρίσιμη στιγμή, ενώ βιώνουμε μια οικονομική κρίση, απαιτείται επειγόντως δράση. Επιπλέον, υπάρχει ένας τρόπος για να επιτευχθεί αυτό: αλλάζοντας ριζικά τον τρόπο με τον οποίο παράγουμε και χρησιμοποιούμε την ενέργεια στην κοινωνία μας.
<SPEAKER ID="093" NAME="Lena Kolarska-Bobińska" AFFILIATION="PPE">
γραπτώς. - (PL) " σύνοδος κορυφής για την ενέργεια που πραγματοποιείται αυτήν την εβδομάδα θα χρησιμεύσει για να υπογραμμίσει τη σημασία της ενεργειακής αλληλεγγύης. Οι αποτελεσματικότεροι τρόποι για την κατοχύρωση της ασφάλειας του ενεργειακού εφοδιασμού είναι μια πλήρως κοινή αγορά, ένα πανευρωπαϊκό δίκτυο, η επιβολή της νομοθεσίας και οι διαφανείς κανόνες. Δυστυχώς, κάποιοι από τους ηγέτες των χωρών μας δεν το κατανοούν αυτό. Αντιθέτως, προτιμούν να βασίζονται στις δικές τους εθνικές λύσεις για τα θέματα της ενέργειας και να διαπραγματεύονται με προμηθευτές από τρίτες χώρες. Πρέπει ως εκ τούτου να λάβουμε υπόψη τις πρόσφατες εκκλήσεις ευρωπαϊκών εταιρειών ενέργειας σχετικά με την ελευθέρωση της αγοράς και την πλήρη εφαρμογή της κοινοτικής νομοθεσίας για την ενέργεια. Πρέπει να είμαστε βέβαιοι κατά την προετοιμασία της δέσμης μέτρων για τις υποδομές ότι τα ευρωπαϊκά προγράμματα στα οποία θέλουμε να επενδύσουμε θα επιλεγούν με βάση σαφή και διαφανή κριτήρια. Κατά τη δημιουργία πανευρωπαϊκού δικτύου, ιδιαίτερη έμφαση θα πρέπει επίσης να δοθεί στις επενδύσεις σε χώρες οι οποίες έχουν ανεπαρκέστατα αναπτυγμένες και πεπαλαιωμένες ενεργειακές υποδομές, όπως ανέφερε ο κ. Barroso. " αγορά δεν θα φροντίσει για αυτό από μόνη της, απαιτούνται δημόσια μέτρα. Δεν αντέχουμε οικονομικά μια Ευρώπη δύο ταχυτήτων στον τομέα της ενέργειας. Σας ευχαριστώ.
<SPEAKER ID="094" NAME="Petru Constantin Luhan" LANGUAGE="RO">
Για να επιτύχει η Ευρωπαϊκή Ένωση τους προτεινόμενους στόχους της, βασική προτεραιότητα είναι η σωστή και γρήγορη εφαρμογή της τρίτης δέσμης μέτρων για τις αγορές ηλεκτρικής ενέργειας και φυσικού αερίου. " ανάπτυξη της ενεργειακής υποδομής διαδραματίζει βασικό ρόλο στη διασφάλιση της λειτουργίας της εσωτερικής αγοράς ενέργειας. Σε αυτό το πλαίσιο, θέλω να τονίσω ότι η προσοχή πρέπει να εστιασθεί ιδιαίτερα στη χρηματοδότηση της εν λόγω υποδομής για το χρονικό διάστημα έως το 2020. " Ευρωπαϊκή Επιτροπή πρέπει να παρουσιάσει συγκεκριμένα αριθμητικά στοιχεία σχετικά με τις επενδυτικές ανάγκες και να υποβάλει το συντομότερο δυνατόν το νέο μέσο για τη χρηματοδότηση των ενεργειακών υποδομών. Εκτός από τα μέτρα που πρέπει να ληφθούν από την Ευρωπαϊκή Επιτροπή, είναι σημαντικό να ενισχυθούν οι εταιρικές σχέσεις της Ευρωπαϊκής Ένωσης με διεθνή χρηματοπιστωτικά ιδρύματα με σκοπό τον εντοπισμό καινοτόμων χρηματοδοτικών μέσων.Πρέπει επίσης να δημιουργηθεί το κατάλληλο πλαίσιο χρηματοδότησης, ιδίως μέσω της βελτίωσης των κανόνων για την κατανομή του κόστους των διασυνοριακών προγραμμάτων ή των τεχνολογικά προηγμένων προγραμμάτων.
<SPEAKER ID="095" NAME="Bogdan Kazimierz Marcinkiewicz" AFFILIATION="PPE">
γραπτώς. - (PL) Πιστεύω ότι στην προσεχή του σύνοδο κορυφής στις 4 Φεβρουαρίου, το Ευρωπαϊκό Συμβούλιο Ενέργειας θα πρέπει να θέσει ως στόχο τη διασφάλιση ίσης μεταχείρισης όλων των πηγών ενέργειας, τόσο παραδοσιακών όσο και μη. Ιδιαίτερη έμφαση πρέπει να δοθεί στις εγχώριες πηγές ενέργειας, συμπεριλαμβανομένων των ορυκτών καυσίμων (άνθρακα και φυσικού αερίου από σχιστόλιθο), προκειμένου να κατοχυρωθεί η ενεργειακή ασφάλεια της ΕΕ. " χρήση των πηγών αυτών, με την κατάλληλη στήριξη της ΕΕ, θα αποτελέσει καθοριστικό παράγοντα όχι μόνο για την ασφάλεια του ενεργειακού εφοδιασμού, αλλά και για την ανταγωνιστικότητα και τα επίπεδα απασχόλησης της ΕΕ. Ταυτόχρονα, θα ήθελα να επισημάνω ότι με τη διασφάλιση κατάλληλων επενδύσεων στις υποδομές ενέργειας της ΕΕ, εγγυόμαστε την περαιτέρω ανάπτυξη των κρατών μελών. Ελπίζω ότι τα συμπεράσματα του Ευρωπαϊκού Συμβουλίου θα αποτελέσουν σαφή απεικόνιση των συζητήσεων που έχουν πραγματοποιηθεί μέχρι σήμερα για τους στόχους του 2050 και ότι δεν θα δημοσιοποιηθούν πριν από τη συζήτηση επί των στόχων αυτών, η οποία αναμένεται να διεξαχθεί τον Μάρτιο του 2011. Σας ευχαριστώ.
<SPEAKER ID="096" NAME="Iuliu Winkler" LANGUAGE="RO">
Επί του παρόντος λειτουργούν 27 ενεργειακές αγορές στην ΕΕ. " έλλειψη διασύνδεσης μεταξύ τους έχει ως αποτέλεσμα την αδυναμία επίτευξης των στόχων της ΕΕ για οικονομική ανταγωνιστικότητα και ενεργειακή ασφάλεια. " έλλειψη ενιαίας και ολοκληρωμένης αγοράς σημαίνει ότι η ενεργειακή πολιτική της ΕΕ δεν είναι σε θέση να προσφέρει αποτελεσματικές λύσεις στα προβλήματα που συνδέονται με τη μείωση των αποθεμάτων πετρελαίου και φυσικού αερίου στην Ευρώπη, την άνοδο των τιμών του αργού πετρελαίου και του φυσικού αερίου, την αύξηση της παγκόσμιας ζήτησης για ενέργεια και την υπερθέρμανση του πλανήτη. Επικροτώ την ανακοίνωση του Επιτρόπου Oettinger σχετικά με τη φιλόδοξη προθεσμία που προτείνει η Ευρωπαϊκή Επιτροπή, που δηλώνει ότι το 2015 θα είναι η τελική προθεσμία για την ολοκλήρωση της εσωτερικής αγοράς ενέργειας. Επικροτώ επίσης την πρόθεση διασύνδεσης των 27 δικτύων φυσικού αερίου και ηλεκτρικής ενέργειας των κρατών μελών και δημιουργίας της κατάλληλης υποδομής ώστε η ΕΕ να επιτύχει τους στόχους της. Ελπίζω ότι η δέσμευση της Επιτροπής θα γίνει κατανοητή από τους ευρωπαίους ηγέτες ως έκκληση να τεθούν τα πραγματικά μακροπρόθεσμα συμφέροντα των κρατών μελών στην πρώτη γραμμή. " έναρξη της δημιουργίας και της ενίσχυσης της ενιαίας αγοράς ενέργειας και μιας κοινής πολιτικής στον τομέα αυτόν θα καταστεί δυνατή μόνο με τη λήψη οριστικής απόφασης το συντομότερο δυνατόν. Αυτοί είναι οι μόνοι παράγοντες που μπορούν να διασφαλίσουν την ενεργειακή ασφάλεια όλων σε μεσοπρόθεσμη και μακροπρόθεσμη βάση.
<SPEAKER ID="097" NAME="Martin Kastler" LANGUAGE="DE">
Είναι συγκλονιστικό το γεγονός ότι χριστιανοί σε ολόκληρο τον κόσμο εξακολουθούν να διώκονται και να δολοφονούνται. Είναι μομφή για την Ευρώπη οι υπουργοί Εξωτερικών των κρατών μελών στο Συμβούλιο να μην μπορούν να αντιδράσουν σε αυτό. Περιφρονούν τη βούληση του Κοινοβουλίου. " ΕΕ πρέπει να πράξει κάτι. Καλώ το Συμβούλιο να επιδείξει αίσθημα ευθύνης ως προς το θεμελιώδες δικαίωμα της ελευθερίας της θρησκείας, να καταρτίσει γρήγορα μια εφαρμόσιμη στρατηγική για την προστασία των χριστιανών σε ολόκληρο τον κόσμο και να δημιουργήσει μια ξεχωριστή μονάδα για διαπολιτισμικά και θρησκευτικά θέματα εντός της Ευρωπαϊκής Υπηρεσίας Εξωτερικής Δράσης. Αυτά πρέπει να γίνουν τώρα, όχι κάποτε στο μέλλον.
<SPEAKER ID="098" NAME="Angelika Werthmann" LANGUAGE="DE">
Έχω να σχολιάσω δύο θέματα: 1. Ενεργειακή πολιτική: Με τη σημερινή πορεία που ακολουθεί η ενεργειακή μας πολιτική, θα χρειαστεί πολύς χρόνος για να επιτευχθεί ο στόχος. Με την απλοποίηση και την επίσπευση των διαδικασιών όσον αφορά την ανάπτυξη της ενεργειακής υποδομής, η ΕΕ μπορεί να σημειώσει σημαντική πρόοδο όσον αφορά τον καθορισμό της πορείας της -αν και αυτό δεν πρέπει σε καμία περίπτωση να αποβεί σε βάρος των πολιτών ή να υπονομεύσει τη σύμβαση του Aarhus. " διαφάνεια και η ιχνηλασιμότητα των εργασιών είναι απαραίτητες προϋποθέσεις. Είναι αυτονόητο ότι οι ΜΜΕ, με την ικανότητά τους για καινοτομία, πρέπει να συμμετέχουν ως ισότιμοι εταίροι. 2. Χρηματοπιστωτική κρίση: Ο κόσμος των χρηματοπιστωτικών αγορών περιστρέφεται πολύ ταχύτερα από όσο αντιδρά μέχρι σήμερα το Συμβούλιο. Για να αντιμετωπιστεί η γενικότερη αβεβαιότητα που αισθάνονται ως εκ τούτου οι πολίτες και ο οικονομικός κόσμος, απαιτείται ταχεία και αποφασιστική δράση.
<SPEAKER ID="099" NAME="Lidia Joanna Geringer de Oedenberg" LANGUAGE="PL">
Κατά τη διάρκεια της προσεχούς συνόδου κορυφής του Ευρωπαϊκού Συμβουλίου που έχει προγραμματιστεί για τις 4 Φεβρουαρίου, οι αρχηγοί κρατών και κυβερνήσεων θα συζητήσουν δύο θέματα: την ενεργειακή πολιτική της Κοινότητας και την έρευνα και ανάπτυξη. Τα βασικά ζητήματα σχετικά με το πρώτο θέμα θα είναι η ενεργειακή απόδοση, οι ανανεώσιμες πηγές ενέργειας και η ασφάλεια του εφοδιασμού (ένα θέμα ιδιαίτερης σημασίας για την Πολωνία), ενώ τα βασικά ζητήματα σχετικά με το δεύτερο θέμα θα είναι η διεθνής επιστημονική συνεργασία και ο εξορθολογισμός των επιστημονικών προγραμμάτων της ΕΕ. Έχω την εντύπωση, ωστόσο, ότι η σύνοδος κορυφής η οποία έχει συγκληθεί με θέμα την ενέργεια και την καινοτομία, θα μετατραπεί σε διάσκεψη για τις τρέχουσες υποθέσεις -τόσο εντός της Ευρωπαϊκής Ένωσης (οικονομική πολιτική) όσο και για τις φαινομενικά πιο μακρινές (πολιτική κατάσταση στην Τυνησία, την Αίγυπτο και τη Λευκορωσία). Αποδεικνύεται ότι η ΕΕ οφείλει να ασχολείται με έναν ραγδαία αυξανόμενο αριθμό προβλημάτων, και το πρόβλημα αυτό δεν θα επιλυθεί ούτε με τη διεξαγωγή συνόδων κορυφής της ΕΕ συχνότερα, όπως προτάθηκε από τον Πρόεδρο της ΕΕ κ.Van Rompuy. " ΕΕ πρέπει να δώσει σύντομα απαντήσεις σε ορισμένα ερωτήματα, όπως το αν πρέπει να αυξηθεί η χρηματοδότηση για την Ευρωπαϊκή Διευκόλυνση Χρηματοπιστωτικής Σταθερότητας, πώς πρέπει να συντονιστεί η οικονομική πολιτική των κρατών μελών ώστε να διασφαλιστεί ότι η Διευκόλυνση δεν θα χρειάζεται στο μέλλον και, τέλος, πώς πρέπει να αντιδρούμε σε γεγονότα με έντονη διεθνή διάσταση ώστε να διασφαλιστεί ότι η άποψη της ΕΕ γίνεται σεβαστή. Καθοριστικής σημασίας κατά τη διαμόρφωση μιας απάντησης δεν είναι μόνο τα αριθμητικά στοιχεία, δηλαδή οι δείκτες της ενέργειας που πρέπει να επιτευχθούν πριν από το 2020, αλλά και η πραγματική πολιτική βούληση των κρατών μελών. " Ευρώπη καταναλώνει το ένα πέμπτο της παγκόσμιας ενέργειας· πόσος χρόνος θα αφιερωθεί στην ενέργεια στη συνεδρίαση της Παρασκευής στις Βρυξέλλες;
<SPEAKER ID="100" NAME="Wojciech Michał Olejniczak" LANGUAGE="PL">
Το πρόβλημα της ενεργειακής πολιτικής της Ευρωπαϊκής Ένωσης τέθηκε κατά τη διάρκεια της συζήτησης σχετικά με τις προετοιμασίες για τη σύνοδο κορυφής του Ευρωπαϊκού Συμβουλίου που θα πραγματοποιηθεί στις 4 Φεβρουαρίου 2011. " ενεργειακή ασφάλεια αποτελεί τομέα προτεραιότητας, η δε δημιουργία κοινής αγοράς ενέργειας θα πρέπει να συνιστά κοινό ευρωπαϊκό στόχο προς την κατεύθυνση του οποίου οφείλουμε να αγωνιστούμε με τη χρήση ολοκληρωμένων μέτρων. Οι εναλλακτικές πηγές ενέργειας, οι οποίες αρχίζουν να διαδραματίζουν ολοένα και σημαντικότερο ρόλο στην Ευρώπη, αποτέλεσαν ένα ακόμη βασικό σημείο στη συζήτηση αυτή. " ανάπτυξη των σύγχρονων τεχνολογιών και η δημιουργία πράσινων θέσεων απασχόλησης συνδέονται στενά με την ενεργειακή πολιτική. Ιδιαίτερη προσοχή πρέπει να δοθεί στην ανάγκη επέκτασης του Ευρωπαϊκού Χώρου Έρευνας. Αυτά είναι ιδανικά παραδείγματα μέτρων που συμβαδίζουν με τις ιδέες επί των οποίων εδράζεται η στρατηγική "Ευρώπη 2020", η οποία δίνει προτεραιότητα στην καινοτομία και την ανάπτυξη της επιστημονικής έρευνας, καθώς και στη δημιουργία πράσινων θέσεων απασχόλησης. " Ευρώπη πρέπει να ενώσει τις δυνάμεις της και στον τομέα αυτόν.

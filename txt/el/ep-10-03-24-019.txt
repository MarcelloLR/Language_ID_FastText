<CHAPTER ID="019">
Συνάντηση των υπουργών εργασίας και απασχόλησης της ομάδας G20 (Ουάσινγκτον, 20/21 Απριλίου) (συζήτηση)
<SPEAKER ID="273" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη συνάντηση των υπουργών Εργασίας και Απασχόλησης της ομάδας G20 (Ουάσινγκτον, 20/21 Απριλίου).
<SPEAKER ID="274" NAME="László Andor">
μέλος της Επιτροπής. - Κυρία Πρόεδρε, οι τελευταίες προβλέψεις της Διεθνούς Οργάνωσης Εργασίας (ΔΟΕ) και του Οργανισμού Οικονομικής Συνεργασίας και Ανάπτυξης (ΟΟΣΑ) υποδεικνύουν ότι τα ποσοστά ανεργίας στις βιομηχανοποιημένες χώρες εξακολουθούν να αυξάνονται, ενώ αναμένεται να κορυφωθούν το 2011.
<P>
Σταδιακά, περισσότεροι από 200 εκατομμύρια εργαζόμενοι στις αναπτυσσόμενες και αναδυόμενες χώρες κινδυνεύουν να εξωθηθούν σε συνθήκες ακραίας φτώχειας. Αυτό θα είχε ως αποτέλεσμα σχεδόν 1,5 δισεκατομμύριο φτωχούς εργαζόμενους παγκοσμίως. Αυτοί οι αριθμοί μιλούν από μόνοι τους. Μάλιστα, η υφιστάμενη κρίση ανέδειξε τις πιο οδυνηρές αδυναμίες της ολοένα και πιο διασυνδεδεμένης παγκόσμιας οικονομίας μας. Υπάρχει πλέον απόλυτη συναίνεση ως προς την ανάγκη για παγκόσμια δράση, προκειμένου να επιλυθούν τα παγκόσμια προβλήματα.
<P>
Πέρυσι στο Πίτσμπουργκ, οι ηγέτες της ομάδας των G20 δεσμεύτηκαν να εξασφαλίσουν ότι με την επιστροφή της ανάπτυξης θα επιστρέψουν και οι θέσεις εργασίας. Συναφώς, οι ηγέτες των G20 συμφώνησαν να συγκροτήσουν ένα πλαίσιο προσανατολισμένο στην απασχόληση για τη μελλοντική οικονομική ανάπτυξη.
<P>
Όλα αυτά είναι άκρως ευπρόσδεκτα. " Επιτροπή παρέχει πλήρη στήριξη σε οποιαδήποτε πλαίσια δράσης θέτουν τις ποιοτικές θέσεις εργασίας στο επίκεντρο της ανάκαμψης και βοηθούν τον κόσμο να επιστρέψει στην απασχόληση σε παγκόσμιο επίπεδο. Αυτή η προσέγγιση απηχεί την ολοφάνερη πραγματικότητα ότι η απασχόληση αποτελεί την πεμπτουσία της τρέχουσας οικονομικής κρίσης και ότι μία ανάκαμψη χωρίς θέσεις εργασίας δεν αποτελεί επιλογή.
<P>
Στο Πίτσμπουργκ, οι ηγέτες ζήτησαν από τον υπουργό Απασχόλησης των "ΠΑ να συγκαλέσει συνάντηση των υπουργών Εργασίας και Απασχόλησης της ομάδας των G20. Αποστολή τους θα είναι να εκτιμήσουν την παγκόσμια κατάσταση στην απασχόληση και να συζητήσουν τον αντίκτυπο των πολιτικών απαντήσεων στην κρίση, καθώς και την πιθανή ανάγκη λήψης περαιτέρω μέτρων. Επιπλέον, οι υπουργοί πρόκειται να εξετάσουν πολιτικές για μεσοπρόθεσμη απασχόληση και ανάπτυξη δεξιοτήτων, προγράμματα κοινωνικής προστασίας και βέλτιστες πρακτικές, προκειμένου να διασφαλιστεί ότι οι εργαζόμενοι θα ωφεληθούν από την πρόοδο της επιστήμης και της τεχνολογίας. Αυτή η πρωτοφανής συνάντηση θα διεξαχθεί στην Ουάσινγκτον στις 20 και 21 Απριλίου, ενώ θα συμμετάσχουν επίσης η Επιτροπή και η ισπανική Προεδρία.
<P>
" Επιτροπή συνεργάζεται στενά με τη ΔΟΕ για τις προπαρασκευαστικές εργασίες της συνάντησης, η οποία θα μας παράσχει συγκεκριμένα μία ευκαιρία να προωθήσουμε αξιόλογο έργο σε παγκόσμια κλίμακα εξ ονόματος της Ευρωπαϊκής Ένωσης. " εφαρμογή των διεθνώς αναγνωρισμένων βασικών προτύπων εργασίας της ΔΟΕ και οι προσπάθειες να επιτευχθεί ο στόχος για βασική παροχή κοινωνικής ασφάλισης είναι ζωτικής σημασίας στο σημείο αυτό. Επιπλέον, η αποστολή της ομάδας των G20 περιλαμβάνει την ανάπτυξη από τη ΔΟΕ και άλλες διεθνείς οργανώσεις μίας μεσοπρόθεσμης παγκόσμιας στρατηγικής κατάρτισης.
<P>
" Επιτροπή συμβάλλει σημαντικά σε αυτές τις προσπάθειες μέσω της πρωτοβουλίας "Νέες Δεξιότητες για Νέες Θέσεις Εργασίας", που αποτελεί μέρος της εμβληματικής πρωτοβουλίας "Ευρώπη 2020" για μία ατζέντα με στόχο νέες δεξιότητες και θέσεις εργασίας. " θεμελιώδης πρόκληση εν προκειμένω είναι να προχωρήσουμε με μία στρατηγική για επανακατάρτιση και εκσυγχρονισμό του παγκόσμιου εργατικού δυναμικού, καθώς και να διευκολύνουμε τις μεταβάσεις μεταξύ θέσεων εργασίας, αλλά και από την εκπαίδευση στην εργασία για τους νέους.
<P>
" ανάμειξη των κοινωνικών εταίρων μπορεί να επιφέρει τεράστια προστιθέμενη αξία. Όλοι εδώ γνωρίζουμε πόσο αποτελεσματικός μπορεί να είναι ο ευρωπαϊκός κοινωνικός διάλογος σε ό,τι αφορά τη βελτίωση του σχεδιασμού των διαφόρων μέτρων στο πεδίο της απασχόλησης. " Επιτροπή είναι έτοιμη να μοιραστεί αυτή την εμπειρία με τους διεθνείς εταίρους της Ευρωπαϊκής Ένωσης και θα κρατά ενήμερο το Κοινοβούλιο σχετικά με τη σημειωθείσα πρόοδο της συνάντησης στην Ουάσινγκτον.
<P>
" συνάντηση των υπουργών εργασίας της ομάδας των G20 αποτελεί ευκαιρία για εμάς να αναπτύξουμε νέα μέτρα, τα οποία θα διαμορφώσουν το πλαίσιο πολιτικής μετά την κρίση. Αυτά τα νέα μέτρα και πολιτικές μπορούν να συμβάλουν σε μία ισορροπημένη έξοδο από την κρίση, θέτοντας τις θέσεις εργασίας στο επίκεντρο της ανάκαμψης, και μπορούν να αντιμετωπίσουν επιτυχώς τον αντίκτυπο της κρίσης. Στόχος είναι να παρασχεθεί η απαραίτητη ενημέρωση και προσανατολισμός στις διασκέψεις κορυφής των ηγετών της ομάδας G20 στον Καναδά και την Κορέα εντός του τρέχοντος έτους.
<SPEAKER ID="275" NAME="Elisabeth Morin-Chartier" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, με φόντο την τρέχουσα οικονομική και χρηματοπιστωτική κρίση, αυτή η διάσκεψη της ομάδας των G20 μας υποχρεώνει να συμπεράνουμε ότι ο πρώτος στόχος που πρέπει να πετύχουμε είναι να καταστήσουμε τους εργαζομένους περισσότερο προσλήψιμους.
<P>
Αυτό αποτελεί αναγκαιότητα, διότι δεν μπορεί να υπάρξει κοινωνική ένταξη χωρίς ένταξη μέσω του εργασιακού χώρου. Συνεπώς, σήμερα, καθώς προετοιμαζόμαστε για αυτήν την συνάντηση των G20, το μόνο απόφθεγμα και ο μόνος στόχος που μπορούμε να μοιραστούμε είναι η καταπολέμηση της ανεργίας.
<P>
Όπως μόλις είπατε, κύριε Επίτροπε, η ανεργία έχει αυξηθεί σημαντικά στην Ευρωπαϊκή Ένωση και τον κόσμο, αλλά είναι ολοφάνερο ότι οι ανισότητες αυξάνονται και αυξάνονται ακόμη περισσότερο μεταξύ των νέων, των προσωρινών εργαζομένων, των μεταναστών και των γυναικών.
<P>
Συνεπώς, όταν βλέπουμε σήμερα ότι το 21,4% των νέων είναι άνεργοι, συγκριτικά με το 14,7% -ένα ήδη σημαντικό ποσοστό- που ήταν άνεργοι πριν από δύο χρόνια, ο ρυθμός της αύξησης προκαλεί μεγάλη ανησυχία.
<P>
Πρέπει, επομένως, να αναπτύξουμε από κοινού, εντός της Ευρώπης και παγκοσμίως -διότι η απάντηση μόνο παγκόσμια μπορεί να είναι- στρατηγικές σύγκλισης και ένταξης, που θα αναγνωρίζουν απερίφραστα το γεγονός ότι οι δυναμικές κοινωνικές πολιτικές και πολιτικές συνοχής αποτελούν τα θεμέλια για την εξέλιξη της κοινωνίας μας.
<P>
Θα ήθελα επίσης να σας υπενθυμίσω το Διεθνές Σύμφωνο Απασχόλησης του Παγκόσμιου Οργανισμού Εμπορίου, που παρέχει μία ορθή σειρά από στρατηγικές επιλογές που θα μας δώσουν τη δυνατότητα να εξέλθουμε από την κρίση.
<P>
Ποια είναι η θέση μας αναφορικά με την πρόταση της Ευρωπαϊκής Επιτροπής να βασιστεί το πλαίσιο της νέας στρατηγικής, μετά το 2010, σε μία κοινωνική οικονομία της αγοράς, ολοκλήρωση και διαφάνεια;
<P>
Ελπίζω οι ευρωπαίοι υπουργοί μας για την εργασία και την απασχόληση να μην ξεχάσουν κατά τη διάρκεια αυτής της διάσκεψης ότι θα πρέπει να λογοδοτήσουν για την αύξηση της ανεργίας σε όλα τα εκατομμύρια των ανθρώπων, οι οποίοι, ο ένας μετά τον άλλον, έχουν χάσει τις δουλειές τους τελευταίους μήνες.
<P>
Κύριε Andor, η Ευρωπαϊκή Ένωση περιμένει, συνεπώς, από εσάς να αναλάβετε δράση, ώστε να καθησυχάσουμε τους συμπολίτες μας και να τους εντάξουμε και πάλι στην απασχόληση.
<SPEAKER ID="276" NAME="Alejandro Cercas" LANGUAGE="ES">
Κυρία Πρόεδρε, κύριε Επίτροπε, κυρίες και κύριοι, είμαι και εγώ πολύ χαρούμενος που έχουμε την ευκαιρία να κάνουμε αυτήν τη συζήτηση απόψε, προετοιμαζόμενοι για τη διάσκεψη που θα σας βρει όλους στην Ουάσινγκτον στις 20 και 21 Απριλίου.
<P>
" σημερινή μας συνάντηση οφείλει πολλά στην πρόεδρο της Επιτροπής Απασχόλησης, κ. Berès, η οποία λόγω ανωτέρας βίας δεν μπορούσε να παρευρίσκεται σήμερα.
<P>
Θα μιλήσω εξ ονόματος και των δύο μας. Θα μιλήσω στη γλώσσα της, τα γαλλικά, χρησιμοποιώντας τα έγγραφα που είχε ετοιμάσει, διότι είμαι βέβαιος ότι σας ενδιαφέρει ιδιαιτέρως να ακούσετε τα δικά της λεγόμενα.
<P>
(FR) Για τον λόγο αυτό, κύριε Επίτροπε, σε μία εποχή που το ποσοστό ανεργίας στην Ευρώπη αναμένεται να υπερβεί το όριο του 10%, με περισσότερους από ενάμισι δισεκατομμύριο φτωχούς εργαζόμενους ανά τον κόσμο, και με την κρίση να πλήττει άλλους 200 εκατομμύρια φτωχούς εργαζόμενους, είναι καιρός οι ηγέτες να εστιάσουν στις κοινωνικές συνέπειες της κρίσης και να δώσουν προτεραιότητα στην απασχόληση.
<P>
Επιδοκιμάζουμε το προπαρασκευαστικό έργο που φέρατε εις πέρας σε στενή συνεργασία και σε πνεύμα διαλόγου με τους κοινωνικούς εταίρους.
<P>
" συνάντηση που επιζητήθηκε από τους αρχηγούς κρατών ή κυβερνήσεων που συγκεντρώθηκαν στο Πίτσμπουργκ έχει το πλεονέκτημα ότι επιτέλους συναρμόζει τα μακροοικονομικά ζητήματα με την κοινωνική διάσταση. Προκειμένου να μην επαναληφθούν τα λάθη που οδήγησαν στην κρίση, πρέπει να διασφαλίσουμε απαραιτήτως ότι η κρίση δεν θα εντείνει περισσότερο τις κοινωνικές ανισότητες εντός των χωρών μας, ανάμεσα στα κράτη μέλη της ΕΕ και σε παγκόσμιο επίπεδο.
<P>
Πρέπει να διασφαλίσουμε ότι μία αστόχαστη στρατηγική για τον τερματισμό της κρίσης δεν θα οδηγήσει στην αποδυνάμωση του κοινωνικού μοντέλου μας, διότι οι αιτίες της κρίσης -την οποία βιώνουμε εδώ και τρία χρόνια- είναι στην πραγματικότητα κοινωνικές. Δεν αρκεί να ρυθμιστούν τα οικονομικά προϊόντα, πρέπει να φτάσουμε στον πυρήνα της λανθασμένης πρακτικής.
<P>
Δυστυχώς, φοβόμαστε ότι, παρά τις πολυάριθμες εκθέσεις οργανώσεων όπως η Διεθνής Οργάνωση Εργασίας (ΔΟΕ) και ο Οργανισμός για την Οικονομική Συνεργασία και Ανάπτυξη (ΟΟΣΑ), που τονίζουν τις επιδεινούμενες κοινωνικές ανισότητες, εξακολουθεί να υπάρχει έλλειψη πολιτικής βούλησης σε ό,τι αφορά την κοινωνική διάσταση. Απόδειξη αυτού αποτελεί η πολύ κακή προβολή των κοινωνικών θεμάτων, στα οποία δεν υπάρχει καν αναφορά στην επίσημη ιστοσελίδα της ομάδας των G20. Ομοίως, η πρόσφατη απόφαση του Συμβουλίου Οικονομικών και Δημοσιονομικών Υποθέσεων (ECOFIN) να παύσει τα έκτακτα μέτρα στήριξης της απασχόλησης, που σχεδιάστηκαν για να αποκαταστήσουν γρήγορα τα δημόσια οικονομικά, είναι αποδοκιμαστέα.
<P>
Ένα επικίνδυνο παιχνίδι παίζεται ανάμεσα στους υπουργούς Οικονομικών και τους υπουργούς Απασχόλησης και Κοινωνικών Υποθέσεων.
<P>
Κύριε Επίτροπε, βασιζόμαστε σε εσάς και στην ισπανική Προεδρία να εναντιωθείτε σε αυτήν τη βραχυπρόθεσμη προσέγγιση και να θέσετε τα κοινωνικά ζητήματα στο επίκεντρο της ευρωπαϊκής και διεθνούς δράσης.
<SPEAKER ID="278" NAME="Marian Harkin" LANGUAGE="EN">
Κυρία Πρόεδρε, είναι απολύτως κρίσιμο οι υπουργοί Απασχόλησης και Εργασίας της ομάδας των G20 να θέσουν τις ποιοτικές θέσεις εργασίας στο επίκεντρο των σχεδίων τους για οικονομική ανάκαμψη.
<P>
Για πολλούς εργαζόμενους -όπως γνωρίζετε, κύριε Επίτροπε- η εικόνα είναι ζοφερή, με την ανεργία να αυξάνεται, τις εργάσιμες ώρες να μειώνονται, με σημαντικές περικοπές στους μισθούς, με τους φτωχούς εργαζόμενους, στους οποίους αναφερθήκατε, και ανεπαρκείς ή ανύπαρκτες ευκαιρίες κατάρτισης. Ταυτόχρονα, οι εργαζόμενοι παρατηρούν την επανακεφαλαιοποίηση των τραπεζών, ενώ οι μικρομεσαίες επιχειρήσεις -οι κινητήριοι μοχλοί της οικονομικής ανάπτυξης- στερούνται πόρων και θέσεις εργασίας χάνονται.
<P>
" δημοσιονομική πειθαρχία και η λιτότητα δεν πρέπει να πάρουν τη θέση ενός σχεδίου ενθάρρυνσης της απασχόλησης, και όμως αυτό συμβαίνει σε πολλές χώρες, συμπεριλαμβανομένης της δικής μου, της Ιρλανδίας. " Επιτροπή επικροτεί τη δημοσιονομική πειθαρχία μας, αλλά η απασχόληση αιμορραγεί. Ισοσκελίζουμε μεν τα βιβλία, αλλά οι εργαζόμενοι πληρώνουν το τίμημα. Οι υπουργοί της ομάδας των G20 πρέπει να δεσμευτούν αποφασιστικά ότι θα στηριχθεί η αξιοπρεπής εργασία και θα δοθεί προτεραιότητα στην ανάπτυξη της απασχόλησης, μαζί με το ελάχιστο εισόδημα, την κοινωνική προστασία και την κατάρτιση ή την επανακατάρτιση για όσους δεν έχουν δουλειά.
<P>
Τέλος, συμφωνώ μαζί σας ότι πρέπει να δεσμευτούν για την εφαρμογή πολιτικών σε συμφωνία με τις θεμελιώδεις αρχές και τα δικαιώματα της ΔΟΕ και ότι δεν πρέπει να επιτρέψουν η τρέχουσα οικονομική κρίση να χρησιμοποιηθεί ως πρόσχημα για την αποδυνάμωση ή την παράβλεψη των διεθνώς αναγνωρισμένων προτύπων εργασίας.
<SPEAKER ID="279" NAME="Ilda Figueiredo" LANGUAGE="PT">
Είναι καιρός οι ηγέτες της Ευρωπαϊκής Ένωσης να αναγνωρίσουν τον ρόλο που και οι ίδιοι διαδραμάτισαν στη σοβαρή κοινωνική κρίση που βρίσκεται σε εξέλιξη σε όλη την Ευρώπη και τον κόσμο. Πρόκειται για μία συνέπεια της χρηματοπιστωτικής και οικονομικής κρίσης που οι ίδιοι διευκόλυναν, ελευθερώνοντας τις χρηματαγορές και το εμπόριο, προωθώντας συμφωνίες για ελεύθερο εμπόριο με τρίτες χώρες, χωρίς να διαφυλάξουν τα συμφέροντα των εργαζομένων ή του κοινού.
<P>
" αύξηση της ανεργίας και της επισφαλούς και ανεπαρκώς αμειβόμενης εργασίας αυξάνει τη φτώχεια και αποτελεί άμεση συνέπεια των νεοφιλελεύθερων πολιτικών και της κρίσης του καπιταλισμού. " Διεθνής Οργάνωση Εργασίας (ΔΟΕ) και ο Οργανισμός για την Οικονομική Συνεργασία και Ανάπτυξη (ΟΟΣΑ) θεωρούν ότι η ανεργία δεν έχει φτάσει ακόμα στην κορύφωσή της στις βιομηχανοποιημένες χώρες, και ότι σύντομα περισσότεροι από 200 εκατομμύρια εργαζόμενοι είναι πιθανό να εξωθηθούν σε συνθήκες ακραίας φτώχειας. Αυτό σημαίνει ότι ο αριθμός των φτωχών εργαζομένων μπορεί να ανέλθει στο 1,5 δισεκατομμύριο, με τις γυναίκες και τους νέους να πλήττονται περισσότερο.
<P>
Είναι καιρός να τεθεί τέρμα στην οπισθοδρόμηση των κοινωνικών και εργατικών δικαιωμάτων την οποία παρατηρούμε. Οι ποιοτικές θέσεις εργασίας με δικαιώματα πρέπει να αποτελέσουν προτεραιότητα και να τηρούν, τουλάχιστον, τις συμβάσεις της ΔΟΕ. Χωρίς τη δημιουργία νέων θέσεων εργασίας με δικαιώματα, δεν μπορεί να υπάρξει τρόπος εξόδου από αυτήν την κρίση.
<SPEAKER ID="280" NAME="Kinga Göncz" AFFILIATION="S&amp;D">
(HU) Νομίζω πως όλοι είμαστε ικανοποιημένοι με την επικείμενη συνάντηση των υπουργών Απασχόλησης και Κοινωνικών Υποθέσεων της ομάδας των G20, καθώς και για το ότι έγιναν έτσι ισοδύναμοι με τους υπουργούς Οικονομικών, κάτι που δεν ίσχυε μέχρι τώρα. Φαίνεται ότι χρειαζόταν μία οικονομική κρίση, προκειμένου να μπορούμε να μιλήσουμε για παγκόσμια οικονομικά μέτρα, όχι μόνο αναφορικά με την οικονομία και τα δημοσιονομικά, αλλά και αναφορικά με κοινωνικά ζητήματα και ζητήματα απασχόλησης. Αυτό είναι ιδιαιτέρως σημαντικό σήμερα, που φαίνεται να υποχωρούν οι οικονομικές πιέσεις από την κρίση, ενώ η ανεργία και η φτώχεια εξακολουθούν να αυξάνονται. Γνωρίζουμε ότι αυτό θα έχει μακροπρόθεσμες κοινωνικές και πολιτικές επιπτώσεις. Σε ολόκληρο τον κόσμο συνδέεται στενά με τον εξτρεμισμό, που συνιστά επίσης μακροπρόθεσμη απειλή.
<P>
Είναι σημαντικό οι υπουργοί Απασχόλησης και Κοινωνικών Υποθέσεων να αναπτύξουν τομεακές πολιτικές που να μπορούν να επανορθώσουν την κατάσταση στην απασχόληση και να μειώσουν τη φτώχεια. Επιτρέψτε μου να δώσω ένα συγκεκριμένο παράδειγμα, το οποίο αναφέρθηκε στη διάσκεψη κορυφής των G20, ήτοι το παράδειγμα του μηχανισμού της μικροχρηματοδότησης, που αυξάνει όχι μόνο την κοινωνική συνοχή, αλλά και την αυτάρκεια, και μπορεί να είναι σημαντικός και για αυτόν τον λόγο. Είναι λυπηρό, ωστόσο, που το Κοινοβούλιο δεν μπορεί να υιοθετήσει μία στάση και να την υποβάλει στη συνάντηση της ομάδας των G20, αλλά μπορούν να αποσταλούν μόνο τα προφορικά μηνύματά μας. Παρ' όλα αυτά, πιστεύω ότι ακόμα και αυτό είναι περισσότερο από οτιδήποτε έχουμε κάνει στο παρελθόν.
<SPEAKER ID="281" NAME="Elizabeth Lynne" AFFILIATION="ALDE">
(EN) Κυρία Πρόεδρε, όπως όλοι λέμε, η οικονομική κρίση έχει πλήξει έντονα τους μέσους πολίτες.
<P>
Για τον λόγο αυτόν, πρέπει να βεβαιωθούμε ότι θα υπάρξουν θετικά αποτελέσματα από τη συνάντηση των υπουργών Απασχόλησης της ομάδας των G20, την πρώτη που συγκαλείται, όπως μόλις αναφέρθηκε. Ελπίζω απλώς να έχουμε πράγματι θετικά αποτελέσματα. Χαίρομαι που δεν θα επικεντρωθούν μόνο στον οικονομικό τομέα, αλλά θα εξετάσουν και τις κοινωνικές επιπτώσεις για τους πολίτες.
<P>
Γνωρίζουμε ότι σε πολλές χώρες ανά τον κόσμο υπάρχει ανεργία-ρεκόρ. Πρέπει να εξετάσουμε τον πραγματικό τρόπο να οδηγήσουμε και πάλι τον κόσμο στην εργασία - σε πραγματικές θέσεις εργασίας. Τα προγράμματα κατάρτισης, για παράδειγμα, πρέπει να είναι επαρκή για να καλύψουν πράγματι τις ανάγκες αυτήν τη στιγμή. Οφείλουμε να εξετάσουμε τον εντοπισμό της βέλτιστης πρακτικής από χώρες που έχουν ήδη εισαγάγει διάφορα μέτρα, και να προσπαθήσουμε να τα εφαρμόσουμε και σε άλλες χώρες, προσπαθώντας να βοηθήσουμε τους πιο περιθωριοποιημένους στην κοινωνία. Σε αυτές τις άλλες χώρες έχει παραχθεί έργο, γιατί λοιπόν να μην διδαχθούμε από αυτές;
<P>
Πρέπει να βεβαιωθούμε ότι όντως θα εφαρμοστούν οι βασικές συμβάσεις της ΔΟΕ. Πρέπει να βεβαιωθούμε ότι θα εφαρμοστεί η Σύμβαση των "νωμένων Εθνών για τα δικαιώματα των ατόμων με αναπηρία. Πρέπει να βεβαιωθούμε ότι αυτοί που δεν προστατεύονται σήμερα θα προστατεύονται στο μέλλον.
<SPEAKER ID="282" NAME="Thomas Händel" AFFILIATION="GUE/NGL">
(DE) Κυρία Πρόεδρε, κύριε Επίτροπε, κυρίες και κύριοι, η διάσκεψη κορυφής της ομάδας των G20 στο Πίτσμπουργκ αποτέλεσε ένα καλό παράδειγμα. Ζήτησε σχέδια οικονομικής ανάκαμψης, προκειμένου να προωθηθεί η αξιοπρεπής εργασία, η οποία θα συμβάλει στην ασφάλεια και τη δημιουργία θέσεων εργασίας, ενώ έθεσε ως προτεραιότητα την ανάπτυξη της απασχόλησης.
<P>
Ζητώ, επομένως, από τους υπουργούς Απασχόλησης της Ευρώπης να πιέσουν τα μέλη της ομάδας των G20, πρώτον, να μην υπαναχωρήσουν από τις δέσμες των μέτρων τους περί της οικονομικής ανάκαμψης, αλλά να εργαστούν πιο σκληρά και σε μεγαλύτερο βαθμό για τη δημιουργία θέσεων εργασίας· δεύτερον, να εργαστούν για την παροχή οικονομικά ασφαλούς μερικής απασχόλησης, ώστε να αποτραπεί η απώλεια θέσεων εργασίας· τρίτον, να προωθήσουν τις δημόσιες επενδύσεις για τη δημιουργία θέσεων εργασίας και τη βιώσιμη οικολογική ανάπτυξη· και, τέταρτον, να ενισχύσουν και να επεκτείνουν τα μέτρα κοινωνικής ασφάλισης, ώστε να καταστεί εφικτή η πρόσβαση σε αυτά τα μέτρα. Αυτό θα διαφυλάξει επίσης την αγοραστική δύναμη εντός της εσωτερικής αγοράς, καθώς και την απασχόληση, ενώ θα συμβάλει και στην καταπολέμηση της φτώχειας. " συνεργασία με τους κοινωνικούς εταίρους είναι προφανώς πολύ σημαντική για τους υπουργούς Απασχόλησης της Ευρώπης, προκειμένου να ενισχυθεί ο κοινωνικός διάλογος σε ακόμα μεγαλύτερο βαθμό από ό,τι επιθυμεί ο κύριος Επίτροπος.
<SPEAKER ID="283" NAME="Συλβάνα Ράπτη" AFFILIATION="S&amp;D">
Κυρία Πρόεδρε, κύριε Επίτροπε, στην Ουάσιγκτον στις 20 Απριλίου θα έχουμε μία πρεμιέρα: Για πρώτη φορά θα συνεδριάσουν Υπουργοί Απασχόλησης των 20 περισσότερο πλούσιων περιοχών της γης. Εκεί η φωνή της Ευρώπης πρέπει να ακουστεί πάρα πολύ δυνατή. Τεσσεράμισι εκατομμύρια θέσεις εργασίας κινδυνεύουν να χαθούν στην ευρωπαϊκή περιοχή την τριετία που έρχεται, και αυτό θα έχει επίπτωση στην ανάπτυξη, θα τραυματίσει την κοινωνική συνοχή, θα προκαλέσει κοινωνικές αναταράξεις.
<P>
Για την Ευρώπη η δημιουργία θέσεων εργασίας πρέπει να αποτελεί προτεραιότητα. Είναι επιτακτική ανάγκη να τεθούν στόχοι ρεαλιστικοί, συγκεκριμένοι, μετρήσιμοι· στόχοι μακροπρόθεσμοι και άμεσοι. Είναι επιτακτική ανάγκη να μπορούμε να εξασφαλίζουμε στους πολίτες της Ευρώπης αξιοπρεπή εργασία. Είναι επιτακτική ανάγκη να μπορούμε να διασφαλίζουμε τα εργασιακά και συνταξιοδοτικά δικαιώματα των εργαζομένων.
<P>
Κοντεύουμε να ξεχάσουμε το αυτονόητο: ότι η εργασία είναι μοχλός ανάπτυξης. Επιτέλους, νομίζω ότι πρέπει να κατανοήσουμε πως δεν μπορούμε να μιλάμε για οικονομική πολιτική, χωρίς να έχουμε συνεχώς στο μυαλό μας την παράμετρο απασχόληση.
<P>
Κλείνω, λέγοντας ότι, διαφορετικά, αντί να μιλάμε για Συμβούλιο Υπουργών Απασχόλησης θα μιλάμε για Συμβούλιο Υπουργών Ανεργίας.
<SPEAKER ID="284" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, κατά την άποψή μου, δεν θα υπάρξει μόνιμη λύση στην ανεργία και την υποαπασχόληση παρά μόνο εάν αντιστρέψουμε τη σημερινή προσέγγιση, η οποία δίνει προτεραιότητα στο κεφάλαιο έναντι της εργασίας, και εάν εισαγάγουμε μία νέα μορφή κατανομής του πλούτου, που να περιλαμβάνει αύξηση στις αποδοχές, στα επίπεδα κοινωνικής προστασίας και στις ελάχιστες παροχές. Αυτά θα δημιουργήσουν τις συνθήκες για μία βιώσιμη ανάκαμψη, που θα εξασφαλίσει πληθώρα θέσεων εργασίας. " κοινωνική πρόοδος αποτελεί προϋπόθεση για τον τερματισμό της οικονομικής κρίσης, όχι το αντίστροφο.
<P>
" ομάδα των G20 πρέπει να λειτουργήσει ως έναυσμα για την κινητοποίηση της διεθνούς τραπεζικής αγοράς υπέρ μία επιλεκτικής πίστωσης, που θα μπορούσε να βοηθήσει την απασχόληση, τις επενδύσεις για τη δημιουργία θέσεων εργασίας και τους υποστηρικτές μίας νέας οικονομίας, φιλικής προς το περιβάλλον.
<P>
Ταυτόχρονα, οι κερδοσκοπικές ροές κεφαλαίων πρέπει να φορολογηθούν, ώστε να μπορούν να επαναδιοχετευτούν στον αγώνα κατά της φτώχειας.
<P>
Προτείνω να εξετάσουμε και να δοκιμάσουμε ένα επαγγελματικό και σχετικό με κατάρτιση σύστημα κοινωνικής ασφάλισης για τις θέσεις εργασίας του μέλλοντος, και ταυτόχρονα να αναπτύξουμε τη δημόσια έρευνα, που είναι καίρια για μία νέα, ανθεκτική και βιώσιμη οικονομία.
<SPEAKER ID="286" NAME="Silvia-Adriana Ţicău" AFFILIATION="S&amp;D">
(RO) Τον Σεπτέμβριο του 2009, στο Πίτσμπουργκ, οι ηγέτες της ομάδας G20 αποφάνθηκαν ότι βασική προτεραιότητα στα σχέδια οικονομικής ανάκαμψης πρέπει να είναι η διαφύλαξη των υφιστάμενων θέσεων εργασίας και η δημιουργία νέων.
<P>
Παρά τις προβλέψεις του Διεθνούς Νομισματικού Ταμείου για οικονομική ανάπτυξη της τάξεως του 3%, οι προβλέψεις του ΟΟΣΑ και της ΔΟΕ υποδεικνύουν ότι το ποσοστό ανεργίας θα συνεχίσει να αυξάνεται αλματωδώς έως το πρώτο εξάμηνο του 2011.
<P>
" οικονομική και χρηματοπιστωτική κρίση έχει πλήξει έντονα τις ευρωπαϊκές επιχειρήσεις, για να μην αναφέρουμε, συνεπακόλουθα, τους προϋπολογισμούς των κρατών μελών.
<P>
Οι υπουργοί Εργασίας και Κοινωνικών Υποθέσεων της ομάδας των G20 θα πρέπει να ζητήσουν παράταση της ενίσχυσης που χορηγείται σε εταιρείες που αντιμετωπίζουν δυσκολίες εξαιτίας της οικονομικής κρίσης, έως ότου το ποσοστό της ανεργίας αρχίσει να μειώνεται και πάλι.
<P>
Επιπλέον, πιστεύω ότι οι εν λόγω υπουργοί πρέπει να προτείνουν μέτρα για τη στήριξη τόσο των δημοσίων υπαλλήλων όσο και των εργαζομένων που αμείβονται από δημόσιους πόρους, όπως οι διδάσκοντες και οι γιατροί, οι οποίοι χάνουν τις δουλειές τους εξαιτίας της μείωσης των πόρων που διατίθενται στους δημόσιους οργανισμούς.
<SPEAKER ID="287" NAME="Zigmantas Balčytis" AFFILIATION="S&amp;D">
(LT) Οφείλουμε να επικροτήσουμε το γεγονός ότι για πρώτη φορά συναντιούνται υπουργοί Εργασίας και Απασχόλησης στο πλαίσιο της ομάδας των G20. Στη διάσκεψη κορυφής των ηγετών των G20 το 2009 στο Πίτσμπουργκ, οι αρχηγοί των χωρών συμφώνησαν ότι στα εθνικά σχέδια οικονομικής ανάκαμψης το βάρος πρέπει να δοθεί στη διατήρηση και τη δημιουργία θέσεων εργασίας. Ωστόσο, από τότε που πραγματοποιήθηκε η διάσκεψη κορυφής, η κατάσταση έχει επιδεινωθεί, τόσο στην Ευρωπαϊκή Ένωση όσο και σε παγκόσμια κλίμακα. Σε ορισμένα κράτη μέλη ο αριθμός των ανέργων, που αυξάνεται καθημερινά, έχει φτάσει σε επικίνδυνα επίπεδα, ενώ τα σχέδια διαχείρισης κρίσεων ορισμένων εθνικών κυβερνήσεων επιδεινώνουν σημαντικά την κατάσταση του πληθυσμού, δεδομένου ότι οι συντάξεις και άλλες σημαντικές κοινωνικές εγγυήσεις μειώνονται. Οι μικρομεσαίες επιχειρήσεις κλείνουν μαζικά. Νομίζω ότι βασικό μέλημα της διάσκεψης της ομάδας των G20 πρέπει να είναι η συμφωνία σε συγκεκριμένα μέτρα για τη σταθεροποίηση του επιπέδου ανεργίας, δεδομένου ότι η απογοήτευση και ο φόβος του κόσμου δεν θα συμβάλει στη γρήγορη οικονομική ανάκαμψη των χωρών μας.
<SPEAKER ID="288" NAME="Vilija Blinkevičiūt" AFFILIATION="S&amp;D">
(LT) Καταρχάς, χαιρετίζω ειλικρινά το γεγονός ότι για πρώτη φορά στην ομάδα των G20, υπουργοί των πιο ισχυρών χωρών του κόσμου, υπουργοί Εργασίας και Απασχόλησης, θα συναντηθούν για να συζητήσουν τα πιο σημαντικά προβλήματα, δηλαδή πώς να αντιμετωπίσουμε επιτυχώς την ανεργία και να ενισχύσουμε την απασχόληση. Πράγματι, αυτή η συνάντηση θα διεξαχθεί σε πολύ δύσκολο κλίμα, διότι μόνο στην Ευρωπαϊκή Ένωση περίπου 5,5 εκατομμύρια νέοι είναι άνεργοι. Ο αριθμός των μακροχρόνια ανέργων επίσης αυξάνεται σταθερά. Αυτήν την εβδομάδα στη χώρα μου, τη Λιθουανία, 300.000 άνθρωποι καταγράφηκαν ως άνεργοι. Στα 20 χρόνια που είναι ανεξάρτητη η χώρα μου δεν έχει γνωρίσει ποτέ κάτι αντίστοιχο. Συνεπώς, είναι πολύ σημαντικό, στη συνάντησή τους, οι υπουργοί των πιο ισχυρών χωρών να καταλήξουν σε συγκεκριμένα μέτρα που πρέπει να ληφθούν ώστε οι άνθρωποι στις χώρες της ΕΕ να μην έχουν απλώς μία δουλειά, αλλά μία κατάλληλη, ποιοτική και αξιοπρεπώς αμειβόμενη δουλειά, από την οποία θα εξασφαλίζουν τον βιοπορισμό τους και δεν θα ζουν στη φτώχεια. Ελπίζω, λοιπόν, σε αυτήν τη συνάντηση να ληφθούν τέτοιες χειροπιαστές αποφάσεις.
<SPEAKER ID="289" NAME="László Andor" LANGUAGE="EN">
Κύριε Πρόεδρε, χαίρομαι που πραγματοποιήθηκε σήμερα αυτή η συζήτηση σχετικά με τη συνάντηση των υπουργών Εργασίας και Απασχόλησης στην Ουάσινγκτον, διότι δεν θα είναι η μοναδική διάσκεψη όπου θα ακουστεί η φωνή των ευρωβουλευτών για ένα τόσο σημαντικό ζήτημα. Υπάρχει άλλη μία επικείμενη διάσκεψη κορυφής, στην οποία επίσης θα πρέπει να εισακουστούν όσα είπατε σήμερα: αναφέρομαι στην αυριανή διάσκεψη κορυφής στις Βρυξέλλες, που έχει την ευκαιρία να στηρίξει την ατζέντα "Ευρώπη 2020" με έναν ισχυρό περιεκτικό πυλώνα και εμβληματικές πρωτοβουλίες για την ενίσχυση της απασχόλησης και τη μείωση της φτώχειας, και με σοβαρούς στόχους να συμπεριλαμβάνονται σε αυτήν τη στρατηγική.
<P>
Πρέπει να αναγνωριστεί η σοβαρότητα της κρίσης που έχει αντιμετωπίσει τα τελευταία δύο χρόνια η παγκόσμια οικονομία, και δεν πρόκειται απλώς για επιδείνωση των στατιστικών στοιχείων. Συμφωνώ απόλυτα με την κ. Göncz ότι πρέπει επίσης να κατανοήσουμε τον πολιτικό κίνδυνο, τον κίνδυνο που θέτει αυτή η κρίση για τον ευρωπαϊκό πολιτισμό.
<P>
Ελπίζω οι ηγέτες που συναντιούνται αύριο να το αντιληφθούν αυτό και να εξαγάγουν πολύ υπεύθυνα συμπεράσματα από αυτήν την κατάσταση. Διαφορετικά, θα ήταν πολύ δύσκολο να εκπροσωπηθούν οι ευρωπαϊκές αξίες παγκοσμίως∙ θα ήταν πολύ δύσκολο να εκπροσωπηθεί με αξιοπιστία η δέσμευση για την αντιμετώπιση της ανεργίας και της φτώχειας στο πλαίσιο της ομάδας των G20.
<P>
" συνάντηση των υπουργών Εργασίας στο πλαίσιο της ομάδας των G20 αποτελεί σημαντικό βήμα προς τα εμπρός. Το αν είμαστε αρκετά προχωρημένοι ώστε να συμπεριλάβουμε τους υπουργούς Οικονομικών μένει να το διαπιστώσουμε, όμως είναι πολύ σημαντικό το ότι έγινε αυτό το βήμα και ότι υπάρχει η ευκαιρία για ανταλλαγή εμπειρίας και απόψεων.
<P>
Είναι γεγονός ότι με την οικονομική κρίση ασχολήθηκαν πρώτα οι κυβερνήσεις και η δημοσιονομική ισχύς του κράτους στράφηκε προς τη σταθεροποίηση των τραπεζικών αγορών. Οι τράπεζες επανακεφαλαιοποιήθηκαν και δόθηκε προτεραιότητα στη χρηματοοικονομική σταθερότητα.
<P>
Τώρα πρέπει να δώσουμε προτεραιότητα στη δημιουργία θέσεων εργασίας. Πρέπει να δώσουμε προτεραιότητα σε μία στρατηγική εξόδου, που να μην ζημιώνει τις υπάρχουσες θέσεις εργασίας και να μην υπονομεύει την ικανότητα για επενδύσεις. Επομένως, πρέπει πρώτα να λάβουμε την απόφαση να δημιουργήσουμε μία οικονομική τάξη, να αποκαταστήσουμε τη σταθερότητα και να σταματήσουμε να ασκούμε πιέσεις στις κυβερνήσεις των κρατών μελών ώστε να προβαίνουν σε παράλογες περικοπές που πλήττουν τον κοινωνικό τομέα και την απασχόληση.
<P>
Συμφωνώ απόλυτα ότι η ΔΟΕ αποτελεί ακρογωνιαίο λίθο στην παραγωγή προτύπων ΔΟΕ, και η αναφορά σε αυτά στη διεθνή συζήτηση είναι ζωτικής σημασίας. Πρόκειται για ένα βάσιμο πρότυπο για εμάς, προκειμένου να προχωρήσουμε μπροστά στην απασχόληση και τις κοινωνικές σχέσεις.
<P>
Το πλαίσιο της ομάδας των G20 είναι μία θαυμάσια ευκαιρία να έρθουμε σε επαφή με συζητήσεις στον έξω κόσμο, όχι μόνο με συζητήσεις για τις εργασιακές σχέσεις, αλλά και με συζητήσεις για τον δημοσιονομικό κανονισμό και ζητήματα όπως ο φόρος επί των συναλλαγών, που συζητούνται με μεγαλύτερη τόλμη σε άλλα σημεία του κόσμου και ενίοτε χρήζουν μεγαλύτερης προσοχής εντός της Ευρωπαϊκής Ένωσης.
<P>
Επομένως, είμαι ευγνώμων για τα σχόλια που άκουσα, αλλά και για τα μηνύματα που μπορώ να διαβιβάσω στους υπόλοιπους εταίρους στην ομάδα των G20.
<SPEAKER ID="290" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="994" NAME="Ádám Kósa  " AFFILIATION="PPE">
γραπτώς. - (HU) Κατά την άποψή μου, πρέπει να αναγνωρίσουμε ότι, επί του παρόντος, οι υπεύθυνοι λήψης αποφάσεων δεν παρακολουθούν τις εξελίξεις στον κόσμο, την οικονομία και την τεχνολογία: σύντομα, ακόμα και μία εταιρεία παραγωγής ενέργειας θα μπορεί να κατάρτιζε πιο μακροχρόνια πλάνα από ό,τι οι διεθνείς πολιτικοί παράγοντες. Δυστυχώς, στη σημερινή στρατηγική "Ευρώπη 2020" είναι προφανής η αδυναμία να αναγνωριστεί αυτή η πραγματικότητα. " Ευρωπαϊκή Ένωση πρέπει να κοιτάξει πιο μακριά και να φανεί πρόθυμη να κάνει θυσίες προς το συμφέρον μίας πιο βιώσιμης κοινωνίας. Πρέπει να επικεντρωθούμε ολοένα και περισσότερο στις υποδομές και τη δημιουργία θέσεων εργασίας και όχι σε μία αυξανόμενη κατανάλωση που βασίζεται στις εισαγωγές. Το άνευ όρων ελεύθερο εμπόριο με επαίσχυντο τρόπο αφαιρεί θέσεις εργασίας, καταστρέφει το περιβάλλον, θέτει σε κίνδυνο την υγεία των καταναλωτών και αυξάνει τα εμπόδια στην προσβασιμότητα, απλώς και μόνο για να κατοχυρωθεί η τιμή ενός προϊόντος ή μίας υπηρεσίας. Δεν μπορούμε να επιστρέψουμε στα ακραία φαινόμενα του ανεξέλεγκτου καπιταλισμού - τον κόσμο του Όλιβερ Τουίστ! Ειδάλλως, η στρατηγική "ΕΕ 2020", ακριβώς όπως και η στρατηγική της Λισαβόνας, θα είναι καταδικασμένη να αποτύχει.

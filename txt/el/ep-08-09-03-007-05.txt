<CHAPTER ID="007-05">
5. Κατάσταση στη Γεωργία (ψηφοφορία) 
<P>
- Πριν από την ψηφοφορία, επί της παραγράφου 19:
<SPEAKER ID="072" NAME="Elmar Brok">
εξ ονόματος της Ομάδας PPE-DE. - (DE) Κύριε Πρόεδρε, όταν συντάξαμε το ψήφισμα χρησιμοποιήσαμε το προηγούμενο κείμενο, του οποίου η διατύπωση δεν αποδίδει πλήρως το νόημα ότι το Ευρωπαϊκό Συμβούλιο εν τω μεταξύ συνεδρίασε. Σας προτείνω, επομένως, να διατυπωθεί το δεύτερο τμήμα του κειμένου ως ακολούθως: "και επομένως καλωσορίζει την απόφαση του Ευρωπαϊκού Συμβουλίου να αναπτύξει". Επί του παρόντος το κείμενό μας λέει ότι καλούμε το Συμβούλιο να το πράξει, αλλά το έχει ήδη πράξει. Θα πρέπει, επομένως, η διατύπωση να προσαρμοστεί ανάλογα.
<P>
(Το Σώμα συμφωνεί να δεχτεί την προφορική τροπολογία)
<P>
- Πριν από την ψηφοφορία επί του ψηφίσματος:
<SPEAKER ID="074" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, η Ομάδα μου είχε χτες μια έντονη συζήτηση σχετικά με αυτό το συμβιβαστικό ψήφισμα. Σε ορισμένα ουσιώδη σημεία αποκλίνει από το κείμενο στου οποίου τη διατύπωση είχαμε εμείς, η Σοσιαλιστική Ομάδα στο Ευρωπαϊκό Κοινοβούλιο, αρχικά συμβάλει. Με αυτό δεν υπονοώ ότι αμφισβητώ τις διαπραγματεύσεις ή ότι μειώνω την επιτυχία των διαπραγματευτών στην επίτευξη ενός συμβιβαστικού ψηφίσματος με τις άλλες Ομάδες, υπάρχει όμως ένα στοιχείο με το οποίο δεν μπορούμε να συμφωνήσουμε, αλλά που κατέχει πρωταρχικό ρόλο στο ψήφισμά μας.
<P>
Αν και αυτό το στοιχείο, το οποίο θα ονομάσω σε ένα λεπτό, δεν περιλαμβάνεται πλέον στο κείμενο, η Ομάδα μας αποφάσισε να ψηφίσει υπέρ του συμβιβαστικού ψηφίσματος επειδή πιστεύουμε ότι έχει μεγάλη σημασία να στείλει το Ευρωπαϊκό Κοινοβούλιο ένα ενιαίο μήνυμα. Επιθυμώ, ωστόσο, να καταστήσω σαφές ότι θα προτιμούσαμε να περιοριστεί η επιθετική στάση του Προέδρου Saakashvili και επίσης, στην αρχή της σύρραξης, μια σταθερή συγκράτηση που επιβλήθηκε σε μια πλήρως ακατάλληλη ...
<P>
(Διαμαρτυρίες από τη δεξιά πτέρυγα και χειροκροτήματα από την αριστερή)
<P>
Θα προτιμούσαμε να δούμε αυτό που συνέβη στην αρχή να περιλαμβάνεται στο παρόν ψήφισμα, έστω και μόνο για να καταστεί σαφές ότι οι ίδιοι ακριβώς που διαμαρτύρονται εδώ τώρα τόσο έντονα είναι οι ίδιοι που θέλουν να ενταθούν οι συρράξεις αντί να μειωθούν.
<P>
(Χειροκροτήματα από την αριστερή πτέρυγα και διαμαρτυρίες από τη δεξιά)
<SPEAKER ID="075" NAME="Πρόεδρος">
Αντιλαμβάνεστε ασφαλώς ότι σε αυτό το σημείο στην ψηφοφορία δεν προτίθεμαι να ανοίξω εκ νέου τη συζήτηση. " Σοσιαλιστική Ομάδα στο Ευρωπαϊκό Κοινοβούλιο θεώρησε ότι άξιζε να αιτιολογήσει την τελική ψήφο της με αυτή την παρατήρηση, και νομίζω ότι όλοι κατάλαβαν περί τίνος επρόκειτο. Δεν χρειάζεται να ανοίξει εκ νέου η συζήτηση. Θα προχωρήσουμε επομένως στην ψηφοφορία επί της κοινής πρότασης ψηφίσματος.

<CHAPTER ID="012">
Ανάπτυξη και εκμετάλλευση του ευρωπαϊκού προγράμματος δορυφορικής ραδιοπλοήγησης (EGNOS και Galileo) (συζήτηση 
<SPEAKER ID="299" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Barsi-Pataky, εξ ονόματος της Επιτροπής Βιομηχανίας, Έρευνας και Ενέργειας, σχετικά με την τροποποιημένη πρόταση κανονισμού του Ευρωπαϊκού Κοινοβουλίου και του Συμβουλίου για τη συνέχιση της υλοποίησης των ευρωπαϊκών προγραμμάτων δορυφορικής ραδιοπλοήγησης (EGNOS και Galileo) - C6-0345/2007 -.
<SPEAKER ID="300" NAME="Radovan Žerjav">
Προεδρεύων του Συμβουλίου. - (SL) Χαίρομαι που βρίσκομαι σήμερα μαζί σας στη συνεδρίαση της Ολομέλειας όπου θα συζητηθεί ο κανονισμός εφαρμογής του Galileo.
<P>
Γνωρίζουμε όλοι πολύ καλά τη γεωστρατηγική και οικονομική σημασία των προγραμμάτων Galileo και EGNOS για την Ευρωπαϊκή Ένωση. Πριν όμως αναφερθώ στο κείμενο που παρουσιάστηκε, επιτρέψτε μου να αναφέρω εν συντομία τα καθοριστικά γεγονότα που αντιμετώπισαν τα προγράμματα αυτά τον περασμένο χρόνο.
<P>
Τον Ιούνιο του 2007, υπό τη γερμανική προεδρία, το Συμβούλιο έλαβε τη θαρραλέα απόφαση να διακόψει τις ανεπιτυχείς διαπραγματεύσεις για τις συμβάσεις παραχώρησης. Την πρωτοβουλία αυτή ακολούθησε ψήφισμα του Ευρωπαϊκού Κοινοβουλίου που εξέφραζε μεγάλη υποστήριξη για τη συνέχιση των δύο προγραμμάτων υπό την αιγίδα της Ευρωπαϊκής Ένωσης και απηύθυνε ομόφωνη έκκληση για εξασφάλιση της συνολικής χρηματοδότησης από τον προϋπολογισμό της Ευρωπαϊκής Ένωσης.
<P>
Αργότερα, τον Σεπτέμβριο του 2007, η Επιτροπή παρουσίασε δέσμη προτάσεων με κατεύθυνση προς την πλήρη χρηματοδότηση των έργων από τον δημόσιο τομέα, στις οποίες συμπεριλαμβανόταν και ένας κανονισμός εφαρμογής. Βάσει της συμφωνίας που συνήφθη τον περασμένο Νοέμβριο μεταξύ του Συμβουλίου ECOFIN και του Ευρωπαϊκού Κοινοβουλίου για έκδοση ψηφίσματος και μιας γενικής απόφασης που ενέκρινε μία εβδομάδα αργότερα το Συμβούλιο "Μεταφορές, Τηλεπικοινωνίες και Ενέργεια", μέσω συμπερασμάτων όσον αφορά τη μελλοντική ανάπτυξη του Galileo, επιτύχαμε να βγάλουμε τα δύο προγράμματα από το αδιέξοδο και να τα επαναφέρουμε στον δημόσιο τομέα.
<P>
Χαίρομαι διότι αναζητώντας έναν συμβιβασμό για τη νομική βάση προκειμένου να μπορέσει το πρόγραμμα Galileo να πάρει την πλήρη του μορφή, και τα τρία θεσμικά όργανα συνεργάστηκαν εποικοδομητικά. Θα ήθελα να εκφράσω τις ιδιαίτερες ευχαριστίες μου στην εισηγήτρια κ. Barsi-Pataky και στην πρόεδρο της Επιτροπής Βιομηχανίας, Εξωτερικού Εμπορίου, Έρευνας και Ενέργειας κ. Angelika Niebler. " σλοβενική Προεδρία είναι περήφανη διότι κατέβαλε όλες τις απαραίτητες προσπάθειες για την επίτευξη συμφωνίας κατά την πρώτη ανάγνωση.
<P>
Θεωρώ ότι το αποτέλεσμα των διαπραγματεύσεών μας είναι ένα ισορροπημένο κείμενο. Το κείμενο που έχουμε μπροστά μας επισημαίνει το ποσόν που απαιτείται για τα προγράμματα κατά την περίοδο 2007-2013, καθώς και για τη διαχείριση και εκτέλεση των προγραμμάτων GNSS, και συμπεριλαμβάνει τις αρχές και τη δομή της ανάθεσης συμβάσεων. Δεχθήκαμε όλοι την ευθύνη του Ευρωπαϊκού Κοινοβουλίου, ως αρμόδιας για τον προϋπολογισμό αρχής, έναντι των πολιτών.
<P>
Για να διευκολυνθεί η εκπλήρωση όλων των καθηκόντων αναφορικά με τα προγράμματα, συστήσαμε μια διοργανική επιτροπή για το Galileo. " επιτροπή θα παρακολουθεί την πρόοδο ως προς την εκτέλεση των προγραμμάτων αυτών, τις διεθνείς συμφωνίες που σχετίζονται με αυτά, την προετοιμασία των αγορών, την αποτελεσματικότητα της διαχειριστικής δομής και την ετήσια αναθεώρησή τους.
<P>
Κύριε Πρόεδρε, κυρίες και κύριοι, θεωρώ ότι δεν είναι ανάγκη να υπογραμμιστεί ιδιαίτερα η σημασία των ευρωπαϊκών προγραμμάτων δορυφορικής πλοήγησης για τη δημιουργία νέων θέσεων εργασίας και την ανταγωνιστικότητα της Ευρώπης. Τα δύο προγράμματα είναι απόλυτα σύμφωνα με τη στρατηγική της Λισαβόνας και άλλες κοινοτικές πολιτικές και θα μας δώσουν τη δυνατότητα να αναπτύξουμε και να προστατεύσουμε την ευρωπαϊκή τεχνογνωσία, ιδίως στον τομέα των εφαρμογών, πράγμα που θα ωφελήσει άμεσα τους πολίτες μας.
<P>
Θα ήθελα να σας ευχαριστήσω για την προσοχή σας και ιδίως για την εποικοδομητική συνεργασία σας σε αυτό το σημαντικό ευρωπαϊκό έργο.
<SPEAKER ID="302" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κύριε Υπουργέ, κυρίες και κύριοι, είναι σαφές ότι αυτή η περίοδος συνόδου είναι μεγάλης σημασίας. Πιστεύω ότι μπορούμε να συγχαρούμε τους εαυτούς μας που βλέπουμε επιτέλους το Galileo να αναδύεται ως ένα σημαντικό ευρωπαϊκό σχέδιο που δύναται να υλοποιηθεί.
<P>
Στο τέλος του Νοεμβρίου 2007, ελήφθησαν δύο σημαντικές πολιτικές αποφάσεις υπέρ αυτού του σημαντικού ευρωπαϊκού σχεδίου. Έκτοτε, το Ευρωπαϊκό Κοινοβούλιο και το Συμβούλιο, έχοντας επίγνωση της ανάγκης να υιοθετηθούν άμεσα κανονισμοί σχετικά με τη συνέχιση των προγραμμάτων EGNOS και Galileo, εξέτασαν το κείμενο της πρότασης της Επιτροπής προκειμένου να εγκριθεί στην πρώτη ανάγνωση.
<P>
Θέλω να επαινέσω το εποικοδομητικό έργο των τριών θεσμικών οργάνων, ιδιαίτερα του Κοινοβουλίου. Χάρη στις προσπάθειες του καθενός χωριστά και όλων μαζί, κάναμε τεράστια πρόοδος στους διάφορους τριμερείς διαλόγους και βλέπουμε σήμερα ένα σχέδιο κανονισμού που ικανοποιεί το Κοινοβούλιο, το Συμβούλιο και την Επιτροπή. Το Συμβούλιο, στη συνεδρίασή του στις 7 Απριλίου 2008, υπό την προεδρία σας, κύριε Υπουργέ, απεφάνθη σε μεγάλο βαθμό θετικά. Είναι επομένως κρίσιμης σημασίας, κυρίες και κύριοι, να αποφανθεί και το Κοινοβούλιο επίσης θετικά σήμερα.
<P>
Μπορώ να επιβεβαιώσω ότι η πρόταση συμπεριλαμβάνει χρηματοδότηση για τα προγράμματα σε απόλυτη συμφωνία με τη δημοσιονομική συμφωνία που επιτεύχθηκε τον Νοέμβριο 2007 μεταξύ του Ευρωπαϊκού Κοινοβουλίου και του Συμβουλίου. Θέλω να εκφράσω για άλλη μια φορά τις θερμές ευχαριστίες μου προς το Ευρωπαϊκό Κοινοβούλιο για τον σημαντικό ρόλο που έχει διαδραματίσει στην επίτευξη αυτού του αποτελέσματος. Το κείμενο θεσπίζει επίσης ικανοποιητική διαχείριση των προγραμμάτων. Προτείνει αυστηρή κατανομή των αρμοδιοτήτων μεταξύ της Επιτροπής, της εποπτικής αρχής και της Ευρωπαϊκής Υπηρεσίας Διαστήματος, με την ανάθεση του ρόλου του ιδιοκτήτη στην Επιτροπή και του ρόλου του διαχειριστή στον Ευρωπαϊκό Οργανισμό Διαστήματος.
<P>
Ο μελλοντικός κανονισμός εξετάζει επίσης το θέμα της ασφάλειας και εγγύησης των συστημάτων. Αυτή η πτυχή των προγραμμάτων, ενώ είναι βασική, δεν είχε εξεταστεί προηγουμένως τόσο ξεκάθαρα και ικανοποιητικά. " Επιτροπή θα διασφαλίζει από τούδε και στο εξής τη διαχείριση του προγράμματος με τη μόνιμη και πολύτιμη συμβολή των κρατών μελών, τα οποία διαθέτουν την απαραίτητη τεχνογνωσία σε αυτό το θέμα.
<P>
Σε αυτό το σημείο, μπορώ να επιβεβαιώσω ότι οι υποδομές του Galileo είχε σχεδιασμένες για να εξυπηρετούν τις πέντε λειτουργίες που περιγράφονται στο παράρτημα του μελλοντικού κανονισμού. Οι διατάξεις του κειμένου σχετικά με την ασφάλεια δεν επηρεάζουν σε καμία περίπτωση το πεδίο αυτού του παραρτήματος. Οιαδήποτε τροπολογία μπορεί να υπονομεύσει τον μη στρατιωτικό χαρακτήρα του προγράμματος πρέπει να συνεπάγεται αναθεώρηση του κανονισμού. Έχουμε επίγνωση του ζητήματος της πολιτικής προμηθειών. Χρειαζόμαστε τόσο πρόσβαση στις γνώσεις των βιομηχανικών μετόχων σε κάθε κράτος μέλος και ταυτόχρονα, μέσω του θεμιτού ανταγωνισμού ασφαλώς, να περιορίσουμε τους συνεπακόλουθους κινδύνους υπερβολών και καθυστερήσεων.
<P>
Σχετικά με το θέμα της βασικής κυριότητας, για τα τρία κοινοτικά θεσμικά όργανα, ο κανονισμός θεσπίζει ότι η Ευρωπαϊκή Κοινότητα πρέπει να είναι ο αποκλειστικός κύριος όλων των υλικών και άυλων αγαθών που αναπτύσσονται στο πλαίσιο των προγραμμάτων EGNOS και Galileo.
<P>
Τέλος, διατάξεις σχετικά με τη διαδικασία της επιτροπής και το ειδικό πλαίσιο που θεσπίστηκε παράλληλα με τον κανονισμό ικανοποιούν τις επιθυμίες του Κοινοβουλίου να ενημερώνεται διαρκώς για την πρόοδο των προγραμμάτων. Φυσικά, δεδομένου του ρόλου που έχει διαδραματίσει το Κοινοβούλιο μέχρι στιγμής, είναι σαφώς προτιμότερο ακόμη και απαραίτητο να συμμετέχει στενά το Κοινοβούλιο, ως δημοσιονομική αρχή, στο μέλλον αυτού του προγράμματος. " άμεση υιοθέτηση του προτεινόμενου κειμένου θα αντιπροσώπευε το πρώτο στάδιο στην αναθεώρηση της διαχείρισης των προγραμμάτων. " Επιτροπή πρέπει να υποβάλλει μια πρόταση για την τροποποίηση του κανονισμού όσον αφορά τις δομές διαχείρισης των ευρωπαϊκών προγραμμάτων GNSS. Θα προσαρμόσουμε τον κανονισμό στους νέους ρόλους αρχής και εποπτείας που βασίζονται στο κείμενο που έχετε διαπραγματευτεί με το Συμβούλιο. Θα φροντίσω προσωπικά να συμμετέχει ενεργά το Κοινοβούλιο σε αυτή τη δεύτερη φάση της αναθεώρησης της δημόσιας διαχείρισης.
<P>
Κύριε Υπουργέ, κυρίες και κύριοι, βασιζόμαστε πάνω σας για να στηρίξετε το Galileo και ν' ανοίξετε τον δρόμο για την αποτελεσματική και άμεση εφαρμογή αυτού του τεράστιου κοινοτικού σχεδίου. Τους επόμενους μήνες, θα έχουμε την ευκαιρία να καλύψουμε όλες τις πολυάριθμες εφαρμογές που ενδέχεται να έχει το Galileo και, από αυτή την άποψη, θα παρουσιαστεί ένα σχέδιο δράσης από την Επιτροπή. Ωστόσο, για να γίνουν αυτές οι εφαρμογές πραγματικότητα, προφανώς πρέπει να υλοποιηθεί το Galileo. Κύριε Πρόεδρε, χάρη στο Ευρωπαϊκό Κοινοβούλιο, και χάρη στην πορτογαλική και σλοβενική Προεδρία, το Galileo έχει τώρα, πιστεύω, κάθε πιθανότητα επιτυχίας.
<SPEAKER ID="303" NAME="Etelka Barsi-Pataky">
εισηγήτρια. - (HU) Κύριε Πρόεδρε, κύριε Προεδρεύων του Συμβουλίου, Υπουργέ Žerjav, Αντιπρόεδρε Barrot, κυρίες και κύριοι. Το Ευρωπαϊκό Κοινοβούλιο έχει δώσει συνεχή και θετική στήριξη στο πρόγραμμα Galileo από την έναρξή του. Το Νοέμβριο του περασμένου έτους, 2007, το Ευρωπαϊκό Κοινοβούλιο, σ' ένα τολμηρό βήμα, έβγαλε το πρόγραμμα από το αδιέξοδο και τον Δεκέμβριο ενέκρινε τη χρηματοδότηση για την ανάπτυξη των προγραμμάτων GNSS από έναν αναθεωρημένο κοινοτικό προϋπολογισμό.
<P>
Συζητάμε τώρα έναν κανονισμό σχετικά με την εφαρμογή των προγραμμάτων του Παγκόσμιου Δορυφορικού Συστήματος Πλοήγησης (GNSS) Galileo και EGNOS κατόπιν ενός επιτυχούς ανεπίσημου τριμερούς διαλόγου στην πρώτη ανάγνωση. " χρηματοδότηση, η οποία θα προέρχεται εξολοκλήρου από τον κοινοτικό προϋπολογισμό, απαιτεί ιδιαίτερη ευθύνη από τους ευρωπαίους φορολογούμενους και τον προσεχτικό κανονισμό που συμβαδίζει μ' αυτό. Αυτό είναι ιδιαίτερα αληθές για τη χρηματοδότηση, τη διαχείριση του προγράμματος, τις διαδικασίες δημόσιων προμηθειών και την ασφάλεια. Έχουμε μάθει τόσα πολλά τα τελευταία λίγα χρόνια, που αντιμετωπίσαμε τόσα πολλά προβλήματα. Με κανονισμούς, επίσης, ακολουθούμε έναν εντελώς νέο δρόμο, θα μπορούσατε να πείτε ότι χαράζουμε ένα μονοπάτι, καθώς αυτή είναι η πρώτη κοινή ευρωπαϊκή υποδομή που κατασκευάζεται από κοινού και είναι υπό κοινή κοινοτική κυριότητα.
<P>
" χρηματοδότηση - το Ευρωπαϊκό Κοινοβούλιο αναγνωρίζει ότι το αναπτυξιακό κόστος του προγράμματος είναι 3,4 δισ. ευρώ, διασφαλίζεται από τις δημοσιονομικές αρχές. " Επιτροπή θα κληθεί επίσης να υποβάλλει μια πρόταση ως το 2010 για τη χρηματοδότηση μετά το 2013, ιδιαίτερα για αναλήψεις υποχρεώσεων κοινής κυριότητας. Παρακαλώ σημειώστε ότι η τήρηση των χρονοδιαγραμμάτων και η αποφυγή περαιτέρω καθυστερήσεων είναι ζωτικής σημασίας για την επίτευξη της οικονομικής επιτυχίας των προγραμμάτων.
<P>
" πολιτική τιμολόγησης θα καθοριστεί κατόπιν λεπτομερούς ανάλυσης της φάσης της χρήσης, λαμβάνοντας υπόψη ότι οι καταναλωτές θα λαμβάνουν καλή ποιότητα υπηρεσιών. " διαχείριση του προγράμματος θα σχεδιαστεί για σαφή κοινή ευθύνη. " Επιτροπή είναι υπεύθυνη για την εφαρμογή του προγράμματος και τη διαχείριση του προγράμματος και θα ενισχύεται στο έργο της, σε διαδικασίες επιτροπής από την Επιτροπή του Προγράμματος. Ο Ευρωπαϊκός Οργανισμός Διαστήματος (ESA) είναι ο βασικός ανάδοχος, και πρέπει να σημειωθεί ότι η συμφωνία σύμβασης μεταξύ της Επιτροπής και του ESA θα είναι τεκμήριο της επιτυχίας του προγράμματος. Μετά από παρατεταμένη συζήτηση η GSA (η Ευρωπαϊκή Εποπτική Αρχή του GNSS) θα επιβλέπει την ασφάλεια του προγράμματος.
<P>
Το Ευρωπαϊκό Κοινοβούλιο, το Συμβούλιο και η επιτροπή αναγνωρίζουν ότι πρέπει να εξευρεθούν νέες μορφές συνεργασίας, προκειμένου να επιτύχει το πρόγραμμα. Στο μέλλον, σύμφωνα με τη δήλωση στο Παράρτημα ότι θα παρακολουθούμε από κοινού την πρόοδο της εφαρμογής του προγράμματος τριμηνιαίως, στη Διοργανική Ομάδα, και το έργο του προγράμματος θα αναθεωρείται ετησίως. Οι κανονισμοί σχετικά με τις διαδικασίες δημόσιων προμηθειών αποτελούσαν ένα σημαντικό μέρος της έκθεσης της εισηγήτριας τον Νοέμβριο, και τα βασικά στοιχεία, έχουν ενσωματωθεί στην πρόταση του Συμβουλίου. Είμαστε σε απόλυτη συμφωνία με το τελευταίο. Με το πρόγραμμα Galileo έχουμε ελπίδες για νέα τεχνολογία, ανάπτυξη, νέες επαγγελματικές ευκαιρίες και απασχόληση, και υπογραμμίζουμε ιδιαίτερα τις ευκαιρίες για τις μικρές και μεσαίες επιχειρήσεις και στα 27 κράτη μέλη. Οι κανονισμοί το προβλέπουν αυτό.
<P>
" αντιπροσωπεία διαπραγματεύσεων του Κοινοβουλίου, υπό την προεδρία της Angelika Niebler, προέδρου της Επιτροπής Βιομηχανίας, Έρευνας και Ενέργειας, και με τη συμμετοχή των σκιωδών εισηγητών και των εκπροσώπων των γνωμοδοτικών επιτροπών, υπέβαλε το κείμενο που εγκρίθηκε στην πρώτη ανάγνωση ως μέρος του ανεπίσημου τριμερούς διαλόγου στην Επιτροπή Βιομηχανίας, Έρευνας και Ενέργειας. " Επιτροπή Βιομηχανίας, Έρευνας και Ενέργειας το ενέκρινε ομόφωνα. Τώρα υποβάλλουμε αυτούς τους κανονισμούς στο Ευρωπαϊκό Κοινοβούλιο στην ολομέλεια. Τέλος, είμαι ευγνώμων στη σλοβενική Προεδρία για τη δέσμευσή της στο πρόγραμμα, στην Επιτροπή για την εμπειρογνωμοσύνη της, και στους συναδέλφους μου για την υποστήριξή τους, η οποία κατέστησε δυνατή τη συμφωνία. Σας ευχαριστώ.
<SPEAKER ID="304" NAME="Μαργαρίτης Σχοινάς">
συντάκτης γνωμοδότησης της Επιτροπής Προϋπολογισμών. - Κύριε Πρόεδρε, θα ήθελα και εγώ, εκ μέρους της Επιτροπής Προϋπολογισμών, να εκφράσω την ιδιαίτερή μου ικανοποίηση για το αποτέλεσμα στο οποίο καταλήξαμε. Πρόκειται, βέβαια, για ένα παράδοξο, γιατί συνήθως, η Επιτροπή Προϋπολογισμών καλείται να βρει τα χρήματα για ένα συγκεκριμένο πρόγραμμα. Εδώ, μάλλον, ήταν αντίστροφη η διαδικασία. Τα χρήματα τα είχαμε βρει ήδη, και ψάχναμε να βρούμε την αρχιτεκτονική του προγράμματος. Καθυστερήσαμε καμιά σαρανταριά μέρες τις συζητήσεις με το Συμβούλιο, αλλά, τελικά, το καταφέραμε.
<P>
" οριστική έγκριση του Galileo, κατά τη γνώμη μου, καταδεικνύει τρία σημαντικά γεγονότα. Πρώτον, σε μια στιγμή κατά την οποία η Ευρώπη βάλλεται ως μη έχουσα φιλοδοξίες, ως βρισκόμενη σε κρίση, το γεγονός ότι είμαστε ικανοί να βρούμε πόρους για ένα τόσο φιλόδοξο -τεχνολογικά- σχέδιο, αποδεικνύει ότι η Ευρωπαϊκή Ένωση μπορεί να απαντήσει στους επικριτές της με προστιθέμενη αξία προς όφελος των πολιτών και των επιχειρήσεων.
<P>
Το δεύτερο γεγονός το ανέφερε και ο Αντιπρόεδρος Barrot, δηλαδή χωρίς το Ευρωπαϊκό Κοινοβούλιο δεν θα υπήρχε Galileo. Ήταν κρίσιμος ο ρόλος του Ευρωπαϊκού Κοινοβουλίου στη συνδιαλλαγή με το Συμβούλιο για να βρούμε τους πόρους, ιδιαίτερα μετά την αποτυχία του ιδιωτικού τομέα να δεσμεύσει πόρους σε αντίθεση με όσα είχε υποσχεθεί νωρίτερα.
<P>
Και, τέλος τρίτον, το γεγονός ότι έχουμε πλέον ένα πρόγραμμα με 100% κοινοτική χρηματοδότηση, το οποίο χρηματοδοτεί -δηλαδή- αποκλειστικά και μόνο ο ευρωπαίος φορολογούμενος πολίτης, δημιουργεί ιδιαίτερες υποχρεώσεις για το Ευρωπαϊκό Κοινοβούλιο, αλλά και για τους διαχειριστές του προγράμματος, ήτοι την Ευρωπαϊκή Επιτροπή, την ESA και την Εποπτική Αρχή Galileo.
<P>
Δεν θα αποποιηθούμε αυτής της ευθύνης. Μέχρι το 2013 θα παρακολουθήσουμε από πολύ κοντά τη διαχείριση του προγράμματος, διότι και τα χρήματα είναι πολλά και οι ευθύνες, αντιστοίχως, είναι ιδιαίτερα αυξημένες.
<P>
Ευχαριστώ πολύ και συγχαρητήρια σε όλους όσους δούλεψαν γι' αυτό το πολύ ικανοποιητικό αποτέλεσμα.
<SPEAKER ID="305" NAME="Anne E. Jensen">
συντάκτρια γνωμοδότησης της Επιτροπής Μεταφορών και Τουρισμού. - (DA) Κύριε Πρόεδρε, ως συντάκτρια γνωμοδότησης της Επιτροπής Μεταφορών και Τουρισμού, θέλω επίσης να εκφράσω τη σημαντική ικανοποίησή μου για το αποτέλεσμα που έχουμε επιτύχει σήμερα. Στο μέλλον, το Galileo θα διασφαλίσει πιο αποτελεσματικές, ασφαλείς και περιβαλλοντικές φιλικές μεταφορές. Για όλους τους τρόπους μεταφοράς οδικούς, σιδηροδρομικούς, εναέριους και θαλάσσιους, αυτό το σύστημα θα επιτρέψει καλύτερη διαχείριση και έλεγχο. Αυτό ισχύει και για τις ιδιωτικές επιχειρήσεις, τις αρχές και την καλύτερη ενημέρωση για μας ως πολίτες.
<P>
Πολλοί άνθρωποι ρωτάνε: γιατί χρειαζόμαστε το Galileo όταν έχουμε ήδη το GPS; Ωστόσο, έχουμε το GPS μόνο δανεικό. " ΕΕ δεν έχει κανέναν έλεγχο στην τεχνολογία του· καθώς η δορυφορική πλοήγηση γίνεται ζωτικής σημασίας στην κοινωνία μας, η ΕΕ πρέπει να διαθέτει τόσο τις δικές της υποδομές όσο και εκτεταμένες γνώσεις και εμπειρογνωμοσύνη. Καθώς στέλνουμε πλέον 3,5 δισ. ευρώ από τα χρήματα των ευρωπαίων φορολογούμενων στο διάστημα για το Galileo, πρέπει να διασφαλίσουμε ότι επιτυγχάνει τα επιθυμητά αποτελέσματα. Επομένως, είναι σημαντικό να έχει το Κοινοβούλιο επιρροή στις μελλοντικές διαδικασίες.
<P>
Θέλω να ευχαριστήσω την κ. Barsi-Pataky για την εξαιρετική συνεργασία της σε αυτή την έκθεση. Θέλω επίσης να ευχαριστήσω τον κ. Σχοινά και την πρόεδρο της Επιτροπής Βιομηχανίας, Έρευνας και Ενέργειας, κ. Niebler, για την καλή τους συνεργασία και για το γεγονός ότι εργαστήκαμε ως ομάδα κατά τη διάρκεια των διαπραγματεύσεων. Θέλω επίσης να ευχαριστήσω τον Επίτροπο Barrot για τη συμβολή του στην επίλυση των εκκρεμοτήτων. Τέλος, αλλά όχι λιγότερο σημαντικό, θέλω να συγχαρώ τη σλοβενική Προεδρία για το εξαιρετικό αποτέλεσμα που έχουμε επιτύχει.
<SPEAKER ID="306" NAME="Angelika Niebler">
εξ ονόματος της Ομάδας PPE-DE. - (DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, σήμερα είναι μια καλή μέρα για την Ευρώπη. Δίνουμε το πράσινο φως σε ένα από τα πιο σημαντικά σχέδια της ΕΕ - το δορυφορικό σύστημα πλοήγησης Galileo. Όπως η προηγούμενη ομιλήτρια, θέλω να ξεκινήσω επίσης λέγοντας ένα ειλικρινές ευχαριστώ, ευχαριστώ στην εισηγήτριά μας, κ. Barsi-Pataky, και στους βουλευτές της Επιτροπής Προϋπολογισμών και της Επιτροπής Μεταφορών και Τουρισμού για την εξαιρετική συνεργασία τους. Πιστεύω ότι ως Κοινοβούλιο εργαστήκαμε πολύ καλά σε αυτό το θέμα και, από κοινού με το Συμβούλιο και την Επιτροπή, έχουμε επιτύχει ένα πολύ καλό αποτέλεσμα.
<P>
Το αν χρειαζόμαστε ένα ευρωπαϊκό δορυφορικό σύστημα πλοήγησης έχει συζητηθεί επανειλημμένα. " κ. Jensen αναφέρθηκε σ' αυτό. Εξακολουθούμε να έχουμε το αμερικανικό GPS, οι Ρώσοι έχουν το GLONASS, και οι Κινέζοι ετοιμάζουν το δικό τους. Αυτό καταδεικνύει πράγματι ότι πρέπει και εμείς επίσης να επενδύσουμε στο δικό μας ευρωπαϊκό δορυφορικό σύστημα πλοήγησης. Πρέπει να έχουμε αυτή την τεχνολογία στην Ευρώπη.
<P>
Χρειαζόμαστε την τεχνογνωσία προκειμένου να αναπτύξουμε συστήματα όπως αυτά ανεξάρτητα στην Ευρώπη και πρέπει επίσης να κάνουμε κάτι για τους ιδιοκτήτες των μικρομεσαίων επιχειρήσεών μας, για τις μικρομεσαίες επιχειρήσεις, οι οποίες θα ωφεληθούν τότε, αν έχουν στηθεί οι υποδομές, από αυτό το σύστημα αναπτύσσοντας τις εφαρμογές σε πολλές τομείς, στους οποίους ίσως δεν δίνουμε ιδιαίτερη σημασία σήμερα: τον τομέα της εφοδιαστικής διαχείρισης, στον τομέα των οδικών εμπορευματικών μεταφορών, στις θαλάσσιες, σιδηροδρομικές και αεροπορικές μεταφορές και στον τομέα της ασφάλειας. Υπάρχουν τόσες πολλές εφαρμογές και ελπίζω ότι έχουμε κάνει καλό προπαρασκευαστικό έργο σήμερα εξ ονόματος των ιδιοκτητών των μικρομεσαίων επιχειρήσεών μας.
<P>
Το Galileo έχει μεγάλη ιστορία. Δε θέλω να την επαναλάβω. Θέλω απλά να τονίσω ότι το Κοινοβούλιο στηρίζει απόλυτα το σχέδιο Galileo. Το περασμένο έτος διασφαλίσαμε τη χρηματοδότηση από τα έσοδα του ευρωπαϊκού φόρου και με την αυριανή ψηφοφορία θα κάνουμε μια σημαντική συνεισφορά για να διασφαλίσουμε την ομαλή λειτουργία της διαχείρισης του σχεδίου εδώ, τη διαφάνεια στον σχεδιασμό της διαδικασίας διαχείρισης και ότι εμείς ως Κοινοβούλιο, ως συννομοθέτες στην Ευρώπη, θα συμμετέχουμε στην περαιτέρω ανάπτυξη και διαχείριση αυτού του έργου.
<SPEAKER ID="307" NAME="Norbert Glante">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, το Galileo θα μπορούσε επίσης να χαρακτηριστεί "" ατέλειωτη ιστορία". Ελπίζω αυτός ο χαρακτηρισμός να μην είναι πλέον θέμα μετά τη σημερινή συζήτηση και την αυριανή ψηφοφορία. " ατέλειωτη ιστορία γίνεται πλέον πραγματικότητα.
<P>
Θέλω να ευχαριστήσω την κ. Barsi-Pataky ειδικά για την εποικοδομητική της συνεργασία, όχι μόνο στις τριμερείς διαπραγματεύσεις, αλλά επίσης τα τελευταία χρόνια. Ήταν πάντα μια δίκαιη συνομιλήτρια και έχουμε επιτύχει λογικούς και υγιείς συμβιβασμούς. Ευχαριστώ επίσης, ασφαλώς, την Προεδρία και ειδικά την εκπρόσωπο της Προεδρίας, η οποία διεξήγαγε τις πέντε τριμερείς διαπραγματεύσεις μαζί μας. Μια εξαιρετική ικανή, δεσμευμένη γυναίκα η οποία, μπορώ να πω με σιγουριά, πολύ απλά δεν βρήκε -υποψιάζομαι- αυτόν τον συμβιβασμό στο Συμβούλιο.
<P>
" Ομάδα μου, η Σοσιαλιστική Ομάδα στο Ευρωπαϊκό Κοινοβούλιο, υποστήριζε πάντα το Σχέδιο Galileo και τώρα υποστηρίζουμε επίσης το αποτέλεσμα που έχει επιτευχθεί. Μπορώ να σας διαβεβαιώσω ότι δεν θα υπάρξουν διϊστάμενες ψήφοι αύριο από την Ομάδα μας και θα ψηφίσουμε όλοι υπέρ. Πρέπει επίσης να επισημάνουμε το γεγονός -και σας ζητώ να το επισημάνετε για άλλη μια φορά, και δεν πρέπει να καταγραφεί στα πρακτικά- ότι ορισμένοι από τους γερμανούς εκπροσώπους έπρεπε να κερδίσουν τη μάχη με την ίδια τους την κυβέρνηση προκειμένου να προχωρήσει αυτό το θέμα. " κ. Niebler χαμογελά επειδή γνωρίζει για ποιο πράγμα μιλάω.
<P>
Με αυτόν τον κανονισμό έχουμε καταφέρει να καθορίσουμε σαφείς δομές, να κατανείμουμε σαφείς αρμοδιότητες μεταξύ της Επιτροπής, της Εποπτικής Αρχής και του Ευρωπαϊκού Οργανισμού Διαστήματος (ESA). Έχουμε τη Διοργανική Ομάδα, στο πλαίσιο της οποίας το Ευρωπαϊκό Κοινοβούλιο, το Συμβούλιο και η Επιτροπή έχουμε παρακολουθήσει την πρόοδο αυτού του σχεδίου. Θα συναντιόμαστε τέσσερις φορές τον χρόνο μέχρι το 2013 και υποθέτουμε όλοι ότι το 2013 είναι μια ημερομηνία που θα τηρήσουμε, και ότι θα κρατήσουμε επίσης τον προϋπολογισμό των 3,4 δισ.ευρώ, διαφορετικά θα είναι δύσκολο να συζητήσουμε.
<P>
Το Galileo -όπως μόλις δήλωσε η συνάδελφός μου κ. Niebler- δεν είναι μόνο ένα δορυφορικό σύστημα πλοήγησης, το οποίο διευκολύνει ίσως μερικούς πολίτες να φτάσουν πιο γρήγορα στον προορισμό τους. Το Galileo είναι μια σημαντική τεχνολογική εξέλιξη για μας στην Ευρώπη και πρέπει να διατηρήσουμε την τεχνογνωσία μας στην αστροναυτική, στην τεχνολογία πλοήγησης και στην ηλεκτρονική. Επομένως είναι σημαντικό να εκτελέσουμε αυτό το σχέδιο εδώ.
<P>
Είναι πλέον ιδιαίτερα σημαντικό να οριστικοποιήσει η Επιτροπή την διαδικασία υποβολής προσφορών πριν από το καλοκαίρι. Θα υπάρξει μια αποφασιστική ρύθμιση. Πρέπει να δώσουμε στη βιομηχανία μια δεύτερη ευκαιρία και η βιομηχανία πρέπει να αρπάξει αυτή τη δεύτερη ευκαιρία. Ελπίζω ότι οι εκπρόσωποι της βιομηχανίας ξέρουν τι τους περιμένει. Δεν μπορούμε να υποστούμε μια δεύτερη αποτυχία λόγω βιομηχανικών δυσκολιών. Περιμένω με ιδιαίτερη ανυπομονησία την πρόταση, το σχέδιο δράσης της Επιτροπής και πάνω απ' όλα τις δημοσιονομικές προοπτικές από το 2014.
<P>
Εν κατακλείδι, ας επιβεβαιώσουμε για άλλη μια φορά: η σύμβαση σύμπραξης δημόσιου-ιδιωτικού τομέα (PPP) δεν είναι αποτυχημένη τελικά. Από το 2013/2014 θα είμαστε σε θέση να εφαρμόσουμε ξανά τη σύμβαση σύμπραξης δημόσιου-ιδιωτικού τομέα όταν χρησιμοποιούμε αυτό το μοντέλο. Δεν θα ήθελα να ξεγράψω εντελώς τώρα τη σύμπραξη δημόσιου-ιδιωτικού τομέα.
<SPEAKER ID="308" NAME="Anne Laperrouze">
εξ ονόματος της Ομάδας ALDE. - (FR) Κύριε Υπουργέ, κύριε Επίτροπε, κυρία εισηγήτρια, κυρίες και κύριοι, για τους ειδικούς στον αεροδιαστημικό τομέα, το όνομα Galileo (Γαλιλαίος) μπορεί να φέρνει στο μυαλό όχι μόνο τον Ιταλό αστρονόμο, αλλά και ένα αμερικανικό διαστημικό όχημα που σχεδιάστηκε από τη NASA για να μελετήσει τον Δία και τους αμμόλοφούς του, που επρόκειτο να εκτοξευθεί στις 18 Οκτωβρίου 1989 από το διαστημικό λεωφορείο Ατλαντίς. Αυτή η εκτόξευση καθυστέρησε σημαντικά λόγω του παγώματος των πτήσεων των διαστημικών λεωφορείων μετά το ατύχημα του Τσάλεντζερ.
<P>
Τελικά, η επιτυχία της αποστολής Galileo στο σύστημα του Δία ήταν θεαματική. Υπάρχουν ομοιότητες με το ευρωπαϊκό πρόγραμμα Galileo. Το πρόγραμμα συνάντησε αναποδιές. Ωστόσο, ελπίζω ότι το πρόγραμμά μας θα αποδειχτεί εξίσου επιτυχές. Αυτό που ελπίζω πάνω απ' όλα είναι ότι από δω και στο εξής, το όνομα Galileo θα συνδέεται με την επιτυχία του ευρωπαϊκού προγράμματος.
<P>
Κάνοντας μια αναδρομή στις δύσκολες στιγμές που σχετίζονται με την αποτυχία της σύμπραξης δημόσιου-ιδιωτικού τομέα, πρέπει να ενώσουμε τις δυνάμεις μας για να πραγματοποιήσουμε αυτό το σχέδιο. Το Ευρωπαϊκό Κοινοβούλιο ήθελε να μάθει από τα λάθη του παρελθόντος και να αναλάβει τις ευθύνες του ως κοινή αρμόδια επί του προϋπολογισμού αρχή. Το γεγονός ότι το Ευρωπαϊκό Κοινοβούλιο συμφώνησε τελικά να κρατήσει μια εποπτική αρμοδιότητα φαίνεται σημαντικό. " ειδική εποπτεία είναι στην πραγματικότητα απαραίτητη, ιδιαίτερα επειδή το πρόγραμμα Galileo είναι μια καινοτομία για την Ευρωπαϊκή Ένωση.
<P>
Αυτή είναι η πρώτη φορά που η Ευρωπαϊκή Ένωση επενδύει στις υποδομές της. " Ευρωπαϊκή Επιτροπή θα είναι o κύριος και ο Ευρωπαϊκός Οργανισμός Διαστήματος ο διαχειριστής του προγράμματος. Αυτές οι αρμοδιότητες πρέπει να καθοριστούν και να κατανεμηθούν με σαφήνεια, αλλά επίσης να ελέγχονται σωστά. Εφόσον το Κοινοβούλιο συμμετέχει στενά στο σχέδιο, το σωστό είναι να συμμετέχει στην επίβλεψη του προγράμματος. Επομένως, χαιρετίζω τη δημιουργία αυτής της Διοργανικής Ομάδας Εποπτείας, η οποία θα αποτελείται από εκπροσώπους του Κοινοβουλίου, του Συμβουλίου και της Επιτροπής, και θα επιτρέψει σε κάθε θεσμικό όργανο, ιδιαίτερα στο δικό μου να αποκτήσει κυριότητα του σχεδίου. Το πρόγραμμα πρέπει να πετύχει. " αξιοπιστία της Ευρωπαϊκής Ένωση στη διεθνή σκηνή, και κυρίως, στους πολίτες της, εξαρτάται από αυτό.
<P>
Προκειμένου να επιτευχθεί αυτό, πιστεύω ότι ο ESA πρέπει να βασιστεί στο δίκτυο των ευρωπαίων εμπειρογνωμόνων, να πλαισιωθεί με την απαραίτητη εμπειρογνωμοσύνη. Θα είναι ένα έργο συντονισμού των εταιρειών που κατασκευάζουν τα διάφορα μέρη, προκειμένου να διασφαλιστεί η ασφάλεια του συστήματος και να ελεγχθεί το κόστος.
<P>
Θέλω να πάρω το θάρρος να αναφέρω μια προσωπική άποψη σχετικά με τη στρατιωτική χρήση του Galileo. Το Ευρωπαϊκό Κοινοβούλιο έχει αναγκαστεί να περικόψει σημαντικά τις δυνατότητες στρατιωτικής χρήσης. Αυτό είναι κρίμα, αν και ίσως μόλις το πρόγραμμα ωριμάσει, θα δείξει ότι υπάρχει περιθώριο για προσεχτική στρατιωτική χρήση αυτού του εργαλείου. Ο Γαλιλαίος έκανε επιστημονικές προόδους, αλλά έφερε επίσης έμμεσα πρόοδο στη φιλοσοφία και σε άλλους τομείς της σκέψης. Το πρόγραμμα Galileo θα έχει τεράστιες επιπτώσεις όσον αφορά την εφαρμογή, όσο αφορά την ανεξαρτησία της ηπείρου μας, αλλά επίσης όσον αφορά τη δέσμευση της Ένωσης.
<SPEAKER ID="309" NAME="David Hammerstein">
εξ ονόματος της Ομάδας Verts/ALE. - (ES) Κύριε Πρόεδρε, θέλω να ευχαριστήσω την κ. Barsi-Pataky που είχε μια τόσο ανοιχτή στάση, συμπεριλαμβάνοντας όλους εμάς που συμμετείχαμε στη διαδικασία.
<P>
Το τελευταίο σχέδιο Galileo, με ιδιωτική επένδυση, απέτυχε, και τώρα εξετάζουμε ένα σχέδιο που έχει αποκλειστικά ευρωπαϊκή χρηματοδότηση. Αυτό σημαίνει μεγαλύτερη κοινωνική ευθύνη για το σχέδιο.
<P>
Από αυτή την άποψη μπορούμε να χαιρετίσουμε το γεγονός ότι το πρόγραμμα Galileo δεσμεύεται να προσφέρει υπηρεσίες υψηλής ποιότητας σε δίκαιες τιμές· δίκαιες τιμές, για να διασφαλίσει ότι η δημόσια επένδυση θα είναι προς όφελος των πολιτών, ούτως ώστε να μην χρειαστεί να πληρώσουν διπλά για τις μελλοντικές υπηρεσίες.
<P>
Κάτι άλλο που είναι πολύ θετικό είναι το γεγονός ότι το Galileo θα πρέπει να είναι λειτουργικό με το τρέχον σύστημα GPS των "νωμένων Πολιτειών· ότι μαθαίνει από αυτή τη σειρά των διαλειτουργικών υπηρεσιών.
<P>
Είναι επίσης σημαντικό να ενσωματωθούν στις τεχνικές δομές του Galileo η προστασία των δεδομένων προσωπικού χαρακτήρα και το δικαίωμα στην ιδιωτική ζωή. Εν ολίγοις, το Galileo πήρε νέα παράταση ζωής. Ελπίζουμε να εκμεταλλευτεί αυτή την ευκαιρία για να προσφέρει χρήσιμες και καινοτόμες υπηρεσίες σε όλους τους πολίτες της Ευρώπης.
<SPEAKER ID="310" NAME="Vladimír Remek">
εξ ονόματος της Ομάδας GUE/NGL. - (CS) Κύριε Επίτροπε, κυρίες και κύριοι, ως σκιώδης εισηγητής χαίρομαι πολύ που επιλύσαμε τα κύρια προβλήματα που παρεμπόδιζαν την εφαρμογή του συστήματος Galileo. Θέλω να επισημάνω τη σημασία της συμβολής της κ. Barsi-Pataky, οι ειδικές γνώσεις και η διπλωματικότητα της οποίας βοήθησαν στη διαπραγμάτευση της εκ νέου παραπομπής. Το λέω αυτό επίσης ως συμμετέχων στον τριμερή διάλογο με το Συμβούλιο και την Επιτροπή που διεύθυνε, με μεγάλη επιτυχία κατά τη γνώμη μου, η κ. Niebler εξ ονόματος του Κοινοβουλίου.
<P>
Αυτή δεν είναι η πρώτη φορά που μιλάω εδώ για το Galileo. Όπως και πριν, δεν αρνούμαι ότι είναι ένα σχέδιο που δεν είναι μόνο φιλόδοξο και δαπανηρό, αλλά επίσης -ή ακριβώς γι' αυτόν τον λόγο- επίμαχο για αρκετούς από τους συναδέλφους στην Ομάδα μου. Βάσει της εμπειρίας μου στην αστροναυτική, εγώ προσωπικά εξακολουθώ να είμαι πεπεισμένος ότι εμείς στην Ευρώπη οδεύουμε προς τη σωστή κατεύθυνση. Ωστόσο, το καλύτερο επιχείρημα υπέρ του προγράμματος θα είναι αναμφίβολα να λειτουργήσει το Galileo όσο το δυνατόν πιο γρήγορα και πιο επιτυχημένα. Αφού απέτυχε η προσπάθεια να βασιστούμε σε μια κοινοπραξία ιδιωτικών εταιρειών, επιτεύχθηκε τελικά μια συνετή λύση. Πίστευε κανείς ότι εμείς στην Ευρώπη θα στερούσαμε στους εαυτούς μας την ευκαιρία να αποκτήσουμε τεχνολογία αιχμής; Μήπως έπρεπε να πούμε όχι στην πιθανότητα αύξησης της βιομηχανικής παραγωγικότητας, της ενισχυμένης ασφάλειας σε όλες τις μορφές μεταφορές, στην εξοικονόμηση των καυσίμων, στην ταχύτερη διαχείριση βιομηχανικών και άλλων καταστροφών, και στα υπόλοιπα πλεονεκτήματα που προσφέρει το Galileo; Είμαι πεπεισμένος ότι η απάντηση είναι όχι.
<P>
Το εν λόγω κείμενο παρέχει επίσης απαντήσεις σε συχνές ερωτήσεις, για παράδειγμα σχετικά με την προστασία των δεδομένων προσωπικού χαρακτήρα και την ιδιωτική ζωή, ή σχετικά με εγγυήσεις του θεμιτού οικονομικού ανταγωνισμού. Αναφέρεται επίσης στις μικρομεσαίες επιχειρήσεις, στις οποίες θα πρέπει να ανατεθεί το 40% τουλάχιστον των υπεργολαβιών. Το Galileo δεν είναι φτηνό αλλά από την άλλη πλευρά θα δημιουργήσει περίπου 140 000 νέες θέσεις εργασίας στα κράτη μέλη της ΕΕ. Είμαι πεπεισμένος ότι όταν το Galileo θα αρχίσει να λειτουργεί, ο ιδιωτικός τομέας θα επιστρέψει και θα θέλει επίσης να επωφεληθεί από το σχέδιο. Εν κατακλείδι, έχω προσκαλέσει ήδη την αρχή που διαχειρίζεται το Galileo να μας επισκεφτεί στην Πράγα. Εξακολουθούμε να ενδιαφερόμαστε και η πρόσκληση ισχύει. " Τσεχική Δημοκρατία, μια από τις πιο μικρές χώρες της Ένωσης, βλέπει το σχέδιο Galileo ως μια ευκαιρία για το μέλλον.
<SPEAKER ID="311" NAME="Jeffrey Titford">
εξ ονόματος της Ομάδας IND/DEM. - (EN) Κύριε Πρόεδρε, ας είμαστε ειλικρινείς. Τα προγράμματα δορυφορικής ραδιοπλοήγησης της ΕΕ είναι πραγματική καταστροφή. Ο ιδιωτικός τομέας το κατάλαβε το γουρούνι στο σακί και έδωσε στο Galileo τα παπούτσια στο χέρι. Είναι όμως η ΕΕ έτοιμη να δεχτεί το προφανές και να εγκαταλείψει το σχέδιο; Όχι, κάθε άλλο. Αντιθέτως, έχουμε αυτή την έκθεση, η οποία υποστηρίζει ότι όχι μόνο πρέπει να προχωρήσει το σχέδιο, αλλά και ότι ο ευρωπαίος φορολογούμενος πρέπει να σηκώσει όλο το βάρος του κόστους. Ζητά, σε αυτή την περίπτωση, μια τεράστια αύξηση στον προϋπολογισμό, από 120 εκατομμύρια αγγλικές λίρες σε 715 εκατομμύρια αγγλικές λίρες. Με άλλα λόγια βλέπουμε την αρχή μιας κατάστασης λευκής επιταγής γι' αυτό το επαίσχυντο σχέδιο.
<P>
Οι "νωμένες Πολιτείες έχουν το δικό τους δορυφορικό σύστημα, το GPS, και επομένως η ΕΕ πρέπει να έχει ένα επίσης· αυτή είναι η βασική αρχή πίσω από το Galileo. Είναι μια πολιτική νηπιαγωγείου που αψηφά την κοινή λογική, δεν έχει καμία αξιόπιστη οικονομική αιτιολόγηση και είναι ηθικά και περιβαλλοντικά διεφθαρμένη.
<P>
Αυτό το θεσμικό όργανο περνάει πολύ χρόνο συζητώντας για το περιβάλλον και προωθώντας αυστηρά μέτρα σχεδιασμένα να εξαναγκάσουν τους ανθρώπους που ζουν στην Ευρώπη σε μια ύπαρξη μονίμως φορτωμένη από ενοχές για το αποτύπωμα του άνθρακά τους. Ωστόσο, τώρα προωθούμε ένα σχέδιο ο αντίκτυπος του οποίου στο περιβάλλον θα είναι σχεδόν ανυπολόγιστος. Έχει σκεφτεί κανείς το αποτύπωμα άνθρακα της εκτόξευσης των 30 δορυφόρων που απαιτεί το σύστημα Galileo σε τροχιά, που θα απαιτήσει την καύση τεράστιων ποσοτήτων προωθητικών πυραύλων; Τα περιβαλλοντικά διαπιστευτήρια της ΕΕ είναι ήδη άκρως αμφισβητήσιμα, εξαιτίας των λεηλασιών της ΚΑΠ και της ΚΓΠ, για να μην αναφέρω την περιττή πρόβλεψη των δύο κτιρίων του Κοινοβουλίου, εδώ και στις Βρυξέλλες.
<P>
Καλώ όλους τους βουλευτές που είναι παρόντες εδώ σήμερα, ιδιαίτερα εκείνους που βλέπουν τους εαυτούς τους ως υπέρμαχους του περιβάλλοντος, να ακούσουν τη συνείδησή τους και να αντιταχθούν σε αυτό τον κολοσσιαίο λευκό ελέφαντα. Δεν χρειαζόμαστε να αντιγράφουμε τεχνολογία που διαθέτουμε ήδη από το αμερικανικό GPS, και σίγουρα δεν πρέπει να επιβάλλουμε τόσο πολύ ανώφελο ρυπογόνο άνθρακα στο περιβάλλον μας.
<SPEAKER ID="312" NAME="Ján Hudacký" AFFILIATION="PPE-DE">
(SK) Ξεκινώντας, επιτρέψτε μου να ευχαριστήσω την εισηγήτρια, κ. Barsi-Pataky, η οποία ήταν προ πολλού δραστήρια σε αυτό το θέμα και είχε σημαντική συνεισφορά στις κοινές αποφάσεις και συμφωνίες σχετικά με την επιτυχημένη εφαρμογή του προγράμματος Galileo.
<P>
Στην παρέμβασή μου, θέλω να επισημάνω δύο σημαντικές πτυχές που είναι ζωτικές για την επιτυχημένη εφαρμογή των ευρωπαϊκών προγραμμάτων δορυφορική ραδιοπλοήγησης. Χαιρετίζω ιδιαίτερα την κοινή συμφωνία και την απόφαση σχετικά με τον προϋπολογισμό γι' αυτά τα προγράμματα και το γεγονός ότι βρέθηκαν επιπρόσθετα κεφάλαια μετά την αποτυχία του μοντέλου σύμπραξης ιδιωτικού-δημόσιου τομέα για τη χρηματοδότηση του προγράμματος Galileo. Πιστεύω ότι αυτή ήταν μια πολύ υπεύθυνη και λογική απόφαση όλων των ευρωπαϊκών θεσμικών οργάνων. Τη βλέπουμε ως μια πολύ θετική εξέλιξη στην Επιτροπή Βιομηχανίας, Έρευνας και Ενέργειας και στην Ολομέλεια.
<P>
Πιστεύω ότι η Ευρωπαϊκή Ένωση πρέπει, χρησιμοποιώντας τους δημόσιους πόρους της, να συμμετέχει στα εν λόγω προγράμματα και στην ανάπτυξη αυτού του τομέα, ο οποίος έχει σημαντικό δυναμικό για την ανάπτυξη νέων υπηρεσιών με υψηλή προστιθέμενη αξία, που χρειάζονται σε όλους σχεδόν τους τομείς της κοινωνίας.
<P>
" δεύτερη πτυχή στην εφαρμογή των προγραμμάτων είναι η διαδικασία προμηθειών κατά τη διάρκεια της αναπτυξιακής φάσης του Galileo. Και εδώ, επίσης, θέλω να εκφράσω την ικανοποίησή μου με τις προτάσεις για μια ισορροπημένη συμμετοχή σε όλα τα επίπεδα, συμπεριλαμβανομένης της συμμετοχής των μικρομεσαίων επιχειρήσεων σε όλα τα κράτη μέλη.
<P>
Επίσης, η κατανομή των προμηθειών υποδομών σε έξι μεγάλα πακέτα έργου, καθώς και μια σειρά επιπρόσθετων πακέτων έργου, θα δώσει σε περισσότερους προμηθευτές την ευκαιρία να συμμετάσχουν σε δημόσιες προμήθειες, πράγμα που μπορεί μόνο να ενισχύσει την όλη διαδικασία εκτέλεσης.
<P>
Θέλω να εκμεταλλευτώ αυτή την ευκαιρία για να καλέσω όλα τα αρμόδια θεσμικά όργανα, τόσο σε ευρωπαϊκό όσο και σε εθνικό επίπεδο, να ξεκινήσουν μια εντατική διαφημιστική εκστρατεία για να διασφαλίσουν ότι όλοι οι ενδιαφερόμενοι παράγοντες θα συμμετάσχουν τόσο κατά τη διάρκεια της αναπτυξιακής φάσης όσο και όταν το σύστημα Galileo θα είναι λειτουργικό.
<SPEAKER ID="313" NAME="Gilles Savary" AFFILIATION="PSE">
(FR) Κύριε Πρόεδρε, είμαι ένας από εκείνους που ήταν παρών στην έναρξη του σχεδίου Galileo, και επομένως ίσως είμαι σε θέση να εκτιμήσω καλύτερα τον βαθμό καθυστέρησης. Πιστεύω ότι αυτό το σχέδιο έχει δύο συμφυή ελαττώματα.
<P>
Καταρχάς, είναι το πρώτο μεγάλο κοινοτικό σχέδιο βιομηχανικού παρεμβατισμού. Δεν ήταν εύκολο να πειστούν οι άνθρωποι ότι η ΕΕ μπορεί να έχει το δικό της δορυφορικό σύστημα πλοήγησης, και επομένως χρειάστηκε πολύς χρόνος για να επιτευχθεί πολιτική συναίνεση. Δεύτερο, το επιχειρηματικό σχέδιο δεν μπορούσε να είναι όπως είχε σχεδιαστεί αρχικά, απλά επειδή το GPS, ο κύριος ανταγωνιστής μας, είναι ελεύθερος και χρηματοδοτείται πλήρως από την αμερικανική κυβέρνηση.
<P>
Έπρεπε να ξεπεράσουμε αυτά τα δύο αρχικά προβλήματα και να εκτιμήσουμε την κατάσταση, με την ώθηση της σλοβενικής Προεδρίας και του κ. Barrot, πριν επιτευχθεί μια αξιοσημείωτη συναίνεση μεταξύ των τριών θεσμικών οργάνων. Αυτός ο τριμερής διάλογος μας έφερε σ' ένα σημείο όπου έχουμε τώρα ένα έγγραφο και ένα κείμενο. Αύριο θα δούμε την έναρξη του Galileo, πριν εκτοξευθεί ο δεύτερος δορυφόρος το Σάββατο από το Μπαϊκονούρ.
<SPEAKER ID="314" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, υπάρχει μεγάλη ευφορία σχετικά με το Galileo. Ωστόσο, υπάρχουν δύο τεράστια μειονεκτήματα.
<P>
Καταρχάς, το υψηλό κόστος, που επιφορτίζονται σχεδόν αποκλειστικά οι ευρωπαίοι φορολογούμενοι στο μεταξύ. Γίνεται λόγος για τουλάχιστον 3,4 δισ. ευρώ, αλλά σίγουρα θα είναι ακόμη περισσότερα.
<P>
Δεύτερον, η προβλεπόμενη στρατιωτική χρήση του Galileo. Το Galileo προωθούνταν πάντα ως η μη στρατιωτική εναλλακτική λύση στο GPS. " αποκλειστικά μη στρατιωτική χρήση του συμφωνήθηκε μάλιστα με σύμβαση. " χρηματοδότηση που σχεδιάζεται τώρα στον προϋπολογισμό της ΕΕ δεν επιτρέπει καμία στρατιωτική χρήση σύμφωνα με τις ισχύουσες συμβάσεις. Επομένως ορισμένοι περιμένουν τη Συνθήκη της Λισαβόνας, που θα το καθιστούσε δυνατό αυτό, αλλά η οποία θα απορριφθεί ελπίζω μέσω δημοψηφίσματος στην Ιρλανδία. Ωστόσο, η στρατιωτική χρήση σχεδιάστηκε πολύ καιρό πριν. Εδώ ελπίζουμε να διατεθούν κεφάλαια για το Galileo από τον τομέα των εξοπλισμών. " τέταρτη λειτουργία του Galileo, η παροχή κυβερνητικής υπηρεσίας, έχει σχεδιαστεί προφανώς ως διπλή χρήση για στρατιωτικές επιχειρήσεις, ακριβώς όπως για την αστυνομία, την ακτοφυλακή και τις υπηρεσίες πληροφοριών. Σας παρακαλώ πείτε κάτι γι' αυτό!
<P>
Κανείς δεν χρειάζεται ένα δεύτερο στρατιωτικό δορυφορικό πρόγραμμα εκτός αν χρησιμοποιείται για τα γεωστρατηγικά και στρατιωτικά συμφέροντα της ΕΕ. Επομένως, το Galileo πρέπει να είναι απλά ένα μη στρατιωτικό έργο.
<SPEAKER ID="315" NAME="Romana Jordan Cizelj" AFFILIATION="PPE-DE">
(SL) Θα ήταν δύσκολο να βρεθεί ένα ευρωπαϊκό πρόγραμμα που θα επιδίωκε τους στόχους της στρατηγικής της Λισαβόνας καθώς και τις δραστηριότητες στο πλαίσιο του ευρωπαϊκού Παγκόσμιου Δορυφορικού Συστήματος Πλοήγησης. Αυτές περιλαμβάνουν έρευνα και ανάπτυξη στον τομέα των άκρως προηγμένων τεχνολογιών, δημιουργία νέων δυνατοτήτων για τους νέους, νέες και καλύτερες θέσεις εργασίας, ανάπτυξη της επιχειρηματικότητας, και θα μπορούσα να συνεχίσω...
<P>
" εφαρμογή του συστήματος είναι τόσο απαιτητική που κανένα κράτος μέλος δεν θα μπορούσε να την εκτελέσει μόνο του. Σε αυτό ακριβώς το σημείο είναι προφανής η προστιθέμενη αξία της ευρωπαϊκής ολοκλήρωσης. Επίσης, η εφαρμογή του συστήματος παρέχει στην Ευρώπη μεγαλύτερη ανεξαρτησία, καθώς και ένα ανταγωνιστικό πλεονέκτημα.
<P>
Μέχρι πρόσφατα μόλις, το έργο είχε πρακτικά θαφτεί λόγω των δυσκολιών με τη χρηματοδότηση. Επομένως συγχαίρω την εισηγήτρια, την κ. Etelka Barsi-Pataky, και την επικεφαλής της διαπραγματευτικής ομάδας του Ευρωπαϊκού Κοινοβουλίου, κ. Angelika Niebler, οι οποίες επιτέλεσαν εξαιρετικό έργο. Θέλω επίσης να συγχαρώ τη σλοβενική Προεδρία του Ευρωπαϊκού Συμβουλίου για τη συμφωνία του τελευταίου με το Κοινοβούλιο.
<P>
Ωστόσο, η εκτέλεση έχει μείνει πλέον αρκετά χρόνια πίσω. Εύχομαι τα επόμενα στάδια, τα οποία συνεπάγονται συγκεκριμένες δραστηριότητες, να ολοκληρωθούν το συντομότερο δυνατό, και απευθύνω έκκληση γι' αυτό. Ο σκοπός του συστήματος είναι η λειτουργία των πιο απαιτητικών και ποικίλων εφαρμογών. Γνωρίζω ότι σε ορισμένα κράτη μέλη, οι εφικτές εφαρμογές αποτελούν ήδη μέρος των υφιστάμενων πολιτικών στρατηγικών. Στη Σλοβενία, για παράδειγμα, έχει υιοθετηθεί ένα σχέδιο δράσης για ελεύθερα διόδια, και ελπίζω ότι θα χρησιμοποιήσουμε τους ευρωπαϊκούς δορυφόρους αντί για εκείνους άλλων χωρών για τον σκοπό αυτό.
<P>
Τέλος, πρέπει να θεσπίσουμε επίσης μια εποπτική αρχή και την έδρα της. Τα κράτη μέλη θα πρέπει να θυμούνται την απόφαση του Συμβουλίου το 2003, και θα πρέπει να αναθέσουν την έδρα της αρχής σε ένα από τα νέα κράτη μέλη που δεν έχουν κανέναν ευρωπαϊκό θεσμό ακόμη. Μια υποψήφια πόλη είναι η Λιουμπλιάνα, η πρωτεύουσα της Σλοβενίας. " πρόταση αυτής της υποψηφιότητας έχει σημαντική υποστήριξη και, με την ελπίδα ότι θα είναι επιτυχής, έχει προετοιμαστεί προσεχτικά και σχολαστικά.
<SPEAKER ID="316" NAME="Inés Ayala Sender" AFFILIATION="PSE">
(ES) Κύριε Πρόεδρε, η αλήθεια είναι ότι σήμερα πρέπει να συγχαίρουμε τους εαυτούς μας ως Ευρωπαίοι, καθώς είχαμε την καλή τύχη να μπορέσουμε να ολοκληρώσουμε με επιτυχία ένα τόσο συμβολικό σχέδιο όπως το Galileo, το οποίο καταδεικνύει περισσότερο την επιθυμία για ευρωπαϊκή βελτίωση σε όλους τους τομείς, συμπεριλαμβανομένου του διαστήματος, των μεταφορών και των επικοινωνιών. Αποτελεί επίσης μια πλατφόρμα για πολλαπλές υπηρεσίες στο μέλλον που τώρα μπορούμε μόνο να φανταστούμε.
<P>
Θέλω να συγχαρώ και να ευχαριστήσω την κ. Barsi-Pataky, την εισηγήτρια, για τη βούλησή της να συμβάλλει στην εκκίνησή του και να διασφαλίσει τη συνέχισή του μέσω του ελέγχου, μέσω αυτής της διοργανικής ομάδα που πιστεύω ότι είναι μια πολύ θετική καινοτομία η οποία μπορεί ίσως να υιοθετηθεί και σε άλλα θέματα.
<P>
Θέλω να συγχαρώ ιδιαίτερα την Επιτροπή και τον αντιπρόεδρό της, κ. Barrot, για το πείσμα του και τις καίριες εκρήξεις θυμού του, οι οποίες βοήθησαν αναμφίβολα να υπερκεραστούν σημαντικά οικονομικά εμπόδια καθώς και εθνικές επιφυλάξεις και εγωισμοί.
<P>
Τέλος, θέλω να αναγνωρίσω τη σλοβενική Προεδρία, και μέσω αυτής το Συμβούλιο, το οποίο συνέβαλε επίσης σε αυτή την επιτυχία και στη σύναψης μιας συμφωνίας, και επίσης τον λαό της χώρας μου, τους Ισπανούς, διότι έχουμε μεγάλη πίστη σε αυτό το έργο και την επιθυμία να μπορέσουμε να συνεισφέρουμε όλη μας την ενέργεια και τις ικανότητές μας σ' αυτό.
<P>
Το μόνο που μένει είναι να διασφαλίσουμε και να εγγυηθούμε ότι αυτό που έχει ήδη συμφωνηθεί, και αυτό που θα ψηφίσει το Κοινοβούλιο αύριο, θα εφαρμοστεί, και για άλλη μια φορά θυμίζω την ομάδα που ξεκίνησε η κ. Barsi-Pataky.
<SPEAKER ID="317" NAME="Πρόεδρος">
Ο εκπρόσωπος του Συμβουλίου, κ. Žerjav, μου είπε ότι πρέπει να μας αφήσει πριν τις 6 μ.μ. και εξαιτίας αυτού ζήτησε αν μπορεί να μιλήσει. Δεν είμαι σίγουρος τι είδους παρέμβαση θα είναι αυτή, καθώς συνήθως ο Επίτροπος και το Συμβούλιο έχουν το προνόμιο να συνοψίζουν τη συζήτηση και αυτή η συζήτηση δεν έχει τελειώσει ακόμη. Ωστόσο, έχω το καθήκον να επιτρέψω στον εκπρόσωπο του Συμβουλίου να μιλήσει, και του δίνω αμέσως τον λόγο.
<SPEAKER ID="318" NAME="Radovan Žerjav">
Προεδρεύων του Συμβουλίου. - (SL) Επιτρέψτε μου να εκφράσω τις ειλικρινείς μου ευχαριστίες για την εποικοδομητική συζήτησή σας καθώς και να απολογηθώ που φεύγω από αυτή τη συνεδρίαση νωρίς επειδή επιστρέφω στη χώρα μου.
<P>
Συνοψίζοντας, με την άδειά σας, θέλω να σας υπενθυμίσω ότι το σχέδιο Galileo είναι αντικείμενο εξέτασης της κοινής γνώμης. " επιτυχία των ευρωπαϊκών συστημάτων GNSS δεν αφορούν μόνο την Ευρώπη· τα αποτελέσματα θα είναι επίσης εμφανή σε διεθνές επίπεδο.
<P>
Συμφωνώ μαζί σας ότι αυτό είναι η πρώτη κοινή ευρωπαϊκή δομή, δεν πρέπει λοιπόν να χάνουμε πολύτιμο χρόνο, και πρέπει να δώσουμε το πράσινο φως στην επείγουσα εφαρμογή αυτών των προγραμμάτων. Έχουμε επίγνωση ότι η υιοθέτηση του κανονισμού εκτέλεσης είναι ένα σημαντικό βήμα προς την υλοποίηση του σχεδίου Galileo. Γι' αυτό τον λόγο μας περιμένει πολλή συλλογική εργασία, και πιστεύουμε ότι θα είμαστε τόσο επιτυχείς στο μέλλον όσο ήμασταν και στο παρελθόν.
<SPEAKER ID="319" NAME="Ulrich Stockmann" AFFILIATION="PSE">
(DE) Κύριε Πρόεδρε, επιθυμώ να επισημάνω μερικές ακόμη μικροαναποδιές. Μετά τη σοβαρή κρίση έχουμε τώρα μία καλή και ισορροπημένη πρόταση κανονισμού, η οποία κατά τη γνώμη μου θα εξασφαλίσει τη φάση εκτέλεσης. Για να γίνει αυτό, ωστόσο, δεν πρέπει να αγνοήσουμε την ατζέντα. Το έργο έχει καθυστερήσει πέντε χρόνια, και η λειτουργική φάση προβλέπεται ν' αρχίσει το 2013. Επομένως η βιομηχανική πολιτική στρατηγική μας αποτυγχάνει, όσον αφορά την επιθυμία της να προηγηθεί του GPS 3 στην αγορά με το Galileo και να θέσει τα πρότυπα παγκοσμίως. Επομένως πιστεύω ότι θα χρειαστούμε μια λεπτομερή ανάλυση της κρίσης που έχει δημιουργήσει η ίδια η Επιτροπή, διότι πρέπει να μάθουμε από την κατάρρευση του μοντέλου της σύμπραξης δημόσιου-ιδιωτικού τομέα, καθώς ένα άλλο μοντέλο σύμπραξης δημόσιου-ιδιωτικού τομέα είναι διαθέσιμο με το Caesar.
<P>
Δεν έχουμε πλέον κανένα ανταγωνιστικό πλεονέκτημα με το Galileo, επομένως η εμπορική αξιοποίηση του συστήματος γίνεται σαφώς πιο δύσκολη. Γι' αυτόν τον λόγο πρέπει να έχουμε μια συζήτηση εν ευθέτω χρόνω για το δημόσιο κόστος της λειτουργικής φάσης μετά το 2013 και πρέπει να εστιάσουμε στο πώς μπορούμε να θεσπίζουμε συστήματα δημόσιας χρηματοδότησης για το Galileo όπως διόδια, eCall και Caesar. Τέλος, χρειαζόμαστε ήδη ένα πρόγραμμα για τη συνδυασμένη χρήση των σημάτων του Galileo και του GPS. Πρέπει να εστιάσουμε σε αυτό διότι εκεί έγκειται η προστιθέμενη αξία.
<P>
(Ο Πρόεδρος διακόπτει τον ομιλητή)
<SPEAKER ID="320" NAME="Teresa Riera Madurell" AFFILIATION="PSE">
(ES) Κύριε Πρόεδρε, είμαι μεταξύ εκείνων που πιστεύουν ότι σήμερα πρέπει να συγχαίρουμε αλλήλους για την αποφασιστικότητα με την οποία τα κοινοτικά θεσμικά όργανα ξεπέρασαν τα σκαμπανεβάσματα του έργου· επιτέλους είμαστε σε θέση να αρχίσουμε να σχεδιάζουμε τη φάση εγκατάστασης του Galileo με βεβαιότητα.
<P>
Επίσης χαιρετίζουμε τις προσπάθειες που έγιναν για να διασφαλιστεί η ευρύτερη δυνατή συμμετοχή στο πρόγραμμα. Κατόπιν αυτού, θέλω να επισημάνω κάτι σημαντικό: τον μη στρατιωτικό χαρακτήρα του έργου, που είναι απαραίτητη προϋπόθεση για τη διασφάλιση της διαφάνειας στις επιχειρήσεις.
<P>
" ανεξαρτησία του συστήματος θα επιτρέψει την πιστοποίηση των υπηρεσιών που προσφέρονται στους χρήστες και θα παρέχει εγγυήσεις για την ποιότητά του, οι οποίες είναι απαραίτητες προϋποθέσεις για την ανάπτυξη μιας ευρείας κλίμακας νέων εμπορικών εφαρμογών που προσφέρουν μεγάλες ευκαιρίες στις μικρομεσαίες επιχειρήσεις μας, και που έχουν επίσης μεγάλες περιβαλλοντικές και κοινωνικές δυνατότητες: πλοήγηση για τους τυφλούς, σχεδιασμός της πιο προσβάσιμης διαδρομής για τους χρήστες αναπηρικών καροτσιών, κλπ, κλπ.
<SPEAKER ID="321" NAME="Christine De Veyrac" AFFILIATION="PPE-DE">
(FR) Κύριε Πρόεδρε, όπως το EGNOS, το πρόγραμμα Galileo συμβολίζει το πνεύμα της Ευρώπης: να ενώσουμε τις δυνάμεις μας ώστε να μπορέσουμε να προχωρήσουμε μαζί περισσότερο.
<P>
Περισσότερο από οποιοδήποτε άλλο σχέδιο, το Galileo αντανακλά το πνεύμα της Κοινότητας αντί για τα εθνικά εγώ. " ιδέα χρηματοδότησης βασισμένης σε εθνικές συνεισφορές, έστω και εν μέρει, δεν ήταν καλή ιδέα. Ευτυχώς σήμερα αυτή η διαφωνία έχει λυθεί υπέρ της αποκλειστικής χρηματοδότησης από τον κοινοτικό προϋπολογισμό.
<P>
Θέλω να ευχαριστήσω την Ευρωπαϊκή Επιτροπή για την εξεύρεση μιας εναλλακτικής λύσης απουσία μιας συμφωνίας μεταξύ εταιρειών, και για την εκπόνηση μιας πρότασης για τη διάθεση των συμβάσεων κατά τρόπο που θα ένωνε όλα τα κράτη μέλη και το Ευρωπαϊκό Κοινοβούλιο.
<P>
Σήμερα, έχουμε επιτέλους δημοσιονομική διαφάνεια. Είναι ευτυχές το γεγονός ότι το Κοινοβούλιο και το Συμβούλιο είναι έτοιμα να συμφωνήσουν χωρίς καθυστέρηση. " επιστημονική κοινότητα και οι εργαζόμενοι στην αεροδιαστημική βιομηχανία -και έχω συναντήσει πολλούς στην περιοχή μου την Τουλούζ- περιμένουν σπουδαία πράγματα από μας. Ας μην τους απογοητεύσουμε.
<SPEAKER ID="322" NAME="Pierre Pribetich" AFFILIATION="PSE">
(FR) Κύριε Πρόεδρε, (δεν ακούγεται), το Galileo, η πρώτη κοινοτική υποδομή, απαιτεί να συμμερίζονται όλοι οι ενδιαφερόμενοι τον ίδιο στόχο: την επιτυχία.
<P>
Αυτή η πρόκληση επιβεβαιώνει την ανάγκη γι' αυτή τη στήριξη, αν και δεν χρειαζόμασταν επιβεβαίωση. Σε σύγκριση με το ανταγωνιστικό GPS, μια σειρά αναποδιές έχουν παρεμποδίσει δυστυχώς την πρόοδό του μέχρι τώρα. Με αυτή την τροποποιημένη έκθεση, θα εξοπλιστούμε με τα απαραίτητα εργαλεία για την επιτυχία βάσει μιας κοινής απόφασης. Ο νέος μας στόχος κατά την ανάπτυξη αυτού του συστήματος παγκόσμιας πλοήγησης πρέπει να είναι να κοιτάξουμε πέρα από την πολυπλοκότητα των κανονισμών, την νέα αρχιτεκτονική, τις διασαφηνισμένες αρμοδιότητες και τη νέα διαχείριση.
<P>
Με αυτόν τον τρόπο θα μπορούσαμε να αποφύγουμε να επιτείνουμε την υφιστάμενη πενταετή καθυστέρηση. Έχουμε τη συλλογική ευθύνη να παρακολουθήσουμε την τωρινή εφαρμογή του και να προσελκύσουμε και να προωθήσουμε το ενδιαφέρον της αγοράς συμβάλλοντας στην ανάπτυξή του. Οι βιομηχανίες ηλεκτρονικών και λογισμικού έχουν μόνο να κερδίσουν από την επιτυχία ενός συστήματος ραδιοπλοήγησης. Θα είναι δύσκολος αγώνας να διασφαλίσουμε την προτεραιότητά του έναντι υφιστάμενου συστήματος.
<SPEAKER ID="323" NAME="Zuzana Roithová" AFFILIATION="PPE-DE">
(CS) Κυρίες και κύριοι, επιτρέψτε μου να εστιάσω στο θέμα της έδρας της Ευρωπαϊκής Εποπτικής Αρχής του GNSS του προγράμματος Galileo. " απάντησή μου είναι ότι η Τσεχική Δημοκρατία είναι η καλύτερα προετοιμασμένη χώρα, και επιπλέον, είναι ένα κράτος μέλος στο οποίο δεν εδρεύει ακόμη κανένας ευρωπαϊκός οργανισμός. " Πράγα είναι στρατηγικά τοποθετημένη στην καρδιά της Ευρώπης και το κτίριο που προτείνεται για τη νέα έδρα στεγάζει επί του παρόντος το Υπουργείο Πληροφορικής στην πρώην στρατιωτική ζώνη στο Κλεκάνι. Εκτός αυτού, η Τσεχική Δημοκρατία είναι μια χώρα που έχει υψηλό επίπεδο ασφάλειας και της οποίας η επιστήμη και έρευνα είναι τουλάχιστον εφάμιλλες με αυτές των ανεπτυγμένων χωρών της Ευρωπαϊκής Ένωσης. Ένα έργο που εξετάζει τέσσερις εφαρμογές του συστήματος σε σιδηροδρόμους, δρόμους, αερολιμένες και μεταφορά επικίνδυνων προϊόντων λειτουργεί στην Τσεχική Δημοκρατία από το 2001. Το Τσεχικό Τεχνολογικό Πανεπιστήμιο στην Πράγα συντονίζει ένα έργο σχετικά μ' έναν επίγειο δέκτη, που θα ήταν συμβατός τόσο με τα αμερικανικά όσο και με τα ρωσικά συστήματα πλοήγησης. Επιπλέον, η Πράγα είναι επίσης ένας καθιερωμένος και όμορφος ευρωπαϊκός συνεδριακός προορισμός.
<SPEAKER ID="324" NAME="Andrzej Jan Szejna" AFFILIATION="PSE">
(PL) Κύριε Πρόεδρε, το πρόγραμμα Galileo είναι επιτέλους έτοιμο. Είναι ένα στρατηγικό εργαλείο για το μέλλον της Ευρωπαϊκής Ένωσης ενόψει της συνεισφοράς του σε τόσο σημαντικές πτυχές ολοκλήρωσης όπως η έρευνα και η καινοτομία, η ευρωπαϊκή πολιτική διαστήματος και η ευρωπαϊκή εξωτερική πολιτική και πολιτική ασφαλείας. Είναι ένα ισχυρό εργαλείο που θα επιτρέψει στην ΕΕ να διαδραματίσει έναν σημαντικό ρόλο στον διεθνή στίβο.
<P>
Όσον αφορά το σχέδιο που παρουσιάστηκε σήμερα πρέπει να θυμόμαστε ότι το Κοινοβούλιο εισήγαγε μια πολύ σαφή κατανομή καθηκόντων και θέσπισε την κατανομή των αρμοδιοτήτων μεταξύ της Ευρωπαϊκής Επιτροπής, της Ευρωπαϊκής Εποπτικής Αρχής του Δορυφορικού Συστήματος Πλοήγησης, και του Ευρωπαϊκού Οργανισμού Διαστήματος. " Επιτροπή υποτίθεται ότι είναι υπεύθυνη μόνο για τη διαχείριση του προγράμματος, ενώ όλες οι δράσεις και τα καθήκοντα που αναλαμβάνονται από την εποπτική αρχή (GSA) και τον Ευρωπαϊκό Οργανισμό Διαστήματος (ESA) πρέπει να εφαρμόζονται εκτός του πεδίου αρμοδιότητας της Επιτροπής.
<P>
Επιπλέον, το Κοινοβούλιο έχει καταστήσει απολύτως σαφές ότι στο μέλλον δεν θα γίνουν ανεκτές τυχόν καθυστερήσεις και η δημιουργία της Διοργανικής Ομάδας Galileo θα συμβάλλει σ' αυτό. Εξετάζοντας αν θα στηρίξει αυτή την πρόταση, το Κοινοβούλιο πρέπει να λάβει υπόψη ότι θεσπίζοντας μια υποδομή δορυφορικής ραδιοπλοήγησης θα υπερβεί τις οικονομικές και τεχνικές δυνατότητες των κρατών μελών, και αυτός είναι ο λόγος που είναι μια κοινοτική δράση.
<SPEAKER ID="325" NAME="Reinhard Rack" AFFILIATION="PPE-DE">
(DE) Κύριε Πρόεδρε, θέλω να προστεθώ στους συναδέλφους μου που εγκωμίασαν ιδιαίτερα τον Επίτροπο Barrot και τις εισηγήτριές μας κ. Barsi-Pataky και κ. Niebler για την επιμονή τους.
<P>
Χρειαζόμαστε ένα λειτουργικό σύστημα Galileo το συντομότερο δυνατό και, επιπλέον, το δικό μας ευρωπαϊκό σύστημα. Έχουμε δεκάδες καθήκοντα που θέλουμε να χειριστούμε με αυτό το σύστημα. Θέλουμε να ελέγξουμε τα ρεύματα κυκλοφορίας πιο αποτελέσματα, είτε οδικώς είτε δια θαλάσσης, και θέλουμε επίσης να οργανώσουμε την εναέρια κυκλοφορία μας κατά τέτοιο τρόπο ώστε να εξοικονομήσουμε όσο το δυνατόν περισσότερη ενέργεια εδώ μέσω καλύτερης οργάνωσης, κάνοντας επομένως το συνετό για να επιβραδύνουμε την κλιματική αλλαγή.
<P>
Σε αυτό το πλαίσιο, κάθε μήνας που επισπεύδουμε την εφαρμογή του είναι ένα πλεονέκτημα για όλους μας. Πρέπει επομένως να προχωρήσουμε σε αυτή την κατεύθυνση μ' έναν πιο συγκεντρωμένο τρόπο.
<SPEAKER ID="326" NAME="Jörg Leichtfried" AFFILIATION="PSE">
(DE) Κύριε Πρόεδρε, πιστεύω ότι η Ευρωπαϊκή Ένωση ακολουθεί τη σωστή γραμμή με αυτό το σύστημα. Ωστόσο, πρέπει επίσης να λάβουμε πολύ σοβαρά υπόψη τις ανησυχίες που εξέφρασε ο κ. Pflüger, για παράδειγμα. Πρέπει να ανακαλύψουμε για λόγους αρχής ποια εκτυφλωτική σειρά δορυφορικών συστημάτων πλοήγησης είναι σε λειτουργία αυτή τη στιγμή και πόσο εξαρτημένοι είμαστε από τις "νωμένες Πολιτείες σε αυτόν τον τομέα. Επομένως θα είναι καλό όταν θα είμαστε σε θέση να το συγκρίνουμε αυτό με κάτι.
<P>
Είναι ιδιαίτερα καλό και σημαντικό το γεγονός ότι αυτό σύστημα υιοθετείται σε μαζική κλίμακα κατά την επιβολή διοδίων σε βαρέα οχήματα και κατά την αλλαγή ροών κυκλοφορίας από τον δρόμο στον σιδηρόδρομο, διότι υπάρχουν τόσες πολλές δυνατότητες που συνδέονται με αυτό. Μπορούμε να επιβάλλουμε διόδια σύμφωνα με τον αριθμό των διανυσμένων χιλιομέτρων ή κατά είδος, ή μπορούμε να επιβάλλουμε ενιαία διόδια σε όλη την Ευρώπη. Πιστεύω ότι αυτό είναι σημαντικό για τις μεταφορές στην Ευρώπη και σημαντικό για όλους μας.
<SPEAKER ID="327" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, προφανώς το κείμενο που θα υιοθετήσετε θα επιτρέψει στην Ευρωπαϊκή Ένωση να αντιμετωπίσει την πρόκληση της ανάπτυξης μιας από τις σημαντικότερες τεχνολογίες αυτού του αιώνα.
<P>
Κύριε Πρόεδρε, θέλω να ευχαριστήσω ιδιαίτερα όλους όσους συνεισέφεραν σε αυτή την επιτυχία εδώ στο Κοινοβούλιο. Καταρχάς, θέλω να ευχαριστήσω την κ. Barsi-Pataky η οποία, στην επιτροπή στην οποία προήδρευε η κ. Mrs Niebler -και ευχαριστώ επίσης την κ. Niebler για τον αποφασιστικό της ρόλο στην ολοκλήρωση του τριμερούς διαλόγου- δεν σταμάτησε ποτέ να πιστεύει στο Galileo συνεχίζοντας να θέτει υψηλά πρότυπα.
<P>
Θέλω επίσης να ευχαριστήσω την Επιτροπή Προϋπολογισμών και τον κ. Böge, ο οποίος δεν είναι εδώ σήμερα. Ο κ. Σχοινάς ήταν ο συντάκτης γνωμοδότησης όμως, καθώς χρειαστήκαμε τότε τη στήριξη του Κοινοβουλίου για να εξασφαλίσουμε χρηματοδότηση.
<P>
Κυρία Jensen, σας ευχαριστώ που είστε μια τόσο θερμή υποστηρίκτρια του Galileo στην Επιτροπή Μεταφορών και Τουρισμού. Όπως είπε η κ. Niebler, αυτή είναι μια καλή μέρα για την Ευρώπη.
<P>
Κύριε Πρόεδρε, δεν μπορώ ν' απαντήσω σε όλους τους ομιλητές. Τους άκουσα προσεχτικά, έχω κρατήσει σημειώσεις. Αυτό που ήθελα να πω είναι ότι πρέπει τώρα να προσεγγίσουμε τις ΜΜΕ μας σε όλα τα κράτη μέλη ούτως ώστε να καταστεί δυνατό να εφαρμοστούν αυτές οι προετοιμασίες και να μπορέσουμε να οριστικοποιήσουμε τις εφαρμογές του Galileo. Θα έχω την ευκαιρία να επιστρέψω ενώπιόν σας για να σας περιγράψω όλες αυτές τις εφαρμογές, οι οποίες περιλαμβάνουν τις μεταφορών καθώς και την πολιτική προστασία. Εν πάση περιπτώσει, το Galileo θα είναι πολύ πιο αποτελεσματικό από το τρέχον GPS.
<P>
Θέλω να επαναλάβω επίσης τη φιλοδοξία μου να υλοποιήσω την Διοργανική Ομάδα Παρακολούθησης, που είναι άλλος ένας τρόπος να συμμετάσχουν τα θεσμικά μας όργανα σε αυτό το έργο.
<P>
Θέλω να σας πω ορισμένα πράγματα για το έργο που μας περιμένει. Χάρη στην ψήφο του ΕΚ, έχουμε πλέον έναν προϋπολογισμό, μια νομική βάση, σαφή διαχείριση και ένα σχέδιο προμηθειών. Αυτό το σχέδιο δεν ήταν εύκολο, καθώς ο στόχος ήταν να κατανεμηθεί το έργο μεταξύ όλων των μεγάλων αεροδιαστημικών εταιρειών στα κράτη μέλη μας, οργανώνοντας ταυτόχρονα την ανάθεση υπεργολαβιών που πολύ σωστά ζητήσατε πολλοί από σας. Οι ΜΜΕ μας πρέπει επίσης να συμμετάσχουν στη διαδικασία κατασκευής. Γι' αυτό τον λόγο έχουμε κρατήσει το 40% για υπεργολαβίες στο σχέδιο προμηθειών.
<P>
" Επιτροπή θα υπογράψει μια συμφωνία με τον Ευρωπαϊκό Οργανισμό Διαστήματος. Ελπίζουμε ότι αυτό θα γίνει πριν από το καλοκαίρι και ότι μπορούμε να απευθύνουμε εκκλήσεις για προσφορές για τα έξι μεγάλα πακέτα έργου που έχουν καθοριστεί. Θα θέλαμε να είμαστε να θέση να υπογράψουμε συμβάσεις στο τέλος του έτους, ούτως ώστε να μπορέσει ν' αρχίσει η κατασκευή των δορυφόρων και του δορυφορικού συστήματος το συντομότερο δυνατό μετά τις αρχές του επόμενου έτους. " κατασκευή των υπόλοιπων 26 δορυφόρων θα χρειαστεί δύο με τρία χρόνια. Στη συνέχεια θα μεσολαβήσουν άλλο ένα ή δύο έτη πριν από την εκτόξευση. Επομένως, ο οδικός χάρτης του Galileo πρέπει να ακολουθηθεί πολύ προσεχτικά.
<P>
Πρέπει να πω ότι οι μηχανικοί και οι τεχνικοί εργάζονται πολύ σκληρά. Όπως είπε ο κ. Savary νωρίτερα, έχω τη χαρά να ανακοινώσω ότι ο δεύτερος δορυφόρος του συστήματος Galileo, ο Giove-B, θα εκτοξευθεί από ένα όχημα εκτόξευσης Σογιούζ στο Μπαϊκονούρ, του Καζακστάν, στις 0.15 π.μ. αυτή την Κυριακή, 27 Απριλίου 2008 (4.15 π.μ. τοπική ώρα). Ο Giove-B είναι ήδη στο Μπαϊκονούρ όπου θα γίνουν οι τελευταίες δοκιμές πριν από τη μέρα της εκτόξευσης. Ο δορυφόρος θα τεθεί στην τελική του τροχιά επτά ώρες μετά την εκτόξευση, και θα ελέγχεται άμεσα από το Κέντρο Ελέγχου Φουτσίνο στην Ιταλία. Πρέπει να ελπίζουμε όλοι ότι ο Giove-B θα είναι τόσο μεγάλη επιτυχία όσο ο Giove-A, ιδιαίτερα εφόσον ο Giove-B διαθέτει όλη την τελευταία τεχνολογία.
<P>
Κύριε Remek, επιτρέψτε μου να σας ευχαριστήσω που είστε εδώ, επειδή εσείς γνωρίζετε τι υπάρχει στο διάστημα.
<P>
Έχω ευχαριστήσει επανειλημμένα το Κοινοβούλιο, αλλά πιστέψτε με, αυτά δεν είναι κενά λόγια. Πραγματικά πιστεύω ότι, αν αυτό το ευρωπαϊκό σχέδιο δει το φως, το Κοινοβούλιο θα έχει μια αποτελεσματική συνεισφορά. Επομένως, σας ευχαριστώ ξανά. Μαζί θα κάνουμε το Galileo να πετύχει.
<SPEAKER ID="328" NAME="Etelka Barsi-Pataky" AFFILIATION="PPE-DE">
(HU) Κύριε Πρόεδρε, δεν μπορώ να τονίσω αρκετά ότι οι ευρωπαίοι μηχανικοί και σχεδιαστές έχουν επιτελέσει εξαιρετικό έργο και, όπως ανακοίνωσε ο αντιπρόεδρος, περιμένουμε την εκτόξευση του Giove-B. " Ευρωπαϊκή Επιτροπή με το πρόσωπο του Αντιπροέδρου Barrot έφερε μια νέα πρόταση για ένα εντατικό μονοετές πρόγραμμα στο τραπέζι για συζήτηση, και η Ευρωπαϊκή Κοινότητα εφάρμοσε μια νέα δομή και υποσχέθηκε την απαραίτητη χρηματοδότηση. Το πρόγραμμα Galileo είναι έτοιμο για τη νέα του αρχή (START), με άλλα λόγια, το έργο έφτασε στο τέλος του. Πιο συγκεκριμένα, εξακολουθούμε να έχουμε πολύ δύσκολο έργο μπροστά μας. Θέλω να τονίσω ότι το "ευρωπαϊκό" πρόγραμμα του παγκόσμιου δορυφορικού συστήματος πλοήγησης GNSS δεν έχει εφαρμοστεί απλά προς το συμφέρον του ενός ή του άλλου κράτους μέλους ούτε του τάδε ή δείνα βιομηχανικού συμφέροντος. Πρέπει να το έχουμε πάντα υπόψη αυτό, στην εφαρμογή αυτού του προγράμματος. Και τέλος, κύριε Πρόεδρε, αν μου επιτρέπετε ένα προσωπικό σχόλιο - όταν ξεκίνησε το πρόγραμμα Galileo, η Ουγγαρία, στην οποία εξελέγην το 2004, δεν ήταν ακόμη μέλος της ΕΕ, ούτε και η Σλοβενία. Επομένως χαίρομαι ιδιαίτερα που συνεργαζόμαστε για την νέα εκτόξευση στις 27 του τρέχοντος μηνός. Το Galileo είναι ένα πολύ σημαντικό βήμα στην οικοδόμηση μιας ισχυρής Ευρώπης. Σας ευχαριστώ.
<SPEAKER ID="329" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="330" NAME="Janusz Lewandowski  " AFFILIATION="PPE-DE">
γραπτώς. - (PL) Ως μάρτυρας και συμμετέχων στη μακρά διαδικασία συμφωνίας της οικονομικής βάσης του προγράμματος Galileo, παρακολουθώ μ' ενδιαφέρον τα βήματα που γίνονται από την Ευρωπαϊκή Ένωση για την εφαρμογή αυτού του προγράμματος. " μέθοδος χρηματοδότησης, η οποία έχει απομακρυνθεί πολύ από τις πρώτες αρχές, αυξάνει την κοινή μας ευθύνη για την επιτυχία του προγράμματος. " πρωτοβουλία σύμπραξης δημόσιου-ιδιωτικού τομέα κατέληξε σε φιάσκο. Είμαστε υπεύθυνοι για τη συνετή χρήση των χρημάτων των ευρωπαίων φορολογούμενων, χωρίς να μοιραζόμαστε τους κινδύνους με τον ιδιωτικό τομέα.
<P>
Αυτός είναι ο λόγος που το σύστημα διαχείρισης του έργου έχει τόσο μεγάλη σημασία. Είναι ενδεδειγμένο να υπάρχει μια σαφή δήλωση, όπως περιέχεται στο σχέδιο έκθεσης, ότι η Κοινότητα είναι αποκλειστικός κύριος όλων των υλικών και άυλων αγαθών που παράγονται υπό την αιγίδα των προγραμμάτων EGNOS και Galileo. Δυστυχώς, τα πράγματα κινούνται με αργό ρυθμό - 11 χρόνια έχουν περάσει από τότε που η Ευρωπαϊκή Επιτροπή παρουσίασε την πρώτη της ανακοίνωση σχετικά με ένα ευρωπαϊκό σύστημα δορυφορικής πλοήγησης. Οι καθυστερήσεις έχουν πολλαπλασιάσει ασφαλώς το κόστος αυτού του προγράμματος και έχουν αυξήσει τους κινδύνους που απειλούν την ανταγωνιστικότητά του μέσω της εμφάνισης άλλων πρωτοβουλιών σε παγκόσμιο επίπεδο. Ο κόσμος δεν μένει ακίνητος!
<P>
Ο καθαρά κοινοτικός και δημόσιος χαρακτήρας του προγράμματος αιτιολογεί τις απαιτήσεις του Ευρωπαϊκού Κοινοβουλίου, λόγω της δημοκρατικής εντολής που διαθέτει, για την ενίσχυση της ελεγκτικής και λειτουργικής του επιρροής στην φάση προετοιμασίας και εφαρμογής του συστήματος Galileo.

<CHAPTER ID="015">
Κατάσταση στη Δημοκρατία της Μολδαβίας (συζήτηση)
<SPEAKER ID="365" NAME="Πρόεδρος">
" ημερήσια διάταξη προβλέπει τη δήλωση του Συμβουλίου και της Επιτροπής σχετικά με την κατάσταση στη Δημοκρατία της Μολδαβίας, αλλά, πρώτα από όλα, πιστεύω ότι ο κ. Watson επιθυμεί να επιστήσει την προσοχή του Σώματος στην παρουσία εξεχόντων Μολδαβών δημόσιων προσώπων στην Αίθουσά μας.
<SPEAKER ID="366" NAME="Graham Watson" AFFILIATION="ALDE">
Κύριε Πρόεδρε, θα ήθελα να επιστήσω την προσοχή των συναδέλφων στη σημερινή παρουσία στην αίθουσα των ηγετών των τριών κομμάτων της αντιπολίτευσης που εκπροσωπούνται στο Κοινοβούλιο της Μολδαβίας, οι οποίοι βρίσκονται εδώ για τη συζήτηση αυτή. Ο Dorin Chirtoacă, ο οποίος είναι Δήμαρχος του Κισινάου και Αντιπρόεδρος του Φιλελεύθερου Κόμματος Μολδαβίας, ο Vladimir Filat, ο οποίος είναι Πρόεδρος του Φιλελεύθερου Δημοκρατικού Κόμματος και ο Serafim Urechean, Πρόεδρος του Συνασπισμού "" Μολδαβία μας".
<P>
(Χειροκροτήματα)
<SPEAKER ID="367" NAME="Petr Nečas">
Προεδρεύων του Συμβουλίου. - (CS) Κύριε Πρόεδρε, κύριε Επίτροπε, κυρίες και κύριοι, το Συμβούλιο και το Κοινοβούλιο παρακολουθούν με μεγάλη ανησυχία τα γεγονότα που εκτυλίσσονται στη Μολδαβία σχετικά με τις βουλευτικές εκλογές της 5ης Απριλίου. Μια σημαντική πολιτική κρίση αναπτύχθηκε στην άμεση γειτονία μας, εκπροσωπώντας μια σοβαρή πρόκληση για την πολιτική της ΕΕ στη Μολδαβία και την ευρύτερη περιοχή γενικά. Αυτός ο παράγοντας είναι ιδιαίτερα ανησυχητικός καθώς η ΕΕ ετοιμάζεται σήμερα να εγκαινιάσει την ανατολική εταιρική σχέση. Έχουμε κάθε συμφέρον να διασφαλίσουμε ότι η κατάσταση στη Μολδαβία δεν υποσκάπτει την υλοποίηση της ανατολικής εταιρικής σχέσης. Πρέπει να κάνουμε μια σαφή διάκριση ανάμεσα στις δηλώσεις του Προέδρου Βορόνιν και τις δράσεις των πολιτικών εκπροσώπων από τη μια πλευρά και τα συμφέροντα των Μολδαβών πολιτών από την άλλη.
<P>
Αμέσως μετά το ξέσπασμα βίαιων διαδηλώσεων στο Κισινάου στις 7 Απριλίου η ΕΕ έστειλε τον ειδικό εντεταλμένο της Kalman Mizsei στη Μολδαβία. Έκτοτε ο κ. Mizsei προσπαθεί σκληρά να αρχίσει πολιτικές συνομιλίες μεταξύ των διαφόρων μολδαβικών κομμάτων. Τα κόμματα που κερδίζουν έδρες στο νέο κοινοβούλιο πρέπει να συμφωνήσουν σε μια ρεαλιστική λύση που σέβεται τις δημοκρατικές αρχές. Σε όλη τη διάρκεια της κρίσης ο ειδικός εντεταλμένος ήταν σε στενή επαφή με την Προεδρία και με τον Ύπατο Εκπρόσωπο Javier Solana.
<P>
Ίσως γνωρίζετε ότι ο Τσέχος πρωθυπουργός Mirek Topolánek επισκέφθηκε επίσης το Κισινάου χθες. Έκανε έκκληση στις Μολδαβικές αρχές και την αντιπολίτευση να αρχίσουν πολιτικό διάλογο. Συναντήθηκε με τον πρόεδρο Βορόνιν, με την πρωθυπουργό Γκρετσεάνιι και με εκπροσώπους της αντιπολίτευσης. Το κύριο μήνυμα που μετέφερε η Προεδρία εναρμονίζεται πλήρως με τις μακροπρόθεσμες δράσεις του Kalman Mizsei. Υπάρχει ανάγκη ενίσχυσης των πολιτικών δικαιωμάτων στη μολδαβική κοινωνία, η κυβέρνηση πρέπει να διευκολύνει την εύρυθμη λειτουργία της κοινωνίας των πολιτών και πρέπει να εγγυηθεί την ελευθερία της έκφρασης και άλλα βασικά ανθρώπινα δικαιώματα. Επιπλέον, είναι θεμελιώδους σημασίας για τη μολδαβική αντιπολίτευση να αποκτήσει πρόσβαση στα σημαντικότερα μέσα μαζικής ενημέρωσης για να μεταδίδει τις απόψεις της και να εμπλέκεται σε πολιτικές αμφισβητήσεις με ίσους όρους. Από την άλλη πλευρά, είναι απαραίτητο οι αντιπρόσωποι της αντιπολίτευσης να συνεργαστούν εποικοδομητικά με το κυβερνών κόμμα και να σεβαστούν τα αποτελέσματα των εκλογών. Ο πρωθυπουργός κ. Topolánek, όπως και ο Πρόεδρος του Ευρωπαϊκού Συμβουλίου, τόνισε σε όλους τους αντιπροσώπους πόσο θεμελιώδους σημασίας είναι να έχουν πάντα στο μυαλό τους την ευρωπαϊκή προοπτική. " Μολδαβία δεν πρέπει να αποκλίνει από το μονοπάτι της δημοκρατίας. " σύνδεση με το σχέδιο της ανατολικής εταιρικής σχέσης θα ενισχύσει τη Μολδαβία σε αυτό το μονοπάτι.
<P>
Θα ήθελα να σας υπενθυμίσω ότι το επίσημο αποτέλεσμα των εκλογών που ανακοινώθηκε στις 8 Απριλίου ήταν νίκη του Κομμουνιστικού Κόμματος της Μολδαβίας, το οποίο κέρδισε σχεδόν το 50% των ψήφων. Τις υπόλοιπες ψήφους μοιράστηκαν τα τρία κόμματα της αντιπολίτευσης. Με βάση τα παραπάνω, το κομμουνιστικό κόμμα θα πρέπει να κερδίσει 60 από τις 101 έδρες στο νέο κοινοβούλιο. " προκαταρκτική αξιολόγηση της διεθνούς αποστολής παρατηρητών των εκλογών συμπέρανε ότι οι εκλογές ήταν έγκυρες, αν και έγινε αναφορά σε διάφορα προβλήματα που έλαβαν χώρα κατά τη διάρκεια της εκστρατείας.
<P>
Ωστόσο, η αντιπολίτευση και ορισμένες μη κυβερνητικές οργανώσεις δήλωσαν ότι τα αποτελέσματα αμαυρώθηκαν με απάτη. Την περασμένη βδομάδα η Κεντρική Εκλογική Επιτροπή προέβη σε νέα καταμέτρηση των ψήφων και συμπέρανε ότι το κυβερνών Κομμουνιστικό Κόμμα είχε όντως κερδίσει 60 από τις 101 έδρες του κοινοβουλίου, επιβεβαιώνοντας έτσι τα αποτελέσματα της πρώτης καταμέτρησης. Σύμφωνα με την αντιπολίτευση, το κύριο πρόβλημα δεν έγκειται στην καταμέτρηση των ψήφων αλλά στους εκλογικούς καταλόγους, οι οποίοι υποτίθεται ότι περιλαμβάνουν αρκετές εκατοντάδες χιλιάδες 'νεκρές ψυχές' ή ανθρώπους που δεν υπάρχουν. " αντιπολίτευση ελέγχει τους εκλογικούς καταλόγους προκειμένου να προσκομίσει αποδεικτικά στοιχεία σχετικά με αυτό τον ισχυρισμό. Σύμφωνα με Εκπρόσωπο Τύπου της Επιτροπής, δεν βρέθηκαν ενδείξεις απάτης κατά την εκ νέου καταμέτρηση. " αντιπολίτευση τόνισε επίσης την ευρεία εκμετάλλευση διοικητικών πόρων από το κυβερνών κόμμα κατά την προεκλογική εκστρατεία. Οι διεθνείς εκλογικοί παρατηρητές επέκριναν τις μολδαβικές αρχές για το θέμα αυτό. " ΕΕ είχε προειδοποιήσει τις Μολδαβικές αρχές σχετικά με αυτό το πρόβλημα αρκετές φορές πριν από τις εκλογές. Ειδική αναφορά έγινε στην έλλειψη ελευθερίας του Τύπου και τον κατατρεγμό της αντιπολίτευσης από καταπιεστικές αρχές.
<P>
Μετά τις διαδηλώσεις, η πίεση στα ανεξάρτητα μέσα μαζικής ενημέρωσης αυξήθηκε απότομα. Δημοσιογράφοι συνελήφθησαν και καταδιώχθηκαν. Ορισμένοι ξένοι δημοσιογράφοι απελάθηκαν ή εμποδίστηκε η είσοδός τους στη χώρα. Υπάρχει ένας επιπλέον πολύ σοβαρός λόγος ανησυχίας. Κατά τη διάρκεια της κρίσης οι μολδαβικές αρχές διέπραξαν σοβαρές παραβιάσεις των ανθρωπίνων δικαιωμάτων. Σύμφωνα με τις εκθέσεις, σχεδόν 250 άνθρωποι συνελήφθησαν μετά τις βίαιες διαδηλώσεις της 7ης Απριλίου. Πολλοί από αυτούς, κατά κύριο λόγο νέοι άνθρωποι, χτυπήθηκαν από την αστυνομία, υποβλήθηκαν σε απάνθρωπη μεταχείριση και βασανιστήρια, δεν τους δόθηκε δικαίωμα πρόσβασης σε νομική βοήθεια και δεν τους επιτράπηκε να ενημερώσουν τις οικογένειές τους. Τρεις νέοι διαδηλωτές βρήκαν το θάνατο.
<P>
Καταστήσαμε σαφές στις μολδαβικές αρχές ότι τέτοιες παραβιάσεις των ανθρωπίνων δικαιωμάτων και των ελευθεριών των μέσων μαζικής ενημέρωσης είναι απαράδεκτες για την ΕΕ. " βία που σημειώθηκε στο Κισινάου δεν αποτελεί δικαιολογία για τα σκληρά μέτρα που επιβλήθηκαν από τις κρατικές αρχές. " Μολδαβία υιοθέτησε ευρωπαϊκά πρότυπα και αξίες μέσω μέτρων όπως το πρόγραμμα δράσης ΕΕ-Μολδαβίας. " ΕΕ έκανε επείγουσα έκκληση στις μολδαβικές αρχές να υπερασπίσουν τις αρχές των ανθρωπίνων δικαιωμάτων και των θεμελιωδών ελευθεριών.
<P>
Στις 15 Απριλίου ο Μολδαβός Πρόεδρος Βλαντιμίρ Βορόνιν έκανε ένα βήμα προς τη σωστή κατεύθυνση όταν χορήγησε αμνηστία σε όλα τα άτομα που συνελήφθησαν κατά τις διαδηλώσεις, με εξαίρεση αυτά που είχαν ποινικό ιστορικό. Ζήτησε επίσης διαφανή και προσήκουσα διερεύνηση των γεγονότων. " έρευνα πρέπει να διεξαχθεί σε συνεργασία με τα σχετικά ευρωπαϊκά και διεθνή θεσμικά όργανα. " κατάσταση των ανθρωπίνων δικαιωμάτων παρακολουθείται στενά επί τόπου από την ΕΕ καθώς επίσης και από το Συμβούλιο της Ευρώπης, τον ΟΑΣΕ και τον Ο"Ε. Είναι σημαντικό να υπάρχει συντονισμός αυτών των εργασιών. " έρευνα στη Μολδαβία πρέπει να περιλαμβάνει τη διεθνή συμμετοχή προκειμένου να θεωρηθεί αξιόπιστη και δίκαιη. " έντονη διαμάχη και αβεβαιότητα που επικράτησε στη μολδαβική κοινωνία τις τελευταίες εβδομάδες μπορεί να ξεπεραστεί μόνο μέσω μιας διαφανούς διαδικασίας.
<P>
Είναι θεμελιώδους σημασίας να βρεθεί μια πολιτική λύση σε αυτή την κρίση. " Μολδαβία αντιμετωπίζει πολύ σοβαρά οικονομικά προβλήματα, τα οποία προκύπτουν από την παγκόσμια χρηματοοικονομική κρίση. " συνέχιση των πολιτικών αναταραχών θα καθιστούσε την αντιμετώπιση αυτών των οικονομικών προβλημάτων αδύνατη για τη χώρα. Υπάρχει επιτακτική ανάγκη για μια λειτουργούσα δημοκρατία. Θα χρειαστεί επίσης εξωτερική συνδρομή, συμπεριλαμβανομένης της σημαντικής συμμετοχής του ΔΝΤ. Σ' αυτό το στάδιο είναι πολύ σημαντικό να κοιτάξουμε προς ένα μέλλον πέρα από τις άμεσες συνέπειες της παρούσας κρίσης και να εξετάσουμε ποια θα πρέπει να είναι η πολιτική μας προς τη Μολδαβία. " κρίση κατέδειξε ξεκάθαρα την ανάγκη για σταθερά και φιλόδοξα μέτρα με στόχο την ενίσχυση των δημοκρατικών προτύπων και θεσμών στη Μολδαβία. Θα χρειαστεί μεγαλύτερη συνδρομή από την ΕΕ, η οποία θα πρέπει να εστιάσει στη δημιουργία θεσμών μέσω της μεταρρύθμισης της αστυνομίας και της δικαιοσύνης και με την εγγύηση των ελευθεριών των μέσων μαζικής ενημέρωσης και του πλουραλισμού. " συμφωνία μεταξύ των μολδαβικών πολιτικών κομμάτων σχετικά με την υπέρβαση της παρούσας κρίσης θα πρέπει να περιλαμβάνει μια δέσμευση για ουσιαστική μεταρρύθμιση στους τομείς που αναφέρθηκαν.
<P>
Κυρίες και κύριοι, θα ήθελα να ολοκληρώσω τονίζοντας ότι για πολλά χρόνια η Μολδαβία ήταν μία από τις πιο προηγμένες χώρες στην Ανατολική Ευρώπη όσον αφορά την αποφασιστικότητά της να υπερασπίσει τα δημοκρατικά πρότυπα και την προθυμία της να προσεγγίσει την ΕΕ. Έχουμε κάθε συμφέρον να βοηθήσουμε τη Μολδαβία να ξεπεράσει την παρούσα κρίση και να προχωρήσει προς αυτή την κατεύθυνση. " ανατολική εταιρική σχέση θα παρέχει ένα νέο και φιλόδοξο πλαίσιο για την ενίσχυση της συνδρομής της ΕΕ με στόχο πολιτικές και οικονομικές μεταρρυθμίσεις στη Μολδαβία και σε άλλες χώρες στην περιοχή εκείνη. Έχουμε κάθε συμφέρον να διασφαλίσουμε ότι η δημοκρατία ενισχύεται στη Μολδαβία και ότι η Μολδαβία συνεχίζει να προσεγγίζει την Ευρωπαϊκή Ένωση.
<SPEAKER ID="369" NAME="Olli Rehn">
Μέλος της Επιτροπής. - Κυρία Πρόεδρε, σχετικά με την ανακοίνωση του κ. Watson, θα ήθελα κατ' αρχήν να καλωσορίσω θερμά τους επισκέπτες μας από τη Μολδαβία.
<P>
" κατάσταση στη Δημοκρατία της Μολδαβίας προκαλεί πράγματι μεγάλη ανησυχία. Παρακολουθούμε από κοντά τις εξελίξεις και αναζητούμε τρόπους προώθησης του διαλόγου και της συμφιλίωσης μεταξύ των πολιτικών δυνάμεων της χώρας.
<P>
Όσον αφορά τη διεξαγωγή των πρόσφατων εκλογών, η συνάδελφός μου Benita Ferrero-Waldner χαιρέτισε την προκαταρκτική αξιολόγηση που πραγματοποιήθηκε από τη διεθνή αποστολή παρατηρητών των εκλογών υπό την αιγίδα του ΟΑΣΕ " αποστολή συμπέρανε ότι οι εκλογές πραγματοποιήθηκαν σε ένα πλουραλιστικό περιβάλλον, ότι μια διάκριτη πολιτική επιλογή προσφέρθηκε στους ψηφοφόρους και ότι τηρήθηκαν ορισμένα διεθνή πρότυπα για δημοκρατικές εκλογές.
<P>
Ωστόσο, εντοπίστηκαν σημαντικές ελλείψεις, οι οποίες προκαλούν σοβαρή ανησυχία και οι οποίες είχαν εκφραστεί από την Επιτροπή πολύ πριν από τις εκλογές. Αφορούν υπερβολικό διοικητικό παρεμβατισμό, ανεπαρκή σεβασμό της ελευθερίας της έκφρασης και της πρόσβασης όλων των κομμάτων στα μέσα μαζικής ενημέρωσης και γενική έλλειψη εμπιστοσύνης του κοινού στις δημοκρατικές και εκλογικές διαδικασίες. Αυτές οι ελλείψεις πρέπει να αντιμετωπιστούν επειγόντως, ιδιαίτερα μετά τα γεγονότα της 7ης Απριλίου.
<P>
Ακόμα περισσότερο ανησυχητικές είναι οι εκθέσεις σχετικά με τις ευρείες παραβιάσεις των ανθρωπίνων δικαιωμάτων με την έναρξη των διαδηλώσεων μετά την ημέρα των εκλογών. Μετά τις αναταραχές που ακολούθησαν τις διαδηλώσεις της 7ης Απριλίου, η Επιτροπή καταδίκασε ρητά την υπέρμετρη χρήση βίας και κάλεσε όλα τα εμπλεκόμενα μέρη να σταματήσουν τη χρήση εμπρηστικής ρητορικής και βίας.
<P>
Συνεχίζουμε να δίνουμε μεγάλη προσοχή σε αυτό το θέμα. Ο σεβασμός των ανθρωπίνων δικαιωμάτων παραμένει βασική προϋπόθεση για την περαιτέρω ανάπτυξη της σχέσης μας με τη Μολδαβία. " εξονυχιστική και άμεση διερεύνηση των ισχυρισμών περί σοβαρών παραβιάσεων των ανθρωπίνων δικαιωμάτων από τις δυνάμεις ασφαλείας είναι ουσιώδους σημασίας. Αν οι ισχυρισμοί είναι βάσιμοι, οι αρχές πρέπει να αναλάβουν δράση και να διασφαλίσουν την προσαγωγή των υπευθύνων για αυτές τις καταχρήσεις ενώπιον της δικαιοσύνης.
<P>
Χαιρετίζουμε τη συμφωνία του Προέδρου Βορόνιν να επισκεφθεί τον Thomas Hammarberg, Επίτροπο του Συμβουλίου της Ευρώπης αρμόδιο για τα Ανθρώπινα Δικαιώματα, καθώς και τη συνεργασία του με τον ΕΕΕΕ. Το μολδαβικό ενδιαφέρον για τη διεξαγωγή διερευνητικής αποστολής της ΕΕ είναι επίσης θετικό.
<P>
Παρ' όλο που αυτές οι αποστολές δεν μπορούν να αντικαταστήσουν την ευθύνη του κράτους για τη διερεύνηση και δίωξη των παραβιάσεων των ανθρωπίνων δικαιωμάτων, θα μπορούσαν να βοηθήσουν ρίχνοντας φως στις πρόσφατες εκλογές και τον απόηχό τους. Θα μπορούσαν επίσης να συμβάλουν στη διευκόλυνση του πολιτικού διαλόγου προκειμένου να αποκατασταθεί η εμπιστοσύνη του κοινού.
<P>
Σήμερα η κατάσταση στη Μολδαβία είναι εξαιρετικά εύθραυστη. " χώρα έχει εκφράσει σταθερά την επιθυμία της να εμβαθύνει τη σχέση της με την Ευρωπαϊκή Ένωση. " παρούσα κρίση είναι μια δοκιμή για την απόφαση της Μολδαβίας στο πλαίσιο αυτό.
<P>
Χαιρετίζουμε το γεγονός ότι η Ρουμανία απέφυγε αμοιβαία βήματα μετά την επαναφορά των απαιτήσεων για θεωρήσεις για τους Ρουμάνους πολίτες και το χαρακτηρισμό του πρεσβευτή της ως "persona non grata". Θα πρέπει να ενθαρρύνουμε όλους τους εταίρους να προχωρήσουν με τη μεγαλύτερη δυνατή προσοχή και να έχουν πάντα στο μυαλό τους τον κεντρικό στόχο που αφορά τη σταθεροποίηση της χώρας.
<P>
" παρούσα κατάσταση προκαλεί σοβαρή ανησυχία, αλλά δεν θα πρέπει να χάσουμε την αίσθηση της ευρύτερης εικόνας. Το κλειδί για τη μελλοντική σταθερότητα και ευημερία της Μολδαβίας βρίσκεται στην εμβάθυνση της σχέσης της με την Ευρωπαϊκή Ένωση. Κατά την παραμονή της εγκαινίασης της ανατολικής εταιρικής σχέσης πρέπει να αποδείξουμε ότι είμαστε πράγματι έτοιμοι να βοηθήσουμε τη Μολδαβία να ξεπεράσει τις παρούσες δυσκολίες, ιδιαιτέρως αποσοβώντας τις εντάσεις, προωθώντας το διάλογο και ενισχύοντας τους δεσμούς ανάμεσά μας.
<P>
" Δημοκρατία της Μολδαβίας είναι γείτονάς μας. Συνεργαζόμαστε στενά και στα πλαίσια μιας σχέσης εμπιστοσύνης με τους πολίτες της Μολδαβίας τα τελευταία 15 χρόνια. Έχουμε πλήρη γνώση των ευρωπαϊκών προσδοκιών της Μολδαβίας. Είναι αποφασιστικής σημασίας να παραμείνουμε συνεπείς με το μολδαβικό λαό σήμερα και να εργαστούμε μαζί όχι μόνο για να ξεπεράσουμε τις προκλήσεις που προέκυψαν κατά τη διάρκεια της εκλογικής περιόδου αλλά και αυτές που αναδύονται ως αποτέλεσμα της παγκόσμιας χρηματοοικονομικής και οικονομικής κρίσης. Με άλλα λόγια, νοιαζόμαστε για τη Μολδαβία και τους πολίτες της.
<SPEAKER ID="370" NAME="Marian-Jean Marinescu" LANGUAGE="RO">
" Δημοκρατία της Μολδαβίας έχει διεθνείς υποχρεώσεις και δεσμεύσεις, που σημαίνει ότι έχει αναλάβει την ευθύνη να σέβεται τη δημοκρατία, το κράτος δικαίου και τα ανθρώπινα δικαιώματα. Ωστόσο, τα πρόσφατα γεγονότα μας έδειξαν σοβαρή παρέκκλιση από όλες αυτές τις δεσμεύσεις. Μεμονωμένες συλλήψεις, απαγωγές, εξαφανίσεις ανθρώπων, κατάφωρη παραβίαση των δικαιωμάτων των συλληφθέντων, απάνθρωπη και εξευτελιστική μεταχείριση, τρομοκρατία των πολιτών και απειλές με όπλα είναι λυπηρές πράξεις που θέτουν σε κίνδυνο το μέλλον αυτής της χώρας στην ΕΕ.
<P>
" εκστρατεία που ξεκίνησε κατά των εκπροσώπων των μέσων μαζικής ενημέρωσης και των κομμάτων της αντιπολίτευσης, καθώς και η σύλληψη και απέλαση δημοσιογράφων είναι σοβαρές, λυπηρές ενέργειες. Καταδικάζω αυτή την εκστρατεία παρενόχλησης, τις σοβαρές παραβιάσεις των ανθρωπίνων δικαιωμάτων και τις παράνομες ενέργειες που πραγματοποίησε η κυβέρνηση της Δημοκρατίας της Μολδαβίας.
<P>
" στήριξη που έχει προγραμματιστεί από την ΕΕ για την περίοδο 2007-2010 με στόχο την υποστήριξη της ανάπτυξης της δημοκρατίας και της χρηστής διακυβέρνησης στη Μολδαβία ανέρχεται σε πάνω από 50 εκατομμύρια ευρώ. Ελπίζω ότι τα χρήματα δεν έχουν χρησιμοποιηθεί για την εκπαίδευση της αστυνομίας στη χρήση βίας κατά του πληθυσμού. Θα ήθελα να ζητήσω από την Επιτροπή να παρουσιάσει στο Ευρωπαϊκό Κοινοβούλιο μια έκθεση αναφορικά με τη χρήση όλων των κοινοτικών κονδυλίων στη Δημοκρατία της Μολδαβίας.
<P>
" Ρουμανία ασκεί και θα συνεχίσει να ασκεί εθελοντική πολιτική με στόχο την υποστήριξη της ένταξης της Μολδαβίας στις ευρωπαϊκές δομές. Ο λόγος γι' αυτό δεν πρέπει να αναζητηθεί μόνο στους ιστορικούς δεσμούς που έχουμε με τους πολίτες αυτού του κράτους, αλλά ιδιαίτερα στη σθεναρή πεποίθηση ότι το μέλλον της Δημοκρατίας της Μολδαβίας βρίσκεται στην Ευρώπη, ως σύγχρονο, δημοκρατικό κράτος, με βάση το σεβασμό για τα ανθρώπινα δικαιώματα και τις θεμελιώδεις ελευθερίες. Οι κατηγορίες που εκφράστηκαν από τις μολδαβικές αρχές κατά του ρουμανικού κράτους είναι ανοησίες. " εισαγωγή θεωρήσεων για τους Ρουμάνους πολίτες είναι επίσης αδικαιολόγητη και απαράδεκτη ενέργεια. Ο αρχηγός του κράτους αλλάζει, αλλά οι πολίτες παραμένουν.
<P>
Πιστεύω ότι το συμφέρον της Ευρωπαϊκής Ένωσης είναι η Δημοκρατία της Μολδαβίας να ακολουθήσει ευρωπαϊκή πορεία συμβαδίζοντας με τις προσδοκίες των πολιτών της να ζουν σε ένα σταθερό, ασφαλές δημοκρατικό κράτος. Στο πλαίσιο αυτό, η ανατολική εταιρική σχέση είναι ένα αποτελεσματικό όργανο και μια διέξοδος για τις ευρωπαϊκές προσδοκίες των πολιτών της Δημοκρατίας της Μολδαβίας.
<SPEAKER ID="371" NAME="Marianne Mikko">
εξ ονόματος της Ομάδας PSE. - (ET) Κυρίες και κύριοι, υπήρξα πάντα ένθερμος υποστηρικτής της Μολδαβίας, αλλά η παρούσα κρίση με ανησυχεί πολύ. Αν και η Μολδαβία είναι μια μικρή χώρα που εξαρτάται από την εξωτερική βοήθεια, δεν μπορούμε να εθελοτυφλούμε όταν παραβιάζονται οι αρχές του κράτους δικαίου.
<P>
Οι σχέσεις μεταξύ Ευρωπαϊκής Ένωσης και Μολδαβίας παραμένουν πολύ σημαντικές για μας, αλλά δεν θα πρέπει κανείς να ελπίζει ότι η Ευρωπαϊκή Ένωση αποτελείται από αφελείς γαλανομάτηδες ανθρώπους που πιστεύουν όλα όσα οι μολδαβικές αρχές μας παρουσιάζουν ως αληθή. " προσεχής ad hoc αποστολή του Ευρωπαϊκού Κοινοβουλίου στη Μολδαβία είναι πολύ σημαντική. Κανένα θέμα δεν θα αποτελέσει ταμπού. Θα θέλαμε να μάθουμε πώς συμπεριφέρθηκε η αστυνομία με τους διαδηλωτές κατά τη μετεκλογική περίοδο. Ο σεβασμός των ανθρωπίνων δικαιωμάτων όχι μόνο με λόγια αλλά και με έργα είναι θέμα ύψιστης σημασίας για την Ευρωπαϊκή Ένωση και επίσης για τους εκπροσώπους που εκλέγονται απευθείας από το λαό. Δυστυχώς, η Δημοκρατία της Μολδαβίας επεσήμανε στη χθεσινή συνάντηση της Επιτροπής Εξωτερικών Υποθέσεων και της αντιπροσωπείας της Μολδαβίας ότι η Ευρώπη πρέπει να είναι προετοιμασμένη για μονολόγους στο Κισινάου. Δεν μπορούμε να το δεχτούμε αυτό, εφόσον ευρωπαϊκή ολοκλήρωση σημαίνει ανοιχτός διάλογος. Επομένως οι εταίροι συζητούν τα πάντα. Πιστεύω στην ανατολική εταιρική σχέση και επίσης στη δυνατότητα δημοκρατίας στη Μολδαβία. Συνεπώς ας βοηθήσουμε τη Μολδαβία.
<SPEAKER ID="372" NAME="Graham Watson">
εξ ονόματος της Ομάδας ALDE. - Κυρία Πρόεδρε, το κράτος της Μολδαβίας φέρνει κακές αναμνήσεις από το δυστυχές παρελθόν της Ευρώπης: μια κομμουνιστική κυβέρνηση που δηλώνει νίκη σύμφωνα με τους δικούς της όρους, ξυλοδαρμοί και σκοτωμοί διαδηλωτών, κατηγορίες ότι οι γείτονες δημιουργούν αναταραχές. Αν υπάρχουν πραγματικές αποδείξεις ότι η ρουμανική υπηρεσία ασφαλείας τροφοδότησε τη βία, αυτό θα πρέπει να υποβληθεί στον έλεγχο της διεθνούς κοινότητας.
<P>
" αποστολή αυτού του Κοινοβουλίου την επόμενη εβδομάδα πρέπει να αναζητήσει αποδείξεις σχετικά με τις εκθέσεις για την εκτύπωση 200 000 επιπλέον ψηφοδελτίων, τους ισχυρισμούς ότι 400 000 ψηφοφόροι εγγράφηκαν την ημέρα των εκλογών με ακατάλληλη ταυτότητα και τους ισχυρισμούς ότι οι ψηφοφόροι στην Υπερδνειστερία στερήθηκαν μαζικά τα πολιτικά τους δικαιώματα. Μέχρι να διερευνηθούν αυτά τα στοιχεία, μέχρι να καταρτιστούν οι εκθέσεις του ΟΑΣΕ, πολλοί απλώς δεν θα πιστεύουν τα αποτελέσματα, ό,τι και αν αποφασίζουν τα δικαστήρια της Μολδαβίας. Μπορεί η ενστικτώδης αισιοδοξία της Επιτρόπου Ferrero-Waldner να αποδειχτεί αβάσιμη.
<P>
Ο Πρόεδρος Βορόνιν θα πρέπει επίσης να καταγγείλει την κράτηση, τους ξυλοδαρμούς και την εξωδικαστική εκτέλεση νέων ανθρώπων που συλλήφθηκαν τυχαία μετά τις διαδηλώσεις. Όχι άλλα εμπόδια στους δικηγόρους ή τις ΜΚΟ, όχι άλλες αποκρύψεις ονομάτων και αριθμών των κρατουμένων. Θα ήθελα η Επιτροπή να επιβεβαιώσει αν η απέλαση του πρεσβευτή της Ρουμανίας και η απαίτηση θεωρήσεων από τους ταξιδιώτες παραβιάζει τις συμφωνίες που έχει συνάψει η Ένωσή μας με αυτήν τη χώρα. Αν συμβαίνει αυτό, πώς θα ενεργήσει η Επιτροπή;
<P>
" ανακοίνωση του Προέδρου Băsescu σχετικά με τα διαβατήρια συνέβαλε επίσης στις εντάσεις. Πρέπει να δείξουμε ευαισθησία στις διμερείς σχέσεις, αλλά, ωστόσο, να επιμείνουμε για το σεβασμό των συμφωνιών.
<P>
Οι Μολδαβοί επισκέπτες μας σήμερα περιγράφουν μια χώρα όπου η ελευθερία και η δημοκρατία αποκηρύσσονται με τόσο πολλούς τρόπους, όπου το Διαδίκτυο δυσλειτουργεί μυστηριωδώς, όπου τα τηλεοπτικά κανάλια εξαφανίζονται από τα ραδιοκύματα, όπου η κρατική τηλεόραση μεταδίδει το χορό της κοιλιάς αντί για τις ειδήσεις σχετικά με τη βία στους δρόμους.
<P>
" Ένωσή μας, η οποία δίνει ιδιαίτερη προσοχή στη γεωπολιτική, πρέπει να καταλάβει την πολιτική της Μολδαβίας, ενός λαού που επιθυμεί να ασκεί δημοκρατία και ελευθερία επιλογής, μιας χώρας που έχει υπερβολικές εμπορικές συναλλαγές με τις χώρες στα δυτικά της, μιας χώρας που έχει γεωγραφικούς, ιστορικούς και πολιτισμικούς θεσμούς με τα κράτη μέλη της Ένωσης. Τον επόμενο μήνα, που οι αρχηγοί μας θα συναντηθούν στη σύνοδο κορυφής για την ανατολική εταιρική σχέση, θα πρέπει να διασφαλίσουν ότι η εταιρική σχέση οικοδομείται στη βάση της δημοκρατίας και των ανθρωπίνων δικαιωμάτων. Ο Πρόεδρος Βορόνιν και οι σύντροφοί του πρέπει να δεσμευτούν στο σκοπό αυτό. " Ένωσή μας πρέπει να το απαιτήσει.
<SPEAKER ID="373" NAME="Bastiaan Belder" AFFILIATION="IND/DEM">
(NL) Οι διεθνείς εκθέσεις σχετικά με τις αναταραχές στη Μολδαβία στις αρχές Απριλίου και οι επιπτώσεις τους γεννούν ένα σημαντικό αριθμό ερωτημάτων, που τα ευρωπαϊκά θεσμικά όργανα πρέπει να θέσουν στις μολδαβικές και τις ρουμανικές αρχές.
<P>
Αρχικά, το Κισινάου. " μολδαβική κυβέρνηση σχεδιάζει πράγματι να ανοίγει πυρ κατά των διαδηλωτών σε περιπτώσεις έκτακτης ανάγκης από δω και στο εξής; Θα ήθελα να παραπέμψω τα Μέλη στις ανακοινώσεις που έκανε ο πρωθυπουργός στην κρατική τηλεόραση. Πώς εξηγεί η μολδαβική κυβέρνηση τη ριζική μεταστροφή στην προσέγγιση που υιοθέτησαν τα όργανα εθνικής ασφάλειας ως προς τους διαδηλωτές και άλλους αντιπάλους; Ήταν μια μεταστροφή από μια ακατανόητη παθητικότητα προς το βανδαλισμό, τον εμπρησμό και τη λεηλασία των κυβερνητικών κτιρίων με βάναυση σωματική βία εναντίον άοπλων πολιτών, η οποία κατέληξε σε τρεις ύποπτους θανάτους.
<P>
Πάνω από όλα, πώς η Δημοκρατία της Μολδαβίας απαλλάσσει τον εαυτό της σχετικά με αυτές τις παραβιάσεις των βασικότερων θεμελιωδών δικαιωμάτων; Για μια απάντηση σε αυτή την τελευταία και κρίσιμη ερώτηση, κυρία Πρόεδρε, η ανοιχτή επιστολή που περιέχει εννέα συστάσεις, η οποία υποβλήθηκε χθες στην τσεχική Προεδρία από δεκατέσσερις μολδαβούς υπερασπιστές της κοινωνίας των πολιτών, πρέπει οπωσδήποτε να ληφθεί υπ' όψιν. Ελπίζω ότι τα ευρωπαϊκά θεσμικά όργανα, ο Επίτροπος Rehn και η τσεχική Προεδρία θα λάβουν υπ' όψιν τους την επιστολή. Διαπρεπή πρόσωπα της μολδαβικής κοινωνίας ζητούν μια εξήγηση. Πρέπει να αντιμετωπίσουμε τις μολδαβικές αρχές.
<P>
Επιπλέον, οι Βρυξέλλες πρέπει τουλάχιστον να ζητήσουν μια εξήγηση από το Βουκουρέστι για την πρόταση να παρέχουν τη δυνατότητα απόκτησης της ρουμανικής υπηκοότητας σε μαζική κλίμακα στους μολδαβούς πολίτες με Ρουμάνους παππούδες και γιαγιάδες. " Ευρωπαϊκή διαβούλευση σχετικά με τη μεγάλη κλίμακα των επιπτώσεων μιας τόσο σαρωτικής απόφασης είναι σίγουρα εύλογη.
<SPEAKER ID="374" NAME="Adrian Severin" AFFILIATION="PSE">
Κυρία Πρόεδρε, η βία στη Δημοκρατία της Μολδαβίας δεν ήταν επανάσταση αλλά ανταρσία, που έλαβε χώρα σε επαναστατική ατμόσφαιρα σε μια διχασμένη κοινωνία. Θα μπορούσε επίσης να θεωρηθεί ότι η βία προκλήθηκε και χρησιμοποιήθηκε ως μέρος μιας στρατηγικής με στόχο την εκ νέου χάραξη των συνόρων ανάμεσα στην Ευρωπαϊκή Ένωση και την Ευρασία.
<P>
Επομένως το πρόβλημα που πρέπει να αντιμετωπίσουμε είναι ένα ευρωπαϊκό πρόβλημα. Δεν είναι ένα απλό εσωτερικό πρόβλημα ή πρόβλημα ενός μεμονωμένου κράτους μέλους. Ωστόσο, η λύση στο πρόβλημα αυτό δεν πρέπει να είναι αντεκδίκηση, αλλά πολλαπλασιασμός των προσπαθειών για τη δέσμευση της Μολδαβίας προς μια ευρωπαϊκή κατεύθυνση. Ούτε είναι λύση να ενθαρρύνουμε τις μολδαβικές ελίτ να αφήσουν τη χώρα ως κάτοχοι ξένων διαβατηρίων.
<P>
Για το σκοπό αυτό, πρέπει να ενισχύσουμε την αποστολή του ειδικού απεσταλμένου της Ευρωπαϊκής Ένωσης για τη Μολδαβία, τόσο ως προς το πεδίο εφαρμογής όσο και ως προς τους πόρους, να επιταχύνουμε τις διαπραγματεύσεις με τη Μολδαβία για την απλούστευση της έκδοσης θεωρήσεων και να εμβαθύνουμε τη συνεργασία στο πεδίο της ενίσχυσης τόσο της δημόσιας τάξης όσο και του σεβασμού των ανθρωπίνων δικαιωμάτων. Πρέπει να συνεργαστούμε με τις αρχές, την αντιπολίτευση και την κοινωνία των πολιτών, αλλά επίσης και με τη Ρωσία, που έχει σημαντική παρουσία στην περιοχή. Θα πρέπει να αποφύγουμε να χρησιμοποιήσουμε αυτά τα γεγονότα ως δικαιολογία για μια μονομερή λύση στην Υπερδνειστερία.
<SPEAKER ID="375" NAME="Anna Ibrisagic" AFFILIATION="PPE-DE">
(SV) Κυρία Πρόεδρε, υπάρχουν εκείνοι που πιστεύουν ότι θα έπρεπε να διενεργήσουμε ψήφισμα για τη Μολδαβία και εκείνοι που πιστεύουν ότι δεν θα έπρεπε. Εκείνοι που δεν θέλουν αυτό το ψήφισμα συχνά παραθέτουν το γεγονός ότι ο ΟΑΣΕ στην πράξη ενέκρινε τις εκλογές. Θα ήθελα, ωστόσο, να πω ότι η έκθεση του ΟΑΣΕ δεν ήταν εντελώς ανεπιφύλακτη. Αντιθέτως, περιείχε ισχυρή δόση κριτικής. Ωστόσο, το ψήφισμα δεν είναι μόνο για τις εκλογές, αλλά επίσης γι' αυτά που συνέβησαν μετά τις εκλογές και γι' αυτά που συμβαίνουν στη Μολδαβία το τελευταίο διάστημα.
<P>
Πρέπει να υπάρχει σεβασμός των ανθρωπίνων δικαιωμάτων. Στα μέσα μαζικής ενημέρωσης πρέπει να δίνεται ελευθερία. " κακοποίηση ειρηνικών διαδηλωτών δεν μπορεί ποτέ να γίνει αποδεκτή. " έγκριση αυτού του ψηφίσματος θα σήμαινε ότι θα στέλναμε ένα ισχυρό σήμα στο λαό της Μολδαβίας για να του δείξουμε ότι δεν είναι μόνος του, ότι βλέπουμε τι συμβαίνει εκεί και ότι δεν το αποδεχόμαστε. Επομένως σας παροτρύνω όλους να υποστηρίξετε αυτό το ψήφισμα.
<SPEAKER ID="376" NAME="Victor Boştinaru" AFFILIATION="PSE">
(RO) Το ενδεχόμενο των γεγονότων που τελικά έλαβαν χώρα στη Δημοκρατία της Μολδαβίας υπήρχε εδώ και πολύ καιρό. Λέγοντας αυτό, αναφέρομαι στο γεγονός ότι το 2008 ο διάλογος ΕΕ-Δημοκρατίας της Μολδαβίας ανέφερε τουλάχιστον τρία σημαντικά θέματα. α) ελεύθερη πρόσβαση της αντιπολίτευσης στα δημόσια μέσα μαζικής ενημέρωσης, η οποία απορρίπτονταν συστηματικά και θεσμοθετούνταν από το καθεστώς Βορόνιν, β) μη συμμόρφωση με το αίτημα της Επιτροπής της Βενετίας για αποφυγή τροποποίησης του νόμου για τις κοινοβουλευτικές εκλογές, το οποίο απορρίφθηκε κατηγορηματικά από το καθεστώς στο Κισινάου και τους συνεργάτες του, γ) συμμετοχή της αντιπολίτευσης σε σημαντικές αποφάσεις σχετικά με την πολιτική της χώρας, ειδικά σχετικά με την πολιτική ευρωπαϊκής ένταξης, ένα ακόμη μέτρο που απορρίφθηκε κατηγορηματικά.
<P>
Το γεγονός ότι αυτά τα τρία σημαντικά θέματα αγνοήθηκαν ή απορρίφθηκαν συστηματικά από τους εταίρους μας στο Κισινάου θα μας δείξει ουσιαστικά ότι η Ευρωπαϊκή Ένωση απορρίφθηκε από τη Μολδαβία τη στιγμή που επρόκειτο για θέματα θεμελιώδους σημασίας για το μέλλον αυτής της χώρας. Τα γεγονότα που έλαβαν χώρα την ημέρα των εκλογών ήταν μόνο το προβλέψιμο τέλος μιας ιστορίας για την οποία ίσως η Ευρωπαϊκή Ένωση και το Ευρωπαϊκό Κοινοβούλιο μοιράζονται κάποια ευθύνη.
<SPEAKER ID="377" NAME="Maria Petre" AFFILIATION="PPE-DE">
(RO) Κυρία Πρόεδρε, κυρίες και κύριοι, έχουμε τρεις τύπους προβλημάτων με τη Δημοκρατία της Μολδαβίας, όλα τους σοβαρά, με βάση τα οποία μπορούμε να χαράξουμε τρεις πορείες δράσης. Ο πρώτος τύπος αφορά τα ανθρώπινα δικαιώματα. Έχουμε εκατοντάδες νέους ανθρώπους που κρατήθηκαν και μερικές φορές επίσης βασανίστηκαν. Ο επόμενος τύπος αφορά την ελευθερία του Τύπου. Έχουμε δημοσιογράφους που εκφοβίστηκαν και απήχθηκαν από τους δρόμους μέρα μεσημέρι. Ο τελευταίος τύπος αφορά τη μέθοδο διεξαγωγής των εκλογών. Έχουμε τεράστιο όγκο συγκεκριμένων δεδομένων πάνω σ' αυτό τα οποία δείχνουν νοθεία της εκλογικής διαδικασίας. Πρέπει επίσης να είμαστε απόλυτα σαφείς στην απόφαση που θα πάρουμε όσον αφορά αυτή την τελευταία άποψη. Τα κόμματα της αντιπολίτευσης υποστηρίζουν ότι η νοθεία αλλοίωσε τα αποτελέσματα κατά 10-15%. Οι πολίτες της Δημοκρατίας της Μολδαβίας στηρίζουν ακόμα μεγάλες ελπίδες στις αποφάσεις μας, στις αντιδράσεις μας. Είναι ο μόνος τρόπος που έχουν για να βγουν από αυτή την τραγική κατάσταση, σχεδόν άνευ προηγουμένου στην Ευρώπη, την οποία χρειάστηκε να υπομείνουν.
<SPEAKER ID="378" NAME="Alexandru Nazare" AFFILIATION="PPE-DE">
(RO) Σήμερα στο Κισινάου, κυρία Πρόεδρε, έχετε το δικαίωμα να παραμένετε σιωπηλός, έχετε το δικαίωμα να κάνετε αυτό που σας λένε και έχετε το δικαίωμα να πληρώνετε φόρους σε μια ελίτ που δεν είναι υπόλογη σε κανένα, καθώς επίσης και να μεταναστεύετε, να συμμορφώνεστε και, αν είναι απαραίτητο, να μισείτε κατ' εντολήν. Δεν έχετε το δικαίωμα της ελεύθερης έκφρασης, του συνεταιρίζεσθαι, της δημόσιας συζήτησης, ούτε καν το δικαίωμα να αποφασίζετε ο ίδιος για την ταυτότητά σας. Κύριε Επίτροπε, αυτές είναι λοιπόν οι συνθήκες για τη σταθεροποίηση της Δημοκρατίας της Μολδαβίας, αλλά δεν προσφέρουν κανένα λόγο για αισιοδοξία.
<P>
Έχοντας φύγει προς αυτή την κατεύθυνση, η μόνη πορεία που μπορεί να περιμένει η Μολδαβία, στο σενάριο της καλύτερης περίπτωσης, είναι αυτή της Λευκορωσίας. Πολύ πριν από τις εκλογές, το Κομμουνιστικό Κόμμα κατάφερε να κερδίσει και να εδραιώσει τον απόλυτο έλεγχό του σε όλα τα κανάλια των μέσων μαζικής ενημέρωσης. Αυτά τα μέτρα κατέστησαν τη δημοκρατική διαδικασία κενή περιεχομένου και εξανάγκασαν το ένα τέταρτο του πληθυσμού της χώρας να μεταναστεύσει. Σε αυτό το γενικό πλαίσιο, οι εκλογές δεν μπορεί να έχουν πραγματοποιηθεί χωρίς ίχνος αμφιβολίας. " καταστολή που άσκησε το Κισινάου έχει γίνει τώρα ένα μέσο για την επικοινωνία των αρχών με τον πληθυσμό.
<P>
Επομένως, από δω και στο εξής, η ΕΕ δεν μπορεί να ανεχτεί την υιοθέτηση μιας επιεικούς, διφορούμενης στάσης απέναντι στο καθεστώς του Κισινάου. Από δω και στο εξής, η σιωπή μας ή αυτές οι διφορούμενες δηλώσεις θα δείχνουν την έγκρισή μας και τη συνενοχή μας στην επίδειξη περιφρόνησης για τις θεμελιώδεις ελευθερίες και το δημοκρατικό νομικό σύστημα, καθώς και στις πράξεις βίας και καταστολής. Τέλος, η κρίση στο Κισινάου δείχνει ότι πρέπει να βελτιώσουμε τις μεθόδους που χρησιμοποιούμε για την παρατήρηση και παρακολούθηση των εκλογών και να ξανασκεφτούμε το ρόλο του μόνιμου αντιπροσώπου μας εκεί.
<SPEAKER ID="379" NAME="Charles Tannock" AFFILIATION="PPE-DE">
Κυρία Πρόεδρε, η Μολδαβία παραμένει μία από τις φτωχότερες χώρες στην Ευρώπη, με μια εύθραυστη δημοκρατία υπό την ηγεσία του Προέδρου Βορόνιν, ο οποίος είναι ένας μη αναδομημένος Homo Sovieticus που εξακολουθεί να αποκαλεί περήφανα τον εαυτό του Κομμουνιστή και που, δυστυχώς, είναι διφορούμενος απέναντι στην ΕΕ ακόμα και όσον αφορά την ανατολική εταιρική σχέση.
<P>
Ωστόσο, παραμένει δημοφιλής, ιδιαίτερα στις αγροτικές περιοχές και στις παλιότερες γενιές που νοσταλγούν την ασφάλεια της ΕΣΣΔ σε αυτή την εποχή της οικονομικής αβεβαιότητας.
<P>
" Τρόικα ΟΑΣΕ, που περιλάμβανε και τη δική μας αντιπροσωπεία του ΕΚ, ουσιαστικά επικύρωσε αυτή τη νίκη, επομένως πρέπει απλά να δεχτούμε αυτό το γεγονός, αν και πρέπει να διαμαρτυρηθούμε έντονα για την καταπιεστική καταστολή κατά των διαδηλωτών της αντιπολίτευσης που κατηγόρησαν την κυβέρνηση για το μονοπώλιο των μέσων μαζικής ενημέρωσης κατά τη διάρκεια της εκστρατείας, χρησιμοποιώντας έναν απαρχαιωμένο και αναξιόπιστο εκλογικό κατάλογο - ο οποίος περιλάμβανε και πολλούς ανθρώπους που πρέπει να έχουν πεθάνει - και τη στέρηση των πολιτικών δικαιωμάτων από τη μεγάλη διασπορά του εξωτερικού που δεν μπόρεσε να ψηφίσει.
<P>
Αυτή τη στιγμή πρέπει να επικεντρωθούμε στις παραβιάσεις των ανθρωπίνων δικαιωμάτων, οι οποίες πρέπει να διερευνηθούν πλήρως από αποστολή της Ευρωπαϊκής Ένωσης, αν η Μολδαβία θέλει να συνεχίσει να λαμβάνει τη στήριξή μας στις προσδοκίες της σχετικά με την ΕΕ και το ΝΑΤΟ.
<SPEAKER ID="380" NAME="Paul Rübig" AFFILIATION="PPE-DE">
(DE) Κυρία Πρόεδρε, κύριε Επίτροπε, κυρίες και κύριοι, είμαι πραγματικά ευγνώμων για τη σημερινή συζήτηση, γιατί δείχνει ότι μια Ευρώπη με 27 κράτη μέλη και 500 εκατομμύρια κατοίκους έχει αναμφίβολα επιρροή εκτός των συνόρων της Ευρώπης. Πολλοί πολίτες στη Μολδαβία έχουν αναγνωρίσει πόσο σημαντικό είναι να υπάρχει καταμερισμός των εξουσιών, να αναπτύξουν μια βασική δημοκρατική κατανόηση και να αγωνιστούν γι' αυτήν.
<P>
Δεν συμβαίνει συστηματικά οι άνθρωποι να υπερασπίζονται τη δημοκρατία σήμερα και οι άνθρωποι να μπορούν να διακηρύξουν τις πεποιθήσεις τους δημοσίως και να μη φυλακίζονται ή να μην υποβάλλονται σε καταστολή γι' αυτή τους την πράξη. Γι' αυτό πιστεύω - και θα ήθελα εδώ να υποστηρίξω πλήρως τον κύριο Επίτροπο - ότι εμείς στην Ευρώπη θα πρέπει να χρησιμοποιήσουμε οτιδήποτε έχουμε επί του παρόντος στη διάθεσή μας στον αγώνα για την ελευθερία από μεμονωμένους πολίτες, για την ελευθερία του Τύπου και για μια καλά εδραιωμένη δημοκρατία.
<SPEAKER ID="381" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κύριε Επίτροπε, κυρίες και κύριοι, η κατάσταση στη Μολδαβία εξακολουθεί να είναι εύθραυστη και η ΕΕ πρέπει να συνεχίσει τις έντονες προσπάθειές της να φέρει τις διάφορες πλευρές στο τραπέζι των διαπραγματεύσεων. Πρέπει επίσης να δουλέψει μαζί τους για να βρει μια κοινή λύση που θα είναι ολοκληρωμένη, ισορροπημένη και ρεαλιστική και που θα συμβάλει στην ενίσχυση της δημοκρατικής διαδικασίας και των δημοκρατικών θεσμών στη Μολδαβία. Συμφωνώ πλήρως με τον Graham Watson ότι ο κ. Βορόνιν πρέπει να υιοθετήσει δημοκρατικές αρχές και πρέπει να καταδικάσει τα βασανιστήρια και τη βία που διαπράχθηκαν εναντίον των διαδηλωτών. Πιστεύω ότι ο καθένας μας θα πρέπει επίσης να καταδικάσει τις συλλήψεις των δημοσιογράφων και τις μαζικές παραβιάσεις της ελευθερίας της έκφρασης. Από αυτή την άποψη, είναι επίσης σημαντικό για μας να στηρίξουμε πλήρως τις εργασίες του ειδικού εντεταλμένου της ΕΕ στη Μολδαβία.
<P>
Δεν θα πρέπει να υπάρχει καμία αμφιβολία ότι η ΕΕ και το Συμβούλιο εκφράζουν ιδιαίτερη ανησυχία για τις παραβιάσεις των ανθρωπίνων δικαιωμάτων που έλαβαν χώρα στη Μολδαβία κατά τη διάρκεια της κρίσης. Κάνουμε επείγουσα έκκληση στις μολδαβικές αρχές να ξεκινήσουν μια διαφανή διαδικασία με την πλήρη συνεργασία των σχετικών ευρωπαϊκών και διεθνών θεσμικών οργάνων και να διερευνήσουν και να καταδικάσουν τις παραβιάσεις των ανθρωπίνων δικαιωμάτων. " κρίση έδειξε την ανάγκη για ενίσχυση της συνδρομής της ΕΕ με στόχο την περαιτέρω πολιτική και οικονομική μεταρρύθμιση στη Μολδαβία, προκειμένου να ενισχύσει τη δέσμευση της Μολδαβίας στα δημοκρατικά πρότυπα και αξίες και σύμφωνα με τη στήριξη της ΕΕ σχετικά με το θέμα της μολδαβικής κυριαρχίας και εδαφικής ακεραιότητας. " ΕΕ είναι έτοιμη να συνεργαστεί και να φέρει τη Μολδαβία πιο κοντά στην ΕΕ. Ωστόσο, η βάση γι' αυτό είναι μια δημοκρατική Μολδαβία, μια Μολδαβία όπου υπάρχει σεβασμός των ανθρωπίνων δικαιωμάτων και μια Μολδαβία όπου υπάρχει ελευθερία της έκφρασης και όπου οι βασικοί δημοκρατικοί θεσμοί λειτουργούν.
<SPEAKER ID="382" NAME="Olli Rehn">
Μέλος της Επιτροπής. - Κυρία Πρόεδρε, θα ήθελα να χρησιμοποιήσω το χρόνο αγόρευσής μου για να απαντήσω σε κάποιες από τις ερωτήσεις και σχόλιά σας στα πλαίσια αυτής της, κατά τη γνώμη μου, πολύ υπεύθυνης σημερινής ανταλλαγής απόψεων.
<P>
Θα ξεκινήσω με τις παρατηρήσεις του κ. Watson σχετικά με τις θεωρήσεις και τα ανθρώπινα δικαιώματα, αλλά πρώτα πρέπει να σχολιάσω τις παρατηρήσεις του σχετικά με τη συνάδελφό μου, Benita Ferrero-Waldner, η οποία είναι υπεύθυνη για τις σχέσεις μας με τη Μολδαβία. Είπατε ότι η Benita είναι ενστικτωδώς αισιόδοξη. Μπορώ να την υπερασπιστώ και να υπερασπιστώ τη θέση της Επιτροπής πρώτον λέγοντας ότι, στην πραγματικότητα, η θέση της Επιτροπής είναι πολύ ρεαλιστική και ισορροπημένη. Δεύτερον, πρέπει κανείς να είναι επαγγελματίας αισιόδοξος για να είναι Επίτροπος, τουλάχιστον αν είναι υπεύθυνος για τη διεύρυνση της ΕΕ και τις σχέσεις με τη νοτιοανατολική Ευρώπη.
<P>
Όσον αφορά το θέμα των θεωρήσεων, είμαστε πραγματικά καταθορυβημένοι από την απόφαση της Μολδαβίας να επιβάλει απαιτήσεις θεωρήσεων στους Ρουμάνους πολίτες. Αυτό δεν είναι αποδεκτό. Εξετάζουμε τη νομιμότητα αυτής της κίνησης. Θα παρακολουθήσουμε το θέμα στις 30 Απριλίου, την παραμονή της Εργατικής Πρωτομαγιάς, με τις μολδαβικές αρχές στα πλαίσια της Κοινής Επιτροπής Διαχείρισης Επιτροπής-Μολδαβίας, η οποία δημιουργήθηκε με βάση τη συμφωνία διευκόλυνσης των θεωρήσεων.
<P>
Συνολικά, όσον αφορά τις εκλογές, τον απόηχό τους και τις παραβιάσεις των ανθρωπίνων δικαιωμάτων, η Επιτροπή καταδίκασε έντονα τη βία που ξέσπασε στους δρόμους του Κισινάου στις 7 Απριλίου και τη μαζική και υπέρμετρη χρήση βίας από τις δυνάμεις των εθνικών υπηρεσιών επιβολής του νόμου και, σύμφωνα με πληροφορίες, από ιδιωτική εθνοφυλακή στον απόηχο. Πληροφορίες για ευρείες παραβιάσεις των ανθρωπίνων δικαιωμάτων όσον αφορά τους κρατουμένους καθώς και για απαγωγές προκαλούν σοβαρές ανησυχίες.
<P>
Βλέπουμε ότι, ρεαλιστικά, είναι υπέρτατης σημασίας για τη Μολδαβία, ως προς το σεβασμό των ευρωπαϊκών προσδοκιών της, να διερευνήσει εξονυχιστικά και αμερόληπτα τους ισχυρισμούς για τις παραβιάσεις των ανθρωπίνων δικαιωμάτων με τη συμμετοχή όλων των πολιτικών δυνάμεων και, εφόσον κρίνεται αναγκαίο, υπό διεθνή έλεγχο. Αυτοί που είναι ύποπτοι για διάπραξη εγκληματικών πράξεων, συμπεριλαμβανομένων των παραβιάσεων των ανθρωπίνων δικαιωμάτων, πρέπει να ανακριθούν και, εφόσον βαρύνονται με αυτές τις πράξεις, να τους παρασχεθεί το δικαίωμα μιας δίκαιης δίκης.
<P>
Τέλος, όσον αφορά τον πιθανό αντίκτυπο του απόηχου των εκλογών στις σχέσεις ΕΕ-Μολδαβίας, έφερε στο προσκήνιο τον ημιτελή χαρακτήρα των εσωτερικών μεταρρυθμίσεων της Μολδαβίας, ιδιαίτερα όσον αφορά το κράτος δικαίου και τις θεμελιώδεις ελευθερίες. Αναμένουμε από όλα τα ενδιαφερόμενα μέρη στη Μολδαβία, τις επίσημες αρχές καθώς και την πολιτική αντιπολίτευση και την κοινωνία των πολιτών να συμφωνήσουν και να προχωρήσουν προς μια επίλυση της παρούσας κρίσης που θα επιφέρει περισσότερη, όχι λιγότερη, δημοκρατία και ελευθερία για το μολδαβικό λαό.
<P>
" ιστορία αυτού που έγινε η Ευρωπαϊκή Ένωση είναι μια απτή απόδειξη ότι ο διάλογος και η συνεργασία και το κράτος δικαίου μπορούν να παραγάγουν ένα ενιαίο και βιώσιμο κράμα σεβασμού για τις θεμελιώδεις ελευθερίες, πολιτικής σταθερότητας και οικονομικής ευημερίας.
<SPEAKER ID="383" NAME="Πρόεδρος">
" συζήτηση έληξε.
<P>
" ψηφοφορία των προτάσεων ψηφίσματος θα διεξαχθεί στην επόμενη σύνοδο.
<P>
Γραπτές δηλώσεις (άρθρο 142 του Κανονισμού)
<SPEAKER ID="384" NAME="Corina Creţu  " LANGUAGE="RO">
Σε μια στιγμή που οι Κομμουνιστικές αρχές στο Κισινάου συνεχίζουν να κατέχουν την εξουσία με απάτη και βασανιστήρια, ο πρωθυπουργός της χώρας που βρίσκεται στην Προεδρία της ΕΕ αρκείται στο να περιγράψει την κρίση στα σύνορα της ΕΕ ως "ανησυχητική". Ούτε καν οι αποδείξεις τρόμου και η επιθετική στάση εναντίον ενός κράτους μέλους της Ευρωπαϊκής Ένωσης δεν προκάλεσαν τέτοια αντίδραση όσο η διαστρέβλωση μιας νόμιμης απόφασης από τη Ρουμανία να επιταχύνει τη διαδικασία επανάκτησης της ρουμανικής υπηκοότητας για εκείνους που την έχασαν παρά τη θέλησή τους σε τραγικές ιστορικές συνθήκες, για τις οποίες η Δύση φέρει κάποιο μερίδιο ευθύνης.
<P>
Δεν μπορώ να μην αναφέρω την υποκρισία αυτών των πολιτικών που τώρα καταστροφολογούν για τα εκατομμύρια Μολδαβούς που ετοιμάζονται να εισβάλουν στη Δύση, με τον ίδιο τρόπο που μέχρι το 2007 μετέφεραν διαδόσεις για μια βίαιη επίθεση από τους Ρουμάνους.
<P>
Όσον αφορά την καταπάτηση της δημοκρατίας και των θεμελιωδών ελευθεριών, θα έχουμε την ευκαιρία για ανταλλαγή απόψεων με τους κυρίους Lukashenko και Βορόνιν μετά την εγκαινίαση της ανατολικής εταιρικής σχέσης. Αν αυτός ο μηχανισμός συνεργασίας δεν καταφέρει να υποστηρίξει τις δημοκρατικές μεταρρυθμίσεις στα πρώην σοβιετικά κράτη που προσκλήθηκαν, αυτό σημαίνει ότι θα αποτύχει.
<P>
Δεν μπορώ να μη φτάσω στο σκληρό συμπέρασμα ότι για κάποιους Ευρωπαίους το Θιβέτ είναι πιο κοντά από τη Μολδαβία. Αυτό συμβαίνει προφανώς όταν ο δρόμος για το Κισινάου περνάει από τη Μόσχα.
<SPEAKER ID="385" NAME="Silvia-Adriana Ţicău  " LANGUAGE="RO">
Τις εκλογές που έλαβαν χώρα στις 6 Απριλίου 2009 στη Δημοκρατία της Μολδαβίας ακολούθησαν διαδηλώσεις. Δυστυχώς, ο Τύπος αντιμετώπισε προβλήματα στη μετάδοση πληροφοριών σχετικά με την εξέλιξη των γεγονότων. Πιστεύω ότι η ελευθερία του Τύπου, η ελευθερία της έκφρασης και ο σεβασμός των ανθρωπίνων δικαιωμάτων και το κράτος δικαίου είναι αρχές με τις οποίες συμμορφωνόμαστε όλοι και τις οποίες προωθούμε και υπερασπιζόμαστε.
<P>
Αισθάνομαι ότι η κατάσταση στη Δημοκρατία της Μολδαβίας είναι εξαιρετικά σοβαρή. Πιστεύω ιδιαιτέρως ότι η Ευρωπαϊκή Ένωση πρέπει να χειριστεί αυτή την κατάσταση σοβαρά και διπλωματικά. Αισθάνομαι ότι οι κατηγορίες που εκφράζονται κατά της Ρουμανίας στοχεύουν επίσης κατά της Ευρωπαϊκής Ένωσης. Ωστόσο, ο χαρακτηρισμός του Ρουμάνου πρεσβευτή ως "persona non-grata" και η αιφνίδια, μονομερής εισαγωγή θεωρήσεων για τους Ρουμάνους πολίτες εκ μέρους της Δημοκρατίας της Μολδαβίας είναι απαράδεκτα.
<P>
" Δημοκρατία της Μολδαβίας είναι μια ευρωπαϊκή χώρα μέσω της ιστορίας και της γεωγραφίας της. Είναι μία από τις γείτονες χώρες της ΕΕ και οι σχέσεις μεταξύ της ΕΕ και της Δημοκρατίας της Μολδαβίας πρέπει να συνεχίσουν να βασίζονται σε καλή γειτονία. " περιοχή από την οποία κατάγομαι συνορεύει με τη Δημοκρατία της Μολδαβίας και την Ουκρανία. Συμμετέχουμε σε πολλά προγράμματα κοινής ανάπτυξης και πιστεύω ότι η Ρουμανία και η Ευρωπαϊκή Ένωση πρέπει να συνεχίσουν να στηρίζουν την οικονομική και κοινωνική ανάπτυξη στη Δημοκρατία της Μολδαβίας μέσω μιας εταιρικής σχέσης που θα βασίζεται όχι μόνο στην καλή συνεργασία, αλλά και, πιο συγκεκριμένα, στον αμοιβαίο σεβασμό.

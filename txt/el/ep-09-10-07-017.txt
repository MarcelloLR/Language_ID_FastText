<CHAPTER ID="017">
Κατάσταση στη Γουινέα (συζήτηση)
<SPEAKER ID="172" NAME="Πρόεδρος">
" ημερήσια διάταξη προβλέπει τη δήλωση του Συμβουλίου για την κατάσταση στη Γουινέα.
<SPEAKER ID="173" NAME="Cecilia Malmström" LANGUAGE="EN">
Κύριε Πρόεδρε, περνάμε από το ένα θέμα στο άλλο. Είναι ένα πολύ σοβαρό και σημαντικό θέμα αυτό που οι αξιότιμοι βουλευτές έχουν θέσει και επιλέξει να εισαγάγουν στην ημερήσια διάταξη.
<P>
Τη Δευτέρα 28 Σεπτεμβρίου, περισσότερα από εκατό άτομα σκοτώθηκαν στο Κονακρί της Γουινέας, όταν μέλη των δυνάμεων ασφαλείας της Γουινέας πυροβόλησαν εναντίον πλήθους διαδηλωτών. Πολίτες της Γουινέας είχαν συγκεντρωθεί σε στάδιο της πρωτεύουσας για να διαδηλώσουν κατά της εικαζόμενης πρόθεσης του προσωρινού στρατιωτικού ηγέτη της Γουινέας, λοχαγού Moussa Dadis Camara, να θέσει υποψηφιότητα για την προεδρία. Ο τελικός απολογισμός των νεκρών είναι ακόμη άγνωστος, καθώς οι στρατιώτες συνέλεξαν τα πτώματα αντί να τα αφήσουν να καταμετρηθούν σε δημόσια νεκροτομεία. Στην παρούσα φάση, δεν γνωρίζουμε τις πραγματικές διαστάσεις αυτών των τραγικών γεγονότων. Ο αριθμός των τραυματιών λέγεται πως είναι τουλάχιστον 1 200, ενώ αυτόπτες μάρτυρες ανέφεραν ότι στρατιώτες βίασαν γυναίκες στους δρόμους του Κονακρί.
<P>
Κατά τη βίαιη αυτή καταστολή, αρκετοί ηγέτες της αντιπολίτευσης τραυματίστηκαν και συνελήφθησαν προσωρινά. Ο αριθμός των διαμαρτυρόμενων που παραμένουν υπό κράτηση είναι επίσης άγνωστος· οι κατοικίες των ηγετών της αντιπολίτευσης ερευνήθηκαν εξονυχιστικά και καταστήματα λεηλατήθηκαν από ένστολους άνδρες. Σε τηλεοπτική δήλωσή του την επόμενη ημέρα, ο λοχαγός Camara εξέφρασε τα συλλυπητήριά του προς τις οικογένειες των νεκρών και επισκέφθηκε κάποιους από τους τραυματίες. Κήρυξε διήμερο εθνικό πένθος και έδωσε υπόσχεση να διερευνήσει τις βιαιοπραγίες. Αποστασιοποιήθηκε από τους φόνους λέγοντας ότι δεν είχε τον έλεγχο των στρατιωτικών που ευθύνονται για τις κτηνωδίες.
<P>
" Ευρωπαϊκή Ένωση άμεσα και σθεναρά καταδίκασε αυτά τα αποτρόπαια και συγκλονιστικά γεγονότα. Την επόμενη ημέρα δημοσιεύτηκε δήλωση της Προεδρίας, δήλωση του Ύπατου Εκπροσώπου Σολάνα και δήλωση του Επιτρόπου της ΕΕ De Gucht. Πρέπει να επιμείνουμε στην απελευθέρωση των κρατουμένων και στην ενδελεχή διερεύνηση των γεγονότων.
<P>
" βία στη Γουινέα έγινε αντικείμενο παγκόσμιας καταδίκης. Το Συμβούλιο Ασφαλείας των "νωμένων Εθνών ενημερώθηκε την προηγούμενη Τετάρτη για την κατάσταση στη χώρα. " Αφρικανική Ένωση καταδίκασε τα γεγονότα και αποφάσισε να συντάξει μια έκθεση για τα πιθανά μέτρα που πρέπει να ληφθούν. " Οικονομική Κοινότητα των Δυτικοαφρικανικών Κρατών (ECOWAS) ζήτησε την πλήρη διεθνή διερεύνηση του ζητήματος. Το Κοινοβούλιο, καθώς γνωρίζετε, καταδίκασε την αντισυνταγματική αλλαγή εξουσίας, και στο ψήφισμά του της 15ης Ιανουαρίου 2009 ζήτησε σεβασμό των ανθρωπίνων δικαιωμάτων και ταχεία επαναφορά της συνταγματικής τάξης. " Ευρωπαϊκή Ένωση αποφάσισε να κινήσει διαβουλεύσεις σύμφωνα με το άρθρο 96 της Συμφωνίας του Κοτονού, ενώ η αναπτυξιακή βοήθεια -με εξαίρεση την ανθρωπιστική βοήθεια και την υποστήριξη της μετάβασης στη δημοκρατία- διακόπηκε.
<P>
Δεν είμαστε μόνοι· οι διεθνείς εταίροι μας ενεργούν κατά τον ίδιο τρόπο. " Αφρικανική Ένωση και η ECOWAS αποφάσισαν να αποβάλουν την Γουινέα, έως ότου αυτή εγκαθιδρύσει δημοκρατικά εκλεγμένο κοινοβούλιο ή κυβέρνηση. Συστάθηκε μια διεθνής ομάδα επαφής για την Γουινέα συμπροεδρευόμενη από την Αφρικανική Ένωση και την ECOWAS (Οικονομική Κοινότητα Κρατών της Δυτικής Αφρικής) και με τη συμμετοχή της Ευρωπαϊκής Ένωσης. Τον Μάρτιο, η στρατιωτική χούντα συμφώνησε με την αντιπολίτευση να διενεργήσει εκλογές πριν το τέλος του 2009, γεγονός που έδωσε εύλογες ελπίδες για ειρηνική και δημοκρατική μετάβαση. Ο λοχαγός Camara διαβεβαίωσε ότι κανείς από τους ηγέτες του πραξικοπήματος δεν θα έθετε υποψηφιότητα για πολιτικό αξίωμα. Ένα εθνικό μεταβατικό συμβούλιο επρόκειτο να κατευθύνει τη διαδικασία μετάβασης και να συντάξει την απαραίτητη τροποποίηση του συντάγματος προκειμένου να βοηθήσει τη διεξαγωγή των εκλογών.
<P>
Τι μπορούμε να πράξουμε, συνεπώς, για να αποτρέψουμε περαιτέρω βιαιότητες, και πώς μπορούμε να συνδράμουμε τους πολίτες της Γουινέας στη νόμιμη επιθυμία τους για δημοκρατία, κράτος δικαίου, ειρήνη και ανάπτυξη; Λοιπόν, υπάρχουν τρεις βασικοί τομείς δράσης. Πρώτα απ' όλα, οφείλουμε να διατηρήσουμε και να ενισχύσουμε την πολιτική πίεση στο καθεστώς του Κονακρί, ειδικότερα στο πλαίσιο της διεθνούς ομάδας. " απόφαση του λοχαγού Camara να μην είναι υποψήφιος θα μπορούσε να επαναφέρει την ηρεμία. Ο διορισμός του προέδρου της Μπουρκίνα Φάσο, κ. Blaise Compaoré, ως διαμεσολαβητή στην κρίση εξ ονόματος της ECOWAS και της διεθνούς ομάδας επαφής είναι πολύ θετικό σημάδι, και η Ευρωπαϊκή Ένωση έχει επιδοκιμάσει τον διορισμό του μέσω της Προεδρίας. Ελπίζουμε ότι η διαμεσολάβησή του θα συμβάλει σε μια ασφαλή, ειρηνική και διαρκή λύση της κατάστασης στη Γουινέα.
<P>
Δεύτερον, η επιλογή των στοχευμένων κυρώσεων κατά προσώπων υπεύθυνων για τις βιαιοπραγίες θα μπορούσε να εξεταστεί περαιτέρω. Θα χρειαστεί να συντονίσουμε αυτήν την προσέγγιση με την Αφρικανική Ένωση και άλλους διεθνείς και διμερείς εταίρους. " επερχόμενη υπουργική τρόικα ΕΕ-Αφρικής στην Αντίς Αμπέμπα και η συνεδρίαση για τη Γουινέα στις 12 Οκτωβρίου στην Αμπούτζα θα είναι σημαντικές από αυτήν την άποψη.
<P>
Τρίτον, οφείλουμε να συνεχίσουμε την παροχή ανθρωπιστικής βοήθειας στον άμαχο πληθυσμό και την υποστήριξη της διαδικασίας μετάβασης στη δημοκρατία. " τελευταία, ωστόσο, θα εξαρτηθεί από την αδιαμφισβήτητη προθυμία των αρχών μετάβασης της Γουινέας να συμμετάσχουν εκ νέου σε έναν ειρηνικό και εποικοδομητικό διάλογο, αναλαμβάνοντας σαφή δέσμευση να απέχουν από περαιτέρω βιαιοπραγίες και να σεβαστούν τα ανθρώπινα δικαιώματα και τις πολιτικές ελευθερίες των κατοίκων της χώρας. Θα καταβάλουμε κάθε προσπάθεια για να βοηθήσουμε τους πολίτες της Γουινέας σε αυτήν την κρίσιμη στιγμή και είμαστε αποφασισμένοι να στηρίξουμε την επαναφορά μιας μη στρατιωτικής, συνταγματικής και δημοκρατικής κυβέρνησης μέσω ελεύθερων και διαφανών εκλογών. Ενθαρρύνουμε όλους τους ενδιαφερόμενους στη Γουινέα να απέχουν από βιαιοπραγίες και να πραγματοποιήσουν μια ειρηνική και δημοκρατική μετάβαση.
<SPEAKER ID="174" NAME="Filip Kaczmarek" LANGUAGE="PL">
Κύριε Πρόεδρε, κυρία Malmström, η κρίση στη Γουινέα είναι, κατά τη γνώμη μου, ενδεικτική ενός ευρύτερου προβλήματος που προκύπτει, δυστυχώς, σε πολλές αφρικανικές χώρες. Αυτό το πρόβλημα είναι η αδυναμία των δημοκρατικών θεσμών και η υπανάπτυξη και, ορισμένες φορές, ακόμα και η έλλειψη των μηχανισμών που χαρακτηρίζουν τις ώριμες κοινωνίες πολιτών. Αυτό είναι σημαντικό για την Ευρώπη όχι μόνο επειδή τηρούμε τις αξίες μας, αλλά και για καθαρά πραγματιστικούς λόγους.
<P>
Συζητούμε αρκετά συχνά για την αποτελεσματικότητα της αναπτυξιακής συνεργασίας. Αυτό δεν είναι παράξενο, εφόσον είμαστε ο μεγαλύτερος δωρητής αυτής της βοήθειας και πρέπει να ενδιαφερόμαστε για την αποτελεσματική της χρήση. Ωστόσο, πρέπει να αντιμετωπίσουμε το γεγονός ότι δεν θα επιτύχουμε βελτίωση της αποτελεσματικότητας εάν οι χώρες που επωφελούνται αυτής της αναπτυξιακής συνεργασίας δεν είναι σε θέση να δώσουν ελάχιστες εγγυήσεις για την ορθή χρήση αυτής της βοήθειας. Έτσι, όμως, συμβαίνει και είναι δύσκολο να δημιουργηθούν αυτές οι εγγυήσεις χωρίς δημοκρατία και κοινωνία πολιτών.
<P>
Εχθές, ο κ. Camara κατηγόρησε την Γαλλία ότι ταπεινώνει τους Αφρικανούς διακόπτοντας τις σχέσεις με τη Γουινέα. Αυτό δεν αληθεύει. " Γαλλία δεν έχει ταπεινώσει τους Αφρικανούς. Ο ίδιος ο κ. Camara είναι αυτός που έχει ταπεινώσει τους συμπατριώτες του και τους Αφρικανούς. Τους έχει ταπεινώσει, διότι έχει επιτρέψει σκοτωμούς, έχει επιτρέψει βιασμούς. " αντίδραση της Γαλλίας και της γαλλικής κυβέρνησης ήταν δικαιολογημένη και σωστή, και η θέση μας πρέπει να είναι εξίσου αποφασιστική και αυστηρή.
<P>
Είναι ένα παράδοξο, αλλά η κατάσταση είναι αρκετά απλή. Δεν είναι δυνατόν να μην αντιδράσουμε στις αγριότητες που είδαμε στη Γουινέα. Πρέπει να ζητήσουμε την παύση της χρήσης βίας. Συμφωνώ με την κ. Malmström ότι η αποστολή του προέδρου της Μπουρκίνα Φάσο είναι πολύ θετική και του εύχομαι καλή επιτυχία. Ας ελπίσουμε ότι θα είναι αποτελεσματική. Οφείλουμε επίσης να υποστηρίξουμε την Αφρικανική Ένωση, η οποία έχει ανακοινώσει την επιβολή κυρώσεων εάν η πολιτική εξουσία δεν αποκατασταθεί.
<P>
Γνωρίζουμε την αφοσίωση της Σουηδίας στη διαδικασία εδραίωσης της δημοκρατίας. Γνωρίζουμε ότι αυτή είναι πραγματική προτεραιότητα της Προεδρίας στον τομέα της αναπτυξιακής πολιτικής. Γνωρίζουμε, επίσης, ότι η σουηδική κυβέρνηση διαθέτει και πείρα και ιστορικό επιτυχιών σε αυτόν τον τομέα. Ελπίζω, λοιπόν, και πιστεύω ότι αυτή η αφοσίωση, σε μια τόσο δύσκολη και ακραία περίπτωση όπως της Γουινέας, θα είναι αποτελεσματική και θα αποδώσει καρπούς.
<SPEAKER ID="175" NAME="Patrice Tirolien" LANGUAGE="FR">
Κύριε Πρόεδρε, οι ανησυχητικές εξελίξεις στην πολιτική κατάσταση και την ασφάλεια της Γουινέας απαιτούν μια αποφασιστική αντίδραση από την Ευρωπαϊκή Ένωση. Πράγματι, όπως γνωρίζετε, στις 28 Σεπτεμβρίου 2009, στρατεύματα υπό τις διαταγές της κυβέρνησης της Γουινέας εκτέλεσαν την αιματηρή καταστολή μιας ειρηνικής διαδήλωσης όλων των κομμάτων της αντιπολίτευσης, προκαλώντας 157 θανάτους και τραυματίζοντας περισσότερα από χίλια άτομα, κάποια από τα οποία υπέστησαν φρικτούς βιασμούς και ακρωτηριασμούς. " Δημοκρατία της Γουινέας είναι μια χώρα που έχει γνωρίσει μόνο δύο δικτατορικά καθεστώτα από την ανεξαρτησία της το 1958. Είναι καιρός αυτός ο φαύλος κύκλος να φτάσει σε ένα τέλος.
<P>
" Ευρωπαϊκή Ένωση, τα κράτη μέλη της και τα θεσμικά της όργανα είχαν ήδη καταδικάσει το πραξικόπημα του Moussa Dadis Camara στις 28 Δεκεμβρίου 2008. Τηρώντας τη διαδικασία, το Συμβούλιο εφάρμοσε τότε το άρθρο 96 της Συμφωνίας του Κοτονού καταρτίζοντας έναν χάρτη πορείας με τις αρχές της Γουινέας, ο οποίος θα χρησιμοποιούνταν ως πλαίσιο για τη μετάβαση στη δημοκρατία. Αυτός ο κατάλογος μέτρων περιλάμβανε, ειδικότερα, τη διοργάνωση ελεύθερων και διαφανών εκλογών εντός ενός έτους και τη δέσμευση ότι τα μέλη του CNDD, ειδικότερα ο Moussa Dadis Camara, δεν θα συμμετείχαν σε αυτές τις εκλογές.
<P>
" απόφαση του λοχαγού Camara να αναβάλει τη διοργάνωση των εκλογών ;έως την άνοιξη του 2010 και η άρνησή του να αναφερθεί στο θέμα της υποψηφιότητάς του ή μη για την προεδρία της Γουινέας ήταν μια ένδειξη για το τι θα επακολουθούσε, με την τρέχουσα κλιμάκωση. Οπότε, η διαδήλωση που κατεστάλη με αιματηρό τρόπο στις 28 Σεπτεμβρίου είχε ακριβώς ως στόχο να ζητήσει από τη χούντα να τηρήσει τις δεσμεύσεις της. " αντίδραση της κυβέρνησης στο Κονακρί δείχνει αρκετά καθαρά τις αληθινές προθέσεις της: εξάλειψη κάθε μορφής δημοκρατικής αντιπολίτευσης προκειμένου να παραμείνει η ίδια στην εξουσία.
<P>
Ως απάντηση, η διεθνής κοινότητα έχει ομόφωνα καταδικάσει αυτές τις βιαιότητες και το καθεστώς της Γουινέας. Προσβεβλημένη από αυτές τις σφαγές, η Επιτροπή Αλιείας του Κοινοβουλίου μας αρνήθηκε πρόσφατα, και ορθώς, να υπερψηφίσει την αλιευτική συμφωνία μεταξύ Ευρωπαϊκής Ένωσης και Γουινέας.
<P>
Σήμερα, και υπό το πρίσμα των τελευταίων γεγονότων, το Ευρωπαϊκό Κοινοβούλιο επιθυμεί να μάθει τις αποφάσεις που σκοπεύει να λάβει το Συμβούλιο για την αντιμετώπιση αυτής της κατάστασης. Πρώτα από όλα, σκοπεύει το Συμβούλιο να προωθήσει τη δημιουργία μιας διεθνούς επιτροπής διερεύνησης των γεγονότων της 28ης Σεπτεμβρίου; Πώς σκοπεύει να εξασφαλίσει το Συμβούλιο ότι το CNDD θα τηρήσει τις δεσμεύσεις του, δηλαδή να διοργανώσει ελεύθερες και διαφανείς εκλογές το συντομότερο δυνατόν, χωρίς τη συμμετοχή του Moussa Dadis Camara ή άλλου μέλους του CNDD; Όσον αφορά το άρθρο 96 της Συμφωνίας του Κοτόνου, ποια μέτρα σκοπεύει να λάβει το Συμβούλιο κατά της χούντας της Γουινέας; Τέλος, ποιες συγκεκριμένες δεσμεύσεις έχει αναλάβει το Συμβούλιο προκειμένου να υποστηρίξει τις διάφορες πρωτοβουλίες της ECOWAS, της Αφρικανικής Ένωσης και της διεθνούς ομάδας επαφής για τη Γουινέα;
<SPEAKER ID="176" NAME="Niccolò Rinaldi" LANGUAGE="IT">
Κύριε Πρόεδρε, κυρία Malmström, κυρίες και κύριοι, καταρχάς θα ήθελα να εκφράσω τη συμπάθειά μου στα θύματα του Κονακρί εξ ονόματος τόσο της Ομάδας της Συμμαχίας Φιλελευθέρων και Δημοκρατών για την Ευρώπη όσο και των τριάντα αφρικανών βουλευτών του Δικτύου Φιλελευθέρων Δημοκρατών ΑΚΕ-ΕΕ με τους οποίους συναντηθήκαμε την προηγούμενη εβδομάδα για να συζητήσουμε, μεταξύ άλλων, την κατάσταση στη Γουινέα, μαζί με τον πρόεδρο του φιλελεύθερου κόμματος της Γουινέας, ενός κόμματος που, δυστυχώς, επλήγη άμεσα από τη βία.
<P>
Ως προς το τι χρειάζεται να γίνει, σε σχέση με ορισμένους τομείς που ήδη αναφέρθηκαν από τη σουηδική Προεδρία, τα αιτήματά μας είναι τα εξής: πρώτον, να απαιτήσουμε, μαζί με τους εταίρους μας της Αφρικανικής Ένωσης, την απελευθέρωση των κρατούμενων και των πολιτικών ηγετών που παραμένουν υπό κράτηση. Δεύτερον, πρέπει να απαιτήσουμε τη διεξαγωγή ελεύθερων και δημοκρατικών εκλογών, χωρίς τη συμμετοχή των μελών του Εθνικού Συμβουλίου για τη Δημοκρατία και την Ανάπτυξη. Τρίτον, ζητώ να εγκριθούν οι στοχευμένες κυρώσεις χωρίς περιττές υπεκφυγές, καθώς οφείλουμε, σε κάθε περίπτωση, να στείλουμε ένα σαφέστατο μήνυμα μετά από τις αγριότητες που έχουν διαπραχθεί. Τέταρτον, θα θέλαμε και εμείς να θέσουμε το θέμα της αλιευτικής συμφωνίας: εμείς στην Ομάδα ALDE την καταψηφίσαμε στην Επιτροπή Αλιείας, βοηθώντας έτσι να εξασφαλιστεί η απαραίτητη πλειοψηφία για εμπλοκή της συμφωνίας, όσο είναι δυνατόν. Πιστεύουμε ότι αυτή είναι άλλη μία σημαντική απόφαση που πρέπει να λάβει το Συμβούλιο.
<P>
Το πέμπτο σημείο είναι ότι πρέπει να καταρτίσουμε στοχευμένα προγράμματα για να βοηθήσουμε τα θύματα, ειδικά τις γυναίκες που βιάστηκαν και που σίγουρα χρειάζονται ειδική αποκλειστική βοήθεια. Τέλος, υπάρχει το ζήτημα της δικαιοσύνης. Κατά τη γνώμη μας, είναι ζωτικής σημασίας να έχουμε, πέρα από μια διεθνή επιτροπή διερεύνησης, και την πλήρη συμμετοχή του Διεθνούς Ποινικού Δικαστηρίου. Πιστεύουμε ότι αν μπορούμε να αντλήσουμε ένα δίδαγμα από τα θύματα του Κονακρί, αυτό είναι πως πρέπει να διασφαλίζεται η απονομή δικαιοσύνης και πως τα άτομα που διαπράττουν εγκλήματα αυτού του είδους στην Αφρική ή οπουδήποτε αλλού δεν μπορούν να μένουν ατιμώρητα...
<SPEAKER ID="177" NAME="Eva Joly" LANGUAGE="FR">
Κύριοι Πρόεδροι, κύριοι Υπουργοί, κυρίες και κύριοι, δεν μπορούμε να μένουμε σιωπηλοί ενώπιον των τραγικών γεγονότων που έλαβαν χώρα την προηγούμενη εβδομάδα στη Γουινέα. " βία που ασκήθηκε κατά των διαφωνούντων και, κυρίως, κατά γυναικών είναι πέρα ως πέρα ειδεχθής και απαράδεκτη.
<P>
Θα ήθελα να εκφράσω τη συμπαράστασή μου στα θύματα και τις οικογένειές τους, κάποιες από τις οποίες ακόμη περιμένουν την επιστροφή των σορών των αγαπημένων τους που απήγαγε η χούντα προκειμένου να καλύψει τα ίχνη μιας αληθινής σφαγής.
<P>
Εκτός από τα τρέχοντα μέτρα που εισήγαγαν το Συμβούλιο και η Επιτροπή, η κοινοβουλευτική κατάσταση σήμερα μας επιτρέπει να αντιδράσουμε σε αυτές τις βιαιότητες και να στείλουμε ένα ηχηρό μήνυμα στην κυβέρνηση της Γουινέας απορρίπτοντας την έκθεση για την αλιευτική συμφωνία εταιρικής σχέσης με τη Γουινέα, για την οποία θα ψηφίσουμε κατά την επόμενη συνεδρίαση της Ολομέλειας.
<P>
" Επιτροπή Ανάπτυξης ήδη απέρριψε ομόφωνα, τον Σεπτέμβριο, την εν λόγω αλιευτική συμφωνία μεταξύ Ευρωπαϊκής Ένωσης και Γουινέας, εκφράζοντας αμφιβολίες για τη χρήση των κεφαλαίων που χορηγήθηκαν από την Ευρωπαϊκή Ένωση. Πέρα από το γεγονός ότι μοιάζει άτοπο να χορηγούνται κεφάλαια με βάση αλιεύματα από ευρωπαϊκά σκάφη χωρίς να λαμβάνονται υπόψη ούτε οι αλιευτικοί πόροι ούτε οι επιπτώσεις στον τοπικό πληθυσμό, τα πρόσφατα γεγονότα μάς γεννούν φόβους ότι αυτά τα κεφάλαια θα χρησιμοποιηθούν για στρατιωτικούς σκοπούς κατά του πληθυσμού της Γουινέας.
<P>
Κυρίες και κύριοι, το Ευρωπαϊκό Κοινοβούλιο δεν είναι δυνατόν να επικυρώσει την αλιευτική συμφωνία με τη Γουινέα ενώ τα τραύματα των θυμάτων είναι ακόμη νωπά. Εάν το έκανε, θα έστελνε λανθασμένο μήνυμα στην κυβέρνηση της Γουινέας. Θα αποτελούσε ένα σκάνδαλο το οποίο εγώ δεν μπορώ να προσυπογράψω.
<SPEAKER ID="178" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, όπως και πολλοί άλλοι νέοι βουλευτές του Ευρωπαϊκού Κοινοβουλίου, με εντυπωσίασε η προσοχή που δόθηκε στα ανθρώπινα δικαιώματα κατά τις συζητήσεις που έλαβαν χώρα στο παρόν Σώμα, και ιδιαίτερα αυτές που διεξήχθησαν υπό την προεδρία του κ. Buzek. Συμφωνώ με αυτό απόλυτα, διότι, εάν βρίσκομαι εδώ, εάν υπήρξα επικεφαλής συνδυασμού κατά τις ευρωπαϊκές εκλογές στη Γαλλία, είναι πάνω απ' όλα επειδή συμμετέχω σε εκστρατείες υπέρ οργανώσεων και, ειδικότερα, σε εκστρατείες υπέρ των ανθρωπίνων δικαιωμάτων.
<P>
Για τον λόγο αυτόν, δεν μπορώ να μείνω αδιάφορη προς τα γεγονότα στη Γουινέα, καθώς επρόκειτο για άτομα που εκστράτευαν για τα ανθρώπινα δικαιώματα, και γενικότερα για εκπροσώπους της κοινωνίας των πολιτών που συνελήφθησαν, βιάστηκαν, στην περίπτωση των γυναικών, και σφαγιάστηκαν στις 28 Σεπτεμβρίου: πάνω από 150 άτομα σκοτώθηκαν και πάνω από 1 250 τραυματίστηκαν -όπως είπατε, κυρία Υπουργέ- σε μία μόνο ημέρα. " καταστολή συνεχίστηκε τις ημέρες που ακολούθησαν και συνεχίζεται ακόμη, παρά το γεγονός ότι αυτοί οι άνθρωποι -όπως επίσης ελέχθη- προσήλθαν ειρηνικά για να υπενθυμίσουν στον κ. Camara τις δεσμεύσεις του. Δεν υπάρχει αμφιβολία, σύμφωνα με την πληθώρα των μαρτυριών, ότι, αντίθετα με τις δηλώσεις του λοχαγού, αυτές οι βίαιες πράξεις εκτελέστηκαν από δυνάμεις που πρόσκεινται στην κυβέρνηση.
<P>
" κατάσταση εκεί είναι συγκεχυμένη, αλλά έχοντας επανενωθεί στο πλαίσιο του Εθνικού Συμβουλίου Οργανώσεων της Κοινωνίας των Πολιτών της Γουινέας, οι οργανώσεις της κοινωνίας των πολιτών απευθύνουν έκκληση στη διεθνή κοινότητα για βοήθεια. Τους τελευταίους μήνες, το εν λόγω Εθνικό Συμβούλιο αποτελεί παράδειγμα για αυτές τις χώρες της Αφρικής, οργανώνοντας μια μείζονα διαδικασία για τον λαό της Γουινέας με βάση τις δεσμεύσεις του κ. Camara.
<P>
Οι ειδήσεις που μας έρχονται από τη Γουινέα είναι ανησυχητικές. Δεν είναι δυνατόν να περιοριστούμε μόνο σε λόγους εδώ, στο Ευρωπαϊκό Κοινοβούλιο. Αυτή η συζήτηση διεξάγεται κατόπιν αιτήματός μας, κατόπιν αιτήματος της Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, αλλά πρέπει να προχωρήσουμε περαιτέρω. Ζητούμε τη ρητή καταδίκη της καταστολής της διαδήλωσης.
<P>
Μας μιλήσατε για στοχευμένες κυρώσεις, κυρία Υπουργέ. Θα μπορούσατε να μας πείτε περισσότερα σχετικά με αυτό; Ως προς το θέμα της άμεσης παύσης των διώξεων, της απελευθέρωσης όλων των κρατουμένων και της σύστασης μιας διεθνούς επιτροπής διερεύνησης αυτών των γεγονότων, πιστεύω, κυρία Υπουργέ, ότι κινούμαστε στη σωστή κατεύθυνση. Ωστόσο, θα μπορούσατε να μας δώσετε περισσότερες πληροφορίες και σχετικά με αυτό;
<P>
Μας είπατε επίσης ότι κάθε βοήθεια έχει διακοπεί, εκτός της ανθρωπιστικής και της επισιτιστικής βοήθειας. Κατ' εμάς, αυτό φαίνεται ελάχιστο, όμως, πρακτικά, πώς μπορούμε να στηρίξουμε τη μετάβαση στη δημοκρατία;
<P>
Κύριε Πρόεδρε, επιθυμούμε να ψηφιστεί ένα ψήφισμα στην επόμενη περίοδο συνόδου στο Στρασβούργο, ούτως ώστε το Ευρωπαϊκό Κοινοβούλιο να μην περιορίζεται απλώς σε λόγους, αλλά να δράσει λαμβάνοντας μια απόφαση, όπως μπορούσε να κάνει τον προηγούμενο Ιανουάριο. Θα το πω για άλλη μία φορά: πρόκειται για επείγον ζήτημα. Οι οργανώσεις που βρίσκονται εκεί μας προειδοποιούν για τον κίνδυνο εθνικής διαμάχης. Δεν πρέπει να περιμένουμε για μια νέα Ρουάντα πριν δράσουμε· πρέπει να υπερασπίσουμε τα ανθρώπινα δικαιώματα στην Αφρική όπως και παντού αλλού στον κόσμο.
<SPEAKER ID="179" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, η κ. Malmström περιέγραψε τέλεια την κατάσταση στη Γουινέα. Εδώ και αρκετές εβδομάδες, η Γουινέα έχει καταστεί πεδίο βίαιων συγκρούσεων κατά τις οποίες ελεύθεροι πολίτες που διαδηλώνουν στους δρόμους στο όνομα των πολιτικών πεποιθήσεών τους υφίστανται βιαιότητες άνευ προηγουμένου. " κυβέρνηση της Γουινέας καταδιώκει και δολοφονεί οποιονδήποτε έχει διαφορετικές πολιτικές πεποιθήσεις από εκείνες των ηγετών της, στερώντας έτσι από τον λαό οποιουδήποτε είδους ελευθερία, πράγμα που, όπως καλά γνωρίζουμε, είναι προφανώς απαραβίαστο δικαίωμα για κάθε ανθρώπινο ον.
<P>
Αυτήν την στιγμή εκτυλίσσεται η πολλοστή σφαγή και υπάρχει κίνδυνος να μετατραπεί σε γενοκτονία αν δεν υιοθετήσουμε επειγόντως άμεσα, συγκεκριμένα μέτρα. Την προηγούμενη εβδομάδα, η Κοινοβουλευτική Συνέλευση Ίσης Εκπροσώπησης ΑΚΕ-ΕΕ, της οποίας είμαι αντιπρόεδρος, αποφάσισε να εγκρίνει ένα ψήφισμα που καταδικάζει τη χρήση βίας από τις αρχές της Γουινέας και απαιτεί από την τοπική κυβέρνηση να συμμορφωθεί άμεσα με τον κράτος δικαίου και να σεβαστεί τα θεμελιώδη δικαιώματα.
<P>
Μετά τον θάνατο 157 ανθρώπων σε συγκρούσεις στους δρόμους και τις προσπάθειες του Moussa Dadis Camara να συγκαλύψει το γεγονός, μέλη της αντιπολίτευσης στράφηκαν στη διεθνή κοινότητα με την ελπίδα να λάβουν βοήθεια και μεγαλύτερη προστασία. Στις 5 Οκτωβρίου, ωστόσο, ο λοχαγός Camara αντιτέθηκε στην παρουσία ξένης ειρηνευτικής δύναμης στη χώρα, απορρίπτοντας κάθε είδους ξένη παρέμβαση στις εσωτερικές υποθέσεις.
<P>
Πιστεύω επομένως ότι, πέρα από το να εκφράσουμε την καταδίκη μας, πρέπει να αντιδράσουμε λαμβάνοντας άμεσα, συγκεκριμένα μέτρα, όπως μόλις ανέφερε ο συνάδελφος βουλευτής κ. Rinaldi. Όντας αντιμέτωποι με παραβιάσεις και στερήσεις του δικαιώματος στη ζωή -με γυναίκες και παιδιά να πληρώνουν για άλλη μία φορά το τίμημα- πρέπει οπωσδήποτε να δράσουμε και να απαιτήσουμε την επαναφορά του κράτους δικαίου. Συνεπώς, απευθύνοντας έκκληση σε εσάς, συνάδελφοι βουλευτές και εκπρόσωποι των θεσμικών οργάνων, ελπίζω ότι θα μπορέσουμε να επιτύχουμε ομόφωνη συμφωνία -και τονίζω το "ομόφωνη"? για την έγκριση άμεσων μέτρων που θα επιτρέψουν στους πολίτες της Γουινέας να επανεδραιώσουν θεμελιώδη και αναπαλλοτρίωτα δικαιώματα, όπως η δημοκρατία και η ελευθερία, στη χώρα τους. Φυσικά, επιθυμώ και εγώ να εκφράσω προσωπικά τη συμπαράστασή μου σε όσες οικογένειες επλήγησαν από αυτά τα τραγικά γεγονότα.
<SPEAKER ID="180" NAME="Isabella Lövin" AFFILIATION="Verts/ALE">
(SV) Κύριε Πρόεδρε, κυρία Malmström, κυρίες και κύριοι, είμαι μέλος της Επιτροπής Αλιείας και επισκέφθηκα η ίδια τη Γουινέα τον προηγούμενο Δεκέμβριο, οπότε έχω παρακολουθήσει πολύ στενά το συγκεκριμένο ζήτημα.
<P>
Πρώτα από όλα, θεωρώ αξιοσημείωτο ότι η Ευρωπαϊκή Ένωση διατηρεί την αλιευτική της συμφωνία με τη Γουινέα, καθώς η συμφωνία συνάφθηκε με το προηγούμενο καθεστώς, δύο εβδομάδες πριν από το πραξικόπημα. Έχουμε, στην πραγματικότητα, προσκολληθεί σε μια συμφωνία που συνήψαμε με ένα νόμιμο καθεστώς, όμως τώρα υπάρχει στρατιωτική δικτατορία. Είμαστε προσκολλημένοι σε αυτό όλο το έτος.
<P>
Εχθές, η υπουργός Εξωτερικών των "ΠΑ, Χίλαρι Κλίντον, κάλεσε ανοιχτά τον Moussa Dadis Camara και το καθεστώς του να παραιτηθούν. Δεν μπορώ παρά να συμφωνήσω με αυτήν την ελάχιστη απαίτηση και θα ήθελα, επίσης, να επισημάνω ότι θα ήταν όνειδος για το Ευρωπαϊκό Κοινοβούλιο εάν, σε δύο εβδομάδες, ψηφίζαμε υπέρ μιας αλιευτικής συμφωνίας με τη Γουινέα η οποία θα παρείχε στο εν λόγω καθεστώς πάνω από ένα εκατομμύριο ευρώ στα τέλη Νοεμβρίου. " αλιευτική συμφωνία αφορά την αλίευση τόνου για 25 ευρωπαϊκά σκάφη. Πιστεύω ότι αυτά τα σκάφη θα πρέπει σαφώς να αναζητήσουν άλλα ύδατα για αλιεία, διότι η ΕΕ δεν είναι δυνατόν να έχει συναλλαγές με δικτατορίες που φονεύουν τους ίδιους τους πολίτες τους ανοιχτά στους δρόμους.
<P>
Το επιχείρημα που τέθηκε στην Επιτροπή Ανάπτυξης και στην Επιτροπή Αλιείας από την Ευρωπαϊκή Επιτροπή, ότι δηλαδή τα χρήματα από την αλιευτική συμφωνία θα ωφελήσουν τους πολίτες, είναι εντελώς εσφαλμένο. Αντανακλά την αξιολόγηση της προηγούμενης συμφωνίας από την Επιτροπή. Δεν έχουμε ιδέα πού θα καταλήξουν τα χρήματα από τη συγκεκριμένη αλιευτική συμφωνία. Αυτά αφορούσαν το προηγούμενο καθεστώς. Δεν θεωρώ πιθανό το παρόν καθεστώς να χρησιμοποιήσει τα χρήματα ορθότερα.
<P>
Αναρωτιέμαι, συνεπώς, τι σκοπεύει να πράξει το Συμβούλιο σχετικά με την αλιευτική συμφωνία. Σκοπεύει άραγε η ΕΕ να συνταχθεί με τις "ΠΑ και να απαιτήσει την παραίτηση του καθεστώτος;
<SPEAKER ID="181" NAME="Cristian Dan Preda" AFFILIATION="PPE">
(RO) Θα ήθελα επίσης να δηλώσω ότι θεωρώ τις πράξεις βίας που διαπράχθηκαν στη Γουινέα απολύτως ειδεχθείς. Βλέπω ότι πριν από δύο ώρες ο γάλλος υπουργός Εξωτερικών δήλωσε ότι ο Dadis Camara θεωρείται αναμεμειγμένος στην απόφαση εκτέλεσης της σφαγής, κάτι που είναι πολύ σοβαρό.
<P>
" αιτία των εντάσεων, πέρα από τις πράξεις βίας που είναι ειδεχθείς, αναμφίβολα έγκειται στο γεγονός ότι ο Dadis Camara επιθυμεί να γίνει μόνιμος ηγέτης της Γουινέας και δείχνει απρόθυμος να τηρήσει την υπόσχεσή του να μην έχει ουδεμία συμμετοχή στην πολιτική ζωή της χώρας. Πιστεύω επίσης ότι η διεθνής πίεση που ασκείται σε σχέση με αυτό πρέπει να είναι πολύ σαφής. Από την άλλη πλευρά, χαιρετίζω τον διορισμό του προέδρου της Μπουρκίνα Φάσο, Blaise Compaoré, ο οποίος διαθέτει μεγάλη πείρα στη διεξαγωγή διαπραγματεύσεων και διαμεσολάβησης σε αφρικανικές διαμάχες, ως διαμεσολαβητή σε αυτήν την υπόθεση. Πιστεύω πως θα πρέπει να υποστηριχθεί από τις διπλωματικές μας προσπάθειες.
<SPEAKER ID="182" NAME="Chris Davies" AFFILIATION="ALDE">
(EN) Κύριε Πρόεδρε, πρέπει να διορθώσω την κ. Joly που ανέφερε ότι η Επιτροπή Αλιείας ψήφισε ομόφωνα την απόρριψη της προτεινόμενης συμφωνίας εταιρικής σχέσης με τη Γουινέα. Στην πραγματικότητα, η απόρριψη ψηφίστηκε μόλις με διαφορά μίας ψήφου. Παραδόξως, η Ομάδα του PPE στο σύνολό της ψήφισε να διατηρηθεί η συμφωνία. Πρόκειται για μια συμφωνία που παραδίδει μερικές εκατοντάδες χιλιάδες ευρώ στα χέρια αυτού του καθεστώτος, προκειμένου να μπορούμε εμείς να παίρνουμε τόνο από τις ακτές. Όπως πολλές άλλες παρόμοιες συμφωνίες, είναι μια άθλια συμφωνία ακόμη και σε ιδανικούς καιρούς, ενώ υπό τις παρούσες συνθήκες είναι πέρα ως πέρα απαράδεκτη.
<P>
" υπουργός ανέφερε την πιθανότητα επιβολής κυρώσεων κατά της Γουινέας. Θα προσθέσει άραγε τώρα και αυτό στον κατάλογό της, δεσμευόμενη ότι θα προσπαθήσει να εξασφαλίσει την αναστολή της συγκεκριμένης συμφωνίας εταιρικής σχέσης;
<SPEAKER ID="183" NAME="Krisztina Morvai" AFFILIATION="NI">
(EN) Κύριε Πρόεδρε, ως δικηγόρος ειδικευόμενη στα ανθρώπινα δικαιώματα, με πείρα σχεδόν είκοσι πέντε ετών διεθνώς, καθώς και στην πατρίδα μου την Ουγγαρία, σε κάθε ευκαιρία υπογραμμίζω την ανάγκη υπεράσπισης των ανθρωπίνων δικαιωμάτων από την Ευρωπαϊκή Ένωση, κατά προτίμηση παγκοσμίως. Είναι, όμως, εξαιρετικά σημαντικό αυτό να γίνεται με αξιόπιστο τρόπο και, για αυτόν τον λόγο, οφείλουμε να υπερασπιζόμαστε τα ανθρώπινα δικαιώματα και εντός των συνόρων μας, εντός του συστήματος της Ευρωπαϊκής Ένωσης.
<P>
Όπως σας έχω αναφέρει αρκετές φορές τους τρεις τελευταίους μήνες, η κ. Kinga Göncz, μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων σε αυτό το Κοινοβούλιο, ήταν παλαιότερα μέλος μιας κυβέρνησης που αποκαλούμε στην Ουγγαρία κυβέρνηση "πιστολάδων", η οποία πυροβολούσε ανθρώπους στους δρόμους της Βουδαπέστης στις 23 Οκτωβρίου 2006. Έκτοτε υπάρχει μια κρίση στα ανθρώπινα δικαιώματα στην Ουγγαρία και η Ευρωπαϊκή Ένωση δεν κάνει τίποτε γι' αυτό. Έχουμε μια αντιπρόεδρο στην Επιτροπή Πολιτικών Ελευθεριών που ήταν μέλος της τότε κυβέρνησης. Έως ότου εξετάσουμε σοβαρά αυτό το θέμα, κανείς δεν θα πιστέψει πως οτιδήποτε πράττουμε στον τομέα των ανθρωπίνων δικαιωμάτων είναι αξιόπιστο.
<SPEAKER ID="184" NAME="Cecilia Malmström" LANGUAGE="EN">
Κύριε Πρόεδρε, ευχαριστώ και πάλι το Ευρωπαϊκό Κοινοβούλιο που ενέταξε αυτό το θέμα στην ημερήσια διάταξη. Είναι ένα πολύ σοβαρό θέμα και, όπως ελπίζω να καταλάβατε από την εισαγωγή μου, συμμεριζόμαστε τις ανησυχίες σας για τη φρικτή παραβίαση των ανθρωπίνων δικαιωμάτων που συμβαίνει στο Κονακρί. Υπάρχει ανησυχία και φόβος για τους ανθρώπους που ακόμη κρατούνται, και έχουμε ζητήσει την πλήρη διερεύνηση των συμβάντων και την απελευθέρωση των κρατουμένων.
<P>
Νομίζω πως μπορούμε να πούμε ότι η Ευρωπαϊκή Ένωση υπήρξε αρκετά σαφής. Τα γεγονότα καταδικάστηκαν από τον κ. Σολάνα, τον κ. De Gucht, την Προεδρία και τώρα επίσης, καθώς γνωρίζω, με δήλωση της ομάδας ΑΚΕ στο Ευρωπαϊκό Κοινοβούλιο. Είναι πολύ θετικό που η Ευρωπαϊκή Ένωση είναι ομόφωνη, συγκεκριμένη και συνοπτική όσον αφορά την καταδίκη αυτών των τρομερών γεγονότων. Δρούμε επίσης σε πολύ στενή συνεργασία με άλλους φορείς, ούτως ώστε η διεθνής κοινότητα να μπορεί να καταδικάσει και να δράσει με μεγάλη συνοχή. Αυτός είναι ο μόνος τρόπος που μπορούμε πραγματικά να ασκήσουμε πίεση.
<P>
Έχουμε τη διεθνή ομάδα επαφής. Υπήρξε ο διορισμός του διαμεσολαβητή, του προέδρου της Μπουρκίνα Φάσο, πράγμα ιδιαίτερα θετικό, ο οποίος είναι και μέλος της ομάδας επαφής. Μαζί με την ομάδα επαφής, της οποίας η ΕΕ και οι "ΠΑ είναι μέλη, έχουμε -και απαντώ στην ερώτησή σας, κυρία Lövin- ζητήσει την παραίτηση του λοχαγού Camara. Ολόκληρη η παγκόσμια κοινότητα έχει ζητήσει να γίνει αυτό.
<P>
Είμαστε επίσης πρόθυμοι να απαντήσουμε σε άλλα ερωτήματα και να συζητήσουμε τις κυρώσεις. Πιστεύουμε πως θα έχει καλύτερο αποτέλεσμα εάν το κάνουμε μαζί με τη διεθνή κοινότητα. Υπάρχουν διάφορες επιλογές ως προς τον τρόπο στόχευσης ατόμων κ.λπ. σε αυτήν την υπόθεση, και πρέπει τις επόμενες ημέρες να συζητήσουμε περαιτέρω με διεθνείς φορείς για το πώς μπορούμε να συντονίσουμε αυτές τις κυρώσεις ώστε να έχουν το μέγιστο αποτέλεσμα: με την Αφρικανική Ένωση, με την ομάδα επαφής, με τις "ΠΑ, κ.λπ.
<P>
Έχουμε επίσης, όπως ανέφερα, κινήσει διαβουλεύσεις σύμφωνα με το άρθρο 96 της Συμφωνίας του Κοτόνου και έχουμε διακόψει κάθε ευρωπαϊκή αναπτυξιακή βοήθεια, εκτός της ανθρωπιστικής βοήθειας και της συνδρομής στη δημοκρατική μετάβαση.
<P>
Όσον αφορά την αλιεία -εάν αποτελεί μέρος όλων αυτών ή όχι- παρακολουθώ προσεκτικά τα λεγόμενά σας. Μπορώ μόνο να σας ενθαρρύνω να συνεχίσετε τις συζητήσεις με την Επιτροπή. " Επιτροπή είναι αρμόδια για την αλιευτική πολιτική της ΕΕ. Συζητούμε το θέμα με την Επιτροπή, και λυπάμαι που δεν είναι παρόντες εκπρόσωποί της τώρα εδώ. Όμως, να είστε βέβαιοι ότι εμείς θα εξακολουθήσουμε να συνεργαζόμαστε με τη διεθνή κοινότητα συνεχίζοντας την πίεση και απαιτώντας πλήρη διερεύνηση και επίσης, ελπίζουμε, κάποια μέρα, ελεύθερες και δίκαιες εκλογές στη Γουινέα. Ευχαριστώ εσάς και τους βουλευτές για αυτήν την συζήτηση.
<SPEAKER ID="185" NAME="Πρόεδρος">
Ευχαριστούμε πολύ, κυρία Malmström. Δείξατε μεγάλη υπομονή παραμένοντας όλο το απόγευμα και μέρος από το βράδυ εδώ. Καταλαβαίνει κανείς πως, όχι πολύ καιρό πριν, ήσασταν μέλος αυτού του Σώματος και άρα απολαμβάνετε ιδιαίτερα το περιβάλλον!
<P>
" συζήτηση έληξε.

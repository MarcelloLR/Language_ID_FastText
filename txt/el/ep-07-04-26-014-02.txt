<CHAPTER ID="014-02">
2. Απαγωγή του δημοσιογράφου Alan Johnston στη Γάζα
<SPEAKER ID="193" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την απαγωγή στη Γάζα του δημοσιογράφου Alan Johnston.
<SPEAKER ID="194" NAME="Richard Howitt " AFFILIATION="PSE">
συντάκτης. - (EN) Κυρία Πρόεδρε, αν συμφωνείτε, θα ήθελα να ξεκινήσω λέγοντας ότι την προηγούμενη εβδομάδα περισσότερα από 1000 άτομα του προσωπικού του BBC, φίλοι και συνάδελφοι του Alan Johnston συγκεντρώθηκαν για να του συμπαρασταθούν στις εγκαταστάσεις του BBC σε ολόκληρο τον κόσμο. Θα ήθελα να καλωσορίσω τα μέλη του προσωπικού του BBC που εργάζονται εδώ στο Στρασβούργο και τα οποία, για να τιμήσουν τον αγνοούμενο συνάδελφό τους, βρίσκονται στα θεωρεία σήμερα παρακολουθώντας τη συζήτησή μας.
<P>
(Χειροκροτήματα)
<P>
Όταν πραγματοποιείται μια απαγωγή οπουδήποτε στον κόσμο, οι φίλοι και η οικογένεια του θύματος στρέφονται προς τα μέσα μαζικής ενημέρωσης για να υπενθυμίζουν την τύχη του αγαπημένου τους στην κοινή γνώμη και σε εμάς τους πολιτικούς. Όταν το άτομο που έχει απαχθεί είναι δημοσιογράφος, είναι ευθύνη μας να διασφαλίσουμε την τύχη του όπως εκείνος διασφαλίζει την τύχη των άλλων.
<P>
Ανάλογη είναι η περίπτωση του δημοσιογράφου του BBC Alan Johnston, ο οποίος απήχθη στη Γάζα πριν από 46 μέρες. " σταδιοδρομία του Alan προσωπικά συμβολίζει την εξέχουσα φήμη του BBC όσον αφορά την ακεραιότητα και την αντικειμενικότητά του. Έχοντας εργαστεί προηγουμένως στο Ουζμπεκιστάν και στο Αφγανιστάν, ο Alan είναι φλογερός ανταποκριτής για τον λαό της Παλαιστίνης με τον οποίο έχει στενή σχέση και για τον οποίο διατηρεί μεγάλο σεβασμό. Αυτό είχε αντίκτυπο στο κοινό του, καθώς 50 000 άτομα υπέγραψαν αυτήν την εβδομάδα την αναφορά που διατίθεται στο Διαδίκτυο και ζητεί την απελευθέρωσή του.
<P>
Οι πρώτες μας σκέψεις συντροφεύουν ασφαλώς τον Graham και τη Margaret Johnston και τα άλλα μέλη της οικογένειάς του, στους οποίους εκφράζουμε τη συμπάθεια και τη συμπαράστασή μας.
<P>
Θα ήθελα να τιμήσουμε τις προσπάθειες όλης της διοίκησης και του προσωπικού του BBC και των δημοσιογράφων, των συνδικάτων στη Βρετανία και σε όλον τον κόσμο, οι οποίοι ηγούνται της εκστρατείας για την απελευθέρωση του Alan.
<P>
Ένας από τους συναδέλφους σήμερα εδώ με ενημέρωσε ότι ο Alan είναι γνωστός απλώς ως κάποιος ο οποίος ζωντανεύει ιστορίες. Σήμερα η ζωή του είναι η δική μας ιστορία. " θαρραλέα παρουσία του Alan Johnston, ο οποίος είναι ο μοναδικός δημοσιογράφος της Δύσης που είναι μόνιμα εγκατεστημένος στη Γάζα, τον διευκόλυνε να περιγράφει τα δεινά του λαού της Παλαιστίνης και τώρα έχει καταστεί η τελευταία περίπτωση δημοσιογράφου που έπεσε θύμα της ίδιας της ιστορίας του - έπεσε ο ίδιος θύμα αυτών των δεινών.
<P>
Μας ενημέρωσαν ότι ο Alan εξακολουθεί να είναι ζωντανός και ασφαλής, αλλά όχι ποιοι τον κρατούν. Μπορούμε να υποθέσουμε ότι η απαγωγή του έγινε για πολιτικούς λόγους, για χρήματα ή για αναγνώριση, αλλά δεν ξέρουμε ακριβώς ποιος είναι ο λόγος, αν υπάρχει. Μπορούμε να αναγνωρίσουμε ότι για να αποτρέψουμε να συμβεί σε άλλους αυτό που συνέβη στον Alan, απαιτείται πολιτική κατανόηση και λύση.
<P>
Ωστόσο, σήμερα η απάντησή μας δεν είναι πολιτική - είναι ανθρωπιστική, σε όποιον ακούει: απελευθερώστε τον Alan Johnston χωρίς να του κάνετε κακό και χωρίς να θέσετε εμπόδια. Το Ευρωπαϊκό Κοινοβούλιο θα πρέπει να χαιρετίσει τις διαβεβαιώσεις των Υπουργών Εξωτερικών της Ευρώπης αυτήν την εβδομάδα για βοήθεια και της "συνεχούς επαφής" που υποσχέθηκε ο Ύπατος Εκπρόσωπός μας. Είμαστε βέβαιοι ότι θα τηρήσετε αυτές τις υποσχέσεις. Αντιλαμβάνομαι επίσης ότι ο Επίτροπος Almunia, μετά τη σημερινή συζήτηση, θα δεσμευθεί ότι ο συνάδελφός του κ. Michel θα ασκήσει πιέσεις αυτό το Σαββατοκύριακο για την περίπτωση του Alan Johnston στον Πρόεδρο Abbas και τους εκπροσώπους της Παλαιστινιακής Αρχής. Σας ευχαριστούμε.
<P>
Το Ευρωπαϊκό Κοινοβούλιο αναγνωρίζει τη στήριξη και τη συνεργασία της Παλαιστινιακής Αρχής και είμαστε περήφανοι για τη στήριξη της Ευρώπης να διατηρηθεί το προσωπικό σας και οι ζωτικές υπηρεσίες που παρέχει, αλλά οι μυστικές σας υπηρεσίες είναι αυτές που κατάφεραν να επικοινωνήσουν με αυτούς που απήγαγαν τον Alan και σε σας εναποθέτουμε τις ελπίδες μας για θετική έκβαση της υπόθεσης.
<P>
Στους κύκλους του ραδιοφώνου, λένε ότι το μεγαλύτερο έγκλημα είναι να μη λέμε τίποτα στο μικρόφωνο. " απαγωγή του Alan Johnston αποτελεί τη σιγή ραδιοφώνου η οποία πρέπει τώρα να λήξει.
<P>
(Χειροκροτήματα)
<SPEAKER ID="195" NAME="Marcin Libicki " AFFILIATION="UEN">
συντάκτης. - (PL) Κυρία Πρόεδρε, υπάρχουν δημοσιογράφοι που εκτελούν τα καθήκοντά τους λιγότερο ή περισσότερο ικανοποιητικά, όπως ακριβώς υπάρχουν καλά και κακά μέσα ενημέρωσης. Ο Alan Johnston ήταν ένας καλός δημοσιογράφος, ο οποίος εργαζόταν σε ένα γνωστό, δημοφιλές και σεβαστό μέσο, το BBC. Ο Alan Johnston απήχθη, παρά ή εξαιτίας του γεγονότος ότι ήθελα συγκεκριμένα να εργαστεί μαζί και ανάμεσα στους ανθρώπους της Μέσης Ανατολής, μιας περιοχής που επί του παρόντος αντιμετωπίζει κρίση. Εργάστηκε για αυτούς τους ανθρώπους ενημερώνοντας τον κόσμο για την κατάστασή τους και, δίνοντάς μας πληροφορίες, έδωσε τη δυνατότητα σε εμάς τους πολιτικούς να επιχειρήσουμε επίσης να επιλύσουμε την κρίση, μια κρίση επί της οποίας έχουμε δυστυχώς πολύ μικρή επιρροή.
<P>
Κυρία Πρόεδρε, οι απαγωγές, η τρομοκρατία και οι δολοφονίες είναι, δυστυχώς, φαινόμενα του σημερινού μας κόσμου, ενός κόσμου που δεν υπάρχουν πλέον αξίες, ούτε καν -εάν μπορούμε να το περιγράψουμε έτσι- οι αξίες του πολέμου. Οι πόλεμοι αυτοί διεξάγονται με τον πιο ποταπό τρόπο. Ο Alan Johnston έπεσε θύμα αυτού του φαινομένου. Σε κάποιο βαθμό, είμαστε όλοι θύματα. Ελπίζω ότι οι αρμόδιες αρχές θα κάνουν ό,τι είναι δυνατόν προκειμένου να απελευθερωθεί ο Alan Johnston.
<SPEAKER ID="196" NAME="Μάριος Ματσάκης " AFFILIATION="ALDE">
συντάκτης. - (EN) Κυρία Πρόεδρε, δεν υπάρχει αμφιβολία ότι οι Παλαιστίνιοι στη Γάζα υποφέρουν πολύ λόγω της κατάφωρης παραβίασης των ανθρωπίνων δικαιωμάτων από την τρομακτική κατάσταση πολιορκίας που τους επιβάλλεται από τις επιθετικές ενέργειες της κυβέρνησης του Ισραήλ και της ανοχής που επιδεικνύουν οι δυτικές κυβερνήσεις σε αυτές τις ενέργειες.
<P>
Δεν υπάρχει ταυτόχρονα αμφιβολία ότι η καθημερινή συμφορά του λαού της Παλαιστίνης βρίσκεται στο επίκεντρο της προσοχής της παγκόσμιας κοινής γνώμης μέσω του έργου των δημοσιογράφων. Αυτοί οι δημοσιογράφοι θέτουν σε κίνδυνο τη ζωή τους προκειμένου να υπηρετήσουν την ελευθερία της ενημέρωσης και βοηθούν συνεχώς στην προώθηση της μάχης του παλαιστινιακού λαού για δικαιοσύνη. " απαγωγή δημοσιογράφων όπως ο Alan Johnston είναι επομένως αντίθετη προς τα συμφέροντα του παλαιστινιακού λαού και βλάπτει σοβαρά τα δίκαια αιτήματά τους. Καλούμε τον παλαιστινιακό λαό να πολλαπλασιάσει τις προσπάθειές του για να διασφαλιστεί η απελευθέρωση του Alan Johnston. Πιστεύουμε ότι ενεργώντας με αυτόν τον τρόπο θα βοηθήσουν πρωτίστως τους εαυτούς τους.
<SPEAKER ID="197" NAME="Erik Meijer " AFFILIATION="GUE/NGL">
συντάκτης. - (NL) Κυρία Πρόεδρε, η Γάζα είναι μια μικρή αλλά πολύ αστικοποιημένη περιοχή, ουσιαστικά αποκομμένη από τον υπόλοιπο κόσμο. " αντίσταση του γειτονικού Ισραήλ είναι ως συνέπεια το λιμάνι και το αεροδρόμιο που είχαν σχεδιαστεί με κονδύλια της ΕΕ να μην έχουν πραγματοποιηθεί, όπως συνέβη και με την ανοιχτή σύνδεση με το πολύ μεγαλύτερο μέρος του μελλοντικού παλαιστινιακού κράτους κατά μήκος του ποταμού Ιορδάνη. Ο Ισραήλ ήταν, για μεγάλο διάστημα, ένα μέρος που προσέφερε απασχόληση, αλλά σε μεγάλο βαθμό έχει στερήσει αυτήν την επιλογή εξαιτίας του φόβου επιθέσεων και δέχεται πολύ λιγότερα άτομα στη χώρα μέσω του συνοριακού σταθμού Ερέζ.
<P>
Το Ισραήλ ελέγχει επίσης τη συνοριακή διάβαση με την Αίγυπτο. Σε αυτήν την απομονωμένη περιοχή, ένα μεγάλο κομμάτι του παλαιστινιακού πληθυσμού ζουν σαν σαρδέλες, χωρίς εργασία, χωρίς εισόδημα και χωρίς επαρκή στέγαση. " συνετή απόφαση για την απομάκρυνση των χωριών των ισραηλινών εποίκων από αυτήν την παράκτια λωρίδα ίσως ήταν θετική για όσους ζούσαν σε αυτά και ήταν αντικείμενο μίσους για τους γύρω τους, αλλά δεν είχε κανένα νόημα για τους υπόλοιπους.
<P>
" Γάζα είναι μια περιοχή όπου κυριαρχεί η καταστροφή, μια περιοχή που δεν προσμένει τίποτα από το μέλλον, και αυτό την καθιστά ένα είδος φυλακής ή πρόσφορο έδαφος για ενέργειες απελπισίας. Για πολύ καιρό, αυτές οι ενέργειες απελπισίας αποτελούνται κυρίως από επιθέσεις αυτοκτονίας εναντίον ισραηλινών στόχων, αλλά περιλαμβάνουν επίσης απαγωγές. Ο Alan Johnston είναι ο δέκατος πέμπτος δημοσιογράφος που απήχθη στη Γάζα και, τον μήνα που ακολούθησε της απαγωγής του, δεν υπήρχε κανένα νέο του για αρκετό καιρό.
<P>
Όλοι οι παλαιστίνιοι ηγέτες, ο πρόεδρος Mahmoud Abbas, ο πρωθυπουργός Ismail Haniya και ο φυλακισμένος ηγέτης της PLO, Marwan Barghouti, ομόφωνα καταδικάζουν τέτοιες ειδεχθείς πράξεις. " έλλειψη πειστικών επιτυχιών στην πορεία για ένα δικό τους κράτος και για την ύπαρξη παροχών και εισοδημάτων για τον λαό τους είχε ως αποτέλεσμα να χάσουν τον έλεγχο των γεγονότων. Χωρίς προοπτικές για το μέλλον, άγνωστοι εγκληματίες καταλαμβάνουν την εξουσία. Αυτό δεν βελτιώνει σε καμία περίπτωση την κατάσταση στην Παλαιστίνη και το Ισραήλ. Οι δημοσιογράφοι στο Ιράκ και το Αφγανιστάν, για παράδειγμα, δυσκολεύονται όλο και περισσότερο να παρακολουθήσουν επί τόπου τα γεγονότα. Για τον λόγο αυτόν, πρέπει να επαγρυπνούμε και απελευθερωθούν οι απαχθέντες δημοσιογράφοι.
<SPEAKER ID="198" NAME="Carl Schlyter " AFFILIATION="Verts/ALE">
συντάκτης της πρότασης ψηφίσματος. - (SV) Κυρία Πρόεδρε, το περασμένο έτος, σημειώθηκε ρεκόρ απαγωγών και θανάτων δημοσιογράφων από όλο τον κόσμο. Έχουμε τώρα καθήκον να εξασφαλίσουμε ότι αυτό το ρεκόρ δεν θα καταρριφθεί το 2007 και έχουμε υποχρέωση να βοηθήσουμε για την απελευθέρωση του Alan Johnston.
<P>
" σκέψη μου βρίσκεται κοντά στο άμεσο και ευρύτερο οικογενειακό περιβάλλον του και στους συναδέλφους του, και πρέπει να πω ότι ευελπιστώ για την απελευθέρωσή του. Γνωρίζουμε ότι οι παλαιστίνιοι ηγέτες καταδικάζουν την απαγωγή και ότι οι απαγωγείς δεν έχουν την υποστήριξη του παλαιστινιακού λαού. Γνωρίζουμε ότι κατανοούν ότι ο Alan Johnston έχει συμβάλει περισσότερο από οποιονδήποτε άλλον στη δημοσιογραφική κάλυψη του πόνου τους για μια περίοδο 16 ετών. Με αυτά τα όπλα, μπορούμε και εμείς να βοηθήσουμε για την απελευθέρωσή του.
<P>
Βρέθηκα και εγώ στη Γάζα και γνωρίζω πόσο δύσκολη είναι η κατάσταση εκεί. Ωστόσο, εξασφαλίζοντας την παρουσία όσο το δυνατόν περισσότερων δημοσιογράφων εκεί και εξασφαλίζοντας ότι όσο το δυνατόν περισσότεροι δημοσιογράφοι αναφέρουν όσα συμβαίνουν, οι κάτοικοι της Γάζας θα έχουν την ευκαιρία να δεχθούν τη βοήθεια όλων μας ώστε να βελτιωθεί η κατάσταση στην οποία βρίσκεται ο λαός. Καθώς ο παλαιστινιακός λαός γνωρίζει ότι η εν λόγω απαγωγή είναι αντίθετη στα συμφέροντά του, έχω τη βεβαιότητα ότι οι απαγωγείς δεν θα έχουν καμία υποστήριξη και ότι, τελικά, θα αναγκαστούν να απελευθερώσουν τον Alan Johnston.
<SPEAKER ID="199" NAME="Ρόδη Κράτσα-Τσαγκαροπούλου " AFFILIATION="PPE-DE">
συντάκτρια. - Κυρία Πρόεδρε, επιτρέψτε μου να εκφράσω και εγώ τη λύπη μου για το γεγονός. Ένας ακόμη δημοσιογράφος, που έχει το θάρρος να κάνει τη δουλειά του σε δύσκολες και επικίνδυνες συνθήκες, πέφτει θύμα απαγωγής, γεγονός που μας στερεί και την ενημέρωση που μπορούμε να έχουμε και εμείς οι πολιτικοί και η διεθνής κοινή γνώμη για τις τραγικές συνθήκες που επικρατούν στην περιοχή.
<P>
Ελπίζω ότι η κινητοποίηση της κοινής γνώμης και της πολιτικής ηγεσίας στα παλαιστινιακά εδάφη, καθώς και η αποτελεσματικότητα της κυβέρνησης εθνικής ενότητας, που μέρα με τη μέρα πρέπει να γίνεται πιο ορατή, θα συμβάλουν στην απελευθέρωση του δημοσιογράφου Alan Johnston, στην αποκάλυψη των υπευθύνων και στην απόδοση ευθυνών.
<P>
Την επόμενη εβδομάδα, μια αντιπροσωπεία βουλευτών -μεταξύ των οποίων θα είμαι εγώ και συνάδελφοι που παρίστανται στην αίθουσα- θα μεταβούμε στα παλαιστινιακά εδάφη. Μέσα στο πλαίσιο των Διεθνών Συνθηκών και των διμερών μας σχέσεων με την Παλαιστινιακή Αρχή θα μεταφέρουμε την ανησυχία αυτή και θα ασκήσουμε κάθε δυνατή πίεση -αν δεν έχει ακόμη επιλυθεί το θέμα- ώστε να ελευθερωθεί ο Alan Johnston και να εξασφαλιστούν όσο το δυνατό περισσότερες εγγυήσεις για την ασφάλεια των εγχωρίων πολιτών, αλλά και των επισκεπτών στην περιοχή αυτή.
<SPEAKER ID="200" NAME="Simon Coveney">
εξ ονόματος της Ομάδας PPE-DE. - (EN) Κυρία Πρόεδρε, ελπίζω ότι αυτή η συζήτηση και το ψήφισμα θα συμβάλουν, έστω και ελάχιστα, στις διεθνείς πιέσεις για την αποτελεσματική επίτευξη της απελευθέρωσης του Alan Johnston μετά την απαγωγή του πριν από δύο εβδομάδες.
<P>
Ως βουλευτές του Κοινοβουλίου πρέπει να εκφραστούμε με έντονο τρόπο προκειμένου να στείλουμε ένα σαφές μήνυμα καταδίκης των πράξεων βίας που έχουν διαπραχθεί και την απαγωγή ενός άνδρα που φημίζεται ως ένας από τους κορυφαίους δημοσιογράφους ραδιοτηλεοπτικού οργανισμού. Απέκτησε μεγάλο κύρος εδώ και πολλά χρόνια -αλλά κυρίως κατά τη διάρκεια των τριών τελευταίων ετών στη Γάζα- ως αντικειμενικός και σωστός ανταποκριτής, περιγράφοντας μια πολύ δύσκολη κατάσταση.
<P>
Απευθύνουμε έκκληση σε όσους ασκούν οποιαδήποτε επιρροή ή εξουσία στους απαγωγείς του, να καταβάλουν κάθε δυνατή προσπάθεια για να εξασφαλίσουν την απελευθέρωσή του. Για τους ίδιους τους Παλαιστινίους, η κρίση αυτή προστίθεται σε μια ήδη τραγική κατάσταση. Στέλνει ένα μήνυμα στον υπόλοιπο κόσμο ότι ακόμη και οι έμπειροι δημοσιογράφοι δεν είναι ευπρόσδεκτοι ή ασφαλείς στη Γάζα.
<P>
Πρόκειται για κάποιον που ενημέρωνε τον υπόλοιπο κόσμο για τα δεινά, την αδικία και την τραγωδία που συνεχίζεται εκεί. Το γεγονός ότι κατέστη στόχος μέσω της απαγωγής του δεν είναι μόνο ένα αποτρόπαιο έγκλημα, αλλά υπονομεύει από μόνο του την υπόθεση του παλαιστινιακού λαού.
<P>
" Γάζα είναι αρκετά απομονωμένη, ακόμη και χωρίς να διακοπεί η αντικειμενική ενημέρωση από τα μέσα. Ζητούμε από την παλαιστινιακή αρχή ειδικότερα να εργαστεί κατά απόλυτη προτεραιότητα για την απελευθέρωσή του και από το Συμβούλιο και την Επιτροπή να μεγιστοποιήσουν τις προσπάθειές τους για αυτόν τον σκοπό.
<P>
Τέλος, στην οικογένεια και τους φίλους του Alan Johnston, εκφράζω την ειλικρινή συμπαράστασή μου εξ ονόματος της ομάδας PPE-DE στο Κοινοβούλιο. Ελπίζω η δοκιμασία τους να έχει σύντομα μια θετική έκβαση που θα τους ανακουφίσει.
<SPEAKER ID="201" NAME="Elizabeth Lynne">
εξ ονόματος της Ομάδας ALDE. - (EN) Θα ήθελα και εγώ να εκφράσω τη συμπαράστασή μου και αυτή της ομάδας ALDE στον Alan Johnston και την οικογένειά του.
<P>
Δεν νομίζω ότι μπορεί κανείς μας να φανταστεί τον λόγο για τον οποίο κρατείται.
<P>
Πρόκειται για κάποιον που πάντοτε υποστήριζε τον παλαιστινιακό λαό. " απαγωγή ενός τέτοιου ανθρώπου είναι απίστευτη. Τι ελπίζουν να πετύχουν; Ασφαλώς δεν προάγει την υπόθεση των Παλαιστινίων, όπως πολλοί από τους ίδιους τους Παλαιστινίους επεσήμαναν. Το μόνο του αδίκημα είναι η πεποίθησή του ότι η ιστορία της Γάζας και του λαού της θα πρέπει να ειπωθεί με δίκαιο και σωστό τρόπο και αυτό έκανε τα τελευταία τρία χρόνια με ξεχωριστό τρόπο. Ήταν ο μόνος ξένος ανταποκριτής που ζούσε μόνιμα στη Λωρίδα της Γάζας.
<P>
Ελπίζαμε όλοι ότι θα είχε ελευθερωθεί έως τώρα, όπως οι 14 άλλοι απαχθέντες από το 2005 που έχουν ελευθερωθεί, και ενώνουμε σήμερα τις φωνές μας με όσους καλούν την παλαιστινιακή αρχή να πολλαπλασιάσει τις προσπάθειές της για να εξασφαλίσει την ταχεία απελευθέρωση του Alan Johnston. Ζητούμε επίσης να σταματήσουν όλες οι επιθέσεις εις βάρος δημοσιογράφων. Τι περισσότερο θα μπορούσαμε να πούμε; Είμαι βέβαιη ότι οι άνθρωποι σε ολόκληρη την Ευρώπη ελπίζουν και προσεύχονται για την απελευθέρωσή του. Αυτό που κάνουμε σήμερα είναι να προσπαθούμε να ενώσουμε τις φωνές μας με αυτές των γονιών του και των συναδέλφων του και να πούμε στους απαγωγείς του: συνειδητοποιήστε ότι αν του συμβεί κάτι, θα έχετε χάσει μια δυνατή φωνή η οποία διηγείται την ιστορία σας στον κόσμο. Το μόνο που θα καταφέρετε θα είναι να απομονωθείτε εσείς και ο παλαιστινιακός λαός ακόμη περισσότερο. Δεν μπορεί να επιθυμείτε κάτι τέτοιο. Θέλετε η φωνή σας να ακούγεται, όχι να περιθωριοποιηθεί περισσότερο. Οι ενέργειες αυτές δυσχεραίνουν το έργο όλων όσων από την πλευρά μας στηρίζαμε πάντοτε την παλαιστινιακή υπόθεση προσπαθώντας να πείσουμε τους ανθρώπους για την ισχύ του επιχειρήματος, και αυτός είναι ο λόγος για τον οποίο αυτή η απαγωγή δεν έχει κανένα απολύτως νόημα και προδίδει τον παλαιστινιακό λαό, ο οποίος εξακολουθεί να υποφέρει.
<SPEAKER ID="202" NAME="Zuzana Roithová" AFFILIATION="PPE-DE">
(CS) Κυρίες και κύριοι, υπέγραψα την επιστολή των βουλευτών του ΕΚ η οποία καλεί τις αρχές και τις υπόλοιπες οργανώσεις της Παλαιστίνης να διοχετεύσουν άμεσα όλες τις προσπάθειές τους στην εξασφάλιση της άνευ όρων απελευθέρωσης του δημοσιογράφου του BBC.
<P>
Καλούμε τώρα μετ' επιτάσεως την Επιτροπή και το Συμβούλιο να πράξουν το ίδιο και να επιβάλουν κυρώσεις στην περίπτωση που αποτύχουν οι διπλωματικές διαπραγματεύσεις. Οι απαγωγείς που κρατούν τον δημοσιογράφο εδώ και 46 ημέρες και ο πρόεδρος Abbas πρέπει να γνωρίζουν ότι ανακόπτουν γενικά την πορεία της Παλαιστίνης στον δρόμο για την ανάπτυξη και την καταδικάζουν σε απομόνωση.
<P>
Θα ήθελα να τονίσω ότι η απελευθέρωση του Alan Johnston είναι σημαντική για την ασφάλεια όλων των δημοσιογράφων που εργάζονται στη Μέση Ανατολή. Θα ήθελα να εκφράσω εδώ στο Κοινοβούλιο την εκτίμησή μου για το έργο που επιτέλεσε ο κ. Johnston τα τελευταία τρία χρόνια στη Γάζα και να συγχαρώ το ηρωικό έργο όλων των συναδέλφων του δημοσιογράφων και των οικογενειών τους για την υπεράσπιση της δημοσιογραφικής ελευθερίας σε περιοχές όπου μαίνονται συγκρούσεις σε όλο τον πλανήτη. Αποτελούν μια σημαντική πηγή ελπίδας για τους τοπικούς πληθυσμούς που έρχονται αντιμέτωποι με τρομακτική βία, η οποία δεν θα μπορούσε να βρεθεί ενώπιον της δικαιοσύνης χωρίς τη δημοσιογραφική ελευθερία.
<P>
" Ευρώπη πρέπει να κάνει ό,τι είναι δυνατόν προκειμένου να εξασφαλίσει την ασφάλεια των δημοσιογράφων σε αυτήν την περιοχή.
<SPEAKER ID="203" NAME="Sarah Ludford" AFFILIATION="ALDE">
(EN) Κυρία Πρόεδρε, ο Alan Johnston υπήρξε δημοσιογράφος του BBC επί 16 χρόνια και εργάστηκε σε αρκετές χώρες, συμπεριλαμβανόμενου του Αφγανιστάν και του Ουζμπεκιστάν, δεν επέλεξε λοιπόν ακριβώς μια άνετη ζωή! Κατά τη διάρκεια των τριών ετών που διέμενε στη Γάζα, ενδιαφέρθηκε πολύ για τις εκεί κοινωνικές και πολιτικές εξελίξεις και διηγήθηκε την ιστορία του λαού της Γάζας. Επομένως, όπως ανέφεραν και άλλοι, το να μην ασκεί την εργασία που αγαπά και γνωρίζει τόσο καλά βλάπτει την παλαιστινιακή υπόθεση.
<P>
Μόνο το 2005 και το 2006, 181 δημοσιογράφοι και βοηθοί σκοτώθηκαν, 1678 συνελήφθησαν, 56 απήχθησαν και 2780 υπέστησαν σωματικές επιθέσεις ή απειλήθηκαν. Το 2006 σημειώθηκε το υψηλότερο ποσοστό θανάτων από το 1994, όταν πέθαναν 103, κυρίως στη Ρουάντα, την Αλγερία και την πρώην Γιουγκοσλαβία. " λογοκρισία και η απαγορεύσεις στα μέσα μαζικής ενημέρωσης είναι ασφαλώς εκτεταμένες και συνεχείς.
<P>
Σε αυτήν την κοινή πρόταση ψηφίσματος καλούμε όλους τους φορείς της ΕΕ -διπλωμάτες των κρατών μελών, τον Ύπατο Εκπρόσωπο για την ΚΕΠΠΑ και την Επιτροπή- να ενισχύσουν και να συντονίσουν τις προσπάθειές τους για να εξασφαλίσουν την απελευθέρωση του κ. Johnston. Απευθύνουμε επίσης έκκληση στην παλαιστινιακή αρχή να αυξήσει τις προσπάθειές της και, αναμφίβολα, να δώσει στο ζήτημα τη μέγιστη προτεραιότητα εφόσον πιεστεί από τον παλαιστινιακό λαό. Ευχαριστώ όλους όσους βρίσκονται στη Γάζα - δημοσιογράφους και πολίτες κάθε είδους - για τις προφορικές παραστάσεις τους με σκοπό την απελευθέρωση του Alan Johnston. Γνωρίζουν ότι χρειάζονται έναν δημοσιογράφο ακέραιο και αφοσιωμένο που θα τους προσφέρει ένα παράθυρο στον κόσμο.
<P>
Οι ελεύθερες δημοκρατίες δεν μπορούν να ακμάσουν χωρίς την ελευθερία του Τύπου. Επιμένοντας για την ασφαλή επιστροφή του Alan Johnston, χαιρετίζουμε το θάρρος όλων των δημοσιογράφων οι οποίοι θέτουν σε κίνδυνο την ασφάλειά τους προκειμένου να μεταδώσουν την αλήθεια στον κόσμο και να επιτρέψουν σε όλους εμάς να απολαμβάνουμε τη δημοκρατία.
<SPEAKER ID="204" NAME="Günter Nooke">
Προεδρεύων του Συμβουλίου. (DE) Κυρία Πρόεδρε, αξιότιμοι βουλευτές, επιτρέψτε μου στο σημείο αυτό να κάνω ένα σύντομο σχόλιο εκ μέρους του Συμβουλίου και να πω πόσο λυπηρό είναι για εμάς το θέμα αυτό. Ο ανταποκριτής του BBC, Alan Johnston, απήχθη στη Γάζα στις 12 Μαρτίου. Στο Συμβούλιο των Υπουργών Εξωτερικών της περασμένης Δευτέρας επικράτησε μεγάλη ανησυχία για τον κ. Johnston, ο οποίος αγνοείται ήδη εδώ και έξι εβδομάδες. Απαιτούμε την άμεση και άνευ όρων απελευθέρωσή του.
<P>
Ο κ. Johnston είναι ένας διεθνώς σεβαστός δημοσιογράφος με πολλούς φίλους στη Γάζα. Πάντοτε τον απασχολούσε ιδιαίτερα να δει ο κόσμος με τα ίδια του τα μάτια ποια είναι η κατάσταση στην περιοχή. " απαγωγή του συνιστά μια εγκληματική πράξη, την οποία μόνο να καταδικάσω εντονότατα μπορώ. Στο σημείο αυτό, θέλω επίσης να εκφράσω τη συμπόνια μου στην οικογένειά του, η οποία αγωνίζεται για λογαριασμό του και η οποία ζει μέσα στο φόβο και στη στενόχωρη αβεβαιότητα ήδη για περισσότερο από ενάμιση μήνα.
<P>
(Χειροκροτήματα)
<SPEAKER ID="205" NAME="Joaquín Almunia">
Επιτροπή. (EN) Κυρία Πρόεδρε, πέρασαν περισσότερες από έξι εβδομάδες από τότε που απήχθη ο Alan Johnston και η Επιτροπή εξέφρασε την αλληλεγγύη της στην οικογένεια, τους φίλους και τους συναδέλφους του σε αυτήν την πολύ δύσκολη στιγμή.
<P>
" Margot Wallström, ως αντιπρόεδρος της Επιτροπής, προέβη σε δημόσια δήλωση σχετικά με την απαγωγή του κ. Johnston εξ ονόματος όλου του Σώματος, εκφράζοντας την έντονη ανησυχία της για τη δεινή θέση στην οποία βρίσκεται και ζητώντας την άμεση απελευθέρωσή του. Αυτήν την εβδομάδα, η απαγωγή καταδικάστηκε από το Συμβούλιο, το οποίο ζήτησε την άνευ όρων απελευθέρωση του κ. Johnston. Επιπλέον, χθες, ο συνάδελφός μου Louis Michel έθεσε επίσης το ζήτημα της απαγωγής του δημοσιογράφου του BBC σε συνάντησή του με τον κ. al-Ahmad, αντιπρόεδρο της κυβέρνησης της Παλαιστίνης. Του ζήτησε να χρησιμοποιήσει όλη την επιρροή του και τις επαφές του και να καταβάλει κάθε δυνατή προσπάθεια για να εντοπιστεί ο κ. Johnston. Ο αντιπρόεδρος της κυβέρνησης διαβεβαίωσε τον κ. Michel ότι θα κάνει ό,τι είναι δυνατόν για να εξασφαλίσει την ταχεία απελευθέρωσή του.
<P>
Ο Επίτροπος Michel επανέλαβε επίσης αυτά τα αιτήματα στις συναντήσεις του με άλλους Παλαιστίνιους συνομιλητές του κατά τη διάρκεια του ταξιδιού του στην περιοχή. Καταβάλλονται εντατικές και σύντονες διπλωματικές προσπάθειες για την άμεση απελευθέρωση του κ. Johnston. Το προσωπικό μας στην Ιερουσαλήμ παρακολουθεί εκ του σύνεγγυς τις εξελίξεις και μας ενημερώνει ότι οι παλαιστινιακές αρχές, σε συνεργασία με τις δυνάμεις ασφαλείας, συζητούν όλες τις πιθανές επιλογές με την κυβέρνηση του "νωμένου Βασιλείου, με σκοπό μια αίσια έκβαση.
<P>
Αυτό παραμένει μια ύψιστη προτεραιότητα για τον Πρόεδρο Abbas και σημειώνουμε τις δημόσιες δηλώσεις στις οποίες προέβησαν επίσης ο Πρωθυπουργός Haniyeh καθώς και ο κ. Barghouti, εξ ονόματος των παλαιστίνιων κρατουμένων και των Παλαιστινίων σε ολόκληρο τον κόσμο, καταδικάζοντας αυτήν την απαγωγή.
<P>
Είναι σαφές ότι η απαγωγή ενός εξέχοντος δημοσιογράφου όπως ο Alan Johnston, ο οποίος έκανε τόσα πολλά για να επιστήσει την προσοχή του κόσμου στην κατάσταση των Παλαιστινίων, είναι ιδιαίτερα ενοχλητική. Αυτοί που ευθύνονται για την απαγωγή του δεν εξυπηρετούν την παλαιστινιακή υπόθεση και την ειρηνευτική διαδικασία στη Μέση Ανατολή.
<P>
(Χειροκροτήματα)
<SPEAKER ID="206" NAME="Πρόεδρος">
Σας ευχαριστώ για αυτές τις δηλώσεις.
<P>
" συζήτηση έληξε.
<P>
" ψηφοφορία θα διεξαχθεί εντός ολίγου.

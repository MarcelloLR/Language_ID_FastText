<CHAPTER ID="017">
	Kοινοί κανόνες εκμετάλλευσης των αεροπορικών γραμμών στην Κοινότητα (αναδιατύπωση) (συζήτηση)
<SPEAKER ID="478" NAME="Πρόεδρος">
" ημερήσια διάταξη προβλέπει την κοινή συζήτηση της σύστασης για τη δεύτερη ανάγνωση της Επιτροπής Μεταφορών και Τουρισμού, σχετικά με τους κοινούς κανόνες εκμετάλλευσης των αεροπορικών υπηρεσιών στην Κοινότητα (αναδιατύπωση) (16160/4/2007 - C6-0176/2008 - (Εισηγητής: Arūnas Degutis).
<SPEAKER ID="479" NAME="Arūnas Degutis" LANGUAGE="LT">
Ο στόχος του παρόντος κανονισμού είναι η αποτελεσματική εφαρμογή της νομοθεσίας της ΕΕ στην εσωτερική αγορά αεροπορικών μεταφορών. Αυτό αποτελεί ζήτημα κρίσιμης σπουδαιότητας για την αποτελεσματική και την οικονομική λειτουργία της αγοράς αεροπορικών υπηρεσιών στα πλαίσια εναρμονισμένων και συντονισμένων κανόνων.
<P>
Ο παρών κανονισμός αντικαθιστά και συνδυάζει τρεις ισχύοντες κανονισμούς: τον κανονισμό σχετικά με την έκδοση αδειών αερομεταφορών και μίσθωσης αεροσκαφών, τον κανονισμό για την ελεύθερη πρόσβαση κοινοτικών αερομεταφορέων στους ενδοκοινοτικούς αεροδιαδρόμους και τον κανονισμό για την ελευθέρωση των αεροπορικών ναύλων.
<P>
Ο κανονισμός που έχουμε ενώπιον μας σήμερα βασίζεται κατά το μεγαλύτερο μέρος του στην εμπειρία που αποκτήθηκε κατά τη διάρκεια της εφαρμογής των σχετικών ισχυόντων κανονισμών.
<P>
Το Κοινοβούλιο ολοκλήρωσε την πρώτη του ανάγνωση αυτού του κανονισμού τον Ιούλιο του 2007. Το Συμβούλιο ενέκρινε την κοινή του θέση στις 18 Απριλίου 2008.
<P>
Ως εισηγητής, εγώ, μαζί με τους σκιώδεις εισηγητές, οργανώσαμε σε βάθος συζητήσεις με τα ενδιαφερόμενα μέρη και θεσμικά όργανα. Επίσης, μετά την πρώτη ανάγνωση στο Κοινοβούλιο, είχαμε αρκετές συναντήσεις με αντιπροσώπους της χώρας που ασκεί την Προεδρία του Συμβουλίου προκειμένου να διασφαλίσουμε ότι τα ζητήματα πάνω στα οποία εργαζόμασταν αντικατοπτρίζονταν στην κοινή θέση.
<P>
Έχοντας αναλύσει σε βάθος την κοινή θέση, μπορώ να διαβεβαιώσω ότι ανταποκρίνεται στην πολιτική συμφωνία που εγκρίθηκε από το Συμβούλιο τον περασμένο Δεκέμβριο, η οποία αντικατοπτρίζει τα ζητήματα που μας αφορούν αρκετά καλά.
<P>
Με σκοπό να επιτύχουμε την ορθή εφαρμογή των κοινωνικών δικαιωμάτων, γίνεται αναφορά στο παράρτημα του εγγράφου, με βάση τη θέση τόσο της Επιτροπής όσο και του Συμβουλίου, ότι τα κράτη μέλη θα πρέπει να διασφαλίσουν επαρκή εφαρμογή των κανόνων και όρων σχετικά με την απασχόληση, συμπεριλαμβανομένων των μέγιστων περιόδων απασχόλησης και των ελάχιστων περιόδων ανάπαυσης.
<P>
Από τώρα και στο εξής, όπως έχει δηλώσει το Κοινοβούλιο, θα πρέπει να διασφαλιστεί η διαφάνεια των αεροπορικών ναύλων, συμπεριλαμβανόμενης της παρουσίασής τους στο διαδίκτυο.
<P>
Εγκρίθηκαν επίσης οι προτάσεις σχετικά με τις συμφωνίες μίσθωσης αεροσκαφών με και χωρίς πλήρωμα που εγκρίθηκαν από το Κοινοβούλιο, καθώς και η πρόταση σχετικά με τους περιορισμούς στη μίσθωση αεροσκαφών με πλήρωμα.
<P>
Το Κοινοβούλιο κατάφερε επίσης να πετύχει τη θέση ότι η κατανομή μεταξύ αεροδιαδρόμων κυκλοφορίας θα πρέπει να εξαρτάται από την απευθείας επικοινωνία μεταξύ των ενδιαφερόμενων αερολιμένων.
<P>
Το Συμβούλιο έχει αποδεχτεί ανεπιφύλακτα 29 από τις τροπολογίες του Κοινοβουλίου και έχει απορρίψει 8, για τεχνικούς κυρίως λόγους.
<P>
Συνεπώς, κυρίες και κύριοι, πιστεύω ότι μπορούμε να δεχτούμε την κοινή θέση του Συμβουλίου. Δεν νομίζω ότι τυχόν περεταίρω τροπολογίες ή μια τρίτη ανάγνωση θα επέφεραν οποιοδήποτε σημαντικό αποτέλεσμα. Έχουμε καταφέρει αυτό που επιδιώκαμε να καταφέρουμε. Συνεπώς, θα ήθελα να προτείνω την έγκριση της κοινής θέσης του Συμβουλίου, καθώς αυτή έχει κατά βάση επηρεαστεί από την πρώτη ανάγνωση του Κοινοβουλίου.
<P>
" θέση αυτή έγινε δεκτή από την πλειοψηφία της Επιτροπής Μεταφορών και Τουρισμού.
<P>
" άμεση έγκριση αυτού του κανονισμού θα επιτρέψει στον τομέα της αεροπορίας να προσαρμοστεί στο αναβαθμισμένο νομοθετικό περιβάλλον, επειδή θα υπάρχει μόνο ένας κανονισμός αντί για τρεις.
<P>
Πιστεύω πράγματι ότι αυτά τα θεμελιώδη επιτεύγματα θα επιτρέψουν στους βουλευτές να υποστηρίξουν την κοινή θέση χωρίς τροπολογίες και να υπερψηφίσουν το ψήφισμα.
<SPEAKER ID="480" NAME="Antonio Tajani">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι, η πρόταση που συζητάτε απόψε είναι πολύ σημαντική, επειδή πρόκειται να μας επιτρέψει να εκσυγχρονίσουμε και να συμπληρώσουμε τον κανονισμό του 1992 ο οποίος δημιούργησε την ενιαία αεροπορική αγορά.
<P>
Ως κύριο στόχο του έχει την απλοποίηση και τη ενοποίηση της ισχύουσας νομοθεσίας. Πιστεύω ότι η προκείμενη συμφωνία, σε συνέχεια της πρώτης ανάγνωσης του Κοινοβουλίου που έλαβε χώρα τον Ιούλιο του 2007 και της έγκρισης της κοινής θέσης του Συμβουλίου τον Νοέμβριο, μας επιτρέπει να επιτύχουμε τους βασικούς στόχους.
<P>
Καταρχάς, καθαρίζει το κείμενο με τη διαγραφή των πεπαλαιωμένων άρθρων σχετικά με τη μετάβαση προς τις απελευθερωμένες αγορές. Το κείμενο αποσαφηνίζεται και τρεις κανονισμοί ενοποιούνται σε ένα ενιαίο κείμενο.
<P>
Δεύτερον, διασφαλίζει την αποτελεσματική και ομοιογενή εφαρμογή των κοινοτικών διατάξεων καθορίζοντας πιο ακριβή και πιο αυστηρά κριτήρια, για παράδειγμα όσον αφορά τη χορήγηση και την επίβλεψη των αδειών λειτουργίας. επίσης, καθιστά πιο αυστηρό τον έλεγχο της οικονομικής βιωσιμότητας των αερομεταφορέων.
<P>
Τρίτον, ενισχύει τον συντονισμό μεταξύ των κρατών μελών σε σχέση με τις ενδοκοινοτικές υπηρεσίες.
<P>
Τέταρτον, βελτιώνει τα δικαιώματα των επιβατών, πράγμα το οποίο είναι πολύ σημαντικό: το δικαίωμα στην πλήρη πληροφόρηση σχετικά με την πραγματική τιμή ενός εισιτηρίου, συμπεριλαμβανόμενων των φόρων, επιβαρύνσεων και τελών, και το δικαίωμα να μην υφίσταται κανείς δυσμενείς διακρίσεις λόγω εθνικότητας ή τόπου διαμονής κατά την αγορά ενός εισιτηρίου.
<P>
Θα πρέπει να τονίσω τα δικαιώματα των επιβατών ιδιαίτερα επειδή αν θέλουμε να υπερασπιστούμε τις ευρωπαϊκές συζητήσεις θα πρέπει πάντοτε να θυμόμαστε ότι πολίτες της Ευρώπης βρίσκονται στο επίκεντρο των εργασιών μας. Είμαι συνεπώς πολύ ευχαριστημένος βλέποντας την ταχύτητα με την οποία προωθείται αυτό το ζήτημα, και θα ήθελα για μια ακόμη φορά να τονίσω το έργο που έχει επιτελεστεί από τον εισηγητή, κ Degutis, και από την Επιτροπή Μεταφορών για το κείμενο αυτό, το οποίο έχει βελτιωθεί σημαντικά.
<P>
Δεδομένου ότι υπάρχουν μερικές διαφορές απόψεων μεταξύ των δύο θεσμικών οργάνων, ελπίζω ότι θα μπορέσουμε να εγκρίνουμε αυτό το νέο κείμενο πολύ σύντομα και ότι θα τεθεί σε ισχύ το συντομότερο.
<SPEAKER ID="481" NAME="Elisabeth Jeggle">
εξ ονόματος της Ομάδας PPE-DE. - (DE) Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να ευχαριστήσω θερμά τον κ. Degutis για την καλή συνεργασία όσον αφορά την παρούσα δέσμη μέτρων ελευθέρωσης. Επιτύχαμε ικανοποιητικούς συμβιβασμούς και θα στηρίξουμε αυτήν την έκθεση αύριο. Επιτεύχθηκε σύντομα συναίνεση επί των γενικών γραμμών του κανονισμού για την αεροπορία τον οποίο θα ψηφίσουμε αύριο. Όπως ανέφερε, ο κανονισμός αυτός αποτελεί ένα μεγάλο βήμα μπροστά προς την κατεύθυνση της μείωσης της γραφειοκρατίας.
<P>
Τρεις ισχύοντες κανονισμοί έχουν ενοποιηθεί σε ένα ευνόητο νομοθετικό κείμενο. Χάρη στην παρούσα κοινή θέση, η ισχύουσα νομοθεσία της ΕΕ για τις αεροπορικές υπηρεσίες έχει εναρμονιστεί με την τρέχουσα πρακτική. Επιπλέον της αδειοδότησης των αεροπορικών εταιρειών, ο κανονισμός καλύπτει τεχνικά ερωτήματα καθώς και το θέμα της διαφάνειας των τιμών, στην οποία θέλω να αναφερθώ ιδιαίτερα εξ ονόματος της Ομάδας μου.
<P>
Εξαρχής επιδιώξαμε να θέσουμε ένα τέλος επιτέλους στις παραπλανητικές διαφημίσεις που προσφέρουν παράλογα χαμηλές τιμές. Επιθυμούμε να θέσουμε σε ισχύ ουσιαστικές απλοποιήσεις για τον καταναλωτή, τις οποίες έχουμε καθυστερήσει πολύ. " νομοθεσία της ΕΕ θα θέσει ένα τέλος στα διαφημιστικά κόλπα και κίνητρα που συχνά μπερδεύουν τον καταναλωτή. Οι αεροπορικές εταιρείες δεν θα μπορούν πια να εξαπατούν τους καταναλωτές διαφημίζοντας πτήσεις - ιδίως μέσω του διαδικτύου- σε γελοίους ναύλους, όπως για παράδειγμα, των 9.99 ευρώ, και στη συνέχεια να έρχονται αυτοί αντιμέτωποι με μεγάλα πρόσθετα ποσά με τη μορφή φόρων και επιβαρύνσεων.
<P>
Στο μέλλον οι αεροπορικοί ναύλοι θα πρέπει να αναλύονται με εύληπτο και διαφανή τρόπο. Ο καταναλωτής θα πρέπει να είναι σε θέση να διακρίνει ποιο τμήμα της τιμής αναλογεί στο κράτος και πόσα χρήματα καταλήγουν στις τσέπες της αεροπορικής εταιρείας και του αερολιμένα. Αυτό ισχύει πάνω από όλα για τις προσφορές μέσω διαδικτύου. Για το λόγο αυτό αίτημά μας αποτελεί επίσης η διαφάνεια των τιμών. Ευχαρίστως θα υπερψηφίσουμε την έκθεση αύριο.
<SPEAKER ID="482" NAME="Ulrich Stockmann">
εξ ονόματος της Ομάδας PSE. - (DE) Κυρία Πρόεδρε, κύριε Επίτροπε, κυρίες και κύριοι, καταρχάς θέλω να ευχαριστήσω τον κ. Degutis για το σπουδαίο έργο του και, φυσικά, για την άριστη συνεργασία. Επιτέλους πρόκειται να εγκρίνουμε τις απαραίτητες επικαιροποιήσεις της τρίτης δέσμης μέτρων για την ελευθέρωση. Αυτό το αναδιατυπωμένο κείμενο εμφυσά νέα σαφήνεια και αποτελεσματικότητα, ειδικότερα σε σχέση με την θέση σε λειτουργία, τη μίσθωση αεροσκάφους, την κατανομή της κυκλοφορίας και την ασφάλεια των αεροπορικών υπηρεσιών. Καθιστά επίσης σαφές ότι η κοινωνική νομοθεσία της ΕΕ και η εθνική κοινωνική νομοθεσία θα πρέπει να εφαρμόζεται ορθά, ανεξαρτήτως του κράτους μέλους στο οποίο η αεροπορική εταιρεία έχει τη λειτουργική βάση της. Παρόλα αυτά, οι κοινωνικές και εργασιακές συνθήκες στην ευρωπαϊκή αεροπορία παραμένουν πρόβλημα και θα πρέπει να τεθούν εκ νέου στην ημερήσια διάταξη. Το κείμενο δεν μπόρεσε να επιλύσει ούτε το ζήτημα του ασφαλιστικού προτύπου σε περίπτωση χρεοκοπίας της αεροπορικής εταιρείας, λόγω της πολυπλοκότητάς του. Αυτό συνιστά άλλη μια αποστολή που καλείται να αναλάβει η Επιτροπή.
<P>
" έγκριση κανόνων για τη διαφάνεια των τιμών είναι μια μεγάλη επιτυχία. Στο μέλλον, δεν θα είναι πλέον δυνατό να εξαπατά κανείς τους ευρωπαίους πολίτες με δελεαστικές προσφορές. Κάθε πελάτης θα είναι τώρα σε θέση να δει όχι μόνο την τελική τιμή αλλά επίσης το τμήμα του κόστους που αναλογεί στην αεροπορική εταιρεία, στο αεροδρόμιο και στο κράτος. Αυτό αποτελεί μείζονα συνεισφορά στην προστασία του καταναλωτή.
<P>
Για άλλη μια φορά, ευχαριστώ τον εισηγητή για την άριστη συνεργασία.
<SPEAKER ID="483" NAME="Seán Ó Neachtain">
εξ ονόματος της Ομάδας UEN. - (GA) Κυρία Πρόεδρε, επαινώ αυτήν την έκθεση. Αποδεικνύει πώς μπορούν να συνεργάζονται τα θεσμικά όργανα για την εφαρμογή τροπολογιών που προστατεύουν τους επιβάτες καθώς και τους καταναλωτές και την επιχειρηματική κοινότητα.
<P>
Τα αεροπορικά ταξίδια έχουν αλλάξει δραματικά μέσα σε ένα πολύ βραχύ χρονικό διάστημα, προς όφελος των επιβατών σε έναν κόσμο που γίνεται όλο και περισσότερο παγκοσμιοποιημένος. " ποικιλία των διαθέσιμων πτήσεων σήμερα αποδεικνύει την τεράστια αλλαγή στην κοινωνία όσον αφορά τις πρακτικές των επιχειρήσεων και την αναψυχή. " αυξημένη ανταγωνιστικότητα μεταξύ των αεροπορικών εταιρειών έχει ως αποτέλεσμα περισσότερες πτήσεις και φθηνότερες πτήσεις για τον μέσο επιβάτη.
<P>
Είδαμε πώς αυτό συνέβη εν μία νυκτί στη χώρα μου- την Ιρλανδία- με τη θέση σε ισχύ της απορρύθμισης στην αεροπορική βιομηχανία και τη γέννηση της Ryanair. " συνεχής ανταγωνιστικότητα στον κλάδο οδήγησε σε μεγαλύτερη δυνατότητα επιλογής και φθηνότερες πτήσεις. Αυτό, φυσικά, δημιούργησε θέσεις απασχόλησης και, σε ορισμένες περιπτώσεις, βελτίωσε την περιφερειακή οικονομία.
<P>
Παρόλα αυτά, θα συνιστούσε αμέλεια από μέρους μας να αγνοήσουμε τις αρνητικές πτυχές αυτής της μεγάλης εξέλιξης στην ευρωπαϊκή αεροπορική βιομηχανία, η οποία έχει ανακινήσει ορισμένα κοινωνικά ζητήματα και ζητήματα ασφάλειας.
<P>
Τα κέρδη των αεροπορικών εταιρειών δεν θα πρέπει να υπονομεύσουν την ασφάλεια των επιβατών και του προσωπικού ή άλλες κοινωνικές πτυχές. Επαινώ τις συστάσεις τόσο εκ μέρους του Κοινοβουλίου όσο και του Συμβουλίου σχετικά με αυτές τις πτυχές. Θα πρέπει να υπάρξει περισσότερη συνεργασία και κατανόηση και μια πιο αποτελεσματική αγορά μεταξύ των κρατών μελών, προκειμένου η αεροπορική αγορά να αναπτυχθεί με βιώσιμο τρόπο. Έχουμε δει ήδη πώς η διαφάνεια των τιμών έχει ωφελήσει τους επιβάτες.
<P>
Οι αεροπορικές μεταφορές θα βρίσκονται σε συνεχή εξέλιξη καθώς η ζωή και η κοινωνία εξελίσσονται. Όμως, θα πρέπει να υιοθετήσουμε μια ενιαία προσέγγιση, προκειμένου όλες αυτές οι εξελίξεις να είναι βιώσιμες και προκειμένου αυτές να ωφελήσουν όλους όσους εξαρτώνται από τη βιομηχανία. Επαινώ τον εισηγητή κ. Degutis για το έργο του, και χαιρετίζω ολόψυχα τη συνεργασία του Κοινοβουλίου και του Συμβουλίου. Θα υπερψηφίσουμε αυτή την έκθεση εδώ αύριο.
<SPEAKER ID="484" NAME="Jaromír Kohlíček">
εξ ονόματος της Ομάδας GUE/NGL. - (CS) Αυτός ο κανονισμός διέπει την αδειοδότηση των μεταφορέων για τη μίσθωση αεροσκαφών (με πλήρωμα και χωρίς πλήρωμα) και την ελεύθερη πρόσβαση στους ενδοκοινοτικούς αεροδιαδρόμους, συμπεριλαμβανομένων ορισμένων παρεκκλίσεων, ιδίως αναφορικά με υποχρεώσεις παροχής δημόσιας υπηρεσίας. Επιπλέον των απαιτήσεων οικονομικής ευρωστίας, ο κανονισμός αποδίδει περισσότερη έμφαση στη σημασία της συμμόρφωσης με τις προδιαγραφές ασφαλείας, αναφορικά επίσης και με τη μίσθωση. Οι περιορισμοί του κανονισμού στοχεύουν, ιδίως, στη μείωση της πιθανότητας κοινωνικού ντάμπινγκ και στη διασφάλιση ότι εντός τους πλαισίου του Ευρωπαϊκού Οικονομικού Χώρου οι μεταφορείς θα λειτουργούν με περισσότερη διαφάνεια. Δεν συμφωνώ απολύτως με τον προηγούμενο ομιλητή ότι η Ryanair συνιστά ιδανικό παράδειγμα για το πώς θα αντιμετωπίσουμε τoυς όρους σχετικά με την εναέρια κυκλοφορία. Συγχαίρω τον εισηγητή για την επίτευξη συμφωνίας τόσο με την Επιτροπή όσο και με το Συμβούλιο και υποδέχομαι το αποτέλεσμα, παρά το γεγονός ότι δεν έχει ακόμη επιτευχθεί γενική συναίνεση αναφορικά με ορισμένους κοινωνικούς όρους (διάρκεια της εργασίας και ανώτατο ωράριο). " Ομάδα GUE/NGL υποδέχεται και στηρίζει τον κανονισμό.
<SPEAKER ID="485" NAME="Brian Simpson" AFFILIATION="PSE">
(EN) Κυρία Πρόεδρε, θα ήθελα να ευχαριστήσω τον κ. Degutis για την εξαιρετική του έκθεση και για το έργο που έχει εκπονήσει κατά τη διάρκεια των τελευταίων εβδομάδων.
<P>
Πέραν των καθυστερήσεων των πτήσεων, οι περισσότερες καταγγελίες που λαμβάνω σε βάρος των αεροπορικών εταιρειών αφορούν τον τρόπο που αυτές δελεάζουν τους πολίτες με αυτό που εμφανίζουν ως χαμηλούς ναύλους και βολικά για αυτές τους αποκαλύπτουν το αληθινό κόστος μόνο κατά το τελικό στάδιο της διαδικασίας. Οι αεροπορικές εταιρίες χαμηλού ναύλου έχουν τελειοποιήσει αυτή την τεχνική κατά τη διάρκεια των τελευταίων ετών.
<P>
Τώρα, όχι μόνο οι πελάτες θα βλέπουν την αληθινή τιμή, αλλά επίσης οι φόροι ασφαλείας που εισπράττονται από τις εθνικές κυβερνήσεις θα πρέπει να τονίζονται ξεχωριστά. " διαφάνεια αυτή θα πρέπει να είναι κάτι καλό, και ελπίζω ότι θα δώσει τέλος σε αυτό που κατά τη διάρκεια των τελευταίων ετών έχει καταστεί μια άσκηση στην απάτη από ορισμένες αεροπορικές εταιρείες οι οποίες επιχειρούν να εξαπατούν το ταξιδιωτικό κοινό κάνοντας τους ταξιδιώτες να πιστεύουν ότι αγοράζουν ένα πολύ φθηνό εισιτήριο ενώ αυτό που συμβαίνει στα αλήθεια είναι το αντίθετο.
<P>
Θα πρέπει επίσης να αναφερθώ στην αυστηροποίηση των κανόνων αναφορικά με τη μίσθωση με πλήρωμα για αεροσκάφη εκτός της ΕΕ που εισάγει η έκθεση και στη δέσμευσή της να διασφαλίσει ότι το κοινωνικό ντάμπινγκ δεν θα γίνεται αποδεκτό όταν οι αεροπορικές εταιρείες μισθώνουν αεροσκάφη - και πάλι κάτι το οποίο έχει συμβεί στο παρελθόν.
<P>
Υπάρχουν ανησυχίες ότι ο αριθμός των μισθωμένων με πλήρωμα αεροσκαφών με προέλευση εκτός της ΕΕ βρίσκεται σε απαράδεκτα επίπεδα, εκθέτοντας όχι μόνο την κοινωνική μας νομοθεσία αλλά επίσης τη νομοθεσία μας σχετικά με την ασφάλεια και υπονομεύοντας τον κλάδο πολιτικής αεροπορίας της ΕΕ, και ο εισηγητής μας έχει αντιμετωπίσει αυτό το ζήτημα.
<P>
" παρούσα έκθεση είναι εξαιρετική για τους καταναλωτές, το προσωπικό των αεροπορικών εταιρειών και την ευρωπαϊκή αεροπορία. Στην πραγματικότητα, είναι τόσο καλή που είμαι αρκετά σίγουρος ότι οι αεροπορικές εταιρείες θα έχουν ήδη ξεκινήσει να αναζητούν τυχόν "παράθυρα" - και πάλι, άλλο ένα γεγονός που έχει συμβεί στο παρελθόν και, πάλι, άλλη μια τεχνική που οι αεροπορικές μας εταιρείες έχουν τελειοποιήσει.
<SPEAKER ID="486" NAME="Luís Queiró" AFFILIATION="PPE-DE">
(PT) Κυρία Πρόεδρε, κύριε Επίτροπε, σε μια εποχή που ο τομέας των αεροπορικών μεταφορών διανύει μια από τις δυσκολότερες κρίσεις του λόγω της μοναδικής στα χρονικά αύξησης στις τιμές των καυσίμων, είναι εξαιρετικά σημαντικό να επενδύσουμε την προσοχή μας και τη νομοθετική μας προσπάθεια σε μέτρα τα οποία θα βοηθήσουν να διατηρήσουμε την ισχύ και τον δυναμισμό μας σε αυτόν τον τομέα.
<P>
Σε αυτό το πλαίσιο, η δέσμευση να βελτιώσουμε τους κοινούς κανόνες λειτουργίας των αεροπορικών υπηρεσιών εντός της Κοινότητας θα πρέπει να καλύπτει ορισμένα θεμελιώδη σημεία: καταρχάς, την ενίσχυση των προϋποθέσεων της οικονομικής ευρωστίας για τις αεροπορικές εταιρείες, δεδομένης της πιθανής σχέσης μεταξύ της οικονομικής αξιοπιστίας των μεταφορέων και της ασφάλειας· δεύτερον, τη διαφάνεια στην παρουσίαση των τιμών των εισιτηρίων με σαφή ένδειξη, επιπλέον του βασικού κόστους, των φόρων, δασμών και άλλων επιβαρύνσεων, και, τέλος, τον κατηγορηματικό καθορισμό των υποχρεώσεων παροχής δημόσιας υπηρεσίας, συμπεριλαμβανόμενων των όρων που απορρέουν από ειδικούς περιορισμούς στις εξόχως απόκεντρες περιφέρειες και της ανάγκης προστασίας του ανταγωνισμού.
<P>
Ο εισηγητής προτείνει να δεχτούμε την κοινή θέση του Συμβουλίου. Αυτό σημαίνει ότι, επιπλέον των σημείων που αναφέρθηκαν ήδη, οι κύριοι στόχοι που αναγνώρισε το Κοινοβούλιο κατά την πρώτη ανάγνωση έχουν επιτευχθεί. Ουσιαστικά, αυτό το κείμενο διαμορφώνει και καθορίζει κατάλληλους κανόνες σχετικά με τα ζητήματα των αδειών λειτουργίας, της μίσθωσης αεροσκαφών, των υποχρεώσεων παροχής δημόσιας υπηρεσίας και των κανόνων για την κατανομή της κυκλοφορίας, ενώ ενισχύει την εσωτερική αγορά και τα δικαιώματα των επιβατών. Δίνει συνεπώς στην Επιτροπή το δικαίωμα διαπραγμάτευσης των ενδοκοινοτικών δικαιωμάτων κυκλοφορίας με τρίτες χώρες, και ενισχύει τα δικαιώματα απασχόλησης των εργαζόμενων του κλάδου.
<P>
Θα πρέπει συνεπώς να συγχαρώ τον κ. Degutis για το έργο του σχετικά με τα παραπάνω, και να στηρίξω την αποδοχή της κοινής θέσης του Συμβουλίου χωρίς επιπλέον τροπολογίες. Και οι δύο κλάδοι της νομοθετικής εξουσίας εργάστηκαν προκειμένου να επιτύχουν μια σημαντική συμφωνία. Θα βοηθήσει το αποτέλεσμα να ξεπεράσουμε την κρίση; Ικανοποιήθηκα στο άκουσμα της απάντησης του Επιτρόπου. Θα βοηθήσει αυτή στη διασφάλιση μιας καλύτερης και πιο αποτελεσματικής εσωτερικής αγοράς στην αεροπορία η οποία θα είναι επωφελής για την οικονομία και για τους πολίτες; Το ελπίζουμε.
<SPEAKER ID="487" NAME="Jörg Leichtfried" AFFILIATION="PSE">
(DE) Κυρία Πρόεδρε, κύριε Επίτροπε, κυρίες και κύριοι, καταρχάς επιτρέψτε μου να συγχαρώ θερμά τον κ. Arūnas Degutis για αυτή την ισορροπημένη έκθεση. Είναι ιδιαίτερα σημαντικό σήμερα, την εποχή του διαδικτύου, να παρέχουμε μεγαλύτερη διαφάνεια όσον αφορά τις τιμές των αεροπορικών ναύλων και συνεπώς να εμποδίσουμε τις παραπλανητικές προσφορές, εξασφαλίζοντας παράλληλα ίσους όρους ανταγωνισμού. Αυτός είναι ο μόνος τρόπος για να επιτύχουμε μια ελάχιστη ποιότητα και, στο όνομα της προστασίας τους καταναλωτή, να προστατεύσουμε τους πολίτες που έχουν λίγη ή καθόλου εμπειρία στις κρατήσεις ταξιδιών από το να δελεάζονται από παραπλανητικές προσφορές. Κατά μία έννοια, δημιουργεί διαλειτουργικότητα.
<P>
" ανάγκη τήρησης της κοινωνικής νομοθεσίας είναι το δεύτερο σημαντικό σημείο της έκθεσης και δεν υπάρχει αμφιβολία ότι τα κράτη μέλη θα πρέπει να διασφαλίσουν ότι τόσο οι κοινοτικές όσο και οι εθνικές κοινωνικές διατάξεις εφαρμόζονται στους υπαλλήλους των αεροπορικών εταιρειών σε περίπτωση μίσθωσης αεροσκάφους και του πληρώματός του προκειμένου να καλυφθούν οι ανάγκες της κυκλοφορίας της περιόδου υψηλής τουριστικής κίνησης ή να συμπληρωθούν οι ελλείψεις των αεροπορικών εταιρειών που έχουν την έδρα τους σε άλλες χώρες. Αυτό ανταποκρίνεται στις ανάγκες των αεροπορικών εταιρειών, στις ανάγκες των εργαζομένων και, ιδιαίτερα, στις ανάγκες των καταναλωτών.
<SPEAKER ID="488" NAME="Laima Liucija Andrikien" AFFILIATION="PPE-DE">
(LT) Θα ήθελα να τονίσω μερικά σημεία σχετικά με τον υπό συζήτηση κανονισμό, τα οποία πιστεύω ότι είναι τεράστιας σημασίας για τους πολίτες μας. Καταρχάς, αφορά τους επιβάτες καθώς και τις αεροπορικές εταιρείες, τους ιδιοκτήτες τους και τα πληρώματα πτήσης.
<P>
Πρώτον, τα προσδοκώμενα μέτρα όχι μόνο θα επιτρέψουν την αύξηση της διαφάνειας των αεροπορικών ναύλων αλλά επίσης θα βοηθήσουν στην καταπολέμηση της παραπλανητικής πληροφόρησης, όπως έχει ήδη αναφερθεί, καθώς και του αθέμιτου ανταγωνισμού. Δεύτερον, ο κανονισμός εισάγει μέτρα για την αύξηση της ασφάλειας των πτήσεων, τα οποία είναι πολύ σημαντικά. Τρίτον, ο κανονισμός παρέχει πληροφορίες για τα κοινωνικά δικαιώματα των πληρωμάτων πτήσης και για τρόπους εξασφάλισής τους. Συνεπώς, και εγώ επίσης, θα ήθελα να συγχαρώ τον κ. Degutis και να τον ευχαριστήσω για το έργο του. Περιμένω με ανυπομονησία την αυριανή ψηφοφορία.
<SPEAKER ID="489" NAME="Saïd El Khadraoui" AFFILIATION="PSE">
(NL) Κύριε Επίτροπε, κυρίες και κύριοι, ξεκινώντας δράττομαι της ευκαιρίας, να ευχαριστήσω τον εισηγητή για το έργο του και να τον συγχαρώ για τη συμφωνία που επιτεύχθηκε με την Επιτροπή και το Συμβούλιο. Αυτή η συμφωνία αφορά την απλοποίηση των κανόνων σε πάρα πολλούς τομείς.
<P>
Είναι κάτι πολύ περισσότερο όμως. Θα ήθελα να επιδοκιμάσω όσα ειπώθηκαν από τους συναδέλφους μου βουλευτές για τη σημασία της διαφάνειας αναφορικά με τις τιμές των αεροπορικών εισιτηρίων. Αυτό αποτελεί ένα βήμα εμπρός. Υπήρξε επίσης ανέκαθεν σημαντικό αίτημα εκ μέρους του Κοινοβουλίου. Ας γίνουμε απόλυτα σαφείς: δεν έχουμε τίποτα εναντίον των χαμηλών τιμών, αλλά ο καταναλωτής θα πρέπει με πλήρη διαφάνεια να έχει μια σαφή εικόνα εκ των προτέρων για το κόστος αγοράς ενός αεροπορικού εισιτηρίου, το οποίο θα συμπεριλαμβάνει όλα τα κόστη. Το ίδιο ισχύει μάλιστα για κάθε μορφή επιπλέον υπηρεσιών και ασφάλισης την οποία οι πελάτες οφείλουν να ζητήσουν ρητά. Συνεπώς, κ. Degutis, υποθέτω ότι η έκθεσή σας μπορεί να βασίζεται στην πολύ ισχυρή στήριξη του Κοινοβουλίου, αύριο.
<SPEAKER ID="490" NAME="Reinhard Rack" AFFILIATION="PPE-DE">
(DE) Κυρία Πρόεδρε, θέλω να αναφερθώ σε ένα ζήτημα το οποίο αντιμετωπίστηκε σχεδόν από όλους τους ομιλητές, δηλαδή τη μεγαλύτερη διαφάνεια στην τιμολόγηση, και να τονίσω αυτό που ορθά παρατήρησε ο κ. Simpson.
<P>
Όποιος έχει ποτέ κάνει κράτηση για πτήση μέσω του διαδικτύου - και πολλοί από εμάς έχουμε κάνει - γνωρίζει τα προβλήματα που μπορεί να ανακύψουν όχι μόνο σε σχέση με τη διαφάνεια των τιμών αλλά επίσης και αν δεν συμπληρώσει κανείς ορθά κάποιες μικρές λεπτομέρειες της κράτησης. Στην περίπτωση αυτή, όλα ανατρέπονται και καταλήγει κανείς με πολύ περισσότερη ασφάλιση από όση στα αλήθεια επιθυμούσε και όχι με ένα φθηνό εισιτήριο αλλά με ένα εισιτήριο σε εξαιρετικά φουσκωμένη τιμή ως αποτέλεσμα των επιπλέον επιβαρύνσεων και της ασφάλισης. Οι ίδιες οι αεροπορικές εταιρείες δεν θα πρέπει να προωθούν αυτή την πρακτική και η Επιτροπή ιδιαίτερα και εμείς στο Κοινοβούλιο θα πρέπει να παρακολουθούμε αυτή τη συμπεριφορά. Αυτός είναι ο μόνος τρόπος για να οργανώσουμε ένα λογικό, φιλικό προς τον πελάτη σύστημα για τους πολίτες μας.
<SPEAKER ID="491" NAME="Mieczysław Edmund Janowski" AFFILIATION="UEN">
(PL) Κυρία Πρόεδρε, θα ήθελα να συγχαρώ τον εισηγητή για μια πραγματικά εξαιρετική έκθεση.
<P>
Έχουμε συζητήσει για την αεροπορία σε πολλές περιπτώσεις στα πλαίσια αυτής της περιόδου συνόδου. Σήμερα θέλουμε να πραγματώσουμε τους κανονισμούς 16 περίπου ετών σχετικά με τους κοινούς κανόνες λειτουργίας των αεροπορικών υπηρεσιών στην Κοινότητα. Αυτές οι τροπολογίες θα βοηθήσουν στη βελτίωση της ασφάλειας και - θα ήθελα να το τονίσω αυτό - της ποιότητας των αεροπορικών υπηρεσιών καθώς και της προστασίας των επιβατών. " σαφής πληροφόρηση σχετικά με την τιμολόγηση των αεροπορικών εισιτηρίων συνιστά ιδιαίτερα σημαντικό στοιχείο. Είναι καλό το ότι εξετάζουμε επίσης το ζήτημα των αδειών προκειμένου να διασφαλίσουμε ότι οι εταιρείες είναι αξιόπιστες.
<P>
Είναι επίσης καλό που συζητήσαμε για τα δικαιώματα των αεροπορικών πληρωμάτων εδώ σήμερα. Σε αυτό το σημείο, όταν υπάρχει μια τεράστια ανάπτυξη στην αεροπορία, είναι αναγκαία η ρύθμιση. Δεν θα πρέπει, όμως, να παρεμποδίζει νέες πρωτοβουλίες και θα πρέπει να εξυπηρετεί τα συμφέροντα των επιβατών. Θα πρέπει επίσης να θυμόμαστε ότι οι πτήσεις ξεκινούν και σταματούν στα αεροδρόμια, συνεπώς είναι επίσης αναγκαία η ύπαρξη μιας κατάλληλης κουλτούρας εξυπηρέτησης στα αεροδρόμια.
<SPEAKER ID="492" NAME="Silvia-Adriana Ţicău   -" AFFILIATION="PSE">
(RO) " νέα μορφή του κανονισμού ενισχύει και βελτιώνει τις ισχύουσες νομικές διατάξεις σχετικά με την επίβλεψη των αδειών για τη λειτουργία αεροσκαφών, τη μίσθωση, την κατανομή της κυκλοφορίας και τη διαφάνεια των τιμών.
<P>
Νομίζω ότι, με αυτόν τον τρόπο, διασφαλίζεται η καλύτερη εφαρμογή της κοινωνικής νομοθεσίας αναφορικά με τις περιόδους ανάπαυσης και τον χρόνο εργασίας και τίθεται σε ισχύ η αρχή της μη διάκρισης μεταξύ αεροπορικών εταιρειών και η αρχή της διαβούλευσης με τα αεροδρόμια για την κατανομή της εναέριας κυκλοφορίας.
<P>
Οι τροπολογίες που προτείνονται για τον νέο κανονισμό περιλαμβάνουν επίσης την αρχή του αστικού συγκροτήματος, η οποία αντιπροσωπεύει τη συγκέντρωση των τοποθεσιών που εξυπηρετούνται από το ίδιο αεροδρόμιο. Αυτή η έννοια μπορεί επίσης να χρησιμοποιηθεί για την ανάπτυξη άλλων τύπων υποδομών.
<P>
Νομίζω ότι δεν θα πρέπει να υπάρχουν διακρίσεις μεταξύ των επιβατών ανάλογα με τον τόπο διαμονής τους ή ανάλογα με τον τόπο που βρίσκονται τα τουριστικά γραφεία. Προκειμένου οι πολίτες να εμπιστεύονται τις αεροπορικές υπηρεσίες όλες οι αεροπορικές εταιρείες θα πρέπει να πληρούν τις προδιαγραφές ποιότητας και ασφάλειας και, ειδικότερα, το εισιτήριο θα πρέπει να αναγράφει όλες τις ισχύουσες επιβαρύνσεις και τους δασμούς ρητά.
<SPEAKER ID="494" NAME="Antonio Tajani">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι, θα ήθελα να σας ευχαριστήσω ειλικρινά για αυτή τη συζήτηση και για τη δέσμευση του Κοινοβουλίου να συνδράμει στην ολοκλήρωση αυτού του κειμένου, πράγμα το οποίο είναι αναγκαίο για τη λειτουργία της ενιαίας αεροπορικής αγοράς. Νομίζω ότι έχουμε πλέον ένα ισορροπημένο κείμενο το οποίο ενσωματώνει τις πιο σημαντικές αλλαγές και τις κύριες τροπολογίες που υπέβαλε το Ευρωπαϊκό Κοινοβούλιο κατά την πρώτη ανάγνωση.
<P>
Υποδέχομαι ειδικότερα τις βελτιώσεις που προτάθηκαν σχετικά με τον τόπο εγκατάστασης και τις αλλαγές στο κείμενο σχετικά με τους όρους χορήγησης και ανάκλησης αδειών, τις υποχρεώσεις παροχής δημόσιας υπηρεσίας και την κατανομή της κυκλοφορίας μεταξύ των αερολιμένων.
<P>
Όμως, πάνω από όλα, υποστηρίζω τη θέση που εκφράστηκε από την πλειοψηφία των βουλευτών που πήραν τον λόγο απόψε αναφορικά με τη διαφάνεια των τιμών και τα δικαιώματα των επιβατών. Θα ήθελα να επαναλάβω εδώ σε αυτή τη συζήτηση ότι είναι πολύ σημαντικό για εμάς να υπερασπιστούμε τα δικαιώματα των επιβατών, να υπερασπιστούμε τα δικαιώματα των πολιτών. Δεσμευόμαστε λοιπόν όλοι υπέρ της διαφάνειας. Ελπίζω ότι όταν εφαρμοστεί ο κανονισμός θα τηρηθεί από όλες τις αεροπορικές εταιρείες και από όλους όσοι πωλούν εισιτήρια. " Επιτροπή θα διασφαλίσει ότι τα δικαιώματα των επιβατών θα γίνονται πάντα σεβαστά.
<P>
Είμαι συνεπώς ενθουσιασμένος με την ποιότητα του έργου που συντελέστηκε εδώ και νομίζω ότι ο εισηγητής έχει κάνει εξαιρετική δουλειά, με τη βοήθεια της Επιτροπής και όλων όσοι συμμετείχαν σε αυτή τη συζήτηση, πάνω από όλα προκειμένου να υπερασπιστεί τα δικαιώματα των επιβατών.
<SPEAKER ID="495" NAME="Arūnas Degutis">
εισηγητής. - (LT) Έστω και χωρίς να γνωρίζω τα αυριανά αποτελέσματα, θα ήθελα να ευχαριστήσω τους συναδέλφους μου βουλευτές και τους αντιπροσώπους της Επιτροπής. Βρήκα αυτό το έργο ενδιαφέρον, χρήσιμο, και γεμάτο προκλήσεις και ευχάριστες στιγμές. Θα ήθελα επίσης να ευχηθώ επιτυχία στην Επιτροπή στην εφαρμογή και την παρακολούθηση του κανονισμού αυτού. Όπως γνωρίζουμε καλά, οι υψηλές τιμές θα μπορούσαν να επιφέρουν δύσκολες εποχές για τις περισσότερες αεροπορικές εταιρείες, και η προτεραιότητά μας θα ήταν τότε να προστατεύσουμε τα δικαιώματα των επιβατών, κάτι το οποίο θα μπορούσε να είναι εξαιρετικά δυσάρεστο σε περίπτωση χρεοκοπίας. Για άλλη μια φορά, σας ευχαριστώ όλους για τη συνεργασία σας.
<SPEAKER ID="496" NAME="Zuzana Roithová" AFFILIATION="PPE-DE">
(CS) Κυρία Πρόεδρε, ήλπιζα και εγώ να μιλήσω στα πλαίσια της διαδικασίας έκτακτων παρεμβάσεων για αυτήν την έκθεση αλλά καταλαβαίνω ότι πλέον δεν υπάρχει μάλλον αρκετός χρόνος. Θα ήθελα αυτό να καταγραφεί στα συνοπτικά πρακτικά τουλάχιστον λοιπόν ότι ήθελα και εγώ να μιλήσω για αυτή την έκθεση σχετικά με τις αεροπορικές μεταφορές.
<SPEAKER ID="497" NAME="Πρόεδρος">
Κυρία Roithová, πρέπει να κρατήσουμε χρονολογική σειρά. Είχαν ζητήσει το λόγο πέντε συνάδελφοι ενωρίτερα και εσείς είχατε μιλήσει στην προηγούμενη έκθεση. Προσπαθούμε να υπάρχει μια ισορροπία ώστε να μη μιλούν οι ίδιοι συνάδελφοι σε όλες τις εκθέσεις, γιατί ο χρόνος τρέχει.
<P>
" συζήτηση έληξε.
<P>
" ψηφοφορία θα διεξαχθεί αύριο Τετάρτη, στις 12 το μεσημέρι.

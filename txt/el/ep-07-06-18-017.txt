<CHAPTER ID="017">
Πολιτική ανταγωνισμού για το 2005 (συζήτηση) 
<SPEAKER ID="174" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. E. Ferreira, εξ ονόματος της Επιτροπής Οικονομικών και Νομισματικών Θεμάτων, σχετικά με την έκθεση επί της πολιτικής ανταγωνισμού 2005.
<P>
Με ενημέρωσαν ότι η εισηγήτρια αντιμετώπισε προβλήματα κατά τη μεταφορά της και θα φθάσει καθυστερημένα. Για τον λόγο αυτό, προτείνω να ξεκινήσουμε με την Επιτροπή και να συνεχίσουμε κατόπιν με τους άλλους ομιλητές. Αμέσως μόλις έλθει η εισηγήτρια, θα λάβει τον λόγο.
<SPEAKER ID="175" NAME="Neelie Kroes">
μέλος της Επιτροπής. (EN) Κυρία Πρόεδρε, θέλω να ευχαριστήσω την εισηγήτρια, κ. Ferreira, και την επιτροπή για αυτήν την εξαιρετική έκθεση. Για μία ακόμη φορά, η ετήσια αυτή έκθεση αποδεικνύει την προστιθέμενη αξία που προσδίδει το Κοινοβούλιο στην ανάπτυξη της πολιτικής ανταγωνισμού, και είμαι ευγνώμων για αυτό.
<P>
Όπως σωστά επισημαίνετε στην έκθεσή σας, μια αποτελεσματική πολιτική ανταγωνισμού διαδραματίζει καίριο ρόλο στην επίτευξη των στόχων της στρατηγικής της Λισαβόνας. Για να παραμείνει αποτελεσματική, η πολιτική ανταγωνισμού πρέπει να συμβαδίζει με τον εξελισσόμενο κόσμο γύρω της. Είμαι πολύ ευχαριστημένη που το Κοινοβούλιο υποστηρίζει τις προσπάθειες της Επιτροπής να εκσυγχρονίσει την πολιτική ανταγωνισμού, και συγκεκριμένα το έργο που κάναμε το 2005 για να ακολουθήσουμε μια βελτιωμένη οικονομική προσέγγιση.
<P>
Συμφωνώ με την έκθεση σε πάρα πολλά ζητήματα, και θα αναφέρω απλά τρία σημεία στα οποία τα σχόλια σας μου έκαναν πραγματική εντύπωση.
<P>
Καταρχάς, όπως επισημαίνετε, ο έλεγχος των κρατικών ενισχύσεων είναι ουσιαστικός για τη διατήρηση ισότιμων όρων ανταγωνισμού στην εσωτερική αγορά. Μέσω της συνεχιζόμενης μεταρρύθμισής μας, επανασχεδιάζουμε τους κανόνες μας για να τους κάνουμε απλούστερους, πιο διαφανείς, πιο φιλικούς προς τον χρήστη, πιο συνεκτικούς και πιο προβλέψιμους. Οι κανόνες μας εστιάζονται στους τομείς όπου περιορισμένα ποσά ενισχύσεων μπορούν να έχουν τη μεγαλύτερη προστιθέμενη αξία - στην ανταγωνιστικότητα, το περιβάλλον, την κατάρτιση, την περιφερειακή συνοχή, την έρευνα, την ανάπτυξη και την καινοτομία. Σημειώσαμε ικανοποιητική πρόοδο με τη μεταρρύθμιση, αλλά τα κράτη μέλη πρέπει να κάνουν και εκείνα τη δική τους προσπάθεια, όπως λέτε, ιδίως όσον αφορά την ανάκτηση των παράνομων κρατικών ενισχύσεων γρήγορα και αποτελεσματικά.
<P>
Το δεύτερο σημείο που μου έκανε εντύπωση ήταν ότι το 2005 ήταν το έτος κατά το οποίο ξεκινήσαμε δύο μεγάλες τομεακές έρευνες. Συμφωνώ μαζί σας όσον αφορά την αξία αυτών των εργαλείων για μια πολιτική εστιασμένη στο μέλλον. Στον ενεργειακό τομέα, έχετε δίκιο να ανησυχείτε για το γεγονός ότι τα στοιχεία δείχνουν σοβαρά εμπόδια για τον ανταγωνισμό. " Επιτροπή θα εξακολουθήσει να παρακολουθεί μεμονωμένες περιπτώσεις ανταγωνισμού, συνεργαζόμενη στενά με τους συναδέλφους μας στις εθνικές αρχές ανταγωνισμού. " νομοθεσία σε αυτόν τον τομέα πρέπει να βελτιωθεί, με την απαίτηση του διαχωρισμού της ιδιοκτησίας ως προτεραιότητα.
<P>
Τρίτον, έχετε δίκιο ότι, στον σημερινό παγκοσμιοποιημένο κόσμο, η ανάγκη για συνεργασία μεταξύ των αρχών ανταγωνισμού είναι μεγαλύτερη από ποτέ. " Ευρώπη πρέπει να διαδραματίσει θεμελιώδη ρόλο για να ενθαρρύνει τη διαμόρφωση νοοτροπίας ισχυρού ανταγωνισμού σε άλλα μέρη ανά τον κόσμο. Την ίδια στιγμή, η Ευρώπη πρέπει να είναι σε θέση να αντιδράσει στις αθέμιτες ξένες επιδοτήσεις. " κοινή εμπορική πολιτική -και όχι οι ενισχύσεις αντιστάθμισης- είναι το κατάλληλο εργαλείο για την αντιμετώπιση αυτού του ζητήματος. Ο ανταγωνισμός στο επίπεδο των επιδοτήσεων θα υπονόμευε τη συνοχή της Ευρώπης, θα δημιουργούσε καταστροφικές κούρσες επιδοτήσεων στην εσωτερική αγορά μας και θα δημιουργούσε σοβαρό κίνδυνο προσφυγής στον ΠΟΕ για την επίλυση διαφοράς.
<P>
Περιμένω με ενδιαφέρον να ακούσω τη συζήτηση.
<SPEAKER ID="176" NAME="Pervenche Berès">
εξ ονόματος της Ομάδας PSE. - (FR) Κυρία Πρόεδρε, κυρία Επίτροπε, όπως γνωρίζετε, αυτή η συνάντηση μεταξύ Ευρωπαϊκού Κοινοβουλίου και Επιτροπής είναι σημαντικό γεγονός από τη σκοπιά της πολιτικής του ανταγωνισμού, δεδομένου ότι είναι η στιγμή που αξιολογούμε μία εκ των πλέον σημαντικών πολιτικών που διαθέτει η Επιτροπή, όταν κατά τα λοιπά, δεν καθορίζουμε παρά το γενικό πλαίσιο βάσει του οποίου λαμβάνετε την τάδε ή τη δείνα απόφαση.
<P>
Μολονότι η έκθεση που σας υποβάλλουμε φέτος είναι μια αντικειμενική έκθεση, θα πρέπει να συμπληρωθεί με μια απάντηση στο ερώτημα του τι συνιστά "υγιή και ανόθευτο ανταγωνισμό", σύμφωνα με τη διατύπωση της ίδιας της Συνθήκης. Πράγματι, η κατάσταση στον επιχειρηματικό τομέα, στον οποίο αναπτύσσεται ολοένα και περισσότερο και μάλιστα δολίως ένας τρόπος εργασίας ο οποίος, αναμφίβολα, στο όνομα της ευελιξίας, οδηγεί στην ανανέωση, σε μηνιαία βάση, των συμβάσεων των δοκίμων υπαλλήλων και ο οποίος στο όνομα της πρόσβασης των δοκίμων υπαλλήλων στην επαγγελματική κατάρτιση διευρύνει το χάσμα μεταξύ αυτών και εκείνων που χαίρουν πλήρων εργασιακών δικαιωμάτων, αποτελεί πραγματικό διακύβευμα από πλευράς ανταγωνισμού, ένα διακύβευμα το οποίο πρέπει να εξετάσετε ενδελεχώς.
<P>
Επιπλέον, στην Επιτροπή Οικονομικών και Νομισματικών Θεμάτων, εξετάζουμε τα συμπεράσματα, τα οποία θα συναχθούν από τις τομεακές έρευνες που διεξήγατε, ιδίως όσον αφορά τον δυνητικό αντίκτυπο στη διάρθρωση του τάδε ή του δείνα τμήματος της αγοράς. Αναφέρομαι, μεταξύ άλλων, στην κατάσταση των τοπικών τραπεζών ή των τραπεζών του αλληλασφαλιστικού τομέα σε σχέση με τον τομέα των λιανικών τραπεζικών εργασιών, θέλουμε, όμως, να εξετάσετε και άλλους τομείς, ενδεχομένως πιο δύσκολους να μελετηθούν. Τρεις τομείς, οι οποίοι βρίσκονται στο επίκεντρο του προβληματισμού μας, είναι οι επενδυτικές τράπεζες, οι οργανισμοί αξιολόγησης κινδύνων τίτλων και οι εταιρείες λογιστικού ελέγχου. Θεωρούμε ότι, από τη στιγμή που επιδιώκουμε ο ανταγωνισμός να είναι ελεύθερος και ανόθευτος, πρέπει να έχουμε την τόλμη να εξετάσουμε αυτούς τους τομείς, όπως ενίοτε έπραξε η Επιτροπή με παράγοντες αντίστοιχα μεγάλης βαρύτητας.
<P>
Αν συμβεί αυτό, μπορείτε να βασίζεστε στην υποστήριξή μας, χωρίς να λησμονήσετε ούτε στιγμή ότι η πολιτική ανταγωνισμού δεν μπορεί ποτέ να είναι αυτοσκοπός, αλλά υπηρετεί μια στρατηγική της Ευρωπαϊκής Ένωσης η οποία, σήμερα, καθορίζεται ταυτόχρονα από τη στρατηγική της Λισαβόνας και από τους στόχους που καθορίστηκαν στις 8 Μαρτίου 2007, ήτοι την καταπολέμηση των συνεπειών της αλλαγής του κλίματος και τη βούληση να προσδώσουμε στην Ευρωπαϊκή Ένωση ικανότητα διαμόρφωσης μιας ανεξάρτητης ενεργειακής πολιτικής.
<SPEAKER ID="177" NAME="Sophia in 't Veld">
εξ ονόματος της Ομάδας ALDE. - (NL) Κυρία Πρόεδρε, καταρχάς θέλω να αποτίσω φόρο τιμής στην απούσα εισηγήτρια που συνέταξε, κατά την άποψή μου, ένα έξοχο έγγραφο το οποίο έλαβε ευρεία στήριξη στην επιτροπή μας. Θέλω επίσης να αναγνωρίσω το έργο που επιτέλεσε η κ. Kroes, διότι, όπως είπε απολύτως δικαιολογημένα η κ. Berès πριν από ένα λεπτό, η πολιτική ανταγωνισμού δεν αποτελεί αυτοσκοπό, και νομίζω ότι η Ευρωπαϊκή Επιτροπή, ακριβώς υπό την καθοδήγηση της κ. Kroes, εγκαινίασε μια νέα πραγματιστική προσέγγιση, κάτι το οποίο εκτιμάμε ιδιαίτερα.
<P>
Ορισμένες φορές οι άνθρωποι παραβλέπουν το γεγονός ότι οι κανόνες για τον ανταγωνισμό δεν θεσπίστηκαν για να καταδυναστεύουν τις επιχειρήσεις ή να θέτουν εμπόδια στις εθνικές κυβερνήσεις. Οι κανόνες του ανταγωνισμού σχεδιάστηκαν για να διασφαλίσουν ότι οι ίδιοι κανόνες και ίσες ευκαιρίες θα ισχύουν για όλους όσοι δραστηριοποιούνται στην εσωτερική αγορά. Αυτοί οι κανόνες για τον ανταγωνισμό υπάρχουν, ως εκ τούτου, για να εξασφαλίσουν ότι η Ευρώπη μπορεί να αποκτήσει μια ισχυρή θέση στον κόσμο, ενόψει του παγκόσμιου ανταγωνισμού. Επομένως, δεν θα πρέπει να ανταγωνιζόμαστε μεταξύ μας, αλλά αντίθετα να διασφαλίσουμε ότι δημιουργούμε μια εσωτερική αγορά που λειτουργεί ικανοποιητικά.
<P>
Είμαι και εγώ ένθερμος υποστηρικτικής των τομεακών ερευνών, και όσον αφορά την ενεργειακή πολιτική, μπορείτε να υπολογίζετε στη στήριξη αυτού του Κοινοβουλίου. Θέλω, εντούτοις, να κάνω μία παρατήρηση. Επί του παρόντος, οι πάντες στα κράτη μέλη ασχολούνται με την προετοιμασία της συνόδου κορυφής που θα λάβει χώρα αυτό το σαββατοκύριακο, στην οποία, για μία ακόμη φορά, η ενεργειακή πολιτική θα πρωταγωνιστεί ως ένας από τους νέους βασικούς τομείς στην ημερήσια διάταξη. Ένα από τα λίγα θετικά σημεία στην όλη συζήτηση. Την ίδια στιγμή, παρατήρησα ότι, ενώ οι ηγέτες των εθνικών κυβερνήσεων λένε ότι πρέπει να αποκτήσουμε μια κοινή ενεργειακή πολιτική, δεν είναι διατεθειμένοι να σταματήσουν να προστατεύουν τους εθνικούς ευνοούμενους τους. Ίσως θα πρέπει να εφαρμόσουν στην πράξη αυτά που κηρύττουν.
<P>
Σε σχέση με τις κρατικές ενισχύσεις, ως εισηγήτρια για τις κρατικές ενισχύσεις στις δημόσιες υπηρεσίες και την καινοτομία, μπορώ να πω ότι έχουμε συζητήσει ξανά το θέμα αυτό στο παρελθόν. Στην πραγματικότητα, περιμένω εναγωνίως να δω αν υπάρχει μια πρώτη εκτίμηση του αντίκτυπου αυτών των κανονισμών απαλλαγής και αν, γενικότερα, αξιολογείται το αν οι κρατικές ενισχύσεις είναι κατάλληλες ή όχι.
<P>
Τέλος, όσον αφορά τη ρήτρα προσαρμογής, και αυτή συζητήθηκε σε προηγούμενες συζητήσεις. Είναι, φυσικά, πρόβλημα εάν γενναιόδωρες κρατικές ενισχύσεις διατίθενται εκτός Ευρωπαϊκής Ένωσης. Ταυτόχρονα, θα προτιμούσα να ενισχύσουμε την ανταγωνιστικότητα της Ευρώπης με άλλα μέσα. Είναι εξαιρετικά άτοπο, κατά τη γνώμη μου, να αρχίσουμε να δίνουμε γενναιόδωρα ποσά κρατικών ενισχύσεων και επιδοτήσεων, ενώ δεν έχουμε ακόμη ξεδιαλύνει άλλα μέτρα, στα οποία περιλαμβάνονται τα διπλώματα ευρεσιτεχνίας, μια πιο ευέλικτη αγορά εργασίας, το άνοιγμα της αγοράς υπηρεσιών και πολλά άλλα μέτρα τέτοιου είδους· λάθη σαν και αυτό δεν μπορούν να διορθωθούν με κρατικές ενισχύσεις.
<SPEAKER ID="178" NAME="Jeffrey Titford">
εξ ονόματος της Ομάδας IND/DEM. - (EN) Κυρία Πρόεδρε, ανέκαθεν ισχυριζόμουν ότι, αντί να ενθαρρύνει τον ανταγωνισμό, η ΕΕ στην προσπάθειά της για τους μυθικούς "ισότιμους όρους ανταγωνισμού" θέλει να τον εξαλείψει ολοκληρωτικά. Αυτή η έκθεση δεν προσφέρει τίποτα διαφορετικό από αυτήν την αντίληψη.
<P>
" παράγραφος 13 υποστηρίζει μια κοινή ενοποιημένη φορολογική βάση για τις εταιρείες, η οποία θα αποτελέσει ένα ακόμη βήμα προς την υποχρεωτική φορολόγηση επιχειρήσεων στην ΕΕ, γεγονός που αντιβαίνει θεμελιωδώς στον ανταγωνισμό. " ιδέα αυτή υποστηρίζεται ενθουσιωδώς από τη Γαλλία και τη Γερμανία, δύο χώρες με υψηλότερους φορολογικούς συντελεστές επί των επιχειρήσεων, οι οποίες πρέπει να αρέσκονται στην ιδέα της αύξησης των συντελεστών όλων των άλλων χωρών στα δικά τους επίπεδα.
<P>
Μία από τις πιο ανόητες εκφράσεις του κοινοτικού ιδιώματος που έχω ακούσει είναι ο "αθέμιτος φορολογικός ανταγωνισμός", που αποτελεί το αντικείμενο της εν λόγω διάταξης. Δεν υπάρχει τίποτα αθέμιτο στο γεγονός ότι ορισμένα κράτη μέλη έχουν φορολογικά καθεστώτα πιο ευνοϊκά για τις επιχειρήσεις από ό,τι άλλα. Αυτό ενθαρρύνει τον ανταγωνισμό. Οι κρατικές ενισχύσεις δέχονται ένα ισχυρό πλήγμα σε αυτήν την έκθεση, όπως θα περιμένατε, αλλά η έκθεση κάνει την εσφαλμένη υπόθεση ότι όλες οι ενισχύσεις είναι κακές. Στη Βρετανία, εξαιτίας των ευρωπαϊκών περιορισμών για τις κρατικές ενισχύσεις, χάνουμε ξαφνικά τις ταχυδρομικές υπηρεσίες της Royal Mail, γεγονός που ζημιώνει τους καταναλωτές, ιδίως στις απομακρυσμένες περιοχές.
<SPEAKER ID="179" NAME="José Manuel García-Margallo y Marfil" AFFILIATION="PPE-DE">
(ES) Κυρία Πρόεδρε, κυρία Επίτροπε, στην παρέμβασή μου σκοπεύω να χρησιμοποιήσω τη λεγόμενη μέθοδο της μελέτης πραγματικών περιπτώσεων, δηλαδή θα προσπαθήσω να εξαγάγω συμπεράσματα από ένα μεμονωμένο γεγονός που μπορεί να τύχουν ευρείας εφαρμογής.
<P>
Όπως γνωρίζει οι αξιότιμοι βουλευτές, έχω ασχοληθεί επανειλημμένα με το θέμα των δημόσιων προσφορών εξαγοράς μετοχών που πραγματοποιήθηκαν στην Ισπανία για την επιχείρηση ηλεκτρισμού Endesa. " συνάδελφός μου από την Ομάδα της Συμμαχίας Φιλελευθέρων και Δημοκρατών για την Ευρώπη αναφέρθηκε στις εθνικές μεγάλες εταιρείες και πιστεύω ότι αυτή η περίπτωση ταιριάζει απόλυτα στο πλαίσιο αυτό.
<P>
Όπως γνωρίζετε, η σημερινή ισπανική κυβέρνηση έκανε ό,τι μπορούσε για να αποτρέψει μια γερμανική εταιρεία, την E.ON, από την απόκτηση μετοχικού κεφαλαίου της Endesa, και η εν λόγω συμπεριφορά έχει ήδη οδηγήσει την Επιτροπή να κινήσει δύο διαδικασίες· μία κατά της γενικής απόφασης που εξουσιοδοτεί μια συγκεκριμένη επιτροπή να θεσπίζει συγκεκριμένους όρους και μία άλλη κατά αυτών των συγκεκριμένων όρων. " Επίτροπος γνωρίζει πολύ καλά για ποιο πράγμα μιλάω.
<P>
Στη συνέχεια, μετοχές της Endesa εξαγοράστηκαν από μία ιταλική εταιρεία, η οποία, παρεμπιπτόντως, είναι εν μέρει δημόσια. Υπέβαλα μια ερώτηση στην κ. Επίτροπο και έλαβα μία απάντηση σήμερα στην οποία αναφέρει ότι διερευνώνται οι περιορισμοί που θεσπίστηκαν από την ισπανική κυβέρνηση σχετικά με το δικαίωμα ψήφου.
<P>
Το τρίτο κεφάλαιο σε αυτήν την υπόθεση είναι ότι το αρμόδιο άτομο, ο πρόεδρος της Εθνικής Επιτροπής Ενέργειας, του ισπανικού ρυθμιστικού οργάνου, που διορίστηκε από τη σοσιαλιστική κυβέρνηση, υπέβαλε την παραίτησή του σε αυτήν την ίδια σοσιαλιστική κυβέρνηση, διαμαρτυρόμενος για αυτό που θεωρεί ως παραβίαση της ανεξαρτησίας του. Αυτό ακριβώς εξήγησε στο ισπανικό κοινοβούλιο. Δυστυχώς, δεν μπορέσαμε να τον φέρουμε και σε αυτό το Κοινοβούλιο για να μας δώσει εξηγήσεις, αν και δεν έχω εγκαταλείψει την ελπίδα ότι θα υπάρξει πλήρης και απόλυτη διαφάνεια και στο θέμα αυτό. Θα ήθελα να μάθω αν η Επίτροπος, η Επιτροπή, ανησυχεί γι' αυτό το θέμα που επηρεάζει την ορθή λειτουργία ολόκληρης της ευρωπαϊκής αγοράς, και είναι ένα θέμα που αφορά όλη την Ευρώπη, και το οποίο, αν μου επιτρέπετε, επηρεάζει επίσης την ασφάλεια δικαίου, το καλό όνομα και την αξιοπιστία της χώρας μου στις διεθνείς αγορές, και παρακαλώ πιστέψτε με, κυρία Επίτροπε, αυτό με ενδιαφέρει περισσότερο.
<P>
Θέλω να μου πει η Επίτροπος αν έχει διεξάγει έρευνες, αν προτίθεται να το κάνει, αν προτίθεται να αντιμετωπίσει αυτό το πρόβλημα με τη σοσιαλιστική κυβέρνηση και αν προτίθεται να προβεί σε μεταρρυθμίσεις για την αντιμετώπισή του.
<P>
Σας ευχαριστώ, κυρία Πρόεδρε, έχω υπερβεί λιγάκι τον χρόνο ομιλίας μου, επειδή ο εκπρόσωπος της ομάδας μου, κ. Evans, δεν είναι εδώ και θεώρησα ότι μπορούσα να χρησιμοποιήσω και τον δικό του χρόνο· εν πάση περιπτώσει, σας ευχαριστώ.
<SPEAKER ID="180" NAME="Neelie Kroes">
μέλος της Επιτροπής. - (EN) Κυρία Πρόεδρε, εντυπωσιάστηκα και εγώ από την έκθεση όσο και όλοι όσοι μίλησαν ήδη. Εκτιμώ ιδιαίτερα την έκθεση καθαυτή, αλλά εκτιμώ ακόμη περισσότερο τις ετήσιες συζητήσεις, ιδίως με τους αξιότιμους βουλευτές που παρευρίσκονται σήμερα στη συνεδρίαση αυτή.
<P>
" έκθεση καθαυτή αποτελεί μια ζωτική συνδρομή στην περαιτέρω ανάπτυξη αυτής της πολιτικής. Θέλω να σας διαβεβαιώσω ότι δεν σας άκουσα απλά, αλλά έλαβα υπόψη μου πολλές από τις παρατηρήσεις σας - που ήταν πολύ σημαντικές. Πράγματι, αν θέλουμε η πολιτική ανταγωνισμού να συμβάλει πραγματικά στη δημιουργία οικονομικής ανάπτυξης και θέσεων εργασίας στην Ευρώπη, πρέπει να συνεχίσουμε να εργαζόμαστε μαζί. Αυτό σημαίνει ότι θα πρέπει να εμπλέξουμε όλους τους ενδιαφερόμενους -το Κοινοβούλιο αλλά και τον έξω κόσμο- και να λάβουμε υπόψη το σημείο που έθιξε η Sophia in 't Veld. Δεν θέλουμε να γελοιοποιήσουμε κανέναν αλλά να θέσουμε ισότιμους όρους ανταγωνισμού στους οποίους όλοι, τόσο οι καταναλωτές όσο και ο επιχειρηματικός κόσμος, θα μπορούν τελικά να μοιραστούν τα οφέλη.
<P>
Θέλω να απαντήσω σε μερικά ειδικά ζητήματα που τέθηκαν στη συζήτησή μας απόψε. " κ. Berès είχε ορισμένες ενδιαφέρουσες ιδέες για τις νέες τομεακές έρευνες και σκοπεύω πράγματι να εξετάσω τα ζητήματα που έθιξε: οργανισμούς αξιολόγησης φερεγγυότητας, εταιρείες λογιστικού ελέγχου και μεγάλες τράπεζες επενδύσεων. Δεν έχουμε λάβει απόφαση και συζητάμε ακόμη το θέμα, οπότε θα το προσθέσω στον κατάλογο των προς συζήτηση σημείων. Είναι περισσότερο θέμα πόρων παρά έλλειψης τομέων, όπου η έναρξη μιας τομεακής έρευνας θα μπορούσε να φέρει αποτελέσματα. Επί του παρόντος, η Επιτροπή δεν έχει κανέναν λόγο για εκτεταμένη επανεξέταση του ανταγωνισμού σε αυτούς τους συγκεκριμένους τομείς, αλλά αυτό δεν σημαίνει ότι δεν μπορούμε να συναγάγουμε ορισμένα συμπεράσματα από αυτό. Θα χαιρετίσω τη συνέχιση της συζήτησης με το Κοινοβούλιο για αυτά τα θέματα. Φυσικά, η Επιτροπή είναι πάντα διατεθειμένη να εξετάσει προσεκτικά οποιαδήποτε ένδειξη συμπεριφοράς που παραβαίνει τους κανόνες του ανταγωνισμού και η οποία θα τεθεί υπόψη μας σε μεμονωμένες καταστάσεις.
<P>
" κ. Berès μίλησε επίσης για μη παραδοσιακές πτυχές, για παράδειγμα τους μισθούς. " έκθεση αναφέρει επίσης τους φόρους. Παρατηρώ ότι πολλοί από σας ανησυχείτε για τον αποκαλούμενο "φορολογικό ανταγωνισμό" μεταξύ των κρατών μελών. Είναι σωστό ότι η Επιτροπή έχει εξουσία να αξιολογεί τα φορολογικά μέτρα που επηρεάζουν τον ανταγωνισμό. Ωστόσο, και θα ήθελα να το ξεκαθαρίσω, αυτό συμβαίνει μόνον όταν τα εν λόγω μέτρα θεωρούνται κρατικές ενισχύσεις και ουσιαστικά όταν έχουν επιλεκτικό χαρακτήρα, δηλαδή όταν δεν αποτελούν γενικά μέτρα.
<P>
Έρχομαι τώρα στο σημείο που έθιξε η Sophia in 't Veld. Τα τελευταία 10 χρόνια, η Επιτροπή αναθεωρεί δυνητικά επιζήμια φορολογικά συστήματα. Αμφισβητήσαμε μια σειρά εθνικών μέτρων που στοχεύουν, μεταξύ άλλων, στις υπεράκτιες ενδοεταιρικές δραστηριότητες.
<P>
Όσον αφορά τον μισθολογικό ανταγωνισμό, η απάντησή μου είναι αρκετά σαφής: αν τα μέτρα που σχετίζονται με τους μισθούς μπορούν να θεωρηθούν κρατικές ενισχύσεις, η Επιτροπή θα χρησιμοποιήσει τις εξουσίες της.
<P>
Σχετικά με τα ζητήματα των κρατικών ενισχύσεων, για να απαντήσω συγκεκριμένα στην Sophia in 't Veld, οι κρατικές ενισχύσεις απαγορεύονται επί της αρχής, όπως όλοι γνωρίζουμε, από τη Συνθήκη, προκειμένου να αποφεύγονται οι στρεβλώσεις του ανταγωνισμού στην ενιαία αγορά μας. Οι κρατικές ενισχύσεις μπορούν πράγματι να αποτελέσουν ένα νόμιμο εργαλείο για την επίτευξη αποτελεσμάτων προς το γενικό συμφέρον, για παράδειγμα στους τομείς της περιφερειακής συνοχής, της έρευνας και της ανάπτυξης, καθώς και της καινοτομίας και των δημοσίων υπηρεσιών υψηλής ποιότητας, αποτελέσματα τα οποία οι ίδιες οι αγορές δεν μπορούν να επιτύχουν. Για αυτό, η προσέγγισή μας είναι να σχεδιάσουμε μια νέα δέσμη κανόνων για τις κρατικές ενισχύσεις, πράγμα που κάναμε με την αναθεώρηση. Χρησιμοποιεί μια πιο οικονομική προσέγγιση για να αξιολογήσει πού υπάρχουν αδυναμίες της αγοράς και να καταρτίσει κατάλληλα στοχοθετημένα μέτρα ενίσχυσης για αυτές. Πρόκειται για μια ισορροπημένη και ρεαλιστική άποψη. Αντικατοπτρίζει την ανάγκη τα κράτη μέλη να αξιοποιήσουν με τον καλύτερο δυνατό τρόπο τα χρήματα των φορολογούμενων - οι κρατικές ενισχύσεις είναι, σε τελική ανάλυση, χρήματα των φορολογούμενων.
<P>
" Επιτροπή δημοσιεύσει δύο φορές τον χρόνο πίνακες αποτελεσμάτων για τις κρατικές ενισχύσεις. Όπως γνωρίζετε, οι πίνακες αυτοί παρουσιάζουν δεδομένα και αναλύσεις των δαπανών των κρατών μελών για τα μέτρα κρατικών ενισχύσεων. Περιλαμβάνουν εστίαση στην πρόοδο των κρατών μελών στην επίτευξη των στόχων της Λισαβόνας για λιγότερες και καλύτερες ενισχύσεις. " επόμενη έκδοση θα δώσει ιδιαίτερη προσοχή στο ζήτημα της ανάκτησης. Επιπλέον, μια σειρά δεικτών και στατιστικών πινάκων σχετικά με τον δικτυακό μας τόπο Europa δίνει αφορμή για περαιτέρω συζήτηση. Αλλά η Sophia in 't Veld έχει δίκιο: πρέπει να κάνουμε περισσότερα για να αξιολογήσουμε τις επιπτώσεις των κρατικών ενισχύσεων, αν είναι σημαντικές ή όχι και με ποιον τρόπο. Να πώς θα μπορούσε να μας βοηθήσει η νέα πιο οικονομική προσέγγιση.
<P>
Μπορώ να απαντήσω εν συντομία στον κ. García-Margallo y Marfil: το συζητήσαμε και πριν και γνωρίζουμε ακριβώς τι αφορά ο φάκελος αυτός. Παραπέμψαμε το εν λόγω κράτος μέλος στο Δικαστήριο, διότι δεν σεβάστηκε τις δύο αποφάσεις μας βάσει του άρθρου 21 του κανονισμού για τις συγχωνεύσεις. Ο συνάδελφός μου, Charlie McCreevy, λαμβάνει αντίστοιχα μέτρα στο πλαίσιο των κανόνων της εσωτερικής αγοράς.
<P>
Είμαι πάντα ανοικτή στις προτάσεις σας για περαιτέρω βελτίωση του τρόπου με τον οποίο η πολιτική ανταγωνισμού κάνει τις αγορές να λειτουργούν καλύτερα. Χρειάζομαι οπωσδήποτε τις ιδέες σας και τη δημιουργικότητά σας. Καταβάλλουμε κάθε δυνατή προσπάθεια για να ολοκληρωθεί αυτή η διαδικασία, και είμαι ευγνώμων για τη διαρκή στήριξη και την πολύτιμη συμβολή σας. Δεν έχουμε φτάσει ακόμη στον στόχο μας, αλλά είμαστε στον σωστό δρόμο.
<SPEAKER ID="181" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τρίτη 19 Ιουνίου 2007.
<P>
Γραπτές δηλώσεις (άρθρο 142)
<SPEAKER ID="182" NAME="Elisa Ferreira " AFFILIATION="PSE">
εισηγήτρια, γραπτώς. - (PT) Κυρία Πρόεδρε, κυρία Επίτροπε, κυρίες και κύριοι, στην έκθεση του Ευρωπαϊκού Κοινοβουλίου για την πολιτική ανταγωνισμού 2005 αναγνωρίζουμε τις προσπάθειες που έχει καταβάλει η Επιτροπή για τον εκσυγχρονισμό της πολιτικής ανταγωνισμού.
<P>
Θέλω να επισημάνω τις κύριες συστάσεις της έκθεσης.
<P>
Στον κρίσιμο τομέα της ενέργειας, υποστηρίζουμε τη δράση της Επιτροπής για τον διαχωρισμό της ιδιοκτησίας.
<P>
Επαναλαμβάνουμε την έκκληση προς την Επιτροπή να αποσαφηνίσει σε κοινοτικό επίπεδο τις υποχρεώσεις δημόσιας υπηρεσίας στις οποίες θα πρέπει να υπόκεινται οι φορείς εκμετάλλευσης των υπηρεσιών γενικού οικονομικού συμφέροντος, σε σχέση με τη στρατηγική ασφάλεια και την καθολική κάλυψη.
<P>
Πιστεύουμε επίσης ότι είναι σημαντικό να διασφαλιστεί ότι η εξωτερική διάσταση της ΕΕ είναι συνεπής με την πολιτική ανταγωνισμού όσον αφορά τη διαπραγμάτευση διμερών εμπορικών συμφωνιών.
<P>
Παρά τις προσπάθειες της Επιτροπής για την εναρμόνιση των πρακτικών και την εγγύηση της διαφάνειας, είναι γεγονός ότι υπάρχει ανταγωνισμός από την άποψη των κινήτρων μεταξύ των περιφερειών και των κρατών μελών της ΕΕ, ο οποίος, σε συνδυασμό με την έλλειψη φορολογικής εναρμόνισης, ενθαρρύνει τις μετεγκαταστάσεις επιχειρήσεων.
<P>
Αυτές και άλλες προκλήσεις καταδεικνύουν την ανάγκη να ενισχυθεί η ικανότητα της ΕΕ να παρέχει αποτελεσματικούς κανόνες ανταγωνισμού και να βελτιώσει την ευελιξία της απόκρισής της σε νέες προκλήσεις. Συνεπώς, είναι σημαντικό να συνεχίσουμε να δίνουμε στην Ευρωπαϊκή Αρχή Ανταγωνισμού τους πόρους που χρειάζεται.

<CHAPTER ID="019">
Μέτρα εφαρμογής (επίπεδο 2) των οδηγιών "Διαφάνεια" και "Προοπτικές" (συζήτηση) 
<SPEAKER ID="146" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τα μέτρα εφαρμογής (επίπεδο 2) των οδηγιών "Διαφάνεια" και "Προοπτικές".
<SPEAKER ID="147" NAME="Charlie McCreevy">
μέλος της Επιτροπής. (ΕΝ) Κύριε Πρόεδρε, επιτρέψτε μου να αναφερθώ σε δύο μέτρα που προτείνει η Επιτροπή, επί των οποίων θα ψηφίσει αύριο το Κοινοβούλιο. Αφορούν την αναβολή της απόφασης σχετικά με την ισοδυναμία των λογιστικών προτύπων τρίτων χωρών -στοχεύουμε στη λήψη αυτής της απόφασης έως τον Ιούλιο του 2008- και των γενικών εκτελεστικών μέτρων της οδηγίας περί διαφάνειας.
<P>
Θα ήθελα καταρχάς να ευχαριστήσω τους εισηγητές για την αποδοτική και χρήσιμη εργασία τους όσον αφορά αυτά τα σημαντικά και λεπτά θέματα. Μαζί με την Επιτροπή Οικονομικών και Νομισματικών Θεμάτων, εργάστηκαν πολύ εποικοδομητικά με την Επιτροπή και όλα τα ενδιαφερόμενα μέρη. " προσεκτική εργασία του Κοινοβουλίου έχει αντικειμενικά βελτιώσει τα νομικά κείμενα. Θα ήθελα επίσης να ευχαριστήσω την Επιτροπή Ρυθμιστικών Αρχών των Αγορών Κινητών Αξιών για την εξαιρετική δουλειά της. Τα σχέδια μέτρων αποτελούν τώρα μια ισορροπημένη και αποδοτική λύση.
<P>
Πρώτον, για την ισοδυναμία: η αναβολή της απόφασής μας σχετικά με την ισοδυναμία δεν θα διασφαλίσει μόνον ότι οι αγορές της ΕΕ θα παραμείνουν ανοικτές, ενώ το έργο για τη σύγκλιση βρίσκεται σε εξέλιξη, αλλά και θα μας επιτρέψει να συνεργαστούμε ενεργά με τις "νωμένες Πολιτείες και τις αρχές άλλων τρίτων χωρών για τη διαγραφή των απαιτήσεων συνδιαλλαγής για τους εκδότες της ΕΕ στο εξωτερικό. Αυτός είναι και θα παραμείνει ο πρωταρχικός μας στόχος.
<P>
Τα επιπλέον δύο έτη θα μας διευκολύνουν να ευθυγραμμίσουμε την απόφαση ισοδυναμίας με την προθεσμία της Επιτροπής Κεφαλαιαγοράς στον οδικό της χάρτη προς την εξάλειψη της ανάγκης για συμφιλίωση μεταξύ των ΔΠΧΠ και των GAAP των "ΠΑ. Οι αρχές των "νωμένων Πολιτειών δεσμεύτηκαν να εργαστούν προς την κατεύθυνση της αναγνώρισης της ισοδυναμίας των ΔΠΧΠ και των GAAP των "ΠΑ. Με το νέο χρονοδιάγραμμα των αποφάσεων ισοδυναμίας, θα είμαστε σε θέση να εργαστούμε παράλληλα προς κοινά συμφωνημένους στόχους.
<P>
Σε αυτό το πλαίσιο είναι σημαντικό να τονιστεί ότι τίποτα δεν είναι προκαθορισμένο. Θα αποφασίσουμε για την ισοδυναμία έως τα μέσα του 2008, υπό το πρίσμα της προόδου της σύγκλισης και δεν αποτελεί ασφαλώς προβλέψιμο συμπέρασμα το ότι κάθε συγκεκριμένο GAAP θα "περάσει τις εξετάσεις". Προτεραιότητά μας ήταν πάντοτε να διατηρήσουμε ανοικτές τις επιλογές μας. Γνωρίζω ότι το Κοινοβούλιο συμφωνεί με αυτόν τον στόχο. Πριν από την 1η Ιανουαρίου 2008 θα έχουμε αποφασίσει τόσο για τον ορισμό της ισοδυναμίας όσο και για τον μηχανισμό της ισοδυναμίας. Αυτό θα γίνει μέσω της επιτροπολογίας, με την πλήρη συμμετοχή του Κοινοβουλίου.
<P>
" απαλλαγή για εκδότες επαγγελματικών κινητών αξιών από την ανάγκη παροχής αφηγηματικής περιγραφής των διαφορών μεταξύ GAAP και ΔΠΧΠ τρίτων χωρών εξακολουθεί να εμπνέει ανησυχία. Γνωρίζουμε ότι το Κοινοβούλιο διατηρεί αμφιβολίες για αυτήν την τροπολογία. Μοναδικός σκοπός της είναι η εξάλειψη της αμφισημίας στον ισχύοντα κανονισμό περί προοπτικών. Εκφράζουμε τη λύπη μας για το γεγονός ότι ειδοποιηθήκαμε για αυτήν την αμφισημία πριν από λίγες μόλις εβδομάδες, αλλά είμαστε πεπεισμένοι ότι αυτή η τροπολογία είναι απαραίτητη για τη διασφάλιση της ασφάλειας δικαίου.
<P>
Δεύτερον, όσον αφορά τα μέτρα για τη διαφάνεια: η οδηγία περί διαφάνειας αποτελεί σημαντικό βήμα προς τις ευρωπαϊκές χρηματοπιστωτικές αγορές που μπορούν να εμπιστεύονται οι επενδυτές και το κοινό. Για να επιτευχθεί αυτό, είναι σημαντικό να ολοκληρωθούν οι υποχρεώσεις περί διαφάνειας με την έγκριση των εκτελεστικών μέτρων της Επιτροπής που εξετάζονται σήμερα.
<P>
Το Κοινοβούλιο υπέβαλε πολλές προτάσεις στην Επιτροπή για τη βελτίωση αυτού του κειμένου, τις οποίες εκτιμώ. " Επιτροπή είναι πρόθυμη να αποδεχτεί την ουσία των περισσότερων από αυτές, εκτός αν αυτό δεν καταστεί δυνατόν για τεχνικούς λόγους. Ειδικότερα, το Κοινοβούλιο έθιξε ζητήματα σχετικά με την κοινοποίηση που πρέπει να γίνεται από τους διαμορφωτές τιμών που θα επισημαίνουν την πρόθεσή τους να χρησιμοποιήσουν μία από τις εξαιρέσεις της οδηγίας. " Επιτροπή προτιμά μια λύση που θα περιορίζει τον διοικητικό φόρτο και, επομένως, το κόστος για τους διαμορφωτές τιμών. Για αυτόν ακριβώς τον λόγο, η Επιτροπή τάσσεται υπέρ του να συμπληρώνουν οι διαμορφωτές τιμών αυτήν την κοινοποίηση μόνον με τη δική τους αρμόδια αρχή αντί για τις δυνητικά 25 αρχές. Πιστεύω ότι αυτή η λύση συνάδει απόλυτα με το πρόγραμμα απλοποίησης που υποστηρίζει η Επιτροπή.
<SPEAKER ID="148" NAME="John Purvis">
εξ ονόματος της Ομάδας PPE-DE. - (ΕΝ) Κύριε Πρόεδρε, στην εποχή της παγκοσμιοποίησης θρηνούμε συχνά τη νωθρότητα της Ευρώπης να θέτει παγκόσμια πρότυπα. Ωστόσο, τα Διεθνή Πρότυπα Χρηματοοικονομικής Πληροφόρησης (ΔΠΧΠ) είναι κυρίως ένα ευρωπαϊκό σχέδιο το οποίο ενσωματώνει ένα βασισμένο σε αρχές λογιστικό σύστημα. Μεγάλο μέρος του κόσμου θα εγκρίνει το ευρωπαϊκό λογιστικό πρότυπο. Είναι σκόπιμο να διαθέσουμε σε τρίτες χώρες τον χρόνο να προσαρμοστούν, αλλά η 1η Ιανουαρίου 2009 είναι ασφαλώς μια καλή προθεσμία για αυτόν τον σκοπό.
<P>
Έως τώρα οι ευρωπαϊκές μας εταιρείες έπρεπε να προσαρμόζονται στις αρχές γενικής λογιστικής των "ΠΑ, καθώς αποδεχόμασταν τα Γενικώς Αποδεκτά Λογιστικά Πρότυπα (GAAP) των "ΠΑ. Με τα ΔΠΧΠ, δεν υπάρχει λόγος να συνεχίζεται αυτή η διάκριση. Εκφράζω την ικανοποίησή μου για το ότι οι αμερικανικές αρχές έχουν την πρόθεση να τηρήσουν την προθεσμία για τη συμφωνημένη ισοδυναμία. Φαίνονται ακόμη υπερβολικά πεπεισμένες για τα πλεονεκτήματα της βασισμένης σε αρχές λογιστικής.
<P>
Ωστόσο, η εξεύρεση ομοιομορφίας μεταξύ ενός αυστηρού συστήματος βασισμένου σε κανόνες και ενός περισσότερο ευέλικτου συστήματος βασισμένου σε αρχές δεν είναι κάτι απλό. Και οι δύο πλευρές του Ατλαντικού συμφωνούν ότι η ισοδυναμία, και όχι η αυστηρή σύγκλιση, θα είναι ένα κατάλληλο αποτέλεσμα. Αυτός είναι ο λόγος για τον οποίο ζητούμε από την Επιτροπή να επιμείνει στην προθεσμία του Ιανουαρίου του 2008 για τον καθορισμό της ισοδυναμίας, ώστε να ορίσει ως αυστηρή τελική προθεσμία την 1η Ιανουαρίου 2009.
<P>
Οποιαδήποτε εταιρεία τρίτων χωρών που θα λογοδοτήσει στην Ευρωπαϊκή Ένωση ύστερα από αυτήν την ημερομηνία θα πρέπει να λογοδοτήσει είτε στα ΔΠΧΠ ή σε ένα λογιστικό σύστημα που θα έχει συμφωνηθεί ότι είναι ισοδύναμο και αυτή η συμφωνία θα είναι αμοιβαία.
<P>
Οι ευρωπαϊκοί λογαριασμοί, σύμφωνα με τα ΔΠΧΠ, θα γίνονται αποδεκτοί χωρίς προσαρμογή στις "ΠΑ και σε άλλες τρίτες χώρες που έχουν δώσει τη συγκατάθεσή τους. Αυτό θα βοηθήσει τις ευρωπαϊκές εταιρείες να περικόψουν τις δαπάνες και να ανταγωνίζονται για κεφάλαια σε μια παγκοσμιοποιημένη αγορά.
<P>
" ομάδα μου αναμένει από την Επιτροπή να δώσει τη δέουσα προσοχή στις προτάσεις του κοινού μας ψηφίσματος και να συμβάλει στην επιτυχημένη έκβαση αυτών των σημαντικών διαπραγματεύσεων πριν από το 2009.
<SPEAKER ID="149" NAME="Peter Skinner">
εξ ονόματος της Ομάδας PSE. - (ΕΝ) Κύριε Πρόεδρε, καλωσορίζω τον Επίτροπο και τον ευχαριστώ για όσα είπε σχετικά με την έκθεση. Πιστεύω ότι η στενή συνεργασία που αναπτύχθηκε μεταξύ του Κοινοβουλίου, των ποικίλων ομάδων του και της Επιτροπής συνέβαλε στο να σταθεροποιηθεί το πηδάλιο στην παρούσα περίπτωση. Είναι σαφές ότι αρχίζει μια πολύ επικίνδυνη περίοδος: έχουμε δύο χρόνια στη διάθεσή μας να το ρυθμίσουμε, να μετρήσουμε την αξία της ισοδυναμίας και να επιτύχουμε τη σύγκλιση με χώρες σε ολόκληρο τον κόσμο. Επομένως, ο Επίτροπος έχει απόλυτο δίκιο να το επισημαίνει όχι μόνον στις "ΠΑ αλλά και σε άλλες τρίτες χώρες. Ωστόσο, οι "ΠΑ είναι ασφαλώς το μεγάλο σχέδιο για το οποίο όλοι γνωρίζουμε. Αυτό θα είναι το δύσκολο, και είναι σαφές ότι ανησυχούμε ότι τα δισεκατομμύρια δολάρια και ευρώ μεταξύ των δύο κεφαλαιαγορών μας σε διατλαντικό επίπεδο θα τεθούν σε δοκιμασία αν δεν κάνουμε σωστές κινήσεις.
<P>
Είμαι απόλυτα βέβαιος ότι βρισκόμαστε στον σωστό δρόμο και πιστεύω ότι αυτό που προώθησε το Κοινοβούλιο συνέβαλε στην ενίσχυση της μεθοδολογίας, ελέγχοντας επίσης την προσέγγιση που θα εφαρμοστεί σε αυτήν τη συγκεκριμένη μάχη.
<P>
Εξετάζοντας το μεγαλύτερο μέρος αυτής της οδηγίας και τις τροπολογίες από τους επόπτες και άλλους στο Σώμα -και είμαι εξαιρετικά ευγνώμων στους συναδέλφους που συνέβαλαν σε αυτό το ζήτημα- πιστεύω ότι δεν υπερφορτώσαμε την επιχειρηματική κοινότητα. Αυτό είναι και πάντοτε υπήρξε πολύ σημαντικό. Δεν μπορείτε να χρησιμοποιείτε τον όρο "ήπιος" συνεχώς και στη συνέχεια να υπερφορτώνετε τις επιχειρήσεις. Πρόκειται για ένα σημαντικό ζήτημα διασυνοριακής κεφαλαιαγοράς και απαιτείται μεγαλύτερη συνοχή και επικοινωνία μεταξύ των διάφορων παραγόντων στο εσωτερικό αυτής της αγοράς.
<P>
Πρέπει επίσης να διασφαλίσουμε την προστασία των επενδυτών και ότι τους ανακοινώνονται οι σωστές πληροφορίες με κατάλληλο και έγκαιρο τρόπο. Αυτά είναι ζητήματα τα οποία, ασφαλώς, εμπίπτουν τώρα στην αρμοδιότητα κάθε κράτους μέλους. Πιστεύω ότι ο Επίτροπος συμφωνεί μαζί μου στο ότι θα πρέπει να χρησιμοποιήσουμε τις περισσότερο σύγχρονες μεθόδους ενημέρωσης των επενδυτών.
<P>
Δεν έχω πολύ χρόνο, γι' αυτό και δεν θα ασχοληθώ με όλα τα ζητήματα αυτής της συγκεκριμένης οδηγίας. Ωστόσο, θα ήθελα να αναφερθώ σε μια αιτιολογική σκέψη της αρχικής οδηγίας και να με ακούσει ο Επίτροπος. " εν λόγω αιτιολογική σκέψη αφορά τις εθελοντικές πρωτοβουλίες, ώστε να βοηθούνται οι εταιρείες να αναφέρουν τα ποσά που καταβάλλουν οι κυβερνήσεις στον κόσμο στις εξορυκτικές βιομηχανίες. Όπως θα θυμάται ο Επίτροπος -και είμαι βέβαιος ότι οι υπηρεσίες του το θυμούνται- ήταν μια πρωτοβουλία που επρόκειτο να συμβάλει στο να τεθεί ένα τέλος στις πρακτικές διαφθοράς. Στόχευε όχι μόνον σε περιοχές τόσο εκτεταμένες όσο η Αφρική αλλά και στο εσωτερικό των δικών μας συνόρων. Οι εταιρείες υποτίθεται ότι έπρεπε να κοινοποιούν εκουσίως πληροφορίες σχετικά με τα ποσά που καταβάλλουν στις κυβερνήσεις, ώστε και εμείς με τη σειρά μας να γνωρίζουμε, όπως και οι επενδυτές, το μέγεθος των ποσών που άλλαξαν χέρια μεταξύ κυβερνήσεων και εταιρειών. Στόχευε τις εξορυκτικές βιομηχανίες επειδή ήταν σαφές ότι επρόκειτο για έναν τομέα στον οποίο ένα τεράστιο ποσό χρημάτων διοχετευόταν στο εξωτερικό, μακριά από τις χώρες όπου έπρεπε να είχε χρησιμοποιηθεί.
<P>
" τελευταία ερώτηση που θα ήθελα να απευθύνω στον Επίτροπο, είναι τι σκοπεύει να πράξει ο ίδιος και οι υπηρεσίες του για τη στήριξη αυτής της πρωτοβουλίας. Πιστεύω ότι το Κοινοβούλιο με χαρά του θα άκουγε και πάλι την υπόσχεση που έδωσε ο προκάτοχός σας πριν από μερικά χρόνια.
<SPEAKER ID="150" NAME="Wolf Klinz">
εξ ονόματος της Ομάδας ALDE. - (DE) Κύριε Πρόεδρε, κυρίες και κύριοι, θέλω να αναφερθώ στην εφαρμογή των διατάξεων της οδηγίας περί διαφάνειας, τις οποίες το Κοινοβούλιο μπορεί μόνον ελάχιστα να επηρεάσει, καθώς πρόκειται για τα λεγόμενα μέτρα δευτέρου επιπέδου. Ως εκ τούτου, είναι ιδιαίτερα σημαντικό το γεγονός ότι η Επιτροπή Οικονομικών και Νομισματικών Θεμάτων ενέκρινε ομόφωνα ένα σχέδιο έκθεσης βάσει του οποίου η Ολομέλεια θα υιοθετήσει τώρα ένα δικό της ψήφισμα.
<P>
Έχοντας συγκροτήσει κοινό μέτωπο, η αρμόδια επιτροπή κατόρθωσε, και μάλιστα πριν από την αυριανή ψηφοφορία, να αναγκάσει την Ευρωπαϊκή Επιτροπή να αποδεχθεί ορισμένα από τα βασικά της αιτήματα. Το πρώτο είναι ότι οι διαμορφωτές αγοράς δεν πρέπει να υποχρεώνονται να επενδύουν τα χρηματοοικονομικά εργαλεία που διαθέτουν για τη διαμόρφωση της αγοράς σε ξεχωριστό λογαριασμό, αν και η εποπτική αρχή μπορεί να απαιτήσει έναν ξεχωριστό λογαριασμό αν ο διαμορφωτής αγοράς αδυνατεί, οποιαδήποτε δεδομένη στιγμή, να επισημάνει τα σχετικά χρηματοοικονομικά εργαλεία, όταν του ζητείται να το πράξει.
<P>
Δεύτερον, ο θεμιτός ανταγωνισμός απαιτεί να ισχύουν οι ίδιες προϋποθέσεις τόσο για τις μητρικές εταιρείες εταιρειών διαχείρισης και επενδύσεων από τρίτες χώρες όσο και για τις ανάλογες εταιρείες από την Ευρωπαϊκή Ένωση.
<P>
Τέλος, πρέπει να γίνεται διάκριση μεταξύ των χρηματιστηριακών και εξωχρηματιστηριακών συναλλαγών, διότι, ενώ στις πρώτες η κυριότητα μεταβιβάζεται όταν συνάπτεται η σύμβαση και, επομένως, η άμεση κοινοποίηση καθίσταται όχι μόνον δυνατή αλλά και απαραίτητη, η σύναψη της σύμβασης και η μεταβίβαση της κυριότητας μπορούν να πραγματοποιούνται ξεχωριστά όταν οι συναλλαγές είναι εξωχρηματιστηριακές και θα ήταν λάθος να απαιτείται η κοινοποίηση με τη σύναψη της σύμβασης, καθώς στο σημείο αυτό μια δήλωση θα μπορούσε, σε αντίθεση με την πρώτη περίπτωση, να έχει στρεβλωτικές για την αγορά επιπτώσεις.
<P>
Παρά την επιτυχία του Κοινοβουλίου σε αυτό το διαπραγματευτικό πλαίσιο, υπάρχουν ακόμη τομείς -και ο Επίτροπος κ. McCreevy αναφέρθηκε σε αυτούς- στους οποίους οι ενέργειες της Επιτροπής δεν έχουν ικανοποιήσει ακόμη τις επιθυμίες του Κοινοβουλίου, περιλαμβανομένων για παράδειγμα ζητημάτων όπως, πρώτον, σε ποια αρχή πρέπει να υποβάλλει αίτηση ένας διαμορφωτής αγοράς προκειμένου να εξαιρεθεί από την υποχρέωση κοινοποίησης όταν έχει προσεγγίσει μια συγκεκριμένη τιμή κατωφλίου· δεύτερον, ποιο είναι το ελάχιστο απαιτούμενο περιεχόμενο για τους μη ενοποιημένους λογαριασμούς εξαμήνου, οι οποίοι δεν έχουν καταρτιστεί σύμφωνα με τα διεθνή πρότυπα οικονομικής πληροφόρησης· και, τρίτον, πώς μπορεί να διασφαλιστεί ότι οι λογιστές θα ακολουθούν ενιαία διαδικασία κατά τον έλεγχο των εξαμηνιαίων εκθέσεων.
<P>
Ζητώ από τους βουλευτές αυτού του Σώματος να ψηφίσουν αύριο "ναι", προκειμένου να εκμεταλλευτούμε αυτήν την ευκαιρία για να υποχρεώσουμε την Επιτροπή και τα κράτη μέλη να εξετάσουν προσεκτικά τα αιτήματα του Κοινοβουλίου ως προς αυτά τα εξέχοντα ζητήματα και, εν ευθέτω χρόνω, να τα αποδεχτούν.
<SPEAKER ID="151" NAME="Thomas Mann">
εξ ονόματος της Ομάδας PPE-DE. - (DE) Κύριε Πρόεδρε, όπως και στην Επιτροπή Οικονομικών και Νομισματικών Θεμάτων, έτσι και σήμερα εκπροσωπώ τον συνάδελφό μου καθηγητή κ. Lauk, ο οποίος είναι σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και στον οποίο ευχόμαστε όλοι καλή ανάρρωση μετά την εγχείρηση ωμοπλάτης στην οποία υποβλήθηκε.
<P>
Εξ ονόματός του, θέλω να ευχαριστήσω τόσο τον εισηγητή, κ. Skinner, της Σοσιαλιστικής Ομάδας στο Ευρωπαϊκό Κοινοβούλιο, όσο και τον σκιώδη εισηγητή της Ομάδας Συμμαχία των Δημοκρατών και των Φιλελεύθερων για την Ευρώπη, τον κ. Klinz -ο οποίος κατάγεται, όπως και εγώ, από το Έσσεν- για την εποικοδομητική συνεργασία τους. Ο συμβιβασμός μεταξύ αυτών των τριών επέτρεψε σε εμάς, τα μέλη της επιτροπής, να εγκρίνουμε ομόφωνα το σχέδιο ψηφίσματος.
<P>
Ακόμη και η Ευρωπαϊκή Επιτροπή κινήθηκε αποτελεσματικά. Ο Επίτροπος κ. McCreevy ενσωμάτωσε τα βασικά σημεία στο σχέδιό του για την εκτελεστική οδηγία και, έπειτα από διαβουλεύσεις, πραγματοποίησε περαιτέρω τροποποιήσεις. " λύση αυτή παρέχει περισσότερη διαφάνεια στην πληροφόρηση σχετικά με τους τίτλους αξιών που γίνονται δεκτοί στη ρυθμισμένη αγορά.
<P>
Τρία σημεία ήταν ιδιαίτερα σημαντικά για την Ομάδα ΕΛΚ-ΕΔ. Το πρώτο αφορούσε την ανάγκη να μην είναι υπερβολικά γραφειοκρατικές οι προϋποθέσεις που ισχύουν για τους εξαμηνιαίους ελέγχους, συνέπεια του οποίου ήταν ότι τα αριθμητικά στοιχεία που χρησιμοποιούνται για λόγους σύγκρισης δεν χρειάζεται να υποβληθούν αμέσως μετά τη θέση σε ισχύ της οδηγίας· αποφασίστηκε να υπάρξει μια πιο εύλογη μεταβατική περίοδος. Δεύτερον, όσον αφορά τα δικαιώματα ψήφου, πρόθεσή μας ήταν να καταγράφονται οι θυγατρικές εταιρείες τόσο ως μέρος των μητρικών τους εταιρειών όσο και ως ανεξάρτητες οντότητες, κάτι που επίσης επιτύχαμε. Τρίτον, όταν οι δημοσιεύσεις πρέπει, κατ' ανάγκη, να πραγματοποιούνται σύντομα, πρέπει να καθορίζεται λεπτομερώς ποια μέσα πρέπει να χρησιμοποιούνται. Υπήρξε συμφωνία και ως προς αυτό.
<P>
Αυτές οι παραγωγικές αλλαγές ώθησαν την ομάδα μου να εγκρίνει την έκθεση του κ. Skinner. Ο κ. Lauk και εγώ ελπίζουμε ότι αυτή θα τύχει αύριο της ευρείας στήριξης του Σώματος.
<SPEAKER ID="152" NAME="Harald Ettl" AFFILIATION="PSE">
(DE) Κύριε Πρόεδρε, κύριε Επίτροπε, ο αριθμός των επιχειρήσεων που δραστηριοποιούνται παγκοσμίως αυξάνεται, η ανάγκη να διαθέτουν συγκρίσιμους και παγκοσμίως αποδεκτούς ενοποιημένους λογαριασμούς προκειμένου να έχουν πρόσβαση στις διεθνείς κεφαλαιαγορές έχει προκαλέσει αλλαγές στη διεθνή λογιστική και η ραγδαία παγκοσμιοποίηση καθιστά επιτακτικά απαραίτητη τη διακρατική εναρμόνιση των λογιστικών υπηρεσιών. " υιοθέτηση του κανονισμού για τα Διεθνή Λογιστικά Πρότυπα αποτέλεσε σημαντικό ορόσημο για τη δημιουργία μιας ολοκληρωμένης και ενιαίας χρηματοπιστωτικής αγοράς, καθώς και για την εναρμόνιση των λογιστικών υπηρεσιών.
<P>
Μια ανεπτυγμένη κεφαλαιαγορά βελτιώνει την ανταγωνιστική θέση των εθνικών οικονομιών και μελέτες έχουν δείξει ότι τα κράτη μέλη με υψηλό βαθμό κεφαλαιοποίησης μετοχών και με μεγάλο κύκλο χρηματιστηριακών εργασιών σε σχέση με το ακαθάριστο εγχώριο προϊόν τους επιτυγχάνουν υψηλότερη μεγέθυνση και δημιουργούν περισσότερες θέσεις εργασίας. Ούτως εχόντων των πραγμάτων, είναι οπωσδήποτε επιθυμητό να εναρμονιστούν περισσότερο τα ΔΠΧΠ με τις γενικά αποδεκτές λογιστικές αρχές (GAAP) των "ΠΑ καθώς και με αυτές των τρίτων χωρών, ως απαραίτητο στοιχείο για την ανάπτυξη των ενοποιημένων και διεθνώς αποδεκτών λογιστικών προτύπων, καθώς και για την ολοκλήρωση των κεφαλαιαγορών.
<P>
Στόχος δεν πρέπει να είναι απλώς η εξάλειψη των διαφορών που υφίστανται στα λογιστικά συστήματα των "νωμένων Πολιτειών, του Καναδά ή της Ιαπωνίας· πρωταρχικός στόχος της σύγκλισης πρέπει να είναι η δημιουργία λογιστικών προτύπων υψηλής ποιότητας, διότι μόνον αυτά θα έχουν διαρκή αξία και θα είναι ευρέως αποδεκτά. Είναι ζωτικής σημασίας για τις ευρωπαϊκές επιχειρήσεις η αναγνώριση, από τη SEC, την αμερικανική αρχή για την εποπτεία του χρηματοπιστωτικού τομέα, των ετησίων λογαριασμών που καταρτίζονται σύμφωνα με τα ΔΠΧΠ.
<P>
" ανισορροπία που υπάρχει όσον αφορά την αποδοχή των λογιστικών προτύπων πρέπει να αποτελέσει παρελθόν το αργότερο μέχρι τον Ιανουάριο του 2009· μόνον έτσι θα γίνουν πιο ανταγωνιστικές οι ευρωπαϊκές επιχειρήσεις.
<SPEAKER ID="153" NAME="Margarita Starkevičiūt" AFFILIATION="ALDE">
- (LT) Το κείμενο που συζητάμε είναι τεχνικά συνοπτικό και ξεκάθαρο - εδώ μιλάμε για λογιστικά πρότυπα. Ωστόσο, όπως υπογραμμίσαμε στο σχέδιο ψηφίσματος, από οικονομικής και πολιτικής πλευράς αυτό το ζήτημα είναι πολύ σημαντικό και πολύπλοκο, καθώς στην ουσία αφορά τον ρόλο της Ευρωπαϊκής Ένωσης στην παγκόσμια χρηματοοικονομική αγορά.
<P>
Τα διεθνή χρηματοοικονομικά λογιστικά πρότυπα βασισμένα σε αξίες αποτελούν συστατικό στοιχείο του ευρωπαϊκού οικονομικού μοντέλου μας, το οποίο θα υιοθετηθεί και από τις αναπτυσσόμενες χώρες. Επομένως, η Ευρωπαϊκή Επιτροπή πρέπει να αναλάβει δράση στηρίζοντας την εφαρμογή αυτών των προτύπων στις αναπτυσσόμενες χώρες, να προωθήσει την ποιότητά τους και την ευρωπαϊκή φύση τους και να αναπτύξει έτσι μία εικόνα της ευρωπαϊκής χρηματοοικονομικής αγοράς, προσφέροντας διάφορες λύσεις (όχι μόνον υπό μία τυπική έννοια).
<P>
Δεν πρέπει να ξεχνάμε ότι οι "νωμένες Πολιτείες έχουν επίσης ένα απολύτως λειτουργικό σύστημα λογιστικών προτύπων. Επομένως, είτε μας αρέσει είτε όχι, τα διεθνή και αμερικανικά λογιστικά πρότυπα είναι σήμερα ανταγωνιστικά στην αγορά της Ευρωπαϊκής Ένωσης· δηλαδή, εμείς, η νομοθετική αρχή, είμαστε ανταγωνιστικοί.
<P>
Πιστεύω ότι το Ευρωπαϊκό Κοινοβούλιο είναι έτοιμο για αυτόν τον ανταγωνισμό, αλλά για τις επιχειρήσεις είναι πολύ δαπανηρό το να εμμείνουν σε περισσότερα από ένα πρότυπα, και οι αναπτυσσόμενες αγορές είναι σε σύγχυση. Δεν γνωρίζουν ποια πρότυπα πρέπει να εφαρμοστούν. Συνεπώς, η Ευρωπαϊκή Επιτροπή θα πρέπει να αναζητήσει τρόπους εναρμόνισης των προτύπων ή να ενθαρρύνει την εναρμόνιση των προτύπων σε επίπεδο αρμόδιων φορέων.
<P>
Δεν πρέπει να ξεχνάμε ότι δεν είναι μόνον τεχνικό ζήτημα αυτό που συζητάμε αλλά περισσότερο η εξέλιξη της παγκόσμιας χρηματοοικονομικής αγοράς, ενώ για την εναρμόνιση των προτύπων χρειάζονται δύο πράγματα: ξεκάθαρες κατευθυντήριες γραμμές για εφαρμογή της εναρμόνισης και έναν σαφή προσδιορισμό του τι σημαίνει τελικά εναρμόνιση.
<P>
Μερικοί από εμάς πιστεύουν ότι οι ανεπίσημες διαπραγματεύσεις είναι πιο αποτελεσματικές, καθώς κανένας δεν χρειάζεται να εκφράζει τη θέση του εκ των προτέρων. Διαφορετικές μέθοδοι και τακτικές στις διαπραγματεύσεις είναι εφικτές, αλλά δεν πιστεύω ότι το Ευρωπαϊκό Κοινοβούλιο θα συμφωνούσε στο ότι οι αποφάσεις που πρέπει να ληφθούν για την εναρμόνιση των λογιστικών προτύπων πρέπει να παραβιάζουν τις βασικές αρχές των διεθνών λογιστικών προτύπων, την υψηλή ποιότητα και φήμη τους. Δεν υπάρχει περίπτωση το Ευρωπαϊκό Κοινοβούλιο να λάβει αποφάσεις χωρίς να συμβουλευτεί το Κοινοβούλιο και τους παίκτες των χρηματοοικονομικών αγορών.
<SPEAKER ID="154" NAME="Alexander Radwan" AFFILIATION="PPE-DE">
(DE) Κύριε Πρόεδρε, θέλω να εκμεταλλευτώ αυτήν την ευκαιρία για να επισημάνω δύο βασικά σημεία σε αυτές τις δύο εκθέσεις. Το πρώτο είναι ότι, επισήμως, και από ό,τι γνωρίζω, η νέα διαδικασία επιτροπολογίας δεν είναι ακόμη εφαρμόσιμη σε αυτόν τον τομέα, αλλά θεωρώ δεδομένο ότι η Επιτροπή θα λάβει δεόντως υπόψη τη σχετική ψήφο του Σώματος, καθώς αυτή θα είναι εφαρμόσιμη σε νέες μελλοντικές τροποποιήσεις.
<P>
Το δεύτερο σημείο αφορά το ερώτημα σχετικά με το πώς θα εφαρμόσουμε στο μέλλον τα πρότυπα ΔΠΧΠ, μια πτυχή που θα αποκτά ολοένα και μεγαλύτερη σημασία. Αυτό που μπορώ να πω εξ ονόματος της ομάδας μας είναι ότι, καταρχάς, αποδεχόμαστε τα πρότυπα ΔΠΧΠ ως έναν διεθνή κανόνα για τις ευρωπαϊκές επιχειρήσεις· πρέπει, όμως, να πούμε ότι αυτό συνοδεύεται από ορισμένες προϋποθέσεις. " σύγκλιση πρέπει να επιτευχθεί υπό την αίρεση ότι οι ευρωπαϊκές αντιλήψεις και οι ευρωπαϊκές προτεραιότητες θα κυριαρχήσουν στις μελλοντικές συζητήσεις αναφορικά με το εν λόγω ζήτημα. Γι' αυτό ενοχλούμαι όταν ακούω από το εποπτικό συμβούλιο να εκφράζεται η άποψη ότι η συζήτηση σχετικά με το αν και πότε μπορεί να πραγματοποιηθεί η σύγκλιση αντιμετωπίζεται κριτικά.
<P>
Το βασικό ερώτημα όμως είναι με ποιον τρόπο θα αναπτύξουμε στο μέλλον περαιτέρω πρότυπα. Δεν είναι μυστικό ότι πραγματοποιήσαμε συζήτηση σχετικά με τα αποκαλούμενα "πρότυπα ΔΠΧΠ για τις μικρομεσαίες επιχειρήσεις". Οι εξελίξεις είναι οπωσδήποτε ραγδαίες και διεξάγονται συζητήσεις στις αρμόδιες επιτροπές· όλα αυτά όμως έχουν διαχωριστεί από οποιαδήποτε πολιτική διαδικασία και, επομένως, θέλω όχι μόνον να ενθαρρύνω την Επιτροπή αλλά και να την προτρέψω να παρακολουθήσει πολύ αυστηρά αυτήν τη διαδικασία, προκειμένου να τεθούν σε αυτήν πολιτικοί και δημοκρατικοί περιορισμοί, και να διασφαλιστεί η συμμετοχή του Σώματος.
<P>
Είμαι ο εισηγητής του Σώματος για το εν λόγω τομέα πολιτικής και επίσης έχω πείρα από την εφαρμογή της σύμβασης της Βασιλείας. Μπορείτε να είστε βέβαιοι ότι η διαδικασία αυτή δεν θα εξελιχθεί με τέτοιον τρόπο, ώστε να υπάρξει συμφωνία σε διεθνές επίπεδο και στο Κοινοβούλιο να μην απομείνει άλλη επιλογή παρά να την εγκρίνει· για τον λόγο αυτό, είναι απαραίτητο να υπάρξει στενός διάλογος ανάμεσα στην Επιτροπή και το Κοινοβούλιο. Δεν ενθαρρύνουμε απλώς την Επιτροπή, αλλά την προτρέπουμε να λάβει ενεργά υπόψη της τα ευρωπαϊκά συμφέροντα και να μην επιτρέψει στο διοικητικό συμβούλιο να την φέρει προ τετελεσμένων γεγονότων, όπως έχει κάνει στο παρελθόν αναφορικά με άλλα θέματα.
<SPEAKER ID="155" NAME="Pervenche Berès" AFFILIATION="PSE">
(FR) Κύριε Πρόεδρε, επ' ευκαιρία της συζήτησης για την προσαρμογή των οδηγιών "Διαφάνεια" και "Προοπτικές" σχετικά με τον οδικό χάρτη που διαπραγματεύτηκε ο κ. McCreevy με τις αρχές των "ΠΑ, είμαστε σε θέση να επανεξετάσουμε τον τρόπο με τον οποίο εφαρμόστηκαν τα ΔΠΧΠ. Σχετικά με αυτό το ζήτημα, πρέπει να είμαστε εξαιρετικά επιφυλακτικοί. Μία από τις σημαντικές παρεμβάσεις στο Κοινοβούλιο, θα ήταν κατά τη γνώμη μου αυτή που θα διασφάλιζε ότι, κατά τη διαπραγμάτευση των ισοδυναμιών, θα υπάρξουν πραγματικές ισοδυναμίες και όχι απλώς μια προθεσμία που θα πρέπει να μεσολαβήσει για να διαπιστωθεί τελικά ότι εκεί όπου υπήρχαν κάποτε αποκλίσεις, θα υπάρξει τώρα ισοδυναμία.
<P>
Κύριε Επίτροπε, γνωρίζετε πολύ καλά ότι όλα είναι θέμα διαπραγμάτευσης όσον αφορά αυτό το ζήτημα. Πετύχατε να αποσπάσετε από τους Αμερικανούς τη δέσμευση για μια συμφιλίωση στο τέλος του χρονικού διαστήματος και, μετά την πάροδο αυτού του διαστήματος, θα μείνετε με άδεια χέρια αν στο μεταξύ το Κοινοβούλιο δεν συμβάλει στην παγίωση αυτού του ζητήματος, προκειμένου να επιτευχθεί τελικά μια αποδεκτή αναγνώριση ισοδυναμίας.
<P>
Εκφράζω τη λύπη μου που δεν καταφέραμε, πριν από την τρέχουσα περίοδο της Ολομέλειας, να οργανώσουμε με τους συναδέλφους μας του αμερικανικού Κογκρέσου την εικονοδιάσκεψη που πρότεινα, την οποία αποδέχτηκαν οι συνάδελφοί μου συντονιστές και η οποία θα μας επέτρεπε να διεξαγάγουμε με τις πολιτικές αρχές των "ΠΑ την αναγκαία συζήτηση για τη δυνατότητα συμμόρφωσης των τελευταίων, με αυτόν τον οδικό χάρτη που υιοθετήσατε, κύριε Επίτροπε.
<SPEAKER ID="156" NAME="Piia-Noora Kauppi" AFFILIATION="PPE-DE">
(ΕΝ) Κύριε Πρόεδρε, θα ήθελα να ξεκινήσω ευχαριστώντας τους συναδέλφους μου που εργάστηκαν σε αυτές τις δύσκολες υποθέσεις. Χαιρετίζω το πνεύμα μέσα στο οποίο διατυπώθηκαν τα εκτελεστικά μέτρα για τη "Διαφάνεια" και τις "Προοπτικές", μετά την πολύ σκληρή διαδικασία MiFID της οποίας ήμουν εισηγήτρια πριν από τις εαρινές διακοπές.
<P>
Είναι εξαιρετικά σημαντικό για το Ευρωπαϊκό Κοινοβούλιο να μπορεί να έχει εμπιστοσύνη στην επιτροπολογία, ιδίως τώρα, μετά την απόφαση του Ιουλίου. Εκχωρούμε ένα μεγάλο μέρος των δικών μας αρμοδιοτήτων λήψης αποφάσεων στην Επιτροπή και θέλουμε να διασφαλίσουμε ότι η νομοθεσία που θεσπίστηκε κατά τη διαδικασία Lamfalussy προσφέρει την καλύτερη δυνατή τεχνική ποιότητα, καθώς και δημοκρατική νομιμότητα.
<P>
Ωστόσο, για να ξεφορτωθεί το Κοινοβούλιο, για παράδειγμα, τις ρήτρες λήξης ισχύος -κάτι που αποτελεί επιθυμία της Επιτροπής- εξακολουθούμε να χρειαζόμαστε περισσότερες εγγυήσεις όσον αφορά τη βελτιωμένη διαδικασία της απόφασης περί επιτροπολογίας και την πλήρη επιρροή του Κοινοβουλίου στα μέτρα του δεύτερου επιπέδου.
<P>
Δεν πρέπει να λησμονούμε ότι η MiFID είναι μια πολύ σημαντική διαδικασία και θα συμβάλει ασφαλώς πολύ περισσότερο από όσο πολλοί νομίζουν στον τομέα των χρηματοπιστωτικών υπηρεσιών. Αποτελεί επίσης καλό παράδειγμα για την επιρροή που μπορεί να ασκήσει το Κοινοβούλιο. " βιομηχανία και οι παράγοντες της αγοράς επιθυμούν να κάνουμε περισσότερο χρήση των αρμοδιοτήτων μας και ο κόσμος πράγματι σεβάστηκε τις αλλαγές που επέφερε το Κοινοβούλιο με αυτήν την έκθεση. Πιστεύω ότι θα συμβεί το ίδιο και με τις οδηγίες "Διαφάνεια" και "Προοπτικές".
<P>
Είναι πολύ σημαντικό να ενισχύσει το Ευρωπαϊκό Κοινοβούλιο τις αρμοδιότητές του σε αυτούς τους τομείς. Θα καταφέρουμε τότε να προσφέρουμε μεγαλύτερη στήριξη στην Κοινότητα. Μερικές φορές υπάρχει περιττή επιχρύσωση από το Συμβούλιο. Προώθησε προτάσεις που διακυβεύουν την ενιαία αγορά και πιστεύω ότι οι στρατιώτες της Κοινότητας -η Επιτροπή και το Ευρωπαϊκό Κοινοβούλιο- θα πρέπει να παρελαύνουν συντονισμένα όσον αφορά αυτά τα ζητήματα, καθώς θα είναι προς όφελος της ενιαίας αγοράς.
<SPEAKER ID="157" NAME="Charlie McCreevy">
μέλος της Επιτροπής. (ΕΝ) Κύριε Πρόεδρε, θα ασχοληθώ εν συντομία με τα δύο θέματα.
<P>
Όσον αφορά την απόφαση σχετικά με την ισοδυναμία, είναι σωστό να αναβληθεί. Είναι ο αποτελεσματικότερος τρόπος για να προωθηθεί η χρήση των ΔΠΧΠ. Δίνει ώθηση στις προσπάθειές μας να επιτύχουμε την άρση των απαιτήσεων συνδιαλλαγής για τους εκδότες της ΕΕ στο εξωτερικό, καθώς διασφαλίζει ότι οι αγορές της ΕΕ παραμένουν ελκυστικές για τους ξένους εκδότες. Θα ωφελήσει εξίσου τόσο τους επενδυτές της ΕΕ όσο και τους εκδότες.
<P>
Γνωρίζω τις ανησυχίες των βουλευτών του Ευρωπαϊκού Κοινοβουλίου και άλλων όσον αφορά πολλά από αυτά τα ζητήματα, αλλά έχει προταθεί ένας σαφής οδικός χάρτης. Αν επιδειχθεί πνεύμα καλής θέλησης από όλες τις πλευρές, θα υπάρξει ικανοποιητική έκβαση αλλά, σε κάθε περίπτωση, αν δεν έχουμε ικανοποιητική έκβαση τότε, όπως λέμε στη χώρα μου, τίποτα δεν θα έχει χαθεί. Πιστεύω λοιπόν ότι η παράταση της προθεσμίας είναι η σωστή απόφαση για πολλούς λόγους. Πρώτον, για να προσφέρουμε στους εαυτούς μας εδώ, στην Ευρώπη, την ευκαιρία να δούμε πώς έχουν εφαρμοστεί τα ΔΠΧΠ στα διάφορα κράτη μέλη - και θα αντλούμε διδάγματα και κατά τη διεξαγωγή αυτής της διαδικασίας. Έχουμε μια σαφή δέσμευση από τους συναδέλφους μας στις "νωμένες Πολιτείες για τον οδικό χάρτη και τις προθεσμίες εκεί και, εφόσον δεν υπάρξουν διαφορές, θα πρέπει να επιτευχθεί μια ικανοποιητική έκβαση. Αν όμως δεν συμβεί αυτό και αν δεν μείνουμε ικανοποιημένοι, τότε, όπως λέω, τίποτα δεν θα έχει χαθεί. Σε όλον τον κόσμο, περισσότεροι άνθρωποι στρέφονται προς τα λογιστικά πρότυπα ΔΠΧΠ τα οποία ενέκρινε η Ευρώπη το προηγούμενο έτος, επομένως θα είναι προς όφελός μας.
<P>
Σχετικά με τη σημαντική ερώτηση που έθεσε ο κ. Radwan και άλλοι σχετικά με αυτό το πρόβλημα της σύγκλισης και της ισοδυναμίας, ας δούμε πού θα βρισκόμαστε επομένως σε μερικά χρόνια.
<P>
Όσον αφορά την οδηγία περί διαφάνειας, θα αναφερθώ στο σημείο που έθεσε ο κ. Skinner. " άποψή του σχετίζεται με μια διάταξη στην αιτιολογική σκέψη της οδηγίας πρώτου επιπέδου και αυτή η αιτιολογική σκέψη ορίζει ότι οι πληρωμές από τις εξορυκτικές βιομηχανίες θα πρέπει να ανακοινώνονται. Αυτό, ως έχει, δεν είναι το θέμα της σημερινής συζήτησης, αλλά μπορώ να επιβεβαιώσω ότι η Επιτροπή θα παρακολουθήσει αυτό το ζήτημα.
<P>
Όσον αφορά τα εκτελεστικά μέτρα της οδηγίας περί διαφάνειας, θα ήθελα επίσης να προσθέσω ότι αντιλαμβάνομαι ορισμένες από τις ανησυχίες που εκφράσθηκαν σε σχέση με τις μελλοντικές εξελίξεις. Όσον αφορά αυτό το θέμα, η Επιτροπή αναλαμβάνει την υποχρέωση να προβεί σε μια δήλωση που θα προστεθεί στα πρακτικά της Ευρωπαϊκής Επιτροπής Κινητών Αξιών την ημέρα της ψηφοφορίας για το σχέδιο των εκτελεστικών μέτρων. Θα πρέπει να αναφέρει ότι η Επιτροπή αναλαμβάνει να επανεξετάσει το ζήτημα της αναθεώρησης από τους ελεγκτές των εξαμηνιαίων οικονομικών δελτίων μόλις το έργο σε σχέση με τα διεθνή πρότυπα για τον λογιστικό έλεγχο, που αυτήν τη στιγμή βρίσκονται στο στάδιο της διατύπωσης, έχει προχωρήσει επαρκώς.
<P>
" Επιτροπή θα επανεξετάσει, εντός δύο ετών από την τελική προθεσμία για τη μεταφορά στο εσωτερικό δίκαιο, και το ζήτημα του ελάχιστου περιεχομένου του συμπυκνωμένου συνόλου των εξαμηνιαίων οικονομικών δελτίων που δεν προετοιμάστηκαν σύμφωνα με τα διεθνή λογιστικά πρότυπα.
<P>
" Επιτροπή αναλαμβάνει επίσης να προβεί σε έναν απολογισμό για τον τρόπο με τον οποίο οι ρυθμιζόμενες πληροφορίες διαδίδονται στην πράξη σύμφωνα με τις υποχρεώσεις της οδηγίας περί διαφάνειας και της μελλοντικής εκτελεστικής οδηγίας. Αυτό θα μπορούσε να πραγματοποιηθεί δύο χρόνια μετά το τέλος της περιόδου μεταφοράς στο εσωτερικό δίκαιο της εκτελεστικής οδηγίας. Με αυτόν τον τρόπο, θα διασφαλίσουμε ότι τα μέσα της οδηγίας περί διαφάνειας είναι προσαρμοσμένα στις βελτιώσεις της αγοράς.
<SPEAKER ID="158" NAME="Πρόεδρος">
(ΕΝ) Σύμφωνα με το άρθρο 103 παράγραφος 2 του Κανονισμού, έχω λάβει δύο προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Τρίτη στις 12.00.

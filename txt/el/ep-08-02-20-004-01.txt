<CHAPTER ID="004-01">
1. (
<P>
- Πριν από την ψηφοφορία επί της τροπολογίας αριθ. 29
<SPEAKER ID="098" NAME="Richard Corbett">
εισηγητής. - (EN) Κύριε Πρόεδρε, θέλω απλώς να διευκρινίσω ότι αυτή η τροπολογία πρέπει να εξεταστεί, όπως και στον κατάλογο ψηφοφορίας μας, στο πλαίσιο της ψηφοφορίας επί της παραγράφου 2(γ), την οποία αφορά, και όχι στο πλαίσιο της ψηφοφορίας επί της παραγράφου 5(ε).
<P>
- Μετά την ψηφοφορία επί της πρότασης ψηφίσματος
<P>
(Οι βουλευτές, όρθιοι, χειροκροτούν)
<P>
(Διαμαρτυρίες από την Ομάδα IND/DEM)
<SPEAKER ID="100" NAME="Πρόεδρος">
Κυρίες και κύριοι, ψηφίσατε υπέρ της Μεταρρυθμιστικής Συνθήκης με συντριπτική πλειοψηφία. Αυτή είναι η έκφραση της ελεύθερης βούλησης των πολιτών τους οποίους εκπροσωπείτε. Σας συγχαίρω ειλικρινά γι' αυτό το πειστικό αποτέλεσμα. Το Ευρωπαϊκό Κοινοβούλιο εκπροσωπεί τους λαούς της Ευρώπης. " Συνθήκη αυτή προσφέρει στην Ευρωπαϊκή Ένωση περισσότερες νομικές αρμοδιότητες ώστε να παρεμβαίνει αποτελεσματικά και εξασφαλίζει την ενίσχυση της δημοκρατίας.
<P>
(Χειροκροτήματα)
<P>
Υπερασπιζόμαστε τις κοινές αξίες της Ευρώπης και δεν θα επιτρέψουμε ποτέ σε όσους φωνάζουν δυνατότερα να ηγεμονεύουν στον ανοικτό διάλογο σχετικά με τα υπέρ και τα κατά. Αυτή είναι η ελεύθερη, δημοκρατική Ευρώπη. Θερμά συγχαρητήρια γι' αυτό το πειστικό αποτέλεσμα!
<P>
(Χειροκροτήματα)
<P>
(Διαμαρτυρίες από την Ομάδα IND/DEM)
<P>
Όσοι απαίτησαν αυτές τις ονομαστικές ψηφοφορίες για τροπολογίες οι οποίες περιλαμβάνουν μόνον ερωτήσεις οφείλουν να εξηγήσουν στους ψηφοφόρους τους πόσο κόστισε αυτή η διαδικασία. Να είστε απολύτως βέβαιοι ότι αυτό θα βλάψει τη φήμη σας. Νομίζω ότι οι γονείς σας θα ντρέπονταν αν σας έβλεπαν να συμπεριφέρεστε κατ' αυτόν τον τρόπο.
<P>
(Χειροκροτήματα)

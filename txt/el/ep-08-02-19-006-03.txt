<CHAPTER ID="006-03">
3. (
<P>
- Πριν από την ψηφοφορία:
<SPEAKER ID="066" NAME="Jan Andersson">
εισηγητής. - (SV) Ευχαριστώ πολύ, κύριε Πρόεδρε. Όσον αφορά την επιστολή που έστειλε την περασμένη εβδομάδα σε όλα της τα μέλη η ευρωπαϊκή συνομοσπονδία συνδικάτων, θα ήθελα να πω ότι μπορώ να καταλάβω τις απόψεις της εν λόγω οργάνωσης σχετικά με το εάν έλαβε χώρα κάποια διαβούλευση μεταξύ των κοινωνικών εταίρων και της Επιτροπής, εμείς όμως δεν έχουμε τη δυνατότητα να κάνουμε κάτι γι' αυτό.
<P>
Το περιεχόμενο αυτής της οδηγίας δεν πρόκειται να αλλάξει κατά κανένα τρόπο. Αυτό που θα συμβεί, είναι ότι η εφαρμογή της θα αναβληθεί για τέσσερα χρόνια, διότι εάν η εφαρμογή γίνει τον Απρίλιο, ίσως να μην είναι δυνατή η χρησιμοποίηση κάποιου εξαιρετικά σημαντικού ιατρικού εξοπλισμού. Αυτό το διάστημα διεξάγονται μελέτες για να διαπιστωθεί πώς μπορεί ο εν λόγω εξοπλισμός να γίνει συμβατός με την οδηγία.
<P>
Ως εκ τούτου, υποστηρίξαμε την αναβολή έναρξης ισχύος της οδηγίας με απόλυτη συμφωνία της Επιτροπής Απασχόλησης και Κοινωνικών Υποθέσεων.
<SPEAKER ID="067" NAME="Günter Verheugen">
Αντιπρόεδρος της Επιτροπής. - (EN) Κύριε Πρόεδρε, θα ήθελα να δώσω την εξής εξήγηση εξ ονόματος της Επιτροπής: προτείνοντας την αναβολή της έναρξης ισχύος αυτής της οδηγίας, η Επιτροπή αντέδρασε με υπευθυνότητα σε νέα επιστημονικά στοιχεία -επαναλαμβάνω, σε νέα επιστημονικά στοιχεία- και συγκεκριμένα σε μία μελέτη που εκπονήθηκε κατ' εντολήν της κυβέρνησης του "νωμένου Βασιλείου και δημοσιεύθηκε τον Ιούνιο του 2007. Βάσει αυτών των νέων επιστημονικών στοιχείων είναι φανερό ότι η ενδεχόμενη έναρξη ισχύος της οδηγίας με τη σημερινή μορφή της τον Απρίλιο του 2008 θα είχε ακούσιες, αλλά σοβαρές επιπτώσεις για την πρακτική της απεικόνισης με μαγνητικό συντονισμό (MRI), που αποτελεί την πιο αποτελεσματική και ασφαλέστερη τεχνολογία απεικόνισης που διαθέτει η σύγχρονη ιατρική. Επειδή είμαι υπεύθυνος για τον τομέα αυτόν, θα ήθελα να προσθέσω ότι χωρίς την τεχνολογία αυτή, χιλιάδες ασθενών στην Ευρωπαϊκή Ένωση δεν θα μπορούσαν να έχουν την καλύτερη δυνατή θεραπευτική αγωγή. Επίσης, θα ήθελα να προσθέσω ότι οι κατασκευαστές μας είναι κορυφαίοι παγκοσμίως στον τομέα αυτόν.
<P>
Ο κ. Andersson αναφέρθηκε στο θέμα της διαβούλευσης. Θα ήθελα να πω ότι οι εκπρόσωποι των εργαζομένων ενημερώθηκαν πλήρως και συμμετείχαν στις συζητήσεις που διεξήχθησαν με τους κοινωνικούς εταίρους πριν υιοθετηθεί η πρόταση της Επιτροπής. Οι δυσκολίες που ενδέχεται να προκύψουν από την εφαρμογή της παρούσας οδηγίας και οι μελλοντικές προθέσεις της Επιτροπής υπογραμμίστηκαν και συζητήθηκαν στη συμβουλευτική επιτροπή για την ασφάλεια, την υγιεινή και την προστασία της υγείας στον τόπο εργασίας που συνέστησε το Συμβούλιο. " εν λόγω συμβουλευτική επιτροπή περιλαμβάνει τρία πλήρη μέλη για κάθε κράτος μέλος, τις εθνικές κυβερνήσεις, τις συνδικαλιστικές οργανώσεις και τις οργανώσεις εργοδοτών.

<CHAPTER ID="012-03">
3. Πρόσφυγες της Ερυθραίας που κρατούνται όμηροι στο Σινά 
<SPEAKER ID="332" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, η τροπολογία έχει σκοπό να καταστήσει δυναμικότερη την απόφασή μας για τις ενέργειες της Αιγύπτου. Δεν πρόκειται μόνο για την αναγνώριση του γεγονότος ότι η Αίγυπτος έχει τουλάχιστον προβεί σε κάποιες ενέργειες, αλλά και για το αίτημά μας προς αυτήν να παρέμβει και να απελευθερώσει άμεσα αυτούς τους ομήρους, παροτρύνοντας τη χώρα να μην χρησιμοποιεί σε καμία περίπτωση φονική βία για την απόκρουση των ανθρώπων που διασχίζουν το Σινά. Καλείται, επίσης, η Ύπατη Αρμοστεία των "νωμένων Εθνών για τους Πρόσφυγες να έρθει σε άμεση επαφή με τους ανθρώπους που κρατούνται όμηροι.
<P>
"προτρέπει τις αιγυπτιακές αρχές να λάβουν όλα τα αναγκαία μέτρα για να διασφαλιστεί η απελευθέρωση των Ερυθραίων που κρατούνται όμηροι, να αποφεύγουν τη χρήση φονικής βίας κατά παρανόμων μεταναστών που διέρχονται τα σύνορα της χώρας, να προστατεύουν την αξιοπρέπεια, καθώς και τη φυσική και ψυχολογική ακεραιότητά τους, και να εγγυώνται ότι οι κρατούμενοι μετανάστες έχουν τη δυνατότητα να επικοινωνήσουν με την UNHCR και να επιτρέψουν στην UNHCR να έχει πρόσβαση σε όλους τους ζητούντες άσυλο και μετανάστες που βρίσκονται υπό κράτηση".
<SPEAKER ID="334" NAME="David-Maria Sassoli" LANGUAGE="IT">
Κύριε Πρόεδρε, κυρίες και κύριοι, θα ήθελα να προσθέσω μία παράγραφο στο ψήφισμα, η οποία θεωρούμε ότι είναι σημαντική και δεν θα επηρεάσει κατά πολύ τη δομή του. Αφορά την παράγραφο 9 του κοινού ψηφίσματος.
<P>
Την διαβάζω: "καλεί τα κράτη μέλη να αντιμετωπίσουν αυτήν την ανθρωπιστική κατάσταση έκτακτης ανάγκης μέσω της εθελοντικής επανεγκατάστασης στην Ευρωπαϊκή Ένωση όλων των αιτούντων άσυλο σε αυτήν την κρίση· ζητεί από την Ευρωπαϊκή Επιτροπή να συντονίσει αυτήν την επιχείρηση και να χρησιμοποιήσει τους διαθέσιμους πόρους μέσω του Ευρωπαϊκού Ταμείου για τους Πρόσφυγες".
<SPEAKER ID="335" NAME="Carlo Casini" AFFILIATION="PPE">
(IT) Κύριε Πρόεδρε, θα ήθελα να ζητήσω από τον συνάδελφο που πρότεινε την τροπολογία να διευκρινίσει ένα σημείο.
<P>
Σύμφωνα με το κείμενο που αναγνώστηκε, η ζητηθείσα παρέμβαση αφορά όλους τους αιτούντες δικαίωμα ασύλου. Θα πρέπει μάλλον να πούμε τους "έχοντες το δικαίωμα ασύλου", διότι το "αιτούντες" είναι πολύ επικίνδυνο, καθώς υφίσταται ο κίνδυνος να μπορεί οποιοσδήποτε να αιτείται δικαίωμα ασύλου.
<P>
Αντιστρόφως, συντονίζοντας αυτήν την τροπολογία με την παρέμβαση της Ύπατης Αρμοστείας των "νωμένων Εθνών για τους Πρόσφυγες, η Ύπατη Αρμοστεί θα είναι η αρμόδια για να το αξιολογήσει αυτό.
<P>
Σε κάθε περίπτωση, πάντως, θα ήθελα να ζητήσω από τον συνάδελφο που υπέβαλε την πρόταση να τροποποιήσει την τροπολογία χρησιμοποιώντας τη φράση "τους έχοντες δικαίωμα ασύλου".
<SPEAKER ID="336" NAME="Πρόεδρος">
Γνωρίζω ότι το δέκα τοις εκατό γενικά αρκεί. Εντούτοις, σε αυτήν την περίπτωση δεν αρκεί. Έθεσα, πάντως, το ερώτημα εκ των προτέρων και είχατε αρκετό χρόνο στη διάθεσή σας. Ξεκινάει η ψηφοφορία επί της τροπολογίας.
<P>
(Το Σώμα εγκρίνει την προφορική τροπολογία)

<CHAPTER ID="021">
Σχέδιο δράσης της Επιτροπής για ένα ολοκληρωμένο πλαίσιο εσωτερικού ελέγχου (συνοπτική παρουσίαση)
<SPEAKER ID="195" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από την κυρία Stauner, εκ μέρους της Επιτροπής Ελέγχου του Προϋπολογισμού, αναφορικά με το σχέδιο δράσης της Επιτροπής για ένα ολοκληρωμένο πλαίσιο εσωτερικού ελέγχου.
<SPEAKER ID="196" NAME="Gabriele Stauner" LANGUAGE="DE">
Κυρία Πρόεδρε, Επίτροπε, κυρίες και κύριοι, η αρχή του αποτελεσματικού εσωτερικού ελέγχου είναι μια από τις πιο σημαντικές προϋπολογιστικές αρχές που πρέπει να τηρεί η Επιτροπή κατά την εφαρμογή του προϋπολογισμού και την αξιοποίηση των κονδυλίων. Το Ευρωπαϊκό Ελεγκτικό Συνέδριο (EΕΣ) και το Ευρωπαϊκό Κοινοβούλιο ζητούν αποτελεσματικό και αποδοτικό έλεγχο των προϋπολογιστικών πόρων εδώ και χρόνια και έχουν γίνει πολυάριθμες προσπάθειες και προτάσεις από το ΕΕΣ, ιδιαίτερα, οι οποίες στόχο έχουν να διασφαλίσουν ότι η Επιτροπή χρησιμοποιεί τους πόρους με πρόσφορο και οικονομικό τρόπο. Παρόλα αυτά, το ΕΕΣ αδυνατεί να δώσει στην Επιτροπή μια θετική δήλωση αξιοπιστίας εδώ και χρόνια. Θα υπενθυμίσω απλώς στο Κοινοβούλιο τις περιπτώσεις παρατυπιών στην εφαρμογή του προγράμματος Leonardo πριν από μερικά χρόνια και σε άλλους τομείς υποστήριξης οι οποίοι ήταν ανέκαθεν ιδιαίτερα ευάλωτοι σε παρατυπίες και ενδεχομένως ακόμα και σε απάτη.
<P>
Τον Ιανουάριο του 2006, η Επιτροπή υιοθέτησε ένα σχέδιο δράσης για ένα ολοκληρωμένο πλαίσιο εσωτερικού ελέγχου με στόχο και πάλι να λάβει μια θετική δήλωση αξιοπιστίας από το ΕΕΣ. Όπως αναφέρεται στην έκθεσή μας, δεν υπάρχει αμφιβολία ότι η Επιτροπή κατέβαλε σοβαρές προσπάθειες για την ανάπτυξη του σχεδίου δράσης. Ωστόσο, είναι αρκετά ξεκάθαρο στο Κοινοβούλιο ότι η εφαρμογή των μέτρων έχει μείνει πολύ πίσω. Για αυτό το λόγο, η Επιτροπή πρέπει να επιταχύνει σημαντικά την εφαρμογή των μέτρων που έχουν προβλεφθεί ώστε οι θετικές επιπτώσεις να είναι ορατές στην Ετήσια Έκθεση του ΕΕΣ στο εγγύς μέλλον και προκειμένου εμείς, τα Μέλη του Ευρωπαϊκού Κοινοβουλίου, να μπορούμε να παρέχουμε απαλλαγή σε σχέση με την εκτέλεση του προϋπολογισμού έχοντας καθαρή τη συνείδησή μας.
<P>
Δεν θέλω να υπεισέλθω σε λεπτομέρειες σχετικά με την εφαρμογή των μέτρων που παραμένει μη ικανοποιητική, αλλά θα ήθελα να τονίσω ότι οι αποτελεσματικές ελεγκτικές δραστηριότητες είναι τώρα ολοένα πιο απαραίτητες λαμβανομένου υπόψη ότι, σε σχέση με το πακέτο οικονομικής ανάκαμψης, σχεδόν όλα τα κριτήρια για την εφαρμογή των μέτρων στήριξης έχουν χαλαρώσει σημαντικά με έναν από τους λόγους να είναι η παροχή άμεσης βοήθειας. Δεν χρειάζεται παρά να σας υπενθυμίσω την προγραμματισμένη χαλάρωση στα Διαρθρωτικά Ταμεία και τις σημαντικές αλλαγές στις αρχές επιλεξιμότητας αναφορικά με το Ευρωπαϊκό Ταμείο Προσαρμογής στην Παγκοσμιοποίηση.
<P>
Γνωρίζουμε, φυσικά, ότι όλα τα μέτρα στήριξης, ιδιαίτερα στο πεδίο των Διαρθρωτικών Ταμείων, εφαρμόζονται σε στενή συνεργασία με τα Κράτη Μέλη, κάτι που είναι καίριας σημασίας προκειμένου να παρέχεται εγγύηση για την εγκυρότητα των δαπανών, αλλά ταυτόχρονα δημιουργεί σημαντικά προβλήματα όσον αφορά στο θέμα του ελέγχου από την Επιτροπή.
<P>
Γνωρίζουμε εδώ και χρόνια ότι η Επιτροπή δεν μπορεί πάντοτε να προσεγγίζει αυτούς τους ελέγχους στα Κράτη Μέλη όπως πιθανόν θα ήθελε και όπως υπαγορεύεται από τις προϋπολογιστικές αρχές και τις ιδέες του ΕΕΣ. Το Κοινοβούλιο δυσκολεύεται ιδιαίτερα στο να σχηματίσει μια τελική εικόνα, ιδιαίτερα στην περίπτωση των ετήσιων περιληπτικών εκθέσεων και των δηλώσεων διαχείρισης σε εθνικό επίπεδο, που η Επιτροπή παρουσίασε σε εμάς για πρώτη φορά στις 15 Φεβρουαρίου 2008, καθώς τα έγγραφα δεν ακολουθούν ενιαία κριτήρια.
<P>
Κατά συνέπεια, η έκθεσή μας, η οποία υιοθετήθηκε επίσης ομόφωνα από την Επιτροπή Ελέγχου του Προϋπολογισμού, ζητά την άσκηση συνεχούς πίεσης στα Κράτη Μέλη για την παροχή ολοκληρωμένων και κατανοητών δεδομένων. Ελπίζω διακαώς ότι η Επιτροπή θα συνεχίσει να λαμβάνει σοβαρά υπόψη το καθήκον της για την εισαγωγή του ολοκληρωμένου πλαισίου εσωτερικού ελέγχου στο μέλλον. Σας ευχαριστώ πολύ.
<SPEAKER ID="197" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θα ήθελα να ευχαριστήσω την κυρία Stauner για την έκθεσή της και το Κοινοβούλιο για τον εποικοδομητικό διάλογο που είχαμε από τη στιγμή που η Επιτροπή ανέλαβε το σχέδιο δράσης για παροχή απαλλαγής με στόχο μια θετική δήλωση αξιοπιστίας.
<P>
Σε αυτό το πλαίσιο, η Επιτροπή αισθάνεται ότι η δήλωση αξιοπιστίας που εκδόθηκε από το Ελεγκτικό Συνέδριο για το 2007 είναι η καλύτερη που έχει παρασχεθεί ποτέ. Το σχέδιο δράσης συνέβαλε σε αυτή τη βελτίωση. Έχω τη χαρά να σας ανακοινώσω ότι η Επιτροπή μετέφερε για τις 3 Φεβρουαρίου την υιοθέτηση της τελευταίας έκθεσής της για την πρόοδο που επιτεύχθηκε. Όπως ζήτησε η κυρία Stauner στην έκθεσή της, αυτό θα σας επιτρέψει να τη λάβετε υπόψη στο ψήφισμα για την παροχή απαλλαγής.
<P>
" ανακοίνωσή μας της 3ης Φεβρουαρίου παρουσιάζει μια αρχική εκτίμηση του αντίκτυπου του σχεδίου δράσης κατά τις 31 Δεκεμβρίου 2008. Συμπεραίνει ότι έχει σημειωθεί αξιόλογη πρόοδος κατά τη διάρκεια της θητείας της σημερινής Επιτροπής. Θα αναφέρω αρκετά σημεία της.
<P>
Όσον αφορά στην απλοποίηση, το ποσοστό του προϋπολογισμού που δαπανήθηκε σύμφωνα με σαφέστερους και πιο εύκολους στην εφαρμογή κανόνες επιλεξιμότητας αυξήθηκε στο 25% του προϋπολογισμού. Στο πλαίσιο του προγράμματος οικονομικής ανάκαμψης προτείνουμε άλλα μέτρα απλοποίησης, ιδιαίτερα για τα διαρθρωτικά ταμεία.
<P>
Το Ελεγκτικό Συνέδριο ανέφερε μια βελτίωση στη σαφήνεια και στην αξιοπιστία των ετήσιων εκθέσεων δραστηριοτήτων για τις υπηρεσίες της Επιτροπής που οριστικοποιήθηκαν υπό τη δράση υπ'αρ. 3.
<P>
" Επιτροπή ενίσχυσε τις τελικές διορθώσεις - δράση υπ'αρ. 11 στα διαρθρωτικά ταμεία -: το 2008, ανακτήθηκε το ποσό του ενός δισεκατομμυρίου πεντακοσίων εκατομμυρίων Ευρώ. Συγκριτικά, το ποσό που ανακτήθηκε το 2007 ήταν 288 εκατομμύρια.
<P>
Οι υπηρεσίες της Επιτροπής εφαρμόζουν ολοένα και περισσότερο ενιαία πρότυπα για τις μεθόδους ελέγχου, διασφαλίζοντας το βελτιωμένο συντονισμό και την κοινοποίηση των αποτελεσμάτων. Αυτό βοηθά στη μείωση των διοικητικών βαρών και επιτρέπει να γίνεται καλύτερη χρήση των αποτελεσμάτων του ελέγχου.
<P>
Συνεχίζουμε να ενισχύουμε την ευθύνη των Κρατών Μελών για από κοινού διαχείριση - δράση υπ'αρ. 5 - και μόλις λάβαμε τις ετήσιες συνοπτικές ελεγκτικές εκθέσεις για δεύτερη φορά. " Επιτροπή θα συνεχίσει αυτές τις δράσεις μαζί με άλλες πρωτοβουλίες για τη βελτίωση του πλαισίου ελέγχου.
<P>
" έκθεση της κυρίας Stauner υπογραμμίζει το βασικό ρόλο της έννοιας του αποδεκτού κινδύνου ελέγχου κατά την αναζήτηση μελλοντικών βελτιώσεων. " έννοια αυτή στόχο έχει τον προσδιορισμό σε επίπεδο πολιτικών της αποδεκτής ισορροπίας μεταξύ των αποτελεσμάτων ελέγχου και του κόστους τους. Είναι προφανές ότι ένα μηδενικό ποσοστό σφάλματος είναι αδύνατο και φαίνεται λογικό το ποσοστό σφάλματος να διαφέρει ανάλογα με το υπό έλεγχο πεδίο.
<P>
" διοργανική συζήτηση αυτής της έννοιας λαμβάνει χώρα με βάση την πρόσφατη ανακοίνωση της Επιτροπής. Ο αντιπρόεδρος Kallas είχε την ευκαιρία να συζητήσει αυτό το θέμα στο Κοινοβούλιο τον Ιανουάριο. Θα ήθελα να τονίσω τη σημασία αυτής της πρωτοβουλίας, η οποία θα επιτρέψει στην αρμόδια για την παροχή απαλλαγής αρχή να εκτιμήσει καλύτερα την ποιότητα της διαχείρισης κινδύνου που εφαρμόζεται από την Επιτροπή.
<P>
" τελευταία έκθεσή μας δείχνει ότι η Επιτροπή έχει ολοκληρώσει τις διάφορες δράσεις. Το Ελεγκτικό Συνέδριο θα διεξαγάγει τη δική του εκτίμηση για τον αντίκτυπο των διαφόρων δράσεων στην ετήσια έκθεσή του για το 2008.
<P>
Θα ήθελα να ευχαριστήσω την κυρία Stauner για την έκθεσή της, η οποία αποτελεί έκκληση για περαιτέρω βελτίωση του λογιστικού πλαισίου μας.
<SPEAKER ID="198" NAME="Πρόεδρος">
" συζήτηση του θέματος ολοκληρώθηκε. " ψηφοφορία θα διεξαχθεί αύριο.
<SPEAKER ID="996" NAME="Louis Grech  " AFFILIATION="PSE">
γραπτώς. - " εν λόγω έκθεση η οποία στοχεύει σε περισσότερη διαφάνεια, αποδοτικότητα και λογοδοσία σε σχέση με τις ευρωπαϊκές δαπάνες είναι πιο κοντά από ποτέ στην εφαρμογή του προϋπολογισμού της ΕΕ ακολουθώντας τις αρχές της χρηστής οικονομικής διαχείρισης. Χρειαζόμαστε μια γνήσια δέσμευση για διαφάνεια και αποτελεσματικούς εσωτερικούς ελέγχους προκειμένου να αντλήσουμε τα μέγιστα δυνατά οφέλη από τις πολιτικές και τις προτεραιότητές μας. Επιπλέον, στηρίζω απόλυτα την άποψη ότι εάν μια δράση δεν μπορεί να εφαρμοστεί ικανοποιητικά όσον αφορά στο κόστος και στον κίνδυνο, τότε θα πρέπει να επανεξετάζεται. Στη σημερινή οικονομική κατάσταση δεν μπορούμε να επιτρέψουμε οποιαδήποτε σπατάλη ή κατάχρηση των ευρωπαϊκών κονδυλίων. Ταυτόχρονα, το θεσμικό όργανο πρέπει να έχει λιγότερο πολύπλοκες νομικές απαιτήσεις. Είναι απαραίτητο να απλοποιήσουμε το διοικητικό και οικονομικό βάρος για τους αιτούντες και δικαιούχους της ΕΕ ιδιαίτερα καθώς σε πολλές περιπτώσεις, η περιττή γραφειοκρατία οδήγησε σε παρεμπόδιση της αποτελεσματικής εφαρμογής των πολιτικών. " πρόκληση είναι να βρεθεί η σωστή ισορροπία.

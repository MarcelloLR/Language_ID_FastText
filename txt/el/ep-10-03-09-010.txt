<CHAPTER ID="010">
Ώρα των ερωτήσεων με τον Πρόεδρο της Επιτροπής
<SPEAKER ID="227" NAME="President">
" ημερήσια διάταξη προβλέπει την ώρα των ερωτήσεων με τον πρόεδρο της Επιτροπής.
<SPEAKER ID="228" NAME="Joseph Daul" LANGUAGE="FR">
Κύριε Πρόεδρε, κ. Barroso, το επί σειρά ετών κοπιώδες έργο της Ομάδας μου και των περισσοτέρων παρευρισκομένων για την προάσπιση των συμφερόντων της Συνθήκης της Λισαβόνας και την έναρξη ισχύος της τελευταίας -η οποία ισχύει εδώ και τρεις και πλέον μήνες- είχε ως απώτερο σκοπό να μπορέσει η Ευρώπη να αποκτήσει μία πολιτική αντάξια του ονόματος της στο διεθνές προσκήνιο.
<P>
Βρισκόμαστε, εν προκειμένω, στον σωστό δρόμο; Απευθύνω αυτήν την ερώτηση σε εσάς, κύριε Πρόεδρε. Πώς μπορούμε να διασφαλίσουμε ότι οι φωνές 500 εκατομμυρίων Ευρωπαίων ακούγονται δυνατά και καθαρά; Αυτό το ζητούν επί έτη και είναι πλέον η κατάλληλη στιγμή για την Ευρώπη να υπερασπιστεί τα ιδανικά και τις αξίες της στο ύψιστο επίπεδο.
<P>
Τέλος, η Υπηρεσία Εξωτερικής Δράσης που προβλέπεται από τη Συνθήκη της Λισαβόνας αναμένεται να συσταθεί κατά τις προσεχείς εβδομάδες και τους επόμενους μήνες, και το παρόν Κοινοβούλιο προτίθεται να συμμετάσχει ενεργά στη δημιουργία της.
<P>
Ως η δημοσιονομική αρχή με ίδια δικαιώματα με το Συμβούλιο, το Ευρωπαϊκό Κοινοβούλιο, θα διαθέτει, σε κάθε περίπτωση, εξουσία συναπόφασης όσον αφορά τόσο την τροποποίηση του κανονισμού υπηρεσιακής κατάστασης των ενεχομένων υπαλλήλων όσο και του δημοσιονομικού κανονισμού.
<P>
Κύριε Πρόεδρε, η Ομάδα μου αποδίδει ιδιαίτερη σημασία στην απαίτηση σύμφωνα με την οποία η εν λόγω Υπηρεσία Εξωτερικής Δράσης θα πρέπει να διαθέτει πλήρη πολιτική και δημοσιονομική αρμοδιότητα. Θα ήθελα να ακούσω τη γνώμη σας σχετικά με αυτό το ζήτημα.
<SPEAKER ID="229" NAME="José Manuel Barroso" LANGUAGE="FR">
Κύριε Daul, όπως γνωρίζετε, η δημιουργία της ευρωπαϊκής Υπηρεσίας Εξωτερικής Δράσης αποτελεί πολύ σημαντική καινοτομία της Συνθήκης της Λισαβόνας. Αυτή η υπηρεσία πρόκειται να διαδραματίσει ουσιαστικό ρόλο στη στήριξη της Ύπατης Εκπροσώπου στο πλαίσιο των καθηκόντων της για τη διασφάλιση της συνοχής της κοινής εξωτερικής πολιτικής και πολιτικής ασφαλείας μας (ΚΕΠΠΑ). Στόχος είναι η ενίσχυση της Ένωσης, επιτρέποντας στα κράτη μέλη να έχουν μεγαλύτερη συμμετοχή και να συντονίζουν ολοένα και περισσότερο τις επί του παρόντος ξεχωριστές προσπάθειές τους σχετικά με την ΚΕΠΠΑ. Συνεπώς, δεν πρόκειται για την ένταξη των ευρωπαϊκών εξουσιών σε διακυβερνητικό πλαίσιο, αλλά ακριβώς το αντίθετο.
<P>
Όπως γνωρίζετε, η Επιτροπή πρέπει να συναινέσει στην απόφαση του Συμβουλίου σχετικά με τη δημιουργία της υπηρεσίας. Το Σώμα πρόκειται να διεξαγάγει ειδική συνεδρίαση για αυτό το θέμα την επόμενη Πέμπτη. Προσωπικά τάσσομαι υπέρ μίας ισχυρής υπηρεσίας, μίας πραγματικά ευρωπαϊκής υπηρεσίας, η οποία θα αποτελεί όργανο στρατηγικού συντονισμού και πολύτιμο σημείο διεπαφής μεταξύ των κρατών μελών και των ευρωπαϊκών θεσμικών οργάνων στον τομέα της εξωτερικής πολιτικής.
<P>
Προκειμένου να εκπληρώσει την αποστολή της, η υπηρεσία πρέπει να λάβει τη θέση που δικαιούται στο οικοδόμημα της Ευρωπαϊκής Ένωσης υπό την ηγεσία της Ύπατης Εκπροσώπου, η οποία, ως Αντιπρόεδρος της Επιτροπής, λογοδοτεί πλήρως σε αυτό το Κοινοβούλιο και είναι υπεύθυνη για τον συντονισμό των άλλων πτυχών της εξωτερικής δράσης της Ένωσης στο πλαίσιο της Επιτροπής.
<SPEAKER ID="230" NAME="Martin Schulz" LANGUAGE="DE">
Κύριε Πρόεδρε, κ. Barroso, η κρίση του ευρώ προκλήθηκε από τα ψευδή στοιχεία που παρείχε η Ελλάδα. Θα ήθελα να σας ρωτήσω εάν μπορείτε να επιβεβαιώσετε ότι ούτε εσείς ούτε οι υπηρεσίες της Επιτροπής γνωρίζατε ήδη, σε οποιαδήποτε χρονική στιγμή, τα πραγματικά στοιχεία πριν η ελληνική κυβέρνηση καταθέσει τα τελευταία στοιχεία σχετικά με το δημοσιονομικό της έλλειμμα.
<P>
Δεύτερον, μπορείτε να επιβεβαιώσετε ότι ο Γενικός Διευθυντής της Eurostat, κ. Rademacher, είχε εκφράσει σοβαρές αμφιβολίες ήδη από το 2004 και το 2005 για τα στοιχεία που παρείχε η Αθήνα; Ποια δράση αναλάβατε προκειμένου να βοηθήσετε τη Eurostat στη συλλογή των στοιχείων;
<P>
Τρίτον, αληθεύει ότι οι ελεγκτές της Eurostat σάς ενημέρωσαν ότι είχαν σοβαρές αμφιβολίες σχετικά με τα στοιχεία που παρείχε η Αθήνα;
<SPEAKER ID="231" NAME="José Manuel Barroso">
Πρόεδρος της Επιτροπής. - (ΕΝ) Κύριε Schulz, ακριβώς επειδή αμφιβάλαμε για τα ελληνικά στοιχεία -ο Επίτροπος Almunia χειρίστηκε αυτήν την υπόθεση τα τελευταία πέντε έτη με μεγάλη ικανότητα, αμεροληψία και αντικειμενικότητα- όχι μόνο εγείραμε το ζήτημα αρκετές φορές στις ελληνικές αρχές, αλλά υποβάλαμε και κανονισμό στο Συμβούλιο, προκειμένου να προτείνουμε την εκχώρηση ελεγκτικών αρμοδιοτήτων στην Eurostat. Δυστυχώς, αυτή η πρόταση απορρίφθηκε από τα κράτη μέλη. Δεν θέλησαν να παραχωρήσουν στη Eurostat και την Ευρωπαϊκή Επιτροπή περισσότερες εξουσίες για την εις βάθος εξέταση των εθνικών λογαριασμών της Ελλάδας.
<P>
Είμαι στην ευχάριστη θέση να σας δηλώσω ότι η πρώτη απόφαση της νέας Επιτροπής ήταν η εκ νέου υποβολή του εν λόγω κανονισμού, και, εξ όσων γνωρίζω, τουλάχιστον ορισμένες από τις χώρες οι οποίες είχαν καταψηφίσει τον κανονισμό, μού έχουν δηλώσει ότι αυτήν τη φορά θα ψηφίσουν υπέρ της μεγαλύτερης διαφάνειας.
<SPEAKER ID="232" NAME="Martin Schulz" LANGUAGE="DE">
Καταλαβαίνω. Ο κ. Almunia ήταν ο αρμόδιος Επίτροπος. Ωστόσο, το ερώτημά μου αφορούσε τις δικές σας παρεμβάσεις, συνεπώς, θα μπορούσατε και πάλι να μας πείτε τι πράξατε εσείς ο ίδιος;
<P>
Εάν κατάλαβα ορθά από τα λεγόμενά σας, κ. Barroso, την ευθύνη για την ελληνική κρίση φέρουν τα κράτη μέλη, επειδή αρνήθηκαν να ακολουθήσουν τις προτάσεις σας; Μπορείτε, σας παρακαλώ, να μας πείτε σε ποιους αρχηγούς κυβερνήσεων ποιών κρατών μελών αναφερόμαστε;
<SPEAKER ID="233" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, εάν με ρωτάτε για την υπαιτιότητα -εγώ δεν χρησιμοποίησα αυτήν τη λέξη-, υπεύθυνες είναι πρωτίστως οι ελληνικές αρχές, οι οποίες δεν τήρησαν το σύμφωνο σταθερότητας και ανάπτυξης. Εξαιτίας αυτού του γεγονότος αντιμετωπίζουμε τεράστιο πρόβλημα.
<P>
Όσον αφορά την Επιτροπή, ο Επίτροπος Almunia, με την πλήρη στήριξή μου και τη στήριξη του Σώματος των Επιτρόπων, εκτέλεσε τα καθήκοντά του με εξαιρετικά ικανό τρόπο. Το ζήτημα των ελληνικών λογαριασμών τέθηκε πολλές φορές σε συνεδριάσεις της ζώνης του ευρώ.
<P>
Όσον αφορά τον κατάλογο των χωρών που το καταψήφισαν, δεν μπορώ να σας πω από μνήμης ποιες ακριβώς είναι, αλλά γνωρίζω, για παράδειγμα, ότι η Γερμανία ψήφισε κατά, η οποία και μου δήλωσε επίσης πως αυτήν τη φορά θα ψηφίσει υπέρ.
<SPEAKER ID="234" NAME="Guy Verhofstadt" LANGUAGE="FR">
Κύριε Πρόεδρε, σήμερα υπάρχει ευρεία συναίνεση όσον αφορά την ανάγκη για ισχυρή οικονομική διακυβέρνηση στην Ευρωπαϊκή Ένωση. Το γεγονός αυτό καθαυτό αποτελεί τεράστια αλλαγή σε σχέση με τα τελευταία έτη.
<P>
Την προηγούμενη Κυριακή, ο κ. Schäuble δήλωσε ότι, εν προκειμένω, υποστηρίζει τη δημιουργία ενός Ευρωπαϊκού Νομισματικού Ταμείου, καθώς και άλλες προτάσεις και επιλογές, όπως τη δημιουργία ευρωπαϊκής υπηρεσίας διαχείρισης χρέους, την έκδοση ευρω-ομολόγων και τη δημιουργία ευρωπαϊκής υπηρεσίας αξιολόγησης της πιστοληπτικής ικανότητας.
<P>
Σύμφωνα με εκπρόσωπο της Επιτροπής, κ. Barroso, οι εξελίξεις επί του παρόντος είναι ραγδαίες. Έχω τρεις πολύ συγκεκριμένες ερωτήσεις. Καταρχάς, αληθεύει ότι η Επιτροπή επεξεργάζεται επί του παρόντος πρόταση για τη δημιουργία αυτού του Ευρωπαϊκού Νομισματικού Ταμείου; Δεύτερον, αληθεύει, όπως δηλώνει η κ. Merkel -κι εγώ διατηρώ τις αμφιβολίες μου σχετικά- ότι αυτό απαιτεί τροποποίηση της Συνθήκης; Τρίτον, θα συμφωνούσατε κι εσείς ότι αυτό το ταμείο αποτελεί καταφανώς το πρώτο βήμα προς ένα πραγματικό ευρωπαϊκό υπουργείο Οικονομικών, το οποίο χρειαζόμαστε στο πλαίσιο της οικονομικής και νομισματικής ένωσης;
<SPEAKER ID="235" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, όσον αφορά την πρόταση για τη δημιουργία ενός ΕΝΤ, πρόκειται για πρόταση που υποβλήθηκε από τον γερμανό υπουργό Οικονομικών χωρίς να δοθούν περαιτέρω λεπτομέρειες σχετικά με ένα τέτοιο ίδρυμα. Ωστόσο, φαίνεται πως αποτελεί ενδιαφέρουσα συμβολή στην τρέχουσα συζήτηση για τη ζώνη του ευρώ. Παρ' όλα αυτά, το ΕΝΤ αποτελεί μακροπρόθεσμη πρόταση, η οποία ενδέχεται πράγματι να απαιτήσει τροποποίηση της Συνθήκης.
<P>
Αυτό για το οποίο εργαζόμαστε είναι η προετοιμασία ορισμένων πρωτοβουλιών για την ενίσχυση του συντονισμού της οικονομικής πολιτικής και της επιτήρησης των χωρών. Σε αυτό το στάδιο, δεν είμαστε σε θέση να δηλώσουμε με ακρίβεια ποια θα είναι η μορφή τους.
<P>
Βεβαίως, σε γενικές γραμμές, στηρίζουμε, όπως αναφέρατε, κάθε δράση που κατευθύνεται προς μία εντεινόμενη οικονομική διακυβέρνηση, αλλά πρέπει να εξετάσουμε τις ακριβείς λεπτομέρειες και να καταθέσουμε πρόταση την κατάλληλη στιγμή.
<P>
Τούτου λεχθέντος, το θέμα του ΕΝΤ δεν θα μπορούσε να επιλύσει το επείγον ζήτημα της Ελλάδας. Πρόκειται για ξεχωριστό ζήτημα, το οποίο απαιτεί περαιτέρω ανάλυση και είναι μακροπρόθεσμο.
<SPEAKER ID="236" NAME="Guy Verhofstadt" LANGUAGE="FR">
Καταρχάς, θα ήθελα να ευχαριστήσω τον Πρόεδρο της Επιτροπής για την απάντησή του. Συμφωνώ μαζί του όταν δηλώνει ότι το ταμείο αυτό καθαυτό δεν μπορεί να επιλύσει απευθείας όλα τα προβλήματα. Για τον λόγο αυτόν, ζητώ να τεθούν προς συζήτηση οι διάφορες επιλογές κατά τη διάρκεια των διαβουλεύσεων της Επιτροπής.
<P>
Υπάρχει η πρόταση του Ευρωπαϊκού Νομισματικού Ταμείου, το οποίο αποτελεί μακροπρόθεσμο σχέδιο· υπάρχει η πρόταση των τα ευρω-ομολόγων, μία άλλη ιδέα, η οποία, βεβαίως, μπορεί να βοηθήσει στο ελληνικό πρόβλημα· υπάρχει η πρότασης της υπηρεσίας αξιολόγησης της πιστοληπτικής ικανότητας από τον πρόεδρο της Ευρωομάδας, η οποία είναι απολύτως απαραίτητη εάν δεν θέλουμε να εξαρτόμαστε εσαεί από ξένες υπηρεσίες αξιολόγησης· και έπειτα υπάρχει η ιδέα της ευρωπαϊκής υπηρεσίας διαχείρισης χρέους.
<P>
Παράκληση μου είναι, λοιπόν, να συγκεντρωθούν όλες αυτές οι ιδέες σε μία συνεκτική ιδέα, η οποία θα προέρχεται από την Επιτροπή και όχι από κάποιο κράτος μέλος.
<SPEAKER ID="237" NAME="José Manuel Barroso" LANGUAGE="FR">
Ο λόγος για τον οποίο δεν επιθυμούμε να βιαστούμε είναι ακριβώς για να αποφύγουμε αυτό που συμβαίνει σήμερα -να προτείνει ο καθένας μία διαφορετική ιδέα και, σε ορισμένες περιπτώσεις, να υπάρχουν δύο διαφορετικές ιδέες στο πλαίσιο της ίδιας κυβέρνησης. Επιθυμούμε να προετοιμαστούμε και, όπως έχει ήδη δηλώσει δημοσίως ο Επίτροπος Rehn, βρισκόμαστε στη διαδικασία προετοιμασίας μίας ανακοίνωσης σχετικά με τον ενισχυμένο συντονισμό της οικονομικής πολιτικής και την επιτήρηση ανά χώρα σε επίπεδο ευρωζώνης, ενδεχομένως δε και σε ευρύτερο ευρωπαϊκό επίπεδο.
<P>
Βρισκόμαστε στη διαδικασία προετοιμασίας αυτής της πρότασης και δεν μπορούμε να παρουσιάζουμε καθημερινά νέα πρόταση. Εργαζόμαστε αντικειμενικά και υπεύθυνα για αυτό το ζήτημα και, με αυτόν τον τρόπο, μπορούν να επιτευχθούν τα βέλτιστα αποτελέσματα.
<SPEAKER ID="238" NAME="Rebecca Harms">
εξ ονόματος της Ομάδας Verts/ALE. - (DE) Δεδομένου ότι επί του παρόντος δεν υπάρχει πραγματική αγορά στην Ευρωπαϊκή Ένωση και καμία ανάγκη για την καλλιέργεια γενετικά τροποποιημένων γεώμηλων αμυλοποιίας -υπάρχουν διαθέσιμες εναλλακτικές για αυτό- θα ήθελα να σας ρωτήσω για ποιον λόγο ασκήσατε τόσες πιέσεις, προκειμένου να εγκριθεί με πολύ σύντομη και ταχεία διαδικασία το γενετικά τροποποιημένο γεώμηλο Amflora. Δεν υφίσταται ανάγκη για αυτό, και θα ήθελα μία εξήγηση σχετικά με τον λόγο για τον οποίο ενθαρρύνατε τον νέο Επίτροπο που είναι αρμόδιος σε θέματα υγείας να αγνοήσει απλώς τις ανησυχίες της Παγκόσμιας Οργάνωσης Υγείας όσον αφορά τις δοκιμές ζωοτροφών και τον λόγο για τον οποίο δεν περιμένατε έως την υποβολή των νέων κατευθυντήριων γραμμών της Ευρωπαϊκής Αρχής για την Ασφάλεια των Τροφίμων (EFSA), τις οποίες κατάρτισε ακριβώς για τον σκοπό της αξιολόγησης των συνολικών κινδύνων που ενέχουν οι ΓΤΟ για τη βιοποικιλότητα και τη βιόσφαιρα και, παρεμπιπτόντως, τον λόγο για τον οποίο αυξήσατε το όριο μόλυνσης για τα γεώμηλα ζωοτροφών και κατανάλωσης σε ποσοστό 0,9%. Πιστεύω πως πρόκειται για επικίνδυνη στρατηγική, την οποία οι πολίτες μας δεν θα θεωρήσουν καθόλου αποδεκτή.
<SPEAKER ID="239" NAME="Πρόεδρος">
Θα ήθελα και εγώ, με τη σειρά μου, να ευχαριστήσω τους συναδέλφους βουλευτές. Είδαμε τη διαμαρτυρία σας. Σας ευχαριστώ πολύ.
<SPEAKER ID="240" NAME="José Manuel Barroso">
Πρόεδρος της Επιτροπής. - (ΕΝ) " Επιτροπή αποφάσισε ομόφωνα να προχωρήσει στην έγκριση αυτού του ΓΤΟ σύμφωνα με τις διατάξεις της ευρωπαϊκής νομοθεσίας. Διαθέτουμε ένα θεσμικό πλαίσιο το οποίο πρέπει να σεβαστούμε και έπρεπε να λάβουμε θέση: "ναι" ή "όχι".
<P>
Έχει παρέλθει σημαντικό χρονικό διάστημα από την υποβολή της αίτησης και αυτό συμβαίνει επειδή η εν λόγω έγκριση υπόκειτο στον αυστηρό έλεγχο της Ευρωπαϊκής Αρχής για την Ασφάλεια των Τροφίμων (EFSA), της ανεξάρτητης αρχής μας για την επισιτιστική ασφάλεια. Θέλαμε να αξιολογηθούν ενδελεχώς όλες οι ανησυχίες σχετικά με την πιθανή παρουσία γονιδίου σήμανσης της αντοχής στα αντιβιοτικά.
<P>
Μετά την εκτεταμένη και πλήρη εξέταση αυτών των εκκρεμών θεμάτων, κατέστη σαφές ότι δεν υπήρχαν νέα επιστημονικά ζητήματα τα οποία έχρηζαν περαιτέρω αξιολογήσεων, βάσει της γνωμοδότησης της αρμόδιας αρχής μας - η οποία είναι ανεξάρτητη από την Επιτροπή.
<P>
Συνεπώς, πιστεύουμε ότι αντιμετωπίστηκαν πλήρως όλα τα επιστημονικά ζητήματα.
<P>
Μάλιστα, ανέμενα να δεχθώ τα συγχαρητήριά σας ...
<P>
(Διαμαρτυρίες)
<P>
... επειδή ανακοίνωσα ότι η Επιτροπή προτίθεται να προτείνει να δοθεί στα κράτη μέλη η επιλογή σχετικά με το εάν επιθυμούν ή όχι να καλλιεργούν ΓΤΟ.
<P>
Θεωρώ πως πρόκειται για εύλογη θέση, θέση δεδομένων των τεράστιων διαφορών μεταξύ των κρατών μελών μας - κάποια είναι θερμοί υποστηρικτές, ενώ κάποια άλλα ισχυροί πολέμιοί τους.
<SPEAKER ID="241" NAME="Rebecca Harms">
εξ ονόματος της Ομάδας Verts/ALE. - (DE) Καταρχάς, κύριε Barroso, ακόμα δεν έχω λάβει απάντηση στην ερώτηση σχετικά με την ανάγκη για αυτά τα γενετικά τροποποιημένα γεώμηλα, τα οποία προορίζονται απλώς για την παροχή βιομηχανικού αμύλου. Υπάρχουν διαθέσιμες εναλλακτικές, συνεπώς, για ποιον λόγο να λάβουμε το ρίσκο;
<P>
Δεύτερον, υπάρχει το όριο μόλυνσης. Για ποιον λόγο ξαφνικά να τροποποιηθεί σε 0,9%; Έως τώρα, μιλούσαμε συναφώς για το όριο ανίχνευσης και συγκεκριμένα για τις ζωοτροφές και τις τροφές ανθρώπινης κατανάλωσης, και όσον αφορά την περίπτωση του γεωμήλου που είναι ανθεκτικό στα αντιβιοτικά, θεωρώ ότι πρόκειται για μία προσέγγιση που ενέχει υψηλό κίνδυνο. Δεν δηλώσατε τίποτα σχετικά.
<P>
Θα ήθελα επίσης να πληροφορηθώ εάν σχεδιάζετε στο προσεχές μέλλον να χορηγήσετε περισσότερες εγκρίσεις χωρίς να είναι διαθέσιμες οι κατευθυντήριες γραμμές και οι συστάσεις της EFSA -για εισαγόμενο ρύζι ή αραβόσιτο, για παράδειγμα.
<P>
(Χειροκροτήματα)
<SPEAKER ID="242" NAME="José Manuel Barroso">
Πρόεδρος της Επιτροπής. - (ΕΝ) Κρίνοντας από τον ενθουσιασμό της Ομάδας σας -και θα ήθελα να σας ευχαριστήσω για αυτήν την εκδήλωση- διατηρείτε σθεναρή θέση κατά οποιουδήποτε ΓΤΟ. Αυτό είναι σαφές. Έχετε κάθε δικαίωμα για αυτό. Προσωπικά δεν έχω λάβει καμία θέση υπέρ ή κατά. Εξαρτάται από τη γνωμοδότηση που μου δίνεται από εμπειρογνώμονες της EFSA. Προσωπικά δεν μεροληπτώ υπέρ ή κατά των ΓΤΟ.
<P>
" Επιτροπή έχει μία θέση η οποία πρέπει να ακολουθείται σε αυτά τα ζητήματα. Δεν θεωρώ ότι η Επιτροπή θα διεξαγάγει ιδεολογικές συζητήσεις για έκαστο ΓΤΟ και σχετικά με το τι θα έπρεπε να πράξει για καθέναν από αυτούς. " Επιτροπή λαμβάνει θέση βάσει της ανεξάρτητης αξιολόγησης που μας δίδεται, όχι επειδή ένας ΓΤΟ είναι απαραίτητος, αλλά εφόσον δεν αποδεικνύεται ότι αποτελεί κίνδυνο για τη δημόσια υγεία ή το περιβάλλον, αισθανόμαστε υποχρεωμένοι να τον αποδεχθούμε, σύμφωνα, επίσης, με τις υποχρεώσεις μας βάσει του ΠΟΕ, και εάν δεν υπάρχει κάτι το οποίο να μας εμποδίζει -επιστημονικά- να το πράξουμε.
<P>
(Διαμαρτυρίες)
<P>
Τούτου λεχθέντος, σεβόμαστε απόλυτα την αρχή της επικουρικότητας στην Ευρωπαϊκή Ένωση.
<P>
(Ο Πρόεδρος διακόπτει τον ομιλητή)
<SPEAKER ID="243" NAME="Ivo Strejček" LANGUAGE="CS">
Κύριε Πρόεδρε, θα ήθελα να σας διαβεβαιώσω ότι θα θίξω ένα απλούστερο θέμα από τους γενετικά τροποποιημένους οργανισμούς. Κατά την άποψή μου, είναι ορθό και κατάλληλο να συζητείται στο Ευρωπαϊκό Κοινοβούλιο η σημερινή οικονομική κρίση, και είμαι βέβαιος ότι οι πολίτες της Ευρωπαϊκής Ένωσης και των κρατών μελών ενδιαφέρονται σίγουρα πολύ περισσότερο για την απασχόληση και την εργασία παρά για τα γενετικά τροποποιημένα γεώμηλα.
<P>
Αφενός οι ομιλητές σε αυτό το Σώμα υπερασπίζονται την ύπαρξη μίας μεγάλης, κεντρικής, ισχυρής κυβέρνησης και αφετέρου -και μιλώ ως ευρωπαίος Συντηρητικός- πιστεύουμε ότι οι ισχυρές κυβερνήσεις δεν δημιουργούν ευκαιρίες απασχόλησης. Οι επιχειρήσεις δημιουργούν τις ευκαιρίες απασχόλησης.
<P>
Θα ήθελα να σας υποβάλω τρία συγκεκριμένα ερωτήματα: πρώτον, ποιο επίπεδο ανεξαρτησίας παραχωρεί η Ευρωπαϊκή Επιτροπή στα μεμονωμένα κράτη μέλη για την επίλυση των οικονομικών προβλημάτων; Δεύτερον, μπορείτε να δεσμευθείτε για μία σημαντική μείωση της ευρωπαϊκής νομοθεσίας, η οποία επιβραδύνει σημαντικά την οικονομική ανάπτυξη; Τρίτον, συμμερίζεστε την άποψή μας ότι η λιγότερη νομοθεσία, ο λιγότερο κεντρικός έλεγχος και η λιγότερη εναρμόνιση αποτελούν σήμερα την καλύτερη προσέγγιση για την επίλυση των οικονομικών προβλημάτων της Ευρωπαϊκής Ένωσης;
<SPEAKER ID="244" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, σεβόμαστε απόλυτα τη διαφορετικότητα των κρατών μελών μας. Για τον λόγο αυτόν επισημαίνουμε ξεκάθαρα αυτό το σημείο στη στρατηγική ΕΕ 2020 και αντιμετωπίζουμε με μεγάλη ακρίβεια αυτό το ζήτημα της διαφορετικότητας με μέσα όπως οι πολιτικές κοινωνικής και οικονομικής συνοχής.
<P>
Είναι γεγονός ότι όλα τα κράτη μέλη μας δεν είναι ίδια. Ταυτόχρονα, χρειαζόμαστε -όπως προαναφέρθηκε- ισχυρότερη οικονομική διακυβέρνηση, επειδή η αποτυχία συντονισμού στη ζώνη του ευρώ και σε ολόκληρη την Ευρωπαϊκή Ένωση δεν έχει νόημα. Εάν τα κράτη μέλη χειρίζονται μόνα τους αυτές τις πολιτικές, σίγουρα δεν θα διαθέτουν τον μηχανισμό μόχλευσης για συζητήσεις σε ισότιμη βάση όσον αφορά, για παράδειγμα, τις σημαντικές προκλήσεις που αντιμετωπίζουμε σήμερα παγκοσμίως με τις "νωμένες Πολιτείες ή την Κίνα. Ως εκ τούτου, χρειαζόμαστε κοινή προσέγγιση, αλλά ταυτόχρονα πρέπει να σχεδιάσουμε ειδικά μέτρα για τα επιμέρους κράτη μέλη.
<P>
Όσον αφορά τη μείωση του διοικητικού φόρτου, αυτό το ζήτημα αποτελεί σημαντικό σημείο του προγράμματός μου. Πιστεύουμε ότι πρέπει συνεχίσουμε να εξετάζουμε στην πράξη τους τομείς οι οποίοι χρήζουν ευρωπαϊκής νομοθεσίας και να αποφεύγουμε τη νομοθεσία όταν απλώς δεν είναι απαραίτητη.
<SPEAKER ID="245" NAME="Lothar Bisky" LANGUAGE="DE">
Κύριε Barroso, την περασμένη εβδομάδα παρουσιάσατε την πρότασή σας για μία οικονομική στρατηγική. Περιλαμβάνει σημαντικούς στόχους. Το Συμβούλιο έχει επιβάλει σήμερα στην Ελλάδα πρόγραμμα λιτότητας, το οποίο, κατά τη γνώμη μου, καθιστά αδύνατη την επίτευξη αυτών των στόχων, με ένα κράτος στο οποίο αντιστοιχεί το 3% του ακαθάριστου εγχώριου προϊόντος της ΕΕ. Ωστόσο, συνεχίζετε να επιμένετε στο αποτυχημένο σύμφωνο σταθερότητας και ανάπτυξης. Την ίδια στιγμή, διάφορα κράτη μέλη απευθύνουν έκκληση για τη δημιουργία ενός Ευρωπαϊκού Νομισματικού Ταμείου ή ακόμα και για οικονομική διακυβέρνηση.
<P>
Οι ερωτήσεις μου είναι οι εξής. Προτίθεστε να αναθεωρήσετε εκ νέου την πρότασή σας σχετικά με τη στρατηγική της ΕΕ για το 2020, προκειμένου να ενσωματωθεί η ιδέα του νομισματικού ταμείου και της οικονομικής διακυβέρνησης, ούτως ώστε να παρακαμφθεί το φορολογικό και μισθολογικό ντάμπινγκ, καθώς και η επικρατούσα ανταγωνιστική ιδεολογία; Σκοπεύετε να λάβετε άμεσα μέτρα, από κοινού με τα κράτη μέλη, για την απαγόρευση της κερδοσκοπίας εις βάρος του ευρώ από τις ίδιες τις τράπεζες, οι οποίες διασώθηκαν μόλις χρησιμοποιώντας τα χρήματα των φορολογουμένων;
<SPEAKER ID="246" NAME="José Manuel Barroso">
Πρόεδρος της Επιτροπής. - (ΕΝ) Όσον αφορά την κατάσταση της Ελλάδας, πιστεύουμε ότι η Ελλάδα έχει λάβει τα απαραίτητα μέτρα για τη μείωση του δημόσιου ελλείμματος φέτος. Τα μέτρα αυτά δείχνουν την αποφασιστικότητα της ελληνικής κυβέρνησης να αντιμετωπίσει τα διαρθρωτικά προβλήματά της.
<P>
Παράλληλα, πράττουμε ό,τι είναι αναγκαίο για να διασφαλίσουμε τη χρηματοπιστωτική σταθερότητα όλης της ζώνης του ευρώ. " Επιτροπή συνεργάζεται ενεργά με τα κράτη μέλη της ευρωζώνης, προκειμένου να σχεδιάσει έναν μηχανισμό, ο οποίος θα μπορούσε να χρησιμοποιηθεί από την Ελλάδα σε περίπτωση ανάγκης. Ένας τέτοιος μηχανισμός θα πρέπει να συμμορφώνεται με τη σημερινή Συνθήκη της Λισαβόνας, και ιδίως, με τη ρήτρα "no bail-out". Θα πρέπει να περιλαμβάνει αυστηρά κριτήρια αιρεσιμότητας.
<P>
" Επιτροπή είναι πρόθυμη να προτείνει ένα ευρωπαϊκό πλαίσιο συντονισμένης βοήθειας, η οποία θα απαιτεί ενδεχομένως τη στήριξη των κρατών μελών της ζώνης του ευρώ. Αυτά μπορώ να σας δηλώσω σχετικά με την Ελλάδα και την αντίδρασή μας για τη σταθερότητα της ζώνης του ευρώ.
<P>
Σχετικά με τις προτάσεις για τη στρατηγική της ΕΕ για το 2020, δεν βλέπουμε να συντρέχει λόγος τροποποίησής τους. Έχουμε υποβάλει αυτές τις προτάσεις. Πρόκειται να συζητηθούν από το Ευρωπαϊκό Συμβούλιο και το Κοινοβούλιο, και ελπίζουμε ότι θα πραγματοποιηθεί μία πολύ γόνιμη συζήτηση.
<SPEAKER ID="247" NAME="Lothar Bisky" LANGUAGE="DE">
Δεν είμαι απόλυτα ικανοποιημένος. Το ζήτημα είναι ότι τα χρήματα των φορολογουμένων χρησιμοποιούνται για την κερδοσκοπία εις βάρος του ελληνικού κράτους. Κάποια από αυτά τα χρήματα των φορολογουμένων προέρχονται από γερμανικές τράπεζες και έχουν επίσης χορηγηθεί υπό τη μορφή δανείου από γερμανικές τράπεζες. Ωστόσο, ενώ μας δηλώνουν επανειλημμένως ότι θα ληφθούν κάποιου είδους μέτρα, στην ουσία δεν συμβαίνει τίποτα. Συνεπώς, είμαι πολύ απογοητευμένος για το γεγονός ότι έχει αναληφθεί τόσο μικρή δράση για την απαγόρευση απλώς ορισμένων καταστάσεων στην ΕΕ, ούτως ώστε να τερματιστεί οριστικά αυτή η κερδοσκοπία και να μας επιτραπεί να επικεντρωθούμε πραγματικά στην ανάπτυξη και την απασχόληση.
<SPEAKER ID="248" NAME="José Manuel Barroso">
Πρόεδρος της Επιτροπής. - (ΕΝ) Όσον αφορά την κερδοσκοπία, ας ξεκαθαρίσουμε ότι τα σημερινά προβλήματα της Ελλάδας δεν προκλήθηκαν από την κερδοσκοπία. Προκλήθηκαν κυρίως από τις υπερβολικές δαπάνες και την έλλειψη σεβασμού προς το ευρωπαϊκό πλαίσιο όσον αφορά το σύμφωνο σταθερότητας και ανάπτυξης, δηλαδή από το υπερβολικό χρέος, ωστόσο ενδέχεται στη συνέχεια οι κερδοσκόποι να έδρασαν εις βάρος του δημόσιου χρέους της χώρας.
<P>
Το γεγονός αυτό καταδεικνύει επίσης τη σημασία της θεμελιώδους μεταρρύθμισης στην αγορά παράγωγων προϊόντων και τη σπουδαιότητα της δράσης που έχει ήδη αναληφθεί από την Επιτροπή. Στις 20 Οκτωβρίου 2009, η Επιτροπή ξεκίνησε ένα πρόγραμμα δράσης για την προώθηση αποδοτικών, στέρεων αγορών παράγωγων προϊόντων. Οι νομοθετικές προτάσεις που θα παρουσιάσει έως το καλοκαίρι ο Επίτροπος Barnier, καθώς και αυτές που θα παρουσιάσει πριν από το τέλος του έτους σχετικά με την οδηγία για την κατάχρηση της αγοράς, θα αυξήσουν τη διαφάνεια της αγοράς και θα περιορίσουν τους κινδύνους.
<P>
Πέραν αυτής της συστημικής αντίδρασης, απαιτείται μία νέα ειδική θεώρηση των συμφωνιών ανταλλαγής κινδύνων αθέτησης ("credit default swaps") σχετικά με το δημόσιο χρέος, ενώ το πρόβλημα των "ακάλυπτων" πρακτικών, εν προκειμένω, χρήζει ιδιαίτερης προσοχής. Δεν δικαιολογείται η αγορά ασφαλίσεων, και μάλιστα η αγορά μη αντιληπτών παρεμβάσεων επί κινδύνου, σε καθαρά κερδοσκοπική βάση. Βραχυπρόθεσμα, πρέπει να επιτύχουμε τον απαραίτητο συντονισμό, προκειμένου να διασφαλίσουμε ότι τα κράτη μέλη δρουν συντονισμένα, κυρίως, όμως, σε ό,τι αφορά τις ακάλυπτες πρακτικές. Σε αυτό το πλαίσιο, η Επιτροπή προτίθεται να εξετάσει λεπτομερώς τη σημασία της απαγόρευσης των καθαρά κερδοσκοπικών ακάλυπτων πωλήσεων των συμφωνιών ανταλλαγής κινδύνων αθέτησης για το δημόσιο χρέος.
<P>
Ταυτόχρονα, θα ασκήσουμε πιέσεις για διεθνή συντονισμό. Λόγω του ότι αυτές οι αγορές είναι αδιαφανείς, θα θίξουμε αυτό το ζήτημα στην ομάδα των G20 και πρέπει, επίσης, να εγείρουμε ορισμένα από αυτά τα ζητήματα στις διμερείς επαφές μας, ιδίως με τις "νωμένες Πολιτείες.
<SPEAKER ID="249" NAME="Νίκη Τζαβέλα">
εξ ονόματος της Ομάδας EFD. - Κύριε Πρόεδρε, χαίρομαι γιατί με προλάβατε στην ερώτηση την οποία θα έθετα. Πρώτα απ' όλα, ως Ελληνίδα ευρωβουλευτής, επιτρέψτε μου να σας ενημερώσω ότι η Ελλάδα θα τα καταφέρει. " δοκιμασία αυτή, την οποία περνάμε αυτή την περίοδο και για την οποία είμαστε υπόλογοι, είναι ένα πολύ καλό τεστ αντοχής και πειθαρχίας για την Ελλάδα.
<P>
Χάρηκα πάρα πολύ που αναφέρατε τους G20 σαν μία ομάδα στην οποία θα φέρετε το θέμα των Swaps. " Ελλάδα, πέραν των δικών της σφαλμάτων, χτυπήθηκε σκληρά από την κερδοσκοπία των αγορών.
<P>
Προτίθεστε πραγματικά, και θα ήθελα κάπως να το αναπτύξετε αυτό στο πλαίσιο των G20, να ηγηθείτε πρωτοβουλίας για τη θέσπιση ξεκάθαρων κανόνων όσον αφορά τις ανοιχτές, ακάλυπτες πωλήσεις και τα credit default swap;
<SPEAKER ID="250" NAME="José Manuel Barroso">
Πρόεδρος της Επιτροπής. - (ΕΝ) Όπως προανέφερα, το βασικό πρόβλημα σχετικά με την Ελλάδα -και είναι σημαντικό να αναφερθεί- οφείλεται στο υπερβολικό χρέος. Είναι αλήθεια ότι πιθανώς υπήρξαν και κερδοσκοπικές επιθέσεις, αλλά αυτό συνέβη επειδή δόθηκε αυτή η ευκαιρία.
<P>
Τώρα πρέπει να στηρίξουμε την Ελλάδα, και η Ελλάδα έχει ανακοινώσει πολύ σημαντικά μέτρα. Στηρίζουμε πλήρως αυτά τα μέτρα. Παράλληλα, πρέπει να εγκύψουμε στο ευρύτερο ζήτημα. Ήδη ανέφερα ότι θα εξετάσουμε λεπτομερώς τη σημασία της απαγόρευσης των καθαρά κερδοσκοπικών ακάλυπτων πωλήσεων των συμφωνιών ανταλλαγής κινδύνων αθέτησης για το δημόσιο χρέος. Το ζήτημα της διαφάνειας μεταξύ των ρυθμιστικών αρχών -ιδίως όσον αφορά την πρόσβαση σε πληροφορίες σχετικά με αυτές τις πρακτικές- πρέπει επίσης να τεθεί στην ομάδα των G20, καθώς και σε άλλα φόρουμ και σε διμερές επίπεδο.
<P>
Την προηγούμενη Παρασκευή, ο Επίτροπος Barnier διοργάνωσε συνεδρίαση στις Βρυξέλλες με τις εθνικές ρυθμιστικές αρχές, ακριβώς για να διερευνηθεί τι γνωρίζουμε για τη δράση ορισμένων εξ αυτών των κερδοσκόπων κατά του δημόσιου χρέους. Πρέπει να προβούμε σε εις βάθος ανάλυση των αγορών συμφωνιών ανταλλαγής κινδύνων αθέτησης, προκειμένου να προσδιορίσουμε καλύτερα τον τρόπο λειτουργίας αυτών των αγορών και εάν υπόκεινται σε αμφισβητούμενες πρακτικές. Εάν κριθεί σκόπιμο, η Επιτροπή θα χρησιμοποιήσει επίσης, εν προκειμένω, τις αρμοδιότητές της στον τομέα του ανταγωνισμού.
<SPEAKER ID="251" NAME="Νίκη Τζαβέλα">
εξ ονόματος της Ομάδας EFD. - Κύριε Πρόεδρε, υπάρχει χρονοδιάγραμμα σε αυτό που λέτε, για το μηχανισμό καταπολέμησης της κερδοσκοπίας; Πείτε μας εάν υπάρχει κάποιο χρονοδιάγραμμα, για να ξέρω, όταν θα βγούμε για δανεισμό στη διεθνή αγορά, εάν θα έχουμε κάποια στήριξη από αυτόν τον μηχανισμό.
<SPEAKER ID="252" NAME="José Manuel Barroso">
Πρόεδρος της Επιτροπής. - (ΕΝ) Ήδη το ανέφερα, αλλά μπορώ να το επαναλάβω.
<P>
Ο Επίτροπος Barnier θα παρουσιάσει ορισμένες νομοθετικές προτάσεις έως το καλοκαίρι σχετικά με την οδηγία για τα παράγωγα προϊόντα και θα παρουσιάσει, επίσης, νομοθετική πρόταση πριν από το τέλος του έτους σχετικά με την οδηγία για την κατάχρηση της αγοράς. Πιστεύουμε πως αυτές οι προτάσεις θα αυξήσουν τη διαφάνεια της αγοράς και θα περιορίσουν τους κινδύνους.
<P>
Σκοπεύουμε να θέσουμε το ζήτημα των συμφωνιών ανταλλαγής κινδύνων αθέτησης στην ομάδα των G20 τον προσεχή Ιούνιο.
<SPEAKER ID="253" NAME="Daniël van der Stoep" AFFILIATION="NI">
(NL) Κύριε Πρόεδρε, κ. Barroso, η ειλικρίνεια και η διαφάνεια αποτελούν θεμελιώδεις αξίες σε μία δημοκρατία που σέβεται τον εαυτό της. Εάν οι πολίτες δεν διαθέτουν μέσα για την παρακολούθηση των δαπανών από τις διαχειριστικές αρχές, ενδέχεται να δημιουργηθεί κλίμα απληστίας και αυτο-πλουτισμού. Είδαμε σχετικό παράδειγμα πέρυσι στο "νωμένο Βασίλειο. Σύμφωνα με αναφορές του ολλανδικού Τύπου, ο Πρόεδρος Barroso δήλωσε ποσό 730.000 ευρώ για το έτος 2009. Δεν πρόκειται μόνο για ένα σκανδαλωδώς τεράστιο ποσό, αλλά και για άλλο ένα αξιοσημείωτο "επίτευγμα": κατάφερε να δηλώσει εισόδημα 2.000 ευρώ ημερησίως. Βγάζω το καπέλο στον Πρόεδρο Barroso.
<P>
Για να μιλήσω σοβαρότερα, ο δημοκρατικός έλεγχος αυτών των δηλώσεων είναι, φυσικά, αξιοθρήνητος. Ένας εσωτερικός έλεγχος και ορισμένα προ-εγκεκριμένα πρόσωπα είναι σε θέση να δώσουν την έγκρισή τους. Επιμένω ότι αυτή η Επιτροπή και, συγκεκριμένα ο κ. Barroso, πρέπει να εγκαταλείψει αυτήν τη συνομωσία της σιωπής και να δημοσιεύσει τις δηλώσεις του στο Διαδίκτυο με ανοικτό και διαφανή τρόπο, ώστε να μπορούν να τις δουν όλοι οι ευρωπαίοι πολίτες. Θα εκτιμούσα την απάντησή σας σε αυτό το ζήτημα.
<SPEAKER ID="254" NAME="José Manuel Barroso">
Πρόεδρος της Επιτροπής. - (ΕΝ) Κατά κάποιον τρόπο εκπλήσσομαι από αυτού του είδους το σχόλιο.
<P>
Στην πραγματικότητα, τα αποκαλούμενα έξοδα παράστασης αποτελούν έξοδα που πραγματοποιούνται στην υπηρεσία της Ευρωπαϊκής Ένωσης, δηλαδή όταν ταξιδεύω μόνος μου και μαζί με άλλα μέλη της Επιτροπής.
<P>
Εάν, μάλιστα, συγκρίνετε αυτά τα ποσά με εκείνα που δαπανώνται από τις κυβερνήσεις ή από τους αρχηγούς κρατών ή κυβερνήσεων, θα διαπιστώσετε ότι αυτά τα ποσά είναι συγκριτικά πολύ μικρά.
<P>
Ο προϋπολογισμός του Σώματος των Επιτρόπων καθορίζεται ετησίως από τη δημοσιονομική αρχή. Ανήκετε σε αυτήν, και ο εν λόγω προϋπολογισμός έχει παραμείνει αμετάβλητος επί πέντε συνεχή έτη· υπέστη προσαρμογές μόνο στο πλαίσιο του πληθωρισμού.
<P>
Όσον αφορά αυτές τις δαπάνες, πιστεύουμε πως είναι λογικές και αναλογικές προς το δημόσιο συμφέρον που προσπαθούν να υπηρετήσουν. Βεβαίως, εφαρμόζουμε πλήρη διαφάνεια. Μεταβιβάζουμε στη δημοσιονομική αρχή και στο Ελεγκτικό Συνέδριο όλες τις πληροφορίες που μας ζητούν.
<SPEAKER ID="255" NAME="Daniël van der Stoep" AFFILIATION="NI">
(NL) Ο Πρόεδρος Barroso ισχυρίζεται ότι το Κοινοβούλιο έχει πρόσβαση στις δηλώσεις, αλλά αυτό, βεβαίως, είναι ανοησία. Τα πάντα συμβαίνουν εδώ κεκλεισμένων των θυρών· τα πάντα συγκαλύπτονται. Εάν ο Πρόεδρος Barroso θέλει να υπόκειται πραγματικά σε υποχρέωση λογοδοσίας, το μόνο που έχει να κάνει είναι να δημοσιεύσει αυτές τις αποδείξεις· και εάν δεν θέλει να το πράξει, θα πρέπει να είναι ειλικρινής και να το δηλώσει. Κύριε Barroso, εάν έχετε όντως τηρήσει όλους τους κανόνες, αδυνατώ να καταλάβω τον λόγο για τον οποίο δεν δημοσιεύετε τις αποδείξεις σας στο Διαδίκτυο, εκτός εάν φοβάστε την αντίδραση του κοινού. Απλώς δημοσιεύστε τις.
<SPEAKER ID="256" NAME="José Manuel Barroso">
Πρόεδρος της Επιτροπής. - (ΕΝ) Σε ένα σύστημα δικαίου, σεβόμαστε το κράτος δικαίου, και η ανάλυση των προθέσεων των ανθρώπων είναι τουλάχιστον άδικη. Δεν μπορείτε να προσάπτετε σε εμένα ή στην Επιτροπή ότι κρύβουμε οποιαδήποτε πρόθεση πίσω από τον σεβασμό του κράτους δικαίου. Θα ήθελα να επαναλάβω ότι πιστεύω πως πρέπει να υπάρξει διαχωρισμός μεταξύ των υποχρεώσεων της Ευρωπαϊκής Επιτροπής -ή οποιασδήποτε δημόσιας αρχής- σχετικά με το κράτος δικαίου και της υποταγής σε δημαγωγικές επιθέσεις κατά των ευρωπαϊκών θεσμικών οργάνων.
<P>
" Ευρωπαϊκή Επιτροπή, το Ευρωπαϊκό Κοινοβούλιο και τα ευρωπαϊκά θεσμικά όργανα εν γένει τηρούν τα υψηλότερα πρότυπα όσον αφορά τη διαφάνεια. Κατά συνέπεια, δεν δέχομαι αυτού του είδους την εύκολη κριτική, η οποία είναι λαϊκιστική και δημαγωγική.
<SPEAKER ID="257" NAME="Πρόεδρος">
Ολοκληρώσαμε τον πρώτο γύρο των ερωτήσεων, οι οποίες ήταν ελεύθερες ερωτήσεις για διάφορα θέματα. Στη συνέχεια θα επικεντρωθούμε στο θέμα της εφαρμογής της νέας Συνθήκης και των θεμελιωδών δικαιωμάτων.
<SPEAKER ID="258" NAME="Alf Svensson" AFFILIATION="PPE">
(SV) Κύριε Πρόεδρε, ελπίζω να μην απομακρύνομαι από τις ερωτήσεις που πρέπει να τεθούν τώρα. Είμαι απόλυτα πεπεισμένος ότι ο κ. Barroso συμμερίζεται την άποψή μου ότι ο σεβασμός των πολιτικών ελευθεριών και των ανθρωπίνων δικαιωμάτων αποτελούν το σημαντικότερο ζήτημα εντός της ΕΕ και στο πλαίσιο των επαφών μεταξύ της ΕΕ και άλλων χωρών. Είναι γεγονός ότι η ΕΕ παρέχει βοήθεια στην Ερυθραία και έχουν εγγραφεί συνολικά 122 εκατομμύρια ευρώ στον προϋπολογισμό για την Ερυθραία για την περίοδο 2009-2013.
<P>
Δεν ζητώ από τον Πρόεδρο της Επιτροπής να γνωρίζει για ποιον σκοπό αξιοποιήθηκαν αυτοί οι πόροι, αλλά θα άξιζε να ακούσουμε ποια είναι η θέση του κ. Barroso σχετικά με το κράτος της Ερυθραίας. Πολύ συχνά, όταν γίνεται λόγος για χώρες υπό απολυταρχικό καθεστώς, δεν αναφέρεται η Ερυθραία· απεναντίας, αναφέρονται διάφορες άλλες χώρες. Ως εκ τούτου, θα ήταν χρήσιμο να ακούσουμε την άποψη του κ. Barroso ειδικά για το κράτος της Ερυθραίας.
<SPEAKER ID="259" NAME="José Manuel Barroso">
Πρόεδρος της Επιτροπής. - (ΕΝ) Σας ευχαριστώ για το γεγονός ότι αναγνωρίζετε πως η Επιτροπή προασπίζεται τα θεμελιώδη δικαιώματα. Βεβαίως, τα υπερασπιζόμαστε όχι μόνο στην Ευρωπαϊκή Ένωση, αλλά και στις εξωτερικές σχέσεις μας.
<P>
Αυτό δεν σημαίνει ότι μπορούμε να διατηρούμε σχέσεις μόνο με χώρες που σέβονται τα θεμελιώδη δικαιώματα. Δυστυχώς, υπάρχουν πολλές χώρες στον κόσμο οι οποίες δεν σέβονται τα θεμελιώδη δικαιώματα και πρέπει να διατηρούμε σχέσεις και με αυτές.
<P>
" περίπτωση της Ερυθραίας εγείρει ανησυχίες όσον αφορά τα θεμελιώδη δικαιώματα στη συγκεκριμένη χώρα, αλλά και λόγω της εξαιρετικά δύσκολης κατάστασης στην οποία βρίσκεται η χώρα. Σύμφωνα με ορισμένους σχολιαστές, μπορεί να θεωρηθεί "αποτυχημένο κράτος" -μία χώρα όπου δεν υπάρχει κράτος δικαίου λόγω των εμφύλιων συγκρούσεων και της εκτεταμένης βίας. Σε πολλές περιοχές αυτής της χώρας ακόμα και οι αρχές δεν μπορούν να επιβάλουν τη νόμιμη δημοκρατική εξουσία.
<P>
Πράγματι, παρακολουθούμε στενά την κατάσταση σε όλες τις χώρες οι οποίες ενδέχεται να αποτελέσουν πρόβλημα στον σεβασμό των θεμελιωδών δικαιωμάτων.
<SPEAKER ID="260" NAME="Artur Zasada" AFFILIATION="PPE">
(PL) Στο πλαίσιο της σημερινής συζήτησης, θα ήθελα να επιστήσω την προσοχή στο ζήτημα των σαρωτών στα ευρωπαϊκά αεροδρόμια.
<P>
Ένας από τους προφανέστερους ρόλους της ευρωπαϊκής πολιτικής είναι η προστασία της ζωής, της υγείας και των θεμελιωδών ελευθεριών των πολιτών της Ευρωπαϊκής Ένωσης. Κατά συνέπεια, δεν πρέπει, σε αντάλλαγμα ενός απατηλού αισθήματος ασφάλειας, να εγκαταλείψουμε τόσο εύκολα τον σεβασμό της αξιοπρέπειας, το δικαίωμα στην ιδιωτική ζωή και την προστασία των προσωπικών δεδομένων των κατοίκων της Κοινότητας.
<P>
Έχω την εντύπωση ότι η κατάσταση με τους σαρωτές προσιδιάζει αρκετά στην κατάσταση που επικρατούσε κατά τη διάρκεια της επιδημίας της γρίπης των χοίρων. Ενεργώντας υπό πίεση, επενδύσαμε τεράστια ποσά σε εμβόλια, τα οποία, όπως γνωρίζουμε σήμερα, ήταν παράλογα και αδικαιολόγητα. Κατά την άποψή μου, οι σαρωτές αποτελούν ένα μάλλον ακατάλληλο φάρμακο, για το οποίο πραγματοποιούνται απόπειρες να βρεθεί η κατάλληλη ασθένεια.
<P>
Κύριε Barroso, θα ήθελα να ακούσω ξεκάθαρα ποια είναι η γνώμη σας σχετικά με αυτό το ζήτημα. Είστε υπέρ ή κατά των σαρωτών;
<SPEAKER ID="261" NAME="José Manuel Barroso">
Πρόεδρος της Επιτροπής. - (ΕΝ) Θα είμαι υπέρ αυτών εάν συμφωνούν τα κράτη μέλη, επειδή πιστεύω πως θα πρέπει να είναι δυνατή η εναρμόνιση των κανόνων ασφάλειας και προστασίας στα αεροδρόμιά μας.
<P>
Αυτό που συμβαίνει επί του παρόντος είναι ότι ορισμένα εκ των κρατών μελών μας εισάγουν σαρωτές σώματος στα αεροδρόμιά τους. Άλλα όχι. Όπως γνωρίζετε, η Επιτροπή υπέβαλε πρόταση σχετικά με τους σαρωτές σώματος πριν από λίγο καιρό, η οποία απορρίφθηκε.
<P>
Αυτό, βέβαια, εγείρει ορισμένες ανησυχίες, αλλά πρέπει να προσπαθήσουμε να καταλήξουμε, εάν είναι δυνατό, σε εναρμονισμένη θέση σχετικά με τη χρήση οποιασδήποτε συσκευής ασφάλειας στα ευρωπαϊκά αεροδρόμια.
<P>
Σε αντίθετη περίπτωση, θα υπάρξει ένα είδος διάκρισης στην αξιολόγηση της ασφάλειας στα αεροδρόμιά μας.
<SPEAKER ID="262" NAME="Derek Vaughan" AFFILIATION="S&amp;D">
(ΕΝ) " Συνθήκη σέβεται τα δικαιώματα των τοπικών αρχών και περιφερειών όλης της Ευρώπης, και αυτό θα αποτελέσει σημαντικό παράγοντα όταν θα ξεκινήσετε συζητήσεις σχετικά με το μέλλον της πολιτικής συνοχής, για παράδειγμα. Διερωτώμαι εάν θα μπορούσατε να μας διαβεβαιώσετε ότι, όταν θα ξεκινήσετε αυτές τις συζητήσεις -για παράδειγμα, σχετικά με την πέμπτη έκθεση για τη συνοχή- θα διεξαγάγετε αυτές τις συζητήσεις με τις τοπικές αρχές και τις περιφέρειες σχετικά με το μέλλον της πολιτικής συνοχής -και, βεβαίως, με το Κοινοβούλιο.
<SPEAKER ID="263" NAME="José Manuel Barroso">
Πρόεδρος της Επιτροπής. - (ΕΝ) Δεν πρόκειται για ερώτηση σχετικά με τα θεμελιώδη δικαιώματα, αλλά, βεβαίως, θα συζητήσουμε αυτά τα ζητήματα με τις τοπικές και περιφερειακές αρχές.
<P>
Γνωρίζετε πόσο σημαντική είναι για εμάς η κοινωνική, οικονομική και εδαφική συνοχή. Τούτη αναγνωρίζεται πλέον και από τη Συνθήκη της Λισαβόνας ως ένας εκ των στόχων της Ευρωπαϊκής Ένωσης. Στη νέα στρατηγική για το 2020, την οποία παρουσίασα πριν από λίγο καιρό, ξεκαθαρίσαμε ότι η συνοχή θα παραμείνει κεντρικό στοιχείο των προτάσεών μας, και επιθυμούμε να λαμβάνεται πάντοτε υπόψη στις μελλοντικές πολιτικές. Αυτό αποτελεί μέρος του διαλόγου μας με τις περιφερειακές αρχές και τις αρμόδιες αρχές για την πολιτική.
<P>
Επεσήμανα επίσης την ανάγκη διαβουλεύσεων με την Επιτροπή των Περιφερειών, για παράδειγμα, στο έγγραφο στο οποίο μόλις αναφέρθηκα.
<SPEAKER ID="264" NAME="Catherine Stihler" AFFILIATION="S&amp;D">
(EN) Θα ήθελα να αναφερθώ σε μία περίπτωση θεμελιωδών δικαιωμάτων. Πρόσφατα επισκέφθηκα το δημοτικό σχολείο Cairneyhill κοντά στο Dunfermline της Σκωτίας, όπου με πλησίασε ένα αγόρι ονόματι Douglas και ήθελε να αναφέρει την περίπτωση ενός κοριτσιού από την Ερυθραία που ονομάζεται Rima Andmariam. Σχετίζεται με αυτό στο οποίο αναφέρθηκε ο πρώτος ομιλητής για την Ερυθραία.
<P>
Τα μέλη της οικογένειας της Rima διώχθηκαν και δολοφονήθηκαν στην Ερυθραία επειδή ήταν χριστιανοί. Γνωρίζω ότι η δίωξη των χριστιανών στην Ερυθραία είναι ένα ζήτημα για το οποίο είστε ενήμερος. " Rima κατόρθωσε να δραπετεύσει στην Ιταλία και στη συνέχεια στη Γλασκόβη της Σκωτίας, όπου η Alison και ο Robert Swinfin την περιμάζεψαν, την φρόντισαν και την περιέθαλψαν σαν δική τους κόρη.
<P>
" Rima είναι τώρα 17 ετών. Διατρέχει τον κίνδυνο να απελαθεί πίσω στην Ιταλία, όπου είχε ζητήσει αρχικά άσυλο, και πράττουμε ό,τι μπορούμε για να εγείρουμε την υπόθεση της Rima, προκειμένου να απευθύνουμε έκκληση σε όλους όσοι μπορούν να την βοηθήσουν. Χρειάζεται να παραμείνει υπό τη στοργική σκέπη της Alison και του Robert.
<P>
" περίπτωσή της θίγεται από την κοινωνία των πολιτών, από οργανώσεις ανθρωπίνων δικαιωμάτων και εκκλησίες σε όλη την Σκωτία. Αναφέρθηκε ακόμα και στη χθεσινή εκπομπή "Thought for the Day" του ραδιοφωνικού σταθμού Radio Scotland. Τι είδους δράση μπορεί να αναλάβει η Επιτροπή, προκειμένου να προστατεύσει τα θεμελιώδη δικαιώματα της Rima;
<SPEAKER ID="265" NAME="José Manuel Barroso">
Πρόεδρος της Επιτροπής. - (ΕΝ) Λυπάμαι, αλλά δεν γνωρίζω αυτήν τη συγκεκριμένη υπόθεση στη Σκωτία.
<P>
Θα ήθελα να προβώ σε μία γενική επισήμανση. Στο πλαίσιο αυτών των πολιτικών συζητήσεων, δεν μπορείτε να αναμένετε από τον Πρόεδρο της Επιτροπής, ακόμα και εάν εργάζεται σχετικά σκληρά, να γνωρίζει όλες αυτές τις περιπτώσεις -οι οποίες είναι εξαιρετικά ευαίσθητες και σοβαρές- που ανακύπτουν στην Ευρώπη.
<P>
Φυσικά, σας διαβεβαιώνω για το ενδιαφέρον μας και εκφράζω την αλληλεγγύη μας προς κάθε άτομο του οποίου παραβιάζονται τα ανθρώπινα δικαιώματα, ωστόσο, όσον αφορά αυτήν τη συγκεκριμένη υπόθεση, δεν διαθέτω καμία πληροφόρηση. Παρ' όλα αυτά, θα χαρώ ιδιαιτέρως να απαντήσω γραπτώς στην ερώτηση που μόλις θέσατε.
<SPEAKER ID="266" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, μιλώ εξ ονόματος της πολιτικής μου ομάδας, ήτοι της Ομάδας της Συμμαχίας Φιλελεύθερων και Δημοκρατών για την Ευρώπη. Στις 5 Μαρτίου, ο πρόεδρος της Ιταλικής Δημοκρατίας, Giorgio Napolitano, υπέγραψε ένα ερμηνευτικό νομοθετικό διάταγμα, γνωστό επίσης ως νομοθετικό διάταγμα "διατήρησης του καταλόγου".
<P>
Στην πραγματικότητα, αυτό το διάταγμα επιτρέπει την τροποποίηση των κανόνων του παιχνιδιού μετά την έναρξη της προεκλογικής εκστρατείας. Στον ιστότοπο του μεγάρου Quirinal, ο ίδιος ο Giorgio Napolitano δηλώνει ότι, σε αντίθεση με το σχέδιο διατάγματος το οποίο του πρότεινε η κυβέρνηση στο πλαίσιο συνεδρίασης στην οποία επικράτησαν εντάσεις το απόγευμα της Πέμπτης, κατά την άποψή του, το κείμενο που συντάχθηκε στη συνέχεια από το υπουργείο Εσωτερικών και τον πρωθυπουργό δεν παρουσίαζε προφανή μειονεκτήματα αντισυνταγματικής φύσεως.
<P>
Το άρθρο 87, παράγραφος 5, του ιταλικού συντάγματος ορίζει ότι ο πρόεδρος της Ιταλικής Δημοκρατίας δημοσιεύει νόμους και εκδίδει διατάγματα με ισχύ νόμου και κανονισμούς. Ο πρόεδρος της Δημοκρατίας σαφώς δεν μπορεί να συμμετάσχει στην κατάρτιση διαδικασιών και νομοθετικών διαταγμάτων. Ο προκάτοχός του, Carlo Azeglio Ciampi, θεωρεί το γεγονός ασυνήθιστη στρέβλωση του δημοκρατικού μας συστήματος. Είναι σαφές ότι η κυβέρνηση πράττει αυτό που το σύνταγμα απαγορεύει. Αυτό το διάταγμα, κύριε Πρόεδρε, έχει τροποποιήσει τους κανόνες του παιχνιδιού των εκλογών που έχουν ήδη ξεκινήσει και επιτρέπει στους παραβάτες του νόμου να υποβάλουν την υποψηφιότητά τους, κατόπιν επανένταξής τους στην εκλογική διαδικασία.
<P>
Αναρωτιέμαι για ποιον λόγο το Κοινοβούλιο εναντιώνεται πάντα σε χώρες που παραβιάζουν νόμους, αλλά δεν αναγνωρίζει ότι το ίδιο πράττει και ένα εκ των 27 κρατών μελών της ΕΕ.
<P>
(Ο Πρόεδρος διακόπτει την ομιλήτρια)
<SPEAKER ID="267" NAME="José Manuel Barroso" LANGUAGE="FR">
Κυρία Alfano, και πάλι σας παρακαλώ να μην μου ζητάτε να σχολιάσω εσωτερικά πολιτικά ζητήματα. " Επιτροπή είναι αρμόδια για τα θεμελιώδη δικαιώματα κατά την εφαρμογή της ευρωπαϊκής νομοθεσίας είτε από τα ευρωπαϊκά θεσμικά όργανα είτε από τα κράτη μέλη.
<P>
Φαίνεται πως στην περίπτωση που αναφέρατε δεν πρόκειται για ζήτημα εφαρμογής της νομοθεσίας της Ευρωπαϊκής Ένωσης. Από ό,τι κατάλαβα από την ομιλία σας, πρόκειται για χαρακτηριστικό πρόβλημα που αφορά εσωτερική πολιτική συζήτηση, ίσως με κάποια διάσταση η οποία συνδέεται με τον νόμο ή το κράτος δικαίου, αλλά δεν είναι καθήκον της Ευρωπαϊκής Επιτροπής να επεμβαίνει στις συγκρούσεις μεταξύ των διάφορων πολιτικών δυνάμεων ή πολιτικών προσωπικοτήτων σε καθένα από τα κράτη μέλη μας.
<SPEAKER ID="268" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, κ. Barroso, ο Χάρτης Θεμελιωδών Δικαιωμάτων είναι, προς το παρόν, το μόνο διεθνές κείμενο που απαγορεύει τις διακρίσεις λόγω γενετήσιου προσανατολισμού. Ακόμα και σε άλλα μέρη του κόσμου εκφράζεται υπερηφάνεια για το γεγονός ότι η Ευρώπη το έχει επιτύχει αυτό, και διατυπώνεται η επιθυμία να ακολουθήσουν το ίδιο παράδειγμα.
<P>
Εντός της ΕΕ, αντιμετωπίζουμε το πρόβλημα ότι τρία κράτη, δηλαδή το "νωμένο Βασίλειο, η Πολωνία και η Τσεχική Δημοκρατία, δεν θεωρούν τον Χάρτη Θεμελιωδών Δικαιωμάτων μέρος του ευρωπαϊκού νομοθετικού συστήματος. Θα με ενδιάφερε πολύ να μάθω ποια είναι η δράση της Επιτροπής -τι προτίθεστε να πράξετε- για την ενίσχυση των θεμελιωδών δικαιωμάτων των ομοφυλόφιλων γυναικών και ανδρών, των αμφιφυλόφιλων και διαφυλικών ατόμων σε όλη την ΕΕ, προκειμένου να καταστεί σαφές ότι η ομοφοβία και οι διακρίσεις λόγω γενετήσιου προσανατολισμού δεν είναι πλέον αποδεκτές, όχι μόνο στον τομέα της απασχόλησης, όπου, βεβαίως, ήδη εφαρμόζεται σχετική οδηγία, αλλά και σε όλους τους τομείς γενικά, ούτως ώστε οι άνθρωποι να μπορούν να ζουν και να επιλέγουν τις σεξουαλικές σχέσεις τους χωρίς φόβο.
<SPEAKER ID="269" NAME="José Manuel Barroso">
Πρόεδρος της Επιτροπής. - (ΕΝ) Οι ερωτήσεις, εν προκειμένω, είναι δύο. Δεν ξέρω εάν μπορώ να απαντήσω και στις δύο σε ένα λεπτό.
<P>
Καταρχάς, σχετικά με τις διακρίσεις λόγω γενετήσιου προσανατολισμού, γνωρίζετε ότι η προηγούμενη Επιτροπή είχε προτείνει οδηγία κατά οποιασδήποτε μορφής διακρίσεων βάσει γενετήσιου προσανατολισμού, συμπεριλαμβανομένων των διακρίσεων λόγω γενετήσιου προσανατολισμού σε τομείς πέραν της απασχόλησης. Έχουμε δεσμευθεί να διασφαλίσουμε ότι η ευρωπαϊκή νομοθεσία και τα μέτρα εφαρμογής των κρατών μελών σέβονται πλήρως την απαγόρευση των διακρίσεων λόγω γενετήσιου προσανατολισμού. Αυτές οι αρχές της μη διάκρισης, όπως γνωρίζετε και αναφέρατε, περιλαμβάνονται στον Χάρτη Θεμελιωδών Δικαιωμάτων της Ευρωπαϊκής Ένωσης.
<P>
Όσον αφορά την Πολωνία και το "νωμένο Βασίλειο, το πρωτόκολλο διευκρινίζει την εφαρμογή του χάρτη σε σχέση με τους νόμους και τη δράση πρωτοβουλίας της Πολωνίας και του "νωμένου Βασιλείου και τη δυνατότητά του να προβληθεί ενώπιον των δικαστηρίων αυτών των κρατών μελών.
<P>
Συγκεκριμένα, αναφέρει ότι ο χάρτης δεν επεκτείνει την αρμοδιότητα του Ευρωπαϊκού Δικαστηρίου ή οποιουδήποτε δικαστηρίου της Πολωνίας ή του "νωμένου Βασιλείου προκειμένου να διαπιστωθεί ότι οι νόμοι και οι κανονισμοί ή οι διατάξεις πρωτοβουλιών, οι πρακτικές ή οι δράσεις αυτών των κρατών μελών δεν συνάδουν με τα θεμελιώδη δικαιώματα, τις ελευθερίες και τις αρχές τις οποίες ο χάρτης κατοχυρώνει.
<P>
Συνεπώς, μένει ακόμα να δούμε πώς θα ερμηνεύσει το Ευρωπαϊκό Δικαστήριο το πρωτόκολλο αυτών των δύο κρατών μελών.
<SPEAKER ID="270" NAME="Ashley Fox" AFFILIATION="ECR">
(ΕΝ) Κύριε Barroso, πολλές χώρες ανά τον κόσμο έχουν διατυπώσει με ακρίβεια χάρτες δικαιωμάτων στα συντάγματά τους. Πολύ λιγότερες όμως παρέχουν πραγματική προστασία στους πολίτες τους. Συμφωνείτε ότι αυτό που έχει σημασία δεν είναι η διάρθρωση της προστασίας των δικαιωμάτων, αλλά ο τρόπος εφαρμογής αυτής της προστασίας;
<P>
Στο "νωμένο Βασίλειο έχουμε γενικές εκλογές σε τρεις μήνες. Εάν εκλεγεί το κόμμα των Συντηρητικών, θα ανακαλέσει τον νόμο περί ανθρωπίνων δικαιωμάτων και θα τον αντικαταστήσει με τον δικό μας χάρτη δικαιωμάτων. Αυτό θα σήμαινε ότι η Ευρωπαϊκή Σύμβαση των Δικαιωμάτων του Ανθρώπου δεν θα εφαρμόζεται πλέον άμεσα στην εσωτερική νομοθεσία του "νωμένου Βασιλείου.
<P>
(Παρέμβαση: "Δεν μπορείτε να το κάνετε αυτό!")
<P>
Κύριε Barroso, θα διευκρινίσετε σε ποιον βαθμό τα σχέδια για την υπογραφή της Ευρωπαϊκής Σύμβασης των Δικαιωμάτων του Ανθρώπου από την ΕΕ θα λάβουν επίσης υπόψη τις διαφορετικές θέσεις των κρατών μελών;
<P>
Το κόμμα μου θα επιδιώξει, επίσης, τροποποίηση της Συνθήκης, προκειμένου να διασφαλιστεί ότι ο Χάρτης Θεμελιωδών Δικαιωμάτων δεν επηρεάζει το "νωμένο Βασίλειο. Πώς θα διασφαλίσετε ότι η ΕΕ δεν θα επέμβει στο δικαίωμα του "νωμένου Βασιλείου να εξαιρεθεί από αυτές τις δομές στις οποίες δεν επιθυμούμε να συμμετάσχουμε;
<SPEAKER ID="271" NAME="José Manuel Barroso">
Πρόεδρος της Επιτροπής. - (ΕΝ) Εν μέρει έχω ήδη απαντήσει στην ερώτηση μέσω της απάντησής μου στην προηγούμενη ερώτηση.
<P>
Το "νωμένο Βασίλειο και άλλες χώρες διαθέτουν ένα πρωτόκολλο σχετικά με τον Χάρτη Θεμελιωδών Δικαιωμάτων. Έχει το δικαίωμα αυτό. Αποτέλεσε αντικείμενο διαπραγματεύσεων και διαθέτουμε διακυβερνητική Συνθήκη που το αναγνωρίζει.
<P>
Τούτου λεχθέντος, θα προτιμούσα, βεβαίως, να αποδέχονταν όλα τα κράτη μέλη τον Χάρτη Θεμελιωδών Δικαιωμάτων, επειδή πιστεύω πως ο εν λόγω χάρτης αποτελεί βασική πυξίδα για όλες τις πολιτικές της Ευρωπαϊκής Ένωσης.
<P>
Επίσης, είμαστε πλέον έτοιμοι να προσχωρήσουμε στην Ευρωπαϊκή Σύμβαση των Δικαιωμάτων του Ανθρώπου. Το διάβημα αυτό θα ολοκληρώσει το σύστημα της Ευρωπαϊκής Ένωσης για την προστασία των θεμελιωδών δικαιωμάτων.
<P>
Φυσικά, σέβομαι απόλυτα το "νωμένο Βασίλειο ως δημοκρατία και ως κράτος δικαίου. Μάλιστα, πρόκειται για μία εκ των χωρών η οποία, ανά τους αιώνες, έχει συμβάλει σημαντικά στη δημοκρατία. Για τον λόγο αυτόν, λυπάμαι που το "νωμένο Βασίλειο δεν επιθυμεί να βρίσκεται μαζί με τους εταίρους του στην πρώτη γραμμή, για την προάσπιση των ανθρωπίνων δικαιωμάτων, όχι μόνο σε εθνικό επίπεδο, αλλά και στο πλαίσιο ενός ευρωπαϊκού εγχειρήματος.
<SPEAKER ID="272" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, κύριε Πρόεδρε της Επιτροπής, τα δικαιώματα των γυναικών και το δικαίωμα στην αξιοπρεπή ζωή αποτελούν θεμελιώδη ανθρώπινα δικαιώματα, τα οποία πρέπει να προωθούνται από την Ευρωπαϊκή Ένωση.
<P>
Για τον λόγο αυτόν, υπό το πρίσμα των καταφανών ανισοτήτων οι οποίες εξακολουθούν να υπάρχουν και να επιδεινώνονται, συμπεριλαμβανομένου του μισθολογικού χάσματος μεταξύ ανδρών και γυναικών, της φτώχειας και της ανασφάλειας της απασχόλησης -προβλήματα που επηρεάζουν κατά κύριο λόγο τις γυναίκες- δεν αρκεί η δημοσίευση ενός Χάρτη για τα Δικαιώματα των Γυναικών, ο οποίος είναι ουσιαστικά ασαφής και ανακριβής και του οποίου δεν προηγήθηκε καμία συζήτηση με οργανώσεις γυναικών ή με το ίδιο το Κοινοβούλιο.
<P>
Ως εκ τούτου, ρωτώ εάν η Ευρωπαϊκή Επιτροπή είναι πρόθυμη να θέσει προτεραιότητα σε τέτοια ζητήματα σχετικά με την προστασία των δικαιωμάτων των γυναικών μέσω συγκεκριμένων μέτρων, ιδίως μέσω της ανάπτυξης της νέας στρατηγικής ισότητας, την οποία ετοιμάζει το ίδιο το Κοινοβούλιο· πρόκειται για μία έκθεση η οποία ελπίζω ότι θα ληφθεί υπόψη.
<SPEAKER ID="273" NAME="José Manuel Barroso" LANGUAGE="PT">
Την προηγούμενη Παρασκευή, παρουσίασα μαζί με την Επίτροπο Reding έναν Χάρτη για τα Δικαιώματα των Γυναικών, ο οποίος επιβεβαιώνει τη δέσμευση της Επιτροπής για την ισότητα των φύλων καθώς και τη βούλησή μας να εργαστούμε σε αυτόν τον τομέα και να σημειώσουμε πρόοδο.
<P>
Τον ερχόμενο Σεπτέμβριο, μία νέα στρατηγική για την ισότητα των φύλων θα ακολουθήσει τον Χάρτη, τον οποίον μόλις ανακοινώσαμε. Αυτή η στρατηγική θα μας παράσχει ένα γενικό και αρκετά ολοκληρωμένο πλαίσιο δράσης της Επιτροπής σχετικά με την πρόοδο ως προς την ισότητα μεταξύ ανδρών και γυναικών στους τομείς τους οποίους μόλις ανέφερε η συνάδελφός μου, από την απασχόληση έως τους άλλους τρόπους με τους οποίους είναι σημαντικό να διασφαλιστεί και να κατοχυρωθεί αυτή η ισότητα.
<P>
Ο χάρτης δεν εμφανίστηκε από το πουθενά. Εμφανίστηκε επίσης με αφορμή την επέτειο των 15 ετών από την πλατφόρμα δράσης του Πεκίνου, και προέκυψε μετά από πολλές διαβουλεύσεις που διεξήγαγα ιδίως με ομάδα βουλευτών αυτού του Σώματος, η οποία ασχολείται με το ζήτημα των γυναικών. Μάλιστα, θα έχω άλλη μία τέτοια συνεδρίαση αύριο το πρωί. Κάθε χρόνο συμμετέχω τουλάχιστον σε μία συνεδρίαση με τους βουλευτές που έχουν ιεραρχήσει το εν λόγω ζήτημα μεταξύ των σημαντικότερων προτεραιοτήτων τους.
<SPEAKER ID="274" NAME="John Bufton" AFFILIATION="EFD">
(ΕΝ) Κύριε Barroso, το ζήτημα το οποίο θα ήθελα να εγείρω σήμερα αφορά την οικονομική κατάσταση της Ελλάδας. Το άρθρο 121 της Συνθήκης της Λισαβόνας χρησιμοποιείται, για πρώτη φορά, για την προώθηση διαρθρωτικών μεταρρυθμίσεων σε αυτήν τη χώρα. Ο καλός λαός της Ελλάδας βρίσκεται επί του παρόντος μεταξύ Σκύλας και Χάρυβδης, διότι καθίσταται σαφές ότι εσείς δίνετε το γενικό πρόσταγμα στη χώρα και όχι η εκλεγμένη κυβέρνησή του.
<P>
Μήπως αυτό σημαίνει ότι, επειδή έχετε στείλει τους αξιωματούχους σας να επιλύσουν την οικονομική κατάσταση της Ελλάδας, μπορούμε πλέον να σας αποκαλούμε όχι μόνο Πρόεδρο της Επιτροπής αλλά και Διοικητή της Ελλάδας; Έχετε εναλλακτική λύση εάν τα μέτρα που θα επιβάλουν οι αξιωματούχοι σας στην Ελλάδα δεν αποδώσουν; Εάν ναι, αφορά την αποχώρηση της Ελλάδας από τη ζώνη του ευρώ; Τέλος, σκοπεύετε να στείλετε τους αξιωματούχους σας σε άλλες χώρες που αντιμετωπίζουν οικονομικές δυσκολίες, για παράδειγμα, στην Πορτογαλία, την Ισπανία ή την Ιταλία;
<SPEAKER ID="275" NAME="Πρόεδρος">
Κύριε Bufton, το θέμα μας αφορά την εφαρμογή της νέας Συνθήκης και τον σεβασμό των θεμελιωδών δικαιωμάτων, συνεπώς, παραμείνετε στο πλαίσιο αυτού του θέματος.
<P>
Πρόεδρε Barroso, προτίθεστε να απαντήσετε;
<SPEAKER ID="276" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, προσπαθώ πάντα να είμαι προετοιμασμένος για τις ερωτήσεις των βουλευτών αυτού του Κοινοβουλίου.
<P>
" ερώτησή σας, αξιότιμε κύριε βουλευτή, πηγάζει από μία εσφαλμένη υπόθεση, ότι δηλαδή η Ελλάδα αντιμετωπίζει ορισμένα προβλήματα επειδή είναι μέλος της ζώνης του ευρώ. Στην πραγματικότητα, υπάρχουν χώρες εκτός ευρωζώνης οι οποίες αντιμετωπίζουν παρόμοια προβλήματα -σε ορισμένες περιπτώσεις δε ακόμα σοβαρότερα- τόσο εντός όσο και εκτός Ευρωπαϊκής Ένωσης. Επιτρέψτε μου να σας υπενθυμίσω, για παράδειγμα, τη σοβαρή κατάσταση της Ισλανδίας, η οποία ζητεί επί του παρόντος να ενταχθεί στην Ευρωπαϊκή Ένωση ακριβώς με την ελπίδα ότι κάποια ημέρα θα ενταχθεί και στη ζώνη του ευρώ.
<P>
Κατά συνέπεια, η άποψη ότι τα προβλήματα της Ελλάδας είναι αποτέλεσμα της ένταξής της στη ζώνη του ευρώ είναι απολύτως λανθασμένη. " Ελλάδα αντιμετωπίζει τώρα δυσκολίες ακριβώς επειδή δεν τήρησε τους κανόνες του συμφώνου σταθερότητας και ανάπτυξης. Θα χρειαστεί, βεβαίως, να πληρώσει το τίμημα για τις δύσκολες προσαρμογές τις οποίες πρέπει να πραγματοποιήσει.
<SPEAKER ID="277" NAME="Andreas Mölzer" AFFILIATION="NI">
(DE) Κύριε Barroso, θα ήθελα να υποβάλω μία ερώτηση σχετικά με το πρόβλημα της αποθήκευσης δεδομένων, διότι το γερμανικό ομοσπονδιακό συνταγματικό δικαστήριο κήρυξε άκυρη τη γενική αποθήκευση όλων των τηλεπικοινωνιακών δεδομένων στις αρχές αυτού του μήνα. Ο βαθμός στον οποίο η απεριόριστη και ανεξέλεγκτη αποθήκευση δεδομένων ή πρόσβαση σε τέτοια δεδομένα είναι συμβατή με τα θεμελιώδη δικαιώματα παραμένει αμφιλεγόμενος. Εδώ, στο Κοινοβούλιο, είπαμε ένα ηχηρό "όχι" στη συμφωνία SWIFT. Κατά την άποψη μου, η οδηγία της ΕΕ για τη διατήρηση δεδομένων πρέπει, ενδεχομένως, να αξιολογηθεί επίσης υπό το πρίσμα του καταλόγου θεμελιωδών δικαιωμάτων που περιέχονται στη Συνθήκη της Λισαβόνας. Προτίθεστε εσείς, ή η Επιτροπή, να πραγματοποιήσετε οποιουδήποτε είδους σχετική αναθεώρηση, προκειμένου να καταδειχθεί πώς συνδέονται τα θεμελιώδη δικαιώματα με την αποθήκευση δεδομένων;
<SPEAKER ID="278" NAME="José Manuel Barroso">
Πρόεδρος της Επιτροπής. - (ΕΝ) " προστασία των προσωπικών δεδομένων αποτελεί θεμελιώδες δικαίωμα το οποίο αναγνωρίζεται στο άρθρο 8 του Χάρτη Θεμελιωδών Δικαιωμάτων της Ευρωπαϊκής Ένωσης.
<P>
Χάρη στη Συνθήκη της Λισαβόνας, μπορούμε πλέον να καθιερώσουμε ένα ολοκληρωμένο και συνεκτικό πλαίσιο για την προστασία των προσωπικών δεδομένων. Αυτό είναι σημαντικό προκειμένου να προστατεύσουμε την ιδιωτική ζωή των πολιτών μας, να διασφαλίσουμε μία κοινή προσέγγιση ως προς όλες τις δραστηριότητες επεξεργασίας δεδομένων στην Ευρωπαϊκή Ένωση, και, βεβαίως, το Κοινοβούλιο θα συμμετάσχει πλήρως στη μεταρρύθμιση του υφιστάμενου νομικού πλαισίου, καθώς η διαδικασία συναπόφασης ισχύει και για τους τομείς του πρώην τρίτου πυλώνα.
<P>
Πρέπει επίσης να διασφαλίσουμε ότι τα θεμελιώδη δικαιώματα των ευρωπαίων πολιτών εξακολουθούν να προστατεύονται όταν προσωπικά δεδομένα εξέρχονται της Ένωσης. Σε αυτό το πλαίσιο, μία συμφωνία Ευρωπαϊκής Ένωσης"νωμένων Πολιτειών για την προστασία των προσωπικών δεδομένων θα μπορούσε να είναι σημαντική, και εργαζόμαστε προς αυτήν την κατεύθυνση.
<P>
Επί του παρόντος, διεξάγουμε διαβουλεύσεις προκειμένου να διασφαλίσουμε τη διαφάνεια και να συγκεντρώσουμε τις απόψεις των ενδιαφερομένων μερών και των πολιτών.
<P>
" Επιτροπή σχεδιάζει να καταθέσει σχέδιο πρότασης για την έγκριση διαπραγματεύσεων με τις "νωμένες Πολιτείες.
<SPEAKER ID="279" NAME="Sarah Ludford" AFFILIATION="ALDE">
(ΕΝ) Κατά τη διάρκεια της τελευταίας δεκαετίας, η διεθνής συνεργασία στον τομέα της αντιτρομοκρατίας έχει καταστεί δυσκολότερη, λόγω ανησυχιών ως προς τα ανθρώπινα δικαιώματα, συμπεριλαμβανομένων ανησυχιών που αφορούν πρακτικές της κυβέρνησης των "ΠΑ.
<P>
Ελπίζαμε ότι αυτό θα αποτελούσε παρελθόν με την κυβέρνηση Obama. Δυστυχώς, πληροφορούμαστε ότι οι άδικες στρατιωτικές επιτροπές και οι επ' αόριστον κρατήσεις χωρίς διεξαγωγή δίκης θα συνεχιστούν, ακόμα και εάν κλείσουν οι φυλακές του Γκουαντάναμο.
<P>
Αυτές οι παρεκκλίσεις από τα διεθνή και εθνικά νομικά πρότυπα καθιστούν τα διατλαντικά προγράμματα ανταλλαγής δεδομένων ακόμα πιο προβληματικά από ό,τι θα ήταν σε διαφορετική περίπτωση.
<P>
Σε ποια διαβήματα προβαίνει η Επιτροπή προς την κυβέρνηση των "ΠΑ, προκειμένου να υπερασπιστεί τη δίκαιη διεξαγωγή δικών και να προειδοποιήσει ότι η απουσία τους θα είναι ζημιογόνος για τη συνεργασία μας; Ελπίζω ότι σήμερα, σε αντίθεση με το παρελθόν, δεν υφίσταται κίνδυνος συνεργίας της ΕΕ ή των κρατών μελών της σε αισχρές παραβιάσεις των ανθρωπίνων δικαιωμάτων στο πλαίσιο της αντιτρομοκρατίας.
<SPEAKER ID="280" NAME="José Manuel Barroso">
Πρόεδρος της Επιτροπής. - (ΕΝ) Είμαι υπερήφανος για το γεγονός ότι η Ευρωπαϊκή Ένωση ήταν η πρώτη, από όσο θυμάμαι, η οποία έθιξε σε πρόεδρο -πρώην πρόεδρο- των "νωμένων Πολιτειών το ζήτημα της ανάγκης σεβασμού των θεμελιωδών δικαιωμάτων και του κράτους δικαίου και στο πλαίσιο της αντιμετώπισης της τρομοκρατίας, ήτοι το ζήτημα των φυλακών του Γκουαντάναμο. Το ζήτημα εγείραμε εγώ και ο τότε Προεδρεύων του Ευρωπαϊκού Συμβουλίου, κ. Schüssel -πρωθυπουργός τότε της Αυστρίας. Το ζήτημα αυτό αποτελούσε ανέκαθεν αντικείμενο διαλόγου με τους αμερικανούς εταίρους μας. Σας διαβεβαιώνω ότι θα τεθεί μεταξύ των υψίστων προτεραιοτήτων του προγράμματος δράσης μας.
<P>
Όσον αφορά την προστασία των δεδομένων, πιστεύουμε ότι πρέπει επίσης να συνεργαστούμε με τις "νωμένες Πολιτείες για την επίτευξη ενός πλαισίου. Αυτό το ανέφερα σε προηγούμενη απάντηση. Ταυτόχρονα, χρειαζόμαστε ένα πλαίσιο για την από κοινού πάταξη της τρομοκρατίας. Ως εκ τούτου, το ζήτημα είναι να βρεθεί ο κατάλληλος τρόπος ανταπόκρισης σε δύο σημαντικές ανάγκες: την ανάγκη για ελευθερία και σεβασμό της προστασίας των δεδομένων, αλλά και την ανάγκη για ασφάλεια, επειδή χωρίς ασφάλεια δεν υπάρχει δυνατότητα ελευθερίας.
<SPEAKER ID="281" NAME="Lena Kolarska-Bobińska" AFFILIATION="PPE">
(ΕΝ) Κύριε Πρόεδρε, ένα από τα βασικά ζητήματα της νέας Συνθήκης της Λισαβόνας είναι ο αυξημένος ρόλος της Ευρωπαϊκής Ένωσης παγκοσμίως.
<P>
Με τη νέα ενισχυμένη εξωτερική πολιτική, εμείς, ως Ένωση, πρέπει να δράσουμε πιο ενεργά όσον αφορά την προώθηση και την προάσπιση των ανθρωπίνων και θεμελιωδών δικαιωμάτων σε τρίτες χώρες.
<P>
Ποια δράση σχεδιάζετε να αναλάβετε εσείς και η κ. Ashton, προκειμένου να ενισχύσετε την πολιτική της ΕΕ για την προώθηση της δημοκρατίας; Δεύτερον, θα στηρίξετε τη μεγαλύτερη χρηματοδότηση του ευρωπαϊκού μέσου για τη δημοκρατία και τα ανθρώπινα δικαιώματα στο πλαίσιο του επόμενου προϋπολογισμού;
<P>
Φαίνεται πως τα ανθρώπινα δικαιώματα καταλαμβάνουν πάντα τη δεύτερη και τρίτη θέση στο πλαίσιο των διαλόγων μας. Πιστεύω πως πρέπει να δαπανήσουμε περισσότερο χρόνο και χρήματα για την προώθηση της δημοκρατίας και να θεσπίσουμε μία ευρωπαϊκή επιχορήγηση για τη δημοκρατία. Θα ήθελα να ακούσω την άποψή σας σχετικά με αυτά τα ζητήματα.
<SPEAKER ID="282" NAME="José Manuel Barroso">
Πρόεδρος της Επιτροπής. - (ΕΝ) Οι διατάξεις της Συνθήκης λειτουργούν για την προώθηση των ανθρωπίνων δικαιωμάτων σε όλο τον κόσμο. " Ευρωπαϊκή Ένωση έχει εγκρίνει κατευθυντήριες γραμμές για ζητήματα ανθρωπίνων δικαιωμάτων, οι οποίες κυμαίνονται από τη θανατική ποινή έως την αποτροπή των βασανιστηρίων και τη στήριξη των υπερασπιστών των ανθρωπίνων δικαιωμάτων.
<P>
Στο πλαίσιο αυτών των κατευθυντήριων γραμμών, η Ευρωπαϊκή Ένωση εφαρμόζει ευρύ φάσμα δράσεων, από δημόσιες δηλώσεις ή διπλωματικά διαβήματα έως καθεστώς παρατηρητή σε διεξαγωγή δικών. Εγώ προσωπικά θίγω το ζήτημα των ανθρωπίνων δικαιωμάτων σε διασκέψεις κορυφής με αρχηγούς κρατών ή κυβερνήσεων τρίτων χωρών. Μόλις προσφάτως, στη διάσκεψη κορυφής της προηγούμενης εβδομάδας στο Μαρόκο, επισημάναμε το ζήτημα των θεμελιωδών δικαιωμάτων.
<P>
" Ευρωπαϊκή Ένωση έχει καθιερώσει περίπου 40 διαλόγους για τα ανθρώπινα δικαιώματα με χώρες εταίρους σε όλο τον κόσμο, οι οποίοι λειτουργούν ως φόρουμ που ασχολούνται αποκλειστικά με τη διεξαγωγή εμπεριστατωμένων διαλόγων σχετικά με αυτό το ζήτημα. Στο πλαίσιο του ευρωπαϊκού μέσου για τη δημοκρατία και τα ανθρώπινα δικαιώματα, η Επιτροπή προγραμματίζει τη διάθεση περίπου 150 εκατομμυρίων ευρώ ετησίως για τη στήριξη ΜΚΟ ανθρωπίνων δικαιωμάτων σε όλο τον κόσμο. Προσπαθούμε να εισάγουμε ρήτρα ανθρωπίνων δικαιωμάτων σε κάθε συμφωνία πλαίσιο που συνάπτουμε με τρίτη χώρα.
<SPEAKER ID="283" NAME="Simon Busuttil" AFFILIATION="PPE">
(MT) Μία εκ των θεμελιωδών αρχών είναι η ελεύθερη κυκλοφορία. Κύριε Πρόεδρε, εξαιτίας του συνεχιζόμενου προβλήματος μεταξύ της Λιβύης και της Ελβετίας, παρεμποδίζεται η είσοδος εκατοντάδων πολιτών και εργαζομένων της Ευρωπαϊκής Ένωσης στη Λιβύη προκειμένου να εργαστούν. " ερώτησή μου είναι η εξής: τι είδους δράση αναλαμβάνει η Ευρωπαϊκή Επιτροπή, προκειμένου να βρεθεί λύση σε αυτό το επείγον ζήτημα; Θεωρεί, επίσης, ο Πρόεδρος της Ευρωπαϊκής Επιτροπής αποδεκτό το γεγονός ότι μία χώρα, δηλαδή η Ελβετία, λαμβάνει μονομερώς μία απόφαση η οποία επηρεάζει όλους πολίτες του χώρου Σένγκεν, ιδίως, τους εργαζόμενους οι οποίοι πρέπει να εισέλθουν στη Λιβύη προκειμένου να κερδίσουν τα προς το ζην;
<SPEAKER ID="284" NAME="José Manuel Barroso">
Πρόεδρος της Επιτροπής. - (ΕΝ) Μας ανησυχεί ιδιαίτερα αυτή η υπόθεση. " Επίτροπος Malmström έχει ήδη δηλώσει ότι η αναστολή, εκ μέρους της Λιβύης, των θεωρήσεων πολιτών από τον χώρο Σένγκεν αποτελεί δυσανάλογο μέτρο. Επιπλέον, αυτή η κατάσταση δεν συνάδει με τη θετική τάση που επικρατεί στις σχέσεις μεταξύ της Λιβύης και της Ευρωπαϊκής Ένωσης.
<P>
Συνεχίζονται οι έντονες διπλωματικές προσπάθειες για την εξεύρεση λύσης στην κρίση. Ήδη, ο ένας εκ των δύο ελβετών πολιτών έχει αποχωρήσει από τη Λιβύη. Αυτό είναι θετικό βήμα.
<P>
Οι υπουργοί Εξωτερικών και Δικαιοσύνης της Ευρωπαϊκής Ένωσης συζήτησαν το θέμα στις 22 και 25 Φεβρουαρίου αντίστοιχα, και υποστήριξαν τη συνέχιση των διπλωματικών προσπαθειών.
<P>
Θεωρώ πως είναι σημαντικό να διατηρηθεί ο διάλογος και να καταβληθούν προσπάθειες για την κατανόηση των θέσεων αμφότερων των μερών, προκειμένου να εξευρεθεί λύση το συντομότερο δυνατό.
<SPEAKER ID="285" NAME="Olle Ludvigsson" AFFILIATION="S&amp;D">
(SV) Κύριε Πρόεδρε, η επικύρωση της Συνθήκης της Λισαβόνας ενίσχυσε τον σεβασμό για τα βασικά ανθρώπινα δικαιώματα και τα δικαιώματα των συνδικάτων. Ωστόσο, οι αποφάσεις του Ευρωπαϊκού Δικαστηρίου των τελευταίων ετών καταδεικνύουν την ανάγκη περαιτέρω ενίσχυσης της προστασίας των θεμελιωδών δικαιωμάτων των συνδικάτων. Στις υποθέσεις Laval, Rüffert, Viking και Luxembourg, το Ευρωπαϊκό Δικαστήριο έχει επανειλημμένα υποβαθμίσει την αξία των δικαιωμάτων των συνδικάτων.
<P>
Αυτές οι αποφάσεις έχουν καταστήσει αδύνατη τη διασφάλιση της ίσης μεταχείρισης των εργαζομένων ανεξαρτήτως ιθαγένειας. Τα συνδικάτα δεν μπορούν πλέον να διασφαλίσουν ίσους όρους αμοιβής και ίσες συνθήκες εργασίας για τους αποσπασμένους και τους εγχώριους εργαζόμενους. Κατά συνέπεια, και εγώ επιδοκιμάζω την υπόσχεση του κ. Barroso προς το παρόν Σώμα πριν από την επανεκλογή του ως Προέδρου της Επιτροπής.
<P>
Το ερώτημα μου τώρα προς τον κ. Barroso είναι το ακόλουθο: πότε μπορούμε να αναμένουμε την υποβολή νομοθετικής πρότασης από την Επιτροπή για την αντιμετώπιση των προβλημάτων που έχουν προκύψει συνεπεία των αποτελεσμάτων των αποφάσεων του Ευρωπαϊκού Δικαστηρίου; Μπορεί ο Πρόεδρος της Επιτροπής να μας παράσχει αυτήν την πληροφορία σήμερα κιόλας;
<SPEAKER ID="286" NAME="José Manuel Barroso">
Πρόεδρος της Επιτροπής. - (ΕΝ) Όταν δημοσιεύθηκαν οι εν λόγω αποφάσεις, εκφράσαμε ξεκάθαρα τη θέση μας. Εγώ προσωπικά, αλλά και ο Επίτροπος Špidla, ο οποίος ήταν αρμόδιος σε θέματα απασχόλησης και κοινωνικών υποθέσεων, καταστήσαμε σαφές ότι, κατά την άποψή μας, αυτές οι αποφάσεις δεν μπορούσαν να αμφισβητήσουν θεμελιώδη δικαιώματα, όπως το δικαίωμα στην απεργία, το δικαίωμα στα συνδικάτα, ούτε και τις ιδιαιτερότητες ορισμένων μηχανισμών εργασιακών σχέσεων στις χώρες μας.
<P>
Επεξεργαζόμαστε ορισμένες προτάσεις για την αντιμετώπιση αυτού του ζητήματος. Φοβάμαι πως δεν μπορώ να σας δώσω τώρα ακριβή ημερομηνία, διότι δεν περίμενα αυτήν την ερώτηση. Ωστόσο, μπορώ να σας πω, όπως έχω αναφέρει και προηγουμένως, ότι με την εκλογή της νέας Επιτροπής -και ο αρμόδιος Επίτροπος το ανέφερε επίσης- το ζήτημα αυτό θα αντιμετωπιστεί σύντομα.
<SPEAKER ID="287" NAME="Bogusław Liberadzki" AFFILIATION="S&amp;D">
(PL) Κύριε Barroso, θα ήθελα να σας ρωτήσω για τα θεμελιώδη δικαιώματα και τη νέα Συνθήκη, συμπεριλαμβανομένης της εξωτερικής δράσης. Σύμφωνα με έρευνα που διεξήχθη από την Επιτροπή Ελέγχου του Προϋπολογισμού, το 43% των χρηματοπιστωτικών συναλλαγών ήταν εσφαλμένες. Θα βοηθήσει η νέα Συνθήκη και οι νέες λύσεις, στο πλαίσιο του έργου μας για την επίτευξη σεβασμού των θεμελιωδών δικαιωμάτων σε όλο τον κόσμο, να μειωθεί δραστικά το επίπεδο των σφαλμάτων κατά την προετοιμασία, εκτέλεση και υποβολή έκθεσης σχετικά με τον προϋπολογισμό; Πρέπει να υπογραμμίσω το γεγονός ότι το 43% αποτελεί το εκτιμώμενο επίπεδο χρηματοπιστωτικών σφαλμάτων.
<SPEAKER ID="288" NAME="José Manuel Barroso">
Πρόεδρος της Επιτροπής. - (ΕΝ) Όπως γνωρίζετε, εργαζόμαστε επί σειρά ετών προκειμένου να μειώσουμε τα χρηματοπιστωτικά σφάλματα στους λογαριασμούς της Ευρωπαϊκής Ένωσης. Πολλά από αυτά τα σφάλματα, όπως επίσης γνωρίζετε, αποτελούν ευθύνη των κρατών μελών κατά την εφαρμογή πολλών ευρωπαϊκών προγραμμάτων.
<P>
Είναι ενθαρρυντική η πρόσφατη γνωμοδότηση του Ελεγκτικού Συνεδρίου, η οποία αναγνωρίζει την πρόοδο που έχει σημειωθεί μέχρι στιγμής, αλλά θεωρώ πως δεν πρέπει να επαναπαυόμαστε σε αυτόν τον τομέα. Είμαστε διατεθειμένοι να εργαστούμε για τη μείωση κάθε είδους σφάλματος κατά την εκτέλεση του προϋπολογισμού της Ευρωπαϊκής Ένωσης.
<SPEAKER ID="289" NAME="David Casa" AFFILIATION="PPE">
(MT) " Συνθήκη θεσπίζει αρχές για την προστασία των θεμελιωδών ανθρωπίνων δικαιωμάτων, και όσες χώρες επιθυμούν να γίνουν μέλη της Ευρωπαϊκής Ένωσης πρέπει να διασφαλίσουν τη συμμόρφωσή τους προς τις απαιτήσεις της Ευρωπαϊκής Ένωσης, όπως έπραξε η Μάλτα και όπως έπραξαν και όλες οι υπόλοιπες χώρες οι οποίες εντάχθηκαν ταυτόχρονα. Όσον αφορά την Τουρκία, δεν θεωρεί ο Πρόεδρος πως η Τουρκία πρέπει ακόμα να λάβει πολλά μέτρα στον τομέα των ανθρωπίνων δικαιωμάτων; Επιπλέον, τι είδους δράση αναλαμβάνει η Επιτροπή, προκειμένου να διασφαλίσει ότι, πριν από την εφαρμογή οικονομικών μέτρων στην Τουρκία και πριν από οποιεσδήποτε άλλες απαιτήσεις, αποδίδεται πρωτίστως προσοχή στα θεμελιώδη ανθρώπινα δικαιώματα; Πιστεύω πως πρέπει να αποτελέσουν προτεραιότητα, όμως, λυπάμαι για το γεγονός ότι πρέπει να δηλώσω πως τα θεμελιώδη ανθρώπινα δικαιώματα είναι ανύπαρκτα στην Τουρκία.
<SPEAKER ID="290" NAME="José Manuel Barroso">
Πρόεδρος της Επιτροπής. - (ΕΝ) Για να είμαι ειλικρινής, δεν θα έλεγα "ανύπαρκτα". " Τουρκία έχει σημειώσει πρόοδο όσον αφορά το κράτος δικαίου. Εντούτοις, δεν πιστεύουμε ότι συμμορφώνεται προς το παρόν -όσον αφορά τα πρότυπά της για τα ανθρώπινα δικαιώματα και το κράτος δικαίου- προς τα ευρωπαϊκά πρότυπα. Αυτό ακριβώς αποτελεί μέρος του έργου που προσπαθούμε να αναπτύξουμε με την Τουρκία με την πάροδο των ετών.
<P>
Δεδομένου ότι η Τουρκία αποτελεί υποψήφια χώρα για ένταξη στην Ευρωπαϊκή Ένωση, η Επιτροπή αξιολογεί ετησίως με μεγάλη αντικειμενικότητα τις μεταρρυθμίσεις που πραγματοποιεί η Τουρκία όσον αφορά το κράτος δικαίου και όλα τα ζητήματα που σχετίζονται με τα θεμελιώδη δικαιώματα.
<P>
Για να είμαστε δίκαιοι, πρέπει να αναγνωρίσουμε ότι έχει σημειωθεί πρόοδος σε ορισμένους τομείς. Υπάρχουν άλλοι τομείς στους οποίους ζητούμε περισσότερες προσπάθειες από τις τουρκικές αρχές.
<P>
Πιστεύω πως η συνέχιση αυτού του διαλόγου -και μάλιστα αυτών των διαπραγματεύσεων- για την ένταξη της Τουρκίας αποτελεί πράγματι τον ορθό τρόπο προκειμένου να σημειωθεί πρόοδος στο θέμα του σεβασμού των θεμελιωδών δικαιωμάτων και, εν γένει, του κράτους δικαίου και των δημοκρατικών μεταρρυθμίσεων στην Τουρκία.
<SPEAKER ID="291" NAME="Πρόεδρος">
Κύριε Barroso, σας ευχαριστώ πολύ για την εξαιρετικά ενδιαφέρουσα συζήτηση. Αυτή ήταν η τέταρτη ώρα των ερωτήσεων της Ολομέλειας. " επόμενη θα διεξαχθεί σε έναν μήνα, κατά την προσεχή περίοδο συνόδου στο Στρασβούργο.
<P>
Λήξη του θέματος.
<SPEAKER ID="293" NAME="David-Maria Sassoli" AFFILIATION="S&amp;D">
(IT) Κυρία Πρόεδρε, κυρίες και κύριοι, πριν από λίγο πραγματοποιήθηκε με παραπειστικό τρόπο μία επαίσχυντη ομιλία κατά του προέδρου της Ιταλικής Δημοκρατίας. Θεωρώ ότι το Προεδρείο αυτού του Σώματος δεν πρέπει να επιτρέπει την εισαγωγή εθνικών πολιτικών ζητημάτων στο παρόν Σώμα, ιδίως όταν πρόκειται για θεσμικά και πολιτικά ζητήματα υψίστης σημασίας.
<P>
Θα ήθελα να σας υπενθυμίσω -και να υπενθυμίσω σε όλους τους συναδέλφους μου- ότι η Ιταλική Δημοκρατία δεν είναι προς πώληση, και ότι ο πρόεδρος της Δημοκρατίας, Giorgio Napolitano, αποτελεί τον θεματοφύλακα του ιταλικού συντάγματος. Εξ ονόματος της ιταλικής αντιπροσωπείας της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, καλώ το Προεδρείο αυτού του Σώματος να βρίσκεται σε μεγαλύτερη εγρήγορση όσον αφορά τα θέματα που συζητούνται και τις ομιλίες που πραγματοποιούνται.
<P>
Λυπάμαι για το γεγονός ότι ο πρόεδρος, κ. Buzek, δεν επενέβη προκειμένου να διακόψει μια ομιλία, η οποία αποτέλεσε επίθεση κατά του προέδρου της Δημοκρατίας, ο οποίος μόλις πριν από μία εβδομάδα επισκέφθηκε το Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="294" NAME="Πρόεδρος">
Τόσο το σχόλιο στο οποίο αναφερθήκατε όσο και οι δικές σας δηλώσεις θα καταγραφούν στα πρακτικά και θα προσπαθήσω να λάβω υπόψη τις εκκλήσεις σας στο πλαίσιο του θέματος της ημερήσιας διάταξης του οποίου τώρα προεδρεύω. Ελπίζω να τα καταφέρω.

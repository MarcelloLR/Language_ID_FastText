<CHAPTER ID="022">
Γενικευμένες δασμολογικές προτιμήσεις (συζήτηση)
<SPEAKER ID="288" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Scholz, εξ ονόματος της Επιτροπής Διεθνούς Εμπορίου, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 732/2008 του Συμβουλίου σχετικά με την εφαρμογή συστήματος γενικευμένων δασμολογικών προτιμήσεων για την περίοδο από την 1η Ιανουαρίου 2009 έως την 31η Δεκεμβρίου 2011 - C7-0135/2010 - 2010/140(COD)).
<SPEAKER ID="289" NAME="Helmut Scholz" LANGUAGE="DE">
Κύριε Πρόεδρε, κυρία Győri, κύριε De Gucht, κυρίες και κύριοι, συζητούμε μια σημαντική πτυχή της πολιτικής διεθνούς εμπορίου σε μια πολύ προχωρημένη ώρα. Δεδομένης της σημασίας της, θα προτιμούσα να είχαμε απαρτία στο Σώμα, με όλα τα έδρανα κατειλημμένα. Το σύστημα γενικευμένων δασμολογικών προτιμήσεων (ΣΓΠ) της Ευρωπαϊκής Ένωσης συνιστά μείζον επίτευγμα της ευρωπαϊκής εμπορικής πολιτικής. Ανοίγει τις αγορές μας προς τις φτωχότερες χώρες του πλανήτη για κάθε είδους αγαθά, πλην των όπλων. Παρέχει επίσης στις αναπτυσσόμενες χώρες εμπορικές παραχωρήσεις για ευρύ φάσμα προϊόντων. Το ΣΓΠ+ αποτελεί ένα εξαιρετικά χρήσιμο σύστημα κινήτρων, το οποίο προσφέρει στις αναπτυσσόμενες χώρες περαιτέρω παραχωρήσεις, υπό τον όρο ότι έχουν υπογράψει και εφαρμόζουν στην πράξη σημαντικές διεθνείς συμφωνίες για τα ανθρώπινα δικαιώματα, τα πρότυπα εργασίας και την προστασία του περιβάλλοντος. Εντούτοις, το σύστημα παρουσιάζει όντως αδυναμίες και χρήζει τακτικής ενημέρωσης.
<P>
Με την πάροδο των ετών, το Ευρωπαϊκό Κοινοβούλιο, χώρες εταίροι, εταιρείες και μη κυβερνητικές οργανώσεις έχουν υποβάλει σημαντικές προτάσεις για τη βελτίωση του συστήματος. Ολόκληρος ο κόσμος βρίσκεται πλέον εν αναμονή της δημοσίευσης της πρότασης της Επιτροπής για την απολύτως αναγκαία αναθεώρηση του συστήματος. " προθεσμία για την υποβολή αυτής της πρότασης έληξε την 1η Ιουνίου 2010. " Επιτροπή δεν υπέβαλε εγκαίρως την πρόταση και η αδυναμία της αυτή οδήγησε τις ενδιαφερόμενες χώρες και εταιρείες τόσο εντός όσο και εκτός των συνόρων της ΕΕ σε μια επικίνδυνη κατάσταση αβεβαιότητας. Πρέπει πλέον να αναθεωρηθεί ο υφιστάμενος κανονισμός.
<P>
Προσπαθείτε να διασώσετε την κατάσταση με τη βοήθεια ενός μεταβατικού κανονισμού, και επί αυτού ακριβώς του κανονισμού πρόκειται να ψηφίσουμε αύριο, Πέμπτη. Ο μεταβατικός κανονισμός αποτελεί απλώς παράταση. Δεν αλλάζει τίποτα, δεν βελτιώνει τίποτα και δεν εφαρμόζει τις νέες απαιτήσεις που απορρέουν από τη Συνθήκη της Λισαβόνας. Το γεγονός αυτό δεν έχει προκαλέσει μόνο κατάπληξη στο Ευρωπαϊκό Κοινοβούλιο, αλλά και δυσαρέσκεια, και, ως εισηγητής, συμμερίζομαι αυτά τα συναισθήματα. Είναι υποχρέωση των βουλευτών του Ευρωπαϊκού Κοινοβουλίου να διασφαλίζουν τον σεβασμό των δικαιωμάτων, των καθηκόντων και των εξουσιών που εκχωρούνται στους εκλεγμένους αντιπροσώπους των πολιτών της Ευρώπης από τη Συνθήκη της Λισαβόνας. Είναι επίσης υποχρέωσή μας να διασφαλίσουμε ότι η μείωση των δασμών θα επιφέρει πραγματική βελτίωση στην κατάσταση των αναπτυσσόμενων χωρών. Για την προστασία των εταίρων της ΕΕ από τις επιπτώσεις μιας εξαιρετικά βραδείας διαδικασίας, πρότεινα αρχικά στην Επιτροπή Διεθνούς Εμπορίου να τροποποιηθούν μόνον τα στοιχεία του κανονισμού που είναι απαραίτητα ώστε να είναι σε θέση το Κοινοβούλιο να εκπληρώσει τον νέο του ρόλο.
<P>
Ταυτόχρονα, θα ήθελα να τονίσω ότι πιστεύω επίσης πως απαιτείται γενική αναδιατύπωση του ΣΓΠ και του ΣΓΠ+. Στο πλαίσιο των εντατικών συνεδριάσεων με το Συμβούλιο και την Επιτροπή επί των νομικών ζητημάτων που προκύπτουν από τη Συνθήκη της Λισαβόνας και επηρεάζουν τον μεταβατικό κανονισμό, το Κοινοβούλιο αποφάσισε εντέλει να τους εμπιστευθεί. Στο σημείο αυτό, θα ήθελα να εκφράσω για άλλη μία φορά τις ειλικρινές ευχαριστίες μου στον καθηγητή και πρόεδρο της Επιτροπής Διεθνούς Εμπορίου, κ. Moreira, για τις άοκνες προσπάθειές του ως διαμεσολαβητή, αλλά και σε εσάς, κύριε De Gucht, για τη διαβεβαίωση της Επιτροπής ότι θα αντιμετωπιστούν στην πράξη καίριας σημασίας τροποποιήσεις, ειδικότερα δε όσον αφορά την ενημέρωση και τη συμμετοχή του Κοινοβουλίου. Ως εκ τούτου, αποφασίσαμε να αποσύρουμε όλες τις τροπολογίες μας, ώστε να καταστεί δυνατή η έναρξη ισχύος του μεταβατικού κανονισμού το ταχύτερο δυνατόν. Το κάναμε αυτό, πρωτίστως προς όφελος των εταίρων μας και των ενεχομένων εταιρειών.
<P>
" διαβεβαίωση της Επιτροπής περιλαμβάνει μια δέσμευση για το μέλλον όσον αφορά την πλήρη ενημέρωση του Ευρωπαϊκού Κοινοβουλίου, πάραυτα και ταυτόχρονα με το Συμβούλιο, σχετικά τόσο με το έργο που αφορά τις ουσιώδεις πτυχές του ΣΓΠ όσο και με όλες τις εξελίξεις, καθώς και την ανταλλαγή όλων των εγγράφων που σχετίζονται με το ΣΓΠ. " Επιτροπή εγγυάται επίσης ότι το Ευρωπαϊκό Κοινοβούλιο θα ενημερωθεί για τυχόν αναστολές προτιμήσεων, σύμφωνα με το άρθρο 16, παράγραφος 3, καταργήσεις, περιλαμβανομένων δε και των αντίστοιχων εκθέσεων έρευνας της Επιτροπής, σύμφωνα με το άρθρο 17, και σχετικά με αποφάσεις διασφάλισης, σύμφωνα με τα άρθρα 20 και 21, προτού τεθούν σε ισχύ.
<P>
Επικροτούμε την υποβολή της δέσμης μέτρων Omnibus 1 και την προθυμία της Επιτροπής να προβεί σε διεξοδικές συζητήσεις επί των προτάσεων που υπέβαλε στο πλαίσιο της δέσμης μέτρων Omnibus 1. Παράλληλα, θα θέλαμε να υπενθυμίσουμε στην Επιτροπή ότι πρέπει να κατατεθεί επειγόντως η δέσμη μέτρων Omnibus 2.
<P>
Τέλος, θα ήθελα να τονίσω και πάλι ότι το Κοινοβούλιο προέβη σε παραχώρηση όσον αφορά τον μεταβατικό κανονισμό. Δεν πρέπει να λησμονούμε ότι χρειάζεται να αγωνιζόμαστε για τη διαρκή και θεμελιώδη εφαρμογή των κοινοβουλευτικών δικαιωμάτων του Κοινοβουλίου.
<SPEAKER ID="290" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κύριε Επίτροπε, κύριε Scholz, κυρίες και κύριοι.
<P>
(EN) Κύριε Πρόεδρε, επιτρέψτε μου να συνεχίσω στα αγγλικά. Λόγω της ορολογίας, θεωρώ ενδεδειγμένη τη χρήση της αγγλικής γλώσσας. Από τότε που υπέβαλε η Επιτροπή την πρότασή της για την παράταση, περιορισμένου χρονικού διαστήματος, της εφαρμογής του ισχύοντος κανονισμού ΣΓΠ -τη λεγόμενη πρόταση ανανέωσης (roll-over)-, το Συμβούλιο επαναλαμβάνει διαρκώς ενώπιον του παρόντος Σώματος τη σημασία της έγκρισης αυτής της πρότασης εν ευθέτω χρόνω. Και τούτο, προκειμένου να διασφαλισθεί ότι οι αναπτυσσόμενες και λιγότερο ανεπτυγμένες χώρες θα συνεχίσουν να επωφελούνται από το σύστημα γενικευμένων προτιμήσεων της ΕΕ, το οποίο αποτελεί θεμελιώδες στοιχείο της εμπορικής πολιτικής της ΕΕ έναντι των αναπτυσσόμενων χωρών.
<P>
Το Συμβούλιο εκφράζει την ικανοποίησή του για το γεγονός ότι πραγματοποιείται σήμερα στο Ευρωπαϊκό Κοινοβούλιο το πρώτο βήμα για την έγκριση της εν λόγω πρότασης σε πρώτη ανάγνωση. Θα λάβουμε τα απαραίτητα μέτρα το ταχύτερο δυνατόν, ώστε να κατοχυρώσουμε τη συμφωνία μεταξύ των θεσμικών μας οργάνων επί τη βάσει της θέσης που εσείς θα εγκρίνετε σήμερα. Ταυτόχρονα, το Συμβούλιο προσμένει την επικείμενη παρουσίαση της πρότασης της Επιτροπής για την ολοκληρωμένη αναθεώρηση του ΣΓΠ της ΕΕ.
<P>
Θα προσαρμόσουμε καταλλήλως το σύστημα, ούτως ώστε να συνδράμει περισσότερο τις αναπτυσσόμενες οικονομίες που χρειάζονται περισσότερο τις προτιμήσεις, και θα μεριμνήσουμε ώστε να καταστεί ακόμα πιο αποτελεσματικό μέσο αναπτυξιακής και εξωτερικής πολιτικής, παρέχοντας κίνητρα χρηστής διακυβέρνησης. Υπό αυτό το πρίσμα, το Συμβούλιο δηλώνει ότι είναι διατεθειμένο να συνεργαστεί με το Κοινοβούλιο σε πνεύμα καλής συνεργασίας, προκειμένου να θεσπιστεί ένα σύγχρονο, ολοκληρωμένο και απόλυτα λειτουργικό νομικό πλαίσιο, το οποίο θα ανταποκρίνεται στις ανάγκες των αναπτυσσόμενων χωρών.
<P>
Επιτρέψτε μου, ολοκληρώνοντας, να αναγνωρίσω πλήρως, εξ ονόματος της Προεδρίας, τις θετικές και εποικοδομητικές προσπάθειες τόσο του προέδρου της Επιτροπής Διεθνούς Εμπορίου, κ. Moreira, όσο και του εισηγητή αυτού του φακέλου, κ. Scholz, για την επίτευξη συμφωνίας επί της εν λόγω πρότασης.
<SPEAKER ID="292" NAME="Karel De Gucht" LANGUAGE="EN">
Κύριε Πρόεδρε, εκτιμώ βαθύτατα την υποστήριξη που παρείχε η Επιτροπή Διεθνούς Εμπορίου στην πρόταση σχετικά με την παράταση του κανονισμού για την εφαρμογή του συστήματος γενικευμένων δασμολογικών προτιμήσεων. Θα θέλαμε να εκφράσουμε τις ιδιαίτερες ευχαριστίες μας στον εισηγητή, κ. Scholz, και τον πρόεδρο της Επιτροπής Διεθνούς Εμπορίου, κ. Moreira, για την προθυμία τους να εξεύρουν ρεαλιστική λύση στο πλαίσιο των ανησυχιών του Κοινοβουλίου σχετικά με την εφαρμογή των νέων κανόνων για τις κατ' εξουσιοδότηση πράξεις και τις εκτελεστικές πράξεις του υφιστάμενου κανονισμού το ΣΓΠ.
<P>
Θα θυμάστε ενδεχομένως ότι η παράταση προτάθηκε ως μέσο γεφύρωσης της περιόδου που απαιτείται για την προσαρμογή στην έναρξη ισχύος της Συνθήκης της Λισαβόνας και την υποβολή νέου κανονισμού σχετικά με το μέλλον του ΣΓΠ της ΕΕ. " στήριξη του Ευρωπαϊκού Κοινοβουλίου στο πλαίσιο της ψηφοφορίας της 3ης Μαρτίου στην Επιτροπή Διεθνούς Εμπορίου προλειαίνει το έδαφος για την επιτυχή συνέχιση του ισχύοντος συστήματος προς όφελος των αναπτυσσόμενων χωρών και της ΕΕ. Ενισχύει επίσης τον ρόλο και τη δέσμευση της ΕΕ έναντι των στόχων της αναπτυξιακής πολιτικής της ΕΕ.
<P>
" Επιτροπή άκουσε ολοκάθαρα τις ανησυχίες του Κοινοβουλίου σχετικά με τις πτυχές της διαδικασίας λήψης αποφάσεων του κανονισμού ΣΓΠ. Εν προκειμένω, μπορούμε να επιβεβαιώσουμε την αμέριστη και ενεργή μας στήριξη προς τον ρόλο που καλείται να διαδραματίσει το Κοινοβούλιο στο πλαίσιο της εμπορικής πολιτικής, όπως προβλέπεται στη Συνθήκη της Λισαβόνας. Για τον λόγο αυτόν, η Επιτροπή δεσμεύεται να συζητήσει με εποικοδομητικό πνεύμα τους προβληματισμούς του Κοινοβουλίου, όπως διατυπώθηκαν κατά τις τελευταίες εβδομάδες. " συζήτηση αυτή θα συνεχιστεί στο πλαίσιο των δύο προτάσεων κανονισμού της Επιτροπής -Omnibus I και Omnibus II- για την προσαρμογή της διαδικασίας λήψης αποφάσεων στον τομέα της εμπορικής πολιτικής, υπό το πρίσμα της έναρξης ισχύος της Συνθήκης της Λισαβόνας.
<P>
Παράλληλα, η Επιτροπή θα καταβάλει κάθε δυνατή προσπάθεια ώστε να ανταποκριθεί στο αίτημα του Κοινοβουλίου να τηρείται απολύτως ενήμερο για τις εργασίες που αφορούν τις ουσιώδεις πτυχές του ΣΓΠ. Αυτό είναι όντως καίριας σημασίας, προκειμένου να είναι σε θέση το Κοινοβούλιο να εκπληρώνει αποτελεσματικά τον ρόλο του στην εμπορική πολιτική. Προς τον σκοπό αυτόν, η Επιτροπή λαμβάνει υπόψη τις υφιστάμενες απαιτήσεις, και θα ενημερώνει άμεσα το Κοινοβούλιο και το Συμβούλιο για όλες τις σημαντικές εξελίξεις, κοινοποιώντας, παράλληλα, και όλα τα έγγραφα που σχετίζονται με το ΣΓΠ.
<P>
Τέλος, προσβλέπουμε στη διεξαγωγή περαιτέρω συζητήσεων μαζί σας για το μέλλον του συστήματος γενικευμένων δασμολογικών προτιμήσεων, σε συνέχεια της πρότασης νέου κανονισμού που θα υποβληθεί ενώπιον υμών τον Μάιο. Είμαι πρόθυμος να συζητήσουμε τα βασικά στοιχεία της πρότασης το συντομότερο δυνατόν, μετά την έγκρισή της από την Επιτροπή.
<SPEAKER ID="293" NAME="Béla Glattfelder" LANGUAGE="HU">
Κύριε Πρόεδρε, χαίρομαι ιδιαιτέρως που η προθυμία του εισηγητή για συμβιβαστική λύση κατέστησε εφικτή την έγκαιρη παράταση του συστήματος δασμολογικών προτιμήσεων. " ουγγρική Προεδρία του Ευρωπαϊκού Συμβουλίου διαδραμάτισε πολύ σημαντικό ρόλο σε αυτήν τη διαδικασία. " αποτυχία παράτασης του συστήματος δασμολογικών προτιμήσεων θα είχε στην παρούσα φάση εξαιρετικά αρνητικές επιπτώσεις στις φτωχότερες χώρες του κόσμου. Με λυπεί, ωστόσο, το γεγονός ότι η Ευρωπαϊκή Επιτροπή υπέβαλε αυτήν την πρόταση στο Κοινοβούλιο καθυστερημένα, και δεν είχαμε τη δυνατότητα να διεξαγάγουμε ουσιώδη διάλογο στο Σώμα, παρότι ο κανονισμός για το ΣΓΠ έχρηζε τροποποίησης. Και τούτο διότι είναι αδικαιολόγητες οι δασμολογικές προτιμήσεις που παρέχουμε στις πλέον εύπορες χώρες του πλανήτη που εξάγουν πετρέλαιο, όπως τα "νωμένα Αραβικά Εμιράτα ή η Σαουδική Αραβία. Καλό θα ήταν να εξετάσουμε κατά πόσον αξίζει να γίνεται αποδέκτης εμπορικών προτιμήσεων η Ρωσία, η οποία δεν είναι μέλος του ΠΟΕ επειδή δεν θέλησε να προσχωρήσει στον οργανισμό, και χρησιμοποιεί πολύ συχνά την εμπορική πολιτική για την άσκηση εξωτερικών πιέσεων πολιτικής.
<P>
Καλό θα ήταν επίσης να εξετάσουμε με ποιον τρόπο θα μπορούσαμε να ενσωματώσουμε κριτήρια βιωσιμότητας στο σύστημα δασμολογικών προτιμήσεων. Σε τελική ανάλυση, εμπορικές προτιμήσεις χορηγούνται επί του παρόντος και σε χώρες που παρακωλύουν, κατά τα άλλα, την έγκριση συμφωνιών για την προστασία του κλίματος στο διεθνές προσκήνιο ή εξάγουν, μάλιστα, στην Ευρωπαϊκή Ένωση αγαθά που παράγονται με μη βιώσιμο τρόπο, συχνά μέσω της καταστροφής τροπικών δασών ή της παραγωγής υπέρογκων εκπομπών CO2. Πιστεύω ότι το επόμενο σύστημα δασμολογικών προτιμήσεων θα πρέπει να άπτεται και αυτών των ζητημάτων.
<SPEAKER ID="294" NAME="Vital Moreira" LANGUAGE="PT">
Κύριε Πρόεδρε, ο λόγος για τον οποίο συζητούμε τώρα την πιθανή διάρκεια ισχύος του υφιστάμενου συστήματος γενικευμένων δασμολογικών προτιμήσεων (ΣΓΠ) έγκειται στο γεγονός ότι η Επιτροπή δεν εκπλήρωσε την υποχρέωσή της να υποβάλει την προταθείσα ουσιαστική αναθεώρηση του εν λόγω συστήματος εντός του ενδεδειγμένου χρονοδιαγράμματος.
<P>
Συνεπώς, είναι αναμενόμενη μια περίοδος ανανέωσης του ισχύοντος κανονισμού, ενόψει της διατήρησης των οφελών στο πλαίσιο του διεθνούς εμπορίου που απολαμβάνουν οι αναπτυσσόμενες χώρες, αρχής γενομένης από τις φτωχότερες, κατά την πρόσβασή τους στην ευρωπαϊκή αγορά. " έγκριση αυτής της πρότασης χωρίς περαιτέρω καθυστέρηση είναι καίριας σημασίας, ούτως ώστε οι χώρες που επωφελούνται από το ΣΓΠ να συνεχίσουν να επωφελούνται από αυτό, και οι οικονομικοί παράγοντες που πρόκειται να επωφεληθούν στο μέλλον να είναι, κατά συνέπεια, σε θέση να αναπτύξουν τις εμπορικές τους σχέσεις με την απαιτούμενη προβλεψιμότητα και ασφάλεια δικαίου.
<P>
Αυτός είναι ο λόγος για τον οποίο εγώ προσωπικά, ως πρόεδρος της Επιτροπής Διεθνούς Εμπορίου και σκιώδης εισηγητής, υποστήριξα την άποψη η ανανέωση να είναι απλώς ανανέωση και τίποτα άλλο, και να παραιτηθεί, μάλιστα, το Ευρωπαϊκό Κοινοβούλιο από μια ad hoc προσαρμογή του εν λόγω κανονισμού στις εκτελεστικές πράξεις της Επιτροπής, καθώς και να λάβουμε διαβεβαιώσεις για την εναρμόνισή του στο εγγύς μέλλον, μέσω των λεγόμενων κανονισμών "Omnibus".
<P>
Θα ήθελα να τονίσω ότι, υπό αυτήν την έννοια, η απόφαση που ελήφθη από τον εισηγητή, τους σκιώδεις εισηγητές και τα λοιπά μέλη της επιτροπής επηρέασε τη δέσμευση της Ευρωπαϊκής Επιτροπής -την οποία επανέλαβε σήμερα ο Επίτροπος κ. De Gucht, και τον ευχαριστώ ειλικρινά για την επιμέλειά του- για τη διασφάλιση εφεξής της έγκαιρης και πλήρους ενημέρωσης του Ευρωπαϊκού Κοινοβουλίου για κάθε σχετική πράξη που αφορά την εφαρμογή του ισχύοντος κανονισμού, σύμφωνα με τις διατάξεις της Συνθήκης της Λισαβόνας περί της κοινής εμπορικής πολιτικής.
<P>
Ολοκληρώνοντας, επιτρέψτε μου να απευθύνω τις ευχαριστίες μου στον εισηγητή, την Επιτροπή και το Συμβούλιο για την παρούσα συμβιβαστική λύση, η οποία θα επιτρέψει στο Κοινοβούλιο να μεριμνήσει δεόντως για τα συμφέροντα της Ευρώπης και όσων βασίζονται σε εμάς.
<SPEAKER ID="295" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, το σύστημα γενικευμένων δασμολογικών προτιμήσεων είναι μία από τις λίγες μεθόδους διαφοροποίησης που λειτουργεί υπέρ των αναπτυσσόμενων χωρών στον τομέα του διεθνούς εμπορίου. Πρόκειται για έναν ευαίσθητο μηχανισμό, ο οποίος πρέπει να χρησιμοποιείται κατά τον καλύτερο δυνατό τρόπο.
<P>
Το θέμα της αποψινής συζήτησης είναι η παράτασή του, πράγμα που σημαίνει ότι το ραντεβού με την Επιτροπή θα αναβληθεί άπαξ υποβληθεί η νέα τελική πρόταση. Εν των μεταξύ, όμως, δηλώνουμε ότι πρόκειται για ένα μέσο που χρήζει προσεκτικού χειρισμού, και ότι ισχύει εξίσου για τις διοργανικές σχέσεις. Μέχρι στιγμής, ακόμα και επί τη βάσει της Συνθήκης προ της Συνθήκης της Λισαβόνας, το Ευρωπαϊκό Κοινοβούλιο συμμετείχε πάντα πλήρως στις αποφάσεις, όπως συνέβαινε και κατά την περίοδο των συζητήσεων για την Κολομβία ή τη Σρι Λάνκα, οι οποίες πυροδότησαν τον ενθουσιασμό του παρόντος Σώματος.
<P>
Πρέπει επίσης να εξετάσουμε τα πλεονεκτήματα μιας εκ των υστέρων αξιολόγησης της απόφασης για την εφαρμογή του κανονισμού. Ποιος είναι ο αντίκτυπος των επιπτώσεων μιας δασμολογικής μείωσης, τι σημαίνει η κατάργησή της, ποιοι είναι οι μηχανισμοί της και ποια η διαδικασία της; Ορισμένες φορές, η διενέργεια επιτόπιας εξέτασης των ζητημάτων αυτών ενδέχεται να αποκαλύψει εκπλήξεις και να υποδείξει τα πλέον κατάλληλα κριτήρια για τον αποτελεσματικότερο αντίκτυπο του κανονισμού.
<P>
Όσον αφορά τις προϋποθέσεις, ο κόσμος αλλάζει, και ο μηχανισμός πρέπει να παρουσιάζει μεγαλύτερη συμμόρφωση ως προς τις χώρες στις οποίες παρέχονται οι δασμολογικές παραχωρήσεις. " βασική έννοια του σεβασμού των ανθρωπίνων δικαιωμάτων πρέπει να συμπληρώνεται από ένα ευρύτερο όραμα, στο πλαίσιο του οποίου, όπως επισημαίνει ο εισηγητής κ. Scholz -τον οποίο ευχαριστώ για το εξαιρετικό έργο του στην παρούσα έκθεση- λαμβάνονται υπόψη διάφοροι δείκτες: η ανασυγκρότηση μετά από συγκρούσεις, η ειδική κατάσταση των γυναικών, οι συνδικαλιστικές ενώσεις, η κατάσταση της ανάκαμψης μετά από φυσικές καταστροφές, η βιωσιμότητα του περιβάλλοντος και η συμμόρφωση προς τις διεθνείς κοινωνικές συμφωνίες.
<P>
Εάν επρόκειτο να θεσπίσουμε έναν συνδυασμό αυτών των κριτηρίων, δεν θα με εξέπληττε το γεγονός ότι ο κατάλογος των δικαιούχων χωρών θα ήταν ενδεχομένως διαφορετικός από τον υφιστάμενο κατάλογο, πιθανώς δε και πιο ενδεδειγμένος· θα μας δοθεί, ωστόσο, η ευκαιρία να μιλήσουμε και πάλι για αυτό μετά την υποβολή της τελικής πρότασης κανονισμού.
<SPEAKER ID="296" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, δεδομένου ότι το ισχύον σύστημα γενικευμένων δασμολογικών προτιμήσεων λήγει στα τέλη του έτους, είναι σημαντικό, όπως ήδη αναφέρθηκε, να υποβάλει εγκαίρως η Επιτροπή το νέο της σχέδιο για τη συνολική αναθεώρηση του συστήματος.
<P>
" παρούσα συζήτηση αφορά απλώς την παράταση που απαιτείται για την κατοχύρωση της ασφάλειας δικαίου και την προστασία των αμοιβαίων συμφερόντων. Ωστόσο, η σημασία του συγκεκριμένου ζητήματος, είτε για τις αναπτυσσόμενες χώρες είτε και για τα κράτη μέλη της ΕΕ, αλλά, προπαντός, για τα κράτη με τις πλέον αδύναμες οικονομίες, τα βιομηχανικά, γεωργικά ή κοινωνικά συμφέροντα των οποίων δεν λαμβάνονται πάντα υπόψη στις διεθνείς εμπορικές συμφωνίες που προωθούνται από την Επιτροπή, καθιστά απαραίτητη τη διεξαγωγή εμπεριστατωμένης συζήτησης, προκειμένου να ληφθούν υπόψη όλες οι πιθανές πτυχές, συνέπειες και επιπτώσεις αυτού του συστήματος σε έναν μελλοντικό κανονισμό, το σχέδιο του οποίου πρέπει να υποβληθεί στο Κοινοβούλιο το ταχύτερο δυνατόν.
<SPEAKER ID="297" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, αυτό το μέτρο αφορά το σύστημα γενικευμένων δασμολογικών προτιμήσεων, με άλλα λόγια μειώσεις των εισαγωγικών δασμών για τρίτες χώρες που αναλαμβάνουν ορισμένες δεσμεύσεις στο πλαίσιο διεθνών Συνθηκών ή συμφωνιών σχετικά με ευαίσθητα ζητήματα, όπως τα δικαιώματα στην απασχόληση και το περιβάλλον. Οι εν λόγω απαιτήσεις πρέπει να υποβάλλονται σε περιοδική αναθεώρηση και επικαιροποίηση κατόπιν πρότασης της Ευρωπαϊκής Επιτροπής· δυστυχώς, όμως, δεν βρισκόμαστε εδώ για να ψηφίσουμε επί της αναθεώρησης, αλλά επί της παράτασης των παλαιών κανόνων.
<P>
Κατά την παρούσα κρίσιμη συγκυρία, όχι μόνο της οικονομικής, αλλά και της πολιτικής διεθνούς κρίσης, η μη αναθεώρηση και επικαιροποίηση των προϋποθέσεων για την πρόσβαση στον, ή για τον αποκλεισμό από τον, κατάλογο συνιστά επιλογή που έρχεται σε σύγκρουση με τα μείζονα συμφέροντα της Ευρωπαϊκής Ένωσης. Παρά τη "μη γραμμική" συμπεριφορά της Ευρωπαϊκής Επιτροπής, θα ψηφίσουμε υπέρ, διότι εξακολουθούμε να πιστεύουμε σε αυτό το μέσο, το οποίο ευνοεί τρίτες χώρες που υπερέχουν έναντι άλλων χωρών σε ζητήματα που θεωρούνται στρατηγικής σημασίας.
<SPEAKER ID="298" NAME="Karel De Gucht" LANGUAGE="EN">
Κύριε Πρόεδρε, άκουσα τις παρεμβάσεις. Αντιλαμβάνομαι ότι οι Ομάδες συμφωνούν πως θα πρέπει να παρατείνουμε το υφιστάμενο σύστημα, αλλά και ότι αναμένουν να λάβουν το κείμενο για το νέο σύστημα στο γραφείο τους το συντομότερο δυνατόν. Αυτό ακριβώς θα κάνουμε. Εργαζόμαστε προς αυτήν την κατεύθυνση. Όπως γνωρίζετε, η υποβολή μιας νομοθετικής πρότασης προϋποθέτει τη διεξαγωγή δημόσιας διαβούλευσης, η οποία είναι χρονοβόρα. Απαιτείται εκτίμηση των επιπτώσεων, η οποία είναι εξίσου χρονοβόρα. Για ένα μεγαλεπήβολο θέμα, βεβαίως, επιβάλλεται και η εσωτερική διαδικασία λήψης αποφάσεων στο πλαίσιο της Ευρωπαϊκής Επιτροπής.
<P>
Το θέμα αυτό αφορά ένα χρηματοπιστωτικό σύστημα που θα ισχύει για αρκετά μεγάλη χρονική περίοδο. Θέλουμε το σύστημα να είναι σαφώς πιο επιλεκτικό από ό,τι κατά το παρελθόν, ούτως ώστε να μπορούμε να συνδράμουμε όσους το έχουν πραγματικά ανάγκη. Επί του παρόντος, περισσότερες από 150 χώρες είναι δικαιούχοι του συστήματος. Επομένως, δεν είναι καθόλου επιλεκτικό. Θα μπορούσε ακόμα και να διερωτηθεί κανείς ποια είναι η σκοπιμότητα ενός τέτοιου συστήματος. Αυτός είναι ο λόγος για τον οποίο έχει υποβληθεί σε ενδελεχή επανεξέταση.
<P>
Θα υποβάλουμε τις προτάσεις μας εντός προθεσμίας δύο περίπου μηνών. Το Κοινοβούλιο θα έχει τότε την ευκαιρία να τις συζητήσει μαζί μας διεξοδικά. Θα ήθελα επίσης να επαναλάβω τη δέσμευσή μας να τηρούμε πλήρως ενήμερο το Κοινοβούλιο.
<SPEAKER ID="299" NAME="Enikő Győri" LANGUAGE="EN">
Κύριε Πρόεδρε, η μεταρρύθμιση του ΣΓΠ θα αποτελέσει σημείο εστίασης για το Συμβούλιο και την Προεδρία. Με την αναθεώρηση του υφιστάμενου συστήματος, η οποία θα ξεκινήσει στο πλαίσιο της Προεδρίας μας, το Κοινοβούλιο και το Συμβούλιο θα έχουν τη μοναδική ευκαιρία να αναλογιστούν τις βαθύτατες αλλαγές στην παγκόσμια οικονομία, και δη τη ραγδαία αύξηση της ανταγωνιστικότητας των αναδυόμενων εταίρων.
<P>
" Προεδρία έλαβε προσεκτικά υπόψη τις βάσιμες ανησυχίες που τονίσθηκαν από τον κ. Rinaldi σχετικά με την αποτελεσματική εφαρμογή του ΣΓΠ. Το Συμβούλιο ανυπομονεί να εξετάσει αυτό το ζήτημα, όπως και πολλά άλλα, βάσει της επικείμενης πρότασης της Επιτροπής για το νέο ΣΓΠ.
<P>
Επιτρέψτε μου να εκφράσω για άλλη μία φορά την ευγνωμοσύνη μου προς τον εισηγητή και τον πρόεδρο της Επιτροπής Διεθνούς Εμπορίου, κ. Moreira, για τη συνεργασία τους. Φρονώ ότι πρυτάνευσε η κοινή λογική, διότι αντελήφθησαν ότι επρόκειτο για επείγον και σημαντικό ζήτημα. Σας διαβεβαιώ ότι δεν θέλαμε να δημιουργήσουμε νομικά προβλήματα. Κατ' εμέ, πρόκειται για ένα είδος προτύπου, και ευελπιστώ πραγματικά να χρησιμεύσει ως υπόδειγμα ομαλών σχέσεων μεταξύ του Συμβουλίου και του Κοινοβουλίου και για άλλα ζητήματα επί των οποίων έχουμε τέτοιου είδους διαφωνίες.
<SPEAKER ID="300" NAME="Helmut Scholz" LANGUAGE="DE">
Κύριε Πρόεδρε, κυρία Győri, κύριε De Gucht, καταρχάς θα ήθελα να ευχαριστήσω θερμά τους σκιώδεις εισηγητές για την τόσο εποικοδομητική συνεργασία τους. Τώρα που συμφωνήσαμε επιτέλους επί των επίσημων πτυχών του μεταβατικού κανονισμού, θα ήθελα να εκμεταλλευθώ την παρούσα συζήτηση για να διευκρινίσω εν συντομία ορισμένες απαιτήσεις σχετικά με τον μελλοντικό κανονισμό.
<P>
" νέα έκδοση του κανονισμού θα πρέπει να έχει τους εξής κύριους στόχους: 1. να αυξήσει την αποτελεσματικότητα του συστήματος· 2. να διατυπώσει κανόνες που θα επιτρέψουν μια καλύτερα ρυθμιζόμενη διαδικασία αναθεώρησης στην οποία θα διασφαλίζεται η συμμετοχή των δικαιούχων· 3. να διασφαλίσει ότι ο κανονισμός θα δίνει την δέουσα βαρύτητα στο καθήκον του δημοκρατικού ελέγχου που έχει ανατεθεί στο Ευρωπαϊκό Κοινοβούλιο. Αυτό περιλαμβάνει προτάσεις από την Επιτροπή Ανάπτυξης.
<P>
Το νέο σύστημα γενικευμένων δασμολογικών προτιμήσεων (ΣΓΠ) θα πρέπει να αποτελεί ένα σαφέστερο και πλέον διαφανές σύστημα. Θα ήθελα να προβώ σε τρεις παρατηρήσεις εν προκειμένω, και η πρώτη αφορά τους κανόνες καταγωγής. Οι κανόνες καταγωγής και οι διοικητικές διαδικασίες που τους πλαισιώνουν συγκαταλέγονται στους κύριους λόγους που εξηγούν την ανεπαρκή αξιοποίηση των προτιμήσεων που χορηγεί το ΣΓΠ, ιδίως από τις λιγότερο ανεπτυγμένες χώρες. Στην ισχύουσα έκδοση του συστήματος, οι κανόνες καταγωγής παρεμποδίζουν συχνά τις θετικές επιπτώσεις των προτιμήσεων που προβλέπονται θεωρητικά. Μόλις επέστρεψα από την κοινοβουλευτική διάσκεψη σχετικά με τον Παγκόσμιο Οργανισμό Εμπορίου (ΠΟΕ) στη Γενεύη, και το εν λόγω πρόβλημα αποτελούσε κορυφαία προτεραιότητα στον κατάλογο θεμάτων που συζητήθηκαν. Κατά την άποψή μου, η ΕΕ θα πρέπει να διοργανώσει εκστρατεία εντός του ΠΟΕ, ούτως ώστε να δοθεί προτεραιότητα στο σύστημα προτιμήσεων, στο πλαίσιο των εργασιών που αναλαμβάνονται στον ΠΟΕ για την εναρμόνιση των κανόνων καταγωγής.
<P>
" δεύτερη παρατήρησή μου αφορά τις χώρες εταίρους. Στο σημείο αυτό, θεωρώ πολύ σημαντική την ανάπτυξη σαφέστερων κριτηρίων. Ο δείκτης ανισότητας GINI αποτελεί καλό παράδειγμα ενός τέτοιου κριτηρίου. Όπως προανέφερα, πρέπει να είμαστε πιο ευέλικτοι ώστε να μπορούμε να ανταποκρινόμαστε πιο αποτελεσματικά.
<P>
" τρίτη παρατήρησή μου άπτεται της τεχνικής συνδρομής. Δεν αρκούν μόνον οι προτιμήσεις. Είναι απαραίτητη η ενίσχυση του αντικτύπου του σημερινού συστήματος και η βελτίωση του ποσοστού χρησιμοποίησης του ΣΓΠ μέσω της πρόβλεψης τεχνικής συνδρομής.
<P>
Το ζητούμενο είναι η γενική βελτίωση του συστήματος προτιμήσεων συνολικά. Θα ήθελα να ευχαριστήσω και πάλι όλους όσοι συμμετείχαν στη διαδικασία για την εποικοδομητική τους προσέγγιση. Θα χαρώ να συνεχίσουμε τη συνεργασία μας με την Επιτροπή βάσει των σημερινών διαβεβαιώσεων.
<SPEAKER ID="301" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="302" NAME="George Sabin Cutaş" LANGUAGE="RO">
Θα ήθελα να τονίσω ότι η πρόταση που υποβλήθηκε από την Ευρωπαϊκή Επιτροπή δεν είναι η μεταρρύθμιση του "συστήματος γενικευμένων δασμολογικών προτιμήσεων" που είχε ζητηθεί από το Ευρωπαϊκό Κοινοβούλιο στο ψήφισμά του της 5ης Ιουνίου 2008, αλλά μια απλή παράταση της υφιστάμενης δέσμης κανόνων. Αυτός είναι ο λόγος για τον οποίο συμμερίζομαι την άποψη του εισηγητή ότι απαιτείται η άμεση αναθεώρηση αυτού του κανονισμού, που συντάχθηκε το 2008, καθώς και η προσαρμογή του στις διατάξεις της Συνθήκης της Λισαβόνας, η οποία τέθηκε σε ισχύ μεταγενέστερα. Χάρη σε αυτήν τη Συνθήκη, το Ευρωπαϊκό Κοινοβούλιο απολαύει νέων εξουσιών στον τομέα του εμπορίου, και πρέπει να έχει λόγο όσον αφορά τα κριτήρια επιλεξιμότητας, τον κατάλογο των δικαιούχων χωρών και την προσωρινή απόσυρση καθεστώτων του ΣΓΠ. Πρέπει να πραγματοποιηθεί γενική αναθεώρηση του κανονισμού στο μέλλον, με στόχο την αύξηση της συμμετοχής των δικαιούχων χωρών στις διαδικασίες μεταρρύθμισης που τις αφορούν, μέσω της παροχής τεχνικής συνδρομής για την ανάπτυξη των θεσμικών ικανοτήτων τους, αλλά και μέσω της αναθεώρησης και της εναρμόνισης των κανόνων καταγωγής.
<SPEAKER ID="302" NAME="Elisabeth Köstinger" LANGUAGE="DE">
Το σύστημα γενικευμένων δασμολογικών προτιμήσεων (ΣΓΠ) παρέχει προτιμησιακή πρόσβαση στην αγορά της ΕΕ σε 176 αναπτυσσόμενες χώρες. Οι δασμολογικές ελαφρύνσεις ή η αδασμολόγητη πρόσβαση στην εσωτερική αγορά παρέχουν στο εμπόριο τη δυνατότητα να συμβάλλει στη μείωση της φτώχειας στις αντίστοιχες χώρες. Για τον λόγο αυτόν, υποστηρίζω τον μεταβατικό κανονισμό που διασφαλίζει τη νομική συνέχεια του ΣΓΠ, ούτως ώστε να παραμείνει διαθέσιμη αυτή η ευκαιρία για τις αναπτυσσόμενες χώρες. Το εμπόριο συνιστά επίσης σημαντικό και αποτελεσματικό μέσο για την παροχή στις ενεχόμενες χώρες της δυνατότητας να προσεγγίσουν περισσότερο το κράτος δικαίου και τη δημοκρατία και να αναπτύξουν μια ομαλά λειτουργούσα οικονομία. Δεδομένης της σημασίας και του επείγοντος χαρακτήρα αυτού του ζητήματος, τάσσομαι υπέρ της παράτασης του κανονισμού και της ταχείας επίτευξης προόδου εν προκειμένω.

<CHAPTER ID="007">
Καλωσόρισμα
<SPEAKER ID="081" NAME="Πρόεδρος">
Με χαρά καλωσορίζω αντιπροσωπεία βουλευτών και άλλων επισκεπτών από το Κοινοβούλιο της Νέας Ζηλανδίας καθώς και την αποστολή της Νέας Ζηλανδίας στην Ευρωπαϊκή Ένωση που βρίσκονται σήμερα μαζί μας στο θεωρείο των επισήμων.
<P>
(Χειροκροτήματα)
<P>
Τα μέλη της αντιπροσωπείας βρίσκονται στις Βρυξέλλες για να συναντήσουν τους ομολόγους τους από το Ευρωπαϊκό Κοινοβούλιο στο πλαίσιο της 14ης διακοινοβουλευτικής συνάντησης Ευρωπαϊκού Κοινοβουλίου / Νέας Ζηλανδίας. Μετά τις συναντήσεις τους σήμερα το απόγευμα θα φύγουν από τις Βρυξέλλες με προορισμό τη Δυτική Φλάνδρα, όπου θα παραστούν σε σειρά εκδηλώσεων αύριο για τον εορτασμό της 90ης επετείου από τη μάχη του Passchendaele. Εύχομαι στην αντιπροσωπεία να απολαύσει το υπόλοιπο της παραμονής της στην Ευρωπαϊκή Ένωση.

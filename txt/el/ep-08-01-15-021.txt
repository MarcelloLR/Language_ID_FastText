<CHAPTER ID="021">
Αιτιολογήσεις ψήφου
<SPEAKER ID="379" NAME="Πρόεδρος">
Ακολουθούν οι αιτιολογήσεις ψήφου.
<SPEAKER ID="380" NAME="Paul Rübig" AFFILIATION="PPE-DE">
(DE) Κύριε Πρόεδρε, θα ήθελα να παρακαλέσω να ρυθμιστεί σε ανθρώπινα επίπεδα η θερμοκρασία της αίθουσας. Μερικές φορές έχει τόσο κρύο εδώ μέσα ώστε σχεδόν χρειάζεται να φορέσουμε πανωφόρια. Παρακαλώ τη διοίκηση να φροντίσει να επικρατεί θερμοκρασία που να μας επιτρέπει να εργαζόμαστε. Ευχαριστώ!
<SPEAKER ID="381" NAME="Πρόεδρος">
Θα ήθελα να ζητήσω από το προσωπικό που είναι αρμόδιο για τη θέρμανση στην αίθουσα να ανεβάσει τη θερμοκρασία, αν και ενδέχεται να ανέβει από μόνη της κατά τη συζήτηση που ακολουθεί.
<P>
Προφορική αιτιολόγηση ψήφου
<SPEAKER ID="383" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, επικροτώ το γεγονός ότι δώσαμε το πράσινο φως στο σύγχρονο πλαίσιο για περαιτέρω ανάπτυξη της αυτοκινητοβιομηχανίας στην Ευρώπη. Χαίρομαι διότι ψηφίσαμε υπέρ στόχων που είναι ρεαλιστικοί και που προβλέπουν την αύξηση της τιμής του πετρελαίου και τις δικές μας μεγάλες προσδοκίες όσον αφορά την ασφάλεια και την προστασία του περιβάλλοντος. Οι στόχοι δεν μειώνουν την ανταγωνιστική ικανότητα της Ευρώπης. " αύξηση των προϋποθέσεων για ολοένα ασφαλέστερο σχεδιασμό των αυτοκινήτων και για περισσότερο αποδοτικούς κινητήρες που θα εκπέμπουν κατά ένα τρίτο λιγότερα αέρια του θερμοκηπίου αποτελούν στόχους που ήδη υποδηλώνουν αύξηση των τιμών καθώς και αύξηση του κόστους συντήρησης των αυτοκινήτων. Γνωρίζουμε ότι τέτοιες προϋποθέσεις από μόνες τους δεν αποτελούν το βασικό κίνητρο που θα κάνει τη μεσαία τάξη και τους λιγότερο εύπορους ανθρώπους να αλλάζουν συχνότερα το αυτοκίνητό τους. " εξάλειψη των παλαιών αυτοκινήτων από τους ευρωπαϊκούς δρόμους αποτελεί ως εκ τούτου βασική προϋπόθεση, ώστε η ομάδα CARS 21 να αποδείξει την αξία της. Το βασικότερο είναι να αλλάξουν τα κίνητρα των καταναλωτών. Οι φόροι και οι φορολογικές πολιτικές δεν εμπίπτουν, ωστόσο, στην αρμοδιότητα της Ευρωπαϊκής Ένωσης. Επομένως, εναπόκειται στα κράτη μέλη η ευθύνη για τον ορισμό των παραμέτρων. Ανατίθεται στα κράτη μέλη ο καθορισμός του αν και πότε ασφαλέστερα και πιο φιλικά προς το περιβάλλον αυτοκίνητα θα αρχίσουν να παίρνουν τη θέση των παλαιών αυτοκινήτων στους δρόμους μας. Αυτό θα αποτελέσει και την πραγματική απόδειξη της αποτελεσματικότητας της ομάδας CARS 21.
<P>
Γραπτή αιτιολόγηση ψήφου
<SPEAKER ID="386" NAME="Jean-Pierre Audy " AFFILIATION="PPE-DE">
γραπτώς. - (FR) Ψήφισα υπέρ της έκθεσης του πολωνού συναδέλφου Jacek Saryusz-Wolski, με την οποία ζητείται από το Ευρωπαϊκό Κοινοβούλιο να εγκρίνει την τροποποίηση του κανονισμού του Συμβουλίου του 2004 για τη σύναψη ευρωπαϊκών εταιρικών σχέσεων στο πλαίσιο της διαδικασίας σταθεροποίησης και σύνδεσης. Το ζητούμενο είναι η τροποποίηση του ονόματος της εταιρικής σχέσης με την Πρώην Γιουγκοσλαβική Δημοκρατία της Μακεδονίας από "ευρωπαϊκή εταιρική σχέση" σε "εταιρική σχέση για την ένταξη", ώστε να συμβαδίζει με το όνομα των εταιρικών σχέσεων που θεσπίστηκαν με τις δύο άλλες υποψήφιες χώρες: την Κροατία και την Τουρκία. Εξάλλου, έπρεπε να ληφθεί υπόψη η ανεξαρτησία του Μαυροβουνίου. Την ώρα που γράφονται αυτές οι γραμμές, η σκέψη μου πηγαίνει στο Κοσσυφοπέδιο, με την ελπίδα να βρεθεί ειρηνική και ευρωπαϊκή λύση στην δύσκολη κατάσταση εκεί.
<SPEAKER ID="387" NAME="Erik Meijer " AFFILIATION="GUE/NGL">
γραπτώς. - (NL) Τον Δεκέμβριο του 2005, το Συμβούλιο παραχώρησε καθεστώς υποψήφιας προς ένταξη χώρας στην πρώην Γιουγκοσλαβική Δημοκρατία της Μακεδονίας, και τον Ιούνιο του 2006, το Μαυροβούνιο αναγνωρίσθηκε ανεξάρτητο κράτος. Στο πλαίσιο εσπευσμένης διαδικασίας χωρίς συζήτηση, προτείνεται τώρα στο άρθρο 1 του κανονισμού η αναγνώριση ευρωπαϊκής εταιρικής σχέσης με την Αλβανία, τη Βοσνία-Ερζεγοβίνη, το Μαυροβούνιο και τη Σερβία, και στο άρθρο 1(α) να παραχωρηθεί στην Κροατία και την πΓΔΜ εταιρική σχέση ενόψει προσχώρησης. Οι ορισμοί των δύο αυτών συμφωνιών είναι λίγο πολύ ίδιοι. Ο εισηγητής στηρίζει την πρόταση της Επιτροπής και ζητεί από το Συμβούλιο να συμβουλευθεί και πάλι το Κοινοβούλιο, σε περίπτωση που σκοπεύει να απομακρυνθεί από την πρόταση αυτή. Θεωρώ ότι η απομάκρυνση από την πρόταση αυτή είναι πολύ πιθανή. Δεν ορίζεται με ποιον τρόπο θα ληφθεί υπόψη η επικείμενη αναγνώριση του Κοσσυφοπεδίου ως ανεξάρτητου κράτους μέσα στις επόμενες εβδομάδες.
<P>
Επίσης, δεν είναι σαφές εάν αυτό σημαίνει ότι η Μακεδονία θα πρέπει να περιμένει κι άλλο για την έναρξη των διαπραγματεύσεων προσχώρησης, ή εάν η προοπτική της προσχώρησης προσφέρεται στη Σερβία κατά προτεραιότητα. Είναι γνωστό ότι οι Κάτω Χώρες και το Βέλγιο αντιτίθενται σε αυτό μέχρις ότου ο εγκληματίας πολέμου Ratko Mladić παραδοθεί στο Διεθνές Ποινικό Δικαστήριο για την πρώην Γιουγκοσλαβία (ICTY) στη Χάγη. Ως εκ τούτου, αναμένω την επανατοποθέτηση του ζητήματος αυτού στην ημερήσια διάταξη, αλλά δεν καταψηφίζω την έκθεση.
<SPEAKER ID="389" NAME="Andrzej Jan Szejna " AFFILIATION="PSE">
γραπτώς. - (PL) Θα ήθελα να ψηφίσω υπέρ της έκθεσης του κ. Liberadzki σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της Οδηγίας 95/50/ΕΚ όσον αφορά τις εκτελεστικές εξουσίες που ανατίθενται στην Επιτροπή.
<P>
Ο κ. Liberadzki ετοίμασε μία εξαιρετική έκθεση. Συμφωνώ με τον εισηγητή, ο οποίος υποστηρίζει την πρόταση της Επιτροπής, και συνιστώ με τη σειρά μου την έγκριση της πρότασης χωρίς τροπολογίες.
<P>
" οδηγία 95/50/ΕΚ ορίζει τις διαδικασίες των ελέγχων που διενεργούν τα κράτη μέλη όσον αφορά τις οδικές μεταφορές επικίνδυνων εμπορευμάτων. Για τον σκοπό των ελέγχων αυτών, προτάθηκε ένας κατάλογος παραβάσεων, στην περίπτωση των οποίων τα οχήματα μπορούν να ακινητοποιούνται και να υποχρεούνται να συμμορφωθούν προς τις απαιτήσεις προτού συνεχίσουν το ταξίδι τους. Επιπλέον, είναι σημαντικό κάθε κράτος μέλος να υποβάλλει κάθε ημερολογιακό έτος έκθεση σχετικά με την εφαρμογή της οδηγίας.
<SPEAKER ID="390" NAME="Andreas Mölzer " AFFILIATION="NI">
γραπτώς. - (DE) Τα τέλη διοδίων για τα φορτηγά, που καθιερώθηκαν υπό το πρόσχημα της στροφής από τις οδικές στις σιδηροδρομικές μεταφορές, απέτυχαν, όπως ήταν αναμενόμενο, να κάνουν ελκυστικότερες τις σιδηροδρομικές μεταφορές, έχουν δε μετακυλιστεί στους καταναλωτές. Ιδίως στους κύριους οδικούς άξονες και στα μεγάλα αστικά κέντρα, η συγκέντρωση των μεταφορών στους δρόμους θα οξύνει προβλήματα όπως η συμφόρηση, ο θόρυβος, η περιβαλλοντική ρύπανση και οι συγκεντρώσεις σωματιδίων.
<P>
Ανησυχία προκαλεί και η υπεροψία με την οποία διεξάγονται ορισμένες μεταφορές. Στην Αυστρία, εβδομαδιαίοι στοχοθετημένοι αιφνιδιαστικοί έλεγχοι σε φορτηγά βελτίωσαν σε μεγάλο βαθμό την ασφάλεια στις μεταφορές με φορτηγά και ως εκ τούτου θα έπρεπε να επιβληθούν σε ολόκληρη την ΕΕ. Αν η Ευρωπαϊκή Ένωση ενδιαφέρεται για την υγεία των πολιτών της και την προστασία του περιβάλλοντος, πρέπει να αντικατασταθούν πολύ γρήγορα οι πρωταίτιοι της εκπομπής ρύπων όπως τα επαγγελματικά αυτοκίνητα με παλιούς κινητήρες ντίζελ, να γίνει ελκυστική οικονομικά η σιδηροδρομική μεταφορά οχημάτων και να ληφθεί μέριμνα για την εφαρμογή της σύμβασης των Άλπεων.
<SPEAKER ID="392" NAME="Bogusław Liberadzki " AFFILIATION="PSE">
γραπτώς. - (PL) Ο εισηγητής, Paolo Costa, έδειξε με ποιον τρόπο μπορούν να καταργηθούν οι διακρίσεις στις τιμές και τις συνθήκες των μεταφορών. Είναι αλήθεια ότι μπορεί κανείς να επιτύχει σύντομα σημαντικά οφέλη εισάγοντας λίγες μόλις αλλαγές στην υπάρχουσα νομοθεσία.
<P>
Ως σκιώδης εισηγητής, θα ήθελα να σημειώσω ότι κοινή προσέγγιση επιτεύχθηκε από το Συμβούλιο, την Επιτροπή και το Κοινοβούλιο.
<SPEAKER ID="992" NAME="Jean-Pierre Audy " AFFILIATION="PPE-DE">
γραπτώς. - (FR) Υπερψήφισα το νομοθετικό ψήφισμα σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τα αερολιμενικά τέλη, σε συνέχεια της έκθεσης του γερμανού συναδέλφου μου Ulrich Stockmann.
<P>
Την ώρα που τα ευρωπαϊκά αεροδρόμια, τα οποία κατά κύριο λόγο ανήκουν στο δημόσιο, ιδιωτικοποιούνται, που οι χρήστες δεν εκτιμούν πάντα πλήρως την κατανάλωση υπηρεσιών τους και που οι εταιρείες αναπτύσσονται σε ένα πλαίσιο με πολλαπλές συνιστώσες, ήταν φυσικό να θεσπιστούν ρυθμίσεις για τον καθορισμό των αερολιμενικών τελών.
<P>
Επικροτώ τη δημιουργία των ανεξάρτητων εθνικών ρυθμιστικών αρχών, που θα εποπτεύουν αυτή την αγορά, εκφράζοντας την ευχή να υπάρξει σύντομα ευρωπαϊκός συντονισμός και εν καιρώ να συσταθεί μια ανεξάρτητη ευρωπαϊκή ρυθμιστική αρχή.
<SPEAKER ID="394" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) Οι προτάσεις της Επιτροπής περιλαμβάνουν μακρύ κατάλογο λεπτομερών κανόνων σχετικά με τον κατάλληλο τρόπο είσπραξης των αερολιμενικών τελών. Μία από τις υποχρεώσεις της Επιτροπής είναι η παρακολούθηση της συμμόρφωσης με την κοινοτική νομοθεσία περί ανταγωνισμού. Οι εν λόγω προτάσεις, ωστόσο, σημαίνουν πολλή γραφειοκρατία και υπερβολικά λεπτομερείς ρυθμίσεις, πράγμα αρνητικό για εκείνα τα κράτη μέλη που έχουν επιλέξει να προχωρήσουν σε απορύθμιση του τομέα των αεροπορικών μεταφορών.
<P>
Το Ευρωπαϊκό Κοινοβούλιο θεωρεί ότι οι κοινές αρχές όσον αφορά τα αερολιμενικά τέλη θα πρέπει να ισχύουν μόνο για αερολιμένες με περισσότερες από πέντε εκατομμύρια διακινήσεις επιβατών ετησίως, ή για εκείνους των οποίων η ετήσια κυκλοφορία αντιπροσωπεύει ποσοστό άνω του 15% των επιβατών που διακινούνται στο εν λόγω κράτος μέλος. " θέση αυτή είναι προτιμότερη από την πρόταση της Επιτροπής, η οποία περιλαμβάνει επίσης και μικρότερους περιφερειακούς αερολιμένες. Συχνά καλούμαστε να αποφασίσουμε εάν πρέπει να στηρίξουμε κοινούς κανόνες της ΕΕ που στοχεύουν στη διασφάλιση της ισότιμης μεταχείρισης όλων των συμφερόντων στην εσωτερική αγορά. Στην προκειμένη περίπτωση, είναι σαφές ότι η γραμμή της Επιτροπής περιλαμβάνει αδικαιολόγητη γραφειοκρατία.
<P>
Με βάση τα επιχειρήματα αυτά, ψηφίσαμε υπέρ της πρότασης του Ευρωπαϊκού Κοινοβουλίου, αλλά κατά του νομοθετικού ψηφίσματος κατά την τελευταία ψηφοφορία.
<SPEAKER ID="395" NAME="Pedro Guerreiro " AFFILIATION="GUE/NGL">
γραπτώς. - (PT) Παρότι περιλαμβάνει ορισμένα σημεία που βελτιώνουν την πρόταση της Επιτροπής, η έκθεση εξακολουθεί να εκφράζει και να αποτελεί αναπόσπαστο στοιχείο της διαδικασίας απορύθμισης των αεροπορικών μεταφορών στην ΕΕ.
<P>
Μία βελτίωση στη διαφάνεια της μεθόδου υπολογισμού των αερολιμενικών τελών είναι σίγουρα ευπρόσδεκτη. Ωστόσο, διαφωνούμε με μία πολιτική που επιζητά την απορύθμιση και την ιδιωτικοποίηση μιας στρατηγικής δημόσιας υπηρεσίας όπως οι αεροπορικές μεταφορές, στη συγκεκριμένη περίπτωση με στόχο την προώθηση μιας "πραγματικά ανταγωνιστικής αγοράς αεροπορικών υπηρεσιών", ή την ενσωμάτωση αρχών, όπως η αρχή "ο χρήστης πληρώνει" ή η αρχή της κερδοφορίας σε μία υπηρεσία που θα έπρεπε να είναι δημόσια. Επιπλέον, καταβάλλονται προσπάθειες για κατάργηση του "ρυθμιστικού ρόλου" από το δημόσιο πεδίο, δημιουργώντας επί τούτου "ανεξάρτητες ρυθμιστικές αρχές"
<P>
Οι ιδιωτικοποιήσεις που πραγματοποιήθηκαν στον τομέα δεν προσέθεσαν αξία στις παρεχόμενες υπηρεσίες και οδήγησαν σε απώλεια θέσεων εργασίας και περιορισμό των δικαιωμάτων των εργαζομένων, και σε ορισμένες περιπτώσεις ακόμα και σε τεχνικά και λειτουργικά προβλήματα.
<P>
Εκφράζουμε λύπη για το γεγονός ότι οι προτάσεις μας απορρίφθηκαν. Στόχος τους ήταν να εξασφαλιστεί ότι η οδηγία θα αναγνώριζε τους περιορισμούς τους οποίους αντιμετωπίζουν περιφέρειες που πλήττονται από μόνιμα γεωγραφικά και φυσικά μειονεκτήματα, όπως οι πλέον απομακρυσμένες περιφέρειες, και ως εκ τούτου όριζαν κατάλληλες εξαιρέσεις για την εκπλήρωση των υποχρεώσεων καθολικής δημόσιας υπηρεσίας.
<SPEAKER ID="396" NAME="Timothy Kirkhope " AFFILIATION="PPE-DE">
γραπτώς. - (EN) Το βρετανικό κόμμα των Συντηρητικών υποστηρίζει θερμά τον αυστηρότερο έλεγχο των μεγάλων αεροδρομίων, όταν αυτά κατέχουν δεσπόζουσα θέση στην αγορά. Ωστόσο, στο "νωμένο Βασίλειο διαθέτουμε ήδη ισχυρό ρυθμιστικό σύστημα και επομένως θεωρούμε ότι αυτή είναι μια περιττή παρέμβαση που ενδέχεται να έχει αρνητική επίδραση στα περιφερειακά αεροδρόμια, τα οποία επηρεάζουν σημαντικά την τοπική οικονομία.
<P>
Προσπαθήσαμε να βελτιώσουμε το μέτρο προκειμένου να διατηρήσουμε μια ρήτρα μη συμμετοχής σε εθνική βάση ή τουλάχιστον να αυξήσουμε το όριο, ούτως ώστε να εξαιρεθούν τα περισσότερα περιφερειακά αεροδρόμια, και μολονότι αυτές οι προσπάθειες δεν στέφθηκαν με επιτυχία, θα τις συνεχίσουμε κατά τη δεύτερη ανάγνωση. Στο μεταξύ, επιφυλασσόμαστε.
<SPEAKER ID="397" NAME="Astrid Lulling " AFFILIATION="PPE-DE">
γραπτώς. - (DE) Δεν ψήφισα υπέρ της έκθεσης για τα αερολιμενικά τέλη επειδή αυτά που προτείνει θα οδηγήσουν σε απαράδεκτη διάκριση σε βάρος του αερολιμένα του Λουξεμβούργου. Δεν μπορεί να φέρεται κανείς έτσι σε μία μικρή χώρα. " εφαρμογή της οδηγίας στο αεροδρόμιο του Λουξεμβούργου με το 1,6 εκατομμύριο επιβάτες του ετησίως και η μη εφαρμογή στους άμεσους ανταγωνιστές του, τους αερολιμένες Φρανκφούρτη-Hahn ή Βρυξέλλες-Charleroi, όπου διακινούνται περισσότερα από 3 εκατομμύρια επιβάτες, μόνο και μόνο επειδή υπάρχουν ανάμεσα σε αυτά και στο Λουξεμβούργο εθνικά σύνορα, είναι μία απαράδεκτη διάκριση σε μια εσωτερική αγορά.
<P>
Στην προκείμενη οδηγία, το καθοριστικό δεν πρέπει να είναι τα εθνικά σύνορα, αλλά αντικειμενικά κριτήρια, εφόσον σκοπός της οδηγίας πρέπει να είναι να αποτρέψει την ενδεχόμενη κατάχρηση δεσπόζουσας θέσης αερολιμένων.
<P>
Τέτοιος κίνδυνος δεν υπάρχει για τα μικρότερα αεροδρόμια, ακόμα κι αν είναι τα μοναδικά μιας χώρας, ειδικά στην περίπτωση του Λουξεμβούργου, εφόσον μάλιστα οι προαναφερθέντες ανταγωνιστικοί αερολιμένες βρίσκονται σχετικά κοντά και χρησιμοποιούνται επιπλέον από φθηνές αεροπορικές εταιρίες. Το Λουξεμβούργο είναι τόσο μικρό ώστε μπορεί κανείς να φθάσει από το αεροδρόμιο σε τρεις γειτονικές χώρες σε μισή ώρα με το αυτοκίνητο.
<P>
" πρόταση αυτή συνιστά επιβολή παραβίασης της αρχής της αναλογικότητας που δεν μπορεί να γίνει αποδεκτή. Γι' αυτό την καταψηφίζω σε ένδειξη διαμαρτυρίας.
<SPEAKER ID="398" NAME="David Martin " AFFILIATION="PSE">
γραπτώς. - (EN) Επικροτώ την έκθεση και όσα προσπαθεί να επιτύχει. Μέσα από την επίτευξη μεγαλύτερης διαφάνειας ως προς τον τρόπο με τον οποίο υπολογίζονται οι χρεώσεις των αεροδρομίων, θεωρώ ότι θα προκύψουν ισότιμοι όροι ανταγωνισμού και θα προαχθεί ο ανταγωνισμός στον τομέα. Τα σχέδια αυτά θα βοηθήσουν τα αεροδρόμια της Σκοτίας να ανταγωνιστούν τα αντίστοιχα βρετανικά, ιδίως μέσω της μείωσης της δεσπόζουσας θέσης που κατέχουν βασικοί ταξιδιωτικοί κόμβοι, όπως το Λονδίνο.
<SPEAKER ID="399" NAME="Luca Romagnoli " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ως μέλος της Επιτροπής Μεταφορών και Τουρισμού, θα ήθελα να πω ότι υποστηρίζω την έκθεση Stockmann σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τα αερολιμενικά τέλη.
<P>
Θεωρώ, ωστόσο, πρέπον να κάνω ορισμένα σχόλια ιδίως όσον αφορά τη σχέση μεταξύ των αερολιμενικών τελών και του κόστους των προσφερόμενων υπηρεσιών. Εν προκειμένω, οι αντιπροσωπείες από τη Γαλλία και τις Κάτω Χώρες, με την υποστήριξη της Ιταλίας, ζήτησαν να γίνει σαφής αναφορά στο κόστος. Θα πρέπει να σημειωθεί εδώ ότι η ιταλική εθνική νομοθεσία προβλέπει ειδική σχέση μεταξύ του κόστους των παρεχόμενων υπηρεσιών και των τελών που επιβάλλονται από τον διαχειριστικό φορέα. " διάταξη της παραγράφου 5 καθιστά το ιταλικό σύστημα πιο συνεπές με το σύστημα της οδηγίας, επιτρέποντας τη διατήρηση των ισχυουσών διαδικασιών, με την προϋπόθεση ότι η ανεξάρτητη ρυθμιστική αρχή που προβλέπεται στο άρθρο 10, η οποία εξασφαλίζει την ορθή εφαρμογή των τελών, και ο φορέας που εγκρίνει τα επίπεδα των χρεώσεων σε εθνικό πλαίσιο θα συνδυαστούν σε μια ενιαία αρχή. " αρχή αυτή, θα πρέπει να τονισθεί, πρέπει να είναι ανεξάρτητη τόσο από τους διαχειριστικούς φορείς όσο και από τους αερομεταφορείς.
<SPEAKER ID="400" NAME="Alyn Smith " AFFILIATION="Verts/ALE">
γραπτώς. - (EN) Αν και η έκθεση αυτή περιέχει ορισμένες καλές ιδέες για να γίνουν τα αερολιμενικά τέλη περισσότερο διαφανή και να συνυπολογίζονται περιβαλλοντικές συνιστώσες για πρώτη φορά, πρέπει, όπως πάντοτε, να είμαστε προσεκτικοί ώστε να μην κάψουμε και τα χλωρά μαζί με τα ξερά. Στην εκλογική περιφέρειά μου, στη Σκοτία, έχουμε δεκάδες μικρά αεροδρόμια, και οι αεροπορικές μετακινήσεις δεν είναι πολυτέλεια, αλλά αναγκαία υπηρεσία που εξυπηρετεί ευάλωτες κοινότητες. Για τους λόγους αυτούς υποστήριξα τροπολογίες για την εξαίρεση αερολιμένων σε εξόχως απόκεντρες περιφέρειες από το νέο καθεστώς, και προσβλέπω σε ένα πλαίσιο που θα λαμβάνει υπόψη τον ευάλωτο χαρακτήρα πολλών κοινοτήτων.
<SPEAKER ID="401" NAME="Lars Wohlin " AFFILIATION="PPE-DE">
γραπτώς. - (SV) Οι μεγάλες αεροπορικές εταιρείες άσκησαν πιέσεις για ειδική διευθέτηση από την ΕΕ όσον αφορά τη ρύθμιση της είσπραξης των αερολιμενικών τελών από τους αερολιμένες. Θεωρούν ότι οι αερολιμένες είναι τοπικά μονοπώλια και εκμεταλλεύονται τη μονοπωλιακή τους θέση για να επιβάλλουν αδικαιολόγητες χρεώσεις. Ωστόσο, η σουηδική εταιρεία αεροπορικών μεταφορών LFV και οι μικρότερες εταιρείες έχουν αντιρρήσεις όσον αφορά τη νέα νομοθεσία. Για τους μικρότερους αερομεταφορείς, η νέα νομοθεσία και η εναρμόνιση αποτελούν μάλλον απειλή, εφόσον συχνά επιλέγουν να πετούν προς ανταγωνιστικούς αερολιμένες που επιβάλλουν χαμηλότερες χρεώσεις.
<P>
Καταψήφισα την οδηγία για αρκετούς λόγους. Οι αερολιμένες ρυθμίζονται ήδη από τις εθνικές αρχές και η δράση τους περιορίζεται από το ισχύον δίκαιο της ΕΕ για τον ανταγωνισμό. Οι χώρες εκείνες που επιλέγουν ένα επιχειρηματικό μοντέλο που οδηγεί σε υψηλότερα αερολιμενικά τέλη που προκύπτουν, για παράδειγμα, από επενδύσεις ή λόγω μεταβίβασης ιδιοκτησίας πρέπει να έχουν την άδεια να το κάνουν εφόσον τα τέλη δεν αντιβαίνουν στην ισχύουσα νομοθεσία. Τότε, εναπόκειται στα κράτη μέλη να κρίνουν εάν τα τέλη τους είναι ανταγωνιστικά ή όχι.
<P>
Το Ευρωπαϊκό Κοινοβούλιο περιόρισε το πεδίο εφαρμογής της οδηγίας. Μαζί με άλλους, ψήφισα υπέρ των τροπολογιών που περιορίζουν την οδηγία σε 67 αερολιμένες (σε σύγκριση με περίπου 150 που θα θίγονταν αλλιώς). Ωστόσο, δεν μπορώ να υποστηρίξω ρύθμιση τιμών σε επίπεδο ΕΕ.
<SPEAKER ID="991" NAME="Jean-Pierre Audy " AFFILIATION="PPE-DE">
γραπτώς. - (FR) Υπερψήφισα, σε πρώτη ανάγνωση στο πλαίσιο της διαδικασίας συναπόφασης, νομοθετικό ψήφισμα σχετικά με την πρόταση κανονισμού που αφορά τις εξαγωγές και εισαγωγές επικίνδυνων χημικών προϊόντων με βάση την έκθεση του ολλανδού συναδέλφου μου Johannes Blokland.
<P>
Χαίρομαι που επιτεύχθηκε συμβιβασμός, αφού είναι επιτακτική η ανάγκη ρύθμισης της νομικής κατάστασης που προέκυψε μετά την ακύρωση του προηγούμενου κανονισμού του 2003 από το Δικαστήριο των Ευρωπαϊκών Κοινοτήτων, βελτιώνοντας παράλληλα αυτό το κανονιστικό πλαίσιο, προκειμένου να ληφθούν υπόψη οι εξελίξεις από τότε.
<SPEAKER ID="403" NAME="Liam Aylward " AFFILIATION="UEN">
γραπτώς. - (EN) Ψήφισα υπέρ των τροπολογιών για την επίτευξη συμβιβασμού που εγκρίθηκαν από τη συντριπτική πλειοψηφία των πολιτικών ομάδων, οι οποίες στοχεύουν στην προαγωγή της κοινής ευθύνης μεταξύ των ενδιαφερόμενων πλευρών όσον αφορά το διεθνές εμπόριο επικίνδυνων χημικών ουσιών.
<P>
Οι κανόνες που εγκρίθηκαν σε επίπεδο ΕΕ είναι ζωτικής σημασίας για την παροχή υψηλού επιπέδου προστασίας του περιβάλλοντος και της δημόσιας υγείας και ελπίζουμε ότι οι κανόνες αυτοί θα επεκταθούν και σε διεθνές επίπεδο.
<P>
" ενημέρωση για τους κινδύνους είναι πολύ σημαντική για τους εξαγωγείς και τους εισαγωγείς. Οι χώρες μπορούν, μέσω της ανταλλαγής πληροφοριών και βέλτιστων πρακτικών και της υποχρεωτικής λήψης αποφάσεων σε εθνικό επίπεδο όσον αφορά την αποδοχή χημικών ουσιών, να ενισχύσουν αυτή την ενημέρωση, γνωστοποιώντας παράλληλα στους νομοθέτες και τα ενδιαφερόμενα μέρη τους κινδύνους αυτούς.
<P>
" προτεινόμενη νομοθεσία εφαρμόζει τη Σύμβαση του Ρόττερνταμ, βασική αρχή της οποίας είναι η παροχή βοήθειας προς τις συμμετέχουσες χώρες να μάθουν περισσότερα σχετικά με τα χαρακτηριστικά των πιθανώς επικίνδυνων χημικών ουσιών και των προϊόντων φυτοπροστασίας. Αυτό θα παράσχει στις χώρες τις πληροφορίες και τα μέσα για να σταματήσουν τις ανεπιθύμητες εισαγωγές τοξικών χημικών ουσιών, αναθέτοντας στον εξαγωγέα ή την χώρα εξαγωγής την προϋπόθεση και την ευθύνη να συμμορφωθεί με τους νόμους της χώρας εισαγωγής. Επικροτώ και στηρίζω ένθερμα αυτή τη νομοθεσία και το πακέτο συμβιβασμού του Ευρωπαϊκού Κοινοβουλίου.
<SPEAKER ID="404" NAME="Alessandro Battilocchio " AFFILIATION="PSE">
γραπτώς. - (IT) Χαιρετίζω την εφαρμογή της Σύμβασης του Ρότερνταμ, διότι αποδεικνύει ότι η Ευρώπη έχει επίγνωση των δεσμεύσεών της για την προστασία του περιβάλλοντος και της υγείας των τρίτων χωρών και, ιδίως, των αναπτυσσόμενων χωρών. Από σήμερα, δεν είναι πλέον δυνατές οι εξαγωγές επικίνδυνων χημικών προϊόντων προς χώρες εκτός της Ευρώπης χωρίς προηγούμενη άδεια από τις χώρες προορισμού (η λεγόμενη διαδικασία ΣΜΕ -συναίνεση μετά από ενημέρωση).
<P>
Έπρεπε να θέσουμε τέλος στα διπλά πρότυπα που ίσχυαν όταν μία ουσία ρυθμιζόταν με αυστηρότητα στην ευρωπαϊκή αγορά με στόχο την προστασία του περιβάλλοντος και της υγείας των ευρωπαίων πολιτών, αλλά μπορούσε να αποτελεί ελεύθερα αντικείμενο συναλλαγών με τρίτες χώρες χωρίς καμία προφύλαξη ή την παραμικρή υποχρέωση πληροφόρησης σχετικά με τους κινδύνους. Πρόκειται για μέτρο αβρότητας και αλληλεγγύης έναντι χωρών με λιγότερη πληροφόρηση και δυνατότητες ανάλυσης κινδύνων σε σχέση με την Ευρωπαϊκή Ένωση.
<SPEAKER ID="405" NAME="Ilda Figueiredo " AFFILIATION="GUE/NGL">
γραπτώς. - (PT) " Σύμβαση του Ρότερνταμ σχετικά με τη διαδικασία ΣΜΕ (συναίνεση μετά από ενημέρωση) για ορισμένα χημικά προϊόντα και επικίνδυνα παρασιτοκτόνα στο διεθνές εμπόριο εγκρίθηκε τον Σεπτέμβριο του 1998 και τέθηκε σε ισχύ στις 24 Φεβρουαρίου 2004. Ο κανονισμός (ΕΚ) 304/2003 του Ευρωπαϊκού Κοινοβουλίου και του Συμβουλίου, της 27ης Ιανουαρίου 2003 σχετικά με τις εξαγωγές και εισαγωγές επικίνδυνων χημικών προϊόντων έθεσε σε εφαρμογή τη σύμβαση.
<P>
" Επιτροπή αισθάνθηκε υποχρεωμένη να προσφύγει ενώπιον του Δικαστηρίου των Ευρωπαϊκών Κοινοτήτων κατά του Συμβουλίου και του Ευρωπαϊκού Κοινοβουλίου επειδή δεν συμφωνούσε με τη μεταβολή της νομικής βάσης (από την κοινή εμπορική πολιτική στην πολιτική περιβάλλοντος). Στην απόφασή του της 10ης Ιανουαρίου 2006 το δικαστήριο ακύρωσε τον κανονισμό γιατί η νομική βάση έπρεπε να περιλαμβάνει από αμφότερα τα άρθρα 133 και 175 παράγραφος 1 Συνθήκης. Το Δικαστήριο αποφάνθηκε ταυτόχρονα ότι τα αποτελέσματα του κανονισμού θα έπρεπε να διατηρηθούν μέχρι την έγκριση νέου κανονισμού βασιζόμενου σε ορθές νομικές βάσεις.
<P>
" Ευρωπαϊκή Επιτροπή υπέβαλε πρόταση για νέο κανονισμό με νομική βάση τα δύο προαναφερθέντα άρθρα. Στη σημερινή ψηφοφορία, κατά την πρώτη ανάγνωση, το Ευρωπαϊκό Κοινοβούλιο ενέκρινε μια σειρά από τροπολογίες στην πρόταση της Ευρωπαϊκής Επιτροπής, που θα αποτελέσουν τώρα αντικείμενο διαπραγματεύσεων με το Συμβούλιο. Εξ ου και η θετική μας ψήφος.
<SPEAKER ID="406" NAME="Françoise Grossetête " AFFILIATION="PPE-DE">
γραπτώς. - (FR) Επικροτώ τη συμφωνία σε πρώτη ανάγνωση, η οποία επετεύχθη γι' αυτόν τον κανονισμό. Υπάρχουν 75 000 διαφορετικά χημικά προϊόντα στην αγορά και ακόμα 1 500 προστίθενται κάθε χρόνο. Επομένως, είναι δύσκολο για τις κυβερνήσεις να παρακολουθούν και να διαχειρίζονται τις δυνητικά επικίνδυνες πολυάριθμες ουσίες που διασχίζουν σε καθημερινή βάση τα σύνορά μας.
<P>
Ο κανονισμός θα συμβάλει στην ορθολογικότερη χρήση αυτών των επικίνδυνων χημικών προϊόντων, διευκολύνοντας την ανταλλαγή πληροφοριών αναφορικά με τα χαρακτηριστικά τους. Οι χώρες που κάνουν εισαγωγές θα διαθέτουν, έτσι, τα μέσα και τις πληροφορίες που χρειάζονται για να επισημαίνουν τους δυνητικούς κινδύνους και να αποκλείουν τα χημικά προϊόντα που δεν είναι σε θέση να διαχειριστούν με κάθε ασφάλεια.
<P>
Πρέπει να αναγνωρίσουμε τις δυσκολίες που βιώνουν ενίοτε οι χώρες που κάνουν εξαγωγές προκειμένου να εξασφαλίσουν τη ρητή συναίνεση των χωρών που κάνουν εισαγωγές. Οι αποκλίσεις, όμως, που χορηγούνται στις χώρες που κάνουν εξαγωγές εν αναμονή συναίνεσης δεν πρέπει να ισχύουν για περισσότερο από 12 μήνες. Εκφράζω την ικανοποίησή μου για την έγκριση αυτού του μέτρου, που στοχεύει στην αποφυγή των ανεξέλεγκτων εισαγωγών επικίνδυνων χημικών προϊόντων σε τρίτες χώρες.
<P>
Αυτός ο κανονισμός θα επιτρέψει, έτσι, την αποφυγή πολυάριθμων λαθών, τα οποία διαπράχθηκαν στο παρελθόν και τα οποία προκάλεσαν βλάβες στο περιβάλλον και στη δημόσια υγεία.
<SPEAKER ID="407" NAME="Bogusław Liberadzki " AFFILIATION="PSE">
γραπτώς. - (PL) Ο εισηγητής, Johannes Blokland, δικαίως σημειώνει ότι πρέπει να εγκριθούν κατάλληλοι κανόνες σε παγκόσμιο και σε ευρωπαϊκό επίπεδο με στόχο να παράσχουν υψηλό επίπεδο προστασίας του περιβάλλοντος και της δημόσιας υγείας.
<P>
" ανάπτυξη ειδικών υποδομών στις λιγότερο αναπτυγμένες χώρες σίγουρα θα καταπολεμήσει την ανεύθυνη χρήση χημικών προϊόντων που θα μπορούσαν να βλάψουν το περιβάλλον, την οικονομία και τις συνθήκες εργασίας.
<SPEAKER ID="408" NAME="David Martin " AFFILIATION="PSE">
γραπτώς. - (EN) Ψήφισα υπέρ της έκθεσης. Θεωρώ ότι η εφαρμογή της Σύμβασης του Ρόττερνταμ περί της διαδικασίας συναίνεσης μετά από ενημέρωση αποτελεί θετικό βήμα σε αυτό τον τομέα. " εξασφάλιση της προηγούμενης συναίνεσης των τρίτων χωρών που εισάγουν επικίνδυνες ουσίες βοηθάει να διασφαλισθεί ότι οι αναπτυσσόμενες χώρες δεν θα πέσουν θύματα απόρριψης απαγορευμένων χημικών ουσιών στα εδάφη τους χωρίς τη δική τους συμφωνία. Αν και πρόκειται για ενθαρρυντική κίνηση προς τη σωστή κατεύθυνση, η εφαρμογή των μέτρων πρέπει να παρακολουθηθεί στενά από την Επιτροπή.
<SPEAKER ID="409" NAME="Andreas Mölzer " AFFILIATION="NI">
γραπτώς. - (DE) Ανάλγητοι επιχειρηματίες επιχειρούν να παρακάμψουν τις ειδικές διατάξεις που ισχύουν για τη μεταφορά χημικών και άλλων επικίνδυνων εμπορευμάτων, απαιτήσεις όπως αυτές για την ειδική εκπαίδευση των οδηγών, τη σήμανση και άλλα παρόμοια. Σε ημιφορτηγά εταιριών μεταφοράς δεμάτων βρίσκονται εξαιρετικά διαβρωτικά οξέα, εκρηκτικά υγρά ή πυρομαχικά, συχνά μάλιστα χωρίς να το γνωρίζει ο οδηγός. Όταν δεν υπάρχει σήμανση, ούτε φαίνεται από τα έγγραφα μεταφοράς περί τίνος πρόκειται στην πραγματικότητα, σε περίπτωση ατυχήματος μπορεί να κινδυνεύσει η ζωή εργαζομένων. Σε περίπτωση μάλιστα φωτιάς, οι συνέπειες θα ήταν ανυπολόγιστες, από την άποψη όχι μόνο μόνιμων σωματικών βλαβών, αλλά ακόμα και της περιβαλλοντικής μόλυνσης.
<P>
Είναι εύλογο να απλουστευθούν οι απαιτήσεις για τη μεταφορά επικίνδυνων εμπορευμάτων διατηρώντας το ίδιο επίπεδο ασφάλειας. Πρέπει επίσης να εξεταστεί πώς μπορεί κανείς να επιβάλει την επιτάχυνση της στροφής σε δεξαμενόπλοια διπλού κύτους για να μειωθούν οι περιβαλλοντικές καταστροφές. Κυρίως όμως χρειάζονται σε ολόκληρη την ΕΕ αυστηρότεροι στοχοθετημένοι αιφνιδιαστικοί έλεγχοι φορτηγών, προκειμένου να αποσυρθούν από την κυκλοφορία τα μαύρα πρόβατα που μεταφέρουν μη ασφαλισμένο, μη επισημασμένο ή επικίνδυνο φορτίο, έχουν χαλασμένα φρένα κλπ.
<SPEAKER ID="410" NAME="Bogusław Sonik " AFFILIATION="PPE-DE">
γραπτώς. - (PL) Ψήφισα υπέρ της έκθεσης του Johannes Blokland σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τις εξαγωγές και εισαγωγές επικίνδυνων χημικών προϊόντων.
<P>
" έκθεση θέτει το ζήτημα της επιτρεπόμενης μεταφοράς χωρίς σαφή εξουσιοδότηση. Από οικονομικής άποψης η σημερινή κατάσταση δεν είναι ικανοποιητική για τους ευρωπαίους εξαγωγείς χημικών προϊόντων, εάν δεν λαμβάνουν καμία απόκριση από τις χώρες εισαγωγείς σχετικά με τις ουσίες που αναφέρονται στα Παραρτήματα. Ως αποτέλεσμα του παρόντος κανονισμού, οι ευρωπαίοι εξαγωγείς χημικών ουσιών που απαγορεύονται αυστηρά στην Ευρώπη, θα μπορούν να τα εξάγουν εκτός της Ευρωπαϊκής Ένωσης με μεγαλύτερη ευκολία. Αυτή η περισσότερο ευέλικτη προσέγγιση θα μπορούσε να οδηγήσει, ιδίως σε λιγότερο αναπτυγμένα κράτη, στη μη ύπαρξη καμίας πλέον προστασίας των χωρών έναντι εισαγωγών χημικών ουσιών. Για να αποφευχθούν οι ανεξέλεγκτες εξαγωγές επικίνδυνων προϊόντων προς τρίτες χώρες, και για την προστασία των εν λόγω χωρών που είναι λιγότερο ικανές ή και ανίκανες να αξιολογήσουν τα επικίνδυνα χημικά, η περίοδος σιωπηρής συμφωνίας θα πρέπει να είναι συντομότερη.
<P>
Είναι σημαντικό να εφαρμοσθεί η πρόταση της Επιτροπής όσον αφορά το ζήτημα της δημιουργίας εργαλείων που θα διευκολύνουν τις τελωνειακές αρχές να εφαρμόζουν τις διατάξεις του κανονισμού. Για να λειτουργήσουν σωστά και αποτελεσματικά οι μηχανισμοί που προτείνονται στον νέο αυτό κανονισμό, είναι πολύ σημαντικό να υπάρξει στενή συνεργασία μεταξύ των τελωνειακών αρχών και επιλεγμένων εθνικών αρχών. " εισαγωγή των νέων κανονισμών θα πρέπει να γίνει μετά τη χάραξη κατευθυντήριων γραμμών που θα αφορούν τη χρήση υπολογιστικών προϊόντων και εγγράφων και την παροχή κατάρτισης σύμφωνα με τα πρότυπα της ΕΕ, ιδίως για τα νέα κράτη μέλη.
<SPEAKER ID="990" NAME="Jean-Pierre Audy " AFFILIATION="PPE-DE">
γραπτώς. - (FR) Υπερψήφισα το νομοθετικό ψήφισμα με το οποίο τροποποιείται σε πρώτη ανάγνωση στο πλαίσιο της διαδικασίας συναπόφασης η πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΟΚ) αριθ. 1408/71 του Συμβουλίου περί εφαρμογής των συστημάτων κοινωνικής ασφαλίσεως στους μισθωτούς, στους μη μισθωτούς και στα μέλη των οικογενειών τους που διακινούνται εντός της Κοινότητας, αυτό δε, με βάση την έκθεση του εξαίρετου ούγγρου συναδέλφου μου Csaba Ory, που προτείνει τροποποιήσεις τεχνικής φύσεως στην πρόταση της Ευρωπαϊκής Επιτροπής με στόχο την αποσαφήνιση ή τη βελτίωση της διατύπωσης του κανονισμού.
<P>
Είναι ευτυχής για το γεγονός ότι αυτός ο κανονισμός έχει στόχο να δώσει μια ορθή εικόνα της εξέλιξης της νομικής κατάστασης των εθνικών συστημάτων κοινωνικής ασφάλισης και, επομένως, να εγγυηθεί επαρκή συντονισμό σε κοινοτικό επίπεδο.
<SPEAKER ID="412" NAME="Adam Bielan " AFFILIATION="UEN">
γραπτώς. - (PL) Λαμβάνοντας υπόψη την αρχή των τεσσάρων βασικών ελευθεριών στο πλαίσιο της ευρωπαϊκής οικονομικής ολοκλήρωσης, θα ήθελα κι εγώ να επιστήσω την προσοχή στο νόημα του κανονισμού 1408/71, που στοχεύει στην προώθηση της ελεύθερης κυκλοφορίας των εργαζομένων στην Ευρωπαϊκή Ένωση.
<P>
Παρότι αληθεύει ότι η εν λόγω έκθεση συνδέεται με αυστηρά τεχνικά ζητήματα, αυτά ακριβώς τα ζητήματα που οδηγούν στην αναθεώρηση του προαναφερθέντος κανονισμού προκειμένου να ληφθούν υπόψη αλλαγές στην κοινωνική ασφάλιση σε εθνικό επίπεδο, έχουν άμεσο αντίκτυπο στην καθημερινή ζωή των πολιτών που ταξιδεύουν, εργάζονται ή ζουν σε άλλο κράτος μέλος.
<P>
Θα συμφωνήσω επίσης με τον εισηγητή στο ότι, κατά την εφαρμογή της αρχής της ελεύθερης κυκλοφορίας στην Ευρώπη, πρέπει να καθορισθούν με συγκεκριμένο τρόπο οι κοινωνικές προϋποθέσεις.
<P>
Τέλος, θα ήθελα να δώσω έμφαση στη σημασία που έχουν οι προτεινόμενες αλλαγές και η διαφάνεια των κατευθυντήριων γραμμών για τις χιλιάδες των πολωνών υπηκόων, οι οποίοι ζουν και εργάζονται εκτός της Πολωνίας. Αυτός είναι ένας από τους βασικούς λόγους για τους οποίους στηρίζω την έκθεση του κ. Őry.
<SPEAKER ID="413" NAME="Bogusław Liberadzki " AFFILIATION="PSE">
γραπτώς. - (PL) Ο κ. Őry δικαίως αναγνωρίζει ότι, σε επίπεδο Ευρωπαϊκής Ένωσης, πρέπει να διασφαλισθεί αποτελεσματικός συντονισμός μεταξύ των κρατών μελών όσον αφορά τις καταβολές επιδομάτων.
<P>
Ο παρών κανονισμός, εισάγοντας αναθεωρήσεις που λαμβάνουν υπόψη τις πιο πρόσφατες αλλαγές σε ορισμένα κράτη μέλη, προσφέρει τη δυνατότητα εγγύησης προς τους πολίτες που ταξιδεύουν από ένα κράτος μέλος προς ένα άλλο ότι θα μπορέσουν να επωφεληθούν από την κοινωνική ασφάλιση.
<SPEAKER ID="989" NAME="Jean-Pierre Audy " AFFILIATION="PPE-DE">
γραπτώς. - (FR) Με βάση την έκθεση πρωτοβουλίας του γερμανού φίλου και συναδέλφου μου Γιώργου Χατζημαρκάκη, υπερψήφισα το ψήφισμα σχετικά με ένα ανταγωνιστικό κανονιστικό πλαίσιο για την αυτοκινητοβιομηχανία, σε συνέχεια της ανακοίνωσης της Ευρωπαϊκής Επιτροπής, η οποία βασίζεται στην ομάδα υψηλού επιπέδου, την επονομαζόμενη " CARS 21 ".
<P>
Θέλω να επικροτήσω καταρχάς τη μέθοδο που συνεπάγεται τη διεξαγωγή πραγματικού ελέγχου του κλάδου με τη συμμετοχή όλων των εμπλεκόμενων μερών, με στόχο τον καθορισμό μιας βιομηχανικής πολιτικής στον τομέα της αυτοκινητοβιομηχανίας, που περιλαμβάνει λίαν ουσιαστικές παραμέτρους, που δεν είναι μόνον ο αντίκτυπος στην αγοραστική δύναμη, η απασχόληση, η ασφάλεια, η κινητικότητα, το περιβάλλον, τα ρυθμιστικά κόστη που επιβαρύνουν τη βιομηχανία, αλλά είναι και η καινοτομία, η ανταγωνιστικότητα, τα προβλήματα των μεταχειρισμένων αυτοκινήτων, η διάθεση των παλαιών αυτοκινήτων κλπ., αυτό δε, σε μια εσωτερική αγορά, που απέχει ακόμα μακράν του να έχει ολοκληρωθεί.
<P>
Είναι βασικό η Ευρωπαϊκή Ένωση, αφού οικοδόμησε την εσωτερική αγορά προς όφελος των καταναλωτών, να δώσει ιδιαίτερη προσοχή στους παραγωγούς, χαράζοντας από κοινού με αυτούς μια ευρωπαϊκή βιομηχανική πολιτική. Ο τομέας της αυτοκινητοβιομηχανίας, στον οποίο έχουμε μεγάλη παράδοση, πρέπει να υποστηριχθεί καθώς διέρχεται τις μείζονες αλλαγές που σημειώνονται σήμερα.
<SPEAKER ID="988" NAME="Gerard Batten " AFFILIATION="IND/DEM">
γραπτώς. - (EN) Παρότι δεν διαφωνώ ότι είναι επιθυμητή η μείωση των εκπομπών CO2 στο γενικότερο περιβαλλοντικό πλαίσιο, η λήψη αποφάσεων για τέτοια θέματα δεν θα έπρεπε να αποτελεί αρμοδιότητα της μη δημοκρατικής ΕΕ.
<SPEAKER ID="415" NAME="Ilda Figueiredo " AFFILIATION="GUE/NGL">
γραπτώς. - (PT) " ευρωπαϊκή αυτοκινητοβιομηχανία, η οποία αντιπροσωπεύει περίπου 3% του ΑΕγχΠ της ΕΕ και 7% της βιομηχανικής παραγωγής της, αποτελεί έναν από τους σημαντικότερους οικονομικούς τομείς, παράγοντας περίπου το ένα τρίτο της παγκόσμιας παραγωγής.
<P>
Αποτελεί επίσης έναν από τους βασικούς τομείς εξαγωγών της ΕΕ και επενδύει περίπου 4% του κύκλου εργασιών της σε Ε&Α. Ο τομέας είναι ένας από τους μεγαλύτερους εργοδότες, με πάνω από 2 εκατομμύρια θέσεις άμεσης και 10 εκατομμύρια θέσεις έμμεσης απασχόλησης, και συνιστά επομένως παράγοντα μείζονος σημασίας για την οικονομική, κοινωνική και πολιτιστική ζωή της Ευρώπης.
<P>
Ο τομέας αντιμετωπίζει, ωστόσο, σοβαρές προκλήσεις. Οι ραγδαίες τεχνολογικές αλλαγές, σε συνδυασμό με τον σκληρό διεθνή ανταγωνισμό, την αναγκάζουν να προβεί τάχιστα σε αλλαγές. Επιπλέον, γίνεται αποδέκτης σοβαρών κοινωνικών αιτημάτων, που αφορούν κυρίως το περιβάλλον και την οδική ασφάλεια. Αυτή η στενή αλληλεπίδραση μεταξύ της βιομηχανίας και τομέων πολιτικής, όπως το περιβάλλον, η ενέργεια και οι μεταφορές, έχει ως αποτέλεσμα να συγκαταλέγεται η αυτοκινητοβιομηχανία μεταξύ των πλέον ρυθμισμένων τομέων, καθώς καλύπτεται από 80 περίπου οδηγίες και 115 κανονισμούς της ΟΕΕ/Ο"Ε.
<P>
Ωστόσο, δεν μπορούμε να υποστηρίξουμε όλες τις προτάσεις που περιέχονται στην παρούσα έκθεση. Υπερβολικά μεγάλη έμφαση δίνεται στην προάσπιση της εσωτερικής αγοράς και του ανταγωνισμού, ενώ μικρή σημασία δίνεται σε κοινωνικά και εργασιακά ζητήματα και στο αναπτυξιακό χάσμα μεταξύ κρατών μελών.
<SPEAKER ID="416" NAME="Bruno Gollnisch " AFFILIATION="NI">
γραπτώς. - (FR) " έκθεση Χατζημαρκάκη υποτίθεται ότι έχει στόχο να σκιαγραφήσει τους βασικούς παράγοντες, που θα διασφαλίσουν την ανταγωνιστικότητα της αυτοκινητοβιομηχανίας στο προσεχές μέλλον, λαμβάνοντας υπόψη τους περιβαλλοντικούς περιορισμούς, τους κανόνες για τα προϊόντα και την ασφάλεια, το διεθνές ανταγωνιστικό πλαίσιο, κλπ.
<P>
Βρίσκουμε, ωστόσο, διάσπαρτες στο κείμενο αποδείξεις της αέναης παρώθησης για δίωξη των αυτοκινητιστών. Τι σχέση έχουν σε μια τέτοια έκθεση οι περιορισμοί στην κυκλοφορία σε αστικές περιοχές ή η διασυνοριακή επιβολή προστίμων για παράβαση των κανόνων οδικής κυκλοφορίας; Θα υποχρεώσουμε αύριο τους Ευρωπαίους, υπό την απειλή κυρώσεων ή υπερφορολόγησης, να αγοράσουν τα λεγόμενα "καθαρά" αυτοκίνητα, που είναι εξοπλισμένα με δαπανηρές τεχνολογίες, οι οποίες συνδέονται με την ασφάλεια, όταν σε μια χώρα όπως είναι η Γαλλία, η μεγάλη μέση ηλικία του στόλου των οχημάτων (οκτώ έτη) αντικατοπτρίζει την οικονομική δυσπραγία των πολιτών και την ισχνή αγοραστική τους δύναμη; Για ποιόν λόγο τιμωρούμε για μια ακόμη φορά μόνο τα επιβατηγά ιδιωτικής χρήσης, που, στη Γαλλία για παράδειγμα, ευθύνονται μόνο για το 13% των εκπομπών διοξειδίου του άνθρακα, σίγουρα λιγότερο σε σύγκριση με τις χώρες που δεν χρησιμοποιούν πυρηνική ενέργεια;
<P>
" αλήθεια είναι ότι ενυπάρχει μια θεμελιώδης αντινομία στη βούληση για μια ανταγωνιστική αυτοκινητοβιομηχανία στην Ευρώπη, όταν όλες οι ευρωπαϊκές πολιτικές συνίστανται στην αύξηση του κόστους των αυτοκινήτων και στην εξαθλίωση των καταναλωτών, ταυτόχρονα με τον πολλαπλασιασμό των νέων μορφών διώξεων με στόχο την αποθάρρυνση της αγοράς και της χρήσης οχήματος.
<SPEAKER ID="417" NAME="Françoise Grossetête " AFFILIATION="PPE-DE">
γραπτώς. - (FR) Υπερψήφισα την έκθεση, με την οποία προτείνεται η δημιουργία ενός ανταγωνιστικού κανονιστικού πλαισίου για την αυτοκινητοβιομηχανία.
<P>
Αυτός ο χάρτης πορείας έχει ως στόχο να καταστήσει τα οχήματα πιο καθαρά και πιο ασφαλή, καθώς και να απλοποιήσει το νομικό πλαίσιο εντός του οποίου αναπτύσσονται οι ευρωπαϊκές αυτοκινητοβιομηχανίες.
<P>
Πρέπει να καταστεί δυνατός ο περιορισμός του αντίκτυπου των οδικών μεταφορών στην ποιότητα του αέρα, στο πλαίσιο της σταδιακής ανανέωσης του σημερινού στόλου οχημάτων.
<P>
Εκφράζω τη χαρά μου για την έγκριση των προθεσμιών που ενέκρινε το Ευρωπαϊκό Κοινοβούλιο, που συμπίπτουν με την ημερομηνία του 2015, για να φθάσουμε σε ένα ανώτατο όριο εκπομπών 125 γρ/χλμ για τα νέα οχήματα που διατίθενται στην αγορά. Αυτή η ημερομηνία συμπίπτει με την έναρξη ισχύος των κανόνων ΕΥΡΩ 5.
<P>
Συμπληρωματικά μέτρα μπορούν να συμβάλουν σε αυτό το εγχείρημα (εναλλακτικά καύσιμα, οικολογική οδήγηση, φορολογικά κίνητρα, κλπ.), πρέπει δε να δοθεί ιδιαίτερη προσοχή στα βιοκαύσιμα και στο υδρογόνο.
<P>
" ομάδα CARS 21 προτείνει μια ολιστική προσέγγιση, που θα περιλαμβάνει την τεχνολογία των αυτοκινήτων, την υποδομή και τους χρήστες των οδικών μεταφορών προκειμένου να βελτιωθεί η οδική ασφάλεια (έλεγχος της ηλεκτρονικής ευστάθειας, ένδειξη μη τοποθέτησης της ζώνης ασφαλείας, βοηθητικά συστήματα πέδησης, κλπ.).
<P>
Μια αποτελεσματική νομοθεσία πρέπει πρωτίστως να έχει είναι ρεαλιστική και η βιομηχανία θέτει εδώ και πολύ καιρό τις περιβαλλοντικές ανησυχίες στο επίκεντρο των πολιτικών της.
<SPEAKER ID="418" NAME="Kartika Tamara Liotard " AFFILIATION="GUE/NGL">
γραπτώς. - (NL) Καταψήφισα την έκθεση Χατζημαρκάκη, διότι η πρόταση της Επιτροπής είναι περισσότερο φιλική προς το περιβάλλον. Ο εισηγητής θέτει τον στόχο των 125 γραμμαρίων CO2 ανά χλμ το 2015. " Επιτροπή προτείνει ως μέγιστο στόχο εκπομπών τα 120 γραμμάρια CO2 το 2012. Υπέβαλα τροπολογία για την απόσυρση του στόχου αυτού, αλλά απορρίφθηκε. Αναρωτιέμαι πώς κατέληξε ο εισηγητής στην πρότασή του, η οποία είναι λιγότερο ευνοϊκή για το περιβάλλον, εάν δεν επηρεάστηκε από το λόμπυ της αυτοκινητοβιομηχανίας. Επί σειρά ετών υπήρξαν εθελοντικές συμφωνίες μεταξύ της Επιτροπής και της αυτοκινητοβιομηχανίας για περιορισμό των εκπομπών CO2. Ο στόχος της Επιτροπής δεν προέκυψε από το πουθενά και είναι, σύμφωνα με την αυτοκινητοβιομηχανία, τεχνικά εφικτός και, από την άποψη της καινοτομίας, εξαγώγιμο προϊόν. Ωστόσο, η βιομηχανία θα έχει προσωρινά λιγότερο κέρδος, προκειμένου να σταθεροποιήσει την ανταγωνιστική της θέση στο μέλλον.
<P>
Προβάλλεται εσφαλμένα το επιχείρημα ότι θα χαθούν θέσεις εργασίας. Επισημαίνω το γεγονός ότι μόλις 6% του κόστους παραγωγής των νέων αυτοκινήτων είναι εργατικό κόστος. " επιλογή περικοπής των δαπανών για εργατικό δυναμικό είναι άσχετη προς τον στόχο των 120 γραμμαρίων CO2 ανά χλμ το 2012. Εάν η αυτοκινητοβιομηχανία αποφασίσει να μεταφερθεί σε χώρες με φθηνότερο εργατικό δυναμικό, θα το κάνει ό,τι κι αν γίνει.
<SPEAKER ID="419" NAME="David Martin " AFFILIATION="PSE">
γραπτώς. - (EN) Ψήφισα υπέρ της έκθεσης. Πιστεύω ακράδαντα ότι ο στόχος των 120g/km CO2 μέχρι το 2012 πρέπει να επιτευχθεί και ότι είναι πολύ σημαντικός για την καταπολέμηση της αλλαγής του κλίματος. Παρότι αναγνωρίζω ότι τα κράτη μέλη πρέπει να συμμετάσχουν στη χρηματοδότηση της έρευνας και της ανάπτυξης στον τομέα της αυτοκινητοβιομηχανίας όσον αφορά το συγκεκριμένο ζήτημα, θεωρώ ότι και η ίδια η βιομηχανία πρέπει με τη σειρά της να συμβάλει και να επιδείξει περαιτέρω δέσμευση για τη μείωση των επιδράσεων της αλλαγής του κλίματος. Εγκρίνω επίσης την οδηγία που ζητεί την πληροφόρηση των εργαζομένων και τη διαβούλευση μαζί τους σχετικά με το ζήτημα αυτό.
<SPEAKER ID="420" NAME="Erik Meijer " AFFILIATION="GUE/NGL">
γραπτώς. - (NL) Μαζί με τη συνάδελφό μου, κ. Liotard, καταψήφισα την έκθεση Χατζημαρκάκη, διότι η αρχική πρόταση της Επιτροπής είναι περισσότερο φιλική προς το περιβάλλον. Ο εισηγητής θέτει τον στόχο των 125 γραμμαρίων CO2 ανά χλμ το 2015. " Επιτροπή προτείνει ως μέγιστο στόχο εκπομπών τα 120 γραμμάρια CO2 το 2012. " ομάδα μου υπέβαλε σήμερα τροπολογία για την απόσυρση του στόχου αυτού, αλλά απορρίφθηκε. Αναρωτιέμαι πώς κατέληξε ο εισηγητής στην πρότασή του, η οποία είναι λιγότερο ευνοϊκή για το περιβάλλον, εάν δεν επηρεάστηκε από το λόμπυ της αυτοκινητοβιομηχανίας. Επί σειρά ετών υπήρξαν εθελοντικές συμφωνίες μεταξύ της Επιτροπής και της αυτοκινητοβιομηχανίας για περιορισμό των εκπομπών CO2. Ο στόχος της Επιτροπής δεν προέκυψε από το πουθενά και είναι, σύμφωνα με την αυτοκινητοβιομηχανία, τεχνικά εφικτός και, από την άποψη της καινοτομίας, εξαγώγιμο προϊόν. Φυσικά ορισμένες βιομηχανίες θα έχουν προσωρινά μικρότερα κέρδη, τα οποία αντιμετωπίζουν ως παρέμβαση στην ενίσχυση της ανταγωνιστικής θέσης τους.
<P>
Προβάλλεται εσφαλμένα το επιχείρημα ότι θα χαθούν θέσεις εργασίας. Επισημαίνω το γεγονός ότι μόλις 6% του κόστους παραγωγής των νέων αυτοκινήτων είναι εργατικό κόστος. " τυχόν μείωση του εργατικού κόστους είναι άσχετη προς τον στόχο των 120 γραμμαρίων CO2 ανά χλμ το 2012. Εάν η αυτοκινητοβιομηχανία αποφασίσει να μεταφερθεί σε χώρες με φθηνότερο εργατικό δυναμικό, θα το κάνει ό,τι κι αν γίνει.
<SPEAKER ID="421" NAME="Luís Queiró " AFFILIATION="PPE-DE">
γραπτώς. - (PT) Το μέλλον της ανταγωνιστικότητας της ευρωπαϊκής αυτοκινητοβιομηχανίας είναι εξαιρετικά σημαντικό. Επομένως, η ΕΕ πρέπει να συνεχίσει να υιοθετεί μία μακροπρόθεσμη προσέγγιση που θα βασίζεται σε επενδύσεις στον τομέα της έρευνας και ανάπτυξης καθώς και στη βελτίωση της λειτουργίας της εσωτερικής αγοράς μέσω της αναγκαίας νομοθεσίας και μέσω απλοποίησης των διαδικασιών της διαχείρισης, που πρέπει να γίνουν ταχύτερες και λιγότερο δαπανηρές. " έκθεση προτείνει να εγκριθεί ολοκληρωμένη περιβαλλοντική προσέγγιση, που θα συμβαδίζει με τις νέες τεχνολογίες στον τομέα των κινητήρων και με τη χρήση καυσίμων που ρυπαίνουν λιγότερο, και να ληφθούν πρόσθετα μέτρα στον τομέα της διαχείρισης της κυκλοφορίας, της οδηγικής συμπεριφοράς και των υποδομών, ούτως ώστε να μειωθούν ακόμα περισσότερο οι εκπομπές αερίων του θερμοκηπίου.
<P>
Θεωρώ ότι αυτές οι απόψεις είναι ουσιώδους σημασίας, και ότι οι απαιτούμενες επενδύσεις πρέπει να χρηματοδοτηθούν σε μεγάλο βαθμό μέσω συμπράξεων του δημόσιου και του ιδιωτικού τομέα ως νέα εργαλεία βιομηχανικής έρευνας και τεχνολογικής εξέλιξης. Τέλος, η διεθνής διάσταση επισημαίνει την ανάγκη λήψης επειγόντων μέτρων για τη βελτίωση της πρόσβασης στις αγορές, ιδίως σε εκείνη της Ασίας, μέσω πολυμερών διαπραγματεύσεων και διμερών εμπορικών συμφωνιών.
<P>
Ως εκ τούτου, ψήφισα υπέρ της έκθεσης σχετικά με την πρωτοβουλία της ομάδας CARS 21.
<SPEAKER ID="422" NAME="Brian Simpson " AFFILIATION="PSE">
γραπτώς. - (EN) Θα ψηφίσω υπέρ της έκθεσης Χατζημαρκάκη, αν και θεωρώ ότι η αυτοκινητοβιομηχανία πρέπει να καταβάλει μεγαλύτερες προσπάθειες για τη μείωση των εκπομπών των αυτοκινήτων που κατασκευάζει.
<P>
Είναι πολύ εύκολο να χαρακτηρίσουμε το αυτοκίνητο ως κύριο υπαίτιο για όλα τα περιβαλλοντικά προβλήματα, και σίγουρα τα αυτοκίνητα που διαθέτουμε σήμερα απαιτούν πολλές ακόμα αλλαγές στον τομέα αυτό. Πρέπει όμως να συνεργαστούμε με τη βιομηχανία και να την εκπαιδεύσουμε όσον αφορά την ανάγκη κατασκευής φιλικότερων προς το περιβάλλον αυτοκινήτων.
<P>
" αυτοκινητοβιομηχανία είναι μεγάλος εργοδότης και συμβάλλει σημαντικά στις τοπικές, περιφερειακές και εθνικές οικονομίες. Επομένως, δεν είναι δυνατό να αντιμετωπίζεται με υπεροψία, όπως πιστεύουν ορισμένα μέλη του Κοινοβουλίου.
<P>
Ένα σημείο που μου γεννά ανησυχία στην έκθεση αυτή είναι η σαφής άποψη ότι τα φορολογικά μέτρα και η φορολογική εναρμόνιση πρέπει να χρησιμοποιούνται ως τρόπος προώθησης της έννοιας του Car 21.
<P>
Για εμένα, αυτό είναι υπερβολικό και το μοναδικό σημείο που δεν μπορώ να υποστηρίξω. Ωστόσο, επικροτώ την έκθεση αυτή και τη στηρίζω διότι σε γενικά πλαίσια υιοθετεί μία ισορροπημένη και πρακτική προσέγγιση.
<SPEAKER ID="423" NAME="Renate Sommer " AFFILIATION="PPE-DE">
γραπτώς. - (DE) " έκθεση με τίτλο CARS 21: ένα ανταγωνιστικό κανονιστικό πλαίσιο για την αυτοκινητοβιομηχανία έχει την πλήρη υποστήριξή μου. " έκθεση μπορεί να συμβάλει στην ενίσχυση της ανταγωνιστικότητας της αυτοκινητοβιομηχανίας.
<P>
Παράλληλα με την επιβολή νέων υποχρεώσεων στη βιομηχανία που θα έχουν τη μορφή περιβαλλοντικών απαιτήσεων, είναι απαραίτητο να προσφέρουμε στον κλάδο αυτόν και απλουστευμένες διαδικασίες, να μειώσουμε τη γραφειοκρατία και να εφαρμόσουμε τις αρχές της βελτίωσης της νομοθεσίας. Ακόμα, πρέπει να προσφέρουμε στον κλάδο αυτό περισσότερους πόρους για την έρευνα και την ανάπτυξη.
<P>
Όσον αφορά την επίτευξη των τιμών-στόχων για το CO2, ιδιαίτερα σημαντικό είναι να βασίσουμε τις σταδιακές μειώσεις στην παράμετρο του βάρους των οχημάτων και όχι του "αποτυπώματος άνθρακα". Φυσική σχέση υπάρχει μόνο μεταξύ του βάρους του οχήματος και των εκπομπών CO2. Αντίθετα, το αποτύπωμα άνθρακα δεν έχει τέτοια σχέση και το μόνο που μπορεί να κάνει, είναι να φέρει τη γερμανική αυτοκινητοβιομηχανία σε μειονεκτική θέση έναντι του ανταγωνισμού.
<P>
Ταχθήκαμε κατηγορηματικά υπέρ μίας ολοκληρωμένης στρατηγικής για να ληφθούν υπόψη όλες οι δυνατότητες μείωσης των εκπομπών CO2. Έτσι, θέλουμε να συνεισφέρουν στη μείωση των εκπομπών μεταξύ άλλων και η οδική συμπεριφορά των οδηγών, η δημιουργία διαφόρων κινήτρων για τη χρησιμοποίηση καθαρών οχημάτων, η χρησιμοποίηση βιοκαυσίμων και η προαγωγή νέων τεχνολογιών για τα οχήματα. Αυτό συνιστά πρόκληση όχι μόνο για τους κατασκευαστές αυτοκινήτων, αλλά για όλους τους εμπλεκομένους.
<SPEAKER ID="424" NAME="Søren Bo Søndergaard " AFFILIATION="GUE/NGL">
γραπτώς. - (EN) Καταψήφισα την έκθεση Χατζημαρκάκη, διότι η πρόταση της Επιτροπής είναι περισσότερο φιλική προς το περιβάλλον. Ο εισηγητής θέτει τον στόχο των 125 γραμμαρίων CO2 ανά km το 2015. " Επιτροπή προτείνει ως μέγιστο στόχο εκπομπών τα 120 γραμμάρια CO2 το 2012, πρόταση που υποβλήθηκε ξανά ως τροπολογία. Δυστυχώς, η τροπολογία αυτή απορρίφθηκε. Αναρωτιέμαι πώς κατέληξε ο εισηγητής στην πρότασή του, η οποία είναι περιβαλλοντικά και τεχνικά κατώτερη, εάν δεν επηρεάστηκε από το λόμπυ της αυτοκινητοβιομηχανίας. Επί σειρά ετών υπήρξαν εθελοντικές συμφωνίες μεταξύ της Επιτροπής και της αυτοκινητοβιομηχανίας για περιορισμό των εκπομπών CO2. Ο στόχος της Επιτροπής δεν προέκυψε από το πουθενά και είναι, σύμφωνα με την αυτοκινητοβιομηχανία, τεχνικά εφικτός και, από την άποψη της καινοτομίας, εξαγώγιμο προϊόν. Ωστόσο, η βιομηχανία θα έχει προσωρινά λιγότερο κέρδος, προκειμένου να σταθεροποιήσει την ανταγωνιστική της θέση στο μέλλον.
<P>
Υπάρχει αδικαιολόγητη χρήση του ζητήματος της απώλειας απασχολησιμότητας. Επισημαίνω το γεγονός ότι μόλις 6% του κόστους παραγωγής των νέων αυτοκινήτων αποτελεί κόστος προσωπικού. " επιλογή περικοπής των δαπανών για εργατικό δυναμικό είναι άσχετη προς τον στόχο των 120 γραμμαρίων CO2 ανά km το 2012. Εάν η αυτοκινητοβιομηχανία αποφασίσει να μεταφερθεί σε χώρες με χαμηλότερο εργατικό κόστος, θα το κάνει ό,τι κι αν γίνει.
<SPEAKER ID="425" NAME="Bart Staes " AFFILIATION="Verts/ALE">
γραπτώς. - (NL) Ο τομέας των μεταφορών ευθύνεται για ένα πέμπτο των αερίων του θερμοκηπίου. Τα βιώσιμα, αποδοτικά και καθαρά αυτοκίνητα μπορούν να συμβάλουν σημαντικά στην καταπολέμηση της αλλαγής του κλίματος. Οι προσπάθειες για την επίτευξη αυτού μπορούν να ενισχύσουν σημαντικά την αυτοκινητοβιομηχανία στο μέλλον. Δυστυχώς, δεν υπάρχουν ενδείξεις του μηνύματος αυτού στην απάντηση της Επιτροπής και του Κοινοβουλίου στο έγγραφο για την ομάδα CARS 21.
<P>
Στις τροπολογίες μας, προσπαθήσαμε να επισημάνουμε μια σειρά από βασικά σημεία. " κινητικότητα των ατόμων και η αυτοκινητοβιομηχανία πρέπει να εξετασθούν στο ευρύτερο πλαίσιο της βιώσιμης κινητικότητας. Επισημαίνουμε ότι η παγκοσμίως κλιμακούμενη ζήτηση για καύσιμα μεταφορών μπορεί να οδηγήσει σε εκμετάλλευση πηγών πετρελαίου με σοβαρές επιπτώσεις για το περιβάλλον, όπως η πισσούχος άμμος και το φωταέριο. Βήματα πρέπει επίσης να γίνουν για τη βελτίωση της αποδοτικότητας των καυσίμων στον τομέα. " επιλογή των βιοκαυσίμων μπορεί να εξελιχθεί μόνο εάν η Επιτροπή εδραιώσει ένα δεσμευτικό ολοκληρωμένο σύστημα πιστοποίησης με αυστηρά κοινωνικά και περιβαλλοντικά κριτήρια.
<P>
Τέλος, θα θέλαμε επίσης να διαγράψουμε, καταρχάς, τις παραγράφους που αναφέρουν ότι τα αγωνιστικά αυτοκίνητα και οι αγώνες Formula 1 μπορούν ενδεχομένως να συμβάλουν σε περισσότερο φιλικές προς το περιβάλλον τεχνολογίες και, δεύτερον, τις παραγράφους που επιτρέπουν στους κατασκευαστές να παράγουν οχήματα που εκπέμπουν επιπλέον CO2 εάν αυτές οι εκπομπές προέρχονται από νομικά δεσμευτικά μέτρα σε επίπεδο ΕΕ.
<P>
Οι περισσότερες από τις τροπολογίες μας απορρίφθηκαν. Επομένως, καταψηφίζω την παρούσα έκθεση.
<SPEAKER ID="987" NAME="Jean-Pierre Audy " AFFILIATION="PPE-DE">
γραπτώς. - (FR) Υπερψήφισα το ψήφισμα του Ευρωπαϊκού Κοινοβουλίου σχετικά με τη φορολογική μεταχείριση των ζημιών σε περιπτώσεις με διασυνοριακό χαρακτήρα, με βάση την έκθεση πρωτοβουλίας της εξαίρετης συναδέλφου μου Piia-Noora Kauppi, σε συνέχεια της ανακοίνωσης της Ευρωπαϊκής Επιτροπής για το ίδιο θέμα. Με προβληματίζουν πολύ έντονα οι αρνητικές για τη λειτουργία της εσωτερικής αγοράς επιπτώσεις των πολλαπλών καθεστώτων που εφαρμόζουν τα κράτη μέλη αναφορικά με τις διασυνοριακές ζημίες.
<P>
Είναι κατεξοχήν κατάλληλη στιγμή, στο πλαίσιο της πρόσφατης απόφασης του Δικαστηρίου των Ευρωπαϊκών Κοινοτήτων (ΔΕΚ) στην υπόθεση Marks & Spencer, δεδομένου ότι, αφού δεν υπάρχει έκπτωση των διασυνοριακών ζημιών, η αντιστάθμιση αυτών των ζημιών περιορίζεται γενικά στα κέρδη που αποκομίζονται στο κράτος μέλος στο οποίο πραγματοποιήθηκε η επένδυση. Αυτό υποσκάπτει τις αποφάσεις των επιχειρήσεων εντός της εσωτερικής αγοράς. Φαίνεται απαραίτητο να ενθαρρυνθεί ο απευθείας συντονισμός των φορολογικών συστημάτων των κρατών μελών στην εσωτερική αγορά.
<P>
Αυτή, όμως, πρέπει να είναι μια προσωρινή λύση, αφού μακροπρόθεσμα, πρέπει να εγκρίνουμε μια κοινή ενοποιημένη βάση φορολογίας επιχειρήσεων, που αποτελεί συνολική λύση για την κατάργηση των φορολογικών φραγμών που συνδέονται με την αντιστάθμιση έναντι ζημιών και κερδών σε περιπτώσεις με διασυνοριακό χαρακτήρα.
<SPEAKER ID="427" NAME="Proinsias De Rossa " AFFILIATION="PSE">
γραπτώς. - (EN) Ψήφισα υπέρ της έκθεσης Kauppi διότι υπάρχει ανάγκη να συνεχιστεί ο λεπτομερής διάλογος πάνω στα διάφορα αμφισβητούμενα ζητήματα που εξετάζονται στην εν λόγω έκθεση. Είναι αναγκαίο να εξασφαλισθεί ότι τα διαφορετικά καθεστώτα εταιρικής φορολόγησης δεν θα δίνουν στις εταιρείες τη δυνατότητα να αποφύγουν τις ευθύνες τους για ενίσχυση της κοινωνίας μέσω ενός μεριδίου των κερδών τους, βάσει ενός δίκαιου καθεστώτος εταιρικής φορολόγησης.
<P>
Ωστόσο, θα πρέπει να δοθεί ιδιαίτερη προσοχή στην αρνητική επίδραση που θα μπορούσε να έχει μια ΚΕΦΒΕ σε μικρές χώρες, όπως η Ιρλανδία, τα επίπεδα ευημερίας και απασχόλησης των οποίων εξαρτώνται σε μεγάλο βαθμό από τη δυνατότητά τους να ελκύουν ξένες επενδύσεις.
<SPEAKER ID="428" NAME="Ilda Figueiredo " AFFILIATION="GUE/NGL">
γραπτώς. - (PT) Δυστυχώς, οι τροπολογίες που υπέβαλε η Ομάδα μας απορρίφθηκαν, ιδίως ορισμένες θέσεις αντίθετες προς εκείνες που τελικά εγκρίθηκαν.
<P>
Σε αυτές συμπεριλαμβανόταν η γνωμοδότηση σχετικά με την απόφαση του Δικαστηρίου των Ευρωπαϊκών Κοινοτήτων στην υπόθεση Marks & Spencer, η οποία αποτελεί υπερβολική επέμβαση στο δικαίωμα των κρατών μελών για προστασία των φορολογικών τους συστημάτων από αποδυνάμωση. Σε διασυνοριακές υποθέσεις, οι φορολογικές αρμοδιότητες πρέπει να διαμοιράζονται με δίκαιο τρόπο μεταξύ των εμπλεκόμενων κρατών μελών, για την αποφυγή διπλού συμψηφισμού των ζημιών και του κινδύνου φοροδιαφυγής.
<P>
Θεωρείται επίσης ότι υπάρχει κίνδυνος, εάν επιτραπεί ο συμψηφισμός των διασυνοριακών ζημιών, οι εταιρείες να τείνουν να διασφαλίζουν ότι τα κέρδη τους θα φορολογούνται σε χώρες με χαμηλή και όχι με υψηλή φορολογία. Το ενδεχόμενο συμψηφισμού των διασυνοριακών ζημιών μπορεί επομένως να δικαιολογηθεί μόνο εάν τμήματα της ίδιας επιχείρησης διασυνδέονται πραγματικά ή, με άλλα λόγια, εάν τα τμήματα αυτά είναι οικονομικά και οργανωτικά ενοποιημένα.
<P>
Πάνω απ' όλα, πρέπει να διαφυλαχθούν οι προϋποθέσεις κατάλληλης και ισότιμης φορολόγησης που θα αποτρέπει τη φοροδιαφυγή και θα διασφαλίζει επίσης τη λειτουργία των δημόσιων υπηρεσιών και τη δικαιότερη κατανομή και διανομή του εισοδήματος αυτού.
<SPEAKER ID="429" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) " εσωτερική αγορά αποτελεί τη μεγαλύτερη συνεισφορά της ΕΕ στη δημοκρατία και την ευημερία στην Ευρώπη.
<P>
Πρόθεση της παρούσας έκθεσης ειπώθηκε ότι είναι να κάνει την εσωτερική αγορά να λειτουργεί καλύτερα επιτυγχάνοντας την εναρμόνιση των φορολογικών βάσεων, στην προκείμενη περίπτωση την εναρμόνιση των τρόπων με τους οποίους μπορούν να αντιμετωπισθούν οι ζημίες των εταιρειών όταν αυτές επηρεάζουν περισσότερες από μία χώρες. Ωστόσο, η έκθεση θίγει ένα ζήτημα, το οποίο δεν έχει εξετασθεί προσεκτικά. " εναρμόνιση των φορολογικών βάσεων έχει πολύ διαφορετικές επιδράσεις στις διάφορες χώρες ανάλογα με τις διαφορές στη δομή των βιομηχανιών τους. Σε ορισμένες χώρες, επικρατεί η βαριά πρωτογενής βιομηχανία με τεράστιες μακροπρόθεσμες επενδύσεις, ενώ σε άλλες η βιομηχανία κυριαρχείται από επιχειρήσεις παροχής υπηρεσιών και ελαφριάς μηχανοτεχνίας.
<P>
Θεωρούμε, επομένως, ότι το ζήτημα της εναρμόνισης των φορολογικών βάσεων πρέπει να ερευνηθεί περισσότερο, προτού μια τέτοια έκθεση υποβληθεί για συζήτηση στο Κοινοβούλιο.
<SPEAKER ID="430" NAME="Małgorzata Handzlik " AFFILIATION="PPE-DE">
γραπτώς. - (PL) Κυρίες και κύριοι, η φορολογία πρέπει να αποτελεί ένα από τα πλέον ευαίσθητα ζητήματα της ΕΕ. Όποτε πραγματοποιούνται συζητήσεις για το θέμα αυτό σε διεθνή φόρα, ακούγονται πολλές επικριτικές φωνές, κυρίως επειδή τα κράτη μέλη προστατεύουν με ζήλο το δικαίωμά τους στην επιβολή φορολογίας.
<P>
Κατά τις συζητήσεις που αφορούσαν την έκθεση της κ. Kauppi σχετικά με τη φορολογική μεταχείριση των ζημιών σε περιπτώσεις με διασυνοριακό χαρακτήρα, το ζήτημα της φορολογίας αναλύθηκε σε βάθος. " έκθεση εφιστά την προσοχή στα μεγάλα προβλήματα που συνδέονται με κλάδους εταιρειών που επωφελούνται από διαφορετικά φορολογικά συστήματα, συχνά εντός του πλαισίου μίας ενιαίας εταιρείας, αλλά σε διαφορετικές χώρες.
<P>
Δεν υπάρχει αμφιβολία ότι η Ευρωπαϊκή Ένωση χρειάζεται ανταγωνιστική φορολογική ρύθμιση. Αυτό δεν σημαίνει εναρμονισμένη, αλλά ανταγωνιστική. Αυτό σημαίνει ύπαρξη κανονισμών που δεν επιβαρύνουν υπερβολικά αλλά, αντιθέτως, παρέχουν κίνητρα για έναρξη επιχειρήσεων.
<P>
Θεωρώ ότι η Ευρωπαϊκή Ένωση δεν πρέπει σε καμία περίπτωση να εξετάσει το ενδεχόμενο εναρμόνισης της φορολογίας νομικών προσώπων, αλλά να συντονίσει τη φορολογία σε επίπεδο ΕΕ, ώστε να δημιουργήσει πραγματικά οφέλη που θα προκύψουν ως αποτέλεσμα της φορολογικής ανταγωνιστικότητας Χαίρομαι ιδιαίτερα που η εισηγήτρια υποβάλλει στην έκθεση τις ίδιες απόψεις με αυτές που παρουσιάσθηκαν.
<SPEAKER ID="431" NAME="David Martin " AFFILIATION="PSE">
γραπτώς. - (EN) Κατά τη γνώμη μου, η αντιμετώπιση των εμποδίων που παρουσιάζονται στο διασυνοριακό εμπόριο δεν μπορεί να επιτευχθεί με την εναρμόνιση της φορολογίας, η οποία θα έπρεπε να εμπίπτει στην αρμοδιότητα της εθνικής νομοθεσίας των διαφόρων χωρών. Για τον λόγο αυτό, απείχα από την ψήφο στο ζήτημα αυτό.
<SPEAKER ID="432" NAME="Alyn Smith " AFFILIATION="Verts/ALE">
γραπτώς. - (EN) Κύριε Πρόεδρε, ορισμένες φορές αναρωτιέμαι εάν οι προσπάθειες που καταβάλλουμε για τις εκθέσεις μας αξίζουν τον κόπο. " φορολογική πολιτική πρέπει να παραμείνει αρμοδιότητα των κρατών μελών και οποιαδήποτε κίνηση γίνει στο εξής για την επέκταση των κοινοτικών αρμοδιοτήτων στον συγκεκριμένο τομέα πολιτικής θα αντιμετωπισθεί με αντίδραση από τους πολίτες των εκλογικών μας περιφερειών, τις εθνικές μας κυβερνήσεις και τις επιχειρήσεις μας. Κατά συνέπεια, παρότι δεν επιθυμώ να μειώσω τη σκληρή δουλειά που προφανώς έγινε για την έκθεση αυτή, διαφωνώ με μεγάλο μέρος της και διερωτώμαι ακόμα και ποια η ανάγκη ύπαρξής της.
<SPEAKER ID="434" NAME="Jan Andersson, Göran Färm, Anna Hedh και Inger Segelström " AFFILIATION="PSE">
γραπτώς. - (SV) Εμείς, οι Σουηδοί Σοσιαλδημοκράτες επικροτούμε την κοινοτική στρατηγική για την υγεία και την ασφάλεια στην εργασία και ως εκ τούτου ψηφίσαμε υπέρ της έκθεσης. Είναι σημαντικό να τεθούν τώρα στόχοι που θα αφορούν τον αριθμό των επιθεωρητών εργασίας στην Ευρώπη. Σύμφωνα με τις συστάσεις της ΔΟΕ, ο αριθμός των επιθεωρητών πρέπει να είναι ένας ανά 10.000 εργαζόμενους. Είναι λυπηρό, ωστόσο, ότι κατόπιν περικοπών που επιβλήθηκαν από την κυβέρνηση, η Σουηδία δεν πληροί πλέον τις προϋποθέσεις που έχει θέσει η ΔΟΕ και τώρα και το Ευρωπαϊκό Κοινοβούλιο. Μετά τις κυβερνητικές περικοπές, η Σουηδία θα έχει μόλις 0,7 επιθεωρητές ανά 10.000 εργαζόμενους. Συγκρίνετέ το με τη Δανία, για παράδειγμα, όπου ο αριθμός ανέρχεται σε τουλάχιστον δύο.
<SPEAKER ID="986" NAME="Jean-Pierre Audy " AFFILIATION="PPE-DE">
γραπτώς. - (FR) Με βάση την έκθεση της βρετανίδας συναδέλφου μου Glenis Willmott, υπερψήφισα το ψήφισμα του Ευρωπαϊκού Κοινοβουλίου σχετικά με την κοινοτική στρατηγική 2007-2012 για την υγεία και την ασφάλεια στην εργασία, σε συνέχεια της ανακοίνωσης της Ευρωπαϊκής Επιτροπής για το θέμα αυτό.
<P>
Περί τα 500 000 άτομα χάνουν τη ζωή τους ή υφίστανται μόνιμη αναπηρία κάθε χρόνο από αίτια που συνδέονται με την εργασία, πρέπει δε να εκφράσουμε τη χαρά μας για τον στόχο της Ευρωπαϊκής Επιτροπής να μειωθούν κατά 25%, κατά μέσο όρο, τα ατυχήματα που σχετίζονται με την εργασία στην ΕΕ. Υποστηρίζω την ιδέα για εντονότερη δράση του Ευρωπαϊκού Οργανισμού για την Ασφάλεια και την Υγεία στην Εργασία, που έχει την έδρα του στο Μπιλμπάο της Ισπανίας.
<P>
Σε σχέση με αυτό το θέμα και γενικότερα σε σχέση με την οικοδόμηση της κοινωνικής Ευρώπης, εκφράζω τη λύπη μου που ούτε η έκθεση, ούτε άλλωστε η ανακοίνωση της Ευρωπαϊκής Επιτροπής δίνουν έμφαση στο γεγονός ότι είναι ουσιώδες να στηρίξουμε τους κοινωνικούς εταίρους πρέπει να μη λησμονούμε ότι στο πλαίσιο των υφιστάμενων Συνθηκών, με τα άρθρα 137 και επόμενα της Συνθήκης για την ίδρυση της Ευρωπαϊκής Κοινότητας (ΣΕΚ) - αυτό μάλιστα επιβεβαιώθηκε από τη Συνθήκη της Λισαβόνας που είναι υπό επικύρωση- οι κοινωνικοί εταίροι έχουν στη διάθεσή τους νομοθετικά μέσα που προκειμένου να διευκολυνθεί η ανάπτυξη του ευρωπαϊκού κοινωνικού δικαίου.
<SPEAKER ID="435" NAME="Philip Bushill-Matthews " AFFILIATION="PPE-DE">
γραπτώς. - (EN) " παρούσα είναι μία μη-νομοθετική έκθεση, η οποία έχει υποβληθεί σε σημαντική αναθεώρηση από την επιτροπή, ως άμεση συνέπεια της συμβολής μας. Ως εκ τούτου, δεν θα πρέπει να υπάρχει αυτομάτως ανάγκη να διαχωριστούμε βάσει των πολιτικών ομάδων στις οποίες ανήκουμε, αν και υποβάλαμε ορισμένες επιπλέον τροπολογίες για τη σύνοδο της ολομέλειας.
<P>
Στην αρχική μορφή της, ζητούσε περισσότερο περιοριστική νομοθεσία της ΕΕ σε πολλούς τομείς. Σήμερα επικροτεί τη μεγαλύτερη έμφαση που δίνει η Επιτροπή στη ρυθμιστική απλοποίηση και τη μείωση του διοικητικού φόρτου, καθώς και την έντονη εστίαση στην παροχή βοήθειας προς τις ΜΜΕ. Αναγνωρίζει τον βασικό ρόλο των κρατών μελών για την προώθηση του προγράμματος για την υγεία και την ασφάλεια. Είμαστε περήφανοι για τον ρόλο που διαδραματίσαμε στη σημαντική άμβλυνση της αρχικής προσέγγισης, ώστε να κάνουμε την έκθεση αποδεκτή. " διασφάλιση της υγείας και της ασφάλειας των εργαζομένων αποτελεί ζήτημα που μας απασχολεί όλους.
<SPEAKER ID="436" NAME="Ilda Figueiredo " AFFILIATION="GUE/NGL">
γραπτώς. - (PT) " έκθεση που εγκρίθηκε από την Επιτροπή Απασχόλησης και Κοινωνικών Υποθέσεων καλύπτει σημαντικές απόψεις του αγώνα για καλύτερες συνθήκες διαβίωσης και εργασίας, με μεγαλύτερη προστασία της υγείας και ασφάλειας. Δυστυχώς, ωστόσο, με πρωτοβουλία του ΕΛΚ, αρκετές προτάσεις τροποποιήθηκαν και η παράγραφος 59, που τόνιζε ότι η μόνιμη απασχόληση είναι παράγοντας που συμβάλλει σημαντικά στην υγεία και στην ασφάλεια κατά την εργασία, απορρίφθηκε. Εξ ου και η τελική μας επιλογή να απέχουμε.
<P>
Εκφράζοντας ανησυχία για το γεγονός ότι η μείωση του αριθμού των εργατικών ατυχημάτων και των κρουσμάτων επαγγελματικών ασθενειών δεν έχει κατανεμηθεί ομοιόμορφα, δεδομένου ότι παρουσιάζονται συχνότερα από τον μέσο όρο της ΕΕ σε ορισμένες κατηγορίες εργαζομένων (π.χ. μετανάστες, εργαζόμενοι με επισφαλείς συμβάσεις, γυναίκες, νέοι και ηλικιωμένοι εργαζόμενοι), και σε ορισμένα κράτη μέλη, το Ευρωπαϊκό Κοινοβούλιο καλεί την Επιτροπή να δώσει προτεραιότητα σε δραστηριότητες ή/και τομείς που ενέχουν ιδιαίτερους κινδύνους.
<P>
Εντούτοις, επικροτούμε την έγκριση της παραγράφου που θεωρεί ότι οι υπερβολικές ώρες εργασίας και οι ανεπαρκείς περίοδοι ανάπαυσης είναι αποφασιστικός παράγοντας αύξησης της συχνότητας των ατυχημάτων και των ασθενειών στην εργασία και ζητεί την επίτευξη κατάλληλης ισορροπίας μεταξύ της επαγγελματικής και της οικογενειακής ζωής.
<SPEAKER ID="985" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) " Λίστα του Ιουνίου θεωρεί ότι το ζήτημα της υγείας και ασφάλειας στην εργασία αποτελεί ουσιαστικά εθνικό ζήτημα. Είναι προφανές ότι όλα, από τη σταδιακή κατάργηση της χρήσης αμίαντου στο περιβάλλον εργασίας μέχρι την προστασία των εργαζομένων στον τομέα της υγειονομικής περίθαλψης που χειρίζονται αιχμηρά αντικείμενα, είναι σημαντικά. Ωστόσο, πιστεύουμε ακράδαντα ότι τα κράτη μέλη είναι ικανά να διαμορφώσουν κατάλληλες εθνικές στρατηγικές για την υγεία και την ασφάλεια στην εργασία. Διερωτόμαστε επομένως ποια πρακτική προστιθέμενη αξία μπορούν να φέρουν οι ιδέες της ΕΕ στον εν λόγω τομέα. Με βάση τα επιχειρήματα που παρουσιάσθηκαν παραπάνω, ψηφίσαμε υπέρ της τροπολογίας για περιορισμό της στρατηγικής για την υγεία και ασφάλεια στην εργασία και κατά της έκθεσης στην τελική ψηφοφορία.
<SPEAKER ID="437" NAME="Monica Maria Iacob-Ridzi " AFFILIATION="PPE-DE">
γραπτώς. - (RO) Υποστηρίζω την παρούσα έκθεση και την πρόταση για χρήση των διαρθρωτικών ταμείων για επένδυση στις υποδομές του εξορυκτικού τομέα με σκοπό να αποτραπούν τα τόσα εργατικά ατυχήματα που συμβαίνουν στο πλαίσιό του.
<P>
" Ευρωπαϊκή Ένωση δεν μπορεί να έχει μια αξιόπιστη στρατηγική για την προστασία της εργασίας χωρίς να παρέχει χρηματοδοτική ενίσχυση στα κράτη μέλη. Ο εξορυκτικός τομέας είναι η χειρότερα πληγείσα βιομηχανία στη Ρουμανία, που εμφανίζει τον μεγαλύτερο αριθμό εργατικών ατυχημάτων, αλλά οι εθνικοί πόροι που διατίθενται για τη βελτίωση των συνθηκών εργασίας είναι ανεπαρκείς. " Ευρωπαϊκή Ένωση μπορεί να βελτιώσει την κατάσταση μέσω της χρηματοδότησης που παρέχει στα κράτη μέλη της.
<P>
Θα ήθελα επίσης να προτείνω τμήμα της ευρωπαϊκής χρηματοδότησης που διατίθεται βάσει του επιχειρησιακού προγράμματος για τους ανθρώπινους πόρους να χρησιμοποιηθεί για την κατάρτιση και τον εξοπλισμό των τμημάτων επιθεώρησης της εργασίας. Είναι σημαντικό όλα τα κράτη μέλη να φθάσουν στο ελάχιστο επίπεδο που ορίσθηκε από τη Διεθνή Οργάνωση Εργασίας, τουλάχιστον ενός επιθεωρητή προστασίας της εργασίας ανά 10.000 εργαζόμενους.
<SPEAKER ID="438" NAME="Carl Lang " AFFILIATION="NI">
γραπτώς. - (FR) Οι στόχοι της στρατηγικής της Κοινότητας για την υγεία και την ασφάλεια στην εργασία για την περίοδο 2007-2012, μολονότι είναι καταρχήν άξιοι επαίνου, είναι αμφίβολο αν θα επιτευχθούν, όπως ακριβώς και η Στρατηγική της Λισαβόνας δεν θα καταφέρει να επιτύχει τους στόχους της μέχρι το 2010. Επιπροσθέτως, οι αποκλίσεις στις νομοθεσίες γι' αυτά τα ζητήματα είναι τόσο μεγάλες στην Ευρώπη, που αυτό καθιστά τη διαχείρισή τους λίαν δύσκολη σε κοινοτικό επίπεδο, αφού ο μείζων κίνδυνος συνίσταται στην ενοποίηση αυτών των κανόνων ασφάλειας και υγείας σε έναν ελάχιστο κοινό παρονομαστή.
<P>
Αντί να εκδίδει ανακοινώσεις για τα πλεονεκτήματα και τα οφέλη που προσφέρει, η Ευρώπη θα πρέπει να αναλάβει συγκεκριμένες δράσεις και να καταπολεμήσει τους παράγοντες που πραγματικά θέτουν σε κίνδυνο τους εργαζομένους, ήτοι την αβεβαιότητα, την ανεργία και τη φτώχεια. Τότε και μόνο τότε θα επιλυθούν τα ζητήματα που άπτονται της υγείας και της ασφάλειας στην εργασία στο πλαίσιο της συνεχιζόμενης διαδικασίας για θέσπιση κοινών κανόνων.
<P>
Οι ευρωπαίοι ηγέτες μας πλανώνται: η ενθάρρυνση της μετανάστευσης δεν είναι το μέσο για να μειωθούν τα όρια της φτώχειας ούτε η φτώχεια αυτή καθεαυτή, ούτε για να αυξηθεί η οικονομική μεγέθυνση. " περίτρανη απόδειξη είναι ότι την τελευταία δεκαετία, με μια άνευ προηγουμένου μετανάστευση, η οικονομική μεγέθυνση ποτέ δεν ήταν τόσο ισχνή σε σύγκριση με τον υπόλοιπο κόσμο. " κοινοτική στρατηγική για την υγεία και την ασφάλεια στην εργασία δεν έλαβε υπόψη αυτές τις παραμέτρους. Επομένως, θα καταψηφίσουμε αυτή την έκθεση.
<SPEAKER ID="439" NAME="David Martin " AFFILIATION="PSE">
γραπτώς. - (EN) Έκρινα ότι η έκθεση αποτελεί πολύ ενθαρρυντικό βήμα για την εξασφάλιση ενός ασφαλέστερου περιβάλλοντος εργασίας. " ανάγκη για αυξημένη χρηματοδότηση για την εγγύηση των μέτρων για την υγεία και την ασφάλεια σε χώρους όπως τα ορυχεία, η χαλυβουργία και τα ναυπηγεία είναι ουσιαστική, ιδίως σε βιομηχανίες τόσο υψηλού κινδύνου. " έκκληση για προστασία της υγείας των εργαζομένων από μολύνσεις που μεταδίδονται μέσω του αίματος, και θέσπιση νέας νομοθεσίας για τις επαγγελματικές νόσους, λαμβάνει υπόψη της βαθιές αλλαγές ως προς τους κινδύνους που αντιμετωπίζουν σήμερα οι εργαζόμενοι στην καθημερινή τους εργασία. Για τον λόγο ψήφισα υπέρ της έκθεσης.
<SPEAKER ID="440" NAME="Alyn Smith " AFFILIATION="Verts/ALE">
γραπτώς. - (EN) Κύριε Πρόεδρε, συγχαίρω θερμά την εισηγήτριά μας για την ισορροπημένη της έκθεση που λαμβάνει υπόψη μια σημαντική στρατηγική, μιας και η ΕΕ έχει διαδραματίσει πολύ σημαντικό ρόλο στην ενίσχυση των προτύπων υγείας και ασφάλειας στην εργασία σε ολόκληρη την ΕΕ, και η κοινοτική στρατηγική μέχρι το 2012 δείχνει ότι θα συνεχίσει αυτό το έργο. Ωστόσο, πρέπει πάντα να έχουμε κατά νου ότι έρχεται κάποια στιγμή που τα πρότυπα είναι επαρκώς αυστηρά και πρέπει πλέον να εστιάσουμε στην επιβολή τους, όχι σε νέες νομοθετικές ή ρυθμιστικές επιβαρύνσεις. Πρέπει να έχουμε την προσοχή μας στραμμένη στον τομέα αυτό για να διασφαλίσουμε ότι θα διατηρηθεί η κατάλληλη ισορροπία και η παρούσα έκθεση μας φέρνει προς αυτή την κατεύθυνση.
<SPEAKER ID="441" NAME="Bart Staes " AFFILIATION="Verts/ALE">
γραπτώς. - (NL) " υγεία και η ασφάλεια στην εργασία θα διαδραματίσουν εξαιρετικά σημαντικό ρόλο στο ευρωπαϊκό πρόγραμμα και τη στρατηγική της Λισαβόνας. " επένδυση σε αυτές αυξάνει την παραγωγικότητα και μειώνει το κόστος της κοινωνικής ασφάλισης. Το προηγούμενο πολιτικό σχέδιο, για παράδειγμα, μείωσε ήδη σε σημαντικό βαθμό τον αριθμό των ατυχημάτων στο περιβάλλον εργασίας. Για τη νέα πολιτική περίοδο (μέχρι το 2012), θα καταβληθούν περαιτέρω προσπάθειες για να επιτευχθεί μείωση σε ποσοστό 25%, και η Επιτροπή αναλαμβάνει να βοηθήσει τις ΜΜΕ να υλοποιήσουν το ισχύον ρυθμιστικό νομικό πλαίσιο.
<P>
" έκθεση Willmott βελτιώνει σημαντικά την πρόταση της Επιτροπής. Στοχεύει σε ένα κατάλληλο μίγμα αυστηρότερων και καλύτερων επιθεωρήσεων της εργασίας, αποτελεσματικής πρόληψης, κατάλληλων κινήτρων και κυρώσεων, μαζί με ανταλλαγή βέλτιστων πρακτικών και αύξηση της συμμετοχής των εργαζομένων. Με λίγες νέες "πράσινες" τροπολογίες, όπως η μεγαλύτερη προσοχή στην ομάδα του προσωπικού που προσφέρουν τα γραφεία ευρέσεως εργασίας (γυναίκες, μετανάστες εργαζόμενοι), τους προσωρινούς και τους ελάχιστα καταρτισμένους εργαζόμενους, και η προσοχή στα αίτια στα οποία οφείλονται οι ψυχικές νόσοι και οι εξαρτήσεις και τις απειλές για την ψυχολογία στην εργασία, όπως είναι το άγχος, η παρενόχληση και ο εκφοβισμός, καθώς και η βία, υποστηρίζω πλήρως την παρούσα έκθεση.
<SPEAKER ID="442" NAME="Γεώργιος Τούσσας " AFFILIATION="GUE/NGL">
γραπτώς. - " "Kοινοτική Στρατηγική 2007-2012 για την Υγεία και την Ασφάλεια στην Εργασία" δεν αντιμετωπίζει την πραγματική αιτία των ατυχημάτων και καλύπτει την ασυδοσία του κεφαλαίου. Τα προτεινόμενα μέτρα είναι αποσπασματικά, περιορίζονται στην διαχείριση της σημερινής εγκληματικής πραγματικότητας σε βάρος της εργατικής τάξης και γενικότερα των εργαζομένων.
<P>
Τα εργατικά ατυχήματα είναι το βαρύ τίμημα που πληρώνει η εργατική τάξη στα πλαίσια της βάρβαρης καπιταλιστικής ανάπτυξης για την αύξηση των κερδών του κεφαλαίου.
<P>
Τα εργατικά ατυχήματα κάθε χρόνο αυξάνονται διαρκώς στην Ελλάδα και στα άλλα κράτη μέλη της ΕΕ, με αποτέλεσμα χιλιάδες εργαζόμενοι να χάνουν τη ζωή τους και χιλιάδες άλλοι να υποφέρουν από αξεπέραστα προβλήματα.
<P>
" ΕΕ, πιστή στην αντεργατική στρατηγική της Λισσαβόνας μεταφέρει το βάρος της ευθύνης στους εργαζόμενους και ενισχύει την ιδιωτικοποίηση του τομέα της Υγείας και Ασφάλειας στην εργασία, προτείνοντας την πρόσβαση σε ιδιωτικές εξωτερικές υπηρεσίες, υποβαθμίζοντας τον ρόλο των δημόσιων ελεγκτικών μηχανισμών και αποσιωπώντας τις ευθύνες των επιχειρήσεων.

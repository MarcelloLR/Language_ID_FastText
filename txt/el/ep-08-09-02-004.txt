<CHAPTER ID="004">
Kοινωνικό πακέτο (μέρος πρώτο) (συζήτηση) 
<SPEAKER ID="954" NAME="Πρόεδρος">
" ημερήσια διάταξη προβλέπει τις δηλώσεις της Επιτροπής και του Συμβουλίου για το κοινωνικό πακέτο (μέρος πρώτο).
<SPEAKER ID="005" NAME="Vladimír Špidla">
Μέλος της Επιτροπής. - (CS) Κύριε Αντιπρόεδρε, κυρίες και κύριοι, πριν από δύο μήνες η Επιτροπή ενέκρινε την ανανεωμένη κοινωνική ατζέντα. " ατζέντα συντάχθηκε για να βοηθήσει την Ένωση να επιλύσει τα κοινωνικά προβλήματα τα οποία θα κληθεί να αντιμετωπίσει η Ευρώπη τον 21ο αιώνα. Περιλαμβάνει μια φιλόδοξη και συνεκτική δέσμη μέτρων στον τομέα της κοινωνικής πολιτικής, με τα οποία δίδεται η δυνατότητα στους Ευρωπαίους να αδράξουν τις ευκαιρίες που ανοίγονται γι' αυτούς.
<P>
Όπως έχει ήδη ειπωθεί, οι Υπουργοί Εργασίας και Κοινωνικών Υποθέσεων συζήτησαν την ανανεωμένη κοινωνική ατζέντα στην άτυπη συνάντηση του Συμβουλίου των Υπουργών Κοινωνικών Υποθέσεων που διεξήχθη στο Σαντιγί στις αρχές Ιουλίου.
<P>
Με χαρά έλαβα την έκθεση για την εξαιρετικά θερμή υποδοχή της ανανεωμένης κοινωνικής ατζέντας από τα κράτη μέλη και αναμένω με ενδιαφέρον τα συμπεράσματα που θα λάβει το Συμβούλιο έως το τέλος του έτους. Είχα ήδη την ευκαιρία να παρουσιάσω αυτό το πακέτο στη Διάσκεψη των Προέδρων και την Επιτροπή Απασχόλησης και Κοινωνικών Υποθέσεων. Έχει έλθει η κατάλληλη στιγμή για μια εις βάθος συζήτηση και εδώ, στο Κοινοβούλιο. Είμαι πεπεισμένος ότι η σημερινή ανταλλαγή απόψεων θα μας βοηθήσει να καταλήξουμε σε συναίνεση σχετικά με το ερώτημα του τι είδους κοινωνική Ευρώπη επιθυμούμε να οικοδομήσουμε για τους ευρωπαίους πολίτες.
<P>
Θέλω να σας υπενθυμίσω τις μέχρι τώρα εξελίξεις. Αυτό το σύνθετο πακέτο είναι ο καρπός δύο ετών κοινών προσπαθειών. " Επιτροπή εργάστηκε με όλα τα ενδιαφερόμενα μέρη, συμπεριλαμβανομένων εκπροσώπων εργαζομένων και εργοδοτών, της κοινωνίας των πολιτών, των κρατών μελών και περιφερειακών και τοπικών οργάνων. Το πακέτο συνιστά ένα συνεκτικό σύνολο, δίδοντας έμφαση στη διασύνδεση με άλλους τομείς, όπως είναι η εκπαίδευση, η υγεία, το περιβάλλον, η κοινωνία της πληροφορίας και η οικονομία, ενώ καταδεικνύει σαφώς ότι οι οικονομικοί και κοινωνικοί στόχοι είναι δύο πλευρές του ίδιου νομίσματος και πρέπει να λειτουργούν σε στενή συνεργασία προς όφελος των πολιτών. Πρόκειται για ένα φιλόδοξο πακέτο, με το οποίο επιχειρούμε να δώσουμε πρακτικές απαντήσεις στις ανησυχίες των ανθρώπων και να βελτιώσουμε τις συνθήκες διαβίωσής τους. Είναι επίσης ένα πολύ περιεκτικό πακέτο - το μεγαλύτερο που έχει εγκρίνει ποτέ διαμιάς η Επιτροπή - καθώς κατατέθηκαν 18 πρωτοβουλίες μαζί με την έκθεση. Επιπλέον, άλλες 20 οι οποίες αφορούν ένα ευρύ πεδίο θεματολογίας είναι υπό συζήτηση.
<P>
Σήμερα μελετάμε δύο μέτρα: μια πρόταση οδηγίας σχετικά με την καταπολέμηση των διακρίσεων και μια αναθεωρημένη οδηγία σχετικά με τη σύσταση ευρωπαϊκών επιτροπών επιχείρησης. Καταρχάς, όμως, θα ήθελα να πω δυο λόγια για τις βασικές αρχές του εν λόγω πακέτου.
<P>
" ανανεωμένη κοινωνική ατζέντα εδράζεται επί τριών βασικών αρχών: ευκαιρίες, πρόσβαση και αλληλεγγύη. Εμείς οι Ευρωπαίοι εκτιμάμε την αξία του ατόμου και θέλουμε ο καθένας να έχει ίσες ευκαιρίες ώστε να αξιοποιεί πλήρως τις δυνατότητές του. Τούτο σημαίνει ότι πρέπει να απομακρύνουμε τα εμπόδια τα οποία καλούνται να υπερβούν οι άνθρωποι και να δημιουργήσουμε τις συνθήκες εκείνες οι οποίες θα επιτρέπουν στον καθένα να δράττεται των προσφερόμενων ευκαιριών, σεβόμενοι ταυτόχρονα την ευρωπαϊκή πολυμορφία και αποφεύγοντας την πρόκληση ερίδων.
<P>
Από την πίστη των Ευρωπαίων στην ισότητα απορρέει η κοινή πίστη στην κοινωνική αλληλεγγύη: αλληλεγγύη μεταξύ των γενεών, των περιφερειών, μεταξύ εκείνων που βρίσκονται στην κορυφή και εκείνων που βρίσκονται στον πυθμένα, μεταξύ των πλούσιων και των λιγότερο πλούσιων κρατών μελών, καθώς και με τους γείτονες και τους φίλους μας σε άλλες περιοχές του κόσμου, δεδομένου ότι η αλληλεγγύη συνιστά αναπόσπαστο τμήμα του τρόπου λειτουργίας της Ευρωπαϊκής Κοινότητας και των σχέσεών μας με άλλες χώρες σε ολόκληρο τον κόσμο.
<P>
Κυρίες και κύριοι, όπως γνωρίζετε, ο βαθμός της νομικής προστασίας κατά των διακρίσεων διαφέρει αυτή τη στιγμή στην ΕΕ και εξαρτάται από τους λόγους που οδηγούν στις διακρίσεις. Οι διακρίσεις, ωστόσο, δεν περιορίζονται σε έναν τομέα. Γι' αυτό, προτείναμε, ως μέρος του πακέτου, μια οριζόντια οδηγία η οποία απαγορεύει τις διακρίσεις λόγω ηλικίας, γενετήσιου προσανατολισμού, θρησκευτικών πεποιθήσεων και αναπηρίας εκτός τομέα της απασχόλησης. " οριζόντια οδηγία θα προσφέρει στα κράτη μέλη, τις οικονομικές οντότητες και τους πολίτες το μεγαλύτερο δυνατό βαθμό σαφήνειας και ασφάλειας δικαίου.
<P>
Το σχέδιο αυτό αποτελεί την απάντηση στις επανειλημμένες εκκλήσεις του Κοινοβουλίου και ανταποκρίνεται στην πολιτική δέσμευση που ανέλαβε η Επιτροπή κατά την έναρξη της θητείας της. Πρόκειται για ένα ευέλικτο μέσο το οποίο βασίζεται στις αρχές οι οποίες έχουν ήδη εγκριθεί από τα κράτη μέλη και έχουν ενταχθεί στους υφιστάμενους κανονισμούς.
<P>
Θα ήθελα να τονίσω ότι η αντιμετώπιση όλων των αιτιών που οδηγούν στις διακρίσεις με τον ίδιο τρόπο δεν σημαίνει ότι πρέπει να ισχύουν σε όλους τους τομείς ομοιόμορφοι κανόνες. Στον ασφαλιστικό και τον τραπεζικό τομέα, για παράδειγμα, θα μπορούν να ισχύουν διαφορετικές προσεγγίσεις βάσει της ηλικίας ή της αναπηρίας. Ωστόσο, τέτοιου είδους διαφορές θα πρέπει να υποστηρίζονται από πειστικούς λόγους και αξιόπιστα στατιστικά δεδομένα. Οι ηλικιωμένοι θα εξακολουθούν να απολαμβάνουν προτιμησιακών ναύλων στις δημόσιες συγκοινωνίες και τις πολιτιστικές εκδηλώσεις, ενώ θα είναι δυνατός ο περιορισμός της πρόσβασης σε ορισμένα αγαθά με στόχο την προστασία της υγείας του ανθρώπου, όπως είναι, για παράδειγμα, η πώληση οινοπνευματωδών σε ανηλίκους.
<P>
" οδηγία καλύπτει την παροχή όλων των αγαθών και υπηρεσιών και αφορά τόσο τις επιχειρήσεις όσο και τους ιδιώτες, αλλά μόνο στο βαθμό που έχει να κάνει με την εμπορική παροχή αγαθών και υπηρεσιών.
<P>
" οδηγία θα λειτουργεί επίσης αναλογικά όσον αφορά το βάρος που επιβάλλει, σύμφωνα με την έννοια της αναλογικότητας η οποία ενυπάρχει τόσο στις υφιστάμενες οδηγίες κατά των διακρίσεων, όσο και στη σύμβαση του Ο"Ε για τα δικαιώματα των ατόμων με αναπηρία, την οποία έχουν υπογράψει τα κράτη μέλη και η Ευρωπαϊκή Κοινότητα.
<P>
Το σχέδιο της οδηγίας απαγορεύει τις διακρίσεις, αλλά την ίδια στιγμή, σέβεται τα υπόλοιπα θεμελιώδη δικαιώματα και ελευθερίες, συμπεριλαμβανομένης της προστασίας της ιδιωτικής και οικογενειακής ζωής και των πράξεων που πραγματοποιούνται εντός αυτού του πλαισίου, καθώς και της ελευθερίας της θρησκείας και του συνεταιρίζεσθαι.
<P>
Ένα άλλο πρόβλημα στο οποίο θέλω να επιστήσω την προσοχή σας είναι οι διακρίσεις κατά των Ρομά, γεγονός το οποίο έχει επανειλημμένα καταδικάσει η Επιτροπή ως συμπεριφορά ασύμβατη προς τις αρχές της ΕΕ. Το πακέτο περιέχει δήλωση της ανανεωμένης δέσμευσής μας για τη διασφάλιση της παροχής ίσων ευκαιριών και την καταπολέμηση των διακρίσεων, καθώς και έγγραφο εργασίας των υπηρεσιών της Επιτροπής για τους Ρομά σχετικά με τα κοινοτικά μέσα και τις πολιτικές για την ένταξη των Ρομά.
<P>
Αυτό αποτελεί απάντηση στο αίτημα του Ευρωπαϊκού Συμβουλίου του Δεκεμβρίου του 2007 η Επιτροπή να αναθεωρήσει τις υφιστάμενες πολιτικές και τα μέσα και να καταθέσει στο Συμβούλιο έκθεση σχετικά με την επιτευχθείσα πρόοδο.
<P>
Σύμφωνα με το έγγραφο εργασίας των υπηρεσιών της Επιτροπής, τα απαραίτητα νομοθετικά, οικονομικά και συντονιστικά μέσα έχουν θεσπιστεί και χρησιμοποιούνται, αλλά προς το παρόν όχι επαρκώς. " ανανεωμένη κοινωνική ατζέντα περιλαμβάνει αρκετές πρωτοβουλίες οι οποίες έχουν ως στόχο να βελτιώσουν την ικανότητα της Ένωσης να αντιδρά πιο αποτελεσματικά στις αλλαγές. Είμαστε πεπεισμένοι ότι ο ευρωπαϊκός κοινωνικός διάλογος και οι ευρωπαϊκές επιτροπές επιχείρησης θα διαδραματίσουν ειδικό ρόλο σε αυτό το πλαίσιο. " οδηγία σχετικά με τις ευρωπαϊκές επιτροπές επιχείρησης χρειάζεται εδώ και αρκετό καιρό ανανέωση.
<P>
Αυτή τη στιγμή, 820 ευρωπαϊκές επιτροπές επιχείρησης στην Ένωση εκπροσωπούν 15 εκατομμύρια εργαζομένους. Ωστόσο, πρόσφατες υποθέσεις δείχνουν ότι δεν επιτελούν το έργο τους όπως θα έπρεπε, με αποτέλεσμα συχνά οι εργαζόμενοι να μην ενημερώνονται σωστά ή να μην ζητείται η γνώμη τους σχετικά με εταιρικές αναδιαρθρώσεις. " πρωτοβουλία, ως εκ τούτου, στοχεύει στην ενίσχυση του ρόλου του κοινωνικού διαλόγου εντός των εταιρειών σε υπερεθνικό επίπεδο.
<P>
Πρόκειται για ισορροπημένο σχέδιο το οποίο θα εγγυάται ότι οι εκπρόσωποι των εργαζομένων ενημερώνονται επαρκώς και ότι ζητείται η άποψή τους πριν από τη λήψη αποφάσεων σχετικά με τις συνθήκες οι οποίες τους επηρεάζουν, ενώ θα πρέπει επίσης να δίδει την ευκαιρία στις επιχειρήσεις να προσαρμοστούν στην παγκοσμιοποίηση.
<P>
" Επιτροπή προτιμά φυσικά να δώσει προτεραιότητα σε μια λύση η οποία θα συζητηθεί πρώτα από τους εκπροσώπους εργαζομένων και εργοδοτών, αλλά το γεγονός ότι δεν κατορθώσαμε να τους πείσουμε να προσέλθουν στο τραπέζι των συνομιλιών τον περασμένο Ιούνιο υποχρέωσε την Επιτροπή να καταθέσει σχέδιο με δική της πρωτοβουλία.
<P>
Παρόλα αυτά, εμείς εκτιμάμε την κοινή επιστολή την οποία απέστειλαν οι εκπρόσωποι εργαζομένων και εργοδοτών στο Συμβούλιο και το Κοινοβούλιο τον Αύγουστο. Εκτιμάμε τις προσπάθειες που καταβάλλουν και οι δύο πλευρές, ώστε να καταλήξουν σε συμφωνία επί αυτού του σύνθετου ζητήματος και είμαι ευτυχής γιατί αποφάσισαν να αποδεχθούν το σχέδιο της Επιτροπής ως βάση για περαιτέρω επεξεργασία. Ελπίζω ειλικρινά το Κοινοβούλιο να λάβει υπόψη τις πρακτικές προτάσεις των εκπροσώπων εργαζομένων και εργοδοτών όταν θα έλθει η ώρα της πρώτης ανάγνωσης. Πιστεύω ότι θα καταλήξουμε σε ταχεία λύση. Στο βαθμό που δύναται, η Επιτροπή θα επιχειρήσει να προλειάνει όσο μπορεί το έδαφος.
<P>
Τώρα θα ήθελα να πω δυο λόγια για τις επιπτώσεις της παγκοσμιοποίησης. " εταιρική αναδιάρθρωση είναι αναπόφευκτη ορισμένες φορές, όμως οι επιπτώσεις στους εργαζομένους και τις οικογένειές τους μπορεί να είναι εξαιρετικά επώδυνες. Το Ευρωπαϊκό Ταμείο Προσαρμογής στην Παγκοσμιοποίηση ιδρύθηκε για να παρέχει βοήθεια σε τέτοιου είδους περιπτώσεις. Μέχρι τώρα, το Ταμείο έχει συνδράμει 7.250 εργαζομένους να βρουν νέα εργασία. Μπορούμε να είμαστε ικανοποιημένοι με αυτό το αποτέλεσμα, όμως πρέπει να διασφαλίσουμε ότι το Ταμείο είναι προσβάσιμο από όλους όσοι μπορούν να επωφεληθούν από αυτό.
<P>
" έκθεση η οποία περιλαμβάνεται στο πακέτο της κοινωνικής ατζέντας ορίζει ότι από τα 500 εκατομμύρια ευρώ τα οποία διατίθενται ετησίως, μόνο το 4% χρησιμοποιήθηκε το 2007. Πρέπει λοιπόν να αναλογιστούμε πώς θα βελτιώσουμε τα αποτελέσματα των δραστηριοτήτων του Ταμείου.
<P>
Όσον αφορά την κινητικότητα των εργαζομένων, θα ήθελα να αναφέρω ότι η οδηγία του 1996 σχετικά με την απόσπαση εργαζομένων στηρίζει την ελεύθερη κυκλοφορία των υπηρεσιών και επιπλέον παρέχει προστασία κατά της κακομεταχείρισης των εργαζομένων, ενώ τους εγγυάται την τήρηση των θεμελιωδών δικαιωμάτων τους στα κράτη μέλη στα οποία αποσπώνται. Οι πρόσφατες σχετικές αποφάσεις του Ευρωπαϊκού Δικαστηρίου ήγειραν πολλά ερωτήματα. Οι όποιες αντιδράσεις σε αυτές είναι απολύτως θεμιτές και οφείλουμε από κοινού να δώσουμε απαντήσεις. Πρόκειται να συγκαλέσω φόρουμ όπου θα συζητηθεί το θέμα αυτό στις 9 Οκτωβρίου, οπότε και θα συζητήσουμε το σύνθετο αυτό πρόβλημα με τα πολιτικά όργανα, τους εκπροσώπους εργαζομένων και εργοδοτών, τους εκπροσώπους των ευρωπαϊκών θεσμών και τους ειδικούς στους τομείς του δικαίου και της οικονομίας.
<P>
" Επιτροπή φυσικά θα εξακολουθήσει να ακούει προσεκτικά όλα τα σχόλια, όμως προς το παρόν δεν θεωρούμε ότι υπάρχει ανάγκη τροποποίησης της οδηγίας. Σε κάθε περίπτωση, πάντως, θα διασφαλίσουμε ότι δεν θα υπάρξει σύγκρουση ανάμεσα στις θεμελιώδεις ελευθερίες οι οποίες κατοχυρώνονται στη Συνθήκη και τα θεμελιώδη δικαιώματα των πολιτών.
<P>
Κυρίες και κύριοι, αυτή η νέα κοινωνική ατζέντα επιβεβαιώνει τη δέσμευση της Ευρωπαϊκής Ένωσης να προωθήσει μια ισχυρή και πραγματικά κοινωνική διάσταση για την Ευρώπη, μια κοινωνική Ευρώπη η οποία θα ανταποκρίνεται στις προσδοκίες των συμπολιτών μας. Φυσικά, κάτι τέτοιο είναι αδύνατο αν δεν συμπεριλάβουμε τη διάσταση της εκπαίδευσης η οποία είναι εξαιρετικά σημαντική. Στο πλαίσιο αυτό, θα ήθελα να αναφέρω τα εξής τρία έγγραφα:
<P>
1. Σύσταση του Συμβουλίου σχετικά με την κινητικότητα των νέων εθελοντών στην Ευρώπη ·
<P>
2. Ανακοίνωση "Βελτίωση των ικανοτήτων για τον 21ο αιώνα: ατζέντα για την ευρωπαϊκή συνεργασία στο σχολικό τομέα "·
<P>
3. Πράσινη Βίβλος για τη "Μετανάστευση και κινητικότητα: προκλήσεις για τα εκπαιδευτικά συστήματα της ΕΕ".
<P>
Είναι κοινή μας επιθυμία να ενισχύσουμε και να εμβαθύνουμε την κοινωνική διάσταση της Ευρώπης. Τα 18 μέτρα τα οποία περιλαμβάνονται σε αυτό το πακέτο συνιστούν το πρώτο βήμα των προσπαθειών μας προς αυτήν την κατεύθυνση. Γνωρίζω ότι μπορώ να βασίζομαι σε σας που έχετε ως καθήκον σας να εκπροσωπείτε τον λαό, για να μελετήσετε αυτές τις προτάσεις και τα πολιτικά έγγραφα σε βάθος και με προσοχή. Είναι θεμελιώδους σημασίας για το μέλλον τους.
<SPEAKER ID="007" NAME="Xavier Bertrand">
Προεδρεύων του Συμβουλίου. - (FR) Κύριε Πρόεδρε, κύριε Επίτροπε, κυρίες και κύριοι, βρισκόμαστε εδώ για να μιλήσουμε για την κοινωνική Ευρώπη. Θα μιλήσουμε για την κοινωνική Ευρώπη και είμαι ευτυχής που συμβαίνει αυτό σήμερα εδώ, ενώπιον του Ευρωπαϊκού Κοινοβουλίου, έναν βασικό παράγοντα του θεσμικού οικοδομήματος της Ευρώπης, καθώς και έναν σημαντικό εταίρο με τον οποίο η γαλλική Προεδρία επιθυμεί να συνεργαστεί κατά το δυνατόν στενότερα.
<P>
Το έχω πει στο παρελθόν και θα το επαναλάβω και τώρα: το 2008 θα είναι η χρονιά της αναγέννησης της κοινωνικής Ευρώπης. Κάτι το οποίο θεωρώ ότι όλοι οι ευρωπαίοι παίκτες μας επιθυμούν να δουν να συμβαίνει. " σύνοδος του Ιουνίου στο Λουξεμβούργο, η διάσκεψη του Σαντιγί τον Ιούλιο, αποτελούν ορόσημα σε αυτήν την πορεία. Θέλαμε η γαλλική Προεδρία να ασχοληθεί με το θέμα της αναθεώρησης της ευρωπαϊκής κοινωνικής ατζέντας, για την οποία μόλις προ ολίγου μίλησε ο Επίτροπος Špidla. Είναι ένα βασικό θέμα για το οποίο απαιτείται η ικανότητα εκ μέρους μας να διατυπώσουμε ένα κοινωνικό όραμα για την Ευρώπη και να το μεταφράσουμε σε συγκεκριμένη δράση. Οι συνομιλίες στο Σαντιγί, στις οποίες συμμετείχε το Κοινοβούλιο μέσω του προέδρου της επιτροπής σας, κυρίου Andersson, μας έδωσαν τη δυνατότητα να επιβεβαιώσουμε εκ νέου ορισμένες κοινές αξίες τις οποίες όλοι συμμεριζόμαστε, αυτές ακριβώς τις αξίες οι οποίες διαπνέουν τις φιλοδοξίες της Ευρώπης για την κοινωνική πολιτική. Οι αξίες αυτές είναι ο κοινωνικός διάλογος, η αλληλεγγύη μεταξύ των γενεών, η δράση κατά της φτώχειας και των διακρίσεων, η ισότητα των δύο φύλων, η κοινωνική προστασία, η κινητικότητα των εργαζομένων και η σημασία των υπηρεσιών κοινής ωφέλειας για την εγγύηση της κοινωνικής συνοχής και της κοινωνικής ευθύνης των επιχειρήσεων και της βιομηχανίας. Από το Πεκίνο, την Ουάσινγκτον, το Ακρωτήρι, το Νέο Δελχί ή ακόμη και το Μπρισμπέιν, οι αξίες αυτές προσδίδουν στο ευρωπαϊκό κοινωνικό μοντέλο την πρωτοτυπία του.
<P>
" διάσκεψη του Σαντιγί ήταν μια ευκαιρία για όλους μας να υπενθυμίσουμε στον κόσμο ότι οι αξίες αυτές καταλαμβάνουν κεντρική θέση στην αναπτυξιακή στρατηγική της Ευρώπης, τη στρατηγική της Λισαβόνας. Με άλλα λόγια, η διάσκεψη του Σαντιγί μας υπενθύμισε ότι αυτό το κοινωνικό μοντέλο, αυτές οι κοινές αξίες, συναποτελούν την ισχύ της Ευρώπης στον παγκοσμιοποιημένο κόσμο στον οποίο ζούμε.
<P>
Γιατί; Διότι η οικονομία της γνώσης, η οικονομία της καινοτομίας μπορεί να δομηθεί μόνο αν επικεντρωθούμε πραγματικά στην ανάπτυξη του ανθρώπινου κεφαλαίου και τη διά βίου μάθηση. Διότι η οικονομία στο σύνολό της πλήττεται, όταν ολόκληρες ομάδες του πληθυσμού αποκλείονται από την αγορά εργασίας για μεγάλο χρονικό διάστημα και δεν μπορούν να συνεισφέρουν στη δημιουργία πλούτου ούτε έχουν πρόσβαση σε αγαθά και υπηρεσίες. Διότι και οι ίδιοι οι εργαζόμενοι είναι πιο παραγωγικοί όταν απολαμβάνουν ευνοϊκούς όρους απασχόλησης και κοινωνικής προστασίας που τους προφυλάσσει από τα σκληρά χτυπήματα της ζωής.
<P>
Οικονομική πρόοδος δεν σημαίνει θυσία της κοινωνικής προόδου, σε καμία περίπτωση. Δεν είμαι ο μόνος που θεωρεί ότι αυτά τα δύο στοιχεία είναι άρρηκτα συνδεδεμένα. Δίχως κοινωνική πρόοδο, η οικονομική πρόοδος θα εξασθενήσει αργά ή γρήγορα. " Ευρώπη λοιπόν πρέπει να προχωρήσει και στα δύο μέτωπα: οικονομική πρόοδος, ναι, αλλά και κοινωνική πρόοδος.
<P>
Μαζί με αυτήν την πεποίθηση, την οποία επιβεβαιώσαμε συλλογικά εκ νέου, προβήκαμε και σε άλλη μια διαπίστωση: το ευρωπαϊκό κοινωνικό μοντέλο πρέπει να αλλάξει, να προσαρμοστεί στην παγκοσμιοποίηση, την αλλαγή του κλίματος, τις δημογραφικές αλλαγές και την αυξανόμενη πολυμορφία των ευρωπαϊκών κοινωνιών. Πρέπει λοιπόν να προσαρμόσουμε τις αγορές εργασίας μας και να καθιερώσουμε την ευελιξασφάλεια, δηλαδή νέες μορφές ασφάλειας και ευελιξίας για τους εργαζόμενους και τους εργοδότες.
<P>
Τα πράγματα εξελίσσονται. Στην αρχή, ο όρος "ευελιξασφάλεια" τρόμαζε τους ανθρώπους, τους ανησυχούσε. Τώρα όμως αντιπροσωπεύει ένα ευρωπαϊκό ιδανικό στο οποίο προσβλέπουν όλοι οι παίκτες, μεταξύ των οποίων και οι κοινωνικοί εταίροι. Ο όρος αυτός έγινε πολύ συνηθισμένος, καθημερινός όρος, γεγονός το οποίο αποδεικνύει ότι τα πράγματα όντως αλλάζουν, ότι ο τρόπος σκέψης αλλάζει.
<P>
Κάτι άλλο με το οποίο θα πρέπει να ασχοληθούμε αν θέλουμε να προωθήσουμε το κοινωνικό μας μοντέλο είναι η εγγύηση της κοινωνικής συνοχής με μέτρα για την καταπολέμηση νέων μορφών φτώχειας, ειδικά όπου πλήττονται τα παιδιά. Έχει έλθει η ώρα να ενώσουμε τις δυνάμεις μας και να προετοιμάσουμε καλύτερα τις κοινωνίες μας για αυτή τη δημογραφική αλλαγή, να ενισχύσουμε την αλληλεγγύη μεταξύ των γενεών και να διασφαλίσουμε ότι οι άνθρωποι έχουν πρόσβαση σε υψηλής ποιότητας κοινωνικές υπηρεσίες κοινής ωφέλειας.
<P>
Αυτή η διαδικασία της προσαρμογής βρίσκεται ήδη σε εξέλιξη εδώ και λίγα χρόνια. Χάρη στις πρωτοβουλίες της Επιτροπής, του Συμβουλίου Υπουργών, του Ευρωπαϊκού Κοινοβουλίου και των κοινωνικών εταίρων, σημειώνουμε πρόοδο όσον αφορά συγκεκριμένες πρωτοβουλίες οι οποίες δίδουν απάντηση στις ανησυχίες των λαών της Ευρώπης. Πώς θα επιτρέψουμε την ελεύθερη κυκλοφορία των εργαζομένων στην Ευρώπη και την ίδια στιγμή θα διαφυλάξουμε τα δικαιώματα απασχόλησης εκείνων που μετακινούνται; Πώς θα βελτιώσουμε τη διαχείριση των μέτρων αναδιάρθρωσης εξασφαλίζοντας τη συμμετοχή των εργαζομένων σε ολόκληρη την Ευρώπη; Πώς θα διασφαλίσουμε ότι οι άνθρωποι δύνανται να εργαστούν και, συνεπώς, να διαδραματίσουν ρόλο στην κοινωνία, και τι μπορούμε να κάνουμε για να καταπολεμήσουμε πιο αποτελεσματικά τις διακρίσεις;
<P>
Οι προσπάθειες αυτές θα συνεχιστούν καθόλη τη διάρκεια της γαλλικής Προεδρίας. Ιδίως - και το λέω αυτό με πάσα ειλικρίνεια - δεδομένου ότι λόγω των επερχόμενων εκλογών το δεύτερο εξάμηνο του 2008 θα είναι η τελευταία μας ευκαιρία να διασφαλίσουμε αποτελέσματα σε ορισμένα θέματα κατά την τρέχουσα κοινοβουλευτική περίοδο. Σύντομα όλοι μας θα κληθούμε να λογοδοτήσουμε στους ευρωπαίους συμπολίτες μας στην εκλογική κάλπη.
<P>
Ο λαός της Ευρώπης αναμένει αποτελέσματα από μας. Οι αντιδράσεις στις πρόσφατες αποφάσεις του Ευρωπαϊκού Δικαστηρίου το αποδεικνύουν αυτό. Πρόκειται για έναν τομέα όπου το Ευρωπαϊκό Κοινοβούλιο μπορεί να μας βοηθήσει, όπως και σε πολλούς άλλους τομείς, τους οποίους θα αναφέρω ακροθιγώς.
<P>
Καταρχάς, η αναθεώρηση της οδηγίας σχετικά με τις ευρωπαϊκές επιτροπές επιχείρησης, στην οποία αναφέρθηκε προ ολίγου ο Vladimír Špidla. Πρόκειται για εξαιρετικά σημαντική δέσμευση η οποία θα ενισχύσει τον κοινωνικό διάλογο στην Ευρώπη. " παρούσα οδηγία αφορά περισσότερα από 14 εκατομμύρια εργαζομένων και 820 εργοδότες. " αναθεώρηση της οδηγίας θα αυξήσει ακόμη περισσότερο τον αριθμό που αυτή καλύπτει.
<P>
Στο Σαντιγί συγκεντρώσαμε εκπροσώπους της Ευρωπαϊκής Συνομοσπονδίας Συνδικάτων και της Ευρωπαϊκής Ένωσης Βιομηχανικών και Εργοδοτικών Οργανώσεων (Business Europe), ώστε να ακούσουμε τις απόψεις τους σχετικά με το αναθεωρημένο κείμενο το οποίο κατέθεσε η Επιτροπή. Ήταν ικανοποιημένοι με την πρόταση ως βάση εργασίας και δήλωσαν ότι θα μπορούσαν να ξεκινήσουν διαπραγματεύσεις, προκειμένου να διευθετήσουν τα σημεία διαφωνίας. Τώρα οριστικοποιούν ορισμένες κοινές προτάσεις, τις οποίες θα ανακοινώσουν εν ευθέτω χρόνω.
<P>
Αν ευοδωθούν αυτές οι προσπάθειες, αν οι κοινωνικοί εταίροι καταθέσουν κοινές προτάσεις σχετικά με την αναθεώρηση της οδηγίας, αυτό θα μας βοηθήσει στο έργο μας, στο έργο του Κοινοβουλίου και του Συμβουλίου. Γιατί λοιπόν να μην καταλήξουμε σε συμφωνία κατά την πρώτη ανάγνωση το ταχύτερο δυνατόν; Αν είναι εφικτό, μέχρι το τέλος του έτους;
<P>
Όσον αφορά το δεύτερο μέρος του έργου μας: οφείλω να αναφέρω φυσικά την πρόταση οδηγίας σχετικά με την προστασία από τις διακρίσεις και εκτός του χώρου εργασίας, την οποία η Επιτροπή επίσης ενέκρινε στις 2 Ιουλίου. Το θέμα αυτό συζητήθηκε πολύ στο Σαντιγί και η Προεδρία άρχισε συνομιλίες σχετικά με το κείμενο αυτό από τις αρχές Ιουλίου. Θα ζητηθεί η γνώμη του Κοινοβουλίου επί του θέματος, θέλω όμως να επισημάνω ότι η πρόταση της Επιτροπής, η οποία αφορά τέσσερις περιπτώσεις διακρίσεων, έλαβε υπόψη της το ψήφισμα το οποίο ενέκρινε το Κοινοβούλιο την περασμένη άνοιξη επί της έκθεσης της Elizabeth Lynne.
<P>
Το τρίτο ζήτημα στο οποίο δόθηκε επίσης ιδιαίτερη σημασία ήταν οι κοινωνικές υπηρεσίες κοινής ωφέλειας. Όλα τα κράτη μέλη μιλούν γι' αυτές. Μιλούν για το ίδιο πράγμα ακόμη κι αν, ομολογουμένως, δεν λένε όλα ακριβώς το ίδιο πράγμα. Όμως η έγκριση του πρωτοκόλλου της Συνθήκης της Λισαβόνας και η αξιολόγηση του πακέτου Altmark μας δίδει την ευκαιρία να αναλογιστούμε τη συνεισφορά αυτών των υπηρεσιών στην κοινωνική συνοχή της Ευρώπης, την ανάγκη να διασφαλίσουμε ότι είναι υψηλής ποιότητας και τη σημασία της θέσπισης υγιούς νομικού πλαισίου. Ελπίζουμε ότι θα εργαστούμε επί ενός οδικού χάρτη με την Επιτροπή, καθώς και με οποιονδήποτε επιθυμεί να συνεισφέρει, ώστε να εντοπίσουμε ορισμένους ενδιάμεσους στόχους, προκειμένου να μπορεί να επιτευχθεί πρόοδος σε αυτό το εξαιρετικά σημαντικό θέμα.
<P>
Στη συνέχεια φυσικά έχουμε τις οδηγίες σχετικά με την προσωρινή απασχόληση και το χρόνο εργασίας. Και στις δύο περιπτώσεις, οι συνθήκες ευνοούν το Ευρωπαϊκό Κοινοβούλιο, όσον αφορά τη δεύτερη ανάγνωση. Θα πρέπει να προσπαθήσουμε να αποφύγουμε τη διαδικασία συνδιαλλαγής. Εκατομμύρια προσωρινά απασχολούμενοι στην Ευρώπη αναμένουν με ανυπομονησία να τεθεί σε ισχύ η οδηγία σχετικά με την προσωρινή απασχόληση, ενώ πιέσεις ασκούνται σε ορισμένα κράτη μέλη, προκειμένου να διευθετηθεί το θέμα του χρόνου ετοιμότητας προς εργασία. Δεν μπορώ λοιπόν παρά να ενθαρρύνω το Κοινοβούλιο να μας ενημερώνει για τα τεκταινόμενα, λαμβάνοντας υπόψη και αυτή τη φορά τους αντισταθμιστικούς παράγοντες, τους οποίους γνωρίζω καλά. Όμως, και σε αυτήν την περίπτωση, οι άνθρωποι έχουν προσδοκίες από εμάς και όλα τα βλέμματα είναι στραμμένα πάνω μας.
<P>
Ως προς το θέμα της κινητικότητας, γνωρίζω την ανάγκη να καταλήξουμε σε συμφωνία σχετικά με τον κανονισμό εφαρμογής για το συντονισμό των συστημάτων κοινωνικής ασφάλισης.
<P>
" γαλλική Προεδρία χρειάζεται τη στήριξη του Ευρωπαϊκού Κοινοβουλίου για αυτά τα θέματα, προκειμένου να επιτύχει απτά αποτελέσματα. Τα αποτελέσματα αυτά - το γνωρίζετε, αλλά θα το επαναλάβω - τα αναμένει διακαώς ο λαός της Ευρώπης, ο οποίος περιμένει από εμάς να προωθήσουμε το ευρωπαϊκό κοινωνικό μας όραμα προς όφελος της καθημερινής του ζωής, ώστε να καταστεί η Ευρώπη μεγαλύτερο μέρος της καθημερινότητάς του. Σήμερα γνωρίζουμε ότι χρειαζόμαστε όχι λιγότερη αλλά περισσότερη Ευρώπη. Σήμερα γνωρίζουμε πολύ καλά ότι χρειαζόμαστε όχι λιγότερη κοινωνική Ευρώπη αλλά περισσότερη. Γνωρίζουμε πολύ καλά, κυρίες και κύριοι, τις προκλήσεις που καλούμαστε να αντιμετωπίσουμε.
<SPEAKER ID="009" NAME="Joseph Daul">
εξ ονόματος της ομάδας PPE-DE. - (FR) Κύριε Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, Επίτροπε Špidla, κυρίες και κύριοι, η Ομάδα ταυ Ευρωπαϊκού Λαϊκού Κόμματος και των Ευρωπαίων Δημοκρατών αποδίδει εξαιρετικά μεγάλη σημασία στην κοινωνική δικαιοσύνη. " διατήρηση των ευρωπαϊκών κοινωνικών μοντέλων είναι μια από τις προτεραιότητές μας σε έναν ολοένα και πιο παγκοσμιοποιημένο κόσμο. Και για το λόγο αυτό, ως πρόεδρος της ομάδας ΕΛΚ, χαιρετίζω την πρόταση της Επιτροπής σχετικά με το νέο κοινωνικό πακέτο. Το κείμενο αυτό παρέχει ορισμένες απαντήσεις σε ερωτήματα κεφαλαιώδους σημασίας για τις κοινωνίες μας, όπως είναι η δημογραφική αλλαγή, η παγκοσμιοποίηση και η μείωση της φτώχειας.
<P>
" ομάδα μου πιστεύει ότι η Επιτροπή πρέπει να προχωρήσει ακόμη περισσότερο και να λάβει πιο συγκεκριμένα μέτρα. " ανακούφιση της φτώχειας, η προσφορά απασχόλησης σε πληθυσμιακές ομάδες οι οποίες είναι αποκλεισμένες από την αγορά εργασίας, η προώθηση της κινητικότητας των εργαζομένων και η βελτίωση της εκπαίδευσης και της κατάρτισης των εργαζομένων - είναι ζητήματα τα οποία απαιτούν συγκεκριμένο πρόγραμμα, συγκεκριμένα μέτρα και ισχυρή δέσμευση εκ μέρους της Ευρωπαϊκής Ένωσης και των κρατών μελών της.
<P>
Οι δημογραφικές αλλαγές συνιστούν μέγιστη πρόκληση για τις οικονομίες μας. Οι εργαζόμενοι πάνω από την ηλικία συνταξιοδότησης, οι γυναίκες, οι νέοι και, κυρίως, τα άτομα με αναπηρία - γενικώς όλοι όσοι βρίσκονται εκτός της αγοράς εργασίας για μακρό χρονικό διάστημα - πρέπει να έχουν μια νέα ευκαιρία. Πρέπει να βοηθήσουμε αυτούς τους ανθρώπους να βρουν εργασία ή να επιστρέψουν στην εργασία τους. Προς τούτο, θέλουμε συγκεκριμένα μέτρα με στόχο την προώθηση της διά βίου μάθησης.
<P>
Οι άνθρωποι οι οποίοι εργάζονται εξακολουθούν να αντιμετωπίζουν ανισότητες. Ανησυχούμε ιδιαίτερα για τις διευρυνόμενες διαφορές στις αμοιβές ανδρών και γυναικών. Κάτι τέτοιο δεν θα έπρεπε να ισχύει στην Ευρώπη του 2008. Ομοίως, πρέπει να παρέχονται κατάλληλες εγκαταστάσεις υποδοχής, ώστε να μπορούν οι άνθρωποι να συνδυάζουν επαγγελματική και οικογενειακή ζωή. Συνεπώς, απευθύνουμε έκκληση προς την Επιτροπή και το Συμβούλιο να λάβουν συγκεκριμένα μέτρα στον τομέα αυτόν. " ομάδα μου αντιτίθεται σε κάθε μορφή διακρίσεων. Εγκρίνουμε λοιπόν τη δεδηλωμένη πρόθεση της Επιτροπής να καλύψει τα κενά που υπάρχουν ακόμη στη σχετική νομοθεσία. Πρέπει να ενταθεί η δράση σχετικά με τις διακρίσεις, ιδίως, κατά των ατόμων με αναπηρία.
<P>
Κυρίες και κύριοι, πιστεύουμε ότι το πλέον αποτελεσματικό μέσο που διαθέτουμε για τη διατήρηση των κοινωνικών μας μοντέλων τη σημερινή εποχή της παγκοσμιοποίησης είναι η οικονομική ανάπτυξη. Είμαστε όμως πεπεισμένοι ότι προκειμένου να επιτευχθούν οι στόχοι της στρατηγικής της Λισαβόνας, πρέπει να προωθήσουμε τις θέσεις των επιχειρήσεων και της βιομηχανίας, γιατί η επιχειρηματική δραστηριότητα είναι ουσιαστικά η κινητήρια δύναμη για τη δημιουργία θέσεων εργασίας. Οφείλουμε να βελτιώσουμε την εικόνα του επιχειρηματία στην Ευρώπη και να ενθαρρύνουμε τους νέους να ιδρύσουν τις δικές τους επιχειρήσεις. Πρέπει επίσης να ενθαρρύνουμε τη δημιουργία ανταγωνιστικού περιβάλλοντος για τις επιχειρήσεις μας, στηρίζοντας ιδιαιτέρως τις μικρές και μεσαίες επιχειρήσεις οι οποίες είναι οι κορυφαίοι δημιουργοί θέσεων εργασίας.
<P>
Με αυτό κατά νου, καλούμε όλους τους παίκτες του τομέα να εργαστούν προς την κατεύθυνση της περισσότερης ευελιξασφάλειας στην Ευρώπη. " έννοια αυτή απέδειξε την αξία της στις χώρες εκείνες οι οποίες την έχουν ενστερνιστεί. Δίδει στις επιχειρήσεις την ευελιξία που χρειάζονται ώστε να είναι ανταγωνιστικές σε διεθνές επίπεδο, ενώ, την ίδια στιγμή, προστατεύει τους εργαζόμενους. Χαιρετίζω την πρόθεση της Επιτροπής να προωθήσει τον κοινωνικό διάλογο. Για μας, η εταιρική σχέση βάσει της εμπιστοσύνης εντός των επιχειρήσεων είναι το κλειδί της επιτυχίας τους στην αγορά.
<P>
Κυρίες και κύριοι, σύμφωνα με τις ισχύουσες συνθήκες, τα κοινωνικά ζητήματα εξακολουθούν να εμπίπτουν κατά βάση στην αρμοδιότητα των κρατών μελών. Αυτό μπορεί και πρέπει να αλλάξει, αλλά μέχρι τότε οφείλουμε να τηρούμε την αρχή της επικουρικότητας. Δεν έχουμε άλλη επιλογή. Αυτό δεν εμποδίζει την Επιτροπή να πραγματοποιεί μελέτες επιπτώσεων, να καταδικάζει τις ανισότητες και να επιχειρεί να αποτιμήσει τις κοινωνικές συνέπειες κάθε νέας πρότασης νομοθεσίας. Μάλιστα την καλώ να λειτουργεί με αυτόν τον τρόπο. Οι κοινωνικές και κοινωνιολογικές προκλήσεις που αντιμετωπίζουμε είναι σημαντικές: πρέπει να μεταρρυθμίσουμε τις οικονομίες μας, να τις προσαρμόσουμε ώστε να καταστούν πιο ανταγωνιστικές, προκειμένου λιγότεροι άνθρωποι να υφίστανται αποκλεισμό. Δεν νοείται κοινωνική πρόοδος δίχως οικονομική ανάπτυξη, όμως η οικονομία δεν μπορεί να είναι ανταγωνιστική δίχως κοινωνική πρόοδο. " ομάδα ΕΛΚ-ΕΔ είναι αποφασισμένη, σήμερα περισσότερο από ποτέ, να επιτύχει αποτελέσματα στον τομέα αυτόν.
<SPEAKER ID="011" NAME="Martin Schulz">
εξ ονόματος της ομάδας PSE. - (DE) Κύριε Πρόεδρε, κυρίες και κύριοι, ακούγοντας τις ομιλίες των προηγούμενων ομιλητών - του Επιτρόπου Špidla, του Προεδρεύοντα του Συμβουλίου, κυρίου Bertrand, και υμών, κύριε Daul - σχηματίζει κανείς την εντύπωση ότι όλα πάνε καλά. Προχωράτε καλά και το 2008 θα μείνει στη μνήμη μας ως η χρονιά που αναγεννήθηκε το ευρωπαϊκό κοινωνικό μοντέλο.
<P>
Όλα αυτά ακούγονται πολύ ωραία, όμως η πραγματικότητα είναι πιο σκληρή. Ναι, η πραγματική εικόνα δείχνει αρκετά διαφορετική. " πραγματική εικόνα είναι αυτή των μεγάλων κοινωνικών ανισοτήτων στην Ευρωπαϊκή Ένωση. Τα κέρδη αυξάνονται ακόμη περισσότερο, τη στιγμή που οι μισθοί παραμένουν στάσιμοι. Οι εισοδηματικές διαφορές διευρύνονται όλο και περισσότερο. " απώλεια της αγοραστικής δύναμης η οποία πλήττει τους απλούς ανθρώπους στην Ευρωπαϊκή Ένωση, σε συνδυασμό με τις δραστικές αυξήσεις των τιμών ενέργειας, συνιστά κυριολεκτικά συνταγή εξαθλίωσης. Αυτό είναι ένα πρόβλημα το οποίο πρέπει να αντιμετωπίσουμε με το ευρωπαϊκό κοινωνικό μοντέλο, και όχι μόνο με όμορφα λόγια. Αυτό που προτείνετε, κύριε Špidla, είναι θετικό και το χαιρετίζουμε.
<P>
Κυρίες και κύριοι, θα ασχοληθούμε αναλυτικά με τις απόψεις μας επί διάφορων προτάσεων. Για το λόγο αυτό, θα προβώ σε λίγες μόνο βασικές παρατηρήσεις σχετικά με το τι προσδοκούμε από ένα ευρωπαϊκό κοινωνικό μοντέλο. Πριν από δεκαπέντε χρόνια, αν οι άνθρωποι στην Ευρωπαϊκή Ένωση - σε οποιαδήποτε χώρα - αισθάνονταν ότι κάτι δεν πήγαινε καλά, ότι κινδύνευε κάποιο εδραιωμένο εθνικό τους πρότυπο, απευθύνονταν στην Ευρώπη για να αποκαταστήσει το πρόβλημα· αισθάνονταν την ανάγκη να διορθώσουν το πρόβλημα μέσα στο ευρωπαϊκό πλαίσιο γιατί θεωρούσαν τότε ότι οι ευρωπαϊκοί κανόνες εντός ενός ευρωπαϊκού πλαισίου θα παρείχαν προστασία πέραν των εθνικών συνόρων.
<P>
Σήμερα, δεκαπέντε χρόνια αργότερα, δοκιμάστε να πείτε σε κάποιον ότι θα διορθώσουμε τα προβλήματα στην Ευρώπη. Κάτι τέτοιο θα τρομοκρατούσε τους εργαζομένους, γιατί πιστεύουν ότι αυτή η Ευρώπη, με τη σημερινή της μορφή, αδυνατεί να τους εγγυηθεί πλέον κοινωνική προστασία.
<P>
Αν κάνετε τον κόπο να αναλύσετε το ιρλανδικό δημοψήφισμα και τη συμπεριφορά των νέων ψηφοφόρων, θα διαπιστώσετε ότι αυτοί οι άνθρωποι δηλώνουν πως η Ευρώπη είναι σπουδαία ιδέα. Όταν όμως βλέπουν πώς είναι οργανωμένη και πώς λειτουργεί σήμερα, δεν εντυπωσιάζονται με την οργάνωση και τη μορφή της. Δεδομένου ότι εισερχόμαστε σε προεκλογική περίοδο, είναι δέον να ρωτήσουμε γιατί ήταν τόσο μεγάλη η αισιοδοξία πριν από δεκαπέντε χρόνια σχετικά με το μέλλον της κοινωνικής πολιτικής της Ευρώπης και γιατί σήμερα η απαισιοδοξία είναι τόσο έντονη. " απάντησή μας ως σοσιαλιστών πρέπει να είναι ότι η Ευρώπη κυβερνάται από τη Δεξιά. Εκφωνήσατε έναν υπέροχο σοσιαλιστικό λόγο, κύριε Υπουργέ· αυτά που είπατε ήταν εκπληκτικά. Ποια ήταν όμως η θέση της κυβέρνησής σας στο Συμβούλιο σχετικά με την οδηγία για το χρόνο εργασίας;
<P>
(Χειροκροτήματα)
<P>
Το κυβερνόν κόμμα σας είναι μέλος του Ευρωπαϊκού Λαϊκού Κόμματος, τα μέλη του οποίου αποτελούν τη συντριπτική πλειοψηφία των αρχηγών κρατών και κυβερνήσεων της Ευρωπαϊκής Ένωσης. Στην Επιτροπή, έχουν την απόλυτη πλειοψηφία των Επιτρόπων, όπως και τον Πρόεδρο της Επιτροπής. Το Ευρωπαϊκό Λαϊκό Κόμμα είναι η μεγαλύτερη πολιτική ομάδα στο Σώμα αυτό, όμως, ακούγοντάς σας, θα πιστέψει κανείς ότι εσείς δεν έχετε καμία σχέση με την ασθενική κοινωνική ανάπτυξη της Ευρώπης. " Ευρώπη κυβερνάται από τη Δεξιά και οδηγείται προς τη λάθος κατεύθυνση· αυτό πρέπει να αλλάξει στις ευρωεκλογές.
<P>
(Χειροκροτήματα)
<P>
Θα έχετε μια καλή ευκαιρία να μας επαναφέρετε στο σωστό δρόμο όταν έλθει η ώρα να εφαρμόσετε τα μέτρα που παρουσιάσατε. Το ευρωπαϊκό κοινωνικό μοντέλο είναι μια από τις προτεραιότητές μας, είπατε. Για τη δική μας ομάδα σίγουρα είναι! Από τι αισθάνονται ότι απειλούνται σοβαρά οι άνθρωποι στην Ευρωπαϊκή Ένωση; Από τις μη ελεγχόμενες χρηματαγορές. Τα μη ελεγχόμενα κερδοσκοπικά αμοιβαία κεφάλαια και τις εταιρείες ιδιωτικού μετοχικού κεφαλαίου που αγοράζουν τη μία ή την άλλη εταιρεία, επιλέγουν στοιχεία του ενεργητικού της και στη συνέχεια πετούν τους εργαζομένους στους δρόμους - απλούστατα για να μεγιστοποιήσουν τα κέρδη των επενδυτών.
<P>
Ο αξιότιμος συνάδελφος Paul Nyrup Rasmussen μας παρουσίασε μια εξαιρετική έκθεση. Χρειαζόμαστε ψηφοφορία με ειδική πλειοψηφία για το θέμα αυτό, ώστε η Επιτροπή να είναι σε θέση να λάβει πρωτοβουλία για τον έλεγχο των κερδοσκοπικών αμοιβαίων κεφαλαίων και των εταιρειών ιδιωτικού μετοχικού κεφαλαίου. Ποιος αρνείται να στηρίξει μια τέτοια κίνηση; Εσείς, το Ευρωπαϊκό Λαϊκό Κόμμα, οι εκπρόσωποι του οποίου στην Επιτροπή Οικονομικών και Νομισματικών Θεμάτων αντιτίθενται.
<P>
Γι' αυτό, πρέπει να καταστήσουμε απολύτως σαφές ότι ο αγώνας για το ευρωπαϊκό κοινωνικό μοντέλο είναι επίσης αγώνας για μια θεμελιώδη φιλοσοφική θέση. Ο κύριος Bertrand σωστά απέδωσε την επιτυχία της Ευρωπαϊκής Ένωσης στο γεγονός ότι συνδυάζει την οικονομική με την κοινωνική πρόοδο. Αυτή ήταν πάντα η πραγματική φιλοσοφία της Ευρώπης - και για τους Χριστιανοδημοκράτες, παρεμπιπτόντως. Επί δεκαετίες, αυτές ήταν οι δύο πλευρές του ίδιου νομίσματος, μέχρις ότου οι κύριοι εκπρόσωποι του νέο-φιλελευθερισμού άρχισαν να μας λένε στις αρχές της δεκαετίας του ενενήντα ότι οι χαμηλότερες αμοιβές, οι περισσότερες ώρες εργασίας και η μικρότερη συμμετοχή στη διοίκηση της εταιρείας ήταν η βασική συνταγή για ταχύτερη οικονομική πρόοδο. Επί δεκαετίες, φυσικά, πολλοί άνθρωποι - οι οποίοι εξακολουθούν να υπάρχουν και σήμερα σε μεγάλο βαθμό, ακόμη και εντός της Επιτροπής - δίδουν μεγαλύτερη σημασία στις ιπποδρομίες παρά στο ευρωπαϊκό κοινωνικό μοντέλο, αλλά είναι υπεύθυνοι για την εσωτερική αγορά και μας λένε και εξακολουθούν να μας λένε - με χαρακτηριστικό το παράδειγμα του κυρίου Trichet, ο οποίος το επαναλαμβάνει σε κάθε συνέντευξη Τύπου - ότι οι αμοιβές στην Ευρώπη είναι υπερβολικά υψηλές. Αυτό ισχύει ενδεχομένως για τα μέλη του διοικητικού συμβουλίου της Ευρωπαϊκής Κεντρικής Τράπεζας αλλά όχι για τους απλούς εργαζόμενους στην Ευρώπη.
<P>
Πρέπει, ως εκ τούτου, να διασφαλίσουμε ότι θα επέλθει μια γενική αλλαγή πολιτικής κατεύθυνσης, αλλαγή η οποία στην ουσία θα επαναφέρει το ευρωπαϊκό κοινωνικό μοντέλο στη θέση όπου θέλετε να είναι, κύριε Bertrand, ώστε κάθε οικονομικό επίτευγμα της Ευρωπαϊκής Ένωσης να έχει ευεργετική επίδραση στις ζωές όλων των πολιτών της Ευρωπαϊκής Ένωσης.
<P>
Έχετε δίκιο, φυσικά, όταν λέτε ότι η ΕΕ μπορεί να είναι ανταγωνιστική στον κόσμο, είτε πρόκειται για το Πεκίνο είτε για το Μπρισμπέιν, μόνο αν αναπτυχθεί η εσωτερική αγορά. Θέλουμε να συμβεί αυτό· θέλουμε μια αποδοτική εσωτερική αγορά. Θέλουμε μια αποδοτική και ανταγωνιστική ευρωπαϊκή ήπειρο. Αλλά ο λόγος για τον οποίο τη θέλουμε είναι για να δημιουργήσουμε πλούτο ο οποίος θα ωφελεί τον καθένα και όχι μόνο τους επενδυτές των μεγάλων εταιρικών ομίλων, των μεγάλων συμμετοχικών εταιρειών και των μεγάλων τραπεζών.
<P>
Όσο ασπαζόμαστε αυτή τη φιλοσοφία στην Ευρώπη, η οποία τιμά με ευρωπαϊκά βραβεία εκείνους οι οποίοι κομπορρημονούν, όταν παρουσιάζουν τους δείκτες απόδοσης των εταιρειών τους στις συνεντεύξεις Τύπου, ότι έχουν κερδίσει δισεκατομμύρια σε ολόκληρη την Ευρώπη δίχως να καταβάλλουν φόρους, γιατί έχουν αποκτήσει τα κέρδη τους σε ευρωπαϊκό και όχι εθνικό επίπεδο και, συνεπώς, απαλλάσσονται από την εθνική φορολογία, και όσο εξακολουθούμε να διώχνουμε δεκάδες χιλιάδες ανθρώπους από τη δουλειά τους για να διαιωνίσουμε αυτήν την κατάσταση και να διατηρήσουμε τα κέρδη των μετόχων μας - όσο λοιπόν αυτή παραμένει η πραγματικότητα του ευρωπαϊκού κοινωνικού μοντέλου, μπορούμε να μιλάμε εδώ όσο θέλουμε, όμως οι πολίτες δεν θα ταυτιστούν ποτέ με αυτήν την Ευρώπη.
<P>
Θέλουμε όμως να εδραιώσουμε το ευρωπαϊκό ιδανικό και να προωθήσουμε την ολοκλήρωση. Για το λόγο αυτό, θα ήθελα να υπενθυμίσω στο Σώμα ότι ένα ευρωπαϊκό κοινωνικό μοντέλο κρίνεται από τους καρπούς του. Το ίδιο ισχύει και για σας, κύριε Bertrand, στο Συμβούλιο και για σας, κύριε Daul, εδώ, στο Κοινοβούλιο.
<SPEAKER ID="013" NAME="Graham Watson">
εξ ονόματος της ομάδας ALDE. - (EN) Κύριε Πρόεδρε, αυτό το κοινωνικό πακέτο είναι ένα ευπρόσδεκτο βήμα προς την κατεύθυνση της δόμησης μιας ευρωπαϊκής κοινότητας η οποία μεριμνά για τους πολίτες της.
<P>
Εκείνοι οι οποίοι καταψήφισαν το ευρωπαϊκό Σύνταγμα και τη Συνθήκη της Λισαβόνας έστειλαν ένα ξεκάθαρο μήνυμα. Το μήνυμα αυτό λέει ότι δεν θα εκχωρήσουν νέες εξουσίες στην Ευρωπαϊκή Ένωση απλώς και μόνο επειδή το θέλουμε εμείς. Ο λαός μας θέλει να γνωρίζει τι είδους Ευρωπαϊκή Ένωση χτίζουμε.
<P>
Το πακέτο αυτό είναι διεξοδικό και αντιφατικό και πρέπει να διασφαλίσουμε ότι ο λαός γνωρίζει τα οφέλη τα οποία αυτό θα έχει για τη ζωή του.
<P>
Όπως ανέφερε ο Επίτροπος Špidla, είναι πολλά τα θετικά στοιχεία της οδηγίας σχετικά με τις ευρωπαϊκές επιτροπές επιχείρησης, αλλά φυσικά και της πρότασης για τα δικαιώματα των ασθενών στη διασυνοριακή υγειονομική περίθαλψη, για τα οποία η Ομάδα μου αγωνίστηκε πολύ σκληρά.
<P>
Θα ήθελα όμως σήμερα να επικεντρωθώ σε δύο συγκεκριμένα μέτρα του εν λόγω πακέτου. Πρώτον, στην αναθεώρηση του Ταμείου Προσαρμογής στην Παγκοσμιοποίηση, το οποίο βοηθά όσους έχουν χάσει τη δουλειά τους να βρουν καινούρια. Αυτή τη στιγμή, χίλιες θέσεις εργασίας πρέπει να απειλούνται ώστε να μπορεί να καταθέσει αίτηση μια εταιρεία. Οι Φιλελεύθεροι και οι Δημοκρατικοί χαιρετίζουν την πρόταση να μειωθεί αυτό το όριο και να απλοποιηθούν οι διαδικασίες αξιώσεων, όχι γιατί η Ευρωπαϊκή Ένωση πρέπει να καταρτίσει σχέδιο απασχόλησης για την Ευρώπη - το καθήκον αυτό φέρει εις πέρας καλύτερα η εσωτερική αγορά - ούτε λόγω της πεποίθησης ότι η ΕΕ πρέπει να χορηγεί επιδόματα ανεργίας - αυτό το αναλαμβάνουν τα κράτη μέλη. Πάνω απ' όλα, χαιρετίζουμε την πρόταση αυτή γιατί βασίζεται σε μια υγιή φιλελεύθερη αρχή: ότι η απασχόληση αποτελεί την καλύτερη πηγή ευημερίας.
<P>
Καθώς διακόπτεται η ανάπτυξη και ορισμένα κράτη μέλη μαστίζονται ήδη από την ύφεση, αυτή η πολιτική θα συμβάλει στο να μην εκτιναχθεί στα ύψη ο αριθμός των θέσεων εργασίας που χάνονται αιφνιδίως, γεγονός το οποίο δημιουργεί εξάρτηση από τις παροχές πρόνοιας.
<P>
Δεύτερον, ως προς την οδηγία για την καταπολέμηση των διακρίσεων: η Ομάδα μου έχει αγωνιστεί για το θέμα αυτό από την αρχή της τρέχουσας θητείας της Επιτροπής.
<P>
Ο ορισμός των διακρίσεων θα καλύπτει πλέον το κύριο φάσμα των μειονοτικών ομάδων - τους ηλικιωμένους, τους ομοφυλόφιλους, τα άτομα με αναπηρίες, τους αλλόθρησκους και τους άθρησκους - και θα ισχύει για τους πελάτες και τους καταναλωτές, καθώς και για τους εργαζομένους.
<P>
Και σε αυτήν την περίπτωση πρόκειται για ένα φιλελεύθερο μέτρο το οποίο θα προσφέρει πρακτικά οφέλη, τα οποία απορρέουν από τη γνώση ότι μπορούμε να εργαζόμαστε και να ζούμε μακριά από την τυραννία των προκαταλήψεων.
<P>
Το σχέδιο της οδηγίας θα έπρεπε να προχωρήσει ακόμη περισσότερο. Υπάρχουν ακόμη κενά, ευκαιρίες για να επανέλθουν οι διακρίσεις. Γιατί, παραδείγματος χάριν, κύριε Επίτροπε, είναι σωστό να απαγορεύονται διά νόμου οι διακρίσεις στον χώρο εργασίας, αλλά να επιτρέπεται στα κράτη μέλη να χρησιμοποιούν στην τάξη σχολικά εγχειρίδια τα οποία βρίθουν προκαταλήψεων;
<P>
Όπως και να έχει, η Ευρώπη συντρίβει τους φραγμούς των διακρίσεων βήμα βήμα.
<P>
" Ομάδα μου χαιρετίζει τη δέσμευση της Επιτροπής και του Συμβουλίου να συνεχίσουν τη διαδικασία και επιμένουμε στην πλήρη συμμετοχή του Σώματος στη διαμόρφωση των μέτρων για την ολοκλήρωσή της.
<P>
Τον Φεβρουάριο ο κύριος Barroso μας παρουσίασε μια πολύ σημαντική δέσμη μέτρων για την καταπολέμηση της αλλαγής του κλίματος. Σήμερα οι προτάσεις της Επιτροπής για την κοινωνική πολιτική καταδεικνύουν στους πολεμίους της ότι η Ευρώπη μεριμνά για την κοινοτική συνοχή, καθώς και ότι οι φιλελεύθερες οικονομικές πολιτικές δεν πρέπει να συνιστούν απειλή για τις προοδευτικές πολιτικές υπέρ ενός υγιούς περιβάλλοντος και μιας κοινωνίας αλληλεγγύης.
<P>
Ο κύριος Schulz εξέφρασε την απογοήτευσή του για την επικράτηση κεντροδεξιών κυβερνήσεων στην Ευρωπαϊκή Ένωση· ζούμε όμως σε δημοκρατικό περιβάλλον και οι λαοί επιλέγουν τις κυβερνήσεις τους. Σε καμία περίπτωση δεν έχουν πειστεί από αυτό που προσφέρουν οι σοσιαλιστές.
<SPEAKER ID="015" NAME="Jan Tadeusz Masiel">
εξ ονόματος της ομάδας UEN. - (PL) Κύριε Πρόεδρε, η ομάδα Ένωση για την Ευρώπη των Εθνών χαιρετίζει θερμά το νέο κοινωνικό πακέτο της Ευρωπαϊκής Ένωσης. " κοινωνική διάσταση είναι αυτή που διακρίνει περισσότερο την Ευρώπη από τις υπόλοιπες παγκόσμιες δυνάμεις, όπως είναι οι "νωμένες Πολιτείες ή η Κίνα. " δυτική Ευρώπη του εικοστού αιώνα οικοδομήθηκε σε μεγάλο βαθμό πάνω σε κοινωνικές αξίες. Επιπλέον, προσέφερε ένα πολύτιμο κοινωνικό μοντέλο για τα νέα κράτη μέλη κατά την ένταξή τους στην Ευρωπαϊκή Ένωση το 2004 και το 2007, δεδομένου ότι σε πολλά από αυτά, μετά την ανάκτηση της πολιτικής και οικονομικής τους ανεξαρτησίας περί τα τέλη της δεκαετίας του 1980, ο καπιταλισμός προσπάθησε να επιβάλει την παρουσία του με τη χειρότερη δυνατή μορφή, παραβιάζοντας τα δικαιώματα των εργαζομένων και μη σεβόμενος την ανθρώπινη αξιοπρέπεια.
<P>
Τον 21ο αιώνα, βρισκόμαστε όλοι αντιμέτωποι με την παγκοσμιοποίηση, η οποία μπορεί να αποτελεί ευκαιρία αλλά και απειλή για την ανθρωπότητα. Συνεπώς, οι Βρυξέλλες οφείλουν να στείλουν ξεκάθαρα μηνύματα προς τα κράτη μέλη και να τα ενθαρρύνουν να διατηρήσουν και να αναπτύξουν περαιτέρω τα κοινωνικά οφέλη τα οποία υπηρετούν τα συμφέροντα όλων των πολιτών της Ευρωπαϊκής Ένωσης.
<SPEAKER ID="017" NAME="Jean Lambert">
εξ ονόματος της ομάδας Verts/ALE. - (EN) Κύριε Πρόεδρε, χαιρετίζω θερμά τα λεγόμενα του Υπουργού σήμερα το πρωί και ελπίζω ότι πολλά από αυτά που είπε θα τα ασπαστεί το Συμβούλιο, αν και, σύμφωνα με τα μέχρι τώρα στοιχεία, δεν μπορούμε να είμαστε απόλυτα βέβαιοι για κάτι τέτοιο.
<P>
Πολλοί από εμάς εξακολουθούμε να προβληματιζόμαστε όσον αφορά την προστασία της κοινωνικής πτυχής έναντι της κυριαρχίας της αγοράς. Σε αυτό το πακέτο καλούμαστε να εξετάσουμε τις επιπτώσεις των πρόσφατων αποφάσεων του Ευρωπαϊκού Δικαστηρίου. Κοιτάξτε, πολλοί από εμάς τις θεωρούσαμε και εξακολουθούμε να τις θεωρούμε εξαιρετικά ανησυχητικές, όταν μάλιστα καλούμαστε συνεχώς να δικαιολογούμε τη λήψη μέτρων με το σκεπτικό ότι δεν διαταράσσουν τις αγορές και όχι με βάση ότι παρέχουν υψηλής ποιότητας υπηρεσίες και ποιότητα στα δικαιώματα των εργαζομένων κλπ. Αυτό αντικατοπτρίζεται στο κοινωνικό πακέτο, με το οποίο παραδεχόμαστε πλέον το γεγονός ότι υπάρχει φτώχεια μεταξύ των ανθρώπων οι οποίοι εργάζονται, ενώ εξακολουθούμε να έχουμε ενώπιόν μας ένα διευρυνόμενο χάσμα ανάμεσα στους πλούσιους και τους φτωχούς. Παρότι χαιρετίζουμε τις απόψεις για την καταπολέμηση της φτώχειας οι οποίες εκφράζονται στο πακέτο της Επιτροπής, αυτό που αναζητούμε ουσιαστικά είναι συγκεκριμένη δράση.
<P>
Χαιρετίζουμε προφανώς την οριζόντια οδηγία για την ισότητα. Είναι κάτι για το οποίο αγωνιστήκαμε στο Κοινοβούλιο. Είναι σημαντικό για πάρα πολλούς λόγους, κυρίως γιατί προσφέρει πλέον τη δυνατότητα της πλήρους συμμετοχής στην κοινωνία.
<P>
Χαιρετίζουμε επίσης πολλές από τις προτάσεις για τους Ρομά. Χαιρετίζουμε τη δέσμευση της Επιτροπής και θέλουμε να δούμε όλα τα κράτη μέλη να ανταποκρίνονται θετικά και όχι να παγιώνουν τις προκαταλήψεις και τη μισαλλοδοξία. " κατάρτιση στις ίσες ευκαιρίες συνιστά σημαντικό τμήμα της ατζέντας των δεξιοτήτων, ιδίως για εκείνους οι οποίοι ασχολούνται με την υλοποίηση της πολιτικής στους εμπλεκόμενους τομείς.
<P>
Χαιρετίζουμε την ύπαρξη, τουλάχιστον, των προτάσεων σχετικά με τις ευρωπαϊκές επιτροπές επιχείρησης, αν και έχουμε ορισμένες παρατηρήσεις σε ό,τι αφορά το περιεχόμενό τους. Όσον αφορά την πτυχή της κινητικότητας του πακέτου, πρέπει και εδώ να μελετήσουμε τις επιπτώσεις της κινητικότητας από κοινωνική άποψη: τι συμβαίνει στους ανθρώπους, συγκεκριμένα τους οικονομικά ανενεργούς οι οποίοι μετακινούνται και καταλήγουν να αποκλείονται από τα συστήματα υγειονομικής περίθαλψης των κρατών μελών· τι συμβαίνει στους ανθρώπους καθώς γηράσκουν και έχουν μετακινηθεί σε άλλα κράτη μέλη και τι τους επιφυλάσσει το μέλλον;
<P>
Χαιρετίζουμε ακόμη την πρόταση για τις "Νέες δεξιότητες για νέες θέσεις εργασίας" και πιστεύουμε ότι θα συνδυαστεί πράγματι με την ατζέντα για την αλλαγή του κλίματος, στην οποία πρέπει επίσης να μελετηθούν νέες δεξιότητες για παλαιές θέσεις εργασίας, καθώς το μεγαλύτερο τμήμα του εργατικού δυναμικού έχει υπερβεί το στάδιο της τυπικής εκπαίδευσης, με αποτέλεσμα να καθίσταται η διά βίου μάθηση καθοριστικής σημασίας. Πρέπει να διερωτηθούμε πώς θα κατορθώσουμε να δημιουργήσουμε τις δεξιότητες που χρειαζόμαστε πραγματικά, προκειμένου να καταστήσουμε εφικτούς τους στόχους μας για την αλλαγή του κλίματος.
<SPEAKER ID="019" NAME="Gabriele Zimmer">
εξ ονόματος της ομάδας GUE/NGL. - (DE) Κύριε Πρόεδρε, έχω υπόψη μου τρία σημεία από την παρούσα συζήτηση. Το πρώτο είναι η επιθυμία που εξέφρασε ο Υπουργός Εσωτερικών, κύριος Bertrand, να ανακηρυχθεί το 2008 έτος αναγέννησης του ευρωπαϊκού κοινωνικού μοντέλου. Έπειτα θέλω να αναφερθώ στα λόγια του Επιτρόπου Špidla, ο οποίος δήλωσε ότι το κοινωνικό πακέτο ανταποκρίνεται στις λαϊκές προσδοκίες εντός της Ευρωπαϊκής Ένωσης και, τέλος, στη δική σας δήλωση, κύριε Schulz, ότι η Ευρώπη κυβερνάται από τη Δεξιά.
<P>
Θεωρώ ότι και οι τρεις δηλώσεις χρήζουν ανάλυσης με κριτική σκέψη. Πρώτον, πώς είναι δυνατόν ο εκπρόσωπος της γαλλικής Προεδρίας να διακηρύσσει τον στόχο να ανακηρυχθεί το 2008 έτος αναγέννησης του κοινωνικού μοντέλου, τη στιγμή που η γαλλική κυβέρνηση αρνήθηκε ακόμη και να αναφέρει την κοινωνική πολιτική ως προτεραιότητα της Προεδρίας της; Κατά τη γνώμη μου, το κοινωνικό πακέτο απέχει πολύ από το να ανταποκρίνεται στις προσδοκίες των πολιτών, γιατί απλούστατα δεν κάνει απολύτως τίποτα για να γεφυρώσει τα κοινωνικά χάσματα που διχάζουν την Ευρώπη και δεν λαμβάνει μάλιστα κανένα μέτρο για να ανακόψει τη διεύρυνση αυτών των χασμάτων, ώστε να παραμείνει η κατάσταση στο σημείο όπου βρίσκεται τώρα. " διαδικασία αυτή θα συνεχιστεί παρά το κοινωνικό πακέτο.
<P>
Τέλος, κύριε Schulz, με χαρά θα χρησιμοποιήσω το δικό σας επιχείρημα για να σας δείξω πόσο δυσάρεστο ήταν. Αυτή η διαδικασία άρχισε τη δεκαετία του 1990, όταν οι σοσιαλιστικές κυβερνήσεις ήταν στην εξουσία. Θα έπρεπε να το φανταστούμε ότι θα λέγατε πως, στον απόηχο της Συνθήκης της Λισαβόνας, θα προκύψει ένα νέο οικοδόμημα το 2010, μια νέα στρατηγική η οποία θα επικεντρώνεται αυστηρά στην προστασία του ευρωπαϊκού κοινωνικού μοντέλου και θα αναδιατάσσει τις προτεραιότητές μας για άλλη μια φορά.
<P>
Όσο για το ίδιο το κοινωνικό πακέτο, δεν ανταποκρίνεται στο ύψος των περιστάσεων. Έχει έλθει η ώρα να ξεφύγουμε από αυτήν την κατάσταση, στην οποία η μείωση της κανονικής απασχόλησης συνοδεύεται από έναν αυξανόμενο αριθμό θέσεων εργασίας από τις οποίες οι άνθρωποι δεν μπορούν να βιοποριστούν. Στην Ευρωπαϊκή Ένωση πρέπει επιτέλους να πάψουμε να χρησιμοποιούμε τα αριθμητικά στοιχεία για τις θέσεις εργασίας ως κριτήριο και να επικεντρωθούμε αντ' αυτού στις θέσεις εργασίας με αξιοπρεπή αμοιβή.
<P>
Αυτό το κοινωνικό πακέτο δεν περιλαμβάνει καμία ανακοίνωση περί ένταξης, όπου απαιτείται, μιας ρήτρας κοινωνικής προόδου σε όλες τις ευρωπαϊκές συνθήκες. Ούτε απαντά στο ερώτημα αν εκείνοι οι οποίοι έχουν αναλάβει σημαντικό ρόλο στην υπεράσπιση των κοινωνικών δικαιωμάτων εντός της Ευρωπαϊκής Ένωσης θα έχουν στη διάθεσή τους περισσότερα μέσα και εξουσίες τα οποία θα περιλαμβάνονται στην οδηγία για τις ευρωπαϊκές επιτροπές επιχείρησης. " πρόταση μετά βίας επικαλείται το status quo και διατηρεί την ισχύουσα γραμμή πλεύσης χωρίς καμία προσθήκη.
<P>
Απορρίπτουμε το πακέτο αυτό ως μια υπερβολικά ασαφή και παραπλανητική προσέγγιση. Στις επόμενες παρεμβάσεις τους σε αυτήν τη συζήτηση, οι βουλευτές της Ομάδας μου θα σχολιάσουν τα επιμέρους στοιχεία της πρότασης.
<SPEAKER ID="021" NAME="Derek Roland Clark">
εξ ονόματος της ομάδας IND/DEM. - (EN) Κύριε Πρόεδρε, η Συνθήκη της Λισαβόνας απερρίφθη με το νόμιμο ιρλανδικό δημοψήφισμα, χρειάζεστε λοιπόν ένα μεγαλεπήβολο πρόγραμμα για να αποσπάσετε την προσοχή από αυτό το γεγονός. Εξ ου το νέο πακέτο. Για την ακρίβεια, δεν είναι εντελώς νέο. Πρόκειται για αναμάσημα προηγούμενων προτάσεων. Είναι όμως μεγαλεπήβολο. Περιλαμβάνει κοινοτική νομοθεσία, κοινωνικό διάλογο, συνεργασία, χρηματοδότηση, εταιρική σχέση, διάλογο, επικοινωνία... και όλα αυτά σε μια μόνο σελίδα.
<P>
Θα ήθελα να επικεντρωθώ στη χρηματοδότηση. Μια ευημερούσα οικονομία μπορεί να διαθέσει τα κονδύλια, όμως εσείς έχετε επιβαρυνθεί με το ευρώ, ενώ η ΕΚΤ με το επιτόκιό της προσπαθεί να καλύψει πολύ διαφορετικές οικονομίες. Ορισμένοι υποστηρίζουν ότι υπάρχει ένα νούμερο για όλα τα μεγέθη. Στην πραγματικότητα πρόκειται για ένα νούμερο το οποίο δεν ταιριάζει σε κανένα μέγεθος.
<P>
Στο "νωμένο Βασίλειο, η Τράπεζα της Αγγλίας δεν μπορεί να εφαρμόσει αυτή την αρχή για όλες τις περιοχές. Μάλιστα, ο Τύπος του Σαββατοκύριακου σχολίαζε ότι το οικονομικό χάσμα Βορρά - Νότου στη Βρετανία είναι μεγαλύτερο από ποτέ.
<P>
" ΕΕ είναι προστατευτικού χαρακτήρα. Φοβάστε την παγκοσμιοποίηση. Μην την αρνείστε. Μην την πολεμάτε. Προσχωρήστε σε αυτήν. Προσχωρήστε στην παγκόσμια αγορά ενός ολοένα αυξανόμενου πληθυσμού. Ενισχύστε τις επιχειρήσεις πατάσσοντας τη γραφειοκρατία. Σταματήστε την ατελείωτη ροή οδηγιών και κανονισμών που δεν κατορθώνουν τίποτε άλλο από το να παρακωλύουν την επιχειρηματική δραστηριότητα. Αποδεχθείτε τον υπόλοιπο κόσμο ως ισότιμους εταίρους και η ευρωπαϊκή οικονομία θα αναπτυχθεί, φέρνοντας μαζί της το μεγαλύτερο κοινωνικό πακέτο όλων των εποχών: περισσότερες και καλύτερες θέσεις εργασίας.
<P>
Ολοκληρώνοντας, παρατηρεί κανείς ότι εναπόκειται στη γαλλική Προεδρία να αρχίσει αυτό το εγχείρημα, θα το πράξει όμως; Σύμφωνα με το EurActiv της 3ης Ιουλίου, η Επιτροπή και η γαλλική Προεδρία δήλωσαν και οι δύο ότι η κοινωνική πολιτική αποτελεί προτεραιότητα για το 2008. Διαβάζοντας όμως την Deutsche Welle της 2ας Ιουλίου, ο γάλλος πρόεδρος Nicolas Sarkozy κατέστησε σαφές ότι η κοινωνική πολιτική δεν θα είναι πρώτη προτεραιότητα. Θέματα, όπως η μετανάστευση, η αλλαγή του κλίματος και η ενέργεια, θα τεθούν στο επίκεντρο του ενδιαφέροντος.
<P>
εσείς, λοιπόν, ποια δήλωση πιστεύετε; Σε ό,τι με αφορά, πιστεύω ότι οι Γάλλοι θα κάνουν ό,τι κάνουν πάντα και θα κοιτάξουν τον εαυτό τους. Τους συγχαίρω γι' αυτό. Εύχομαι να έκανε το ίδιο και η δική μου κυβέρνηση.
<SPEAKER ID="023" NAME="Carl Lang" AFFILIATION="NI">
(FR) Κύριε Πρόεδρε, κύριε Υπουργέ, κυρίες και κύριοι, είναι φυσικό για μας στο Σώμα να συζητούμε διαρκώς για την κοινωνική πολιτική. Δυστυχώς το ευρωπαϊκό κοινωνικό μοντέλο δεν είναι πλέον παρά ένας μύθος, γιατί η κοινωνική πραγματικότητα στη χώρα μου, τη Γαλλία, και συγκεκριμένα στη δική μου περιοχή, το Nord-Pas-de-Calais, χαρακτηρίζεται από την κοινωνική παρακμή, την απόγνωση, την κοινωνική επισφάλεια και τις συνθήκες εργασίας, τη μαζική ανεργία και - κάτι ακόμη το οποίο είναι πέρα για πέρα ανησυχητικό και σοβαρό - το συρρικνούμενο ποσοστό γεννήσεων.
<P>
Το σκεπτικό μας εξακολουθεί να βασίζεται στο κοινωνικό μοντέλο της δεκαετίας του 1960, δηλαδή σε ένα μοντέλο το οποίο προϋποθέτει πλήρη απασχόληση και ευρύ εργατικό δυναμικό. Όμως, τα τελευταία τριάντα χρόνια βιώνουμε τη μαζική ανεργία, καθώς και την απότομη μείωση του ποσοστού γεννήσεων, γεγονός το οποίο μας έχει οδηγήσει από την περίοδο της έκρηξης των γεννήσεων (baby boom) στην περίοδο της μεγάλης αύξησης του αριθμού των ηλικιωμένων και βύθισε στην κρίση τη χρηματοδότηση των συντάξεων.
<P>
Πρέπει να πάψουμε να σκεπτόμαστε ότι οφείλουμε να υπερασπιστούμε το ευρωπαϊκό κοινωνικό μοντέλο πάση θυσία αλλά να προετοιμάσουμε την αναδιοργάνωσή του. Σύμφωνα με τις οικονομικές και ιστορικές μας αναλύσεις, αυτό θα πρέπει να γίνει με δύο τρόπους: πρώτον, χρειαζόμαστε οικογενειακή πολιτική η οποία θα συμβάλει στην εκ νέου αύξηση του ποσοστού γεννήσεων, ειδάλλως δεν θα είμαστε σε θέση να χρηματοδοτήσουμε τα συνταξιοδοτικά μας προγράμματα τις επόμενες δεκαετίες και, δεύτερον, χρειαζόμαστε πολιτική αναγέννησης της ενιαίας αγοράς, ώστε να επιστρέψουν οι άνθρωποι στην εργασία.
<P>
Προκειμένου να αναγεννηθεί η ενιαία αγορά της ΕΕ, πρέπει να προβούμε σε εκ νέου εκβιομηχάνιση και, δυστυχώς, αν εμμείνουμε στη σχεδόν θρησκευτική μας προσήλωση στο ελεύθερο εμπόριο και τον ανεξέλεγκτο φιλελευθερισμό δεν θα μπορούμε να κάνουμε αυτό που οφείλουμε ώστε να καταστήσουμε τις επιχειρήσεις μας ανταγωνιστικές στη δική μας εγχώρια αγορά.
<P>
Για τους λόγους αυτούς, οι μελλοντικές μας προσπάθειες και ο στόχος μας να βελτιώσουμε τις κοινωνικές συνθήκες πρέπει να εδράζονται σε αυτήν την ιδέα της εθνικής και κοινοτικής προτίμησης και της εθνικής και κοινοτικής προστασίας.
<SPEAKER ID="025" NAME="Thomas Mann" AFFILIATION="PPE-DE">
(DE) Κύριε Πρόεδρε, η στρατηγική της Λισαβόνας για την ανάπτυξη και την απασχόληση συνέβαλε στη δημιουργία περισσότερων και καλύτερων θέσεων εργασίας - μια επιτυχία η οποία αμφισβητείται από εκείνους οι οποίοι δυσκολεύονται να αποδεχθούν αυτήν την Ευρώπη της αλλαγής, της εξωτερικής ανάθεσης εργασιών, του εξορθολογισμού και των εξαγορών. Κανείς ο οποίος αισθάνεται διαρκώς αναλώσιμος προσωπικά δεν μπορεί να κατανοήσει την έκρηξη των εξαγωγών της ευρωπαϊκής οικονομίας. Ως ένα από τα αντίμετρα γι' αυτό το αίσθημα ανασφάλειας, χρειαζόμαστε μια συνεκτική, νέα κοινωνική στρατηγική. Το πακέτο το οποίο συζητάμε, ωστόσο, είναι τόσο περιεκτικό που δεν μπορεί σε καμία περίπτωση να υλοποιηθεί έως το 2009. Αυτό περιορίζει την αξιοπιστία μιας κατά βάση αξιέπαινης προσέγγισης.
<P>
Επίτροπε Špidla, στόχος μας δεν μπορεί να είναι η δράση για τη δράση. Το όλο θέμα είναι η βιωσιμότητα. Ούτε ο στόχος μας μπορεί να είναι η πασιφανής ψηφοθηρία στην οποία αποδύθηκε προ ολίγου ο κύριος Schulz· βλέπω όμως ότι έχει ήδη αποχωρήσει από την αίθουσα. Φέρουμε μερίδιο της ευθύνης ώστε να διασφαλίσουμε ότι οι άνθρωποι δεν τίθενται στο περιθώριο και δεν καταφεύγουν σε παράλληλες κοινωνίες ή σε έναν απατηλό κόσμο. " προσπάθεια αυτή αρχίζει στα σχολεία, όπου ο ανησυχητικά υψηλός αριθμός των μαθητών που διακόπτουν τη φοίτησή τους πρέπει να μειωθεί δραστικά, προκειμένου να μην διευρυνθεί περαιτέρω το χάσμα ανάμεσα σε εκείνους οι οποίοι διαθέτουν προσόντα και σε εκείνους οι οποίοι δεν διαθέτουν. Προς τούτο, χρειαζόμαστε ελκυστικά μαθήματα. Το ταλέντο και οι δεξιότητες πρέπει να καλλιεργούνται από τη νεαρή ηλικία - σε κάθε περίπτωση πρόκειται για προσοδοφόρα επένδυση. " στρατηγική μας για τη διά βίου μάθηση θα προσφέρει τότε την προστιθέμενη ευρωπαϊκή αξία, την καθολική δημιουργία πλούτου την οποία θεωρεί ανεπαρκή ο κύριος Schulz. Το ίδιο θα γίνει και με τα εκπαιδευτικά μας προγράμματα - το Socrates, το Leonardo και το Erasmus - τα οποία πρέπει επειγόντως να συντονιστούν με τον κόσμο της εργασίας. Προς τούτο, πρέπει να συνεργαστούμε με τις ΜΜΕ. Οι μικρές και μεσαίες επιχειρήσεις παρέχουν τις περισσότερες θέσεις εργασίας, καθώς και θέσεις μαθητείας. Και αυτές, ωστόσο, πρέπει να εργαστούν σκληρά για να διασφαλίσουν ότι δεν θα σταματήσουν να επενδύουν στη διαρκή εκπαίδευση και κατάρτιση, ειδάλλως οι καινοτομίες μας θα εκλείψουν.
<P>
Ένας πόρος ο οποίος εξακολουθεί να αμελείται εγκληματικά είναι οι μεγαλύτερης ηλικίας εργαζόμενοι. Έχει έλθει η ώρα να τεθούν στην υπηρεσία της οικονομίας μας η πολύχρονη πείρα τους, η δημιουργικότητα και η προσαρμοστικότητά τους. Όμως παραμένουν ακόμη χαμένοι στη βάση της δημογραφικής κατηγορίας της απασχόλησης.
<P>
Τέλος, πρέπει να ενισχυθεί η συνοχή της κοινωνίας μας. Όσον αφορά την οδηγία για τις ευρωπαϊκές επιτροπές επιχείρησης, για παράδειγμα, χρειαζόμαστε έναν αποδεκτό συμβιβασμό ανάμεσα στους εργοδότες και τους εργαζομένους. Θα καταβάλουμε κάθε δυνατή προσπάθεια στην Επιτροπή Απασχόλησης και Κοινωνικών Υποθέσεων ώστε να συνεισφέρουμε στην επίτευξη αυτού του στόχου. Χρειαζόμαστε επίσης μια διαπεριφερειακή ισορροπία, και για το λόγο αυτό δημιουργήσαμε το Ευρωπαϊκό Κοινωνικό Ταμείο, το Περιφερειακό Ταμείο και το Ταμείο για την Προσαρμογή στην Παγκοσμιοποίηση. Υπάρχει, ωστόσο, ένα θέμα το οποίο εξακολουθούμε να θεωρούμε εξαιρετικά σημαντικό, αυτό της μη εισαγωγής διακρίσεων. Εμείς, στην ομάδα ΕΛΚ, απορρίπτουμε την οριζόντια οδηγία. " οδηγία αυτή θα οξύνει την έλλειψη ασφάλειας δικαίου η οποία ήδη κυριαρχεί και θα μειώσει περαιτέρω το πεδίο για εθνική δημιουργική δράση. Αν θέλουμε να επιτύχει η κοινωνική ατζέντα στο σύνολό της, η πρωταρχική ευθύνη πρέπει να παραμείνει στα χέρια των κρατών μελών. Είναι πιο αποδοτικός ο συντονισμός και η επικοινωνία σε εθνικό, περιφερειακό και τοπικό επίπεδο, ενώ έχει έλθει η ώρα να υιοθετήσουμε ορθές πρακτικές, αντί να τις παρατηρούμε απλώς ή να τις αναλύουμε. Τότε θα έχουμε την ευκαιρία να επιτύχουμε την κοινωνική και οικονομική αλλαγή που επιθυμούμε και χρειαζόμαστε, καθώς και να δώσουμε ζωή στο ευρωπαϊκό κοινωνικό μοντέλο.
<SPEAKER ID="027" NAME="Harlem Désir" AFFILIATION="PSE">
(FR) Κύριε Πρόεδρε, κύριε Επίτροπε, κύριε Προεδρεύοντα του Συμβουλίου, κυρίες και κύριοι, αυτή η νέα κοινωνική ατζέντα έρχεται πολύ αργά και αποτελεί ανίσχυρη απάντηση στην επισφάλεια, τις ανισότητες και τις επιπτώσεις της ύφεσης που μαστίζουν το εργατικό δυναμικό και πολλούς συμπολίτες μας στην Ευρώπη.
<P>
Λαμβάνοντας υπόψη ότι πάνω από 70 εκατομμύρια άνθρωποι ζουν σε συνθήκες φτώχειας, ακόμη και στις περιπτώσεις όπου μειώνονται τα επίπεδα της ανεργίας, τις επισφαλείς συνθήκες διαβίωσης και εργασίας και την αύξηση των μη αναγνωρισμένων μορφών απασχόλησης, χρειαζόμαστε πραγματικά μια γερή κοινωνική βάση, μια Ευρώπη η οποία μας προστατεύει. Αυτό είναι ένα από τα σημεία στα οποία θα επικεντρωθεί η γαλλική Προεδρία της ΕΕ. Και όπως είπατε, κύριε Υπουργέ, το 2008 υποτίθεται ότι θα ήταν η χρονιά της αναγέννησης, η χρονιά κατά την οποία η κοινωνική Ευρώπη θα αποκτούσε νέα πνοή. Δυστυχώς, η κυβέρνησή σας δεν κατέστησε την κοινωνική διάσταση μια από τις τέσσερις προτεραιότητες της Προεδρίας της. Καθώς πλησιάζουμε στο τέλος της θητείας της Ευρωπαϊκής Επιτροπής καταθέτουμε προτάσεις, ορισμένες εκ των οποίων, οφείλουμε να πούμε, αντικατοπτρίζουν επιτέλους αυτά που το Ευρωπαϊκό Κοινοβούλιο και η Ομάδα μας συγκεκριμένα έχει ήδη ζητήσει: μια πραγματική οδηγία κατά των διακρίσεων σε όλους τους τομείς, όχι μόνο όσον αφορά την αναπηρία· την ένταξη επιτέλους στην ημερήσια διάταξη της ενίσχυσης και της αναθεώρησης της οδηγίας σχετικά με τις ευρωπαϊκές επιτροπές επιχείρησης, καθώς και τη λήψη μέτρων ώστε να διασφαλιστεί ότι οι υφιστάμενες αρχές και η νομοθεσία μας αναφορικά με την ίση αμοιβή ανδρών και γυναικών θα εφαρμόζονται δεόντως στα κράτη μέλη.
<P>
Ας δούμε όμως τις ελλείψεις, τα κενά αυτής της νέας κοινωνικής ατζέντας! Θα αναφερθώ σε δύο από αυτά συγκεκριμένα. Το ένα είναι η απάντηση στις πρόσφατες αποφάσεις του Ευρωπαϊκού Δικαστηρίου στις υποθέσεις Laval, Rüffert και Viking, με τις οποίες περιορίζεται η αντίστασή μας στο κοινωνικό ντάμπινγκ στην Ευρωπαϊκή Ένωση. Πιστεύουμε ότι η διαβεβαίωση στην ανακοίνωση της Επιτροπής, ότι δηλαδή η Επιτροπή θα παρέχει νομική σαφήνεια και ερμηνευτικές κατευθυντήριες γραμμές επ' αυτής της οδηγίας, δεν αρκεί. Πρέπει να λάβουμε υπόψη το γεγονός - και έχουμε διεξαγάγει κοινοβουλευτικές ακροάσεις τις οποίες οργάνωσε η Επιτροπή Απασχόλησης και Κοινωνικών Υποθέσεων - ότι η οδηγία εμφανίζει εγγενή ελαττώματα και ότι το κοινοτικό δίκαιο οφείλει, με την αναθεώρηση της οδηγίας σχετικά με την απόσπαση των εργαζομένων, να καταστήσει σαφές ότι οι οικονομικές ελευθερίες της Ένωσης, η ελευθερία εγκατάστασης, δεν μπορούν να αποτελούν εμπόδιο στα θεμελιώδη δικαιώματα των εργαζομένων, στο δικαίωμα συλλογικών διαπραγματεύσεων, στα δικαιώματα στην αμοιβή, στο δικαίωμα στην απεργία προς υπεράσπιση των συμφερόντων τους, αν χρειάζεται.
<P>
Θέλουμε λοιπόν η αναθεώρηση αυτής της οδηγίας να συμπεριληφθεί στην ημερήσια διάταξη και να ενταχθεί μια ρήτρα κοινωνικής διασφάλισης η οποία να εγγυάται ότι στο μέλλον καμία οδηγία, κοινοτική πολιτική ή αρχή Συνθήκης δεν θα εφαρμόζεται εις βάρος των δικαιωμάτων των εργαζομένων, έτσι ώστε σε περίπτωση που σε μια χώρα το επίπεδο των δικαιωμάτων των εργαζομένων είναι υψηλότερο από ό,τι σε μια άλλη, αυτό το πιο υψηλό επίπεδο να μην μπορεί ποτέ να μειωθεί με επίκληση της αρχής της χώρας καταγωγής, όπως είδαμε με την πρώτη εκδοχή της οδηγίας για την παροχή υπηρεσιών - της οδηγίας Bolkestein.
<P>
Δεύτερον, ο κύριος Bertrand μας λέει ότι οι κοινωνικές υπηρεσίες κοινής ωφέλειας, τα μέτρα κοινής ωφέλειας, πρέπει να ενθαρρύνονται για την εύρυθμη λειτουργία του κοινωνικού μας μοντέλου. Δεν μας κατατέθηκε όμως καμία πρόταση οδηγίας σχετικά με την παροχή υπηρεσιών γενικού οικονομικού συμφέροντος. Δεν μπορούμε να προστατεύσουμε σωστά τις κοινωνικές υπηρεσίες κοινής ωφέλειας και να εφαρμόζουμε το άρθρο 14 της Συνθήκης της Λισαβόνας, το οποίο παρέχει τη νομική βάση για την ανάθεση και χρηματοδότηση τέτοιου είδους υπηρεσιών, αν το Συμβούλιο δεν καταθέσει αίτημα στην Επιτροπή και αν η Επιτροπή δεν κάνει χρήση του δικαιώματος πρωτοβουλίας που διαθέτει, ώστε να μπορούμε τουλάχιστον να μιλάμε για ένα νομικό πλαίσιο το οποίο θα προστατεύει τις δραστηριότητες δημόσιας υπηρεσίας, θα εγγυάται την ανεξαρτησία της τοπικής αυτοδιοίκησης όσον αφορά την παροχή τοπικών υπηρεσιών και θα μας διαβεβαιώνει ότι οι μελλοντικές αποφάσεις του Ευρωπαϊκού Δικαστηρίου δεν θα απειλούν αυτό το θεμελιώδους σημασίας χαρακτηριστικό του ευρωπαϊκού κοινωνικού μοντέλου, έτσι ώστε ο κόσμος, όχι όπως ανέφερε ο κύριος Schulz, να μην νιώθει ότι η Ευρώπη απεργάζεται το κοινωνικό τους μοντέλο, αλλά, αντιθέτως, ότι η Επιτροπή και τα υπόλοιπα ευρωπαϊκά όργανα εργάζονται για να το διαφυλάξουν.
<SPEAKER ID="029" NAME="Bernard Lehideux" AFFILIATION="ALDE">
(FR) Κύριε Πρόεδρε, η Επιτροπή μπορεί να προέβη σε άνετη επίδειξη της ικανότητάς της στις δημόσιες σχέσεις με την παρουσίαση αυτού του "πακέτου" κειμένων τα οποία διαφέρουν σημαντικά ως προς το χαρακτήρα και την ποιότητά τους, αλλά εν τέλει άσκησε το δικαίωμα της πρωτοβουλίας σε θέματα καθοριστικής σημασίας. Κινείται προς τη σωστή κατεύθυνση και θα έπρεπε να το επικροτήσουμε αυτό.
<P>
" μπάλα είναι στα χέρια μας λοιπόν και πάλι, και κυρίως στα χέρια του Συμβουλίου. Όλοι γνωρίζουν ότι το Κοινοβούλιο θα τηρήσει αρκετά σκληρή στάση και θα προσπαθήσει να συντάξει καινοτόμα κείμενα τα οποία να αντικατοπτρίζουν τις ανάγκες των ευρωπαίων πολιτών. Θα συμβεί το ίδιο και με το Συμβούλιο; Αυτό είναι μάλλον αμφίβολο, όπως γνωρίζουμε. Ελπίζω να σας ακούσουν προσεκτικά, κύριε Υπουργέ.
<P>
Οι μεγαλόστομες δηλώσεις, από τις οποίες προκύπτουν μόνο αμφίσημα και μη δεσμευτικά κείμενα, υπονομεύουν σοβαρά την αξιοπιστία του έργου μας. Ας δούμε τρία παραδείγματα μεταξύ πολλών άλλων.
<P>
Ανήκω σε αυτούς οι οποίοι από καιρό ζητούν μια συνολική οδηγία για την καταπολέμηση κάθε μορφής διακρίσεων. Ας λάβουμε λοιπόν ως βάση την έκθεση Lynne του Μαΐου 2008, η οποία είναι πολύ πιο φιλόδοξη από την πρόταση της Επιτροπής.
<P>
Δεύτερο παράδειγμα: οι επιτροπές επιχείρησης. Θα φροντίσουμε να διασφαλίσουμε ότι το κείμενο διευκρινίζει τις διεθνείς εξουσίες και αρμοδιότητές τους. " διαβούλευση των κοινωνικών εταίρων καθίσταται όλο και πιο σημαντική στην περίπτωση αναδιάρθρωσης ομίλων οι οποίοι δραστηριοποιούνται σε περισσότερα από ένα κράτη μέλη της ΕΕ. Θα διασφαλίσουμε ότι το εργατικό δυναμικό συμμετέχει εκ των προτέρων σε κάθε διαδικασία αναδιάρθρωσης, καθώς και ότι οι επιτροπές επιχείρησης είναι σε θέση να εκφράζουν τις απόψεις τους για θέματα τα οποία είναι συχνά εξόχως τεχνικά.
<P>
Τρίτο παράδειγμα: κοινωνικές υπηρεσίες κοινής ωφέλειας. Έχουμε χρονοτριβήσει αρκετά σε αυτό το θέμα. Οι πάροχοι του τομέα βρίσκονται σε σύγχυση. " ανασφάλεια δικαίου είναι τεράστια και βλάπτει την ποιότητα των υπηρεσιών οι οποίες είναι σημαντικές για τη συνοχή των κοινωνιών μας. Και εδώ είμαστε, έτοιμοι να χαραμίσουμε ακόμη μια χρονιά. Αυτό δείχνει ανευθυνότητα.
<P>
Για μένα αυτό αποτελεί απόδειξη ότι το έργο της Επιτροπής, το οποίο φαίνεται ότι καλύπτει ένα ευρύ φάσμα τομέων δραστηριότητας δεν είναι αρκετά καλό, γιατί αγνοεί συνειδητά ορισμένα σημεία καθοριστικής σημασίας.
<P>
Θα ολοκληρώσω την παρέμβασή μου επιμένοντας ότι το κοινωνικό πακέτο θα πρέπει να είναι μόνο ένα βήμα στην πορεία που θα ακολουθήσουμε. Είμαι πεπεισμένος ότι η μέθοδος του ανοικτού συντονισμού έχει εξαντλήσει τις δυνατότητές της σε ορισμένους τομείς. Πρέπει να αποφασίσουμε να κάνουμε την επιλογή για περισσότερη συνεργασία αλλά και περισσότερη εναρμόνιση, όπου είναι δυνατόν.
<SPEAKER ID="031" NAME="Ryszard Czarnecki" AFFILIATION="UEN">
(PL) Κύριε Πρόεδρε, ο εκπρόσωπος του Συμβουλίου απηύθυνε έκκληση για περισσότερη κοινωνική Ευρώπη. Απαντώ στον Υπουργό με μια έκκληση για κοινή λογική. Αυτό θα ήταν καλύτερο. " Ευρωπαϊκή Ένωση μπορεί φυσικά να καταθέτει πολλές προτάσεις, πρέπει όμως να τονίσουμε ότι η κοινωνική πολιτική είναι ένας τομέας στον οποίο τα κράτη μέλη διατηρούν την κυρίαρχη εξουσία της λήψης αποφάσεων. Εν ολίγοις, χρειαζόμαστε λιγότερα λόγια και περισσότερη συγκεκριμένη δράση.
<P>
" Ευρωπαϊκή Ένωση προτείνει 19 ενδιαφέρουσες πρωτοβουλίες, μόνο τρεις εκ των οποίων είναι νομοθετικές προτάσεις. " πιο σημαντική ίσως πρόταση, αυτή σχετικά με τη διασυνοριακή υγειονομική περίθαλψη, δεν θα συζητηθεί σήμερα. Αυτό είναι θλιβερό και είναι κρίμα που θα πρέπει να περιμένουμε για να συζητήσουμε το θέμα έως ότου προσέλθει στη συνεδρίασή μας ο γάλλος υπουργός Υγείας. Ολοκληρώνοντας, πρέπει να τονίσουμε ότι τα κράτη μέλη της ΕΕ διαθέτουν ποσοστό έως 27% του ΑΕΠ τους για την κοινωνική πολιτική, σε σχέση με 15% στις "ΠΑ. Το θέμα είναι αν τα κονδύλια αυτά δαπανώνται σωστά.
<SPEAKER ID="033" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, κύριε Επίτροπε, κύριε Υπουργέ, κυρίες και κύριοι, απ' ό,τι φαίνεται, χρειάστηκε η αρνητική ψήφος της Ιρλανδίας, η νίκη των αντιπάλων της κοινοτικής Ευρώπης, για να συνέλθει η Επιτροπή από το λήθαργό της. Είναι γεγονός ότι η Επιτροπή απομακρύνεται εδώ και καιρό από τα συμφέροντα των πολιτών της Ένωσης, εφαρμόζοντας τη νεοφιλελεύθερη πολιτική της. Το αίτημα για περισσότερη κοινωνικά υπεύθυνη Ευρώπη βρίσκεται από καιρό στην ημερήσια διάταξη.
<P>
Είναι εξαιρετικά δυσάρεστο να βλέπουμε τις παραλείψεις των προηγούμενων ετών να συσσωρεύονται στο τραπέζι στο τέλος της τρέχουσας θητείας. Θεωρώ επίσης θρασύ το γεγονός ότι το όλο ζήτημα μας παρουσιάζεται υπό τον ευφάνταστο τίτλο της νέας κοινωνικής ατζέντας. Τα ζητήματα τα οποία τέθηκαν προς συζήτηση τον Ιούλιο θα έπρεπε να έχουν αντιμετωπιστεί πριν από πολύ καιρό. Μελετώντας την ουσία τους, διαπιστώνουμε ότι η Επιτροπή μάλλον δεν έχει πάρει ακόμη το μάθημά της τελικά. Εκτός από δύο εξαιρέσεις, οι σημερινές προτάσεις δεν κάνουν καμία αναφορά στην αλληλεγγύη, τις ίσες ευκαιρίες, την κοινωνική ισορροπία ή τη συμμετοχή των πολιτών. Αντιθέτως, αποτελούν σε μεγάλο βαθμό ακόμη ένα προϊόν μιας κατ' ουσία νεοφιλελεύθερης στάσης.
<P>
" Επιτροπή ζητεί μεγαλύτερη κινητικότητα του εργατικού δυναμικού. Την ίδια στιγμή, επιζητά δικαστικές αποφάσεις οι οποίες μειώνουν την προστασία των αποσπασμένων εργαζομένων. Μετά από σκέψη δηλώνει ότι θα λύσουμε το πρόβλημα στο πλαίσιο ενός φόρουμ. Οι εργαζόμενοι, ωστόσο, χρειάζονται προστασία, όχι φόρουμ. Πιστεύετε πραγματικά ότι θα βοηθήσει τους ανθρώπους οι οποίοι στερούνται την αμοιβή τους καθημερινά αν τους ζητήσουμε να περιμένουν μέχρι να συζητήσετε τα προβλήματά τους σε κάποιο φόρουμ; Επιπλέον, κύριε Επίτροπε, δεν τηρείτε τις υποσχέσεις σας με την τροποποίηση της οδηγίας για τις ευρωπαϊκές επιτροπές επιχείρησης, η οποία έχει καθυστερήσει κατά εννέα χρόνια. Το Κοινοβούλιο θα κληθεί να επιφέρει πολλές βελτιώσεις στο σχέδιο αυτό. Για παράδειγμα, δεν υπάρχει καμία πρόβλεψη για μηχανισμούς επιβολής κυρώσεων.
<P>
Ας προχωρήσουμε, όμως, στο θέμα της αλληλεγγύης. " οδηγία σχετικά με την υγεία αγνοεί τις επικριτικές απόψεις, ανοίγοντας την πόρτα σε περισσότερες υπηρεσίες υγείας που καθοδηγούνται από την αγορά, υπονομεύοντας με αυτόν τον τρόπο την αρχή της αλληλεγγύης των συστημάτων πρόνοιας των κρατών μελών. " οδηγία αυτή θέτει σε κίνδυνο την αλληλεγγύη αντί να την ενισχύει. Ελάχιστα είναι τα συστατικά αυτού του πακέτου τα οποία αντικατοπτρίζουν πραγματικά την επιθυμία των πολιτών για μια προοδευτική ευρωπαϊκή κοινωνική πολιτική. Κάτι το οποίο θα ήθελα να αναφέρω είναι η νέα οδηγία για την καταπολέμηση των διακρίσεων εκτός του χώρου εργασίας. Αυτό το μέσο, ωστόσο, ανακοινώθηκε για πρώτη φορά το 2004 και μόνο χάρη στην πίεση του Κοινοβουλίου το κατέθεσε τελικά η Επιτροπή. Σαφώς η πλειοψηφία του Κοινοβουλίου θα στηρίξει και αυτήν την οδηγία. Και αυτή θα χρειαστεί βελτίωση σε πολλά σημεία, πάντως, ιδίως όσον αφορά τα δικαιώματα των ατόμων με αναπηρία.
<P>
Συνολικά, ο τίτλος "κοινωνικό πακέτο" είναι πολύ απλά παραπλανητικός. Κατά την άποψή μου, το ιστορικό της Επιτροπής ως προς την κοινωνική πολιτική είναι μάλλον απογοητευτικό.
<SPEAKER ID="035" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Προεδρεύοντα του Συμβουλίου, τα τελευταία χρόνια η πολιτική σας, ο φονταμενταλισμός της αγοράς, έχει αυξήσει επικίνδυνα τις ανισότητες και έχει συρρικνώσει το κοινωνικό κράτος.
<P>
Το πακέτο που μας παρουσιάσατε με παχιά λόγια είναι ένα αδειανό πουκάμισο. Από τις 19 προτάσεις μόνον τρεις έχουν νομοθετικό χαρακτήρα και μία από αυτές, η πρόταση για τις διασυνοριακές υπηρεσίες υγείας, φέρνει τον Bolkenstein από την πίσω πόρτα γιατί υιοθετεί νεοφιλελεύθερες συνταγές.
<P>
Την ώρα που μας λέτε παχιά λόγια για να παρουσιάσετε ένα άδειο πουκάμισο, η κυβέρνηση Σαρκοζί έπαιξε πρωταγωνιστικό ρόλο στο Συμβούλιο για να περάσει μια άθλια οδηγία για τον χρόνο εργασίας που συνιστά μεγάλη κοινωνική οπισθοδρόμηση.
<P>
Αντί να μας λέτε λοιπόν παχιά λόγια προσπαθώντας να διασκεδάσετε τις εντυπώσεις εν όψει Eυρωεκλογών, αμήχανοι μετά το "όχι" των Ιρλανδών, καλόν είναι να παρουσιάσετε συγκεκριμένα μέτρα και να διαθέσετε και πόρους από τον κοινοτικό προϋπολογισμό.
<P>
Και μια κουβέντα για τον κύριο Schulz, αν με ακούει. Είναι αλήθεια ότι οι κυβερνήσεις της Δεξιάς έχουν συμβάλει πολύ στην κατεδάφιση του ευρωπαϊκού κοινωνικού μοντέλου. Σε μερικές χώρες όμως, κύριε Schulz, όπως στη χώρα σας, τη Γερμανία, ή την Ολλανδία ή την Αυστρία το κάνανε μαζί με τους Σοσιαλδημοκράτες.
<SPEAKER ID="037" NAME="Hanne Dahl" AFFILIATION="IND/DEM">
(DA) Κύριε Πρόεδρε, θα ήθελα να χρησιμοποιήσω το χρόνο αγόρευσής μου σήμερα για να επικεντρωθώ στην ατζέντα της πολιτικής υγείας. " παρούσα πρόταση οδηγίας για τα δικαιώματα των ασθενών στη διασυνοριακή υγειονομική περίθαλψη έχει βελτιωθεί σημαντικά σε σχέση με την αρχική. Ωστόσο, δεν έγινε καμία αλλαγή δυστυχώς όσον αφορά τις βασικές περιπτώσεις για όλα τα θέματα τα οποία αφορούν την εσωτερική αγορά. " μέριμνα για την ελεύθερη αγορά πάντα υπερνικά τη μέριμνα για τους πολίτες.
<P>
Είναι αυτονόητο ότι όλοι θέλουμε να λαμβάνουμε την καλύτερη θεραπεία το ταχύτερο δυνατό, αν ασθενήσουμε σοβαρά. Δυστυχώς, η οδηγία δεν διασφαλίζει με κανέναν τρόπο ότι θα ισχύει κάτι τέτοιο. Διασφαλίζει ότι οι πλουσιότεροι ασθενείς από τις πλουσιότερες χώρες της ΕΕ θα λαμβάνουν την καλύτερη δυνατή θεραπεία. Τούτο σημαίνει ότι προβάλλει ο σοβαρός κίνδυνος οι ασθενείς να μετατραπούν σε ασθενείς κατηγορίας Α και κατηγορίας Β. Οι πιο εύποροι ασθενείς θα έχουν τη δυνατότητα να αναζητήσουν την καλύτερη θεραπεία σε άλλες χώρες, ενώ όσοι δεν έχουν τους πόρους ή τη δύναμη δεν θα έχουν αυτήν τη δυνατότητα.
<P>
" οδηγία εξασφαλίζει το δικαίωμα θεραπείας σε άλλη χώρα εις βάρος της ίδιας θεραπείας στη χώρα καταγωγής του ασθενούς. Αυτό προκαλεί επίσης τον κίνδυνο να δημιουργηθούν χώρες A και B κατηγορίας. Το κόστος της ίδιας θεραπείας θα κυμαίνεται φυσικά από χώρα σε χώρα. " παρούσα οδηγία επιτρέπει στις συνθήκες της αγοράς να ορίζουν το αποτέλεσμα, αλλά αυτή η προσέγγιση είναι πολύ επικίνδυνη. Όταν αντιδράσει η αγορά, χαμένοι θα είναι πάντα αυτοί οι οποίοι δεν μπορούν να ανταποκριθούν στις κυρίαρχες συνθήκες της.
<SPEAKER ID="039" NAME="Andreas Mölzer" AFFILIATION="NI">
(DE) Κύριε Πρόεδρε, κατά τη γνώμη μου, η Ευρώπη έπρεπε να έχει απαντήσει από καιρό στα συνεχή κύματα των ανατιμήσεων και την αυξανόμενη φτώχεια και είναι πράγματι ευχάριστο ότι το νέο σχέδιο του κοινοτικού κοινωνικού πακέτου κάνει ένα πρώτο βήμα προς τη σωστή κατεύθυνση. " πρόθεση να διευκολύνουμε την πρόσβαση στην υγειονομική περίθαλψη σε άλλες ευρωπαϊκές χώρες, για παράδειγμα, είναι ευπρόσδεκτη. Στην πράξη σήμερα, οι τουρίστες, για παράδειγμα, πέφτουν πολύ συχνά θύματα αδιάντροπης εκμετάλλευσης, καθώς λαμβάνουν λογαριασμούς ιατρικών εξόδων για τους οποίους προβλέπεται μερική μόνο επιστροφή, αν προβλέπεται έστω και αυτή, όταν επιστρέφουν στην πατρίδα τους. Αντιστρόφως, τα επιμέρους κράτη μέλη οφείλουν το ένα στο άλλο εκατομμύρια ευρώ - οι απλές δηλώσεις προθέσεων δεν αρκούν σε τέτοιες περιπτώσεις.
<P>
Ούτε είναι αρκετό να διατυμπανίζουμε στόχους, όπως είναι η καλύτερη ισορροπία ανάμεσα στην οικογενειακή και την επαγγελματική ζωή. Προκειμένου περισσότεροι άνθρωποι να μπορούν να αποκτήσουν παιδιά και να τα συντηρήσουν, είναι σημαντικό να δράσουμε κατά του μισθολογικού και του κοινωνικού ντάμπινγκ - καθήκον το οποίο, με λύπη μου το λέω, αγνοείται σε μεγάλο βαθμό. Είναι υποκρισία το γεγονός ότι από τη μια η ΕΕ διακηρύσσει ότι οι δημόσιες συμβάσεις πρέπει να ανατίθενται με δημόσιο διαγωνισμό και από την άλλη να ανακαλείται από το Ευρωπαϊκό Δικαστήριο η ρήτρα, σύμφωνα με την οποία οι ανάδοχοι των συμβάσεων υποχρεούνται να καταβάλλουν τουλάχιστον τον κατά νόμο ελάχιστο μισθό για λόγους ασυμβατότητας με τις οδηγίες σχετικά με την παροχή υπηρεσιών στην εσωτερική αγορά και την απόσπαση των εργαζομένων. Ως προς αυτό, η ΕΕ έχει δείξει το πραγματικό της πρόσωπο ως μια αμιγώς οικονομική κοινότητα η οποία εξαπατά τους κοινωνικώς μειονεκτούντες με ψίχουλα και κενά λόγια.
<P>
Τα κενά συνθήματα δεν μπορούν πλέον να κατευνάσουν τους πολίτες της ΕΕ, ούτε να απορροφήσουν τις επιπτώσεις από το συρρικνούμενο ποσοστό γεννήσεων και την αυξανόμενη φτώχεια. Μπορείτε να συνεχίσετε να λέτε λόγια χωρίς αντίκρισμα, όμως οι πολίτες αναμφίβολα έχουν κουραστεί από τις κενές υποσχέσεις.
<SPEAKER ID="041" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, ξεκινώντας, θα ήθελα να ευχαριστήσω τον Martin Schulz γιατί υπενθύμισε σε όλους ότι η Κεντροδεξιά είναι η μεγαλύτερη πολιτική ομάδα του Κοινοβουλίου, ότι διαθέτει την πλειοψηφία των Επιτρόπων, καθώς και ότι συγκεντρώνει το μεγαλύτερο αριθμό κυβερνήσεων στα κράτη μέλη της ΕΕ. Εγώ με τη σειρά μου θα του θυμίσω ότι υπάρχει λόγος γι' αυτό: ο λόγος είναι ότι αυτό αποφάσισε ο λαός. Ο λαός έλαβε αυτήν την απόφαση γιατί αναγνώρισε το διευρυνόμενο χάσμα ανάμεσα στη ρητορική της Αριστεράς και την πραγματικότητα, και την απέρριψε. Θα ήθελα επίσης να του υπενθυμίσω ως καλός δημοκράτης ότι δεν πρέπει να ξεχνά πως ο λαός φυσικά έχει πάντα δίκιο.
<P>
Όσον αφορά το κοινωνικό πακέτο εν γένει, από την πλευρά μας χαιρετίζουμε τα μεστά σχόλια του Επιτρόπου και την πρωτοβουλία του σχετικά με την αναθεωρημένη κοινωνική ατζέντα, συγκεκριμένα το σημείο στο οποίο υπενθυμίζεται σε όλους μας ότι η ΕΕ αφορά το λαό, την παροχή στον λαό περισσότερων και καλύτερων ευκαιριών και, ιδίως, των απαραίτητων εφοδίων και δυνατοτήτων, ώστε να αντεπεξέλθει στην πρόκληση της αλλαγής.
<P>
Θα ήθελα να σχολιάσω μόνο εν συντομία τρία σημεία από την εξαίρετη παρέμβαση του συναδέλφου Joseph Daul. Το ένα είναι ο σημαντικός ρόλος των κρατών μελών, της επικουρικότητας. Πολλά κράτη μέλη έχουν υιοθετήσει διαφορετικές προσεγγίσεις, όμως όλα θα πρέπει να ενθαρρύνονται από τα θέματα και την κατεύθυνση που περιέγραψε γενικά.
<P>
Το δεύτερο σημείο αφορά τη σημασία των θέσεων εργασίας. Ο Harlem Désir μίλησε πολύ σωστά για τα δικαιώματα των εργαζομένων. Σεβόμαστε τη σημασία των δικαιωμάτων των εργαζομένων, όμως η πολιτική μου ομάδα επιθυμεί να προβάλει και τα δικαιώματα των μη εργαζομένων - εκείνων οι οποίοι αυτή τη στιγμή δεν έχουν εργασία, έχουν αποκλειστεί από την αγορά εργασίας για οποιονδήποτε λόγο και επιθυμούν να εργαστούν. Αυτοί αποκτούν όλο και μεγαλύτερη σημασία, ιδίως σε αυτούς τους χαλεπούς καιρούς της παγκόσμιας πιστωτικής κρίσης, όπου η ανεργία αναμένεται να επιδεινωθεί μέχρι να αρχίσει να βελτιώνεται. Πρέπει να διασφαλίσουμε λοιπόν ότι κάθε μας πράξη συμβάλλει στη δημιουργία θέσεων εργασίας και βοηθά περισσότερα άτομα να έχουν πρόσβαση σε αυτές τις θέσεις.
<P>
Το τρίτο σημείο αφορά τις μικρές και μεσαίες επιχειρήσεις (ΜΜΕ), το οποίο ανέφερε επίσης. Διάβασα στο χθεσινό φύλλο των Financial Times μια αναφορά στη συμφωνία στο "νωμένο Βασίλειο σχετικά με τους προσωρινά απασχολούμενους για την οποία οι ΜΜΕ δήλωσαν ότι δεν είχαν καν ρωτηθεί σχετικά. Το θέμα που θέλω να θίξω δεν αφορά μόνο το "νωμένο Βασίλειο, αλλά είναι υπαρκτό το πρόβλημα - και το λέω αυτό στον Επίτροπο - του να συμμετέχουν πραγματικά οι ΜΜΕ στη διαδικασία διαβούλευσης γιατί οι ΜΜΕ δεν είναι μόνο οι περισσότεροι εργοδότες, αλλά απασχολούν και τους περισσότερους εργαζομένους. Γνωρίζουμε από το πρόβλημα των δημοψηφισμάτων - για τη Συνθήκη της Λισαβόνας, για παράδειγμα - ότι αν προσπαθήσουμε να επιβάλουμε κάτι άνωθεν, δεν θα έχει αποτέλεσμα: πρέπει να έλθουμε σε επαφή με το λαό. Ας μην ξεχνάμε ότι περισσότεροι άνθρωποι εργάζονται σε ΜΜΕ.
<P>
Τέλος, όσον αφορά τις ευρωπαϊκές επιτροπές επιχείρησης - στις οποίες αναφέρθηκαν και ο Επίτροπος και ο Προεδρεύων του Συμβουλίου και για το θέμα των οποίων είμαι εισηγητής - οπωσδήποτε η πολιτική μου ομάδα θα αναγνωρίσει ότι οι κοινωνικοί εταίροι χαιρέτισαν τη συμφωνία. Προσωπικώς, δεν συμπαθώ ιδιαίτερα τη συμφωνία, αλλά χαιρετίζω απολύτως το γεγονός ότι υπάρχει συμφωνία και πιστεύω ότι εμείς, στο Κοινοβούλιο, θα πρέπει να προσπαθήσουμε να χτίσουμε πάνω σε αυτή τη βάση, όπως θα συμβεί και με τη συμφωνία για το χρόνο εργασίας και τους προσωρινά απασχολούμενους. Θέλουμε να προχωρήσουμε γρήγορα γιατί θέλουμε να επιτύχουμε πραγματική κοινωνική πρόοδο και όχι να εκφωνούμε απλώς ωραίους πολιτικούς λόγους με το βλέμμα στις επόμενες εκλογές.
<SPEAKER ID="043" NAME="Magda Kósáné Kovács" AFFILIATION="PSE">
(HU) Ευχαριστώ, κύριε Πρόεδρε. " προκαταρκτική ανακοίνωση της Επιτροπής για το κοινωνικό πακέτο έδωσε ελπίδα στα σοσιαλδημοκρατικά κόμματα και τους πολίτες, οι οποίοι αισθάνονται υπεύθυνοι για την επίλυση των κοινωνικών προβλημάτων. Τα συσσωρευμένα χρέη και η σειρά των ερωτημάτων που μόλις τέθηκαν προκαλούν έκπληξη γιατί μας κάνουν να συνειδητοποιούμε αφενός πόσο λίγη είναι η πρόοδος που έχουμε σημειώσει παρά τις προσπάθειές μας και αφετέρου πόσο πολλά είναι τα προβλήματα που παραμένουν άλυτα. Είναι αλήθεια ότι η οικονομική ανάπτυξη των τελευταίων δεκαπέντε ετών δεν περιόρισε το χάσμα μεταξύ πλούσιων και φτωχών αλλά στην πραγματικότητα το διεύρυνε. Ωστόσο, η αντιπαλότητα των μορφών της φτώχειας έχει προσλάβει νέες διαστάσεις. Σε κάθε χώρα ζουν φτωχοί · μπορεί το μέγεθος και η ποιότητα της φτώχειας να διαφέρουν σε κάθε κράτος μέλος, όμως αυτή είναι εξίσου επώδυνη παντού. Όσα έγγραφα και αν συνταχθούν από τα περίπου δεκαοκτώ τα οποία αναφέρονται στον κοινωνικό οδικό χάρτη, η ταύτιση των ευρωπαίων πολιτών με την Ένωση θα ενισχυθεί μόνο από ό,τι είναι συγκεκριμένο και προφανές και προσφέρει τη δυνατότητα για κοινή πρόοδο αντί της αμοιβαίας έντασης μεταξύ των αντίπαλων μορφών φτώχειας.
<P>
Είμαι ευτυχής γιατί, μετά από πολυάριθμα αιτήματα από το Συμβούλιο και το Ευρωπαϊκό Κοινοβούλιο, η Επιτροπή προέβη σε αποτίμηση της κατάστασης των Ρομά και των πρακτικών που τους αφορούν. Δυστυχώς όμως, δεν παρουσιάζει το γενικό πλαίσιο μιας μακροπρόθεσμης πολιτικής για τους Ρομά. Ένα ακόμη ερώτημα είναι αν αυτό το έγγραφο αρκεί για να οδηγήσει στην ανάληψη συγκεκριμένης δράσης, αν προσφέρει την προοπτική για μια ακριβή αποτίμηση ή για τα κράτη μέλη τα οποία δεν λαμβάνουν μέτρα και παρεκκλίνουν από τις επιθυμητές πρακτικές. Πιστεύω ότι απουσιάζει η δέουσα αποφασιστικότητα.
<P>
Είμαστε επίσης ικανοποιημένοι με την οδηγία για την καταπολέμηση των διακρίσεων. Το Κοινοβούλιο και η Επιτροπή είχαν διχαστεί σχετικά με τη ρύθμιση της απαγόρευσης των διακρίσεων στο πλαίσιο μιας διεξοδικής οδηγίας, και σύμφωνα με τη σοσιαλιστική φιλελεύθερη οπτική γωνία, δεν καταφέραμε τελικά να ταξινομήσουμε τις ομάδες οι οποίες υφίστανται διακρίσεις. Αναμένουμε η οδηγία να οδηγήσει στην πλήρη προστασία των ατόμων και των ομάδων που απειλούνται ποικιλοτρόπως. Κάτι τέτοιο είναι απολύτως απαραίτητο, αφού οι κάπηλοι του μίσους, οι ρατσιστές και όσοι θέλουν να προσφέρουν μόνο σε όσους το αξίζουν μπορεί να βρουν υποστηρικτές μεταξύ των αντίπαλων φτωχών. Οι ψηφοφόροι έχουν πάντα δίκιο, αλλά ενδέχεται να παραπλανηθούν από το λαϊκισμό. Ευχαριστώ.
<SPEAKER ID="045" NAME="Gérard Deprez" AFFILIATION="ALDE">
(FR) Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, ως βουλευτής αλλά και ως πρόεδρος της Επιτροπής Πολιτικών Ελευθεριών, θα περιοριστώ στην πρόταση οδηγίας για την καταπολέμηση των διακρίσεων.
<P>
Καταρχάς σας συγχαίρουμε, κύριε Επίτροπε, γιατί πείσατε επιτέλους την Επιτροπή να εγκρίνει πρόταση οδηγίας η οποία έχει ως στόχο την καταπολέμηση των διακρίσεων λόγω θρησκείας, πεποιθήσεων, αναπηρίας, ηλικίας και σεξουαλικού προσανατολισμού. Μέχρι πρόσφατα φοβόμαστε - όπως γνωρίζετε, ανησυχούσαμε και εκφράσαμε την ανησυχία μας - ότι μπορεί να περιοριζόσασταν σε μια μίνι οδηγία η οποία θα αφορούσε μόνο την καταπολέμηση των διακρίσεων λόγω ηλικίας και αναπηρίας.
<P>
Σίγουρα δεν θα εκπλαγείτε μαθαίνοντας ότι το θεωρώ ατυχές, σε ένα ζήτημα τόσο θεμελιώδες όσο αυτό, να "ζητείται απλώς η γνώμη" του Ευρωπαϊκού Κοινοβουλίου, αλλά έχω την εντύπωση ότι η Προεδρία είναι ανοικτή σε προτάσεις ή υποδείξεις του Ευρωπαϊκού Κοινοβουλίου. Θα αρχίσουμε λοιπόν το έργο μας αμέσως, κύριε Επίτροπε. Εγώ ο ίδιος μάλιστα έχω εντοπίσει τρεις πτυχές του κειμένου, τις οποίες θα προσπαθήσουμε να βελτιώσουμε.
<P>
Πρώτον, πρέπει να είμαστε πιο ακριβείς με ορισμένες έννοιες ή την οριοθέτηση μεταξύ ορισμένων εξ αυτών. Αναφέρομαι στον τομέα των "αντικειμενικά δικαιολογημένων" διαφορών μεταχείρισης. Σαφώς δεν έχω καμία αντίρρηση επ' αυτών, όμως δεν πρέπει να επιτρέπεται αυτές οι αντικειμενικά δικαιολογημένες διαφορές μεταχείρισης να μετατρέπονται άμεσα ή έμμεσα σε διακρίσεις. Κάτι τέτοιο μπορεί να συμβεί πολύ γρήγορα.
<P>
Δεύτερον, η οδηγία δεν πρέπει να απολέσει την ουσία της με το να εντάξουμε βιαστικά έννοιες, όπως η δημόσια ασφάλεια ή τάξη, όπως πιστεύω ότι συμβαίνει αυτή τη στιγμή σε μια μεγάλη χώρα της Ευρωπαϊκής Ένωσης στο Νότο, το όνομα της οποίας δεν θα αναφέρω.
<P>
Τρίτον, πρέπει να καταβάλουμε μεγαλύτερες προσπάθειες στο θέμα των κυρώσεων. Κύριε Επίτροπε, αυτό που αναφέρετε στο άρθρο 14, ότι δηλαδή "τα κράτη μέλη καθορίζουν τους κανόνες για τις επιβλητέες κυρώσεις σε περίπτωση παραβίασης των εθνικών διατάξεων που θεσπίζονται κατ' εφαρμογή της παρούσας οδηγίας" δεν μας πηγαίνει πολύ μακριά.
<P>
Εν ολίγοις, ελπίζω ότι αυτή η οδηγία, η οποία συμπυκνώνει τόσες πολλές προσδοκίες, δεν θα μετατραπεί στην πραγματικότητα σε μια μεγάλη μίνι οδηγία, μεγάλη στις αρχές της αλλά πολύ μικρή στις λεπτομέρειες.
<SPEAKER ID="047" NAME="Wojciech Roszkowski" AFFILIATION="UEN">
(PL) Κύριε Πρόεδρε, η οικονομική ανάπτυξη θα πρέπει να συμβάλει στη βελτίωση της υλικής κατάστασης των κοινωνιών μας. Ωστόσο, με το να θέτουμε πρώτα απ' όλα την άνεση και την ασφάλεια, τείνουμε να ξεχάσουμε ότι το κοινωνικό μοντέλο της οικονομίας σημαίνει στην πράξη περισσότερη γραφειοκρατία. Αν ξεχάσουμε επιπλέον ότι το ασφαλέστερο θεμέλιο για την κοινωνική πολιτική είναι η οικονομική ανάπτυξη, μπορεί να εγκλωβιστούμε σε εύηχα συνθήματα, τα οποία καμία σχέση δεν έχουν με την πραγματικότητα και μπορεί επίσης, όπως οι διατάξεις σχετικά με την απαγόρευση των διακρίσεων, να παραβιάσουμε τις αρχές της επικουρικότητας και της κοινής λογικής.
<P>
Πώς μπορούμε να σπάσουμε αυτόν το φαύλο κύκλο; " νέα κοινωνική ατζέντα απαντά μόνο εν μέρει σε αυτήν την πρόκληση. Αναφέρεται εξαντλητικά στα δικαιώματα και τα προνόμια και ελάχιστα στο γεγονός ότι αυτά δεν μπορούν να διασφαλιστούν χωρίς μια καλά οργανωμένη προσπάθεια και την ανάληψη ευθύνης για τις οικονομικές επιπτώσεις σε κάθε στάδιο. Από τον καθένα ανάλογα με τα μέσα που διαθέτει προς τον καθένα ανάλογα με τις ανάγκες του. Αυτή είναι μια ουτοπία η οποία θα καταλήξει αναμφισβήτητα σε έλλειμμα αγαθών και υπηρεσιών κατάλληλης ποιότητας.
<SPEAKER ID="049" NAME="Tatjana Ždanoka" AFFILIATION="Verts/ALE">
(EN) Κύριε Πρόεδρε, συνεχίζοντας από εκεί που σταμάτησαν οι συνάδελφοί μου, θα ήθελα να μιλήσω για τον αγώνα κατά των διακρίσεων. Καταρχάς, θα ήθελα να ευχαριστήσω την Επιτροπή για το θάρρος της να αποφασίσει την οριζόντια προσέγγιση στην πρόταση οδηγίας σχετικά με την ίση μεταχείριση εκτός του χώρου εργασίας. Πρέπει να λάβουμε υπόψη ότι ορισμένα κράτη μέλη εξακολουθούν να εμποδίζουν την έγκριση αυτού του απαραίτητου εγγράφου.
<P>
Ωστόσο, υπάρχει περιθώριο για βελτιώσεις εκ μέρους του Ευρωπαϊκού Κοινοβουλίου. Δεν καταλαβαίνω γιατί υπάρχει δυνατότητα εξαίρεσης για τους ιδιώτες όσον αφορά την παροχή αγαθών και υπηρεσιών. " ισχύουσα οδηγία περί φυλετικής καταγωγής δεν συμπεριλαμβάνει τέτοιου είδους δυνατότητα εξαίρεσης. Δυστυχώς, οι πολλαπλές διακρίσεις δεν αντιμετωπίζονται δεόντως ούτε σε αυτό το σχέδιο, επομένως ελπίζω ότι θα εργαστούμε όλοι περισσότερο για την εν λόγω οδηγία.
<SPEAKER ID="051" NAME="Jacky Hénin" AFFILIATION="GUE/NGL">
(FR) Κύριε Πρόεδρε, μετά από 51 χρόνια ζωής, τα ευρωπαϊκά όργανα μόλις τώρα ανακαλύπτουν την κοινωνική διάσταση. " ανακάλυψη αυτή είναι μάλλον σχετική γιατί οι κοινωνικές ανησυχίες απουσιάζουν επιδεικτικά από τις προτεραιότητες της γαλλικής Προεδρίας. Αυτό είναι δυσάρεστο για θεσμούς τόσο κοντά στον κόσμο των επιχειρήσεων και οι οποίοι συγχέουν το γενικό συμφέρον των λαών της Ένωσης με τα ιδιωτικά συμφέροντα των χρηματαγορών. Είναι μια ανακάλυψη στην οποία οδήγησαν αναπόδραστα οι αρνητικές ψήφοι Ιρλανδών, Ολλανδών και Γάλλων, καθώς και τα πολυάριθμα κοινωνικά κινήματα υπέρ των μισθολογικών αιτημάτων στην Ένωση.
<P>
Ναι, η Επιτροπή και το μεγαλύτερο μέρος του Κοινοβουλίου υποχρεώνονται να παραδεχθούν ότι η Ένωση κατοικείται όχι μόνο από μετόχους και καταναλωτές αλλά και από εργαζομένους, η εργασία των οποίων δημιουργεί τον πλούτο της Ευρώπης.
<P>
Κατά συνέπεια, η Επιτροπή υποχρεούται να ξεθάψει και να ανασύρει την οδηγία για τις ευρωπαϊκές επιτροπές επιχείρησης: αυτή ήταν μια αξιόλογη πρωτοβουλία με ισχνή όμως ουσία. Οι ευρωπαϊκές επιτροπές επιχείρησης πρέπει να μετατραπούν σε πραγματικό φόρουμ της σοσιαλδημοκρατίας, δίνοντας στους εργαζομένους τη δύναμη της δράσης που χρειάζονται για να επηρεάζουν τις επιλογές στρατηγικής των εργοδοτών τους.
<P>
Ναι, η Ευρώπη χρειάζεται επειγόντως γνήσια σοσιαλδημοκρατία για να αποτρέψει αρνητικές επιλογές, όπως είναι η αύξηση του χρόνου εργασίας σε σχεδόν 70 ώρες την εβδομάδα.
<P>
Για το καλό των εργαζομένων λοιπόν, αφήστε μας να κινηθούμε πιο γρήγορα, πολύ πιο γρήγορα.
<SPEAKER ID="053" NAME="Nils Lundgren" AFFILIATION="IND/DEM">
(SV) Κύριε Πρόεδρε, σε αυτή τη συνεδρίαση θα συζητήσουμε την ανανεωμένη κοινωνική ατζέντα, τους στόχους της χιλιετίας και πολλά ακόμη. Σε λίγες ώρες θα ψηφίσουμε για τα πολιτιστικά προγράμματα, την επισήμανση των βιολογικών προϊόντων και τις απαιτήσεις για την εναρμόνιση των φορολογικών συστημάτων, όλα θέματα στα οποία η Ένωση δεν θα έπρεπε να εμπλέκεται καθόλου.
<P>
Αυτή η συγκέντρωση πολιτικής εξουσίας σημαίνει ότι η απόσταση ανάμεσα στους κυβερνώντες και το λαό διευρύνεται. " αγανάκτηση των πολιτών οξύνεται. Το κατεστημένο υποχρεούται να λάβει όλο και πιο σκληρά μέτρα για να τιθασεύσει τη βούληση του λαού. Θα ήταν πολύ καλύτερο να συντάξουμε μια έκθεση σχετικά με το τι εννοούμε με τον όρο επικουρικότητα και να συζητήσουμε διεξοδικά επ' αυτού. Θα έπρεπε να το κάνουμε αυτό προτού αποπειραθούμε να ρυθμίσουμε κεντρικά τη συμπεριφορά των κοινωνικών εταίρων σε 27 διαφορετικές χώρες.
<P>
Στη χώρα μου η οργή είναι μεγάλη για το γεγονός ότι η ΕΕ και οι δικαστές της είναι ελεύθεροι να ελέγχουν τη δημιουργία ενός συστήματος αγοράς εργασίας διαφορετικού από αυτό που καθιερώθηκε κατά τα τελευταία 70 χρόνια σε κλίμα μεγάλης εθνικής ενότητας.
<SPEAKER ID="055" NAME="Jana Bobošíková" AFFILIATION="NI">
(CS) Κυρίες και κύριοι, η πρόταση οδηγίας σχετικά με την υλοποίηση της αρχής της ίσης μεταχείρισης, η οποία απαγορεύει κάθε είδος διακρίσεων εκτός του χώρου εργασίας, αποτελεί περιττή ρύθμιση την οποία δεν θα έπρεπε να συζητάμε καθόλου. Θα ήθελα να επισημάνω ότι οι διακρίσεις ήδη απαγορεύονται από τρεις κοινοτικές οδηγίες, το Χάρτη των Θεμελιωδών Δικαιωμάτων και Ελευθεριών του Ο"Ε, το Χάρτη των Θεμελιωδών Δικαιωμάτων της ΕΕ και τη Σύμβαση του Ο"Ε για τα Δικαιώματα των Ατόμων με Αναπηρία. " ίση μεταχείριση ρυθμίζεται επίσης στη Συνθήκη του Άμστερνταμ και τη στρατηγική της Λισαβόνας.
<P>
Θα ήθελα επίσης να επισημάνω ότι η οδηγία ζητεί δύο πολύ επικίνδυνα πράγματα. Ζητεί την άσκηση θετικής διάκρισης και την αρχή της μεταβίβασης του βάρους της απόδειξης από τον κατήγορο στον κατηγορούμενο. Αυτό αντίκειται στις ευρωπαϊκές νομικές παραδόσεις και ενδέχεται να οδηγήσει σε αδικίες και νέα λάθη.
<P>
Κυρίες και κύριοι, είμαι πεπεισμένη ότι η Ευρωπαϊκή Ένωση εξακολουθεί να είναι ένας δημοκρατικός και πολιτισμένος χώρος, όπου τα άτομα με πραγματικές ικανότητες αναγνωρίζονται, ένας χώρος ο οποίος τείνει χείρα βοηθείας στους αδύναμους. Ωστόσο, οι ανθρώπινες ικανότητες, είτε έμφυτες είτε επίκτητες χάρη στην εκπαίδευση, είναι ατομικές και διαφορετικές για κάθε άτομο και, επομένως, λογικά άνισες. Αν προσπαθήσουμε να εξαλείψουμε τις ανισότητες αυτού του είδους μέσω του ρυθμιστικού ελέγχου, τότε παραβλέπουμε αλαζονικά την πολιτισμική πολυμορφία και αναμειγνυόμαστε στη φυσική εξέλιξη της κοινωνίας και, ακόμη χειρότερα, θέτουμε την ισότητα πάνω από την ελευθερία της επιλογής. " οδηγία σχετικά με την ίση μεταχείριση δεν θα έπρεπε να υπάρχει καθόλου.
<SPEAKER ID="057" NAME="Juan Andrés Naranjo Escobar" AFFILIATION="PPE-DE">
(ES) Κύριε Πρόεδρε, κύριε Επίτροπε, κύριε Προεδρεύοντα του Συμβουλίου, κυρίες και κύριοι, αυτό το κοινωνικό πακέτο θα μπορέσει να αποδώσει καρπούς και να φέρει αποτελέσματα μόνο αν είμαστε σε θέση να συμφωνήσουμε επί της ουσίας των βασικών πρωτοβουλιών. Είναι προφανές ότι η ανεργία είναι το μεγαλύτερο από όλα τα κοινωνικά δεινά τα οποία πρέπει να καταπολεμήσουμε. Είναι ο μεγαλύτερος παράγοντας αποσταθεροποίησης της κοινωνίας και είναι η ρίζα άλλων, ήσσονος σημασίας δεινών. Συνεπώς, η καλύτερη κοινωνική πολιτική είναι αυτή η οποία συμβάλλει στη δημιουργία θέσεων εργασίας.
<P>
Πρέπει να ξεφύγουμε αμέσως από το ψευδές δίλημμα ανάμεσα στην αλληλεγγύη και την ανταγωνιστικότητα διότι δεν είναι συμβατές έννοιες. Εντούτοις, προκειμένου να χαράξουμε μια υγιή, αποτελεσματική κοινωνική πολιτική και να εξαλείψουμε τη φτώχεια, χρειαζόμαστε ανάπτυξη και σταθερότητα. Επομένως, το κοινωνικό μας μοντέλο πρέπει να ευθυγραμμιστεί με τη νέα πραγματικότητα. Και η παγκοσμιοποίηση δημιουργεί ευκαιρίες: όσοι προσαρμόζονται βγαίνουν κερδισμένοι, όσοι δεν προσαρμόζονται χάνουν.
<P>
" Ευρώπη δεν αντιμετωπίζει μια συνήθη κρίση ανάπτυξης ούτε συγκυριακές δυσχέρειες αλλά εις βάθος αλλαγή. " ευημερία των μελλοντικών γενεών εξαρτάται από τη σοφία μας να λάβουμε σήμερα σωστές αποφάσεις. " γήρανση του πληθυσμού και η δημογραφική παρακμή πλήττουν ήδη την Ευρώπη· δεν είναι απειλή αλλά πραγματικότητα: το να κλείνουμε τα μάτια σε αυτό το πρόβλημα δεν θα βοηθήσει καθόλου.
<P>
Τι απαντήσεις μπορούμε να δώσουμε σήμερα στις πολυάριθμες συνέπειες αυτής της τάσης; Ελάχιστες. Για παράδειγμα, δεν διαθέτουμε τα εργαλεία ούτε τα κίνητρα ώστε να καταστήσουμε εφικτή και ευέλικτη την προγραμματισμένη συνταξιοδότηση η οποία θα επιτρέπει στους πολίτες μας να εργάζονται πέρα από το μέσο όρο ηλικίας στον οποίο οι εργαζόμενοι αποχωρούν από την αγορά εργασίας. " επίτευξη ενός ενιαίου επιπέδου προστασίας κατά των διακρίσεων και του αποκλεισμού είναι ζωτικής σημασίας, όμως το μεγαλύτερο μέρος της ευρωπαϊκής νομοθεσίας δεν εγγυάται ότι οι διακρίσεις έχουν εξαλειφθεί· γι' αυτό, το έργο για την εξάλειψη αυτών των αρνητικών κοινωνικών πρακτικών πρέπει να αρχίζει στο σχολείο.
<P>
Το ποσοστό σχολικής αποτυχίας και πρόωρης αποχώρησης από το σχολείο αποτελεί τραγωδία του καιρού μας και πιθανώς και στο μέλλον. Έχουμε μακρύ δρόμο να διανύσουμε στον τομέα αυτόν· εδώ θα πρέπει να επικεντρωθούμε, να επικεντρωθούμε στην προστιθέμενη αξία που μπορεί να φέρει η Ένωση, προκειμένου να πάψει να υφίσταται αυτή η κατάσταση.
<P>
Εν ολίγοις, κυρίες και κύριοι, δεν χρειάζεται να εγκαταλείψουμε το κοινωνικό μας μοντέλο αλλά να το ανανεώσουμε, προικίζοντάς το με μεγαλύτερη ευελιξία, περισσότερη κινητικότητα και ασφάλεια, ώστε οι πλέον ευάλωτοι να μην μένουν στο περιθώριο.
<SPEAKER ID="059" NAME="Stephen Hughes" AFFILIATION="PSE">
(EN) Κύριε Πρόεδρε, θέλω να ευχαριστήσω τον Επίτροπο Špidla για το γεγονός ότι διαθέτουμε έστω και αυτό το κοινωνικό πακέτο γιατί, όπως έχω πει πολλές φορές στο παρελθόν, το καθήκον του στην Επιτροπή Barroso δεν μπορεί να είναι εύκολο.
<P>
Το ίδιο το πακέτο καταδεικνύει στην πραγματικότητα τις εντάσεις ανάμεσα στην Επιτροπή Barroso, ανάμεσα σε εκείνους, αφενός, οι οποίοι θέλουν να παραμείνουν προσκολλημένοι στη νεοφιλελεύθερη ατζέντα πάση θυσία και σε αυτούς, αφετέρου, οι οποίοι αναγνωρίζουν την επείγουσα ανάγκη να αποκτήσει η Ευρώπη σημασία για τους πολίτες της.
<P>
Ο λαός μας πρέπει να έχει τη βεβαιότητα ότι η Ευρώπη είναι μέρος της λύσης και όχι του προβλήματος, όσον αφορά την αντιμετώπιση των προβλημάτων που προκαλούνται από την παγκοσμιοποίηση, τις δημογραφικές αλλαγές, την αλλαγή του κλίματος και άλλες παγκόσμιες προκλήσεις.
<P>
Αν αυτό πρέπει να κάνουμε, με λύπη μου δηλώνω ότι αυτό το πακέτο απλώς δεν ανταποκρίνεται στις απαιτήσεις. Πρόκειται για ένα βεβιασμένο πακέτο το οποίο έχει ελάχιστα να προσφέρει και μάλιστα πολύ αργά. Ακόμη και τα θετικά του στοιχεία υποβαθμίζονται γιατί γνωρίζουμε πόσο βιαστικά εντάχθηκαν σε αυτό. " οριζόντια οδηγία για την καταπολέμηση των διακρίσεων είναι ένα θετικό παράδειγμα. Περιλαμβάνεται στο πακέτο, αλλά όλοι γνωρίζουμε με πόση ένταση ο Πρόεδρος Barroso αντιτάχθηκε στην ένταξή του μέχρι την τελευταία στιγμή.
<P>
" πρόταση οδηγίας σχετικά με τις ευρωπαϊκές επιτροπές επιχείρησης είναι ένα άλλο παράδειγμα. Το περιεχόμενο είναι εξαιρετικά αδύναμο σε σύγκριση με την προηγούμενη ανακοίνωση της Επιτροπής προς τους κοινωνικούς εταίρους. Πιστεύω ότι οι νεοφιλελεύθερες δυνάμεις στην Επιτροπή και οι σύμμαχοί τους εδώ πρέπει να ξυπνήσουν και να αναγνωρίσουν την πραγματικότητα που αντιμετωπίζουμε. Πολλά εκατομμύρια των πολιτών μας ζουν στο φόβο, τη φτώχεια και τον αποκλεισμό, ενώ όλο και περισσότεροι έχουν προστεθεί σε αυτούς τα χρόνια της θητείας Barroso.
<P>
Συνολικά, το θεωρώ αυτό ως καθυστερημένη απόπειρα του Προέδρου Barroso να πείσει την Αριστερά ότι έχει κοινωνική συνείδηση και ότι αξίζει τη στήριξή μας για μια δεύτερη θητεία ως Πρόεδρος της Επιτροπής.
<P>
Εμένα όμως δεν με ξεγελάτε, ούτε πολλούς από τους συναδέλφους μου. Όπως είπα, έχει ελάχιστα να προσφέρει και ήλθε πολύ αργά - πάρα πολύ αργά, για την ακρίβεια, ώστε να μπορεί να εγγυηθεί την ασφαλή εφαρμογή των ελάχιστων αξιόλογων στοιχείων πριν από τις εκλογές του επόμενου έτους.
<P>
Ο Πρόεδρος Barroso προσβάλλει τη νοημοσύνη όχι μόνο της Αριστεράς στο Σώμα αλλά και των εκατομμυρίων πολιτών οι οποίοι αξίζουν κάτι καλύτερο.
<SPEAKER ID="061" NAME="Ona Juknevičien" AFFILIATION="ALDE">
(EN) Κύριε Πρόεδρε, η πρώτη ετήσια έκθεση της Επιτροπής για το Ευρωπαϊκό Ταμείο Προσαρμογής στην Παγκοσμιοποίηση αναφέρει ότι πάνω από 13.000 απολυθέντες εργαζόμενοι σε οκτώ κράτη μέλη λαμβάνουν βοήθεια. Έχει διατεθεί το 3,7% των διαθέσιμων κονδυλίων. Ο ρυθμός είναι προφανώς πολύ αργός.
<P>
Οι υποδείξεις της Επιτροπής αποσκοπούν στην απλούστευση των διαδικασιών, την εν γένει προαγωγή του προγράμματος, τη διασπορά των βέλτιστων εμπειριών και την επέκταση της διάρκειας συνδρομής, μέτρα τα οποία χαιρετίζω. Το ταμείο ιδρύθηκε για να παράσχει αλληλεγγύη προς τους εργαζομένους οι οποίοι απολύθηκαν από εταιρείες οι οποίες χρεοκόπησαν λόγω της παγκοσμιοποίησης. Είναι πολύ σημαντικό, επομένως, τα κονδύλια αυτά να φθάνουν στους πραγματικούς ανθρώπους οι οποίοι χρειάζονται βοήθεια. Δεν πρέπει να μοιράζονται μεταξύ των ενδιαμέσων, των εκπαιδευτών ή των διαφημιστών. Σε ένα χρόνο θα μάθουμε τα πραγματικά αποτελέσματα. Το θέμα δεν είναι πόσα κονδύλια έχουν διατεθεί, αλλά πόσοι απολυθέντες εργαζόμενοι βρήκαν νέες θέσεις εργασίας.
<P>
Καλώ την Επιτροπή και τα κράτη μέλη να καθιερώσουν σωστά κριτήρια και σημεία αναφοράς για να αξιολογήσουν τα επιτευχθέντα αποτελέσματα. Πρέπει να διασφαλίσουμε την αποτελεσματική αξιοποίηση του ευρωπαϊκού προϋπολογισμού.
<SPEAKER ID="063" NAME="Ewa Tomaszewska" AFFILIATION="UEN">
(PL) Κύριε Πρόεδρε, με χαρά διαπιστώνω ότι η νέα κοινωνική ατζέντα περιλαμβάνει την αναθεώρηση της οδηγίας σχετικά με τις ευρωπαϊκές επιτροπές επιχείρησης στο πακέτο για τις μελλοντικές δραστηριότητες.
<P>
Συζητήσαμε πρόσφατα τα προβλήματα τα οποία προκαλούνται από την έλλειψη ακρίβειας στις διατάξεις της οδηγίας, σκοπός της οποίας ήταν να διασφαλίσει τα δικαιώματα των εργαζομένων στην ενημέρωση και τη διαβούλευση. " οδηγία για την εργασία μερικής απασχόλησης και την καταπολέμηση της φτώχειας των εργαζομένων οι οποίοι έχουν πλήρη απασχόληση είναι εξίσου εξαιρετικά σημαντική. Είμαι αισιόδοξη για την έμφαση που δίδεται στην κατάσταση των νέων, την πρόσβασή τους στην εκπαίδευση και την υγειονομική περίθαλψη, καθώς και την πρόληψη του αποκλεισμού τους. " επαγγελματική κινητικότητα των μελλοντικών εργαζομένων αποτελεί ευκαιρία για τη ζωή τους, αλλά και για την οικονομία. " έμφαση στην προστασία των δικαιωμάτων των ασθενών είναι θεμελιώδης απαίτηση της διάταξης για την προστασία της δημόσιας υγείας. Πάντως, η πράσινη βίβλος για τους υπαλλήλους του τομέα της υγείας, την οποία αναμένουμε, θα είναι σημαντική για την υλοποίηση αυτών των μέτρων.
<SPEAKER ID="065" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, αυτό το αποκαλούμενο κοινωνικό πακέτο γεννά απλώς ψευδαισθήσεις αναφορικά με τη σοβαρότητα των κοινωνικών ανισοτήτων οι οποίες επηρεάζουν σχεδόν 80 εκατομμύρια άτομα τα οποία ζουν σε συνθήκες ανέχειας, συμπεριλαμβανομένου του διαρκώς αυξανόμενου πληθυσμού των εκατομμυρίων ανεπαρκώς αμειβόμενων εργαζομένων οι οποίοι απασχολούνται σε επισφαλείς εργασίες και των εκατομμυρίων ανέργων, την ώρα που οι οικονομικοί και χρηματοπιστωτικοί όμιλοι εξακολουθούν να αποκομίζουν σκανδαλώδη κέρδη και οι πολυεθνικές να μετεγκαθίστανται.
<P>
Οι πραγματικές αιτίες αυτής της κατάστασης έχουν παραβλεφθεί - η διαιώνιση των νεοφιλελεύθερων πολιτικών την οποία θα εντείνει η πρόταση οδηγίας σχετικά με τις υπηρεσίες υγείας, η ευελιξία της απασχόλησης την οποία θα επιδεινώσουν οι προτάσεις για το χρόνο εργασίας και η επίθεση κατά των δημόσιων υπηρεσιών και των παραγωγικών τομέων οι οποίοι είναι στρατηγικής σημασίας για την ανάπτυξη.
<P>
Ζητάμε λοιπόν ένα αυθεντικό κοινωνικό πακέτο το οποίο να απορρίπτει τη νέα πρόταση οδηγίας για το χρόνο εργασίας, να προωθεί τη μείωση του χρόνου της εργάσιμης ημέρας χωρίς μείωση της αμοιβής, να ανακαλεί το σύμφωνο σταθερότητας και τη φιλελεύθερη στρατηγική της Λισαβόνας, να μεταβάλλει τα κριτήρια και την ψευδή ανεξαρτησία της Ευρωπαϊκής Κεντρικής Τράπεζας, να δημιουργεί ένα σύμφωνο απασχόλησης και κοινωνικής προόδου ως εναλλακτική, να προωθεί τις επενδύσεις και τη στήριξη προς τις πολύ μικρές και μικρές επιχειρήσεις και τις δημόσιες υπηρεσίες και να σέβεται την αξιοπρέπεια των εργαζομένων.
<SPEAKER ID="067" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, κύριε Επίτροπε, κύριε Υπουργέ, "οι άνθρωποι είναι εκείνοι που καθορίζουν την αξία των πραγμάτων" έλεγαν οι αρχαίοι Έλληνες, και, γι' αυτό, αν οι άνθρωποι αναλάβουν την ευθύνη για την εκτέλεση αυτού του πακέτου που μας παρουσιάστηκε σήμερα, αν μπορέσουν να συντονίσουν τα παλιά με τα καινούρια μέτρα, τις παλιές προτάσεις με τις καινούριες, τότε πράγματι οι άνθρωποι δεν θα είναι πόροι, αλλά θα είναι παράγοντες δράσης ως εργοδότες, ως εργαζόμενοι, ως άνεργοι, ως επιχειρηματίες, μικροί και μεγάλοι, άνδρες ή γυναίκες, νέοι ή ηλικιωμένοι, χωρίς διακρίσεις στην Ευρωπαϊκή Ένωση με σεβασμό της δημοκρατίας και της επικουρικότητας, χωρίς την ξύλινη γλώσσα για το ποιος κυβερνά, αν κυβερνά η Δεξιά ή οι Σοσιαλιστές, όπως ακούστηκε. Έχω δίπλα τον συνάδελφό μου Csaba Őry ο οποίος μου λέει ότι στο κράτος του η Σοσιαλιστική Κυβέρνηση καταπολεμά τις κοινωνικές παροχές.
<P>
Έτσι λοιπόν δεν μπορούμε να ρίχνουμε τις ευθύνες στην παγκόσμια κρίση, πρέπει να την δούμε θετικά. Ακόμα και τη δική μας κρίση, τη δημογραφική κρίση, πρέπει να την αντιμετωπίσουμε με τον καλύτερο τρόπο και να θυμηθούμε τις παλιές δεσμεύσεις, τις αποφάσεις της Βαρκελώνης για τον συνδυασμό οικογενειακής και επαγγελματικής ζωής, την Ευρωπαϊκή Συμμαχία για την Οικογένεια, το Ευρωπαϊκό Σύμφωνο για τη Νεολαία, την κοινή μεταναστευτική πολιτική, την ενίσχυση της κινητικότητας από την εκπαίδευση και κατάρτιση στην κινητικότητα στις θέσεις εργασίας με σεβασμό της διαφορετικότητας, των παραδόσεων, της γλώσσας των μετακινουμένων εργαζομένων, την καταπολέμηση της κοινωνικής διάκρισης, τα δικαιώματα των αδυνάτων, τα δικαιώματα των παιδιών που έχουμε προασπίσει ως Ευρωπαϊκή Ένωση, την καταπολέμηση της φτώχειας, στην οποία θα αφιερώσουμε και ένα έτος, το 2010· πρέπει να ενισχύσουμε την κοινωνική συνοχή, αλλά και τη γεωγραφική συνοχή των περιφερειών μας με μέσα τον διάλογο, την καλή θέληση και τη διαφάνεια στη χρήση των χρηματοδοτικών μηχανισμών.
<SPEAKER ID="069" NAME="Alejandro Cercas" AFFILIATION="PSE">
(ES) Κύριε Πρόεδρε, κύριε Επίτροπε, κύριε Υπουργέ, προσθέτω τη φωνή μου σε εκείνη των συναδέλφων βουλευτών οι οποίοι θεωρούν αυτήν την ατζέντα ένα βήμα μπροστά, αν και πολύ μικρό, το οποίο σαφώς απέχει πολύ από τις ανάγκες που αντιμετωπίζουμε σήμερα στην Ευρώπη. Συνεπώς, κύριε Επίτροπε, με λύπη μου λέω ότι σφάλατε όταν δηλώσατε προ ολίγου ότι αυτή η ατζέντα διασκεδάζει τις ανησυχίες των πολιτών. Ο λαός ανησυχεί και δικαίως όταν έρχεται αντιμέτωπος με μια Ευρωπαϊκή Ένωση η οποία δεν επιλύει τα βασικά προβλήματα για τα οποία ανησυχεί καθημερινά.
<P>
" ατζέντα φέρει έναν μεγαλόσχημο τίτλο, ατζέντα για τον 21ο αιώνα. Δυστυχώς, έχει ένα χαρακτηριστικό το οποίο έχει ήδη καταδικαστεί: είναι ένας εσωτερικός συμβιβασμός με τις αντιφάσεις εντός της Ευρώπης, με αυτούς εξ ημών οι οποίοι επιθυμούν περισσότερη Ευρώπη και εκείνους οι οποίοι θα ήθελαν λιγότερη. Πρόκειται λοιπόν για ένα δάσος κενής ρητορείας και μια έρημο συγκεκριμένου περιεχομένου. Μόνο τρεις οδηγίες αναφέρει η ευρωπαϊκή Αριστερά και μάλιστα με επικριτικούς όρους.
<P>
Αυτές είναι οι φιλοδοξίες της Ευρώπης για τον 21ο αιώνα; Όχι, κύριε Επίτροπε. " συζήτηση των κοινωνικών προβλημάτων δεν είναι μόνο δική μας φιλοδοξία. " Ευρωπαϊκή Ένωση, όχι μόνο η Ευρώπη, χρειάζεται απαντήσεις και είναι πολύ δύσκολο να δοθούν αυτές οι απαντήσεις αν, όπως αναφέρεται στην ατζέντα, πρέπει να εξευρεθούν σε εθνικό επίπεδο. Δίδονται ορισμένες απαντήσεις σε εθνικό επίπεδο, αλλά θα πρέπει να δοθούν άλλες σε επίπεδο Ευρωπαϊκής Ένωσης. Το οικοδόμημα της εσωτερικής αγοράς θα πρέπει να συμβαδίζει με τους κανόνες που του χαρίζουν ανθρώπινο πρόσωπο, αποτρέπουν το κοινωνικό ντάμπινγκ και υλοποιούν κάθε μια από τις εξουσίες που προβλέπονται στις Συνθήκες.
<P>
Είναι πολύ ωραίο να συζητάμε τα προβλήματα αλλά θα ήταν καλύτερο να τα επιλύουμε και να μη δημιουργούμε νέα με μέτρα, όπως η οδηγία για το χρόνο εργασίας.
<P>
Κύριε Επίτροπε, η Ευρώπη χρειάζεται πιο ισχυρές πρωτοβουλίες. " Ευρώπη χρειάζεται μια πολύ πιο δυναμική ατζέντα, προκειμένου να είναι κοντά στους πολίτες και ελπίζω ότι στις επόμενες εκλογές, και αυτό δεν είναι εντελώς ρητορικό σχήμα, οι Ευρωπαίοι οι οποίοι αναζητούν άλλες πολιτικές θα δώσουν στους ευρωπαίους πολιτικούς ένα νέο και πιο κοινωνικό πρόσωπο.
<SPEAKER ID="071" NAME="Sophia in 't Veld" AFFILIATION="ALDE">
(EN) Κύριε Πρόεδρε, χαιρετίζω την πολυαναμενόμενη πρόταση για την ολοκλήρωση του πακέτου σχετικά με την καταπολέμηση των διακρίσεων, γεγονός το οποίο σημαίνει ότι μπορούμε επιτέλους να ολοκληρώσουμε την ιεράρχηση των δικαιωμάτων. Μια Ευρωπαϊκή Ένωση στην οποία ορισμένοι Ευρωπαίοι είναι πιο ίσοι από άλλους έχει αποτύχει στην αποστολή της.
<P>
Συμφωνώ απόλυτα με τα σοφά λόγια του Gérard Deprez: η οδηγία πρέπει να βελτιωθεί σημαντικά. Περιέχει υπερβολικά πολλές ρήτρες διεξόδου, οι οποίες ενδέχεται μάλλον να παγιώσουν τις υπάρχουσες διακρίσεις παρά να τις εξαλείψουν. Το οικογενειακό δίκαιο και η δημόσια τάξη είναι, και παραμένουν, ζήτημα εθνικής αρμοδιότητας, όμως στην πράξη χρησιμοποιούνται - χρησιμοποιούνται κακώς - ως πρόφαση για διακρίσεις, κυρίως κατά των ομοφυλοφίλων. Είναι ντροπή η Επιτροπή, απ' ό,τι φαίνεται, να το ανέχεται αυτό.
<P>
" ελευθερία της θρησκείας συνιστά θεμελιώδες δικαίωμα το οποίο εγώ θα υπερασπιστώ σθεναρά, είναι όμως ατομικό δικαίωμα: δεν είναι συλλογικό δικαίωμα που παρέχει σε ορισμένες ομάδες το δικαίωμα να πραγματοποιούν διακρίσεις και να μην εφαρμόζουν το νόμο.
<P>
Θα ήθελα, τέλος, να προσθέσω ότι παραδόξως αυτό το πακέτο φαίνεται να παρέχει υψηλότερο επίπεδο προστασίας κατά των διακρίσεων κάθε μορφής εκτός από τις διακρίσεις λόγω φύλου. Το χάσμα ανάμεσα στην οδηγία περί των διακρίσεων εναντίον των γυναικών και σε αυτήν θα πρέπει να εξαλειφθεί.
<SPEAKER ID="073" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, η συζήτηση για το κοινωνικό πακέτο μας αναγκάζει να είμαστε επικριτικοί καθώς, πέρα από τη χρονική συγκυρία η οποία προκαλεί καχυποψία έναντι των προθέσεων του πακέτου, έχουμε έντονες διαφωνίες και με το περιεχόμενο.
<P>
Το πακέτο ήρθε σε μια περίοδο με αυξανόμενες αντιδράσεις και λαϊκή δυσαρέσκεια για το κοινωνικό πρόσωπο της Ευρώπης. Και αυτό δεν το λέμε εμείς, αλλά τα ίδια τα στοιχεία της Ευρωπαϊκής Ένωσης, με την απαισιοδοξία για το μέλλον, που επικρατεί ανάμεσα στους ευρωπαίους πολίτες και ιδιαίτερα τους νέους, ολοένα να αυξάνεται.
<P>
Μήπως το πακέτο στοχεύει στην αποκατάσταση της εμπιστοσύνης των πολιτών ενόψει Ευρωεκλογών;
<P>
Ως Αριστερά δεν μπορούμε να αποδεχθούμε το περιεχόμενο του πακέτου, καθώς οι νομοθετικές του ρυθμίσεις εμβαθύνουν τη φιλελευθεροποίηση της αγοράς, όπως συμβαίνει με την προτεινόμενη οδηγία για τη διασυνοριακή υγειονομική περίθαλψη η οποία είναι βασισμένη στις προηγούμενες προτάσεις Bolkenstein.
<P>
Παράλληλα, η πρόταση της Επιτροπής που αφορά τη διασυνοριακή υγειονομική περίθαλψη οδηγεί σε ταξικό διαχωρισμό της υγείας, αφού θα δίνει τη δυνατότητα στους πιο πλούσιους και μορφωμένους να "ψωνίζουν" υγειονομική περίθαλψη εκεί και όπου είναι πιο συμφέρον γι' αυτούς.
<P>
Το ζητούμενο για μια πιο κοινωνική Ευρώπη είναι η ευρύτερη φιλοσοφία και όχι απλά η ανακοίνωση μέτρων που δεν αγγίζουν την ουσία των προβλημάτων και που παραμένουν μέσα στα στενά όρια του χαρακτήρα της Ένωσης σήμερα.
<SPEAKER ID="075" NAME="Anja Weisgerber" AFFILIATION="PPE-DE">
(DE) Κύριε Πρόεδρε, η Ευρώπη είναι παραπάνω από μια κοινή αγορά. Εκτός του ότι είναι οικονομική οντότητα, η Ευρώπη είναι κοινότητα η οποία βασίζεται σε κοινές αξίες. Αντιλαμβάνομαι την Ευρωπαϊκή Ένωση ως απάντηση στην παγκοσμιοποίηση. Σε έναν παγκοσμιοποιημένο κόσμο, ένα ορισμένο κοινωνικό πλαίσιο σε ευρωπαϊκό επίπεδο παρέχει σημαντική προστασία. Αυτό είναι το σκεπτικό πίσω από το ευρωπαϊκό κοινωνικό μοντέλο και το υποστηρίζω.
<P>
Από την άλλη πλευρά, ωστόσο, πρέπει να επιτύχουμε και στον τομέα του διεθνούς ανταγωνισμού. Στη στρατηγική της Λισαβόνας δίδουμε έμφαση στο στόχο της ανάπτυξης της Ένωσης ως του πλέον ανταγωνιστικού πλαισίου της οικονομίας της γνώσης. Προς τούτο, πρέπει να επικεντρώσουμε την προσοχή μας κυρίως στις μικρές και μεσαίες επιχειρήσεις διότι αποτελούν τον πυλώνα της οικονομικής ανάπτυξης.
<P>
Πρέπει επίσης να δεχθούμε ότι είναι θεμιτό να ρωτάμε πώς οι κανόνες μας επηρεάζουν αυτές τις επιχειρήσεις. " πολιτική για την καταπολέμηση των διακρίσεων αποτελεί ένα θετικό παράδειγμα. Είναι αυτονόητο ότι τάσσομαι κατά των διακρίσεων, όμως, κατά τη γνώμη μου και κατά τη γνώμη άλλων 261 βουλευτών του Ευρωπαϊκού Κοινοβουλίου, μια διεξοδική οδηγία πλαίσιο δεν είναι ο ενδεδειγμένος τρόπος για να προχωρήσουμε· συγκεκριμένα, δεν είναι ο ενδεδειγμένος τρόπος για να προστατεύσουμε τους παθόντες. Θα επιτύχουμε το ακριβώς αντίθετο και πιθανότατα θα προκαλέσουμε την περιθωριοποίηση αυτών των ατόμων. Έχει προκληθεί ανασφάλεια δικαίου σε μεγάλο βαθμό για τα κράτη μέλη και τους ευρωπαίους πολίτες. Αυτή τη στιγμή, εκκρεμούν πολυάριθμες διαδικασίες επί παραβάσει των Συνθηκών κατά 14 κρατών μελών λόγω μη εφαρμογής των τεσσάρων υφιστάμενων οδηγιών. Το πρώτο που θα έπρεπε να κάνουμε είναι να εφαρμόσουμε την υπάρχουσα νομοθεσία προτού προβούμε στη σύνταξη νέων κανόνων. Μια νέα οδηγία για την καταπολέμηση των διακρίσεων απλούστατα δεν θα μας προσφέρει τη σαφήνεια που υποσχέθηκε ο Επίτροπος Špidla.
<P>
Οι νέοι κανόνες εγείρουν πολλά ερωτήματα. Για παράδειγμα, ποιος δύναται να επικαλείται το δικαίωμα να μην υφίσταται κανείς δυσμενείς διακρίσεις λόγω θρησκευτικών ή ιδεολογικών πεποιθήσεων; Καλύπτει το δικαίωμα αυτό και τους σαϊεντολόγους ή τα μέλη των ακροδεξιών εξτρεμιστικών ομάδων; Απαιτείται από κάθε εστιατόριο, όσο μικρό κι αν είναι, να διαθέτει ράμπα για ΑΜΕΑ ώστε να εγγυάται την ανεμπόδιστη πρόσβαση; Το σχέδιο οδηγίας μπορεί να προβλέπει απαλλαγή από τα δυσανάλογα μέτρα, αλλά πώς ορίζονται τέτοιου είδους μέτρα - από το εθνικό δίκαιο ή με δικαστική απόφαση; Τα μη ακριβή, χωρίς συγκεκριμένη μορφή μέσα, όπως η οδηγία πλαίσιο, δεν είναι πρακτικά και, πάνω απ' όλα, δεν βοηθούν τους παθόντες. Δεν είναι αυτό το σκεπτικό πίσω από το ευρωπαϊκό κοινωνικό μοντέλο. Δεν θα έχει αποτέλεσμα έτσι.
<SPEAKER ID="077" NAME="Anne Van Lancker" AFFILIATION="PSE">
(NL) Κύριε Πρόεδρε, κύριε Επίτροπε, κύριε Υπουργέ, τότε ήμουν εισηγήτρια για το σχέδιο κοινωνικής δράσης το οποίο μας είχε παρουσιάσει η κυρία Διαμαντοπούλου και ολοκληρώθηκε κατά τη διάρκεια της προηγούμενης γαλλικής Προεδρίας υπό την κυρία Aubry. Αυτό που με απασχολεί, κυρίες και κύριοι, είναι πώς καταρρέουν συστηματικά οι ευρωπαϊκές κοινωνικές φιλοδοξίες. Για μένα υπάρχουν σαφείς πολιτικοί λόγοι γι' αυτό. Είναι αξιοπρόσεκτο το γεγονός ότι η Επιτροπή τονίζει πάντα πως η κοινωνική πολιτική πρέπει να παραμείνει εθνικό ζήτημα. Κύριε Επίτροπε, το κοινωνικό πακέτο περιέχει πολύ ενδιαφέροντα έγγραφα εργασίας και δηλώσεις, αλλά μόνο τέσσερις νομοθετικές πρωτοβουλίες. Όσο ευπρόσδεκτες και αν είναι, το αποτέλεσμα είναι οπωσδήποτε μετριότατο! Ως εάν η προστασία των κοινωνικών δικαιωμάτων και η εξασφάλιση ίσων κοινωνικών όρων να μην αποτελεί πλέον ευρωπαϊκή αρμοδιότητα στην Ευρώπη των 27.
<P>
Μαζί με το ΕΛΚ και τις κοινωνικές οργανώσεις, αναμένουμε, εκτός από αυτό το κοινωνικό πακέτο, μια τουλάχιστον πιο ισχυρή νομοθεσία αναφορικά με την απόσπαση η οποία να προστατεύει τα κοινωνικά δικαιώματα, μια καλύτερη νομοθεσία με σκοπό την εξάλειψη των διαφορών στις αμοιβές μεταξύ ανδρών και γυναικών, ένα νόμο πλαίσιο για την προστασία των κοινωνικών υπηρεσιών και δεσμευτικές υποσχέσεις στον αγώνα κατά της φτώχειας. Αυτό που χρειαζόμαστε είναι ένα πραγματικό κοινωνικό σύμφωνο, με συνεκτικό όραμα και σοβαρή δέσμευση για μια κοινωνική Ευρώπη, ώστε να δείξουμε τουλάχιστον στους πολίτες ότι η Ευρώπη είναι κάτι παραπάνω από μια απλή αγορά. Ελπίζω, κύριε Bertrand, ότι μπορούμε προς το παρόν να υπολογίζουμε στην υποστήριξη της γαλλικής Προεδρίας στον αγώνα αυτόν.
<SPEAKER ID="079" NAME="Elizabeth Lynne" AFFILIATION="ALDE">
(EN) Κύριε Πρόεδρε, επί χρόνια αγωνίζομαι μαζί με άλλους για μια περιεκτική νομοθεσία κατά των διακρίσεων, ώστε να απαγορευθούν οι διακρίσεις στην πρόσβαση στα αγαθά και τις υπηρεσίες για τα άτομα με αναπηρία και τους ηλικιωμένους. Γνωρίζω ότι η απασχόληση καλύπτεται ήδη σε όλες τις περιπτώσεις, όμως επί χρόνια μας υπόσχονταν δράση και τελικά τίποτε δεν συνέβαινε.
<P>
Σήμερα μπορούμε να πούμε ότι βρισκόμαστε ένα βήμα από αυτήν τη νομοθεσία, η οποία δεν καλύπτει μόνο την ηλικία και την αναπηρία αλλά και το σεξουαλικό προσανατολισμό και τη θρησκεία, όπως είχα ζητήσει στην έκθεσή μου. Θα ήθελα να ευχαριστήσω την Επιτροπή γιατί προέβαλε το θέμα αυτό και ιδιαιτέρως τον Επίτροπο Špidla για την επιμονή του. Γνωρίζουμε ότι η προτεινόμενη νομοθεσία δεν είναι τέλεια και θέλουμε να δούμε αλλαγές. Επίσης θα ήταν καλύτερα αν είχε υποβληθεί στη διαδικασία συναπόφασης. Όμως, τούτου λεχθέντος, είμαι ευτυχής που μπορώ να βρίσκομαι εδώ και να λέω ότι επιτέλους θα δούμε όλους τους πολίτες της ΕΕ να αντιμετωπίζονται ως ίσοι.
<SPEAKER ID="081" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, το λεγόμενο "κοινωνικό πακέτο" που παρουσίασε η Ευρωπαϊκή Επιτροπή αποτελεί αποτυχημένη προσπάθεια να εκτονωθεί η αγανάκτηση που προκαλεί στους εργαζόμενους η αντιλαϊκή πολιτική της Ευρωπαϊκής Ένωσης και να αντιμετωπιστεί το αυξανόμενο ρεύμα αμφισβήτησης αυτής της πολιτικής και του ίδιου του οικοδομήματος της Ευρωπαϊκής Ένωσης που εκφράστηκε και με το ηχηρό "όχι" του ιρλανδικού λαού.
<P>
" εργατική τάξη και τα φτωχά λαϊκά στρώματα βρίσκονται στο επίκεντρο σκληρής πολύχρονης αντιλαϊκής επίθεσης της Ευρωπαϊκής Ένωσης προκειμένου να αυξηθεί η κερδοφορία των ευρωενωσιακών μονοπωλιακών ομίλων.
<P>
Βρίσκονται αντιμέτωποι με την απελευθέρωση και την ιδιωτικοποίηση δημόσιων τομέων και υπηρεσιών στρατηγικής σημασίας, την πλήρη διάλυση των εργασιακών σχέσεων, την υπονόμευση των συλλογικών συμβάσεων εργασίας, τη γενικευμένη εφαρμογή της ευελιξασφάλειας, των προσωρινών ελαστικών μορφών απασχόλησης, την επέκταση της οδηγίας Bolkenstein και στον τομέα των υπηρεσιών υγείας.
<P>
Υιοθετείται από το Συμβούλιο ο διαχωρισμός του εργάσιμου χρόνου σε ενεργό και ανενεργό, υποχρεώνοντας τους εργαζόμενους να εργάζονται 65 και 77 ώρες την εβδομάδα. Στην Ελλάδα εκατοντάδες χιλιάδες εργαζόμενοι πετάγονται έξω από το θεσμό των βαρέων και ανθυγιεινών επαγγελμάτων.
<P>
Σύμφωνα με τα επίσημα στατιστικά στοιχεία του Ευρωπαϊκού Οργανισμού Ασφάλειας και Υγείας στην Εργασία - κύριε Πρόεδρε, θα ήθελα την ανοχή σας για λίγα δευτερόλεπτα γιατί είναι πάρα πολύ σοβαρά τα στοιχεία που θα σας αναφέρω - θέλω να επισημάνω το εξής: σύμφωνα με τα επίσημα στοιχεία κάθε τεσσεράμισι δευτερόλεπτα ένας εργαζόμενος εμπλέκεται σε ένα ατύχημα και σε κάθε τρεισήμισι λεπτά ένας εργαζόμενος χάνει τη ζωή του. Εφτά εκατομμύρια ατυχήματα το χρόνο...
<P>
(Ο Πρόεδρος διακόπτει τον ομιλητή)
<SPEAKER ID="083" NAME="Manfred Weber" AFFILIATION="PPE-DE">
(DE) Κύριε Πρόεδρε, κύριε Επίτροπε, κύριε Υπουργέ, κυρίες και κύριοι, ξεκινώντας, θα ήθελα να ασχοληθώ με δύο σημεία της συζήτησης. Πρώτον, η Ευρώπη δεν κυβερνάται από τη Δεξιά αλλά από τη φιλελεύθερη Κεντροδεξιά. Οφείλω να επισημάνω ότι στη χώρα μου είχαμε σοσιαλδημοκρατική κυβέρνηση και πέντε εκατομμύρια άνθρωποι ήταν άνεργοι όταν αποχώρησε από την εξουσία. Σήμερα έχουμε τρία εκατομμύρια ανέργους, γεγονός το οποίο σημαίνει ότι δύο εκατομμύρια άνθρωποι σήμερα έχουν επιστρέψει στην αγορά εργασίας. Αυτό είναι πραγματική κοινωνική πολιτική· αυτό είναι κοινωνική πρόοδος.
<P>
Δεύτερον, ως βουλευτής αυτού του Σώματος, προσωπικά αισθάνομαι οργή όταν εμείς οι ίδιοι μιλούμε τόσο άσχημα για το ευρωπαϊκό ιδανικό μας. " Ευρώπη σήμερα αποτελεί ένα κοινωνικό σχέδιο. Αναλογιζόμενος ότι η ενιαία αγορά δημιουργεί εκατομμύρια θέσεις εργασίας και προσφέρει στους ανθρώπους ευημερία και καλές προοπτικές και ότι η πολιτική συνοχής, το Ευρωπαϊκό Κοινωνικό Ταμείο, μας παρέχει δισεκατομμύρια για να λειτουργήσουμε αλληλέγγυα σε ευρωπαϊκή κλίμακα, να είμαστε υπόδειγμα ευρωπαϊκής αλληλεγγύης, οφείλω να καλέσω τον καθένα, παρόλα τα προβλήματά μας, να μην υποτιμά το ίδιο μας το έργο.
<P>
Θα ήθελα να επιστήσω την προσοχή κυρίως στο θέμα των διακρίσεων γιατί ασχολούμαστε με αυτό στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Όλοι απορρίπτουμε τις διακρίσεις. Δηλητηριάζουν την κοινωνία μας και η Ευρώπη πρέπει να δώσει το καλό παράδειγμα στον αγώνα κατά των διακρίσεων. Ελπίζω ότι όλοι στο Σώμα ασπαζόμαστε την άποψη αυτή.
<P>
Παρόλα αυτά, μπορεί να τεθούν ερωτήματα. Πρώτον, συνιστά η οδηγία αναλογικό μέτρο; Έχει ήδη τεθεί το ζήτημα του βάρους στις μικρές επιχειρήσεις .
<P>
Δεύτερον, τι συμβαίνει με την εφαρμογή των υφιστάμενων νομικών διατάξεων; Έχει ήδη γίνει αξιολόγηση επί χάρτου, ποια είναι όμως στην πράξη η θέση όσον αφορά την εφαρμογή των υφιστάμενων οδηγιών; Πρέπει να τεθεί αυτό το ερώτημα προτού συνταχθούν νέες οδηγίες.
<P>
Τρίτον, υπάρχουν όντως κενά στην ευρωπαϊκή νομοθεσία; Φέρει η Ευρώπη την αποκλειστική αρμοδιότητα για την κοινωνική πολιτική; Όλα τα κράτη μέλη της ΕΕ είναι δημοκρατικά και όλα έχουν δομές βάσει του κράτους δικαίου. Πρέπει, ως εκ τούτου, να διερωτηθούμε αν υπάρχει πιεστική ανάγκη ώστε η Ευρώπη να γίνει πιο καλή, πιο ευγενής και πειστική στον τομέα της κοινωνικής πολιτικής. Δεν μπορούμε απλώς να βασιστούμε για μια φορά στην αποτελεσματικότητα της επικουρικότητας και στο ότι τα κράτη μέλη θα κατορθώσουν να φέρουν εις πέρας τα δικά τους καθήκοντα σε αυτούς τους θεμελιώδεις τομείς δραστηριότητας;
<SPEAKER ID="085" NAME="Andrzej Jan Szejna" AFFILIATION="PSE">
(PL) Κύριε Πρόεδρε, η κοινωνική Ευρώπη είναι ένας εκπληκτικός στόχος και έχουν γίνει ήδη πολλά, προκειμένου να επιτευχθεί. Παρόλα αυτά, οι υφιστάμενες ανισότητες και οι νέες προκλήσεις που αντιμετωπίζει ο κόσμος δημιουργούν τον κίνδυνο μόνιμων κοινωνικών διχασμών στις κοινωνίες μας σε πολλά επίπεδα: ανάμεσα στα παιδιά των πλούσιων και των φτωχών οικογενειών, ανάμεσα στους ανθρώπους με καλή και λιγότερο καλή μόρφωση, ανάμεσα στους άνδρες και τις γυναίκες, ανάμεσα στους μετανάστες και σε εκείνους οι οποίοι είναι Ευρωπαίοι εδώ και πολλές γενιές, ανάμεσα σε άτομα διαφορετικού σεξουαλικού προσανατολισμού, διαφορετικής ηλικίας ή με διαφορετική κατάσταση υγείας. Θα μπορούσα να παραθέσω πολλά παραδείγματα. Ο αγώνας κατά των ανισοτήτων εντός και εκτός του χώρου εργασίας είναι καθοριστικής σημασίας καθήκον για μας. " Ευρωπαϊκή Ένωση και τα κράτη μέλη πρέπει να ανταποκριθούν στις πραγματικές ανάγκες, να δημιουργήσουν πραγματικές ευκαιρίες και νέες ελπίδες προς το συμφέρον όλων των πολιτών της Ευρώπης.
<P>
Το νέο πακέτο πρωτοβουλιών της Επιτροπής στον τομέα του ευρωπαϊκού κοινωνικού μοντέλου αποτελεί ένα καθυστερημένο και μη ολοκληρωμένο συμπλήρωμα των δραστηριοτήτων που έχουν αναληφθεί σε εθνικό επίπεδο όσον αφορά τον αγώνα για τη βελτίωση του βιοτικού επιπέδου των ευρωπαίων πολιτών, την ενίσχυση των δικαιωμάτων τους και την καταπολέμηση των διακρίσεων. Αισιοδοξώ ότι η νέα οδηγία για την ίση μεταχείριση, την οποία ζητούσαμε επί μακρόν ως σοσιαλιστική ομάδα, θα μας δώσει τη δυνατότητα να πούμε ότι πραγματικά καταπολεμούμε όλες τις μορφές διακρίσεων. " αναθεώρηση της οδηγίας για τις ευρωπαϊκές επιτροπές επιχείρησης, η οποία προς το παρόν εκπληρώνει το ρόλο της ως μέσου για τον κοινωνικό διάλογο, αποτελεί ένα θετικό στοιχείο του κοινωνικού πακέτου. Έχουμε ακόμη να αντιμετωπίσουμε τη μη ολοκληρωμένη προστασία των εργαζομένων στις διαδικασίες δραστικής αναδιάρθρωσης που επιβάλλει η παγκοσμιοποίηση. " νομοθεσία σχετικά με την κοινωνική πολιτική είναι επίσης θεμελιώδους σημασίας για την πολιτική αφύπνιση της Ευρώπης και των Ευρωπαίων, καθώς και για την αποκατάσταση της πίστης σε ένα κοινό σχέδιο, κυρίως λαμβάνοντας υπόψη τη θεσμική κρίση και τις επικείμενες εκλογές του Ευρωπαϊκού Κοινοβουλίου.
<SPEAKER ID="087" NAME="Jean Marie Beaupuy   -" AFFILIATION="ALDE">
(FR) Κύριε Πρόεδρε, κύριε Υπουργέ, κύριε Επίτροπε, οι μακρές και έντονες συζητήσεις μας για το Ευρωπαϊκό Ταμείο Προσαρμογής στην Παγκοσμιοποίηση αντηχούν στα αυτιά μου μέχρι σήμερα. " συνάδελφός μας, κ. Bachelot, με την οποία εργάστηκα για το εν λόγω ταμείο μαζί με τον κ. Cottigny, μας έπεισε να λάβουμε ορισμένες εξαιρετικά σημαντικές αποφάσεις. Και τι βλέπουμε σήμερα; Μόλις το 4% της προβλεπόμενης στον προϋπολογισμό ενίσχυσης για το εν λόγω ευρωπαϊκό ταμείο κατανεμήθηκε το 2007.
<P>
Έχετε ήδη επισημάνει, κύριε Επίτροπε, προφορικά και γραπτά, ότι σκοπεύετε να αναθεωρήσετε τα κριτήρια. Αρκεί η εν λόγω αναθεώρηση των κριτηρίων για την αντιμετώπιση των ζητημάτων; Όχι, δεν αρκεί! Όταν το 96% της εν λόγω ενίσχυσης δεν χρησιμοποιείται, επιβάλλεται πράγματι να θέσουμε το βασικό ερώτημα: είναι ο σκοπός που επιδιώκουμε εγκρίνοντας την εν λόγω απόφαση σχετικά με το ευρωπαϊκό ταμείο προσαρμογής στην παγκοσμιοποίηση ο ενδεδειγμένος; Αντιμετωπίζουμε δημογραφικές προκλήσεις, όπως αναφέρατε, καθώς και πολλές οικονομικές προκλήσεις, δεδομένης της πραγματικότητας της παγκοσμιοποίησης, της τεχνολογίας.
<P>
Σας καλώ, κύριε Επίτροπε, όσον αφορά αυτό το ταμείο προσαρμογής στην παγκοσμιοποίηση, όχι μόνο να αναθεωρήσετε τα κριτήρια, αλλά να εξετάσετε, επίσης, τον σκοπό καθαυτό των πράξεών μας.
<SPEAKER ID="089" NAME="Peter Liese" AFFILIATION="PPE-DE">
(DE) Κύριε Πρόεδρε, κυρίες και κύριοι, δεν σας κρύβω την απογοήτευσή μου για τις δηλώσεις του Συμβουλίου και της Επιτροπής. Ειπώθηκαν πολλά για το ευρωπαϊκό κοινωνικό μοντέλο, και ορισμένες από τις προτάσεις της Επιτροπής είναι εσφαλμένες, κατά τη γνώμη μου - οι συνάδελφοί μου έκαναν πολλές παρατηρήσεις σχετικά με την οδηγία κατά των διακρίσεων. Όταν, όμως, πρόκειται για τις λεπτομέρειες της νομοθεσίας που αποσκοπεί στην προστασία των εργαζομένων, το Συμβούλιο και η Επιτροπή δειλιάζουν.
<P>
Ο Προεδρεύων του Συμβουλίου αναφέρθηκε, ωστόσο, στον συμβιβασμό που εγκρίθηκε τον Ιούνιο για την προσωρινή απασχόληση, με κάποιον τρόπο, όμως - πιστεύω από ντροπή - το Συμβούλιο και η Επιτροπή κατόρθωσαν να εγκρίνουν την οδηγία περί της οργάνωσης του χρόνου εργασίας. " έγκριση στην οποία προέβη το Συμβούλιο τον Ιούνιο, οφείλω να ομολογήσω, δεν αποτελεί σε καμία περίπτωση ένδοξο κεφάλαιο της ιστορίας του κοινωνικού μοντέλου της Ευρώπης. Πριν από την εκλογή μου στο Κοινοβούλιο, εργαζόμουν ως ιατρός σε νοσοκομείο, και γνωρίζω πως η απόφαση του Δικαστηρίου των Ευρωπαϊκών Κοινοτήτων σύμφωνα με την οποία οι εφημερίες που πραγματοποιούν οι ιατροί συνιστούν χρόνο εργασίας χαροποίησε αρχικά πολλούς μισθωτούς ιατρούς και πολλούς άλλους εργαζομένους. Ωστόσο, γνωρίζω επίσης ότι η εφαρμογή της εν λόγω απόφασης ενέχει δυσκολίες και ότι οι εφημερίες πρέπει να σταθμίζονται βάσει των εξόδων και της συχνότητας των εφημεριών εκτός του χώρου εργασίας. Εντούτοις, αυτό που έκανε το Συμβούλιο αντιστρέφοντας ουσιαστικά την απόφαση του Δικαστηρίου των Ευρωπαϊκών Κοινοτήτων και αγνοώντας μάλιστα τις βελτιώσεις που είχε επιφέρει η πρόταση της Επιτροπής σε ορισμένες πτυχές της προηγούμενης νομικής κατάστασης είναι απαράδεκτο.
<P>
Χρειαζόμαστε έναν συμβιβασμό, και αυτό το Κοινοβούλιο έδειξε τον δρόμο στην πρώτη ανάγνωση με προτάσεις όπως η χρήση ενός δείκτη. Αν όμως ένας ιατρός έχει εφημερία σε ένα νοσοκομείο, για παράδειγμα, όπου οποιαδήποτε στιγμή θα μπορούσε να προσέλθει ένας ασθενής του οποίου η ζωή κινδυνεύει άμεσα, αυτό δεν μπορεί να θεωρηθεί ως περίοδος ανάπαυσης, πράγμα που θα ήταν δυνατόν σύμφωνα με τον συμβιβασμό του Συμβουλίου. Πρόκειται για έναν άλλο τομέα όπου απαιτείται περαιτέρω βελτίωση, διαφορετικά όλη η συζήτηση σχετικά με το ευρωπαϊκό κοινωνικό μοντέλο θα είναι άσκοπη.
<SPEAKER ID="091" NAME="Ευαγγελία Τζαμπάζη" AFFILIATION="PSE">
Κύριε Πρόεδρε, αξιότιμε Προεδρεύοντα του Ευρωπαϊκού Συμβουλίου, αξιότιμε Επίτροπε, αγαπητοί συνάδελφοι, οι τρέχουσες οικονομικές και κοινωνικές συγκυρίες απαιτούν την ενδυνάμωση της κοινωνικής Ευρώπης. Σήμερα, το 16% του ευρωπαϊκού πληθυσμού βρίσκεται στα όρια της φτώχειας, ενώ οι διακρίσεις εξακολουθούν να παραμένουν έντονες και ευρύτατα διαδεδομένες.
<P>
Οικονομικές πολιτικές που διευρύνουν την ανεργία και την ανασφάλεια ενισχύουν την κρίση εμπιστοσύνης των πολιτών σε βάρος της Ευρώπης και της προοπτικής της. Στο πλαίσιο αυτό η ανανεωμένη κοινωνική ατζέντα αποτελεί ένα βήμα μετά από ένα μεγάλο διάστημα αδράνειας στον τομέα της κοινωνικής νομοθεσίας.
<P>
Ωστόσο, λαμβάνοντας υπόψη ότι από τη δέσμη προτάσεων μόνον τρεις είναι νομικά δεσμευτικές, ενώ οι υπόλοιπες είναι συστάσεις και μη νομοθετικές ανακοινώσεις, οδηγούμαστε στο συμπέρασμα ότι ο αντίκτυπος του νέου κοινωνικού πακέτου στις ζωές των ευρωπαίων πολιτών θα είναι περιορισμένος.
<P>
Υπάρχουν καλές προθέσεις, όπως η νέα πρόταση οδηγίας κατά των διακρίσεων που αποτελεί σημαντική επιτυχία της Σοσιαλιστικής Ομάδας καθώς υπήρξε υποστηρικτής της πρότασης για μία οριζόντια οδηγία προκειμένου να δοθεί ένα τέλος στο ιεραρχικό σύστημα κοινοτικής προστασίας από τις διακρίσεις. Ωστόσο, η νέα κοινωνική ατζέντα παρουσιάζει έλλειμμα φιλόδοξων στόχων, ασάφειες και περιέχει σημαντικούς περιορισμούς και ελλείψεις.
<P>
Γι' αυτό απαιτούνται σαφή μέτρα πολιτικής, ανάσχεσης των ραγδαίως αυξανόμενων ανισοτήτων και βελτίωσης των συνθηκών διαβίωσης και εργασίας.
<SPEAKER ID="093" NAME="Viktória Mohácsi" AFFILIATION="ALDE">
(HU) Κύριε Πρόεδρε, ο κύριος Επίτροπος συνόψισε ικανοποιητικά τις προσδοκίες του στον λόγο του, τα έγγραφα όμως που έχουμε στη διάθεσή μας δεν αντικατοπτρίζουν κάτι τέτοιο. Υπάρχει ένα μικρό, απειροελάχιστο σημασιολογικό πρόβλημα: οι διακρίσεις δεν πρέπει να καλούνται διεύρυνση των ευκαιριών. Αναφερόμουν αποκλειστικά και μόνο στον διαχωρισμό των παιδιών Ρομ για τέσσερα χρόνια. Επιπλέον, το ήμισυ των παιδιών μας, αρκετά εκατομμύρια παιδιά Ρομ, χαρακτηρίζονται ως παιδιά με αναπηρία. Τι είναι αυτό αν όχι διάκριση; " παράλειψη του θέματος του διαχωρισμού κατά τη δημιουργία της οριζόντιας οδηγίας συνιστά ασυγχώρητο έγκλημα. Ο Επίτροπος Barrot θα πρέπει να συμμετέχει στις εργασίες επίσης, και τα αιτήματα του Κοινοβουλίου δεν θα πρέπει να παραλείπονται! Επιθυμούμε, σε τουλάχιστον τέσσερα ψηφίσματα, μια δέσμη μέτρων για την ένταξη των Ρομ με νομοθετικές ρυθμίσεις και προϋπολογισμό, και μια ομάδα συντονισμού των επιτροπών για την αποτελεσματική εφαρμογή τυχόν μελλοντικών προγραμμάτων. Ο Επίτροπος Špidla δεν μπορεί να επιλύσει αυτό το ζήτημα μόνος του. Σας ευχαριστώ.
<SPEAKER ID="095" NAME="Iva Zanicchi" AFFILIATION="PPE-DE">
(IT) Κύριε Πρόεδρε, κύριε Επίτροπε, κύριες και κύριοι, το έγγραφο για το κοινωνικό πακέτο που μόλις παρουσιάστηκε αντιπροσωπεύει μια μείζονα πρόκληση για την ευρωπαϊκή ανάπτυξη στο πλαίσιο της στρατηγικής της Λισαβόνας, την οποία οι ευρωπαϊκοί φορείς λήψης αποφάσεων υιοθέτησαν ως την κατευθυντήρια οδηγία για μια αξιόλογη και αδιάκοπη διαδικασία που αποσκοπεί στην ένταξη, στον εκσυγχρονισμό και στην ανάπτυξη του κοινού μας σπιτιού.
<P>
Το πακέτο περιλαμβάνει μέτρα στους τομείς της απασχόλησης, των κοινωνικών υποθέσεων, της εκπαίδευσης, της νεολαίας, της υγείας, της κοινωνίας της πληροφορίας και των οικονομικών υποθέσεων· όλοι αυτοί οι τομείς συνιστούν θεμελιώδεις πτυχές που επηρεάζουν άμεσα την καθημερινή ζωή όλων μας, ως ευρωπαίων πολιτών, και θα πρέπει ως εκ τούτου να αποτελούν αντικείμενο διεξοδικής, συντονισμένης και πάνω από όλα διαφανούς μελέτης.
<P>
Ως μέλος της Επιτροπής Απασχόλησης και Κοινωνικών Υποθέσεων, θα ήθελα να τονίσω τη σημασία και την ανάγκη της εν λόγω πρότασης η οποία, αντιμετωπίζοντας τους τομείς που μόλις αναφέρθηκαν, επιχειρεί να εντοπίσει, να εξετάσει και να επιλύσει θέματα όπως οι δημογραφικές αλλαγές, η παγκοσμιοποίηση και η σημασία του ανθρώπινου παράγοντα.
<P>
Με χαροποιεί το γεγονός ότι η Επιτροπή σκοπεύει να αναθεωρήσει τις οδηγίες 92/85 και 96/39 όσον αφορά την άδεια μητρότητας, καθώς πρόκειται για ένα διάβημα που θα βελτιώσει την ποιότητα της οικογενειακής ζωής όλων εκείνων των γυναικών οι οποίες, ενώ φροντίζουν την οικογένεια, είναι υποχρεωμένες να αντιμετωπίζουν τον κόσμο της εργασίας σε καθημερινή βάση.
<P>
Θα ήθελα η Επιτροπή να απαντήσει σε μερικές ερωτήσεις σχετικά με την καταπολέμηση της φτώχειας - και δεν αναφέρομαι στη φτώχεια στον Τρίτο Κόσμο αλλά στη φτώχεια εντός των συνόρων της Κοινότητας - ένα πρόβλημα που προβάλλει απειλητικότερο κάθε χρόνο, πλήττοντας όλα τα μέλη της Ευρωπαϊκής Κοινότητας ανεξαιρέτως. Στο πλαίσιο αυτό θα ήθελα να ρωτήσω το εξής: ποια ειδική μεθοδολογία σκοπεύει να χρησιμοποιήσει η Επιτροπή για την επίλυση ενός προβλήματος το οποίο χρόνο με το χρόνο, όπως ανέφερα, πλήττει συστηματικά τις ευρωπαϊκές οικονομίες και, ως αποτέλεσμα, έχει άμεσο αντίκτυπο στο βιοτικό επίπεδο εκατομμυρίων ευρωπαίων πολιτών;
<P>
Δεύτερον, θα ήθελα να μάθω - και ως γυναίκα αισθάνομαι άμεσα εμπλεκόμενη στο ζήτημα - σε ποιες ενέργειες προτίθεται να προβεί η Επιτροπή έναντι των διακρίσεων κατά των γυναικών που παραμένουν στην κοινωνία, ακόμη και εν έτει 2008, ιδίως στον τομέα της απασχόλησης και συγκεκριμένα όσον αφορά τους μισθούς; Ποια συγκεκριμένα μέτρα μπορούν να υλοποιηθούν προκειμένου να δοθεί τέρμα σε αυτήν την ανισορροπία;
<P>
Εν κατακλείδι, θα ήθελα να ευχαριστήσω τον Επίτροπο Špidla για το έργο του για τη σύνταξη του εν λόγω εγγράφου. Θα ήθελα να ευχαριστήσω τους εκπροσώπους του Συμβουλίου και θα ήθελα να τονίσω εκ νέου τη σημασία του εν λόγω κοινωνικού πακέτου στο πλαίσιο της αναθεωρημένης κοινωνικής ατζέντας.
<SPEAKER ID="097" NAME="Jan Cremers" AFFILIATION="PSE">
(NL) Κύριε Πρόεδρε, κυρίες και κύριοι, κύριε Υπουργέ, κύριε Επίτροπε, εκτός από ευπρόσδεκτες προτάσεις στον τομέα της απαγόρευσης των διακρίσεων και της διασυνοριακής υγειονομικής περίθαλψης, η κοινωνική ατζέντα της Επιτροπής περιλαμβάνει την πολυαναμενόμενη πρόταση σχετικά με την ευρωπαϊκή επιτροπή επιχείρησης. " Επιτροπή, επίσης, είναι αντίθετη με την αναθεώρηση της οδηγίας για την απόσπαση των εργαζομένων, μια οδηγία που δέχτηκε σφοδρές επιθέσεις έπειτα από ορισμένες πολύ αντιφατικές αποφάσεις του Δικαστηρίου των Ευρωπαϊκών Κοινοτήτων. Θα ήθελα να θίξω εν συντομία και τα δύο θέματα.
<P>
Καταρχάς, το δικαίωμα των ευρωπαίων εργαζομένων στην ενημέρωση και τη διαβούλευση. Όλοι γνωρίζουμε ποιο είναι το πρόβλημα σε αυτό το σημείο. Εξαιρετικά περιορισμένη συμμόρφωση (μόνο μία στις τρεις εμπλεκόμενες επιχειρήσεις έχει ευρωπαϊκή επιτροπή επιχείρησης), έλλειψη επαρκούς ρύθμισης των δικαιωμάτων στην ενημέρωση και τη διαβούλευση και έλλειψη εγκαταστάσεων. Με λυπεί πάρα πολύ το γεγονός ότι η Επιτροπή δεν έχει προτείνει πολιτική επιβολής κυρώσεων για μη συμμόρφωση. Επίσης, κατά την άποψή μου, οι επικουρικές διατάξεις δεν ανταποκρίνονται σε ό,τι έχει συμφωνηθεί ως επιθυμητό αποτέλεσμα σε καλά μοντέλα, ήτοι αρκετές τακτικές συναντήσεις ετησίως, οι οποίες μπορούν εύκολα να διευθετηθούν με την απαραίτητη εκπαίδευση και στήριξη. Μία συνάντηση ετησίως μετά βίας υπερβαίνει τα όρια μιας συμβολικής πολιτικής και η κοινωνική διαβούλευση στην επιχείρηση είναι πολύ πιο σημαντική.
<P>
Δεύτερον, η οδηγία για την απόσπαση των εργαζομένων. Στη πρώτη περίπτωση περιορισμού εκ μέρους του Δικαστηρίου των Ευρωπαϊκών Κοινοτήτων όσον αφορά τις συνθήκες εργασίας που ισχύουν σε ένα κράτος μέλος, φαινόταν ότι επρόκειτο για μια αλλαγή πολιτικής του ευρωπαϊκού δικαίου, που κίνησε το Δικαστήριο, χωρίς τη στήριξη του ευρωπαίου νομοθέτη. Έπειτα από την υπόθεση του Λουξεμβούργου, καθίσταται σαφές ότι και η Επιτροπή ρέπει εκούσια προς την κατάρριψη των αρχών που περιέχονταν στην εν λόγω οδηγία. Ό,τι κάποτε είχε σχεδιαστεί ως μια οδηγία για την προστασία των εργαζομένων από την εκμετάλλευση και τον αθέμιτο ανταγωνισμό στη διασυνοριακή παροχή υπηρεσιών, έχει καταστεί, χάρη στο Δικαστήριο των Ευρωπαϊκών Κοινοτήτων και την Επιτροπή, απειλή για τις υποχρεώσεις που ισχύουν σε ένα κράτος μέλος όσον αφορά τις συνθήκες εργασίας που πρέπει να τηρούνται. " Επιτροπή οφείλει να αναλάβει εκ νέου τη νομοθετική της ευθύνη στον εν λόγω τομέα και να διασφαλίσει ότι στο μέλλον τα κράτη μέλη θα εξακολουθήσουν να είναι σε θέση να εφαρμόζουν τους κανόνες γενικής ισχύος τους σχετικά με το δίκαιο της απασχόλησης και τις συλλογικές συμβάσεις.
<SPEAKER ID="099" NAME="Evelyne Gebhardt" AFFILIATION="PSE">
(DE) Κύριε Πρόεδρε, έχω απλώς έναν κατάλογο ερωτήσεων να απευθύνω. Γιατί πραγματοποιούνται τόσο λίγα και τόσο καθυστερημένα; Γιατί δηλώσαμε τον περασμένο Σεπτέμβριο ότι το 2008 θα ήταν το έτος της κοινωνικής Ευρώπης, αλλά δεν αντιμετωπίζουμε την κοινωνική πρόνοια ως μία από τις προτεραιότητες της Προεδρίας του Συμβουλίου; Για ποιον λόγο διεξήγαγε η Δεξιά τόσο παρατεταμένο αγώνα κατά των κοινωνικών δικαιωμάτων στην οδηγία για τις υπηρεσίες αν χαρακτηρίζουν τους εαυτούς τους σήμερα ως πραγματικούς υπέρμαχους της κοινωνικής δικαιοσύνης; Για ποιον λόγο ψήφισε η επιτροπή μου τον Ιούλιο κατά της έκθεσης Hamon και υπέρ της έκθεσης Handzlik, ακριβώς το αντίθετο από ό,τι αναφέρθηκε σήμερα εδώ; Για ποιον λόγο συνέβησαν αυτά τα πράγματα;
<P>
Φανείτε ειλικρινείς, σας παρακαλώ, και δηλώστε τι πραγματικά κάνετε αντί να δίνετε στο κοινό το αντίθετο μήνυμα. Οφείλω απλώς να σας το ζητήσω αυτό· είναι πραγματικά καίριας σημασίας. Γιατί όμως ακολουθείτε τέτοιες πολιτικές; Απλούστατα διότι εσείς στη Δεξιά ενστερνιστήκατε εσφαλμένη φιλοσοφία. Υποθέτετε ότι ο λαός υπάρχει για να υπηρετεί την οικονομία. Εμείς, οι Σοσιαλιστές, έχουμε αντίθετη άποψη, δηλαδή ότι η οικονομία υπάρχει για να υπηρετεί τον λαό, και πρέπει να διαμορφώσουμε τις πολιτικές μας αναλόγως.
<SPEAKER ID="101" NAME="Gabriela Creţu" AFFILIATION="PSE">
(RO) Ήλπιζα πως οι εν λόγω προτάσεις θα ενίσχυαν τη μείωση των κοινωνικών χασμάτων μεταξύ των ευρωπαίων πολιτών. Δυστυχώς, το πακέτο μάς φέρνει αντιμέτωπους με ένα ακόμη χάσμα, το χάσμα μεταξύ των καλών προθέσεων και των απαραίτητων μέσων για την επίτευξή τους.
<P>
Αυτό συμβαίνει, επίσης, όπου υπάρχει ένας ευρωπαϊκός κανονισμός που απαιτεί από το κράτη μέλη να αναλάβουν δράση.
<P>
Παράδειγμα αποτελούν οι μισθολογικές διακρίσεις κατά των γυναικών στην αγορά εργασίας. Υφίσταται νομοθεσία σε αυτόν τον τομέα, επανειλημμένες δεσμεύσεις, χωρίς ωστόσο καμία βελτίωση κατά τα τελευταία οκτώ χρόνια. Ακόμα και αν υποτεθεί ότι οι εργοδότες έχουν αντιληφθεί τα οικονομικά πλεονεκτήματα της ορθής πληρωμής και τις νομικές τους υποχρεώσεις, οι δυσκολίες είναι ανυπέρβλητες. Απουσιάζει ένα σύστημα εκτίμησης της εργασίας που δεν εισάγει διακρίσεις το οποίο θα αντιπροσωπεύει το κοινό κριτήριο σύγκρισης διαφορετικών δραστηριοτήτων. Χωρίς αυτό, η αρχή της ίσης αμοιβής για εργασία ίσης αξίας παραμένει ψευδαίσθηση, όπως και η μείωση του χάσματος της βιομηχανίας.
<P>
Τα συστήματα ταξινόμησης των επαγγελμάτων, αν υφίστανται, παρουσιάζουν ελαττώματα. Υφίστανται ήδη δικαστικές αποφάσεις που αναγνωρίζουν ότι, χρησιμοποιώντας ως βάση τη σωματική άσκηση, αγνοούν ποικίλες αναγκαίες ικανότητες για την εργασία και εισάγουν διακρίσεις.
<P>
" ανοιχτή μέθοδος συντονισμού εμπεριέχει αξιέπαινους κοινωνικούς στόχους, εντούτοις ακόμη και οι δείκτες μέτρησης ορισμένων από τους εν λόγω στόχους ελλείπουν από τον κατάλογο των κοινών δεικτών.
<P>
Το συμπέρασμα είναι λυπηρό: η έλλειψη ενδιαφέροντος για θέματα φύλου είναι αντίστοιχη μόνο με την έλλειψη πολιτικής βούλησης για αποτελεσματικούς κοινούς κανονισμούς στην αγορά εργασίας.
<SPEAKER ID="103" NAME="Donata Gottardi" AFFILIATION="PSE">
(IT) Κύριε Πρόεδρε, κύριε Υπουργέ, κύριε Επίτροπε, κυρίες και κύριοι, παρόλες τις αναλύσεις και τις μελέτες, συμπεριλαμβανομένων όσων αφορούν την ορθή μεταφορά των οδηγιών κατά των διακρίσεων, τα καίρια στοιχεία παραμένουν η αποτελεσματικότητα και η καινοτομία.
<P>
Πώς καθίσταται δυνατή η σύνταξη της προβλεπόμενης νέας "οριζόντιας οδηγίας" όπως καλείται, η οποία προς στιγμή δεν είναι τίποτα περισσότερο από μια επέκταση πέρα από τον χώρο εργασίας της προστασίας σε πλήθος τομέων, όταν το ζήτημα της θετικής δράσης αντιμετωπίζεται ακόμα ως διασφάλιση μη απαγορευμένων μέτρων αντί ως επιδίωξη νέων μέτρων;
<P>
Υπάρχει μια μικρή - αλλά εξαιρετικά διστακτική - ένδειξη προόδου στην έκκληση για ανανεωμένη γενική δέσμευση στον εν λόγω τομέα, που καταλήγει στην έκκληση για καλύτερη εφαρμογή των μέσων που χρησιμοποιούνται για τους Ρομ, σαν να επιζητούμε ό,τι δεν κατορθώσαμε να επιτύχουμε. Γράφουμε μόνο λόγια; Σε αυτό το πλαίσιο, φοβάμαι πως ναι! Μοιάζει, για παράδειγμα, άσκοπο σε αυτό το στάδιο να θέσουμε ερωτήσεις στην Επιτροπή και να επισημάνουμε περιπτώσεις διάκρισης ή αδυναμίες εκ μέρους νομοθεσιών εθνικού ή κατώτερου του εθνικού επιπέδου.
<P>
Πολύ συχνά, σχεδόν πάντοτε στην πραγματικότητα, η απάντηση παραπέμπει απλώς στην ύπαρξη ευρωπαϊκών προστατευτικών διατάξεων: νέα μέτρα, καμία πρόοδος, σιωπή! Παρόλα αυτά, συζητάμε τη θεμελιώδη αρχή της ίσης μεταχείρισης και αναφέρομαι στους διασυνοριακούς αποσπασμένους εργαζομένους.
<P>
Ίσως η νέα κοινωνική ατζέντα αποτελεί μια καλή άσκηση, όμως το πακέτο προτεινόμενων θεμάτων θυμίζει περισσότερο παζλ, το οποίο περιλαμβάνει κομμάτια που δεν έχουν ενωθεί ακόμη στο τέλος μιας κοινοβουλευτικής περιόδου που οριστικοποίησε σειρά μέτρων που αποσκοπούν σε ένα γνήσια καινοτόμο σχέδιο. Μιλώντας για διακρίσεις και στερεότυπα, παρακαλώ ευχαριστήστε, Υπουργέ, τον Πρόεδρό σας για τη γραβάτα.
<SPEAKER ID="105" NAME="Richard Falbr" AFFILIATION="PSE">
(CS) Κύριε Πρόεδρε, ενόψει του γεγονότος ότι η φράση "πολύ λίγα, πολύ καθυστερημένα" έχει ήδη ειπωθεί πολλές φορές κατά την αξιολόγηση του κοινωνικού πακέτου, θα κάνω τη δική μου εκτίμηση: ώδινεν όρος και έτεκε μυν. " ερώτησή μου είναι: "τι κάνατε τέσσερα χρόνια;" Υποβάλατε απαράδεκτες προτάσεις, το αποκορύφωμα των οποίων είναι η οδηγία περί της οργάνωσης του χρόνου εργασίας για την οποία επαίρονται τόσο πολύ το Συμβούλιο και η Επιτροπή. Ως αποτέλεσμα, δεν υπάρχει άλλη επιλογή από την αντιμετώπιση του προτεινόμενου κοινωνικού πακέτου, παρά κάποιες θετικές πτυχές του, ως προπαγάνδας που αποσκοπεί να επισυνάψει το χαρακτηρισμό "κοινωνική" στην Ευρωπαϊκή Επιτροπή. Οι περισσότερες προτάσεις δεν χρειάζεται καν να συζητηθούν, άρα δεν είναι τίποτα περισσότερο από πυροτέχνημα. Είναι πολύ εύκολο να διακηρύσσουμε ότι η κοινή αγορά είναι για τον λαό και όχι ο λαός για την αγορά και ότι, αν πρόκειται να θεσπιστούν δεσμευτικοί κανόνες σχετικά με τη συμπεριφορά των εταιρειών στην αγορά, τότε επιβάλλεται να θεσπιστούν ελάχιστοι κανόνες σχετικά με τη θέση των εργαζομένων της ΕΕ, να ορισθεί ελάχιστος μισθός ως ποσοστό του μέσου μισθού σε όλα τα κράτη μέλη, ίδια μεταχείριση και ίδιοι μισθοί για τους εργαζομένους που απασχολούνται σε άλλες χώρες από τη χώρα προέλευσής τους. Αρκεί να δηλώσουμε ότι η Ένωση τηρεί τις συμβάσεις της Διεθνούς Οργάνωσης Εργασίας σχετικά με τη μέγιστη διάρκεια εργασίας, την συνδικαλιστική ελευθερία και τις συλλογικές διαπραγματεύσεις.
<P>
Ο ανταγωνισμός μεταξύ των κρατών μελών σχετικά με το ποιος έχει τους χαμηλότερους φόρους και μισθούς και τη λιγότερη διαφάνεια στη θέση των συνδικαλιστικών ενώσεων θα συνεχιστεί ευχαρίστως και η ανοιχτή μέθοδος συντονισμού αποτελεί απλώς έναν ακόμα αναποτελεσματικό τρόπο αντιμετώπισης ενός ζητήματος που κανένας δεν επιθυμεί να αντιμετωπίσει. Σε όσους κρίνουν τη γαλλική Προεδρία, θα ήθελα να πω το εξής: "Περιμένετε μέχρι την τσεχική Προεδρία. Δεν έχετε δει ακόμα τίποτα." Πριν από μερικές εβδομάδες, ο Πρόεδρος προέβαλε βέτο σε έναν νόμο που απαγόρευε τις διακρίσεις, λέγοντας ότι ήταν περιττός.
<SPEAKER ID="107" NAME="Karin Jöns" AFFILIATION="PSE">
(DE) Κύριε Πρόεδρε, είμαι υποχρεωμένη να αναφέρω ότι η εν λόγω κοινωνική ατζέντα με αφήνει παγερά αδιάφορη. Δεν έχει εντοπίσει τη ρίζα κανενός προβλήματος. Είναι βέβαιο ότι δεν πρόκειται για σοβαρή απόπειρα μεταρρύθμισης της ευρωπαϊκής επιτροπής επιχειρήσεων, εφόσον δεν προβλέπει περισσότερες συναντήσεις ή μηχανισμούς επιβολής κυρώσεων σε περίπτωση παραβάσεων. " απόλυτη έλλειψη προθυμίας για τη μεταρρύθμιση της οδηγίας για την απόσπαση των εργαζομένων είναι εξίσου απαράδεκτη.
<P>
Κύριε Επίτροπε, η έλλειψη σαφούς θέσης σχετικά με τον χρόνο εργασίας σε μια κοινωνική ατζέντα συνιστά περαιτέρω απόδειξη ότι αυτή η Επιτροπή δεν υποχωρεί μπροστά στην ιδέα των εργάσιμων εβδομάδων των 65 ωρών. Το παρόν δεν έχει πλέον καμία σχέση με το ευρωπαϊκό κοινωνικό μοντέλο που επιθυμεί η Ομάδα μου και το οποίο εμείς οι Σοσιαλιστές επιδιώκουμε να κατοχυρώσουμε.
<P>
Επιτρέψτε μου να πως επίσης στο Συμβούλιο ότι είναι απαράδεκτο το πώς ασκείτε πίεση στη διοίκηση και στις εργατικές οργανώσεις - για να το θέσω ευγενικά - για τις ευρωπαϊκές επιτροπές επιχειρήσεων.
<P>
" Ομάδα μου δεν θα διαδραματίσει κανέναν ρόλο σε αυτό το θέατρο. Προκειμένου το εργατικό δυναμικό της Ευρώπης να μην γυρίσει εντελώς την πλάτη στην Ευρωπαϊκή Ένωση, πρέπει να του προσφέρουμε καλύτερη προστασία από τα αποτελέσματα της παγκοσμιοποίησης και να ανοίξουμε τον δρόμο το συντομότερο δυνατόν για διασυνοριακές συλλογικές συμβάσεις περί αποδοχών.
<SPEAKER ID="109" NAME="Monica Maria Iacob-Ridzi" AFFILIATION="PPE-DE">
(RO) Θα ήθελα να θέσω υπό συζήτηση ορισμένες ιδέες σχετικά με τη νομοθετική δέσμη στην ευρωπαϊκή κοινωνική ατζέντα.
<P>
Εκτιμώ πολύ τις πρωτοβουλίες της Ευρωπαϊκής Επιτροπής στον εν λόγω τομέα καθώς και τις πρωτοβουλίες που παρουσιάστηκαν στην ανακοίνωσή της με τίτλο "Βελτίωση των ικανοτήτων για τον 21ο αιώνα - ατζέντα για την ευρωπαϊκή συνεργασία στον σχολικό τομέα."
<P>
Εκτός από αυτές τις πρωτοβουλίες, θα ήθελα να προτείνω στην Ευρωπαϊκή Επιτροπή τη διεξαγωγή ενός πιλοτικού προγράμματος για τη δημιουργία ευρωπαϊκής υποτροφίας για παιδιά σε οικονομικά και γεωγραφικά μειονεκτούσες περιοχές.
<P>
Σε ευρωπαϊκό επίπεδο, 19 εκατομμύρια παιδιά και νέοι εκτίθενται στη φτώχεια και 6 εκατομμύρια εγκαταλείπουν το λύκειο κάθε έτος. Στη Ρουμανία, για παράδειγμα, σύμφωνα με μια έρευνα του Ευρωβαρομέτρου, οι νέοι σε αγροτικές περιοχές και οι νέοι σε ορεινές και απομονωμένες περιοχές έχουν 5% πιθανότητα να φοιτήσουν σε ιδρύματα τριτοβάθμιας εκπαίδευσης. Το ποσοστό αυτό απέχει πολύ από τον στόχο του 85% της Ευρωπαϊκής Ένωσης για νέους που έχουν πρόσβαση σε δευτεροβάθμια πανεπιστημιακή εκπαίδευση.
<P>
Τα κράτη μέλη δεν διαθέτουν τα απαραίτητα οικονομικά μέσα για να αντιμετωπίσουν αυτήν την ανησυχητική κατάσταση μεμονωμένα. Συνεπώς, η Ευρωπαϊκή Ένωση οφείλει να αγωνιστεί με κάθε δυνατό μέσο, όπως νομοθεσία, κονδύλια, ευρωπαϊκές πολιτικές, για την προώθηση των ευκαιριών και της πρόσβασης όλων των νέων στην εκπαίδευση.
<SPEAKER ID="111" NAME="Proinsias De Rossa" AFFILIATION="PSE">
(EN) Κύριε Πρόεδρε, ο πρόεδρος της Ομάδας ALDE, κ. Watson, λέει ότι η απασχόληση είναι η καλύτερη κοινωνική πρόνοια. Δυστυχώς υπάρχουν πάρα πολλά εκατομμύρια άνθρωποι στην Ευρώπη οι οποίοι εργάζονται για λιγότερα χρήματα από ό,τι θα λάμβαναν ενδεχομένως αν λάμβαναν κοινωνική πρόνοια. Οι φτωχοί και οι χαμηλόμισθοι πεθαίνουν πρόωρα, πάσχουν από περισσότερες σωματικές και διανοητικές ασθένειες, νοσηλεύονται περισσότερο, καταδικάζονται σε στερητικές της ελευθερίας ποινές σε μεγαλύτερο βαθμό, αποκλείονται από πλήρη συμμετοχή στην κοινωνία, στερούνται πλήρους πολιτιστικής, αστικής, κοινωνικής και μάλιστα ασφαλούς ζωής, και τα παιδιά τους είναι καταδικασμένα σε μεγάλο βαθμό στον ίδιο φαύλο κύκλο στέρησης - εκτός αν εμείς ως πολιτικοί επιδιώξουμε ολοκληρωμένες και αλληλοεξαρτώμενες κοινωνικές και οικονομικές πολιτικές. Οι άνθρωποι πρέπει να αντιμετωπίζονται ως πολίτες, όχι ως οικονομικές μονάδες.
<P>
Το επιτυγχάνει αυτό η εν λόγω ατζέντα; Δυστυχώς, όχι. Αυτό δεν σημαίνει ότι πρέπει να αρνηθούμε τα θετικά στοιχεία - την οριζόντια οδηγία κατά των διακρίσεων, για παράδειγμα. Ούτε αρνούμαι πράγματι ότι ο Επίτροπος Špidla κατέβαλε αξιόλογες προσπάθειες σε εχθρικό περιβάλλον για την έγκριση αυτής της δέσμης. Θα συνεργαστούμε μαζί του για να την καταστήσουμε καλύτερη. " Επιτροπή και το Συμβούλιο έχουν εννέα μήνες για να αποδείξουν την καλή πίστη τους όσον αφορά την κοινωνική Ευρώπη. Ο λαός στη συνέχεια θα δώσει την ετυμηγορία του.
<SPEAKER ID="113" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, κύριε Επίτροπε, συζητάμε σήμερα πολύ σημαντικά ζητήματα απασχόλησης, κοινωνικών δικαιωμάτων και προστασίας της υγείας. Όλα αυτά έχουν μια διάσταση που άπτεται της οικογένειας, της βασικής μονάδας της κοινωνίας. Αφορούν επίσης τα άτομα με αναπηρία, τους συνταξιούχους, καθώς και το πολύ επώδυνο πρόβλημα της ανεργίας. " θέσπιση μιας σωστής σχέσης μεταξύ αποδοχών και εργασίας, σε συνδυασμό με αξιοπρεπή κοινωνική ασφάλιση, δεν αποτελεί κάποιου είδους χάρη. Είναι καθήκον που μας επιβάλλει το ενδιαφέρον μας για το μέλλον της Ευρώπης. Τα κονδύλια που κατανέμονται στην κοινωνική πολιτική από τα κράτη μέλη πρέπει να είναι καλύτερα κατευθυνόμενα, το ίδιο και το Ευρωπαϊκό Κοινωνικό Ταμείο.
<P>
" ήπειρός μας γερνάει πλέον πολύ γρήγορα. Αντιλαμβανόμαστε όμως τις ελλείψεις της ευρωπαϊκής πολιτικής όσον αφορά την οικογένεια; Τι έχουμε να πούμε για τα οικογενειακά εισοδήματα; Πού είναι η αλληλεγγύη μας για τους φτωχούς; Χρησιμοποιώ τη λέξη αλληλεγγύη σκοπίμως σε μια στιγμή όπου γιορτάζουμε την 28η επέτειο της δημιουργίας του κινήματος Αλληλεγγύη και του συνδικαλισμού, που συνέβαλαν στις μεγάλες αλλαγές που συνέβησαν στην Ευρώπη.
<SPEAKER ID="115" NAME="Maria Petre" AFFILIATION="PPE-DE">
(RO) Με χαροποιεί το γεγονός ότι σήμερα συζητάμε την επανενεργοποίηση του κοινωνικού πακέτου.
<P>
" Ευρώπη χρειάζεται κοινωνική πρόοδο, η Ευρώπη γενικά, με τα παλαιά ή τα νέα μέλη της. " ενωμένη Ευρώπη αντιμετωπίζει τις ίδιες προκλήσεις: δημογραφική γήρανση, απώλεια θέσεων εργασίας λόγω της παγκοσμιοποίησης, παιδική φτώχεια.
<P>
Κύριε Επίτροπε Špidla, χαιρετίζω την προσέγγισή σας όσον αφορά το ζήτημα της αλληλεγγύης μεταξύ των γενεών. Χρειαζόμαστε ένα νέο κίνητρο για αυτό το θέμα, χαιρετίζω όμως εξίσου την επανάληψη της ιδέας της διαπεριφερειακής αλληλεγγύης γιατί στο σημείο αυτό μπορούμε να μετρήσουμε ακριβέστερα την κοινωνική συνοχή ή την απουσία της.
<SPEAKER ID="117" NAME="Jan Andersson" AFFILIATION="PSE">
(SV) Κύριε Πρόεδρε, ζητώ συγγνώμη για την αργοπορία μου. Είχα μια συνάντηση στη Σουηδία αργά χθες το βράδυ και μόλις έφτασα. Δεν γνωρίζω τι συζητήθηκε ήδη, επιτρέψτε μου, όμως να ξεκινήσω αναφέροντας ότι φυσικά χαιρετίζουμε το κοινωνικό πακέτο. Θεωρούμε ότι είναι λίγο καθυστερημένο και ότι θα μπορούσε να είχε εφαρμοστεί νωρίτερα στην κοινοβουλευτική περίοδο, τουλάχιστον όμως το έχουμε τώρα. Είναι σαφές ότι οι βλέψεις που έχει το Ευρωπαϊκό Κοινοβούλιο ξεπερνούν κάπως τις βλέψεις στο πακέτο, εντούτοις θα ήθελα να επισημάνω τρία θετικά στοιχεία τα οποία μπορούμε να επεξεργαστούμε περαιτέρω.
<P>
Προσωπικά εργάζομαι πολύ με τις αποφάσεις του Δικαστηρίου των Ευρωπαϊκών Κοινοτήτων και τις συνέπειες αυτών. Χαιρετίζω την πιο ανοιχτή στάση που βλέπουμε τώρα εκ μέρους της Επιτροπής, όπως για παράδειγμα το φόρουμ που διεξάγεται αυτή τη στιγμή. Ελπίζω ότι θα είναι επιτυχές.
<P>
Ένα άλλο θετικό στοιχείο είναι η σύμβαση της ΔΟΕ, που συνδέεται επίσης με τις αποφάσεις του Δικαστηρίου των Ευρωπαϊκών Κοινοτήτων, ως προς το ότι τα κράτη μέλη ενθαρρύνονται να υπογράψουν τη σύμβαση της ΔΟΕ.
<P>
Τρίτον, το πρόγραμμα κοινωνικής ένταξης, που θα παρουσιαστεί τον Οκτώβριο, και η καταπολέμηση της φτώχειας, του αποκλεισμού, κλπ. Ελπίζω ότι θα είμαστε σε θέση να συνεργαστούμε επιτυχώς επί των εν λόγω ζητημάτων. Είναι απίστευτα σημαντικά.
<SPEAKER ID="119" NAME="Richard Corbett" AFFILIATION="PSE">
(EN) Κύριε Πρόεδρε, αν έχεις μια αγορά σε ευρωπαϊκό επίπεδο - που έχουμε, με την ενιαία ευρωπαϊκή αγορά - χρειάζεσαι φυσικά κοινούς κανόνες για αυτήν την κοινή αγορά ούτως ώστε να λειτουργεί δίκαια και αποτελεσματικά, συν τοις άλλοις και στον κοινωνικό τομέα. Για αυτόν τον λόγο θεσπίζουμε πρότυπα απασχόλησης και δίκαιο της απασχόλησης και κανόνες για την προστασία των δικαιωμάτων των εργαζομένων - την οδηγία περί της οργάνωσης του χρόνου εργασίας, νομοθεσία σχετικά με την υγεία και την ασφάλεια κατά την εργασία, την οδηγία για τη γονική άδεια, ενημέρωση και διαβούλευση των εργαζομένων.
<P>
Εντούτοις, το βρετανικό Συντηρητικό Κόμμα - και παρατηρώ ότι δεν είναι κανένας βουλευτής του κόμματος αυτού παρών στην αίθουσα για τη συζήτηση του θέματος αυτήν τη στιγμή - επιθυμεί να εξαιρεθεί εντελώς από το Κοινωνικό Κεφάλαιο της Συνθήκης το "νωμένο Βασίλειο, αν επιστρέψει ποτέ στην εξουσία στο "νωμένο Βασίλειο. Πιστεύουν έστω και για μια στιγμή πως η υπόλοιπη Ευρωπαϊκή Ένωση θα έκανε αποδεκτή την αυτοεξαίρεση ενός μόνο κράτους μέλους από τις υποχρεώσεις που διέπουν την αγορά μας τις οποίες αναπτύξαμε από κοινού σε ευρωπαϊκό επίπεδο; Πιστεύουν πράγματι ότι θα γινόταν αποδεκτός ένας τέτοιου είδους αθέμιτος ανταγωνισμός, με μείωση των προδιαγραφών υγείας και ασφάλειας κατά την εργασία και αποδυνάμωση των δικαιωμάτων των εργαζομένων; Φυσικά και όχι! Οι βρετανοί Συντηρητικοί αποτελούν μέθοδο καταστροφής για τη Βρετανία και για την Ευρώπη.
<SPEAKER ID="121" NAME="Xavier Bertrand">
Προεδρεύων του Συμβουλίου. - (FR) Κύριε Πρόεδρε, κύριε Επίτροπε, κυρίες και κύριοι, πρόκειται για μια θερμή συζήτηση, μια συζήτηση, ωστόσο, για την κοινωνική Ευρώπη, και το γεγονός ότι διεξάγουμε αυτήν τη συζήτηση αποτελεί απόδειξη μιας σύγκλισης απόψεων. " συζήτησή μας αποδεικνύει επίσης πόσο δύσκολο είναι σήμερα να διαχωρίσουμε την εξέταση κοινωνικών ζητημάτων σε κοινοτικό επίπεδο από τις συζητήσεις πολιτικής σε εθνικό επίπεδο. Αποδεικνύει επίσης, κατά κάποιον τρόπο, ότι σημειώνουμε πρόοδο όσον αφορά την ευρωπαϊκή ολοκλήρωση.
<P>
Ορισμένοι εξαπέλυσαν κατηγορίες κατά της Προεδρίας. Δεν θα υπεισέλθω στις λεπτομέρειες όσον αφορά τις εν λόγω κατηγορίες. Δεν βρίσκομαι εδώ για να διαφωνήσω - όπως εσείς, βρίσκομαι εδώ για να προχωρήσω την κοινωνική Ευρώπη ένα βήμα μπροστά.
<P>
Αποτελεί η κοινωνική Ευρώπη προτεραιότητα για τη γαλλική Προεδρία; Το ερώτημα έχει τεθεί. " σαφής απάντηση είναι ναι, και, όπως πολύ καλά γνωρίζετε, εν προκειμένω θα κριθούμε όλοι όχι με βάση τις βλέψεις μας στο ξεκίνημα, τις αρχικές μας βλέψεις, αλλά αμιγώς με βάση τα επιτεύγματά μας. Γνωρίζουμε πλέον ότι υπάρχει μεγαλύτερη πιθανότητα επίτευξης των εν λόγω αποτελεσμάτων, αποτελεσμάτων θετικών, θετικών για την κοινωνική Ευρώπη. Είμαι ανυποχώρητος οπαδός του πραγματισμού.
<P>
Όσον αφορά αυτά τα ποικίλα θέματα, λοιπόν, όπως ανέφερε ο Πρόεδρος Nicolas Sarkozy στον λόγο του στο Κοινοβούλιο - επιτροπές επιχειρήσεων, προσωρινή εργασία - έχουμε δεσμευτεί να οριστικοποιήσουμε το πρώτο, ενώ το δεύτερο βρίσκεται επί του παρόντος στα χέρια του Κοινοβουλίου, όπως ανέφερα. Και, επαναλαμβάνω, σύντομα θα πρέπει όλοι να ορθώσουμε το ανάστημά μας και να αναλάβουμε ευθύνες. Δεν θα σταθώ σε ερωτήματα του τύπου αν μια συντηρητική κυβέρνηση μπορεί να είναι πιο "κοινωνική" από μια άλλη. Θα αναφέρω απλώς ότι εγώ προσωπικά, στη Γαλλία, είμαι Υπουργός Εργασιακών Σχέσεων και Αλληλεγγύης. Γιατί αν επιθυμεί κανείς να μοιράζεται τον πλούτο, πρέπει πρώτα να τον δημιουργεί. Και πώς δημιουργείται; Μέσω της εργασίας. Έτσι δημιουργείται ο πλούτος. Ούτε επιθυμώ να αναφέρω ότι το 1993, όταν κατατέθηκε η περίφημη οδηγία περί της οργάνωσης του χρόνου εργασίας, μια γαλλική Σοσιαλιστική κυβέρνηση και μια Σοσιαλίστρια υπουργός - η κ. Aubry - προασπίστηκαν την εν λόγω οδηγία και τη ρήτρα εξαίρεσης αυτής. Και τι κάνουμε σήμερα για αυτήν την περίφημη οδηγία; Ας εξετάσουμε το θέμα ρεαλιστικά: αντιπροσωπεύει ναι ή όχι μια βελτίωση της τρέχουσας κατάστασης, όπου βρισκόμαστε σε μια πραγματικά ουδέτερη ζώνη μετά τις 48 ώρες; Όλοι το γνωρίζουν με κάθε ειλικρίνεια. Αξίζει μόνο να αναφέρουμε ότι ενώ η εν λόγω οδηγία δεν υλοποιεί απαραίτητα την αρχική ιδέα του 1993, που ήταν η απόρριψη της ρήτρας εξαίρεσής της, παρέχει τώρα ένα πλαίσιο και πρόσθετες εγγυήσεις για τη σημερινή, όχι τη χθεσινή κατάσταση. Μπορούμε να πούμε κάτι τέτοιο; Βεβαίως μπορούμε, γιατί πιστεύω ότι η δημόσια συζήτηση και η πολιτική συζήτηση πρέπει να είναι επιμορφωτικές. Είτε οι εξαιρέσεις θα συνεχιστούν, και θα διέπονται από τις κατάλληλες ρυθμίσεις, καθώς γνωρίζουμε πλέον από τη μέχρι σήμερα νομολογία ότι οι εφημερίες αποτελούν μείζον ζήτημα. Είτε μπορούμε να είμαστε ρεαλιστές, να θεωρήσουμε ότι συνιστά πρόοδο και να κάνουμε αποδεκτή μια αναθεώρηση που θα επιλύσει ορισμένα ζητήματα και θα βελτιώσει την κατάσταση, παρόλο που προφανώς η σημερινή έκβαση δεν θα χαροποιήσει απαραιτήτως όλους και είμαι σε θέση να το εκτιμήσω αυτό.
<P>
Έπειτα υπάρχει το ζήτημα των αποφάσεων του Δικαστηρίου των Ευρωπαϊκών Κοινοτήτων. Το ζήτημα δεν είναι να κρίνουμε μια απόφαση, κάθε άλλο. Πρέπει όμως, να εξετάσουμε τη σημερινή κατάσταση υπό το πρίσμα των αποφάσεων του Δικαστηρίου των Ευρωπαϊκών Κοινοτήτων. Ποια είναι η νέα νομική κατάσταση; Και πρέπει να ακούσουμε τις απόψεις των κρατών που θίγονται πρωτίστως. Το έχω συζητήσει με τους ομολόγους μου. Οι κοινωνικοί εταίροι πρέπει επίσης να καταθέσουν τις απόψεις τους επί του θέματος, και όχι απαραιτήτως χωριστά. Μαζί θα ήταν πολύ καλύτερα, ώστε να είμαστε σε θέση να εξάγουμε τα συμπεράσματά μας αναλόγως. Όσον αφορά το εν λόγω ζήτημα, η Προεδρία δεν θα διατυπώσει καμία προκατάληψη στη συζήτηση. Πρέπει να αναθεωρηθεί η οδηγία; Έχω ακούσει επανειλημμένως την εν λόγω ερώτηση και όχι μόνο σε αυτό το Σώμα. " απάντηση, θεωρώ, πρέπει να προκύψει μετά τη συζήτηση και όχι απαραιτήτως στην αρχή της. Ειδάλλως αυτό σημαίνει ότι υπάρχουν προκαταλήψεις, και εγώ δεν έχω.
<P>
Όσον αφορά τις κοινωνικές υπηρεσίες γενικού ενδιαφέροντος, μου φαίνεται ότι όλα τα κράτη μέλη επιθυμούν τη διατήρηση της οργάνωσης των αρμοδιοτήτων των γενικών υπηρεσιών που υπάρχει σε κάθε επιμέρους χώρα. Ας το παραδεχτούμε όμως, επικρατεί διαφωνία ως προς το τι πρέπει να γίνει σε κοινοτικό επίπεδο. Ορισμένοι είναι της άποψης ότι η αλληλεγγύη είναι η μοναδική απάντηση, ενώ άλλοι πιστεύουν ότι πρέπει να υπάρξει κοινοτικό νομοθετικό πλαίσιο. Αυτό, προφανώς, δεν πρόκειται να αποφασιστεί εσπευσμένα. " πρότασή μας για έναν χάρτη πορείας με την Επιτροπή αποτελεί προσπάθεια διασφάλισης μιας σωστής αντιμετώπισης των ζητημάτων αυτών σύμφωνα με το χρονοδιάγραμμα της Ένωσης.
<P>
Θίχτηκαν και πολλά άλλα εξαιρετικά ενδιαφέροντα ζητήματα. Όσον αφορά τη δράση κατά των διακρίσεων, η Προεδρία δεσμεύτηκε να προωθήσει τη νέα οδηγία. " οριστικοποίηση του ζητήματος αυτού, όπως γνωρίζετε, απαιτεί ομοφωνία από τα κράτη μέλη.
<P>
Άκουσα να αναφέρεται η λέξη διαθεσιμότητα σε πολλές περιπτώσεις. Είναι η καταλληλότερη, γιατί η αποτελεσματικότητα απαιτεί διαθεσιμότητα. Οφείλουμε να είμαστε σαφείς ως προς αυτό σε αυτό το σημείο. Είναι σε θέση η κοινωνική Ευρώπη να προοδεύσει ή όχι; Για εμένα η απάντηση είναι ένα ηχηρό ναι, και οφείλουμε να προχωρήσουμε την κοινωνική Ευρώπη μπροστά. Δεν είμαστε στο 2008; Είμαστε, συμφωνώ. Είναι πολύ αργά; Σίγουρα όχι! Δεν είναι ποτέ πολύ αργά. Επιθυμούμε να προοδεύσουμε; Προφανώς ναι. Το ερώτημα όμως είναι το εξής: πρόκειται να συμβάλουμε στην πρόοδο της κοινωνικής Ευρώπης μαζί; Εδώ, κυρίες και κύριοι, οφείλουμε όλοι να ορθώσουμε το ανάστημά μας και να αναλάβουμε ευθύνες!
<SPEAKER ID="123" NAME="Vladimír Špidla">
Μέλος της Επιτροπής. - (CS) Κυρίες και κύριοι, πιστεύω ότι το βάθος και το πάθος της συζήτησης απέδειξαν ξεκάθαρα ότι μια κοινωνική Ευρώπη προελαύνει άλλη μια φορά. Κατά τη συζήτηση θίχτηκαν πολυάριθμα αναλυτικά προβλήματα και πιστεύω ότι δεν είναι απαραίτητο να απαντήσουμε σε αυτά μεμονωμένα, καθώς θα υπάρξουν ευκαιρίες στις μελλοντικές συζητήσεις να συνεχιστεί η επιχειρηματολογία και να βρεθεί η κατάλληλη ισορροπία. Παρόλα αυτά, θα ήθελα να απαντήσω σε ορισμένα πράγματα γενικότερα.
<P>
Πρώτα από όλα, η εν λόγω ατζέντα, εφόσον είναι τόσο πολύπλευρη, θεωρεί ότι μια κοινωνική ατζέντα και κοινωνική πολιτική αποτελεί εκδήλωση μιας σύνθετης πολιτικής προσέγγισης και την συνέπεια μιας σύνθετης προσέγγισης πολυάριθμων πολιτικών. Πρόκειται σαφώς για έννοια κορμού, επ' ουδενί για παραμερισμένη κοινωνική πολιτική, με μια σειρά αναμφίβολα ενδιαφερουσών και τεχνικών πτυχών, παρόλα αυτά, όμως, σαφώς περιθωριοποιημένων.
<P>
Αυτή η ατζέντα έθεσε την κοινωνική πολιτική στο επίκεντρο της ευρωπαϊκής πολιτικής. Φυσικά, τίθεται το ερώτημα κατά πόσον η εν λόγω ατζέντα, και φρονώ ότι πρέπει πολύ σοβαρά να απορριφθεί, δεν είναι απλώς τεχνικού πολιτικού ενδιαφέροντος. Δεν είναι, καθώς η προσέγγισή της διαμορφώθηκε πριν από χρόνια. Περιλαμβάνεται επίσης σε πολλές πράξεις της Ευρωπαϊκής Επιτροπής που έχουν επίσης συζητηθεί από το Κοινοβούλιο. Δεν σχετίζεται με κανένα σημαντικό γεγονός, όπως σχετιζόταν το ιρλανδικό δημοψήφισμα, για παράδειγμα.
<P>
" εν λόγω ατζέντα δείχνει, μεταξύ άλλων, ότι η Επιτροπή υπήρξε αποφασιστική στο σχεδιασμό της ατζέντας ως μιας διαδικασίας που επιχειρεί να χρησιμοποιήσει όλα τα διαθέσιμα μέσα στην Ευρωπαϊκή Επιτροπή σε ευρωπαϊκό επίπεδο, τη νομοθεσία, την ανοιχτή μέθοδο συντονισμού και όλες τις άλλες μεθόδους. Περιλαμβάνει ως εκ τούτου όχι μόνο νομοθετικές προτάσεις αλλά φυσικά και προτεινόμενες ανακοινώσεις και προτάσεις για άλλες πράξεις.
<P>
Θα ήθελα να επισημάνω ότι η εν λόγω ατζέντα είναι ρεαλιστική στις επιλογές όπου η Ευρωπαϊκή Επιτροπή μπορεί να ασκήσει επιρροή. Οι διαφορετικές προτάσεις θα συζητηθούν αναμφίβολα στο Κοινοβούλιο και θα τροποποιηθούν σαφώς σε πολλές περιπτώσεις, παρόλα αυτά όμως, πρόκειται για πραγματικές προτάσεις που μπορούν να συζητηθούν. " συζήτηση έθιξε επίσης τη σκέψη, αν και μόνο εν μέρει, και πιστεύω ότι πρέπει να απαντήσω, ότι οι προτάσεις στον τομέα της υγειονομικής περίθαλψης αποτελούν μια κατά κάποιο τρόπο πίσω πόρτα στην οδηγία Bolkestein στον τομέα της υγειονομικής περίθαλψης. Δεν συμβαίνει κάτι τέτοιο. Οι εν λόγω προτάσεις δεν σχεδιάστηκαν ως ελεύθερη παροχή υπηρεσιών, θα διευκολύνουν ωστόσο την πρόσβαση των Ευρωπαίων στην υγειονομική περίθαλψη. Οι εν λόγω προτάσεις περιλαμβάνουν αναμφίβολα πλήθος πολύ λεπτών πτυχών και είναι σαφές ότι θα τεθούν σε σοβαρή και εις βάθος συζήτηση, παρόλα αυτά όμως, η βασική τάση και συνέπειά τους θα είναι η βελτίωση της υγειονομικής περίθαλψης για τους ευρωπαίους πολίτες.
<P>
Μια άλλη σκέψη που θα ήθελα να επισημάνω είναι η ιδέα της καταπολέμησης της φτώχειας. " εν λόγω ιδέα διατυπώνεται με σαφήνεια και η συζήτηση προέβαλε το εξής ερώτημα: "με ποιες μεθόδους;" " ατζέντα δεν τεκμαίρεται ότι υφίσταται μόνο μία αποτελεσματική μέθοδος καταπολέμησης της φτώχειας, αλλά αποσκοπεί σε πολύπλευρη επίθεση κατά της φτώχειας. " απόπειρα περιορισμού της πρόωρης εγκατάλειψης του σχολείου καταπολεμά τη φτώχεια. " απόπειρα παροχής πρόσβασης στη διά βίου μάθηση καταπολεμά τη φτώχεια. " σαφώς διατυπωμένη πρόθεση ότι τα συστήματα συνταξιοδότησης πρέπει να δίδουν έμφαση στην ισότητα και την κοινωνική αποτελεσματικότητα καταπολεμά επίσης τη φτώχεια. Το ζήτημα των διακρίσεων και οι οδηγίες κατά των διακρίσεων αποτελούν επίσης τρόπους καταπολέμησης της φτώχειας, καθώς η παροχή πρόσβασης σε ανθρώπους με αναπηρία, η πρόληψη των διακρίσεων κατά όσων έχουν μεγαλώσει σε ηλικία και είναι εν ενεργεία, και ούτω καθεξής καταπολεμούν επίσης τη φτώχεια.
<P>
Τέθηκε επίσης το ζήτημα της ισότητας των ευκαιριών για άνδρες και γυναίκες. Θα ήθελα να αναφέρω ότι άλλες οδηγίες καλύπτουν το ζήτημα της ισότητας των ευκαιριών για άνδρες και γυναίκες και, ενόψει του γεγονότος αυτού, δεν ήταν αναγκαία η σαφής συμπερίληψη της ισότητας μεταξύ ανδρών και γυναικών στην προτεινόμενη οδηγία.
<P>
Υπήρξε επίσης συζήτηση σχετικά με τις συμβάσεις της ΔΟΕ. Θα ήθελα να επισημάνω ρητώς ότι η εν λόγω ατζέντα αποδεικνύει αναμφίβολα πόσο έντονα έχουν δεσμευτεί η Επιτροπή και η Ευρώπη στην έννοια της αξιοπρεπούς εργασίας σε παγκόσμιο επίπεδο. Ακριβώς όπως η οδηγία που θα εφαρμόσει τη συμφωνία μεταξύ εργαζομένων και εργοδοτών στον τομέα της θάλασσας, αποτελεί σαφή ένδειξη του πώς η Ευρώπη αντιμετωπίζει τις διαφορετικές συμβάσεις της ΔΟΕ. Σε όλες τις πράξεις, τα ευρωπαϊκά κράτη καλούνται να κυρώσουν το σύνολο το ταχύτερο δυνατόν.
<P>
Κυρίες και κύριοι, επρόκειτο για μια εις βάθος και, κάποιες στιγμές, σκληρή συζήτηση. Πιστεύω ότι αποτελεί μια συζήτηση που υποδεικνύει τη σημασία της ευρωπαϊκής κοινωνικής πολιτικής.
<SPEAKER ID="124" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την προσεχή περίοδο συνόδου, κάπου στην Ευρώπη.
<P>
Γραπτές δηλώσεις (άρθρο 142 του Κανονισμού)
<SPEAKER ID="953" NAME="Petru Filip  " AFFILIATION="PPE-DE">
γραπτώς. - (RO) Κύριε Πρόεδρε, έπειτα από τις συμβατικές δηλώσεις σύμφωνα με τις οποίες το 2008 θα είναι το έτος επανενεργοποίησης της κοινωνικής Ευρώπης, το λεγόμενο κοινωνικό πακέτο αντιπροσωπεύει ένα σύνολο νομοθετικών πρωτοβουλιών η σύγκλιση των οποίων παραμένει στο στάδιο της πρόθεσης προς στιγμή. Ίσως έχει έρθει ο καιρός να προσεγγίσουμε πιο αυστηρά και με μεγαλύτερη επιμέλεια ένα σύνολο ζητημάτων ο άμεσος αντίκτυπος των οποίων για τους πολίτες είναι μεγαλύτερος από ποτέ.
<P>
Υπό αυτές τις συνθήκες, πρέπει να αναλάβουμε να διασφαλίσουμε διαβίωση και συνθήκες εργασίας που δεν εισάγουν διακρίσεις για όλους τους πολίτες της Κοινότητας. Πρώτα από όλα, στο πλαίσιο αυτό, η επανάληψη των συζητήσεων σχετικά με τον κοινοτικό ελάχιστο μισθό μοιάζει όχι μόνο σκόπιμη, αλλά απαραίτητη. Δεύτερον, το ίδιο ισχύει για τη δημιουργία ενιαίων συνθηκών σε όλες τις χώρες της ΕΕ όσον αφορά την κοινοτική αγορά εργασίας. Δεν είναι σωστό το γεγονός ότι ακόμη και σήμερα, η στάση πολλών κυβερνήσεων της ΕΕ προς τους ευρωπαίους πολίτες διαφοροποιείται ανάλογα με τη χώρα προέλευσής τους.
<P>
Ομοίως, η πρωτοβουλία της Επιτροπής για τη βελτίωση της ορατότητας και των μεθόδων εργασίας στο πλαίσιο της στρατηγικής της ΕΕ για την κοινωνική ένταξη και την προστασία καθώς και για την ενοποίηση της διάδρασής της με άλλες πολιτικές μοιάζει σημαντική. Έλαβα ευχαρίστως υπό σημείωση την πρόταση της Επιτροπής για μια οριζόντια οδηγία για την καταπολέμηση των διακρίσεων σε τομείς άλλους από την απασχόληση.
<SPEAKER ID="952" NAME="Lívia Járóka  " AFFILIATION="PPE-DE">
γραπτώς. - (HU) Ένα από τα σημαντικότερα αποτελέσματα της ανανεωμένης ατζέντας κοινωνικής πολιτικής της Ευρωπαϊκής Επιτροπής πρέπει να είναι η αποκατάσταση των κατάλληλων δικαιωμάτων για τους ευρωπαίους Ρομ ως ευρωπαίους πολίτες και η ανάσχεση του κοινωνικού αποκλεισμού τους. Με χαροποιεί το γεγονός ότι η εν λόγω πράξη το υποστηρίζει αυτό.
<P>
Στους τομείς που αναφέρονται στην ατζέντα, οι Ρομ βρίσκονται σε ουσιαστικά χειρότερη κατάσταση από την πλειονότητα της κοινωνίας στους τομείς της εκπαίδευσης, της απασχόλησης, των συνθηκών διαβίωσης, των διακρίσεων και της υγείας.
<P>
Προγράμματα διά βίου μάθησης που παρέχουν στους Ρομ κατάλληλες δεξιότητες για απασχόληση και αυτοαπασχόληση θα μπορούσαν να αποδειχθούν χρήσιμο εργαλείο στην καταπολέμηση της ανεργίας.
<P>
Εργαλεία κατά των διακρίσεων πρέπει να ενσωματωθούν στα εθνικά δικαιώματα ούτως ώστε όσοι πλήττονται από διακρίσεις να είναι σε θέση να στραφούν στα δικαστήρια, και οι εθνικές αρχές και οι φορείς ισότητας να είναι σε θέση να αναγνωρίζουν και να επιβάλλουν κυρώσεις για παραβιάσεις.
<P>
Τα διαρθρωτικά ταμεία θα μπορούσαν να είναι πολύ πιο αποτελεσματικά στη μείωση του κοινωνικού αποκλεισμού των Ρομ, προκειμένου, όμως, να το επιτύχουν αυτό, πρέπει να παρασχεθεί τουλάχιστον το δικαίωμα συζήτησης στις ΜΚΟ των Ρομ όσον αφορά την επιλογή, τον σχεδιασμό, την εφαρμογή και την αξιολόγηση σχεδίων που χρηματοδοτούνται από τα Ταμεία, και πρέπει να ξεκινήσουν προγράμματα για τον εξοπλισμό των ΜΚΟ των Ρομ για την κατάρτιση των απαιτούμενων επιτυχών προσφορών.
<P>
Ελπίζουμε ότι η ατζέντα κοινωνικής πολιτικής θα κατορθώσει να παράσχει πρόσφορες απαντήσεις στα ερωτήματα αυτά. Αισθάνομαι πως είναι σημαντικό το γεγονός ότι θα είμαστε σε θέση να συζητήσουμε τα θέματα αυτά στην μεγάλης κλίμακας διάσκεψη των Ρομ που οργανώνεται στις 16 Σεπτεμβρίου, και ελπίζω ότι το ερώτημα της κοινωνικής ένταξης των Ρομ θα περιληφθεί στην ατζέντα του Ευρωπαϊκού Συμβουλίου τόσο μεμονωμένα όσο και ως τμήμα της κοινωνικής ατζέντας.
<SPEAKER ID="951" NAME="Sirpa Pietikäinen  " AFFILIATION="PPE-DE">
γραπτώς. - (FI) Κύριε Πρόεδρε, κυρίες και κύριοι, το κοινωνικό πακέτο της Επιτροπής συνιστά μια πολυαναμενόμενη μεταρρύθμιση του οικοδομήματος της κοινωνικής διάστασης της Ένωσης. Όπως πολλοί συνάδελφοί μου, ωστόσο, θα ήθελα η Επιτροπή να είχε υιοθετήσει μια ελαφρώς τολμηρότερη και πιο φιλόδοξη προσέγγιση στις προτάσεις και μεταρρυθμίσεις της. Κατά τη γνώμη μου, το πακέτο ήταν ιδιαιτέρως ανεπαρκές όσον αφορά τη διασφάλιση των βασικών δημόσιων υπηρεσιών.
<P>
Εντούτοις, το πακέτο περιέχει όντως πολλές καλές προτάσεις. Θα ήθελα να ευχαριστήσω ιδιαιτέρως την Επιτροπή για την απόφασή της, έπειτα από μακρές διαβουλεύσεις, να συντάξει μια οριζόντια οδηγία κατά των διακρίσεων που καλύπτει όλους τους λόγους διακρίσεων. Οι πολίτες που αντιμετωπίζουν διαφόρων ειδών διακρίσεις και για διαφορετικούς λόγους δεν πρέπει να τυγχάνουν άνισης μεταχείρισης. " οριζόντια προσέγγιση είναι ο μόνος πραγματικός τρόπος διασφάλισης της ίσης μεταχείρισης για όλους. Επιπλέον, η πρόταση για την ενίσχυση του ρόλου των ευρωπαϊκών επιτροπών επιχειρήσεων είναι πολύ ευπρόσδεκτη.
<P>
" πρόταση οδηγίας για τα δικαιώματα των ασθενών στη διασυνοριακή υγειονομική περίθαλψη, που έλαβε σχετικά λιγότερη δημοσιότητα, θα έχει απτές επιπτώσεις στην καθημερινή ζωή πολλών Ευρωπαίων. Με το άνοιγμα των ευρωπαϊκών συνόρων και τις αυξημένες ευκαιρίες στον τομέα της υγειονομικής περίθαλψης, είναι ιδιαιτέρως σημαντικό να διευκρινιστεί ποιος είναι υπεύθυνος για την υγεία ενός ασθενούς και σε ποιο βαθμό εκτείνεται η εν λόγω ευθύνη. " πρόταση οδηγίας της Επιτροπής συνιστά μια ευπρόσδεκτη διευκρίνιση πανευρωπαϊκών κανόνων.
<P>
Παρά τις ελλείψεις του, το πακέτο αποτελεί σίγουρα ένα βήμα προς τη σωστή κατεύθυνση, και ελπίζω ότι η Επιτροπή θα συνεχίσει τις προσπάθειές της για τη βελτίωση των αισθημάτων που τρέφουν οι ευρωπαίοι πολίτες για την κοινωνική ασφάλιση στο μέλλον. Στο πλαίσιο αυτό, θα ήθελα να παροτρύνω την Επιτροπή να προχωρήσει τα σχέδιά της να συντάξει οδηγία για την επέκταση της άδειας μητρότητας από 14 σε 18 εβδομάδες. Μακάρι να γίνει η οδηγία πράξη το συντομότερο δυνατόν. Θα προτιμούσα, ωστόσο, η πρόταση της Επιτροπής να επικεντρωνόταν ιδιαιτέρως στην παράταση της γονικής άδειας και στη βελτίωση ως εκ τούτου των δικαιωμάτων και ευκαιριών και των δύο γονέων να μένουν στο σπίτι μετά τη γέννηση του παιδιού τους.
<SPEAKER ID="950" NAME="Katrin Saks  " AFFILIATION="PSE">
γραπτώς. - (ET) Δεν υπάρχει αμφιβολία ότι ο Martin Schultz δικαίως αναφέρει ότι το κοινωνικό πακέτο θα μπορούσε να ήταν ισχυρότερο. " Επιτροπή θα έπρεπε να είχε καταρτίσει το πακέτο συντομότερα ώστε να ήμαστε σε θέση να αντιμετωπίσουμε αυτό το σημαντικό ζήτημα, όχι καθώς πλησιάζουν οι εκλογές αλλά νωρίτερα, όταν υπήρχε χρόνος να σταθμίσουμε προσεκτικά όλες τις διαστάσεις του εν λόγω σημαντικού πακέτου, και δεν χωρεί αμφιβολία ότι είναι σημαντικό.
<P>
Μεταξύ άλλων, θα ήθελα να ξεχωρίσω την ανακοίνωση της Επιτροπής σχετικά με το Ευρωπαϊκό Ταμείο Προσαρμογής στην Παγκοσμιοποίηση. Παρότι προσέφερε ενίσχυση σε πολλές χιλιάδες ανθρώπους στη Γερμανία, στη Γαλλία, στην Πορτογαλία και στη Φινλανδία, για παράδειγμα, η έρευνα του 2007 δείχνει ότι ένα αρκετά μεγάλο ποσοστό του Ταμείου δεν χρησιμοποιήθηκε.
<P>
Οι εργάτες της κλωστοϋφαντουργίας στη Λιθουανία έλαβαν αποζημίωση από το ΕΤΠ τον Αύγουστο. Πρόκειται για καλό σημάδι ότι και τα νέα κράτη μέλη μπορούν να επιδιώξουν επιτυχώς ενίσχυση που θα συμβάλει στις αλλαγές που απαιτεί η παγκοσμιοποίηση.
<P>
" Επιτροπή θα διερευνήσει σύντομα τα κριτήρια βάσει των οποίων λαμβάνονται αποφάσεις χορήγησης ενίσχυσης. Θα ήθελα να επισημάνω ότι σε μικρές χώρες όπως η Εσθονία, πολλές επιχειρήσεις ήταν αναγκασμένες να απολύσουν εκατοντάδες ανθρώπους εξαιτίας της παγκοσμιοποίησης. " απλούστευση της διαδικασίας υποβολής αίτησης για ενίσχυση από το ΕΤΠ θα καθιστούσε αναμφίβολα δυνατή την απλούστευση της ενίσχυσης αυτών των ανθρώπων.
<SPEAKER ID="949" NAME="Silvia-Adriana Ţicău  " AFFILIATION="PSE">
γραπτώς. - (RO) " Συνθήκη της Λισαβόνας αναγνωρίζει το γεγονός ότι η Ένωση πρέπει να βασίζεται σε μια κοινωνική οικονομία αγοράς που παρέχει στους πολίτες της πρόσβαση σε αξιοπρεπείς συνθήκες εργασίας και διαβίωσης, υπηρεσίες εκπαίδευσης, υγείας και κοινωνικής προστασίας.
<P>
Ο πληθυσμός της Ένωσης γερνάει. Αν το 2007 οι πολίτες ηλικίας άνω των 65 ετών αντιπροσώπευαν το 17% του πληθυσμού της Ένωσης, το 2030 το ποσοστό αυτό θα αγγίξει το 24,6%.
<P>
Οι πιο πρόσφατες στατιστικές της Eurostat δείχνουν ότι, από το 2015, ο αριθμός των θανάτων θα υπερβαίνει τον αριθμό των γεννήσεων, οδηγώντας κατά συνέπεια σε μείωση του αριθμού των ευρωπαίων πολιτών από 521 εκατομμύρια το 2015 σε 506 εκατομμύρια το 2060.
<P>
Υπό αυτές τις συνθήκες, η μετανάστευση φαίνεται να παραμένει ο κύριος παράγοντας αύξησης του πληθυσμού στην Ένωση. Παρόλα αυτά, οι μεταναστευτικές ροές επηρεάζουν τα κράτη μέλη διαφορετικά. Αν, μεταξύ 1985 και 2007, στην Ιρλανδία καταγράφηκε αύξηση του πληθυσμού της τάξης του 21,8%, στη Βουλγαρία ο πληθυσμός μειώθηκε κατά 14,4% κατά την ίδια χρονική περίοδο.
<P>
Ποιες είναι οι λύσεις που παρέχει το κοινωνικό πακέτο για αυτές τις προκλήσεις; Οι πολίτες της Ένωσης αναμένουν αποφασιστικές δράσεις για τη δημιουργία καλοπληρωμένων θέσεων απασχόλησης, τη διασφάλιση της πρόσβασης σε υπηρεσίες ποιοτικής εκπαίδευσης, υγείας και κοινωνικής προστασίας.
<P>
Το κοινωνικό πακέτο αντιπροσωπεύει το ασφαλιστήριο συμβόλαιο για το μέλλον της Ένωσης και είναι ουσιώδους σημασίας για τη μακροπρόθεσμη ανάπτυξή της.
<SPEAKER ID="948" NAME="Bernard Wojciechowski  " AFFILIATION="IND/DEM">
γραπτώς. - (EN) Δεν υπάρχει αμφιβολία ότι το ευρωπαϊκό κοινωνικό μοντέλο χρειάζεται μεταρρύθμιση. Ειδικά, ότι το παρωχημένο σύστημα κοινωνικής πρόνοιας ακόμη κυριαρχεί σε πολλά από τα μεγαλύτερα κράτη. Κάθε συζήτηση για το ευρωπαϊκό κοινωνικό μοντέλο μοιάζει σαν ένα βήμα προς τη λάθος κατεύθυνση.
<P>
Κανένα έγγραφο κοινωνικής ατζέντας ή κοινωνικής πολιτικής που δημοσιεύτηκε από την Επιτροπή δεν είναι κατάλληλο να προωθήσει πραγματική οικονομική ανάπτυξη ή δημιουργία θέσεων εργασίας. Με την οικονομική κρίση των "ΠΑ να εμφανίζεται ταχέως στις ακτές της ηπείρου, οι κυβερνήσεις μας θα πρέπει να αντιδράσουν για να διασφαλίσουν ότι οι πολίτες μας αισθάνονται όσο το δυνατόν λιγότερο τις αρνητικές επιπτώσεις μιας ύφεσης. " γραφειοκρατία της ΕΕ δεν θα σταματήσει μια οικονομική κρίση ή μια ύφεση. Τα κράτη μέλη θα πρέπει να επικεντρωθούν στην ελευθέρωση των οικονομιών τους, στη μείωση των φόρων και των επιτοκίων, και στη μείωση της γραφειοκρατίας ειδικά για τις μικρές επιχειρήσεις.
<P>
" κεντρική παρέμβαση στην οικονομία αποτυγχάνει πάντοτε. Τα μέτρα εκ των άνω προς τα κάτω που προτάθηκαν από την Επιτροπή μπορεί όχι μόνο να βοηθήσουν ενδεχομένως τους πολίτες μας να αποκρούσουν την ανεργία, αλλά και να εμποδίσουν την απασχόληση και την οικονομική ανάπτυξη.
<P>
(" συνεδρίαση διακόπτεται στις 11.40 εν αναμονή της ώρας των ψηφοφοριών και επαναλαμβάνεται στις 12.00 το μεσημέρι)
<SPEAKER ID="127" NAME="Dimitar Stoyanov" AFFILIATION="NI">
(BG) Κύριε Πρόεδρε, θα ήθελα να ενημερώσω το Κοινοβούλιο ότι κατά παράβαση του πρωτοκόλλου για τα προνόμια και τις ασυλίες των Ευρωπαϊκών Κοινοτήτων, στις 30 Ιουλίου η αστυνομία με συνέλαβε και με ξυλοκόπησε και επίσης με απείλησε ότι θα μου κόψει τον λαιμό.
<P>
Είναι ντροπή το γεγονός ότι το Κοινοβούλιο δεν έχει ακόμη εκφράσει οποιαδήποτε γνώμη γι' αυτό το αδίκημα, που διαπράχθηκε εις βάρος μου. Και θέλω να ρωτήσω τους συναδέλφους που είναι συγκεντρωμένοι στην αίθουσα αυτή: "Τι περιμένετε, κύριοι συνάδελφοι, να μου κοπεί όντως ο λαιμός; Να προχωρήσουν στην πραγματοποίηση των απειλών και να με σκοτώσουν; Εις βάρος βουλευτή του Ευρωπαϊκού Κοινοβουλίου διαπράχθηκε μια απάνθρωπη αδικία και εσείς παραμένετε σιωπηλοί. Ευχαριστώ.
<SPEAKER ID="128" NAME="Πρόεδρος">
Σας ευχαριστώ που μας ενημερώσατε για το συμβάν, κύριε Stoyanov. Θα διαβιβάσουμε τα στοιχεία στην αρμόδια υπηρεσία του οργάνου.

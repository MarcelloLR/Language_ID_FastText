<CHAPTER ID="016">
Πρόοδος της ειρηνευτικής διαδικασίας στη Μέση Ανατολή (συζήτηση)
<SPEAKER ID="563" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Επιτροπής, Υπάτης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την πρόοδο της ειρηνευτικής διαδικασίας στη Μέση Ανατολή.
<SPEAKER ID="564" NAME="Catherine Ashton" LANGUAGE="EN">
Κύριε Πρόεδρε, χαίρομαι για τη δυνατότητα διεξαγωγής της σημερινής συζήτησης σχετικά με την ειρηνευτική διαδικασία στη Μέση Ανατολή και αναμένω με εξαιρετικό ενδιαφέρον να ακούσω τις απόψεις των αξιότιμων βουλευτών επί αυτού του θέματος. Πιστεύω ότι η επίτευξη προόδου στην ειρηνευτική διαδικασία είναι ζήτημα εξαιρετικά επείγον και σημαντικό.
<P>
Όπως συζητήσαμε νωρίτερα σήμερα στο Σώμα, η νότια γειτονία μας και η ευρύτερη Μέση Ανατολή αλλάζουν με ταχύτατους ρυθμούς. Έχουμε γίνει μάρτυρες ιστορικών γεγονότων στην Τυνησία και την Αίγυπτο και συνεχιζόμενης βίας στη Λιβύη, γνωρίζουμε δε επίσης ότι οι διαδηλώσεις συνεχίζονται στην Υεμένη, το Μπαχρέιν και αλλού. Με την περιοχή σε αναβρασμό, κάποιοι ανέφεραν ότι δεν είναι η κατάλληλη στιγμή να επικεντρωθούμε στη στάσιμη ισραηλο-παλαιστινιακή ειρηνευτική διαδικασία, όμως πιστεύω ότι ισχύει το αντίθετο. Αυτήν τη στιγμή, είναι ακόμα πιο σημαντικό να προσπαθήσουμε να θέσουμε τέρμα σε αυτήν τη σύγκρουση, ως ουσιαστική συμβολή προς την κατεύθυνση της ειρήνευσης και της σταθερότητας της περιοχής.
<P>
Αυτό είναι το μήνυμα που μετέφερα κατά τις επισκέψεις μου στην περιοχή τον Ιανουάριο και τον Φεβρουάριο και στις συζητήσεις μου με τον πρόεδρο κ. Abbas και τον πρωθυπουργό κ. Netanyahu: πρέπει να επιτευχθεί συμφωνία για τη μεγαλύτερη ασφάλεια και των δύο λαών. Πιστεύω, επίσης, ότι η Ευρωπαϊκή Ένωση έχει σημαντικό ρόλο να διαδραματίσει στη διαδικασία αυτή. Το Συμβούλιο Εξωτερικών Υποθέσεων παρουσίασε τη θέση του με μεγάλη σαφήνεια, και πιο πρόσφατα στα συμπεράσματα του Συμβουλίου μας τον Δεκέμβριο.
<P>
" μοναδική βιώσιμη επιλογή είναι η εξεύρεση λύσης που θα προκύψει ως αποτέλεσμα διαπραγματεύσεων σχετικά με όλα τα ζητήματα του τελικού καθεστώτος. Για να υπάρξει πραγματική ειρήνη, πρέπει να εξευρεθεί λύση σε σχέση με το καθεστώς της Ιερουσαλήμ ως μελλοντικής πρωτεύουσας δύο κρατών, του κράτους του Ισραήλ και ενός ανεξάρτητου, δημοκρατικού, γειτονικού και βιώσιμου κράτος της Παλαιστίνης που θα συμβιώνουν το ένα πλάι στο άλλο ειρηνικά και με ασφάλεια. " θέση της ΕΕ όσον αφορά τους εποικισμούς είναι σαφής: οι εποικισμοί είναι παράνομοι, αποτελούν εμπόδιο για την ειρήνη και απειλούν να καταστήσουν τη λύση των δύο κρατών αδύνατη.
<P>
Προήδρευσα της συνόδου της τετραμερούς διάσκεψης της 5ης Φεβρουαρίου στο Μόναχο. " ΕΕ προσήλθε στη σύνοδο αυτή επιδιώκοντας την ενίσχυση της τετραμερούς διάσκεψης, και θεωρώ ότι κατορθώσαμε να το επιτύχουμε. Μαζί με τους εταίρους μας από τα "νωμένα Έθνη, τις "ΠΑ και τη Ρωσία, συμφωνήσαμε επί ενός φιλόδοξου χρονοδιαγράμματος. Την προηγούμενη εβδομάδα, απεσταλμένοι της τετραμερούς διάσκεψης συναντήθηκαν για πρώτη φορά στις Βρυξέλλες, υπό την προεδρία της Helga Schmid, πολιτικής διευθύντριας και αναπληρώτριας γενικής γραμματέως της ΕΥΕΔ, με παλαιστίνιους διαπραγματευτές. Αύριο, οι απεσταλμένοι της τετραμερούς διάσκεψης θα συναντηθούν με τους ισραηλινούς διαπραγματευτές για πρώτη φορά.
<P>
Οι απεσταλμένοι δραστηριοποιούνται πλέον για την προετοιμασία της επόμενης σημαντικής συνόδου, οπότε θα συναντηθούμε και πάλι ο Ban Ki-moon, ο ρώσος υπουργός Εξωτερικών κ. Lavrov, η υπουργός Εξωτερικών κ. Clinton και εγώ. Αλλά, για να υπάρξει λύση δύο κρατών, πρέπει και τα δύο κράτη να είναι βιώσιμα. Για τον λόγο αυτόν, είναι σημαντικό το γεγονός ότι η ΕΕ αποτελεί τον μεγαλύτερο χορηγό των Παλαιστινίων. Εξακολουθεί η δέσμευσή μας να συνεχίσουμε να στηρίζουμε το σχέδιό τους για την οικοδόμηση κράτους και την εφαρμογή του, τόσο πολιτικά όσο και οικονομικά.
<P>
Σε αυτό το πλαίσιο, έχουμε ήδη εγκρίνει μια πρώτη δέσμη ύψους 100 εκατομμυρίων ευρώ από τα 300 εκατομμύρια ευρώ που προορίζονται για το 2011. Τα κονδύλια για τη δημιουργία θεσμικών οργάνων έχουν αυξηθεί περαιτέρω με σκοπό την ενίσχυση των παλαιστινιακών δυνατοτήτων στην πορεία τους προς την κρατική υπόσταση. Το έργο αυτό είναι ζωτικής σημασίας για τη σύσταση μελλοντικού κράτους της Παλαιστίνης, ζωτικής σημασίας και για την υλοποίηση μιας λύσης δύο κρατών.
<P>
Όπως γνωρίζουν οι αξιότιμοι βουλευτές, έχω επισκεφτεί δύο φορές τη Γάζα και, μετά τη συνάντηση με επιχειρήσεις, με την κοινωνία των πολιτών και ιδιαίτερα με πολλά παιδιά, προτείναμε μια ολοκληρωμένη δέσμη μέτρων ενίσχυσης που επικεντρώνεται στις υποδομές, τον εξοπλισμό και την κατάρτιση όσον αφορά το σημείο διέλευσης Kerem Shalom. Αυτό γίνεται ειδικά για τη στήριξη της αύξησης της κυκλοφορίας εμπορευμάτων, κάτι το οποίο θα επιτρέψει στις εξαγωγές να προωθήσουν την οικονομική ανάκαμψη. Και στις δύο επισκέψεις μου στη Γάζα, απηύθυνα έκκληση να δοθούν περισσότερες ευκαιρίες στους ανθρώπους της περιοχής με την ανάπτυξη της οικονομίας και την παροχή θέσεων εργασίας και μέλλοντος για τα παιδιά τους. Απηύθυνα επίσης έκκληση, και συνεχίζω να το πράττω, για την απελευθέρωση του Gilad Shalit.
<P>
Στις 13 Απριλίου, θα φιλοξενήσω την ad hoc επιτροπή συνδέσμου, υπό την ηγεσία της Νορβηγίας· είμαστε σε συζητήσεις σχετικά με τις δυνατότητες πραγματοποίησης μιας διάσκεψης χορηγών τον Ιούνιο. Οι αξιότιμοι βουλευτές θα γνωρίζουν ότι στις 22 Φεβρουαρίου διεξήχθη μια χρήσιμη και παραγωγική ανταλλαγή απόψεων με το Ισραήλ στο πλαίσιο του Συμβουλίου Σύνδεσης, όπου συζητήθηκε η ειρηνευτική διαδικασία στη Μέση Ανατολή μαζί με άλλα περιφερειακά ζητήματα και ιδιαίτερα, φυσικά, τις αλλαγές που συμβαίνουν στην περιοχή. Οι συζητήσεις περιελάμβαναν τις διμερείς μας σχέσεις και τον τρόπο με τον οποίο μπορεί να συνεχιστεί η βελτίωση της συνεργασίας εντός του τρέχοντος σχεδίου δράσης και στο πλαίσιο της επιθυμίας για την εξεύρεση λύσης.
<P>
Επικροτώ επίσης την προθυμία των Ισραηλινών να συναντηθούν με τους απεσταλμένους της τετραμερούς διάσκεψης αύριο, παροτρύνω όμως το Ισραήλ να κάνει θετικές κινήσεις τώρα ώστε να εξευρεθεί λύση και να προωθήσει και να υποστηρίξει κινήσεις προς την κατεύθυνση των απευθείας συνομιλιών. Όπως ανέφερα, πιστεύω ότι είναι προς το συμφέρον και των δύο λαών στην περιοχή, θεωρώ δε ότι ο πρωθυπουργός κ. Netanyahu κατέχει ζωτικό ρόλο στο να βοηθήσει στην εξέλιξη των συνομιλιών.
<P>
Αξιότιμοι βουλευτές, αδημονώ να σας ακούσω, για αυτό, λοιπόν, θα σταματήσω σε αυτό το σημείο την ομιλία μου. Πιστεύω ότι όλοι μας στο Σώμα συμμεριζόμαστε την επιθυμία η σύγκρουση αυτή επιτέλους να τερματιστεί και τα δύο μέρη να βρουν μια λύση για τη σταθερότητα του λαού του Ισραήλ και του λαού της Παλαιστίνης, η οποία θα συμβάλει επίσης στην ενίσχυση της σταθερότητας και της ασφάλειας στην περιοχή. Παροτρύνω και ευελπιστώ να συμβεί σύντομα.
<SPEAKER ID="565" NAME="José Ignacio Salafranca Sánchez-Neyra" LANGUAGE="ES">
Κύριε Πρόεδρε, βαρόνη Ashton, κυρίες και κύριοι, πολύ σωστά δηλώσατε, βαρόνη Ashton, ότι η κατάσταση στη νότια Μεσόγειο αποσπά την προσοχή από τη σύγκρουση στη Μέση Ανατολή και την ειρηνευτική διαδικασία, η οποία διαιωνίζεται ήδη εδώ και πάνω από 30 σχεδόν χρόνια και φαίνεται να έχει περιέλθει σε αδιέξοδο.
<P>
Όπως έχει καταδείξει η επίσκεψή σας, τα τρέχοντα γεγονότα και η γενική κατάσταση στην περιοχή είχαν αντίκτυπο στη διαδικασία. Υπό το πρίσμα της επίσκεψης αυτής, θα ήθελα να ζητήσω τις απόψεις σας για διάφορα θέματα.
<P>
Σήμερα το πρωί, συζητήσαμε για τις δυσκολίες που αντιμετωπίζει το Συμβούλιο Ασφαλείας των "νωμένων Εθνών ως προς την επίτευξη επιπλέον ψηφίσματος που θα επιβάλει ζώνη απαγόρευσης πτήσεων στη Λιβύη. Σε ποιο βαθμό πιστεύετε ότι η ειρηνευτική διαδικασία και η αξιοπιστία ενός βασικού παράγοντα έχουν πληγεί από το πρόσφατο βέτο του για το προτεινόμενο ψήφισμα που καταδικάζει τους εποικισμούς στα παλαιστινιακά εδάφη; Κατά τη γνώμη σας, πώς επηρεάζει η μη λήψη απόφασης από το Συμβούλιο Ασφαλείας την εικόνα της δέσμευσης της κυβέρνησης Obama για συνέχιση της εν λόγω διαδικασίας;
<P>
Δεύτερον, πώς βλέπετε την απόφαση που ελήφθη από την Εθνική Παλαιστινιακή Αρχή να διεξαγάγει προεδρικές και βουλευτικές εκλογές πριν από τον Σεπτέμβριο και την απόφαση της Χαμάς να μην λάβει μέρος σε αυτές τις εκλογές;
<P>
Τέλος, βαρόνη Ashton, θα ήθελα να ακούσω τη γνώμη σας για την παραίτηση του παλαιστινίου επικεφαλής των διαπραγματεύσεων μετά τη δημοσίευση εγγράφων από το WikiLeaks, τον ανασχηματισμό εντός της Εθνικής Παλαιστινιακής Αρχής και τις επιπτώσεις που είχαν τα έγγραφα που διέρρευσαν για την παλαιστινιακή πλευρά, την ισραηλινή κυβέρνηση, ή και τα δύο μέρη ως σύνολο.
<SPEAKER ID="566" NAME="Véronique De Keyser" LANGUAGE="FR">
Κύριε Πρόεδρε, βαρόνη Ashton, έχουμε μιλήσει σχετικά όλη την ημέρα: η τεράστια ελπίδα που προέκυψε μετά τις επαναστάσεις στον αραβικό κόσμο μάς αποδεικνύει ότι η δημοκρατία είναι κάτι που όλοι επιδιώκουμε, και ότι δεν υπάρχει τίποτα αποκλειστικό ως προς αυτή. Το δικαίωμα να ζει κανείς ελεύθερα είναι κάτι που πρέπει να αναγνωρίζεται παγκοσμίως.
<P>
Αυτό ισχύει και για τους Παλαιστίνιους όταν, αυτήν ακριβώς τη χρονική στιγμή, ιδίως στη Γάζα, οι νέοι Παλαιστίνιοι -και υπάρχουν πάρα πολλοί- δεν έχουν καμία προοπτική, κανένα μέλλον, καμία ευκαιρία για εκπαίδευση, μετακίνηση και μερικές φορές ούτε καν για πρόσβαση σε υγειονομική περίθαλψη ή για τροφή. Αυτό είναι σαφώς απαράδεκτο. Συμμεριζόμαστε τα εν λόγω συναισθήματα· νομίζω ότι τα συμμερίζονται λίγο πολύ όλοι.
<P>
Ωστόσο, διερωτώμαι, εν συνεχεία, και αδυνατώ να κατανοήσω -επιτρέψτε μου να το καταστήσω σαφές- τι προσπαθεί να επιτύχει η Ευρωπαϊκή Ένωση στη συμφωνία σύνδεσής της. Μιλήσατε σχετικά με αυτό. Διάβασα και ξαναδιάβασα τα πρακτικά της συμφωνίας σύνδεσης. Παρά το γεγονός ότι η Ευρωπαϊκή Ένωση έχει καταγγείλει την παραβίαση του διεθνούς δικαίου από πολλές απόψεις, όπως επισημάνατε νωρίτερα, έχουμε παράσχει μια σειρά από θετικά κίνητρα -εσείς τα αποκαλέσατε θετικά κίνητρα- στους τομείς της γεωργίας, της αλιείας, του περιβάλλοντος, της αστυνόμευσης, της δικαστικής συνεργασίας, των μεταφορών, της διαστημικής συνεργασίας, της ενίσχυσης της επιστημονικής συνεργασίας και στη συμφωνία ACCA, χωρίς εγγυήσεις και με κανένα αντάλλαγμα.
<P>
Είχατε προσκαλέσει τους Ισραηλινούς στη σύνοδο της τετραμερούς σας διάσκεψης, αλλά δεν προσήλθαν. Συνεπώς, δεν θέλω να σας επικρίνω, βαρόνη Ashton. Γνωρίζω τις προσπάθειες σας· προσπαθείτε πολύ σε αυτό το θέμα. Δεν θέλω ούτε να υπονοήσω ότι τα συγκεκριμένα θετικά κίνητρα δεν λειτουργούν. Αυτό που θέλω είναι να σας ρωτήσω εάν έχουμε ακόμα το δικαίωμα σήμερα να προσφεύγουμε σε οποιαδήποτε άλλη μορφή πιέσεων, εκτός από τις κυρώσεις. Έχουμε το δικαίωμα να παρέχουμε οικονομικά και εμπορικά κίνητρα όταν παραβιάζονται συνεχώς τόσο πολλά ανθρώπινα δικαιώματα και τόσο πολλές πτυχές του διεθνούς δικαίου; Δεν το νομίζω, και ακόμα περισσότερο πιστεύω ότι πρόκειται για πολιτικό λάθος υπό το πρίσμα των επαναστάσεων που λαμβάνουν χώρα σήμερα στον αραβικό κόσμο.
<SPEAKER ID="567" NAME="Annemie Neyts-Uyttebroeck" LANGUAGE="EN">
Κύριε Πρόεδρε, Υπάτη Εκπρόσωπε, εξ ονόματος της Ομάδας μου, θα ήθελα να ξεκινήσω αναφέροντας ότι συμφωνούμε απόλυτα με την εισαγωγή σας, με τους στόχους που θέσατε και με τις προσπάθειες που καταβάλλετε προκειμένου να ενσταλάξετε και πάλι ζωή στην ειρηνευτική διαδικασία που αποκαλέσατε "στάσιμη".
<P>
Πιστεύω ότι είναι στάσιμη και θα πρέπει να εκκινήσει εκ νέου ώστε να μπορέσει να σημειωθεί κάποια πρόοδος. Την περασμένη εβδομάδα, το Κοινοβούλιο είχε την τιμή να φιλοξενήσει τον ισραηλινό υφυπουργό Εξωτερικών, ο οποίος ήλθε να εκθέσει τις απόψεις του σε εμάς. Μας παρότρυνε αφενός να μην εστιάζουμε διαρκώς σε ό,τι συμβαίνει στα κατεχόμενα παλαιστινιακά εδάφη και αφετέρου να αναπροσανατολίσουμε αντ' αυτού την εστίασή μας στο τι θα μπορούσαμε να πράξουμε από κοινού, το Ισραήλ και η Ευρωπαϊκή Ένωση.
<P>
Θα ήταν ευκολότερο να το πράξουμε εάν είχαμε κάποιες σοβαρές ενδείξεις ότι το Ισραήλ είναι πραγματικά πρόθυμο να δώσει νέα πνοή στην ειρηνευτική διαδικασία.
<P>
Φοβούμαι πως το Ισραήλ πιστεύει ότι η αναταραχή σε πολλές αραβικές χώρες τού δίνει μεγαλύτερα περιθώρια ελιγμών. Όπως και η κ. De Keyser, φοβάμαι ότι αυτό θα μπορούσε να αποδειχθεί μεγάλο πολιτικό λάθος. Αντίθετα, το Ισραήλ θα πρέπει να χρησιμοποιήσει τα όσα συμβαίνουν σήμερα για να επιταχύνει τη διαδικασία και να προσπαθήσει να συνάψει ειρηνευτική συμφωνία το συντομότερο δυνατόν.
<SPEAKER ID="568" NAME="Margrete Auken" LANGUAGE="DA">
Κύριε Πρόεδρε, θα ήθελα να ευχαριστήσω τη βαρόνη Ashton για την ομιλία της, με την οποία όμως είμαι λίγο απογοητευμένη. Συμφωνώ απολύτως με τη βαρόνη Ashton ότι τώρα είναι καιρός -με την ιστορική αυτή κατάσταση- να έλθει στο προσκήνιο το ισραηλο-παλαιστινιακό θέμα. Όμως, γιατί δεν ειπώθηκε τίποτε σχετικά με την αναγνώριση της Παλαιστίνης τον ερχόμενο Σεπτέμβριο;
<P>
Γνωρίζουμε όλοι πολύ καλά ότι ο χρόνος πλέον εξαντλείται. Γνωρίζουμε όλοι πολύ καλά ότι το ζήτημα, αυτό ιδίως, πρέπει επειγόντως να επιλυθεί και ότι έχουμε απόλυτη ανάγκη να ακούσουμε από τον βασικό εκπρόσωπο της ΕΕ, κυρίως, ότι για αυτό ακριβώς εργαζόμαστε. Πολλοί από εμάς αισθανθήκαμε υπερηφάνεια και ανάταση όταν μάς χορηγήθηκε πρόσφατα συλλογική έδρα για την ΕΕ στο Συμβούλιο Ασφαλείας. Ήταν εξαιρετικό αυτό και θα ήθελα να εκφράσω τις ευχαριστίες μου σχετικά. Είχε επίσης μια ευεργετική επίδραση. Μεγάλος αριθμός εξευγενισμένων δηλώσεων γίνονται σε υψηλό επίπεδο - πολλά θέματα φθάνουν μέχρι τις αιθέριες περιοχές του ουρανού. Το φοβερό είναι ότι όταν επιστρέφουμε στη γη από τα ευγενή αυτά ύψη -στην πραγματικότητα- αντιμετωπίζουμε σημαντικά προβλήματα.
<P>
Όπως ανέφερε η κ. De Keyser επίσης, η ΕΕ αποδέχθηκε την περαιτέρω αναβάθμιση των σχέσεων με το Ισραήλ. Μνημονεύθηκε ως απλή κατασκευή για την αποφυγή προστριβών με το Κοινοβούλιο, όμως αυτό που είναι πολύ χειρότερο είναι το γεγονός ότι οι ισραηλινοί εποικισμοί επεκτείνονται όπως ποτέ στο παρελθόν. " πολιορκία της Γάζας σίγουρα δεν έχει τελειώσει και, δυστυχώς, η βαρόνη Ashton αναφέρθηκε μόνο στο Kerem Shalom αντί να μιλήσει για άνοιγμα προς όλα τα μέρη. " πτυχή αυτή είναι, στην πραγματικότητα, πολύ σοβαρή. Γιατί το μόνο για το οποίο ακούμε είναι τα χρήματα; Πληρώνουμε και ξαναπληρώνουμε, και αυτό είναι σημαντικό. Έχουμε προσφέρει χρήματα στον Salam Fayyad, εάν όμως δεν του δώσουμε την ευκαιρία να οικοδομήσει το κράτος του, όλα θα αποδειχθούν μάταια.
<P>
Επιτρέψτε μου να ολοκληρώσω αναφέροντας ότι η αξιοπιστία της ΕΕ σε αυτήν την ιστορική κατάσταση κρέμεται πλέον πραγματικά από μία κλωστή. Εάν δεν κατανοήσουμε ουσιαστικά ότι πρέπει να στηρίξουμε όλα τα ωραία λόγια μας με πράξεις, τι θα απογίνει η αξιοπιστία μας σε σχέση με τις υπόλοιπες βορειοαφρικανικές και αραβικές χώρες; Κάθε φορά φαίνεται, όταν έρχεται η κρίσιμη στιγμή, ότι στην καλύτερη περίπτωση δίνουμε χρήματα, κατά τα άλλα όμως δεν προχωρούμε στην ανάληψη οιασδήποτε πολιτικής δράσης.
<SPEAKER ID="569" NAME="Struan Stevenson" LANGUAGE="EN">
Κύριε Πρόεδρε, βαρόνη Ashton, ανησυχώ βαθιά όσον αφορά την πρόοδο της κατάστασης στο Ιράκ. " πρόσφατη εξέγερση στη χώρα αυτή -όπου ο λαός βγήκε στους δρόμους, ιδιαίτερα οι νέοι οι οποίοι δεν μπορούν να βρουν δουλειά, οι οποίοι βιώνουν την ασθενούσα οικονομία, τη συνεχιζόμενη έλλειψη ασφάλειας και τις θρησκευτικές δολοφονίες- κατεστάλη άγρια. Είκοσι εννέα άτομα σκοτώθηκαν, εκατοντάδες τραυματίστηκαν. Υπάρχουν πλέον ενδείξεις ότι ο Ayad Allawi, το κόμμα al-Iraqiya του οποίου κέρδισε τις εκλογές τον περασμένο Μάρτιο, πρόκειται να αποχωρήσει από τον συνασπισμό επειδή ο πρωθυπουργός κ. Nouri al-Maliki αθέτησε τις πολλές υποσχέσεις που είχε δώσει στο al-Iraqiya κατά τη συμφωνία για τον σχηματισμό συνασπισμού.
<P>
Εάν συμβεί αυτό, επανερχόμαστε στο σημείο μηδέν, με μια θρησκευτική κυβέρνηση που υποστηρίζεται τόσο από τον al-Hakim όσο και τον Muqtada al-Sadr κατ' εντολή της Τεχεράνης, θα επικρατήσει δε κατάσταση αποσταθεροποίησης, εφόσον το κόμμα που κέρδισε τις εκλογές δεν είναι πλέον στην κυβέρνηση. Αυτό σίγουρα δεν μπορεί να είναι αποδεκτό όσον αφορά το μέλλον της Μέσης Ανατολής.
<SPEAKER ID="570" NAME="Κυριάκος Τριανταφυλλίδης">
εξ ονόματος της ομάδας GUE/NGL. - Κύριε Πρόεδρε, παίρνω αφορμή από τις ομιλίες που έχουν εκφωνηθεί σήμερα για να αναφερθώ στη στάση της Ευρωπαϊκής Ένωσης έναντι των γεγονότων που συμβαίνουν τριγύρω μας στον αραβικό κόσμο. Μια στάση που συγχέει τη στασιμότητα με τη σταθερότητα· μια επιλήψιμη στάση, γιατί απέτυχε ν' αφουγκραστεί απαιτήσεις των λαών της περιοχής για ελευθερία και κοινωνική δικαιοσύνη. Και όμως, η Ευρωπαϊκή Ένωση μπορεί να συμπεριφερθεί διαφορετικά, μπορεί να συμπεριφερθεί σωστά. Το απέδειξε στην περίπτωση της Παλαιστίνης, τουλάχιστον σε ό, τι αφορά το λεγόμενο "state building". Αν και στην αραβική διένεξη η Ευρωπαϊκή Ένωση και πάλι δεν εκφέρει δυνατό πολιτικό λόγο, εντούτοις τα τελευταία δύο τρία χρόνια συμπαραστέκεται στην κυβέρνηση του Προέδρου Αμπάς και του Πρωθυπουργού Φαγιάντ κατά τρόπο που να έχουν οικοδομηθεί οι απαραίτητοι θεσμοί ώστε, μέχρι τον επόμενο Σεπτέμβριο, να είναι σε θέση ο Πρωθυπουργός Φαγιάντ να ζητήσει από τον Ο"Ε την αναγνώριση του ανεξάρτητου κράτους της Παλαιστίνης και προσδοκώ ότι, όταν αυτή η έκκληση γίνει, η Ευρωπαϊκή Ένωση θα ανταποκριθεί θετικά.
<P>
" Ευρωπαϊκή Ένωση θα μπορούσε να διαδραματίσει ανάλογο ρόλο με τις χώρες της περιοχής. Εύχομαι και ελπίζω και καλώ την Ευρωπαϊκή Ένωση να διαπραγματευτεί και να συνάψει σχετικές συμφωνίες με κάθε μια από τις χώρες των οποίων οι λαοί ζητούν αλλαγή και μαζί με τους εκπροσώπους των λαών αυτών να καθορίσουν τους τομείς όπου η Ευρωπαϊκή Ένωση θα μπορούσε να βοηθήσει οικονομικά αλλά και, άλλως πως, με την ανταλλαγή εμπειρογνωμόνων και τον καθορισμό κοινών προγραμμάτων για την κοινωνικοοικονομική ανάπτυξη της περιοχής. Με τον τρόπο αυτό, η Ευρωπαϊκή Ένωση απαντά και στους στόχους που η ίδια έθεσε στη δική της πολιτική γειτονίας.
<SPEAKER ID="571" NAME="Bastiaan Belder" LANGUAGE="NL">
Κύριε Πρόεδρε, Υπάτη Εκπρόσωπε, θα ήθελα να συνταχθώ με δύο σημεία στην εισαγωγή σας. Μιλήσατε για απευθείας διαπραγματεύσεις. Την περασμένη εβδομάδα, είχα την τιμή να διεξαγάγω εκτεταμένες συζητήσεις με τους εκπροσώπους της ισραηλινής κυβέρνησης και του ισραηλινού κοινοβουλίου Knesset. Θα πρέπει να εμπιστεύεστε και να πιστεύετε τους συνομιλητές σας, οι οποίοι δηλώνουν, από την πλευρά τους, ότι επιθυμούν να προβούν σε απευθείας διαπραγματεύσεις με την Παλαιστινιακή Αρχή. Θα ήθελα, συνεπώς, να σας ζητήσω να χρησιμοποιήσετε όλη τη διπλωματική ευρηματικότητά σας ώστε να πραγματοποιηθούν όντως οι εν λόγω απευθείας διαπραγματεύσεις, διότι, σε τελική ανάλυση, χρειάζεστε πράγματι αμφότερα τα μέρη της σύγκρουσης στο τραπέζι των διαπραγματεύσεων για να συνάψετε ειρήνη. Λαμβάνοντας υπόψη το ιστορικό πλαίσιο των γεγονότων, σύμφωνα με το οποίο οι Άραβες ζητούν μαζικά υπεύθυνες κυβερνήσεις, μπορούμε να συμπεράνουμε ότι παρουσιάζεται πλέον η δυναμική ώστε να επιφέρουμε μια πραγματική επανάσταση.
<P>
" δεύτερη παρατήρησή μου είναι ότι χάρηκα πολύ που κάνατε αναφορά στη θλιβερή τύχη του Gilad Shalit, ο οποίος βρίσκεται πλέον στη φυλακή εδώ και σχεδόν πέντε χρόνια. Ακριβώς πριν από μία εβδομάδα μίλησα με τον πατέρα του, στην καρδιά της Ιερουσαλήμ, και αναρωτιόταν εάν η Ευρώπη εξακολουθεί να ενδιαφέρεται για τον γιο του. Μου δώσατε την απάντηση. Ελπίζω να συνεχίζετε να αγωνίζεστε με επιμονή για την επανένωση πατέρα και γιού το συντομότερο δυνατόν.
<SPEAKER ID="572" NAME="Hans-Gert Pöttering" AFFILIATION="PPE">
(DE) Κύριε Πρόεδρε, βαρόνη Ashton, κυρίες και κύριοι, ο αραβικός κόσμος βρίσκεται στα πρόθυρα βαθιάς αλλαγής. Οι πολίτες αγωνίζονται για την αξιοπρέπειά τους· επιθυμούν να ζουν ελεύθερα, δημοκρατικά και υπό το κράτος δικαίου, όπως εμείς. Είναι πολιτικό και ηθικό μας καθήκον να δεσμευθούμε πλήρως ως προς την υποστήριξή μας στους πολίτες του αραβικού κόσμου που συμμετέχουν σε αυτήν την υπόθεση.
<P>
Ήμουν στο Κάιρο το περασμένο Σαββατοκύριακο και συνάντησα πολλούς νέους εκεί στην πλατεία Tahrir. " ειλικρίνεια, η εμπιστοσύνη, το θάρρος και η αισιοδοξία των νέων στο Κάιρο μού έκαναν βαθιά εντύπωση. " Αίγυπτος και άλλες αραβικές χώρες έχουν πλέον την ευκαιρία για δημοκρατική ανάπτυξη.
<P>
Πρόκειται επίσης για ευκαιρία για το Ισραήλ ώστε να μην παραμείνει η μοναδική δημοκρατία στη Μέση Ανατολή εκτός από τον Λίβανο. " αλλαγή που λαμβάνει χώρα στην Αραβία πρέπει να εκληφθεί ως ευκαιρία για ειρήνη μεταξύ Ισραήλ και Παλαιστίνης. Πρέπει να αποφευχθεί κάθε τι που αποτελεί εμπόδιο για την ειρήνη. Αυτό σημαίνει ότι οι εποικισμοί του Ισραήλ αποτελούν πρόκληση για τους Παλαιστίνιους και οι ρουκέτες της Χαμάς πρόκληση για τους Ισραηλινούς. Πρέπει και τα δύο να σταματήσουν. Είναι δυνατή η επίτευξη ειρήνης μεταξύ Ισραήλ και Παλαιστίνης - τα δύο κράτη να ζουν μαζί ειρηνικά μέσα σε ασφαλή σύνορα, ως καλοί γείτονες.
<P>
Δεν είναι καιρός τώρα για μικροψυχία και δειλές συναλλαγές. Τώρα είναι καιρός για θάρρος, αποφασιστικότητα και οξυδερκή συμπεριφορά· τώρα είναι καιρός για ειρήνη στη Μέση Ανατολή· τώρα είναι καιρός για δημοκρατία στις αραβικές χώρες.
<SPEAKER ID="573" NAME="Hannes Swoboda" AFFILIATION="S&amp;D">
(DE) Κύριε Πρόεδρε, ας είμαστε ειλικρινείς, η κατάσταση μη πολέμου, διότι δεν μπορούμε να μιλάμε για ειρήνη στη Μέση Ανατολή, έχει δώσει, αν μη τι άλλο, τη δυνατότητα στους δικτάτορες και τα αυταρχικά καθεστώτα να κρατήσουν τους δικούς τους πολίτες υπό έλεγχο και να συνάψουν σύμφωνο μη επίθεσης με το Ισραήλ, έδωσε δε τη δυνατότητα στο Ισραήλ να πράξει το ίδιο. Όπως έχουμε διαπιστώσει, τέτοιου είδους στηρίγματα και πυλώνες είναι πολύ εύθραυστα και μπορούν ξαφνικά να καταρρεύσουν. Σήμερα κατέρρευσαν.
<P>
Χαίρομαι που το Ισραήλ δεν έχει παρέμβει στις εσωτερικές αραβικές εξελίξεις. Ωστόσο, η μη παρέμβαση δεν είναι αρκετή. Όπως ανέφερε ο κ. Pöttering, πρέπει να εκμεταλλευτούμε την ευκαιρία· η μάλλον, το Ισραήλ να εκμεταλλευτεί την ευκαιρία προκειμένου να συνάψει διαρκή ειρήνη με δημοκρατικά κράτη, μια ειρήνη που δεν θα στηρίζεται στους ώμους λίγων δικτατόρων, αλλά θα βασίζεται πραγματικά στη βούληση του λαού να κάνει ειρήνη. Στο σημείο αυτό, η ανάπτυξη οικισμών δεν αποτελεί μόνο ακανθώδες ζήτημα, όπως ήταν πάντα, αλλά και εμπόδιο. Επιπλέον, όταν ο υφυπουργός Εξωτερικών, στον οποίο έγινε ήδη αναφορά σήμερα, δηλώνει στις συνομιλίες που είχαμε στις Βρυξέλλες ότι, εν πάση περιπτώσει, δεν πρόκειται να επανακτήσουμε νέες περιοχές από τους Παλαιστίνιους, τότε διυλίζουμε τον κώνωπα και προβαίνουμε σε κυνισμούς ήδη από την έναρξη των συνομιλιών. " ανάπτυξη οικισμών πρέπει να σταματήσει. Είναι πολύ λυπηρό το γεγονός ότι οι Αμερικανοί χρησιμοποίησαν το βέτο τους στο εν λόγω σημείο, καθώς με τον τρόπο αυτόν αποδείχθηκε ότι ουσιαστικά δεν ενδιαφέρονται ουδόλως για την ειρηνευτική διαδικασία.
<P>
Τώρα, εν συντομία για τις εκλογές, σχετικά με τις οποίες έχουν ήδη τεθεί ερωτήσεις. Ελπίζω ότι θα αναγνωρίσουμε τις εκλογές. Πρέπει να αναγνωρίσουμε τις εκλογές και το αποτέλεσμα των εκλογών ως δημοκρατικό βήμα. Αυτό δεν σημαίνει ότι πρέπει να αναγνωρίσουμε οποιαδήποτε πολιτική υλοποιείται ως αποτέλεσμα των εκλογών. Δεν πρέπει, ωστόσο, να επαναλάβουμε το λάθος να αποφασίσουμε ποιος είναι ο καλός νικητής και ποιος ο κακός νικητής των εκλογών. Πρέπει αντίθετα να αναγνωρίσουμε τη δημοκρατική ανάπτυξη.
<P>
Τέλος και πάλι, εφόσον όλοι συμφωνούμε ως προς αυτό: ελπίζω ότι θα ενισχύσετε τις προσπάθειές σας για την απελευθέρωση του κ. Shalit, έτσι ώστε το πρόβλημα αυτό επιτέλους να επιλυθεί. Διότι όπως ακριβώς η ανάπτυξη οικισμών αποτελεί εμπόδιο για πραγματικά ουσιαστικό διάλογο, το ίδιο συμβαίνει και με τη φυλάκιση του κ. Shalit, περισσότερο από ποτέ. Ελπίζω ότι μπορούμε να προσεγγίσουμε και τα δύο προβλήματα κατά τρόπο ώστε να καταλήξουμε σε λογικές και εποικοδομητικές ειρηνευτικές συνομιλίες στη Μέση Ανατολή.
<SPEAKER ID="574" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, η αντίθεση είναι εντυπωσιακή! " επανάσταση, η αλλαγή που λαμβάνει χώρα στον αραβικό κόσμο είναι συναρπαστική για όλους μας. Προσπαθούμε να βοηθήσουμε. Συζητήσαμε για τη Λιβύη σήμερα. Τις τελευταίες ημέρες και εβδομάδες, συζητήσαμε για την Αίγυπτο και την Τυνησία. Ωστόσο, την ίδια στιγμή παρατηρείται στασιμότητα στην ειρηνευτική διαδικασία. Στο πλαίσιο αυτό, πρέπει να δηλώσουμε ξεκάθαρα στο Σώμα, βαρόνη Ashton, ότι προσφέρατε υπηρεσία καταφέρνοντας να συγκαλέσετε σύνοδο της τετραμερούς διάσκεψης. Το να σημειωθεί πρόοδος τώρα, σε αυτήν την περίοδο έντονης ανασφάλειας στην περιοχή, και έντονης ανασφάλειας στο Ισραήλ, ήταν μια εξαιρετικά θετική υπηρεσία. Θα ήθελα να το ξεκαθαρίσω αυτό. Μπορεί μερικές φορές να χρειάζεται να υπομείνετε την κριτική από το Σώμα, επίσης. Για τον λόγο αυτόν, απαιτείται ίσως και κάποιος έπαινος.
<P>
Σε ό,τι αφορά το περιεχόμενο, θα ήθελα να καταστήσω σαφές ότι δεν πιστεύω ότι το Ισραήλ αντιμετωπίζει με σκεπτικισμό τη δημοκρατία στις αραβικές χώρες. Το θέμα είναι απλώς ότι οι αλλαγές αυτές δεν έχουν ακόμα ολοκληρωθεί. Όταν και αν αναδυθούν δημοκρατίες στις χώρες αυτές, συμφωνώ απολύτως με τον κ. Pöttering και μαζί σας επίσης, κύριε Swoboda, ότι τότε θα υπάρξει σαφώς μια μεγάλη ευκαιρία προόδου επιτέλους και για την ειρηνευτική διαδικασία στη Μέση Ανατολή. " ανέγερση οικισμών πρέπει να σταματήσει, αυτό είναι σαφές σε κάθε περίπτωση, όπως και οι σοφιστείες που τη στηρίζουν. Υπάρχει συναίνεση μεταξύ όλων των Ομάδων στο Σώμα επί του σημείου αυτού.
<P>
Σε συνδυασμό με την εξέγερση του αραβικού κόσμου, σημειώθηκαν επίσης διαδηλώσεις κατά του καθεστώτος της Χαμάς στη Λωρίδα της Γάζας. " κατάσταση στα παλαιστινιακά εδάφη δεν είναι επ' ουδενί απλή. Ο εκδημοκρατισμός πρέπει να επιτύχει και εδώ. Προς το παρόν, έχουμε ευτυχώς έναν μετριοπαθή και συντηρητικό εταίρο στη Δυτική Όχθη, δεν συμβαίνει όμως ακριβώς το ίδιο και στη Λωρίδα της Γάζας.
<SPEAKER ID="575" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, βαρόνη Ashton, έχω παρατηρήσει μια περίεργη τάση εντός της Ευρωπαϊκής Ένωσης: παρά τις δηλώσεις που επικρίνουν τις παραβιάσεις των ανθρωπίνων δικαιωμάτων από το Ισραήλ, τα κράτη μέλη και η Επιτροπή εργάζονται ακούραστα για την ενίσχυση των πολιτικών και οικονομικών σχέσεων με το Ισραήλ χωρίς την προσθήκη κάποιων όρων.
<P>
Στις 22 Φεβρουαρίου, η Ένωση αναβάθμισε ουσιαστικά τη συμφωνία σύνδεσής της με το Ισραήλ υποσχόμενη την ενίσχυση της συνεργασίας με διάφορες φαινομενικά τεχνικές συμφωνίες σε ποικίλους τομείς: τον ανταγωνισμό, την πρόσβαση στις δημόσιες συμβάσεις και την ένταξη του Ισραήλ στον Ευρωπαϊκό Χώρο Έρευνας και σε ευρωπαϊκούς οργανισμούς όπως η Europol, ο Ευρωπαϊκός Οργανισμός Διαστήματος και ούτω καθεξής.
<P>
Στις 31 Ιανουαρίου, η Επιτροπή ενέκρινε τη μεταβίβαση δεδομένων προσωπικού χαρακτήρα πολιτών της ΕΕ στο Ισραήλ, μια χώρα για την οποία υπάρχουν υπόνοιες ότι έχει χρησιμοποιήσει διαβατήρια πολιτών της ΕΕ προκειμένου να προβεί σε εξώδικη δολοφονία στο Ντουμπάι το περασμένο έτος.
<P>
Το Ισραήλ, το οποίο συμμετέχει ήδη σε περισσότερα από 800 προγράμματα με ευρωπαϊκά πανεπιστήμια και επιχειρήσεις, θα λάβει περισσότερα από 500 εκατομμύρια ευρώ σε επιδοτήσεις το 2013. Μεταξύ των δικαιούχων θα είναι οι κατασκευαστές όπλων Elbit και Israel Aerospace Industries, οι οποίοι κατασκευάζουν τα τηλεκατευθυνόμενα αεροπλάνα και τα αεροσκάφη που χρησιμοποιούνται κατά του λαού της Γάζας.
<P>
Στο πλαίσιο του Συμβουλίου Σύνδεσης, η Ευρωπαϊκή Ένωση επικρότησε τα νέα μέτρα που ανακοίνωσε ο κ. Netanyahu για τη Γάζα και τη Δυτική Όχθη.
<P>
Βαρόνη Ashton, μπορείτε παρακαλώ να προσδιορίσετε σε τι συνίσταται το εν λόγω μέτρο διευκόλυνσης όταν εκατοντάδες οδηγοί φορτηγών διαδηλώνουν στη Γάζα ακόμα και τώρα που μιλούμε, καταγγέλλοντας το κλείσιμο του σημείου διέλευσης Karni; Επίσης, πώς προτείνει ο κ. Netanyahu να σταματήσει ο ταχύς εποικισμός της Ιερουσαλήμ και της Δυτικής Όχθης;
<P>
Θα σας ήμουν ευγνώμων, βαρόνη Ashton, αν μπορούσατε να αποστείλετε μήνυμα ενθάρρυνσης και ένα πραγματικό μήνυμα ελπίδας για όλες τις γυναίκες που βγήκαν στους δρόμους στην Παλαιστίνη εχθές και οι οποίες αναμένουν πολλά από την Ευρωπαϊκή Ένωση.
<SPEAKER ID="576" NAME="Patrick Le Hyaric" AFFILIATION="GUE/NGL">
(FR) Κύριε Πρόεδρε, βαρόνη Ashton, οι επαναστάσεις στον αραβικό κόσμο συνάδουν με τις προσδοκίες του παλαιστινιακού λαού. Υπάρχει μία διαφορά, ωστόσο: οι Παλαιστίνιοι δεν αγωνίζονται κατά του ηγέτη τους, αλλά εναντίον μιας εξωτερικής δύναμης που τους καταδυναστεύει, τους ταπεινώνει, τους λεηλατεί, τους αποικίζει τη χώρα τους, τους φυλακίζει, τους κλέβει τη γη και τα σπίτια τους, κτίζει τείχη και επιβάλλει αποκλεισμό στη Γάζα αφήνοντας ένα εκατομμύριο από τον λαό τους σε στρατόπεδα προσφύγων κατά παράβαση του διεθνούς δικαίου.
<P>
Βαρόνη Ashton, άκουσα τις εξηγήσεις σας, όμως η Ευρωπαϊκή Ένωση πρέπει να είναι πιο σταθερή και δραστήρια. Οι αραβικοί λαοί μάς παρακολουθούν. Εκ βάθρων αλλαγές λαμβάνουν χώρα στη Μέση Ανατολή. Εκ βάθρων αλλαγές απαιτούνται, επίσης, στο εσωτερικό της ισραηλινής ηγεσίας, η οποία πρέπει να σέβεται τις οικουμενικές αξίες που προβλέπονται από τον νόμο. Χρησιμοποιήστε όλα τα μέσα που διαθέτετε, τα οποία περιλαμβάνουν την αμφισβήτηση των συμφωνιών σύνδεσης. Συμφωνώ με όσα δηλώσατε σχετικά με τον Gilad Shalit, σας ρώτησα όμως ήδη πώς σκοπεύετε να εξασφαλίσετε την απελευθέρωση ενός νεαρού γαλλο-παλαιστινίου, του Salah Hamouri, ο οποίος σαπίζει σε ισραηλινή φυλακή άνευ λόγου.
<P>
Τέλος, βαρόνη Ashton, τολμήστε μια ισχυρή πολιτική πράξη, μια πολιτική πράξη ύψιστης σημασίας: διασφαλίστε ότι η Ευρωπαϊκή Ένωση θα αναγνωρίσει επίσημα, χωρίς καθυστέρηση, το παλαιστινιακό κράτος εντός των συνόρων του 1967 και με την Ανατολική Ιερουσαλήμ ως πρωτεύουσα.
<SPEAKER ID="577" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι, η Ευρωπαϊκή Ένωση αποτελεί τον κύριο χρηματοδότη της Παλαιστινιακής Αρχής παρέχοντας περίπου 1 δισεκατομμύριο ευρώ ετησίως, και όμως, ο πολιτικός ρόλος της Ευρώπης στην ειρηνευτική διαδικασία εξακολουθεί να παραμένει οριακός.
<P>
Αυτή η μεγάλης κλίμακας οικονομική βοήθεια μάς δίνει το δικαίωμα να ζητήσουμε από την Εθνική Παλαιστινιακή Αρχή (ΕΠΑ) να επιστρέψει στο τραπέζι των διαπραγματεύσεων. Όσον αφορά το ζήτημα της αναγνώρισης της Παλαιστίνης, πρέπει να είμαστε σαφείς. Το πρόβλημα της ειρηνικής συνύπαρξης με το Ισραήλ δεν πρόκειται να επιλυθεί με μονομερή αναγνώριση του παλαιστινιακού κράτους, το οποίο, άλλωστε, εξακολουθεί να μην έχει αυτοανακηρυχθεί.
<P>
" ΕΠΑ πρέπει, αντιθέτως, να επιστρέψει στην ανάληψη ενεργού ρόλου, να καθίσει στο τραπέζι των διαπραγματεύσεων και να επιλύσει τις εν εξελίξει διαφορές, ιδιαίτερα ως προς τα ασφαλή σύνορα, το καθεστώς της Ιερουσαλήμ και το ζήτημα των προσφύγων. Ακόμα και μια μερική συμφωνία θα ενίσχυε τα μετριοπαθή τμήματα των δύο πλευρών και θα μείωνε την επιρροή του εξτρεμισμού.
<SPEAKER ID="578" NAME="Diane Dodds" AFFILIATION="NI">
(EN) Κύριε Πρόεδρε, ο άνεμος της αλλαγής που φυσά στη Μέση Ανατολή υπόσχεται εκδημοκρατισμό και κανένας πραγματικός δημοκράτης δεν μπορεί να αρνηθεί ότι ο λαός της Αιγύπτου, της Τυνησίας και πλέον της Λιβύης αξίζει τόσο την ελευθερία όσο και τη δημοκρατία.
<P>
Μπορώ επίσης να συμφωνήσω απολύτως με την Ύπατη Εκπρόσωπο ότι τα γεγονότα αυτά, αντί να αποσπούν την προσοχή μας, απαιτούν την επανεστίασή της στην ειρηνευτική διαδικασία. Σε πρόσφατες επισκέψεις στην περιοχή, διαπίστωσα ότι ο ισραηλινός λαός εύλογα ανησυχεί. Σύμφωνα με προηγούμενες εμπειρίες, τα πολιτικά κενά έγιναν αντικείμενο εκμετάλλευσης από τη Χαμάς και τη Χεζμπολάχ.
<P>
Σε αυτήν την περίπτωση, πρέπει να εξετάσουμε με ποιον τρόπο μπορούμε να βοηθήσουμε καλύτερα, τόσο στην ειρηνευτική διαδικασία όσο και στη σταθερότητα της περιοχής.
<P>
" αναγνώριση της ανάγκης του Ισραήλ για ασφάλεια και το κύρος των συμφωνιών με γειτονικές χώρες αποτελούν σημαντικούς ακρογωνιαίους λίθους. Πρέπει επίσης να παραδεχθούμε ότι η πολιτική γειτονίας απέτυχε. Δαπανούμε αυτήν τη στιγμή 1,5 δισεκατομμύριο ευρώ ετησίως για αυτήν την πολιτική. Πρέπει να εκτιμήσουμε τα απτά οφέλη της. Εάν εξετάσουμε την περίπτωση της Αιγύπτου, όπου δεκάδες χιλιάδες άτομα προστίθενται ετησίως στην αγορά εργασίας χωρίς οικονομικό μέλλον και ελπίδα, ίσως θα πρέπει ρεαλιστικά να αναγνωρίσουμε ότι στη χώρα αυτή υπάρχουν ήδη οι σπόροι μιας νέας επανάστασης.
<SPEAKER ID="579" NAME="Francisco José Millán Mon" AFFILIATION="PPE">
(ES) Κύριε Πρόεδρε, όπως επισημαίνεται στη δήλωση της τετραμερούς διάσκεψης για την Εγγύς Ανατολή που έγινε στο Μόναχο, όλοι θα θέλαμε τον τερματισμό των διαπραγματεύσεων μεταξύ του Ισραήλ και της Παλαιστίνης τον Σεπτέμβριο του 2011 υπό μορφή συμφωνημένης λύσης για τα δύο κράτη, κάτι που θα επιφέρει ειρήνη και ασφάλεια. Δυστυχώς, οι προοπτικές δεν είναι ρόδινες. Ενώ απομένουν έξι μόνο μήνες, οι διαπραγματεύσεις έχουν παγώσει, έχουν περιπέσει σε στασιμότητα ως προς το ζήτημα των εποικισμών.
<P>
Κυρίες και κύριοι, δεν πιστεύω ότι η απώλεια πολύτιμου χρόνου θα ωφελήσει το Ισραήλ, ούτε θα συμβάλει στην εξεύρεση επιτυχούς λύσης. Από τη μία πλευρά, ανησυχώ ότι θα καταστεί όλο και δυσκολότερη η εξεύρεση μετριοπαθών ηγετών στην Παλαιστίνη που θα διαθέτουν επαρκή πολιτική στήριξη ώστε να είναι σε θέση να συνάπτουν συμφωνίες με το Ισραήλ, κάτι το οποίο δεν είναι εύκολη υπόθεση. Από την άλλη, εάν παραμείνουν οι οικισμοί, θα καταστεί όλο και δυσκολότερη η δημιουργία ενός πραγματικά βιώσιμου κράτους της Παλαιστίνης.
<P>
Βαρόνη Ashton, συμφωνώ ότι η ειρηνευτική διαδικασία δεν πρέπει να τίθεται σε αναμονή λόγω των πολιτικών αναταραχών στην περιοχή. Εάν τα τρέχοντα γεγονότα έχουν ως αποτέλεσμα την εγκαθίδρυση δημοκρατικών καθεστώτων, όπως όλοι ελπίζουμε, καθεστώτων που θα αφουγκράζονται τις επιθυμίες του λαού, το κλίμα στην περιοχή θα γίνει ακόμα λιγότερο ευνοϊκό για το Ισραήλ. Ενδέχεται το Ισραήλ να απομονωθεί ακόμα περισσότερο και να τεθεί υπό εντονότερες πιέσεις από ορισμένους άραβες γείτονές του.
<P>
Εν κατακλείδι όλοι, συμπεριλαμβανομένου του Ισραήλ, θα επωφεληθούν από την επίτευξη λύσης το συντομότερο δυνατόν. Για τον λόγο αυτόν, παροτρύνω την Ευρωπαϊκή Ένωση να συμβάλει ενεργά στην επανέναρξη της ειρηνευτικής διαδικασίας σε στενή συνεργασία με τις "νωμένες Πολιτείες και τα άλλα μέλη της τετραμερούς διάσκεψης.
<P>
Βαρόνη Ashton, ελπίζω ότι θα υπάρξει συνάντηση υψηλού επιπέδου της τετραμερούς διάσκεψης αυτόν τον μήνα, όπως ορίζεται στη δήλωση του Μονάχου. Μπορείτε να επιβεβαιώσετε ότι έτσι θα συμβεί;
<SPEAKER ID="580" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, η σημερινή κατάσταση στην περιοχή είναι γεμάτη και κινδύνους και ελπίδα. Κατ' εμέ, η εμφάνιση δημοκρατικών κινημάτων μεταξύ των γειτόνων του Ισραήλ είναι αιτία εορτασμού. Πρέπει να απορρίψουμε το ρατσιστικό στερεότυπο που τους θεωρεί ως απειλή.
<P>
Ήμουν επικεφαλής κοινοβουλευτικής αντιπροσωπείας στη Γάζα και τη Δυτική Όχθη τον Δεκέμβριο του 2010. " πιο σπαραξικάρδια ιστορία ήταν ενός μικρού αγοριού που έφερνε τα παιχνίδια του στο σχολείο κάθε μέρα επειδή δεν ήταν σίγουρο, όταν επέστρεφε στο σπίτι, εάν το σπίτι του και η οικογένειά του θα ήταν ακόμα εκεί.
<P>
Οι γονείς αυτού του παιδιού θέλουν ειρήνη. Κάθε μέλος του PLC που συναντήσαμε, τόσο στη Δυτική Όχθη όσο και στη Γάζα, θέλει ασφαλή σύνορα για το Ισραήλ και την Παλαιστίνη, με βάση την πράσινη γραμμή του 1967. Θέλουν επίσης να σταματήσουν οι εποικισμοί. Είναι ακατανόητο το γεγονός ότι ο πρωθυπουργός κ. Netanyahu έχει απορρίψει τις εκκλήσεις όλων των συμμάχων του Ισραήλ να σταματήσει τους εποικισμούς. Απλά να τους σταματήσει. Όχι να τους διαλύσει. Να τους σταματήσει.
<P>
Είναι απαραίτητο, για να ξεκινήσουν σοβαρές διαπραγματεύσεις, οι εποικισμοί να σταματήσουν. Θα ήθελα να απευθύνω έκκληση προς την κ. Ashton να διασφαλίσει ότι η συγκεκριμένη έκκληση θα φθάσει και πάλι στις ισραηλινές αρχές: παρακαλώ σταματήστε τους εποικισμούς και φροντίστε να συνεχιστούν οι συνομιλίες.
<P>
Πρέπει να στηρίξουμε τις προσπάθειες του προέδρου κ. Abbas και του πρωθυπουργού κ. Fayyad προκειμένου να οδηγήσουν ειρηνικά τον παλαιστινιακό λαό προς ένα παλαιστινιακό κράτος. Δεν γνωρίζουμε ποιες θα είναι οι συνέπειες εάν δεν το πράξουμε σύντομα.
<SPEAKER ID="581" NAME="Chris Davies" AFFILIATION="ALDE">
(EN) Κύριε Πρόεδρε, δεν μπορεί να υπάρχει μεγαλύτερος φίλος του Ισραήλ στην Ευρωπαϊκή Ένωση από τη Γερμανία, αποτελεί, συνεπώς, είδηση το να διαβάζει κανείς ότι η καγκελάριος κ. Merkel φωνάζει στον πρωθυπουργό κ. Netanyahu: "Δεν έχετε κάνει τίποτα για την προώθηση της ειρήνης, δώστε μου κάτι". Είναι είδηση!
<P>
Έχει δίκαιο, φυσικά. Το Ισραήλ προσπαθεί να κερδίσει χρόνο. Αρέσκεται να προβαίνει σε συνομιλίες επί των συνομιλιών, διότι όλο αυτό το διάστημα τού δίδεται η δυνατότητα να αλλάζει διαρκώς τα πραγματικά δεδομένα και να καθιστά ολοένα δυσχερέστερη την επίτευξη της λύσης των δύο κρατών.
<P>
Υπάτη Εκπρόσωπε, έχετε τη δύναμη να κάνετε τη διαφορά. Ιδού η δήλωση της Ευρωπαϊκής Ένωσης του περασμένου μήνα σχετικά με τη συμφωνία σύνδεσης: έξι σελίδες καταγγελιών σχετικά με παραβιάσεις των ανθρωπίνων δικαιωμάτων, την έλλειψη νομιμότητας και τις παραβάσεις εκ μέρους του Ισραήλ, αλλά και μια σύνοψη, στην οποία αναφέρεται ότι επιδιώκουμε στενότερη συνεργασία με το Ισραήλ.
<P>
Περί τίνος πρόκειται; Προκαλεί έκπληξη το γεγονός ότι οι Παλαιστίνιοι θεωρούν ότι η Ευρωπαϊκή Ένωση έχει δύο μέτρα και σταθμά; Επενδύετε την εμπιστοσύνη σας στα πλαίσια ενός ευχάριστου διαλόγου. Το Ισραήλ όμως απλώς πιστεύει ότι είμαστε αδύναμοι, αδύναμοι, αδύναμοι. Και μέχρι να χρησιμοποιήσετε τη δύναμή σας, μέχρι να σηκωθείτε και να χρησιμοποιήσετε μια λέξη προς το Ισραήλ που δεν έχουν συνηθίσει να ακούνε, τίποτα δεν θα αλλάξει. " λέξη αυτή είναι "όχι".
<SPEAKER ID="582" NAME="David Campbell Bannerman" AFFILIATION="EFD">
(EN) Κύριε Πρόεδρε, ενώ ο καλός λιβυκός λαός βομβαρδίζεται και τρομοκρατείται από τον κ. Gaddafi, η ΕΕ αναλώνεται σε σχέδια για τη Λιβύη όπως "η προώθηση του σεβασμού του διεθνούς ανθρωπιστικού δικαίου". Είναι προφανέστατο ότι δεν έχει επιτύχει. Εν τω μεταξύ, η βαρόνη Ashton εδώ απαιτεί ακόμα περισσότερους πόρους, πέρα από τα 3 περίπου δισεκατομμύρια ευρώ που πρόκειται να λάβει η Υπηρεσία Εξωτερικής Δράσης. Αντί να δαπανά ολοένα περισσότερα για την εν λόγω διογκωμένη, επαναλαμβανόμενη και ακόρεστη υπηρεσία εξωτερικών της ΕΕ και τον Ευρωπαϊκό Οργανισμό Άμυνας, η Βρετανία θα πρέπει να δαπανά τα 48 εκατομμύρια λίρες στερλίνες ημερησίως που καταβάλλουμε για τη συμμετοχή μας στην ΕΕ σε δικά μας εθνικά αμυντικά συμφέροντα.
<P>
" κρίση στη Λιβύη έχει καταδείξει την αξία τού να διαθέτει κανείς αεροπλανοφόρα με γρήγορα αεριωθούμενα που σταθμεύουν στα όρια περιοχών κρίσης. Απευθύνω έκκληση στον David Cameron να κατανοήσει τη σημασία και να αποτραβήξει από τις επιχειρήσεις και το αεροπλανοφόρο HMS Ark Royal και έναν ελάχιστο αριθμό Harrier. Κατά τη διάρκεια της κρίσης των Φώκλαντ, η κ. Thatcher αποτράβηξε με επιτυχία από τις επιχειρήσεις το αδελφό πλοίο του Ark, το HMS Invincible. Πρέπει να πράξουμε το ίδιο με το Ark Royal.
<SPEAKER ID="583" NAME="Cristian Dan Preda" AFFILIATION="PPE">
(RO) Κύριε Πρόεδρε, θα ήθελα να ξεκινήσω αναφέροντας τις πολύ επιφυλακτικές και απαισιόδοξες φωνές που εξέφρασαν πρόσφατα την άποψη, μετά τις εξεγέρσεις στην περιοχή της Μεσογείου, ότι η ειρηνευτική διαδικασία στη Μέση Ανατολή κινδυνεύει να καταστεί ένα είδος παράπλευρης απώλειας. Με βάση αυτήν την ερμηνεία, η διαδικασία θα περιέλθει σε ακόμα μεγαλύτερο αδιέξοδο από ό,τι σήμερα, γεγονός το οποίο θα προκαλέσει περαιτέρω αναστάτωση. Πιστεύω ότι δεν χρειαζόμαστε μια τόσο απαισιόδοξη άποψη των πραγμάτων.
<P>
Στην ουσία πιστεύω ότι τα πρόσφατα αυτά γεγονότα καταδεικνύουν την ανάγκη επίτευξης σημαντικής προόδου στην ειρηνευτική διαδικασία. Στο πλαίσιο αυτό, χρειαζόμαστε ευρωπαϊκή ηγεσία, κυρίως έτσι ώστε να μπορέσουμε να τηρήσουμε την προθεσμία του Σεπτεμβρίου του 2011 για την επίτευξη συμφωνίας. Από την άποψη αυτή, θα ήθελα να συγχαρώ την Ύπατη Εκπρόσωπο για τη δέσμευση που έχει επιδείξει και τις προσπάθειες που έχει καταβάλει τους τελευταίους μήνες.
<P>
Για την εφαρμογή της λύσης των δύο κρατών και την προώθηση του ζητήματος της συνολικής αραβο-ισραηλινής ειρήνης, πιστεύω ότι χρειάζεται, επαναλαμβάνω, να φέρουμε και τις δύο πλευρές στο τραπέζι των διαπραγματεύσεων και, από την άποψη αυτή, η πρωτοβουλία της τετραμερούς διάσκεψης για τη διεξαγωγή διαβούλευσης με τους ισραηλινούς και τους παλαιστίνιους διαπραγματευτές χωριστά σηματοδοτεί ένα πρώτο βήμα. Σίγουρα πρέπει να κάνουμε ένα ακόμα βήμα. Πιστεύω ότι το κλίμα της επανάστασης στη Μεσόγειο μπορεί να δώσει νέα ώθηση στην ειρηνευτική διαδικασία. Ωστόσο, πρέπει να προσέξουμε οι αλλαγές που λαμβάνουν χώρα να μην οδηγήσουν σε αναθεώρηση των δεσμεύσεων που αναλήφθηκαν στο παρελθόν από κάποιες από τις χώρες της περιοχής σε σχέση με το Ισραήλ.
<SPEAKER ID="584" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κυρίες και κύριοι, η Μεσόγειος έχει σημειώσει μια δραματική επιστροφή στην παγκόσμια πολιτική ατζέντα, η δε Ευρώπη έχει διαπιστώσει ότι είναι ουσιαστικά πολύ αδύναμη.
<P>
Δεν επενδύσαμε σε πολιτική γειτονίας με τη Μέση Ανατολή και τις χώρες Μαγκρέμπ, δεν παρέσχαμε την υποστήριξή μας σε έναν χώρο ελεύθερων συναλλαγών ή μια κοινή μεταναστευτική πολιτική, αυτό δε που συμβαίνει στη βόρειο Αφρική έχει αντίκτυπο στη Μέση Ανατολή, όπου η ειρηνευτική διαδικασία έχει περιπέσει σε στασιμότητα. Βαρόνη Ashton, η Ευρώπη πρέπει να βοηθήσει το Ισραήλ και τους Παλαιστίνιους να ξεκινήσουν εκ νέου διαπραγματεύσεις με βάση τις προτάσεις που στηρίζουν πλέον τόσο το Συμβούλιο όσο και το Κοινοβούλιο.
<P>
Οι υπό εξέλιξη αλλαγές επηρεάζουν και το Ισραήλ και, επενδύοντας στην αλλαγή, μπορούμε να συνδυάσουμε την ασφάλεια και την ειρήνη. " Ευρώπη πρέπει να ασκήσει πιέσεις στο Ισραήλ ώστε να αποδυναμώσει τον κλοιό γύρω από τα κατεχόμενα εδάφη και να σταματήσει την εποικιστική πολιτική, γεγονός το οποίο αποτελεί απαραίτητη προϋπόθεση για την επανέναρξη των διαπραγματεύσεων. Όπως διαπιστώνεται επί του παρόντος, αυτές τις ημέρες, κανείς δεν βρίσκεται στο απυρόβλητο όταν η επιθυμία για ελευθερία ξεσπά κατ' αυτόν τον τρόπο.
<P>
Τυχόν περαιτέρω καθυστέρηση στην επίλυση της σύγκρουσης θέτει ενδεχομένως σε κίνδυνο τις ελπίδες των Ισραηλινών και των Παλαιστινίων για την επίτευξη δίκαιης λύσης, θέτει δε σε κίνδυνο και το μέλλον μιας τόσο εύθραυστης περιοχής της Μεσογείου και της Μέσης Ανατολής.
<SPEAKER ID="585" NAME="Marielle De Sarnez" AFFILIATION="ALDE">
(FR) Κύριε Πρόεδρε, ο καθένας μπορεί να διαπιστώσει ότι η κατάσταση αλλάζει στη Μέση Ανατολή με αυτό το δημοκρατικό κύμα που σαρώνει τις χώρες του Μαγκρέμπ και του Μασρέκ μέσω της Αιγύπτου.
<P>
" ιστορική αυτή εξέγερση που λαμβάνει χώρα στα αραβικά έθνη πρέπει να αντιμετωπίζεται και από το Ισραήλ και από τους παλαιστίνιους ηγέτες ως ευκαιρία, όχι ως κίνδυνος. Πράγματι, πιστεύω ότι η ξαφνική εμφάνιση δημοκρατικών κινημάτων στα σύνορα του Ισραήλ και των παλαιστινιακών εδαφών συνιστά ευκαιρία που πρέπει να αξιοποιηθεί και από τα δύο μέρη.
<P>
Σήμερα, οι Ισραηλινοί και οι Παλαιστίνιοι χρειάζεται να αντιμετωπίσουν τα γεγονότα: ο κόσμος γύρω τους αλλάζει, είναι δε καιρός να αλλάξουν και αυτοί. Ως εκ τούτου, έφθασε η ώρα η Ευρώπη να επιβάλει τον διάλογο, να ξεκινήσει πραγματικές διαπραγματεύσεις και να εγκαινιάσει μια πραγματική ειρηνευτική διαδικασία με στόχο την εξεύρεση βιώσιμης λύσης που θα έχει ως αποτέλεσμα τα δύο έθνη να ζουν γειτονικά με ειρήνη.
<P>
Ωστόσο, σε αυτήν την πολύ κρίσιμη στιγμή, θα ήταν ακατανόητο και ακατάλληλο η Ένωση να μην χρησιμοποιεί τις υπηρεσίες του ειδικού απεσταλμένου της για τη Μέση Ανατολή. Θα ήθελα, επομένως, να ρίξετε, εάν είναι δυνατόν, λίγο φως σε αυτό το θέμα για εμάς, βαρόνη Ashton.
<SPEAKER ID="586" NAME="Krzysztof Lisek" AFFILIATION="PPE">
(PL) Κύριε Πρόεδρε, ως βουλευτής του Ευρωπαϊκού Κοινοβουλίου είχα την ευκαιρία να επισκεφθώ διάφορες χώρες της Μέσης Ανατολής τους τελευταίους μήνες, μεταξύ αυτών τη Συρία, την Παλαιστινιακή Αρχή και το Ισραήλ. Ένας από τους ηγέτες της περιοχής μού είπε: "Παρακαλώ ζητήστε από τους ηγέτες της Ευρώπης να συμμετέχουν περισσότερο ενεργά, γιατί εάν η συμμετοχή αυτή στεφθεί με επιτυχία, θα πρόκειται για πολιτική επιτυχία του είδους για το οποίο απονέμεται το βραβείο Νόμπελ Ειρήνης". Αφιερώνω αυτήν τη δήλωση στην κ. Ashton. Ωστόσο, και το αναφέρω με κάθε σοβαρότητα, όλοι οι ηγέτες δήλωσαν το ίδιο προς εμένα: η Ευρωπαϊκή Ένωση πρέπει να συμμετάσχει περισσότερο ενεργά στη διαδικασία για τη Μέση Ανατολή. Για παράδειγμα, οι "νωμένες Πολιτείες επηρεάζονται από ορισμένους πολιτικούς περιορισμούς ενώ, από την άλλη πλευρά, η συμμετοχή μας πρέπει να περιλαμβάνει τη συνεργασία με έναν εταίρο όπως οι "νωμένες Πολιτείες, έστω και μόνο λόγω των στρατηγικών σχέσεων των "νωμένων Πολιτειών με το Ισραήλ. Δεύτερον, όλοι μας, συμπεριλαμβανομένης της κ. Ashton, θα πρέπει να αξιοποιήσουμε κάθε ευκαιρία που προσφέρεται στην Ευρωπαϊκή Ένωση. Την προηγούμενη εβδομάδα, για παράδειγμα, διεξήχθη μια άνευ προηγουμένου κοινή συνεδρίαση των κυβερνήσεων της Πολωνίας και του Ισραήλ υπό μορφή διακυβερνητικής διαβούλευσης. Ο πρωθυπουργός κ. Tusk και ο υπουργός Εξωτερικών κ. Sikorski βρέθηκαν στο Ισραήλ. Θα πρέπει να αξιοποιήσουμε στο έπακρο ευκαιρίες αυτού του είδους.
<SPEAKER ID="587" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, το ζήτημα της Μέσης Ανατολής, που ήταν ήδη περίπλοκο, κατέστη ακόμα πιο περίπλοκο πρόσφατα. Φυσικά, η σίγουρη λύση για τον καθένα θα ήταν να τηρήσει στάση αναμονής.
<P>
Από την πλευρά των Παλαιστινίων, το ερώτημα είναι ποιος θα ανατρέψει την ισορροπία υπέρ τους: η Χαμάς, που υποστηρίζεται από το Ιράν και κερδίζει έδαφος στη Δυτική Όχθη -το πιθανότερο- ή η Φατάχ που επιβάλλει εκ νέου την παρουσία της στη Γάζα, πράγμα που είναι λιγότερο πιθανό. Έπειτα η Ιορδανία, μια χώρα ουσιαστικής σημασίας η οποία ταλανίζεται από αναταραχή, θα μπορούσε να τινάξει στον αέρα ολόκληρη την ειρηνευτική διαδικασία. Όσο για το Ισραήλ, υπάρχουν προφανώς δύο κατευθύνσεις: η μία ευνοεί την επανέναρξη των σημερινών διαπραγματεύσεων με καινοτόμες προτάσεις, η άλλη ευνοεί την ίδια πολιτική "αναμονής".
<P>
Ωστόσο, έχοντας όραμα και αποφασιστικότητα να λάβουμε την ορθή απόφαση σε κάθε κομβικό σημείο, υπάρχει πιθανότητα να ξεπεραστεί το σημερινό αδιέξοδο, όσο μακρινό και αν μοιάζει αυτό τώρα.
<SPEAKER ID="588" NAME="Μαριέττα Γιαννάκου" AFFILIATION="PPE">
Κύριε Πρόεδρε, συμφωνώ με τα σχόλια της Ύπατης Εκπροσώπου ότι τώρα είναι η στιγμή για να υπάρξει ουσιαστικότερη παρέμβαση για μια σωστή διαπραγμάτευση στη Μέση Ανατολή. Πρώτον, γιατί δεν γνωρίζει κανείς την εξέλιξη που θα υπάρξει στις χώρες της Βορείου Αφρικής και, δεύτερον, διότι είναι σαφές ότι η κατάσταση ανάμεσα στο Ισραήλ και την Παλαιστίνη είναι αυτή που χρησιμοποιείται ως άλλοθι και για την τρομοκρατία και για εντάσεις σε όλον τον κόσμο και για πυροδότηση ειδικότερα εντάσεων στον μουσουλμανικό κόσμο.
<P>
Επομένως, η ειρηνευτική διαδικασία χρειάζεται άμεση παρέμβαση, δική σας κυρία εκπρόσωπε, και ειδικού απεσταλμένου, και θα είναι και μια άσκηση για την Ευρώπη για να δούμε πραγματικά αν μπορεί να παρέμβει και να παίξει τον ρόλο που έπαιζαν άλλοτε οι "νωμένες Πολιτείες με άλλα αποτελέσματα.
<P>
Φυσικά, η οικονομική βοήθεια είναι απαραίτητη, αλλά χρειάζεται ειδική ρύθμιση και ειδική παρακολούθηση γιατί είναι γνωστό τί είχε γίνει με την οικονομική βοήθεια σε προηγούμενες εποχές. Kαι βέβαια, είναι και το τεράστιο θέμα της δημοκρατικής συγκρότησης, γιατί χωρίς δημοκρατική και κοινωνική συγκρότηση καθίσταται ασφαλώς πολύ δύσκολη και η ειρηνευτική διαδικασία. Έτσι, ένα ειδικός διαπραγματευτής με μια ειδική ομάδα, η οποία θα είχε σχέση και με τη δημιουργία μιας ουσιαστικής δημοκρατικής συγκρότησης και συνταγματικής τάξης, θα είχε ιδιαίτερη αξία, κυρία εκπρόσωπε, και έχω την εντύπωση -με βάση αυτά που είπατε- ότι αυτή την προσπάθεια θα την αναλάβετε.
<SPEAKER ID="589" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, κυρία Ashton, όταν μιλούσα με πολιτικούς στη Μέση Ανατολή άκουσα πολλές φορές να αναφέρουν ότι η Ευρωπαϊκή Ένωση είναι χορηγός, όχι παράγοντας. Ειπώθηκε επίσης ότι η Ένωση πρέπει να καταστεί παράγοντας και όχι μόνο χορηγός, επειδή η Ευρωπαϊκή Ένωση είναι το θεσμικό όργανο στην τετραμερή διάσκεψη που όλοι εμπιστεύονται. Μερικοί εμπιστεύονται τη Ρωσία, ενώ η άλλη πλευρά στη σύγκρουση είναι πιο ανοικτή προς τις "νωμένες Πολιτείες. " Ευρωπαϊκή Ένωση είναι προορισμένη για τον ρόλο αυτόν. Ειπώθηκε ότι η Ένωση δεν έχει κοινή πολιτική διότι τα κράτη μέλη έχουν πολύ διαφορετικές απόψεις ως προς τα μέρη στη σύγκρουση και τους τρόπους επίλυσης των προβλημάτων αυτών. Έχουμε, πλέον, μια εξαιρετική ευκαιρία, επειδή υπάρχει η κ. Ashton, επειδή έχουμε την Υπηρεσία Εξωτερικής Δράσης και μπορούμε να εκπονήσουμε κοινή πολιτική για τη σύγκρουση.
<P>
Αυτήν την εβδομάδα, η Επιτροπή δημοσίευσε ένα νέο έγγραφο σχετικά με τη βοήθεια για τις χώρες της περιοχής της Μεσογείου με τίτλο "Εταιρική σχέση με τις χώρες της Νοτίας Μεσογείου για τη δημοκρατία και την κοινή ευημερία". Απευθύνω έκκληση να εξετάσουμε την πολιτική μας στη Μέση Ανατολή και την Ανατολική Ευρώπη και να αντλήσουμε διδάγματα από τις εμπειρίες αυτές οι οποίες μπορούν εν συνεχεία να χρησιμοποιηθούν κατά την οικοδόμηση της νέας πολιτικής έναντι των χωρών της Μεσογείου. " Ευρωπαϊκή Ένωση έχει προσφέρει βοήθεια σε θεσμικά όργανα στην Πολωνία και 10 άλλα κράτη μέλη. Έχει βοηθήσει την κοινωνία των πολιτών στη Μέση Ανατολή. Ας κάνουμε, συνεπώς, χρήση της εμπειρίας αυτής κατά την οικοδόμηση της νέας πολιτικής.
<SPEAKER ID="590" NAME="Cristiana Muscardini" AFFILIATION="PPE">
(IT) Κύριε Πρόεδρε, βαρόνη Ashton, κυρίες και κύριοι, για να επιτευχθεί ειρήνη πρέπει όλα τα μέρη καταρχάς να αναλάβουν κάποιες δεσμεύσεις, αρχής γενομένης με την αναγνώριση του Ισραήλ σε κάθε περίπτωση -κάτι το οποίο εξακολουθεί να μην συμβαίνει σε ορισμένες χώρες- και, ως εκ τούτου, όλες οι χώρες της περιοχής πρέπει να προσφέρουν τις βασικές και απαραίτητες εγγυήσεις με σκοπό τη σύναψη σχέσεων με βάση τον αμοιβαίο σεβασμό.
<P>
Εάν η εμπορική πολιτική έχει καταστεί σήμερα μια νέα μορφή εξωτερικής πολιτικής, τότε πρέπει να προσπαθήσουμε να προτείνουμε και να βρούμε λύσεις όχι μόνο με τρόπο δημοκρατικό, αλλά και μέσω εμπορικών συμφωνιών. Είναι πλέον αδιανόητο να συνεχίσει η Ένωση τη χρηματοδότηση προγραμμάτων, όπως κάνει μέχρι σήμερα, τα οποία δεν αποφέρουν ούτε το αποτέλεσμα για το οποίο διατέθηκαν τα κονδύλια ούτε καν μια μικρή βελτίωση στη δημοκρατική διαδικασία και την ειρηνευτική διαδικασία.
<P>
Το Ισραήλ δεν μπορεί να αφεθεί μόνο και ο παλαιστινιακός λαός έχει το δικαίωμα δημιουργίας κράτους. Ωστόσο, οφείλουμε επίσης να αναλάβουμε δράση από οικονομική άποψη, με παρατηρητήρια που θα είναι σε θέση να παρακολουθούν τη χρήση της ενίσχυσης που παρέχουμε.
<P>
" νέα κατάσταση που επικρατεί κατά τους τελευταίους μήνες και η οποία αφορά μια ευρύτερη γεωγραφική περιοχή, εξαναγκάζει επιτέλους την Ευρώπη να αναλάβει εντονότερη και αποφασιστικότερη πολιτική δράση και να συνεργαστεί στενότερα με τους νέους, οι οποίοι μπορούν να συμβάλουν στην οικοδόμηση μιας ασφαλέστερης και πιο δημοκρατικής κοινωνίας που δεν είμαστε ακόμα σε θέση να παράσχουμε για τις νέες γενιές.
<SPEAKER ID="591" NAME="Pino Arlacchi" AFFILIATION="S&amp;D">
(EN) Κύριε Πρόεδρε, έχοντας ακούσει τη δήλωση της βαρόνης Ashton, θα ήθελα να θέσω δύο ερωτήματα σχετικά με το πώς αξιολογεί τις επιπτώσεις των όσων συμβαίνουν σήμερα στη βόρειο Αφρική επί της ειρηνευτικής διαδικασίας στη Μέση Ανατολή.
<P>
Βαρόνη Ashton, δεν πιστεύετε ότι έχουμε μια νέα ευκαιρία, δεδομένου ότι ο πήχης παγκοσμίως για τα ανθρώπινα δικαιώματα είναι πλέον πολύ υψηλότερα, το δε όριο ανοχής στη Μέση Ανατολή για τις σαφείς παραβιάσεις του διεθνούς δικαίου και των ανθρωπίνων δικαιωμάτων, όπως η Γάζα και οι εποικισμοί, πολύ χαμηλότερα;
<P>
Το δεύτερο ερώτημά μου είναι το εξής: δεν πιστεύετε ότι η ψυχολογία τού υπό πολιορκία φρουρίου στο Ισραήλ, η οποία, κατά το παρελθόν, αποτέλεσε κινητήρια δύναμη της εξωτερικής του πολιτικής, είναι πλέον πολύ λιγότερο αιολογημένη εφόσον η απειλή που τίθεται από τα καθεστώτα που εκδημοκρατίζονται είναι πάρα πολύ μικρότερη, αλλά και επειδή οι δημοκρατίες δεν στρέφονται σε πόλεμο η μία εναντίον της άλλης; Δεν συμβάλλουν δυναμικά όλοι αυτοί οι παράγοντες σε μια ενδεχόμενη μείωση της έντασης στη Μέση Ανατολή;
<SPEAKER ID="592" NAME="Charles Tannock" AFFILIATION="ECR">
(EN) Κύριε Πρόεδρε, η ΕΕ αποτελεί μέρος της τετραμερούς διάσκεψης, όμως δυστυχώς δεν υπάρχει επί του παρόντος μεγάλη πρόοδος στην ειρηνευτική διαδικασία μεταξύ Ισραήλ και Παλαιστινίων. Το αδιέξοδο είναι πιθανό να συνεχιστεί για όσο διάστημα υπάρχει τόσο μεγάλη αναταραχή και αβεβαιότητα στον αραβικό κόσμο. Σίγουρα από την πλευρά του Ισραήλ -και δηλώνω ότι είμαι Αντιπρόεδρος των Ευρωπαίων Φίλων του Ισραήλ- η απρόβλεπτη κατάσταση στην Αίγυπτο αποσπά την προσοχή από την ειρηνευτική διαδικασία.
<P>
Επικροτώ τη δέσμευση της στρατιωτικής κυβέρνησης στην Αίγυπτο να τιμήσει τη συνθήκη ειρήνης του 1979 με το Ισραήλ. Ας ελπίσουμε ότι οι Αδελφοί Μουσουλμάνοι δεν θα επικρατήσουν στο Κάιρο. Ό,τι και αν συμβεί, θα πρέπει να κατοχυρωθεί ότι η μελλοντική κοινοτική βοήθεια προς την Αίγυπτο θα εξαρτάται από τη διατήρηση της συνθήκης ειρήνης με το Ισραήλ. Το γεγονός, μάλιστα, ότι μέρος του υποθετικού μελλοντικού παλαιστινιακού κράτους κυβερνάται από τη Χαμάς, η οποία εξακολουθεί να δεσμεύεται για την εξόντωση του Ισραήλ, αποτελεί σίγουρα το μεγαλύτερο εμπόδιο για την ειρήνη.
<P>
Το Ιράν συνιστά επίσης απειλή για την ίδια την ύπαρξη του Ισραήλ. " ειρήνη στην περιοχή δεν θα καταστεί ποτέ δυνατή όσο η Τεχεράνη συνεχίζει να χρηματοδοτεί και να εξοπλίζει τους φανατικούς της Χεζμπολάχ στον Λίβανο. Ως εκ τούτου, κατανοώ την πρόσφατη ανησυχία στο Ισραήλ λόγω της διέλευσης δύο ιρανικών πολεμικών πλοίων μέσω της διώρυγας του Σουέζ καθ' οδόν προς τη Συρία, κάτι το οποίο επετράπη να συμβεί για πρώτη φορά από το 1979. " προσέγγιση της Αιγύπτου με το Ιράν αποτελεί μια πολύ ανησυχητική τάση. Ως εκ τούτου, εύχομαι στην Ύπατη Εκπρόσωπο κάθε επιτυχία σε αυτό το διπλωματικό ναρκοπέδιο που ανοίγεται μπροστά μας.
<SPEAKER ID="593" NAME="Jaroslav Paška" AFFILIATION="EFD">
(SK) Κύριε Πρόεδρε, η ειρηνευτική διαδικασία στη Μέση Ανατολή περνά, κατά τη γνώμη μου, από δοκιμή αντοχής αυτήν τη στιγμή. Ο αραβικός κόσμος αλλάζει και λίγοι μπορούν να προβλέψουν τι είδους κυβερνήσεις ή καθεστώτα θα αναλάβουν την εξουσία στις αραβικές χώρες.
<P>
" κατάσταση περιπλέκεται ακόμα περισσότερο από το γεγονός ότι η ισραηλινή διοίκηση προκάλεσε και πάλι πρόσφατα τον αραβικό κόσμο με την ανέγερση νέων οικισμών στα παλαιστινιακά εδάφη. Κατά τη γνώμη μου, υπάρχει μόνο μία επιλογή που ανοίγεται μπροστά μας σε μια τέτοια στιγμή - εντονότατη ανάμειξη σε όλα τα μέτωπα.
<P>
Πρέπει να πείσουμε τους ισραηλινούς φίλους μας να απέχουν από κάθε ενέργεια που θα μπορούσε να προκαλέσει περιττή οργή μεταξύ του αραβικού πληθυσμού. Ωστόσο, θα πρέπει παράλληλα να επιχειρήσουμε προσεκτικά, μέσα από στενή σύμπραξη με τον αραβικό κόσμο και ιδιαίτερα με χώρες που αποφασίζουν τώρα για τον μελλοντικό τους προσανατολισμό, να στηρίξουμε αξιοπρεπείς και δημοκρατικές πολιτικές δυνάμεις που θα είναι σε θέση να επιλύσουν τις ενδεχόμενες διαφορές ειρηνικά, με τον ορθό τρόπο και χωρίς προκατάληψη και μίσος.
<P>
Γνωρίζουμε ότι ο δρόμος για μεγαλύτερη ειρήνη στη Μέση Ανατολή δεν θα είναι εύκολος, ελπίζω όμως ότι η ισραηλινή κυβέρνηση έχει πλέον κατανοήσει ότι έχει σήμερα μία από τις τελευταίες ευκαιρίες της για ειρηνική και ρεαλιστική διευθέτηση των σχέσεων με την Παλαιστίνη.
<SPEAKER ID="594" NAME="Hannes Swoboda" AFFILIATION="S&amp;D">
(DE) Κύριε Πρόεδρε, ο κ. Tannock αναφέρθηκε στα ιρανικά πλοία που διήλθαν από τη διώρυγα του Σουέζ. " ερώτησή μου προς τη βαρόνη Ashton, την Ύπατη Εκπρόσωπο, είναι η εξής: είναι βέβαιο ότι η Αίγυπτος δεν έχει καμία απολύτως δυνατότητα, βάσει του διεθνούς δικαίου, να αρνηθεί τη διέλευση πλοίων, είτε το επιθυμούσε είτε όχι; Ήθελα μόνο να ρωτήσω εάν η απόφαση βασιζόταν στο διεθνές δίκαιο ή εάν εμπλέκεται κάποια πολιτική σχέση στο θέμα αυτό.
<SPEAKER ID="595" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας. - (EN) Κύριε Πρόεδρε, θα προσπαθήσω να εξετάσω τον μέγιστο δυνατό αριθμό των ζητημάτων που τέθηκαν, όμως, όπως συμβαίνει πάντα κατά τη συζήτηση σχετικά με την ειρηνευτική διαδικασία στη Μέση Ανατολή, υπάρχει πραγματικά μια αίσθηση επείγουσας ανάγκης και έντονης επιθυμίας εκ μέρους του Σώματος να σημειωθεί πρόοδος. Επιτρέψτε μου να σας αναφέρω μόνο ότι αυτό αντικατοπτρίζεται στο χιλιαπλάσιο στο έργο που προσπαθώ να επιτελέσω εξετάζοντας τι μπορούμε να επιτύχουμε ως Ευρωπαϊκή Ένωση.
<P>
Οπωσδήποτε θέλω να μην ακούσουμε ποτέ ξανά τη φράση "χορηγός, όχι παράγοντας". Με αρρωσταίνει. Αρκετά την άκουσα. Δεν επικρίνω τους βουλευτές εδώ που την αναφέρουν. Συνιστά απλώς και μόνο μια παρωδία του ρόλου της Ευρωπαϊκής Ένωσης, όμως νομίζω ότι όντως αντανακλά ιστορικά κάποιους από τους τρόπους με τους οποίους γινόμασταν πιθανόν αντιληπτοί. Έχω εργαστεί πραγματικά εντατικά κατά τη διάρκεια του τρέχοντος έτους για να αλλάξει αυτό, αν μη τι άλλο επί τόπου, θα αναφέρω δε περισσότερα ως προς το θέμα αυτό σε λίγο.
<P>
Θέλω να ξεκινήσω με εσάς, κύριε Salafranca, επειδή με ρωτήσατε σχετικά με κάποια πολύ συγκεκριμένα σημεία. Ξεκινήσαμε με το ζήτημα του βέτο από τις "νωμένες Πολιτείες στο Συμβούλιο Ασφαλείας -την 14 προς 1 ψηφοφορία επί της προτάσεως για τους οικισμούς, το ψήφισμα το οποίο προτάθηκε από τον Λίβανο εκείνη την ημέρα, επειδή αποτελούν μέλος του Συμβουλίου Ασφαλείας- το οποίο, όπως γνωρίζετε, δημιούργησε σε μεγάλο βαθμό αυτό που θα μπορούσαμε να αποκαλέσουμε ως "παραφωνία" και όχι μόνο. Ήμουν στη Μέση Ανατολή με τους Παλαιστίνιους κατά τη διάρκεια των τελευταίων ημερών που προηγήθηκαν της διεξαγωγής της ψηφοφορίας. Όλες οι χώρες της ΕΕ στο Συμβούλιο Ασφαλείας καταψήφισαν την αμερικανική θέση και υπερψήφισαν το ψήφισμα.
<P>
" θέση μας είναι απολύτως σαφής. Αναγνωρίζουμε όλοι από κοινού ότι οι εποικισμοί είναι παράνομοι βάσει του διεθνούς δικαίου. Όσοι από εσάς έχετε δει, όπως και εγώ, τους οικισμούς, θα γνωρίζετε ότι στην πραγματικότητα δεν είναι μακροπρόθεσμα προς το συμφέρον κανενός και ότι το ζήτημα θα πρέπει να επιλυθεί τελικά με τον καθορισμό των συνόρων. Οι προτάσεις μας είναι υπέρ των συνόρων του 1967, με κατάλληλη ανακατανομή εδαφών, την οποία θα συμφωνήσουν τα μέρη και δεν θα επιβάλουμε εμείς, είμαι όμως σίγουρη ότι θα λαμβάνει υπόψη την πραγματικότητα της ζωής των ανθρώπων και τον τόπο στον οποίο ζουν.
<P>
Δεν νομίζω ότι θα έχει δραματική μακροπρόθεσμη επίδραση στη σχέση μας με τις "ΠΑ, αν μη τι άλλο επειδή οι ​​"νωμένες Πολιτείες εργάστηκαν επίπονα προκειμένου να εξηγήσουν τη θέση τους -και δεν πρόκειται να προσπαθήσω να την εξηγήσω αντί για αυτούς- και να συνεχίσουν να συνεργάζονται με τους Παλαιστίνιους. Νομίζω ότι οι Παλαιστίνιοι έχουν κατανοήσει τη θέση στην οποία βρέθηκαν οι "νωμένες Πολιτείες. Το κατάλαβα πολύ καλά αυτό.
<P>
Με ρωτήσατε σχετικά με τις παλαιστινιακές εκλογές που προκηρύχθηκαν για τον Σεπτέμβριο, στις οποίες η Χαμάς αρνήθηκε να συμμετάσχει. Θα γνωρίζετε επίσης -και θα το έχετε διαπιστώσει- ότι ο πρωθυπουργός κ. Fayyad εξετάζει επισταμένα τις δυνατότητες για κάποιου είδους συμφιλίωση. Θα του μιλήσω σύντομα για αυτό μεταξύ πολλών άλλων θεμάτων. Δεν είμαι σίγουρη για το εάν οι εκλογές πλέον θα προχωρήσουν. Εναπόκειται σε αυτούς να αποφασίσουν. Γνωρίζω ότι εξετάζουν τον καλύτερο τρόπο για την επίτευξη προόδου.
<P>
Με ρωτήσατε επίσης σχετικά με τις διαρροές που σημειώθηκαν από την πλευρά των Παλαιστινίων. Γνωρίζετε ότι ο κ. Erkat, ο οποίος ήταν επικεφαλής των διαπραγματεύσεων, μετακινείται σε νέα θέση ως ανώτερος σύμβουλος του προέδρου κ. Abbas με την αιτιολογία ότι ήταν από το γραφείο του και θα πρέπει να αναλάβει την ευθύνη για αυτό. Νομίζω ότι είχε δύο συνέπειες. " μία είναι, φυσικά, μεγάλη ανησυχία σχετικά με το τι συνέβαινε. Όταν προσπαθεί κανείς να εκθέσει μια διαπραγματευτική θέση, λέγονται πολλά πράγματα. Πολλά από αυτά δεν καταλήγουν στα τελικά έγγραφα, όμως οι άνθρωποι -και αυτό είναι σωστό και έντιμο- περνούν χρόνο εξετάζοντας τις διάφορες θέσεις. Αναμφίβολα λοιπόν υπήρξε ανησυχία στη Ραμάλα και πέραν αυτής, και στη Δυτική Όχθη και πέραν αυτής, σχετικά με το τι λεγόταν. Είναι ενδιαφέρον ότι υπήρξε μια ισοδύναμη αλλά αντίθετη αντίδραση κατά την οποία, νομίζω σε μερίδα του ισραηλινού Τύπου, όταν έβλεπαν αυτό που θεωρούσαν ότι ήταν παλαιστινιακή θέση, ρωτούσαν, γιατί δεν δεσμευόμαστε για αυτό; Είχε κατά συνέπεια μια ενδιαφέρουσα επίδραση όσον αφορά την εξέλιξη της συζήτησης. Ίσως σε πιο μακροπρόθεσμη βάση -αν και δεν είμαι ποτέ οπαδός της διαρροής οιουδήποτε στοιχείου διότι παρεμποδίζει τους ανθρώπους να αναπτύξουν ορθή πολιτική- να μην έχει πιθανόν το αποτέλεσμα το οποίο θα είχαμε αρχικά διαπιστώσει.
<P>
Επιτρέψτε μου να τελειώνω με τη συζήτηση αυτή για τη συμφωνία σύνδεσης, η οποία ήταν ο λόγος που κουνούσα διαρκώς το κεφάλι μου. Αυτό που δεν έχει συμβεί είναι αλλαγή στο υπάρχον πλαίσιο και τη θέση. " πρόοδος όσον αφορά τη συμφωνία σύνδεσης εξακολουθεί να εξαρτάται από την πρόοδο στην ειρηνευτική διαδικασία στη Μέση Ανατολή. Αυτό που περιγράφετο ήταν η φιλοδοξία να έχουμε αυτές τις ισχυρότερες σχέσεις, διότι πιστεύουμε στη διευθέτηση των δύο κρατών, διότι πιστεύουμε στο μέλλον του Ισραήλ. Θέλουμε το Ισραήλ ισχυρό -οικονομικά, πολιτικά, όλα αυτά- όπως θέλουμε και ένα ισχυρό παλαιστινιακό κράτος, όμως δεν μπορούμε να προχωρήσουμε έως ότου σημειωθεί πρόοδος στην ειρηνευτική διαδικασία στη Μέση Ανατολή. Συμφωνώ με την κ. Neyts-Uyttebroeck ότι είναι πραγματικά σημαντικό να αρχίσουμε να επιταχύνουμε. Πρόκειται για ένα σημείο που θίγω με συνέπεια στο Ισραήλ και την Παλαιστινιακή Αρχή. Πρέπει να προχωρήσουμε.
<P>
Αυτό οφείλεται σε δύο λόγους. Ο ένας είναι ότι η περιοχή αλλάζει και οι εν λόγω αλλαγές το απαιτούν και, όπως ανέφερε ο κ. Arlacchi, υπάρχει μια αλλαγή στην περιοχή που απαιτεί να αναγνωρίσουμε ότι η Αίγυπτος -όχι ότι πιστεύω ότι η Αίγυπτος επιθυμεί να δημιουργήσει πρόβλημα στρατιωτικά με το Ισραήλ, καθόλου δεν το πιστεύω- η δημοκρατική Αίγυπτος η οποία κινείται προς τα εμπρός, θα θελήσει να εξετάσει και πάλι το θέμα που βρίσκεται στο κατώφλι της. Θεωρώ ότι είναι προς το συμφέρον και των δύο πλευρών. Ειλικρινά πιστεύω ότι είναι προς το συμφέρον του λαού του Ισραήλ όπως και του παλαιστινιακού λαού να βρουν μια λύση τώρα. Αυτό θα μπορούσε να αποτελεί ένα πραγματικά σημαντικό μέρος μιας ασφαλούς, σταθερής περιοχής. Το έχω δηλώσει αυτό και θα συνεχίσω να το δηλώνω, και θα συνεχίσω να το δηλώνω προς όλους τους εταίρους μας, μεταξύ αυτών προς όλους στην τετραμερή διάσκεψη.
<P>
Κύριε Belder, πρέπει να μεταβούμε, όπως αναφέρετε, σε απευθείας διαπραγματεύσεις, όμως πρέπει να το πράξουμε διασφαλίζοντας ότι οι θέσεις των μερών είναι αξιόπιστες, καθώς και αξιόπιστες μεταξύ τους. Είναι πραγματικά σημαντικό οι Παλαιστίνιοι να έχουν τη δυνατότητα να προσέλθουν στο τραπέζι των διαπραγματεύσεων με την υποστήριξη του Αραβικού Συνδέσμου. Συνομιλώ με τον Amr Moussa ως προς το θέμα αυτό. Θα τον δω ξανά στο Κάιρο. Θα αποχωρήσει από τον Αραβικό Σύνδεσμο τον Μάιο, νομίζω στις 14 Μαΐου. Κατέρχεται ως υποψήφιος για την Προεδρία στην Αίγυπτο, εξ όσων αντιλαμβάνομαι. Είναι πολύ σημαντικό οι Παλαιστίνιοι να μπορούν να έχουν τον λαό μαζί τους. Είναι σημαντικό για αυτούς, είναι επίσης σημαντικό για το Ισραήλ και για την ασφάλεια και των δύο. Όλα αυτά συσχετίζονται συνεπώς με την προσπάθεια να διασφαλιστεί ότι η πρόοδος συνδέεται με τη βεβαιότητα ότι είναι σε θέση να έχουν τον λαό μαζί τους, όπως και τους άλλους εταίρους που πρέπει να συμμετάσχουν σε αυτό.
<P>
Κύριε Lambsdorff, σας ευχαριστώ για τις παρατηρήσεις σας. Πιστεύω ότι η τετραμερής διάσκεψη αποτελεί ένα πραγματικά σημαντικό όχημα, ​​δεν είναι όμως το παν. Προσπαθώ να είμαι σίγουρη ότι σημειώνουμε πρόοδο ως προς αυτό. Αισθάνομαι πολύ έντονα ότι διαδραματίσαμε σημαντικό ρόλο. Πιστεύω ότι διαδραματίσαμε εξαιρετικά σημαντικό ρόλο τις τελευταίες εβδομάδες και μήνες ως προς τον τρόπο με τον οποίο καταφέραμε να διατηρήσουμε την ορμή. Πρέπει να προχωρήσουμε περαιτέρω και ταχύτερα. Με τις συναντήσεις των απεσταλμένων της τετραμερούς διάσκεψης που λαμβάνουν χώρα, πρέπει να χρησιμοποιήσουμε την ευκαιρία αυτή. Όταν έφτασαν οι απεσταλμένοι την προηγούμενη εβδομάδα στις Βρυξέλλες, κάθισα μαζί τους επί μία ώρα για να συζητήσουμε σχετικά με το πώς έβλεπα τις δυνατότητες και για να τους τονίσω τη σημασία της χρήσης των συναντήσεων αυτών με τους Ισραηλινούς και τους Παλαιστίνιους. Δεν με πειράζει πού συναντούμε τους απεσταλμένους. Κατανοώ ότι οι Παλαιστίνιοι και οι Ισραηλινοί είναι μερικές φορές πολύ ανήσυχοι σχετικά με το τι συμβαίνει. Έτσι, εάν πηγαίνουμε στην Ιερουσαλήμ να συναντήσουμε τον ισραηλινό διαπραγματευτή, δεν με πειράζει πού πηγαίνουμε. Αρκεί μόνο να πραγματοποιούμε τις συναντήσεις και, για πρώτη φορά στην ουσία, να κάνουμε τους απεσταλμένους να συναντήσουν τους διαπραγματευτές και να έχουν την ευκαιρία να διερευνήσουν τις θέσεις με εντελώς πρωτότυπο τρόπο σε σχέση με το παρελθόν. Αυτό έχει πραγματικά σημασία για εμένα.
<P>
Όταν μίλησα σχετικά με τη Γάζα και το Kerem Shalom, πραγματικά δεν προσπαθούσα να υποδείξω ότι υπάρχει μόνο ένα σημείο διέλευσης. Επιτελέσαμε ένα ολοκληρωμένο έργο εξετάζοντας το σύνολο των υποδομών στα σημεία διέλευσης διότι, όταν μετέβην στη Γάζα και συναντήθηκα με επιχειρήσεις, ιδιαίτερα, αλλά και συνομιλώντας με τους νέους -και επισκέφθηκα το θερινό σχολείο πέρυσι το οποίο χρηματοδοτούμε- μού φάνηκε ότι ένα από τα σημαντικότερα ζητήματα για τη Γάζα ήταν η ανάκαμψη της οικονομίας όσο το δυνατόν γρηγορότερα. Σέβομαι το γεγονός -και συναντώμαι με τον ισραηλινό στρατηγό που είναι υπεύθυνος για το άνοιγμα του σημείου διέλευσης κάθε φορά που μεταβαίνω και ενημερώνομαι- ότι υπάρχει κάποια κινητικότητα. Το εκτιμώ αυτό. Ωστόσο, θέλαμε να διασφαλιστεί η δυνατότητα εξαγωγών, ιδίως, κάτι το οποίο είναι ζωτικής σημασίας για τα σημεία διέλευσης και την οικονομία, διότι η εισαγωγή περισσότερων αγαθών εάν δεν έχει κανείς οικονομία δεν βοηθά όσο εάν μπορεί κανείς να πράττει και τα δύο. Συνεπώς, το να βοηθήσουμε να συμβεί αυτό είχε όντως σημασία.
<P>
Το Kerem Shalom ήταν το σημείο διέλευσης στο οποίο θεωρήσαμε ότι μπορούσαμε να πράξουμε τρία πράγματα. Καταρχάς, θα μπορούσαμε να προσφέρουμε την υποδομή -τον δρόμο που θα επέτρεπε να χρησιμοποιείται συχνότερα- και, δεύτερον, θα μπορούσαμε να προσφέρουμε τον εξοπλισμό που θα επέτρεπε η σάρωση να γίνεται πολύ ταχύτερα ώστε να τεθεί σε κίνηση η ροή των εμπορευμάτων. Τρίτον, θα μπορούσαμε επίσης να εκπαιδεύσουμε τον παλαιστινιακό λαό ως μέρος της αποστολής μας. Θα κοστίσει 5,3 εκατομμύρια ευρώ. Μπορούμε να το πράξουμε και είμαστε έτοιμοι να ξεκινήσουμε. Ο λόγος για τον οποίο έχει σημασία είναι επειδή, αν και φυσικά επιθυμώ μια πολύ μεγαλύτερη λύση για τη Γάζα, είναι σημαντικό να προσφέρουμε τη στήριξή μας ώστε να καταστεί δυνατόν να συμβούν γρήγορα πράγματα που μπορούν να βοηθήσουν στην άμβλυνση της κατάστασης αυτής. Αυτή συνεπώς είναι η ιδιαίτερη αναφορά μου στο Kerem Shalom. Εξετάσαμε το Karni. Υπάρχουν και άλλα σημεία διέλευσης που εξετάσαμε, σε αυτό όμως το συγκεκριμένο μπορούμε να συμβάλουμε ιδιαίτερα τη δεδομένη στιγμή. Θα προσπαθήσουμε να το πράξουμε, αλλά αυτό δεν αλλάζει τη βασική αρχή των όσων έχουμε πει - ότι τα σημεία διέλευσης πρέπει να είναι ανοικτά, ότι οι άνθρωποι πρέπει να κυκλοφορούν ελεύθερα και να είναι σε θέση να το πράξουν όσο το δυνατόν γρηγορότερα.
<P>
Θέλω απλώς να δηλώσω στον κ. Campbell Bannerman ότι δεν με πειράζει να μου επιτίθεστε, σας παρακαλώ, όμως, να εξετάζουμε τα στοιχεία ορθά. Τα περισσότερα από τα ποσά στα οποία αναφέρεστε -και, στην πραγματικότητα, είναι ακόμα υψηλότερα- χρησιμοποιούνται για δαπάνες στο εξωτερικό. Δεν προορίζονται ουσιαστικά για την υπηρεσία μου. Προορίζονται στο να μπορούμε να οικοδομούμε δημοκρατίες, να στηρίζουμε τα ανθρώπινα δικαιώματα, το μέσο για τη σταθερότητα, την ανάπτυξη και ούτω καθεξής, τα οποία γνωρίζω ότι εσείς και άλλα μέλη της Ομάδας σας -και πιστεύω όλοι σε αυτό το Σώμα- υποστηρίζετε απόλυτα εκατό τοις εκατό. Θέλετε να στηρίξουμε τον λαό της Αιγύπτου, τον λαό της Τυνησίας και τον λαό της Λιβύης. Να που χρησιμοποιούμε κάποια χρήματα για να το πράξουμε σε ολόκληρο τον κόσμο με την πάροδο του χρόνου. Ο προϋπολογισμός για την Ευρωπαϊκή Υπηρεσία Εξωτερικής Δράσης ανέρχεται σε 460 εκατομμύρια ευρώ. Χρηματοδοτεί 135 αντιπροσωπείες, το κεντρικό προσωπικό, όλα όσα πράττουμε σε ολόκληρο τον κόσμο. Είναι λιγότερο από το 50% του προϋπολογισμού του βρετανικού υπουργείου Εξωτερικών. Εάν λοιπόν θέλετε να μου επιτεθείτε για αυτό, μπορείτε να το κάνετε, αλλά σας παρακαλώ μην με κατηγορείτε ότι διαθέτω δισεκατομμύρια ευρώ τα οποία κατά κάποιον τρόπο χρησιμοποιώ για το αστραφτερό κτίριο ή ο,τιδήποτε άλλο. Αυτό το ποσό διαθέτω προς το παρόν για δαπάνες βάσει του υφιστάμενου προϋπολογισμού. Θα προσπαθήσω να το δαπανήσω όσο το δυνατόν καλύτερα μπορώ προς το συμφέρον όσων πιστεύω και όσων πιστεύει το Σώμα. Τα υπόλοιπα είναι για να δίδονται σε άλλους ανθρώπους που τα έχουν ανάγκη προκειμένου να επιτευχθεί αυτό που νομίζουμε ότι είναι ορθό.
<P>
Έχω μιλήσει πάρα πολύ αλλά, κύριε Arlacchi, είναι αλήθεια ότι τα πράγματα στη Μέση Ανατολή αλλάζουν, και ότι οι όροι αλλάζουν. Αυτό που είναι πραγματικά ενδιαφέρον, καθώς οικοδομούμε την πλατφόρμα επί της οποίας δραστηριοποιούμαστε, είναι να μπορέσουμε να εξετάσουμε τις δυνατότητες στην περιοχή - είτε στον Λίβανο και τις πιθανότητες τού τι θα μπορούσε να συμβεί εκεί, είτε από την άποψη της ειρηνευτικής διαδικασίας στη Μέση Ανατολή, και, βεβαίως, τι συμβαίνει στην Αίγυπτο, καθώς και στις συνομιλίες μου με την Ιορδανία, όπου συνομιλώ με τον υπουργό Εξωτερικών συχνά. Μιλάμε για τις ευκαιρίες που έχουμε εκεί. Πιστεύω συνεπώς ότι ήλθε η στιγμή που μπορούμε πραγματικά να κάνουμε αλλαγές.
<P>
Θέλω να αναφέρω κάτι μόνο όσον αφορά τις σχέσεις που έχουμε. Εργάζομαι εντατικά για τις σχέσεις με το Ισραήλ και τους Παλαιστίνιους και συνομιλώ με πολλούς ανθρώπους. Συνομιλώ με τους ηγέτες και των δύο πλευρών, ιδιαιτέρως και για πολλές ώρες, και με άλλα άτομα στις συνεδριάσεις. Σέβομαι τις συζητήσεις αυτές πάρα πολύ, σας δηλώνω δε ότι η Ευρωπαϊκή Ένωση απολαύει σεβασμού και από τις δύο πλευρές και σκοπεύω να διατηρήσω την κατάσταση αυτή διότι αφορά τη λύση των δύο κρατών. Θα μου αναφέρουν όσα δεν τους αρέσουν. Χαίρομαι που το πράττουν, νομίζω όμως ότι τρέφουν σεβασμό για τη θέση που προσπαθούμε να ακολουθήσουμε. Δεν έχουμε περιθωριακό ρόλο. Έχουμε ρεαλιστικό ρόλο. Κατανοώ και χρησιμοποιώ για το καλύτερο δυνατό αποτέλεσμα τον ρόλο που είμαστε σε θέση να διαδραματίσουμε. Δεν μπορώ να πράξω ό,τι μπορούν άλλες χώρες. Δεν έχω τη δύναμη να πράξω κάποια πράγματα, αυτό όμως που μπορούμε να πράξουμε είναι να χρησιμοποιήσουμε την οικονομική και πολιτική μας ισχύ -με την καλύτερη έννοια της λέξης- ώστε να προσπαθήσουμε να στηρίξουμε την πρόοδο της διαδικασίας αυτής. Αφιερώνω πιθανότατα περισσότερη ενέργεια σε αυτό από ό,τι σε οτιδήποτε άλλο πράττουμε.
<P>
" κ. Dodds ρώτησε εάν η πολιτική γειτονίας απέτυχε. Δεν απέτυχε, σίγουρα όμως ανήκει στην κατηγορία "θα μπορούσε να τα πάει καλύτερα". Δήλωσα πριν από πολύ καιρό ότι πρέπει να επανεξεταστεί η πολιτική. Ο Stefan Füle και εγώ έχουμε ξεκινήσει το έργο αυτό. Τα γεγονότα των τελευταίων εβδομάδων έχουν αποδείξει ότι πρέπει να το πράξουμε, να το πράξουμε αποτελεσματικότερα και με μεγαλύτερη ικανότητα να επιτυγχάνουμε αυτό που θέλουμε, καθώς και να είμαστε ευέλικτοι και να αναγνωρίζουμε ότι στις διάφορες χώρες χρειαζόμαστε διαφοροποιημένη προσέγγιση που όντως παρέχει επιτόπου στον λαό όσα επιθυμεί σε σχέση με τις αξίες και τις φιλοδοξίες που τρέφουμε για αυτόν και για τους εαυτούς μας.
<P>
Αναβάθμισα προσωρινά τη θέση του ειδικού απεσταλμένου σε Αναπληρωτή Γενικό Γραμματέα, διότι πιστεύω ότι είναι εξαιρετικά σημαντικό ο απεσταλμένος της τετραμερούς διάσκεψης να είναι κάποιος που βρίσκεται στο επίκεντρο ακριβώς των εξελίξεων και είναι πολιτικός διευθυντής μας. Ευχαριστώ τον κ. Marc Otte για τη συμβολή του. Μόλις η Helga Schmid ολοκληρώσει το συγκεκριμένο έργο και διαπιστώσουμε πού πηγαίνουμε, θα εξετάσω στη συνέχεια τι πρέπει να πράξουμε για το μέλλον ώστε να διασφαλιστεί η δέουσα εκπροσώπησή μας στην περιοχή.
<P>
Τέλος, κύριε Swoboda, με ρωτήσατε σχετικά με το ιρανικό πλοίο. Εξ όσων αντιλαμβάνομαι, η θέση είναι ότι οι Ιρανοί δήλωσαν ότι πραγματοποιούσαν εκπαιδευτική αποστολή προς υποστήριξη του έργου τους για την καταπολέμηση της πειρατείας στα ανοικτά των ακτών της Σομαλίας. Είχε δοθεί άδεια στο πλοίο ώστε να διέλθει επί αυτής της βάσης. Εξ όσων γνωρίζω -και αυτή είναι η τελευταία ενημέρωση που είχα, διότι, προφανώς, αμέσως μόλις το πληροφορηθήκαμε ζητήσαμε πληροφορίες- ως εκπαιδευτική αποστολή με τέτοιου είδους σκοπό, δεν νομίζω ότι υπήρχε λόγος για τους Αιγυπτίους να τους αρνηθούν την πρόσβαση. Το αν αυτό συνέβαινε πραγματικά ή όχι είναι εντελώς διαφορετικό θέμα.
<P>
Αξιότιμοι βουλευτές, σας ευχαριστώ θερμά για τη συζήτηση αυτή. Ελπίζω ότι στην απάντησή μου κάλυψα όσο περισσότερα θέματα γίνεται.
<SPEAKER ID="596" NAME="Πρόεδρος">
Βαρόνη Ashton, σας ευχαριστούμε θερμότατα, διότι η ημέρα σας ήταν εξαιρετικά απαιτητική. Εργαστήκατε πολύ εντατικά σε αυτήν την Αίθουσα σήμερα· σας ευχαριστώ, λοιπόν, που ήσασταν μαζί μας και μας δώσατε εξαιρετικές και λεπτομερέστατες απαντήσεις.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="597" NAME="Elena Băsescu" LANGUAGE="RO">
" κατάσταση στη Μέση Ανατολή και την περιοχή της Μεσογείου βρίσκεται σε μια ιδιαίτερα ευαίσθητη συγκυρία, όπως ανέφερε και η Ύπατη Εκπρόσωπος στην ομιλία της. Πιστεύω ότι είναι η κατάλληλη ευκαιρία για την ΕΕ να επικεντρωθεί στην ειρηνευτική διαδικασία στην περιοχή. Το Ισραήλ είναι ένας από τους μεγαλύτερους εμπορικούς εταίρους της Ευρωπαϊκής Ένωσης, ενώ φοιτητές από ολόκληρη την Ευρώπη έχουν πρόσβαση σε κέντρα μελέτης στο Ισραήλ χάρη σε διεθνή προγράμματα πανεπιστημιακών ανταλλαγών.
<P>
Θα ήθελα επίσης να αναφέρω ότι η Μέση Ανατολή είναι το σημείο όπου ήδη λαμβάνουν μορφή οι προκλήσεις του μέλλοντος. " διαχείριση του πόσιμου νερού συνιστά παράδειγμα αυτού. Οι αραβικές επαναστάσεις έχουν δημιουργήσει κλίμα αστάθειας στην περιοχή της Μεσογείου, το οποίο έχει ιδιαίτερη επίδραση στο Ισραήλ. Πρόσφατα, λόγω τέτοιων κινδύνων για την ασφάλεια, ελήφθη το μέτρο να κλείσει ένα σημείο διέλευσης των συνόρων, αφήνοντας το Kerem Shalom ως το μόνο απολύτως ασφαλές σημείο εμπορικής διέλευσης. Οι ισραηλινές αρχές επικεντρώνουν τις προσπάθειές τους στη θέση αυτή για τη διασφάλιση φυσιολογικής ροής της πολιτικής και εμπορικής κίνησης. Στο πλαίσιο αυτό, θεωρώ ότι είναι ζωτικής σημασίας να επανεκκινήσουν το συντομότερο δυνατό οι διαπραγματεύσεις για την επίτευξη ειρηνικής λύσης. " συμμετοχή της ΕΕ μάλιστα στη διαδικασία αυτή μπορεί να παράσχει τη στήριξη που απαιτείται ώστε ο διάλογος να διεξαχθεί σε ιδανικές συνθήκες.
<SPEAKER ID="598" NAME="Dominique Baudis" LANGUAGE="FR">
Οι επαναστάσεις στον αραβικό κόσμο δεν πρέπει να αποσπάσουν την προσοχή μας από την ειρηνευτική διαδικασία στη Μέση Ανατολή. Αντίθετα, συνιστούν ευκαιρία που πρέπει να αξιοποιηθεί. " Παλαιστίνη αναμένεται να διεξαγάγει προεδρικές και βουλευτικές εκλογές πριν από το καλοκαίρι, η δε Παλαιστινιακή Αρχή θέλει να καθιερώσει νόμιμα θεσμικά όργανα και να διαχειριστεί την ασφάλειά της. " συνεχιζόμενη ανέγερση ισραηλινών οικισμών συνιστά αδικία και πρόκληση για τους Παλαιστίνιους. Σήμερα, μας δίδεται η ευκαιρία, με τον άνεμο της ελευθερίας που πνέει στο σύνολο του αραβικού κόσμου, για επανέναρξη των διαπραγματεύσεων. " ΕΕ πρέπει να αναλάβει την πρωτοβουλία της επανέναρξής τους. Γιατί να μην το πράξει στο πλαίσιο της Ένωσης για τη Μεσόγειο;

<CHAPTER ID="007-15">
15. Μαζί για την υγεία: Μαζί για την υγεία: Στρατηγική προσέγγιση της ΕΕ για την περίοδο 2008-2013 (
<P>
- Πριν από την ψηφοφορία:
<SPEAKER ID="123" NAME="Alojz Peterle">
εισηγητής. - Κύριε Πρόεδρε, θα ήθελα να σας ενημερώσω για ποιο λόγο εγώ, ως εισηγητής, έθεσα επτά μείον κατά των τροποποιήσεων της Σοσιαλιστικής Ομάδας. Ήταν θέμα δικής μου αξιοπιστίας, επειδή έξι από αυτές τις επτά τροποποιήσεις απορρίφθηκαν από την Επιτροπή Περιβάλλοντος, Δημόσιας Υγείας και Ασφάλειας των Τροφίμων, πριν από τρεις εβδομάδες. Δεν υπήρχαν ψήφοι κατά και δεν βλέπω νέες αιτίες για να αλλάξω γνώμη επ' αυτού.
<P>
" άλλη αιτία είναι ότι υιοθετήσαμε ένα ψήφισμα για την ασφάλεια στην εργασία τον Ιανουάριο και νομίζω ότι αυτό το θέμα καλύπτεται καλά εκεί. Δεν έχω πρόβλημα με τα περιεχόμενα, αλλά δεν νομίζω ότι υπάρχει ανάγκη επανάληψης ορισμένων στοιχείων σε διαφορετικά ψηφίσματα. Εν πάση περιπτώσει, προκειμένου το κείμενο να έχει μια κατάλληλη δομή, θα ήθελα να καταθέσω την ακόλουθη προφορική τροποποίηση, σε συμφωνία με τους σκιώδεις εισηγητές. Οι τροποποιήσεις 1, 3 και 4 θα μετακινηθούν μετά την παράγραφο 32, η τροποποίηση 5 μετά την αιτιολογική σκέψη ΙΑ και η τροποποίηση 6 μετά την αιτιολογική σκέψη ΙΖ. Αυτό είναι απλώς η αντικατάσταση εκείνου.
<SPEAKER ID="124" NAME="Πρόεδρος">
Για να συνοψίσω την κατάσταση, ο εισηγητής μας δεν προτείνει μια τροποποίηση στο κείμενο. Απλώς θέλει να διασφαλίσει ότι, μετά την ψηφοφορία, οι υπηρεσίες θα αναδιοργανώσουν το τελικό κείμενο όπως μόλις πρότεινε.

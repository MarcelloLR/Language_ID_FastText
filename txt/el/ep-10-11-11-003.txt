<CHAPTER ID="003">
Παρουσίαση της ετήσιας έκθεσης 2009 του Ελεγκτικού Συνεδρίου (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει καταρχάς την παρουσίαση της ετήσιας έκθεσης του Ελεγκτικού Συνεδρίου για το 2009.
<SPEAKER ID="008" NAME="Vítor Manuel da Silva Caldeira" LANGUAGE="EN">
Κύριε Πρόεδρε, είναι τιμή μου που είμαι σε θέση να συμμετάσχω στη σημερινή συνεδρίαση που αφορά την ετήσια έκθεση του Ευρωπαϊκού Ελεγκτικού Συνεδρίου σχετικά με την εκτέλεση του προϋπολογισμού του 2009, την οποία έχω ήδη παρουσιάσει σε εσάς και στην Επιτροπή Ελέγχου του Προϋπολογισμού.
<P>
Θα ήθελα να παρουσιάσω στο Κοινοβούλιο τα τέσσερα βασικά μηνύματα που περιέχονται στη φετινή ετήσια έκθεση. Καταρχάς, το Συνέδριο κατέληξε στο συμπέρασμα ότι στους λογαριασμούς της Ευρωπαϊκής Ένωσης παρουσιάζονται πιστά, με ορθό και ακριβοδίκαιο τρόπο, τόσο η οικονομική κατάσταση όσο και τα αποτελέσματα των πράξεων και των ταμειακών ροών. Πρόκειται για το τρίτο κατά σειρά έτος που το Συνέδριο κρίνει ότι οι λογαριασμοί δεν περιέχουν ουσιώδη σφάλματα και είναι αξιόπιστοι.
<P>
Όσον αφορά τη νομιμότητα και την κανονικότητα, το Συνέδριο παρέχει γνώμη χωρίς επιφύλαξη σχετικά με τα έσοδα και τις δεσμεύσεις, όπως και τα προηγούμενα έτη. Ωστόσο, και αυτό είναι το δεύτερο βασικό μήνυμα της φετινής ετήσιας έκθεσης, οι πληρωμές στο πλαίσιο του προϋπολογισμού εξακολουθούν να εμφανίζουν σημαντικό επίπεδο σφαλμάτων, εκτός από δύο τομείς. Εξαίρεση αποτελούν οι διοικητικές δαπάνες και οι οικονομικές και χρηματοδοτικές υποθέσεις.
<P>
Σε όλους τους άλλους τομείς δαπανών, το Συνέδριο εντόπισε σημαντικά επίπεδα σφάλματος. Θα επικεντρωθώ στους δύο βασικούς τομείς δαπανών: τη γεωργία και τη συνοχή.
<P>
Στον τομέα της γεωργίας και των φυσικών πόρων, το Συνέδριο εκτιμά ότι το επίπεδο σφαλμάτων είναι λίγο υψηλότερο απ' ό,τι το 2008. Ωστόσο, τα αποτελέσματα συνάδουν με την εκτίμηση του Συνεδρίου, και τα δύο χρόνια, ότι τα συστήματα είναι μόλις εν μέρει αποτελεσματικά. Το Συνέδριο συνιστά τη μείωση του κινδύνου σφάλματος βελτιώνοντας την ποιότητα των πληροφοριών στις βάσεις δεδομένων που χρησιμοποιούνται για τον καθορισμό των δικαιωμάτων και τον υπολογισμό των πληρωμών, και διασαφηνίζοντας και επιβάλλοντας κανόνες που αφορούν τη χρήση και τη διατήρηση της γης.
<P>
Ο τομέας της συνοχής, ο οποίος αντιπροσωπεύει σχεδόν το ένα τρίτο του προϋπολογισμού, εξακολουθεί να αποτελεί τον μοναδικό τομέα του προϋπολογισμού όπου το εκτιμώμενο επίπεδο σφάλματος υπερβαίνει το 5%. Τα περισσότερα από τα σφάλματα που εντοπίσθηκαν συνδέονται με σοβαρές παραλείψεις των εθνικών αρχών στο πλαίσιο της τήρησης των κανόνων σύναψης δημόσιων συμβάσεων και την απόδοση μη επιλέξιμων δαπανών. Πολλά σφάλματα θα μπορούσαν και θα έπρεπε να έχουν εντοπισθεί και διορθωθεί από τα κράτη μέλη προτού πιστοποιηθούν οι δαπάνες προς την Επιτροπή, καθώς ο έλεγχος δείχνει ότι διέθεταν την πληροφόρηση για να το κάνουν.
<P>
Αν αναλύσουμε τα φετινά αποτελέσματα και τα συγκρίνουμε με τα περσινά, βλέπουμε ότι η πλέον σημαντική αλλαγή αφορά τη συνοχή. Αυτό με φέρνει στο τρίτο βασικό μήνυμα του Συνεδρίου. Σύμφωνα με τις εκτιμήσεις, το πιθανότερο ποσοστό σφαλμάτων στις δαπάνες του τομέα της συνοχής ήταν αισθητά χαμηλότερο απ' ό,τι κατά τα προηγούμενα έτη, και, όσον αφορά το σύνολο του προϋπολογισμού, σύμφωνα με τις εκτιμήσεις του Συνεδρίου το ποσοστό των σφαλμάτων μειώθηκε τα τελευταία έτη.
<P>
Ωστόσο, είναι αναγκαίος ένας κάποιος βαθμός προσοχής προτού καταλήξουμε σε συμπεράσματα σχετικά με τις τάσεις στον εν λόγω τομέα· λόγω των διακυμάνσεων στα πρότυπα των δαπανών, ο αριθμός των πληρωμών μπορεί να μεταβληθεί σημαντικά από τον έναν χρόνο στον άλλο - το 2009 είχε σημαντικές διαφορές από το 2008. Επιπλέον, δεν υπάρχει καμία εγγύηση ότι η συνολική μείωση του εκτιμώμενου ποσοστού σφαλμάτων τα τελευταία χρόνια θα συνεχιστεί, όσο τα συστήματα που καλύπτουν τη μεγάλη πλειονότητα των εκταμιεύσεων παραμένουν μόνο εν μέρει αποτελεσματικά.
<P>
Αυτό με φέρνει στο τελευταίο βασικό μήνυμα. Οι πληροφορίες που παρέχει η Επιτροπή όσον αφορά τις ανακτήσεις και άλλες διορθώσεις δεν είναι ακόμα τελείως αξιόπιστες και δεν μπορούν να παραβληθούν ουσιαστικά με το εκτιμώμενο ποσοστό σφαλμάτων του Συνεδρίου.
<P>
Υπάρχει μια σειρά από πρωτοβουλίες ενώπιόν μας που παρέχουν σημαντικές δυνατότητες βελτίωσης της δημοσιονομικής διαχείρισης της Ευρωπαϊκής Ένωσης. " φετινή ετήσια έκθεση επιβεβαιώνει τα συμπεράσματα και τις συστάσεις που περιέχονταν στη γνωμοδότηση του Συνεδρίου σχετικά με τους κινδύνους και τις προκλήσεις της βελτίωσης της δημοσιονομικής διαχείρισης της Ευρωπαϊκής Ένωσης. " βελτίωση της ποιότητας των δαπανών θα πρέπει να αποτελεί κορυφαία προτεραιότητα. " απλοποίηση του νομοθετικού πλαισίου και η εισαγωγή περισσότερο αποδοτικών από πλευράς κόστους συστημάτων ελέγχου για τη μείωση του κινδύνου σφαλμάτων αναμένεται να συμβάλουν σε αυτόν τον στόχο.
<P>
Νωρίτερα φέτος, η Επιτροπή υπέβαλε σχέδιο αναδιατύπωσης του Δημοσιονομικού Κανονισμού. Στην πρόσφατη γνωμοδότησή του σχετικά με αυτό, το Συνέδριο καταλήγει στο συμπέρασμα ότι περιέχει μια σειρά προτάσεων που παρέχουν στην Επιτροπή δυνατότητες για βελτίωση της διαφάνειας και της δημοσιονομικής διαχείρισης. " απλοποίηση της τομεακής νομοθεσίας παραμένει, ωστόσο, σημαντική για την ουσιαστική βελτίωση της ποιότητας των δαπανών.
<P>
Την επόμενη χρονιά, η Επιτροπή θα υποβάλει νομοθετικές προτάσεις σχετικά με πολιτικές και προγράμματα που θα καλύπτουν τους βασικούς τομείς δαπανών κατά την επόμενη περίοδο προγραμματισμού. Κατά την επανεξέταση των προγραμμάτων δαπανών, το Συνέδριο προτείνει την εφαρμογή σειράς αρχών που θα διασφαλίσουν την ύπαρξη ευρωπαϊκής προστιθέμενης αξίας, τη σαφήνεια των στόχων, τον όσο το δυνατόν περισσότερο ρεαλιστικό και απλό χαρακτήρα των σχεδίων, καθώς και τη σαφήνεια της λογοδοσίας.
<P>
" διασφάλιση του βέλτιστου τρόπου δαπάνης των ευρωπαϊκών πόρων αναθέτει σημαντικές ευθύνες σε όλους εμάς: στην Επιτροπή, κατά την υποβολή νομοθετικών προτάσεων και την εκτέλεση του προϋπολογισμού· στα κράτη μέλη κατά τη διαχείριση, σε καθημερινή βάση, ποσοστού περίπου 80% του ευρωπαϊκού προϋπολογισμού· στο Κοινοβούλιο και στο Συμβούλιο ως νομοθέτη και αρμόδια για την απαλλαγή αρχή· και στο Συνέδριο ως εξωτερικό ελεγκτή της Ένωσης.
<P>
Το Συνέδριο προσδοκά να διαδραματίσει στο έπακρο τον ρόλο του στο πλαίσιο των προσπαθειών να διασφαλισθεί ότι οι πόροι αυτοί θα δαπανηθούν με ορθό και αποτελεσματικό τρόπο.
<SPEAKER ID="009" NAME="Algirdas Šemeta" LANGUAGE="EN">
Κύριε Πρόεδρε, πριν από δύο ημέρες, ο Πρόεδρος Caldeira κι εγώ είχαμε ήδη τη δυνατότητα να ανταλλάξουμε απόψεις και να συζητήσουμε σχετικά με την ετήσια έκθεση του Ελεγκτικού Συνεδρίου με τα μέλη της Επιτροπής Ελέγχου του Προϋπολογισμού. Θα ήθελα εν προκειμένω να υπογραμμίσω τα βασικά σημεία της συζήτησης και τα πρώτα συμπεράσματα.
<P>
Προτού εισέλθουμε στην ουσία του ζητήματος, θα ήθελα να υπενθυμίσω τον εποικοδομητικό διάλογο μεταξύ του ελεγκτή, του Ελεγκτικού Συνεδρίου και της ομάδας ελέγχου στην Επιτροπή και να ευχαριστήσω τον Πρόεδρο Caldeira γι' αυτήν την εξαιρετική συνεργασία. Χαίρομαι που το Συνέδριο αναγνωρίζει την πρόοδο που σημειώθηκε· διαπιστώνω πράγματι πολλά θετικά μηνύματα· διαπιστώνω επίσης κριτική, και η Επιτροπή δεσμεύεται να δώσει συνέχεια σε όλες τις συστάσεις του Συνεδρίου.
<P>
Τα βασικά μηνύματα της έκθεσης του Συνεδρίου αποτελούν το κλειδί για την αξιολόγηση από την ίδια την Επιτροπή του τρόπου με τον οποίο αναλαμβάνει τις ευθύνες της όσον αφορά τη διαχείριση του προϋπολογισμού της ΕΕ.
<P>
Καταρχάς, για τρίτο κατά σειρά έτος, οι ετήσιοι λογαριασμοί έλαβαν ανεπιφύλακτα θετική γνώμη. Το Συνέδριο εκτίμησε ότι οι λογαριασμοί της ΕΕ παρέχουν αληθή και ακριβοδίκαιη εικόνα, χωρίς καμία επιφύλαξη. " Επιτροπή είναι, ασφαλώς, ιδιαίτερα ικανοποιημένη με το αποτέλεσμα αυτό, το οποίο επιβεβαιώνει τα διαρκή αποτελέσματα της λογιστικής μας μεταρρύθμισης. Ωστόσο, το Συνέδριο ορθώς επισημαίνει ορισμένες αδυναμίες. Αν και καμία από αυτές δεν επηρεάζει την ανεπιφύλακτη γνωμοδότηση του Συνεδρίου, η Επιτροπή είναι αποφασισμένη να αντιμετωπίσει τις αδυναμίες αυτές και, ως εκ τούτου, συνεχίζει να βελτιώνει τις καθημερινές λογιστικές πρακτικές της. Όσον αφορά τη νομιμότητα και κανονικότητα των συναλλαγών, χαίρομαι διότι η θετική τάση μείωσης του συνολικού ποσοστού σφαλμάτων συνεχίστηκε το 2009.
<P>
Οι πράξεις σχετικά με τα έσοδα και η ανάληψη υποχρεώσεων για το σύνολο του προϋπολογισμού είναι νόμιμες και κανονικές από όλες τις σημαντικές απόψεις. Ποσοστό άνω του 95% των πληρωμών έγινε από τον προϋπολογισμό της ΕΕ και δεν περιείχε κανένα σφάλμα. " ετυμηγορία αυτή αποτελεί θετική ένδειξη ότι οι προσπάθειές μας για περαιτέρω βελτίωση του ελέγχου έχουν συγκεκριμένο αντίκτυπο. Αυτό επιτεύχθηκε κυρίως χάρη σε μια ουσιαστική μείωση του ποσοστού σφαλμάτων στον τομέα της συνοχής· η πρόοδος αυτή αντικατοπτρίζει τον ενισχυμένο εποπτικό ρόλο της Επιτροπής μέσω της εκ των υστέρων αξιολόγησης των συστημάτων διαχείρισης και ελέγχου των κρατών μελών. Αντικατοπτρίζει επίσης τα οφέλη μιας αυστηρής προσέγγισης διακοπής ή και άρσης των πληρωμών όπου εντοπίζονται προβλήματα.
<P>
Τέλος, στην έκθεσή του, το Συνέδριο αναγνωρίζει την υψηλότερη ποιότητα των πληροφοριών που παρέχονται από την Επιτροπή σχετικά με τις ανακτήσεις, όπως προκύπτουν από τους λογαριασμούς. " αύξηση της αξίας των πόρων που ανακτώνται από έργα όπου εντοπίζονται σφάλματα ή από τις αρμόδιες εθνικές αρχές αποτελεί πράγματι μία ακόμα ένδειξη αυτής της δέσμευσης της Επιτροπής. Ωστόσο, συμμερίζομαι την άποψη του Συνεδρίου ότι οι εκθέσεις των κρατών μελών δεν είναι ακόμα ικανοποιητικές, και η Επιτροπή θα συνεχίσει τις προσπάθειες για τη βελτίωση της κατάστασης αυτής για τα υπάρχοντα προγράμματα, καθώς και για την επόμενη γενιά προγραμμάτων και την επιμερισμένη διαχείριση.
<P>
Συμμερίζομαι απόλυτα τις επιφυλάξεις του Προέδρου Caldeira όταν προειδοποιεί για πιθανές διακυμάνσεις του ποσοστού σφαλμάτων, ιδίως στον τομέα της συνοχής, στο μέλλον. Συμφωνώ επίσης με το Συνέδριο όταν επισημαίνει τις αδυναμίες των συστημάτων των κρατών μελών και ορισμένα άλλα ζητήματα στο πλαίσιο της επιμερισμένης διαχείρισης. Κατά την άποψή μου, ο τρόπος για να σημειωθεί πρόοδος περιλαμβάνει τον σχεδιασμό αποδοτικών από άποψη κόστους μηχανισμών ελέγχου· την απλοποίηση των κανόνων επιλεξιμότητας, όπου ο σύνθετος χαρακτήρας τους αποτελεί προφανή πηγή σφαλμάτων· και τη βελτίωση της ποιότητας των πληροφοριών που παρέχονται από τα κράτη μέλη όσον αφορά τις δημοσιονομικές διορθώσεις και ανακτήσεις.
<P>
Ωστόσο, ο παρών κατάλογος δεν είναι εξαντλητικός. " συζήτησή μας την Τρίτη έδειξε ότι υπάρχουν και άλλες προκλήσεις ενώπιόν μας, για παράδειγμα, η μεγαλύτερη λογοδοσία των βασικών οικονομικών παραγόντων, ιδίως των κρατών μελών, και μια αποδοτική από άποψη κόστους πολιτική ελέγχου που θα βασίζεται στον κίνδυνο και τις επιδόσεις. Επιπλέον, κατά την εκπόνηση της αναθεώρησης του προϋπολογισμού, προώθησα τη νέα εστίαση στις επιπτώσεις αντί για τις δαπάνες μέσω του ορισμού σαφών και μετρήσιμων στόχων και βασικών δεικτών επιδόσεων. Τον περασμένο Μάιο παρουσίασα την ατζέντα μου για την απαλλαγή, τον έλεγχο και την καταπολέμηση της απάτης 2010-2014 στην Επιτροπή Ελέγχου του Προϋπολογισμού του παρόντος Κοινοβουλίου. " ατζέντα αυτή υπογράμμισε τους βασικούς στρατηγικούς στόχους και τα συγκεκριμένα βήματα στα οποία θα προβεί η Επιτροπή, προκειμένου να προσεγγίσει τη θετική δήλωση αξιοπιστίας από το Συνέδριο. Υπό το πρίσμα της ετήσιας έκθεσης του Συνεδρίου για το 2009, η ατζέντα αυτή εξακολουθεί να έχει απόλυτη σχέση με τις μελλοντικές δράσεις μας.
<P>
Ολοκληρώνοντας, χαίρομαι που η ετήσια έκθεση για το 2009 επιβεβαιώνει ότι οι προσπάθειές μας αποφέρουν αποτελέσματα. Αποτελεί μια σημαντική και επίκαιρη συμβολή στις σκέψεις μας σχετικά με το πώς θα επιτύχουμε μια περισσότερο αποτελεσματική και αποδοτική δημοσιονομική διαχείριση του προϋπολογισμού της ΕΕ, που θα πρέπει να μας καθοδηγήσει κατά την προετοιμασία της επόμενης γενιάς προγραμμάτων.
<SPEAKER ID="010" NAME="Ingeborg Gräßle" LANGUAGE="DE">
Κύριε Πρόεδρε, κύριε Caldeira, κύριε Šemeta, κυρίες και κύριοι, μας περιμένει μια πολύ καλή ημέρα, διότι για πρώτη φορά μπορούμε να περιμένουμε από την Επιτροπή Barroso II να υπερβεί το όριο του 2%. Δεν χρειαζόμαστε πραγματικά τον αποδεκτό κίνδυνο σφάλματος. Αυτός είναι ο λόγος για τον οποίο η έκθεση του Ελεγκτικού Συνεδρίου που μας υποβλήθηκε αποτελεί σίγουρα πολύ καλά νέα, ιδίως για όλους όσοι εργάζονται στον τομέα αυτόν. Είναι σαφές ότι όταν η Επιτροπή καταβάλλει πραγματική και αποφασιστική προσπάθεια, μπορεί να επιτύχει αποτελέσματα.
<P>
Εάν εξετάσουμε τα αποτελέσματα αυτά πιο λεπτομερώς, είναι προφανές ότι οφείλονται εν μέρει στις αλλαγές στους κανονισμούς. Αυτό ισχύει σίγουρα, και αυτή είναι η πορεία που πρέπει να ακολουθήσουμε στο μέλλον. Εάν η Επιτροπή πειθόταν να αναθεωρήσει την οδηγία σχετικά με τις δημόσιες συμβάσεις και να απλοποιήσει πραγματικά την κατάσταση για τους δημόσιους φορείς στα κράτη μέλη, αυτό θα αποτελούσε σίγουρα το μεγαλύτερο βήμα που θα μπορούσαμε να κάνουμε προς μια θετική δήλωση αξιοπιστίας.
<P>
Θα ήθελα να πω, σε όλους όσοι υποστηρίζουν διαρκώς ότι ο ευρωπαϊκός προϋπολογισμός είναι εκτεθειμένος σε μεγάλους κινδύνους, ότι πράγματι οι ευρωπαϊκές δαπάνες θα έπρεπε σίγουρα να υπόκεινται σε πιο συνεπείς ελέγχους απ' ό,τι οι εθνικές δαπάνες. Τα ευρωπαϊκά χρήματα υπόκεινται σε παρακολούθηση και λογοδοσία με μεγαλύτερη συνέπεια απ' ό,τι πολλοί τομείς των εθνικών προϋπολογισμών, όπως καθίσταται πάντα σαφές όταν επισκεπτόμαστε τα κράτη μέλη, διότι οι εθνικοί κανονισμοί καταρτίζονται μόνο εξαιτίας των ευρωπαϊκών κανονισμών. Ως εκ τούτου, πρέπει απλώς να ενθαρρύνουμε τα κράτη μέλη και να τα καλέσουμε να υποβάλλουν τις εθνικές τους δαπάνες στους ίδιους ελέγχους με τις ευρωπαϊκές δαπάνες και αντιστρόφως.
<P>
Θα ήθελα να ευχαριστήσω το Ελεγκτικό Συνέδριο, αλλά θα ήθελα επίσης να πω ότι απογοητεύτηκα από την παρούσα ετήσια έκθεση. Έχω ήδη αναφέρει ότι η ετήσια έκθεση περιέχει πολύ λιγότερες πληροφορίες απ' ό,τι περιείχε στο παρελθόν. Χρειαζόμαστε λεπτομέρειες σχετικά με τα ποσοστά σφαλμάτων. Πάντα μας δίνονταν αυτές οι πληροφορίες για τα διαρθρωτικά ταμεία, αλλά φέτος, για πρώτη φορά, δεν τις λάβαμε. Δεν είμαστε νηπιαγωγείο εδώ. Στο Κοινοβούλιο βασιζόμαστε στις πληροφορίες αυτές. Ανατρέχοντας στην ακρόαση που αφορούσε τα μέλη του Ελεγκτικού Συνεδρίου, θυμάμαι ότι υποσχέθηκαν να συνεργαστούν στενά με το Κοινοβούλιο. Δεν πιστεύω ότι αυτή η υπόσχεση τηρείται.
<SPEAKER ID="011" NAME="Γεώργιος Σταυρακάκης" LANGUAGE="EN">
Κύριε Πρόεδρε, θα ήθελα να επικροτήσω την ετήσια έκθεση και να συγχαρώ τον Πρόεδρο Caldeira και όλα τα μέλη του Συνεδρίου για το εξαιρετικό έργο τους. Επιτρέψτε μου να ευχαριστήσω ιδίως τον κ. O'Shea για την εξαιρετική συνεργασία που είχαμε όσον αφορά τους οργανισμούς.
<P>
Ρόλος μας ως Κοινοβουλίου είναι η λογοδοσία έναντι των πολιτών, επομένως πρέπει να διασφαλίσουμε ότι τα χρήματα των φορολογουμένων θα χρησιμοποιηθούν με ορθό, διαφανή και αποτελεσματικό τρόπο. Αναμένω τα ευρήματα των ετήσιων εκθέσεων σχετικά με τους οργανισμούς, που θα δημοσιευτούν αργότερα, να ακολουθήσουν την ίδια τάση όπως τα τελευταία χρόνια. " κατάσταση βελτιώνεται, αλλά υπάρχουν ακόμα συστήματα ελέγχου που πρέπει να βελτιωθούν, προβλήματα που πρέπει να αντιμετωπισθούν και λύσεις που πρέπει να εξευρεθούν.
<P>
Στην τρέχουσα σοβαρή οικονομική και κοινωνική κρίση, η σημασία της παρακολούθησης έχει καταστεί πιο σημαντική από ποτέ, και εμείς στο Κοινοβούλιο και το Ελεγκτικό Συνέδριο δεσμευόμαστε από κοινού να αντιμετωπίσουμε και να επιλύσουμε τα προβλήματα, προκειμένου να επιτύχουμε ακόμα καλύτερα αποτελέσματα.
<SPEAKER ID="012" NAME="Jorgo Chatzimarkakis" LANGUAGE="DE">
Κύριε Πρόεδρε, κύριε Šemeta, κύριε Caldeira, θα ήθελα να ευχαριστήσω το Ελεγκτικό Συνέδριο για την παρούσα έκθεση. Ο οργανισμός σας, κύριε Caldeira, παρέχει μια πολύ σημαντική υπηρεσία για τους ευρωπαίους φορολογούμενους πολίτες. Είναι θετικό το ότι η μείωση του ποσοστού σφαλμάτων συνεχίσθηκε και φέτος. Αυτό είναι το αποτέλεσμα της μεταρρύθμισης της Επιτροπής που προώθησε ο φιλελεύθερος Επίτροπος, κ. Kallas. Υπάρχουν σημαντικές βελτιώσεις σε σχέση με το προηγούμενο έτος στον τομέα της συνοχής και μόλις μια μικρή επιδείνωση στον τομέα της γεωργίας. Ωστόσο, η Επιτροπή δεν θα πρέπει τώρα να μείνει άπραγη. Πρέπει να καταστήσουμε σαφές ότι οι τεράστιες βελτιώσεις βασίζονται σε μια πολύ επιτυχημένη επιλογή δειγμάτων. Ως εκ τούτου, ανησυχώ ότι η θετική τάση δεν θα συνεχιστεί του χρόνου. Θα πρέπει να κάνουμε χρήση της δυναμικής από την πρώτη χορήγηση απαλλαγής του προϋπολογισμού με βάση τη Συνθήκη της Λισαβόνας για να εισαγάγουμε μια καθοριστική αλλαγή προτύπου.
<P>
Θα ήθελα να καταστήσω για μία ακόμα φορά σαφές ότι η φετινή έκθεση του Ελεγκτικού Συνεδρίου είναι η δέκατη έκτη κατά σειρά που δεν περιέχει συνολικά θετικά αποτελέσματα. Πώς θα μπορέσουμε επιτέλους να θέσουμε τέρμα στη μη αποδοτική και σπάταλη διάθεση της χρηματοδότησης και στην πολιτική συνενοχή στον εν λόγω τομέα;
<P>
Οι προτάσεις μου ως εισηγητή είναι οι ακόλουθες: καταρχάς, η Επιτροπή πρέπει να παρεμβαίνει δυναμικότερα στην περίπτωση εξόφθαλμων σφαλμάτων και, όταν τα σφάλματα αυτά επαναλαμβάνονται, πρέπει να αίρει τη χρηματοδότηση. Πώς γίνεται σε ένα κράτος μέλος επί πολλά χρόνια, όπως η Ελλάδα, να μην έχουν επιβληθεί ποτέ κυρώσεις εδώ και μία δεκαετία, παρόλο που παραβιάζονται σαφώς οι διατάξεις του ολοκληρωμένου συστήματος διαχείρισης και ελέγχου (ΟΣΔΕ);
<P>
Κατά δεύτερον, δεν πρέπει πλέον να επιβαρύνουμε διπλά τους φορολογούμενους πολίτες. Οι δικαιούχοι της χρηματοδότησης της ΕΕ που διατέθηκε παράτυπα δεν απαιτείται να επιστρέψουν παρά μόνο το 10%. Σύμφωνα με τον κανόνα του 50:50, τα κράτη μέλη παρέχουν το ήμισυ του ποσού από τους εθνικούς τους προϋπολογισμούς. Αυτό αποτελεί προσβολή για τους φορολογούμενους πολίτες. Επιτρέψτε μου να αναφέρω ορισμένα αριθμητικά στοιχεία. Μεταξύ 1994 και 2006, διατέθηκε παράτυπα στα κράτη μέλη το ποσό-φαινόμενο των 7,7 δισεκατομμυρίων ευρώ στο πλαίσιο της πολιτικής συνοχής. " ίδια η Επιτροπή δημοσιοποίησε μόλις το γεγονός αυτό. Μόνο 709 εκατομμύρια ευρώ έχουν επιστραφεί, κάτι που καταδεικνύει σαφώς τη διαφορά στις εν λόγω συνθήκες. Αυτό είναι πιθανότατα σωστό, διότι τα κράτη μέλη δεν είναι σε θέση να παράσχουν ακριβείς υπολογισμούς. Το Ελεγκτικό Συνέδριο το επιβεβαίωσε.
<P>
Κατά τρίτον, όλα τα κράτη μέλη πρέπει επιτέλους να υπογράψουν και να υποβάλουν εθνικές δηλώσεις διαχείρισης. Κατά τέταρτον, η Επιτροπή πρέπει να είναι σε θέση να λογοδοτεί πολιτικά. Αυτός είναι ο λόγος για τον οποίο θέλουμε υπογραφές τουλάχιστον από τον κ. Barroso όσον αφορά τη συγκεφαλαιωτική έκθεση σχετικά με τις ετήσιες δραστηριότητες. Θέλουμε επίσης μια έκθεση αξιολόγησης, η οποία προβλέπεται στη Συνθήκη της Λισαβόνας.
<P>
Εξακολουθούν να υπάρχουν ορισμένα πράγματα που χρήζουν βελτίωσης. Σε γενικές γραμμές, θα ήθελα να ευχαριστήσω θερμά το Ελεγκτικό Συνέδριο για την παρούσα έκθεση.
<SPEAKER ID="013" NAME="Bart Staes" LANGUAGE="NL">
Κύριε Πρόεδρε, κυρίες και κύριοι, όταν διάβασα την παρούσα ετήσια έκθεση, είχα μια αίσθηση déjà lu, την αίσθηση ότι ξαναδιάβαζα κάτι που διαβάζω εδώ και πολλά χρόνια. Καταρχάς, ειδικότερα, υπερβολικά πολλά σημαντικά σφάλματα σημειώνονται στους τομείς της γεωργίας, του Ταμείου Συνοχής, της έρευνας και ανάπτυξης, της εξωτερικής βοήθειας, της αναπτυξιακής συνεργασίας και της εκπαίδευσης. Κατά δεύτερον, τα συστήματα εποπτείας και ελέγχου ήταν μόλις εν μέρει αποτελεσματικά όσον αφορά την πρόληψη και τη διόρθωση των αποδόσεων υπερβολικών ή μη επιλέξιμων δαπανών.
<P>
Κυρίες και κύριοι, εξακολουθούμε να ερχόμαστε αντιμέτωποι με το θεμελιώδες πρόβλημα ότι τα κράτη μέλη δεν κάνουν εκείνο που θα έπρεπε να κάνουν, δηλαδή να παρακολουθούν σωστά τα χρήματα που καταβάλλουν στους δικαιούχους. Εν προκειμένω μιλούμε για περίπου το 80% του ευρωπαϊκού προϋπολογισμού. Ένα άλλο θεμελιώδες πρόβλημα που παραμένει είναι η έλλειψη επαρκών προσπαθειών από την Επιτροπή για την παρακολούθηση των δραστηριοτήτων των κρατών μελών εν προκειμένω.
<P>
Ως εκ τούτου, υποστηρίζω τη στρατηγική του εισηγητή, που περιλαμβάνει, αφενός, τη διασφάλιση ότι απαιτούμε, πάνω απ' όλα, εθνικές δηλώσεις διαχείρισης υπογεγραμμένες από τους υπουργούς Οικονομικών και, αφετέρου, τη διασφάλιση ότι η Επιτροπή θα αναλάβει επιτέλους δράση κατά οποιουδήποτε κράτους μέλους εξακολουθεί να σημειώνει παραβάσεις και, εφόσον χρειαστεί, θα επιβάλει αυστηρές κυρώσεις: για παράδειγμα οικονομικού χαρακτήρα - παρακρατώντας τις επιδοτήσεις. Αυτή είναι, κατά την άποψή μου, η πορεία που πρέπει να ακολουθήσουμε.
<SPEAKER ID="014" NAME="Ryszard Czarnecki" LANGUAGE="PL">
Κύριε Πρόεδρε, το Ελεγκτικό Συνέδριο αποτελεί ένα είδος μεγάλου επιθεωρητή, αστυνομικού θα λέγαμε, ενός φιλικού αστυνομικού, αν και μερικές φορές έχω την εντύπωση ότι κάνει τα στραβά μάτια και είναι υπερβολικά καλό και υπερβολικά μεγαλόψυχο έναντι των θεσμικών οργάνων που εποπτεύει. Το συμπέρασμα της παρούσας έκθεσης, το συμπέρασμα του έργου του Συνεδρίου έχει ως εξής: "καλό, αλλά όχι τέλειο".
<P>
Έχω την εντύπωση ότι πολλοί άνθρωποι στην Ευρώπη είναι πιο απαισιόδοξοι απ' ό,τι το Ελεγκτικό Συνέδριο. Το Συνέδριο πρέπει να διαδραματίσει σημαντικότερο ρόλο, το Συνέδριο πρέπει να είναι αξιόπιστο, ούτως ώστε τα ευρωπαϊκά θεσμικά όργανα να είναι αξιόπιστα ενώπιον των φορολογούμενων πολιτών και των ψηφοφόρων. Ωστόσο, για να είναι αξιόπιστο το Συνέδριο, πρέπει να είναι πραγματικά πολύ σχολαστικό, διότι αυτό λέει σήμερα ότι χαίρεται που το ποτήρι είναι κατά 95% γεμάτο, αλλά εγώ πιστεύω ότι πολλοί φορολογούμενοι πολίτες θα ρωτήσουν: "αλλά γιατί είναι κατά 5% άδειο;" Ακόμα περισσότερο επειδή υπάρχει η διαδεδομένη άποψη ότι είναι άδειο κατά περισσότερο από 5%. Συμφωνώ όντως με ένα συμπέρασμα - η εποπτεία σε ευρωπαϊκό επίπεδο είναι ορισμένες φορές πιο σχολαστική, ίσως, απ' ό,τι στα κράτη μέλη, και καλώ το Συνέδριο να ασκήσει μεγαλύτερη εποπτεία στα κράτη μέλη όπου τα χρήματα συχνά πολύ απλά εξαφανίζονται.
<SPEAKER ID="015" NAME="Søren Bo Søndergaard" LANGUAGE="DA">
Κύριε Πρόεδρε, θα ήθελα να ευχαριστήσω το Ελεγκτικό Συνέδριο γι' αυτήν την εξαιρετική έκθεση. Όπως ακούσαμε, γενικότερα, υπήρξε μείωση στον αριθμό των σφαλμάτων που γίνονται. Πώς να το χαρακτηρίσουμε αυτό; Κατά την άποψή μου, εξαρτάται από δύο πράγματα: το σημείο εκκίνησης και τις προσδοκίες μας. Το σημείο εκκίνησης ήταν τραγικά ανεπαρκές. Το 2008, δισεκατομμύρια ευρώ δαπανήθηκαν παράτυπα. Ως εκ τούτου, οι προσδοκίες υπαγόρευαν όχι μόνο ότι θα έπρεπε να υπάρξουν βελτιώσεις, αλλά ότι θα έπρεπε να υπάρξουν σημαντικές βελτιώσεις σε όλους τους τομείς.
<P>
Συνέβη λοιπόν αυτό; Ναι, στον τομέα της συνοχής υπήρξε σαφής μείωση των εσφαλμένων πληρωμών, πράγμα που είναι θετικό, ακόμα και αν το επίπεδό τους παραμένει απαράδεκτα υψηλό. Σε άλλους τομείς, ωστόσο, υπήρξε στην πραγματικότητα αύξηση, κάτι που πολύ απλά είναι απαράδεκτο.
<P>
Τις προάλλες, στην Επιτροπή Ελέγχου του Προϋπολογισμού, και σήμερα πάλι, ο Επίτροπος Šemeta υποστήριξε ότι η συνολική μείωση του αριθμού των σφαλμάτων ήταν αποτέλεσμα των προσπαθειών της Επιτροπής. Δεν έχω πρόβλημα με αυτό. Με χαρά θα δώσω τα εύσημα στην Επιτροπή. Στην περίπτωση αυτή, ωστόσο, είναι επίσης σαφές ποιος θα είναι υπεύθυνος εάν το ποσοστό σφαλμάτων αυξηθεί του χρόνου. Παρακαλώ, αυτό να ληφθεί ως πρόσκληση.
<SPEAKER ID="016" NAME="Marta Andreasen" LANGUAGE="EN">
Κύριε Πρόεδρε, κάθε χρόνο τα τελευταία 16 χρόνια, οι ελεγκτές αρνούνται την έγκριση ποσοστού 90% ή περισσότερο του προϋπολογισμού, και η φετινή χρονιά δεν αποτέλεσε εξαίρεση. Αναφέρονται σε σφάλματα, αλλά η φύση των παρατυπιών που εντοπίζουν υπερβαίνει κατά πολύ ένα απλό λάθος. Αρκεί να πούμε ότι μια τέτοια κατάσταση θα οδηγούσε σε κλείσιμο μιας εταιρείας στον ιδιωτικό τομέα και σε καταδίκη των διευθυντών της.
<P>
Είναι δεδομένο ότι τα χρήματα των φορολογούμενων πολιτών δαπανώνται με παράνομο τρόπο. Φέτος, οι ελεγκτές ισχυρίζονται ότι τουλάχιστον 6 δισεκατομμύρια λίρες στερλίνες δεν θα έπρεπε να είχαν καταβληθεί. Ποια είναι η ουσία του προβλήματος; " έλλειψη υπευθυνότητας.
<P>
" Επιτροπή και οι ελεγκτές θα κατηγορήσουν, ως συνήθως, τα κράτη μέλη, αλλά στην πραγματικότητα οι αδυναμίες εντοπίζονται στο εσωτερικό της Επιτροπής λόγω της έλλειψης κατάλληλων ελέγχων. " Επιτροπή βρίσκεται στην πλέον κατάλληλη θέση να ορίσει τους κανόνες και να επιβάλει κυρώσεις σε όσους τους παραβιάζουν, αλλά έχει από την αρχή αποτύχει, και το παρόν Κοινοβούλιο φέρει και αυτό ευθύνη, διότι εγκρίνει την κατάσταση αυτή κάθε χρόνο και εξακολουθεί να ζητά αύξηση του προϋπολογισμού.
<P>
Δεν υπάρχει καμία ελπίδα πλέον ότι ο προϋπολογισμός της ΕΕ θα εγκριθεί ποτέ από τους ελεγκτές. Στο σημείο αυτό, ο μοναδικός τρόπος για να προστατεύσουμε τα χρήματα των φορολογούμενων πολιτών είναι η δραστική μείωση του προϋπολογισμού της ΕΕ.
<P>
Τώρα, απευθύνομαι στον βρετανό πρωθυπουργό. Κύριε Cameron, αποδεχόμενος μια αύξηση ύψους 2,9% του προϋπολογισμού της ΕΕ για το 2011, αποτύχατε οικτρά. Εξ ονόματος των βρετανών φορολογούμενων πολιτών, ζητώ να ηγηθείτε του αιτήματος για σημαντική μείωση του προϋπολογισμού του 2011.
<SPEAKER ID="017" NAME="Martin Ehrenhauser" AFFILIATION="NI">
(DE) Κύριε Πρόεδρε, είναι αλήθεια ότι το ποσοστό σφαλμάτων στον τομέα της συνοχής έχει μειωθεί σημαντικά από 54% το 2007 σε 36% το 2009. Αυτό είναι σωστό. Είναι δεδομένο, και ακόμα κι εγώ οφείλω να το αναγνωρίσω. Ωστόσο, όπως δήλωσε ήδη ο εισηγητής, εάν εξετάσετε πιο προσεκτικά τον τρόπο με τον οποίο προέκυψαν αυτά τα αριθμητικά στοιχεία, είναι προφανές ότι πρέπει να ιδωθούν με σχετικούς όρους. Είναι επίσης δεδομένο ότι, σύμφωνα με την παρούσα έκθεση του Ελεγκτικού Συνεδρίου, τα συστήματα ελέγχου στον τομέα της συνοχής δεν είναι αποτελεσματικά. Επιπλέον, είναι δεδομένο ότι τουλάχιστον το 3% των χρημάτων δεν θα έπρεπε να είχε καταβληθεί καθόλου. Αυτό σημαίνει ότι ο κ. Hahn, μεταξύ άλλων, έχει ακόμα πολλά να κάνει για να βάλει σε τάξη αυτό το χαρτοφυλάκιο.
<P>
Κατά την άποψή μου, η αύξηση στα ποσοστά σφαλμάτων στον τομέα της γεωργίας αποτελεί ασφαλώς οπισθοδρόμηση. Επιπλέον, η κατασπατάληση, σε περιπτώσεις, για παράδειγμα, όπου επιδοτήσεις που προορίζονταν για μεταλλωρύχους καταβάλλονται σε δισεκατομμυριούχους, δεν υπολογίζεται ως σφάλμα.
<P>
Έχω ήδη αναφέρει στην επιτροπή ότι δεν έλαβα απάντηση ούτε από το Ελεγκτικό Συνέδριο ούτε από την Ευρωπαϊκή Επιτροπή σχετικά με τις παροχές κοινωνικής ασφάλισης που καταβλήθηκαν εις διπλούν. Για μία ακόμα φορά, η ερώτησή μου είναι: ποιος διέπραξε το σφάλμα σε αυτήν την περίπτωση; Θα επιστραφούν τα χρήματα και πόσο υψηλό είναι το εν λόγω ποσό; Τέλος, θα ήθελα να πω ότι είναι σημαντικό στο μέλλον το Ελεγκτικό Συνέδριο να μην ελέγχει μόνο ότι οι πληρωμές γίνονται με νόμιμο τρόπο, αλλά να διασφαλίζει επίσης ότι είναι οικονομικά αποδοτικές και αποτελεσματικές.
<SPEAKER ID="019" NAME="Cătălin Sorin Ivan" AFFILIATION="S&amp;D">
(RO) Καταρχάς, θα ήθελα να ευχαριστήσω τον Victor Caldeira για την παρούσα σαφή έκθεση, η οποία σχετίζεται με τις δραστηριότητες της Επιτροπής και την εκτέλεση του προϋπολογισμού του 2009. Κατά δεύτερον, θέλω να διευκρινίσω εξαρχής κάτι που έχει ζωτική σημασία για εμάς: μία φορά ανά πενταετία οι ευρωπαίοι πολίτες, οι άνθρωποι που πληρώνουν φόρους και δασμούς και που εντέλει πληρώνουν αυτόν τον προϋπολογισμό, μας εκλέγουν και μας στέλνουν στο Ευρωπαϊκό Κοινοβούλιο. Κατά τη δική τους άποψη, βάσει του ότι επιστρέφουμε τακτικά στις πατρίδες μας και τους συναντούμε, η εκτέλεση του προϋπολογισμού του 2009 δεν μπορεί να θεωρηθεί επιτυχία. Επιτρέψτε μου να σας αναφέρω δύο λόγους γι' αυτό.
<P>
Καταρχάς, οι εθνικές δηλώσεις διαχείρισης που γίνονται δεν λαμβάνουν πολιτική υποστήριξη. Με άλλα λόγια, δεν υπάρχει υπογραφή ούτε από τον υπουργό Οικονομικών ούτε από τον πρωθυπουργό. Ως εκ τούτου, δεν γνωρίζουμε ποιος είναι υπεύθυνος γι' αυτές τις εθνικές δηλώσεις διαχείρισης και σε ποιον βαθμό είναι κατανοητές και ακριβείς. Από πρακτική άποψη, αυτό καθιστά δυνατή την υποβολή εσφαλμένων εκθέσεων και, αν όχι εσφαλμένων, τότε τουλάχιστον ελλιπών.
<P>
Κατά δεύτερον, όπου έχουν γίνει λάθη κατά τη διαχείριση των ευρωπαϊκών πόρων, κάθε κράτος πρέπει να επιστρέψει τα χρήματα στην Επιτροπή. Με άλλα λόγια, οι ευρωπαίοι πολίτες πληρώνουν χρήματα μία φορά για να καταρτισθεί ο ευρωπαϊκός προϋπολογισμός και, από την άλλη, ως χαμένοι, καλύπτουν και πάλι την απώλεια στον εθνικό προϋπολογισμό. Ως εκ τούτου, οι πολίτες της Ευρωπαϊκής Ένωσης πληρώνουν δυο φορές για τα λάθη, τα σφάλματα ή ακόμα και τις παρανομίες που διαπράττονται κατά τη διαχείριση των ευρωπαϊκών πόρων.
<P>
Κατά τρίτον, υποστηρίζω την Επιτροπή και το Ευρωπαϊκό Ελεγκτικό Συνέδριο. Τάσσομαι και εγώ υπέρ των στενότερων δεσμών μεταξύ του εν λόγω θεσμικού οργάνου και των εθνικών ελεγκτικών φορέων σε κάθε κράτος μέλος. Πιστεύω ότι αν θέλουμε να έχουμε περισσότερα χρήματα στον προϋπολογισμό, πρέπει να δαπανούμε με καλύτερο τρόπο, εξαρχής, τα χρήματα που διαθέτουμε. Για να δαπανήσουμε καλύτερα τα χρήματα που διαθέτουμε, πρέπει καταρχάς να γνωρίζουμε πού υπάρχουν προβλήματα και πώς θα μπορέσουμε να τα λύσουμε.
<SPEAKER ID="020" NAME="Luigi de Magistris" AFFILIATION="ALDE">
(IT) Κυρία Πρόεδρε, κυρίες και κύριοι, πιστεύω ότι αν μπορούμε τώρα να μιλούμε για μείωση των σφαλμάτων, το οφείλουμε στις ικανότητες, την ανεξαρτησία και τον επαγγελματισμό του Ελεγκτικού Συνεδρίου, και θα ήθελα να το λάβει υπόψη αυτό ο Πρόεδρος Caldeira.
<P>
Πιστεύω ότι, όπως και η Επιτροπή, το Κοινοβούλιο διαδραμάτισε σημαντικό ρόλο στη βελτίωση αυτή, ιδίως η Επιτροπή Ελέγχου του Προϋπολογισμού, που έχει υψηλές προσδοκίες από το ζήτημα της διαφάνειας και της αποτελεσματικής και αποδοτικής χρήσης των δημόσιων πόρων.
<P>
Πρέπει, ωστόσο, να δούμε τι άλλο μπορούμε να κάνουμε για να επιφέρουμε βελτιώσεις, διότι υπάρχουν ακόμα υπερβολικά πολλά πράγματα που δεν είναι σωστά, ιδίως σε πολύ ευαίσθητους τομείς, όπως η γεωργία και η συνοχή, με συχνά ανησυχητικά ποσοστά σφαλμάτων σε τομείς όπου οι απάτες στο πεδίο των συμβάσεων και η υπερτιμολόγηση αφθονούν. Θεωρώ ότι είναι αναγκαίο να μειώσουμε τον επίπεδο της άσκοπης γραφειοκρατίας και αντ' αυτής να εισαγάγουμε κάποιους σαφείς κανόνες, προκειμένου να πούμε ένα σαφές και αποφασιστικό "όχι" σε κάθε μορφή απάτης σε τομείς όπου η διαφθορά είναι ενδημική.
<P>
Ένας άλλος σημαντικός παράγων είναι η ενίσχυση του ρόλου της OLAF, της Υπηρεσίας Καταπολέμησης της Απάτης, για την αντιμετώπιση κάθε μορφής απάτης και διαφθοράς. Ένας άλλος τομέας που δεν μπορούμε να μην επισημάνουμε -αυτό το μάθαμε και μέσω πρόσφατης επίσκεψης της Επιτροπής Ελέγχου του Προϋπολογισμού στην Ιταλία- είναι ότι υπάρχει επίσης κίνδυνος από την ισχυρή επιρροή του οργανωμένου εγκλήματος και μορφών διαφθοράς στους δημόσιους πόρους. Ο ρόλος της OLAF θα μπορούσε, ως εκ τούτου, να είναι ουσιαστικός από αυτήν την άποψη, σε συνδυασμό με τη μεγαλύτερη συνεργασία μεταξύ των κρατών μελών, της Επιτροπής και του Κοινοβουλίου.
<P>
Ένα άλλο πάρα πολύ σημαντικό σημείο είναι ότι πιστεύω πως η Επιτροπή πρέπει να ενισχύσει την ανεξαρτησία της από τα κράτη μέλη. Πιστεύω ότι πρέπει να δεσμεύσουμε πόρους για να εμποδίσουμε την επανάληψη αυτού του είδους της συμπεριφοράς, ιδίως σε κράτη όπου σοβαρά σφάλματα -δεν αναφέρομαι σε μικρά σφάλματα- και πολύ σοβαρά περιστατικά απάτης σημειώνονται επί σειρά ετών.
<P>
Το επίπεδο αξιοπιστίας του Ευρωπαϊκού Κοινοβουλίου και των ευρωπαϊκών θεσμικών οργάνων καθορίζεται σε μεγάλο βαθμό από το επίπεδο διαφάνειας και ορθότητας με την οποία δαπανώνται οι δημόσιοι πόροι. Ως εκ τούτου, πιστεύω ότι έχουμε περιθώριο για βελτιώσεις ως προς αυτό.
<SPEAKER ID="021" NAME="Peter van Dalen" AFFILIATION="ECR">
(NL) Κυρία Πρόεδρε, αν και το Ελεγκτικό Συνέδριο δηλώνει ότι η λογοδοσία των ευρωπαϊκών δαπανών έχει βελτιωθεί, δεν παρέχει πλήρη δήλωση αξιοπιστίας για τις δαπάνες. Αυτό ισχύει εν μέρει διότι, αν και έχει πράγματι σημειωθεί μια κάποια βελτίωση όσον αφορά τον δεύτερο μεγαλύτερο τομέα, τη συνοχή, εξακολουθούν να υπάρχουν σφάλματα στο 40% περίπου των έργων. Έτσι, από έναν συνολικό προϋπολογισμό ύψους 35 δισεκατομμυρίων ευρώ, υπάρχουν 2 δισεκατομμύρια ευρώ για τα οποία δεν ήταν δυνατό να διατεθεί δήλωση αξιοπιστίας. Θεωρώ ότι αυτό είναι απαράδεκτο· η Επιτροπή, ειδικότερα, θα πρέπει, ως εκ τούτου, να διερευνήσει σε βάθος με ποιον τρόπο θα μπορούσαν να έχουν προκύψει αυτά τα σφάλματα και με ποιον τρόπο θα μπορέσουν να περιορισθούν. Αυτό είναι ιδιαίτερα σημαντικό σε σχέση με την απαλλαγή του προϋπολογισμού του 2009.
<P>
Χθες, κύριε Engwirda, ένα μέλος του Συνεδρίου ανέφερε ότι τα σφάλματα οφείλονται κυρίως στον σύνθετο χαρακτήρα των διαδικασιών. Αυτό πάλι καταδεικνύει ότι είναι αναγκαίο να καταστεί η Ευρώπη απλούστερη και περισσότερο διαφανής. Εάν δεν συμβεί αυτό, οι πολίτες μας θα συνεχίσουν να βλέπουν την Ευρώπη ως περίπλοκη και υπερβολικά απόμακρη.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="022" NAME="Jens Geier" AFFILIATION="S&amp;D">
(DE) Κυρία Πρόεδρε, θα ήθελα να ρωτήσω τον κ. van Dalen αν γνωρίζει ότι τα υψηλά ποσοστά αφορούν μόνο το ποσοστό του δείγματος. Με άλλα λόγια, δεν είναι το 36% των πληρωμών που είναι εσφαλμένο, αλλά το 36% των πληρωμών που περιλαμβάνονται στο δείγμα. Εάν αυτό επεκταθεί προς τα πάνω, το αποτέλεσμα είναι τουλάχιστον 5% στην περίπτωση του Ταμείου Συνοχής. Ως εκ τούτου, τα δισεκατομμύρια στα οποία αναφερθήκατε δεν αποτελούν σωστά ποσά. Το γνωρίζατε αυτό;
<SPEAKER ID="023" NAME="Peter van Dalen" AFFILIATION="ECR">
(NL) Κυρία Πρόεδρε, το κατανοώ πλήρως. Το πραγματικό ζήτημα για μένα είναι ότι δεν μπορεί να εκδίδεται δήλωση αξιοπιστίας για δισεκατομμύρια ευρώ, και αυτός είναι ο λόγος που ζήτησα από την Επιτροπή να το διερευνήσει ενδελεχώς και να εξετάσει επίσης με ποιον τρόπο θα μπορούσε να βελτιωθεί η κατάσταση. Ευτυχώς, ο Επίτροπος ανέφερε ήδη στην ομιλία του πριν από ένα λεπτό ότι θα ξεκινήσει μια τέτοια έρευνα και ότι θα αντιμετωπίσει το ζήτημα με τη δέουσα σοβαρότητα.
<SPEAKER ID="024" NAME="Franz Obermayr" AFFILIATION="NI">
(DE) Κυρία Πρόεδρε, οι εκτιμήσεις που παρασχέθηκαν από το Ευρωπαϊκό Ελεγκτικό Συνέδριο δείχνουν ότι 6 εκατομμύρια ευρώ εξαφανίσθηκαν από τον ευρωπαϊκό προϋπολογισμό το 2009 λόγω έλλειψης προσοχής, κακοδιαχείρισης, απάτης, άγνοιας και έλλειψης ελέγχων. Το Ελεγκτικό Συνέδριο αποκάλυψε το σκανδαλώδες γεγονός ότι περίπου το 40% των υπαλλήλων της ΕΕ λαμβάνουν εις διπλούν το ποσό του οικογενειακού επιδόματος. " Ελλάδα για μία ακόμα φορά προκαλεί προβλήματα. Όχι μόνο διασώθηκε από άλλα κράτη μέλη με μια δέσμη μέτρων διάσωσης που ανέρχεται σε δισεκατομμύρια ευρώ, αλλά αποτελεί επίσης τον πρωτοστάτη όσον αφορά τις απάτες που αφορούν επιδοτήσεις. Αρκεί μόνο να δείτε τις δασικές εκτάσεις για τις οποίες η Ελλάδα ζήτησε επιδοτήσεις για χώρους πρασίνου, για να αντιληφθείτε απλώς το θράσος της συμπεριφοράς της.
<P>
Ασφαλώς, η κατάσταση είναι ιδιαίτερα κακή όσον αφορά τις επιδοτήσεις σε περιφερειακό επίπεδο. Όπως ανέφερε ο προηγούμενος ομιλητής, εάν το 36% των πληρωμών που ελέγχθηκαν ήταν εσφαλμένες, αυτό είναι από μόνο του αρνητικό. Αυτός είναι ο λόγος για τον οποίο καλούμε τον κ. Hahn να λάβει δραστικά μέτρα σε σχέση με αυτό το πολύ σημαντικό χαρτοφυλάκιο. Δεν έχουμε χρήματα για ξόδεμα.
<P>
Τέλος, θα ήθελα να συγχαρώ τους αφοσιωμένους υπαλλήλους του Ελεγκτικού Συνεδρίου. Διαθέτουν υψηλά κίνητρα και εμείς οι πολιτικοί θα πρέπει να τους ενθαρρύνουμε να διεξάγουν ακόμα πιο προσεκτικούς ελέγχους. Ως πολιτικοί, είμαστε σε θέση να χαράξουμε και να εφαρμόσουμε κατευθυντήριες γραμμές.
<SPEAKER ID="025" NAME="Jan Olbrycht" AFFILIATION="PPE">
(PL) Κυρίες και κύριοι, θεωρώ ότι όσο συζητούμε την παρούσα έκθεση, πρέπει να φροντίσουμε να είμαστε ακριβείς με τις δηλώσεις μας, διότι μιλούμε υπερβολικά συχνά εδώ για σφάλματα, παρατυπίες και καταχρήσεις. " έκθεση δείχνει σαφέστατα ότι, όσον αφορά το ποσοστό σφαλμάτων που εντοπίσθηκε σε σχέση με την πολιτική συνοχής, υπήρξε σαφής μείωση. Βρίσκεται σε επίπεδο περίπου 5%, σε σχέση με το οποίο δεν μπορούμε ταυτόχρονα να μιλούμε για σφάλματα σε επίπεδο 20, 30 ή 40%, διότι αυτό περιπλέκει απλώς τη συνολική εικόνα. Έχουμε εν προκειμένω μια σαφή βελτίωση σε μια ασφαλώς πολύ σύνθετη πολιτική, εφόσον η διαχείρισή της γίνεται από κοινού με τα κράτη μέλη. Ένα πρόβλημα για όλους μας είναι το πώς θα βελτιωθεί η πολιτική αυτή, η οποία διαθέτει μια πολύ απαιτητική και πολύ σύνθετη διάρθρωση, αλλά και τεράστια προστιθέμενη αξία. " κατάσταση μεταβάλλεται, και αυτό θα πρέπει να σημειωθεί με ικανοποίηση και να αναφερθεί μεταξύ των θετικών σημείων.
<P>
Ωστόσο, θα ήθελα να επιστήσω την προσοχή σε ένα συγκεκριμένο ανησυχητικό σημείο της έκθεσης όπου αναφέρεται: "Λαμβανομένων υπόψη των ανωτέρω, το Συνέδριο καταλήγει στο συμπέρασμα ότι δεν είναι δυνατό να πραγματοποιηθεί ουσιαστική σύγκριση μεταξύ των εκτιμήσεών του σχετικά με τα ποσοστά σφάλματος και των δεδομένων που παρέχει η Επιτροπή σχετικά με τις δημοσιονομικές διορθώσεις και τις ανακτήσεις." Θεωρώ τη δήλωση αυτή πολύ σημαντική και ουσιαστική για το μέλλον, διότι δεν επιθυμούμε να οδηγηθούμε στο σημείο να συναγάγει το Συνέδριο το συμπέρασμα ότι δεν μπορεί να καταλήξει σε συμφωνία με την Επιτροπή σχετικά με τα αποτελέσματα. Εν προκειμένω, χρειάζεται περισσότερη δουλειά, και το ζήτημα αυτό χρήζει εξηγήσεων.
<SPEAKER ID="026" NAME="Christel Schaldemose" AFFILIATION="S&amp;D">
(DA) Κυρία Πρόεδρε, θα ήθελα να ευχαριστήσω το Ελεγκτικό Συνέδριο που μας παρείχε για μία ακόμα φορά ένα εξαιρετικό εργαλείο για την αξιολόγηση της χρήσης εκ μέρους μας των χρημάτων στο εσωτερικό της ΕΕ. Ευτυχώς, μπορούμε να επιβεβαιώσουμε ότι κινούμαστε προς τη σωστή κατεύθυνση, αν και εξακολουθούν να υπάρχουν πολλά προβλήματα. Ωστόσο, επειδή η κατάσταση κινείται προς τη σωστή κατεύθυνση, θεωρώ ότι θα πρέπει να αξιοποιήσουμε τον χρόνο για να εξετάσουμε πιο προσεκτικά ποιο θα πρέπει να είναι το επόμενο βήμα. Εάν εξετάσουμε την κατάσταση όσον αφορά τις διοικητικές δαπάνες, για παράδειγμα, μπορούμε να διαπιστώσουμε ότι διαθέτουμε ένα αποτελεσματικό σύστημα ελέγχου και λίγα σφάλματα. Ωστόσο, κατά την άποψή μου, αυτό δεν αρκεί. Πρέπει επίσης να εξετάσουμε αν χρησιμοποιούμε πράγματι τα χρήματα με τον ορθό τρόπο.
<P>
Οι διοικητικές δαπάνες αποτελούν τις δαπάνες μας για μισθούς, κτίρια και παρόμοια. Εν προκειμένω, θα πρέπει να διερωτηθούμε αν λαμβάνουμε πράγματι αρκετά για τα χρήματα που δαπανούμε για μισθούς. Χρησιμοποιούμε τα χρήματα με τον ορθό τρόπο όσον αφορά τον τρόπο διαχείρισης των κτιρίων μας κ.λπ; Πιστεύω ότι τώρα πρέπει να πάμε τη συζήτηση ένα βήμα πιο πέρα ώστε να εξετάσουμε το ζήτημα που αφορά το κατά πόσον αυτό είναι αποδοτικό, και έτσι να μπορέσουμε να έχουμε σημαντικά μεγαλύτερο βαθμό διαφάνειας σε σχέση με αυτό. Ως εκ τούτου, καλώ όχι μόνο το Ευρωπαϊκό Κοινοβούλιο αλλά και την Επιτροπή να επιδείξουν ουσιαστική βούληση να παράσχουν μεγαλύτερη διαφάνεια και να συμμετάσχουν σε αυτήν τη συζήτηση.
<SPEAKER ID="027" NAME="Andrea Češková" AFFILIATION="ECR">
(CS) Είναι η δεύτερη φορά κατά την τρέχουσα σύνοδο που γίνεται συζήτηση σχετικά με τους ετήσιους λογαριασμούς της Ευρωπαϊκής Ένωσης. Καταρχάς, θα ήθελα να εκφράσω τις ειλικρινείς ευχαριστίες μου προς τον κ. da Silva Caldeira και την ομάδα του για το έργο που επιτέλεσαν. Από την άλλη πλευρά, εκπλήσσομαι με το επίπεδο σφαλμάτων που ανακύπτει και πάλι σε ποσοστό σχεδόν 92% των δαπανών του προϋπολογισμού, συνυπολογίζοντας όλα τα κεφάλαια με εξαίρεση τις διοικητικές δαπάνες και τις οικονομικές υποθέσεις. Θα ήθελα να ρωτήσω σε ποιον βαθμό ευθύνονται τα κράτη μέλη για τα σφάλματα αυτά και σε ποιον βαθμό ευθύνεται η έλλειψη ελέγχου από την πλευρά της Επιτροπής.
<P>
" απάντηση που περιέχεται στην έκθεση είναι ότι υπάρχουν πολλές αδυναμίες όσον αφορά τα συστήματα ελέγχου των κρατών μελών αυτά καθαυτά. Πιστεύω ότι εκείνο που χρειαζόμαστε περισσότερο απ' όλα είναι μεγαλύτερη συνεργασία και διαφάνεια από τα κράτη μέλη, προκειμένου να αποφευχθούν τέτοια μεγάλης κλίμακας σφάλματα.
<SPEAKER ID="028" NAME="Tamás Deutsch" AFFILIATION="PPE">
(HU) Κυρία Πρόεδρε, κυρίες και κύριοι, αγαπητοί συνάδελφοι, το Ελεγκτικό Συνέδριο επιτέλεσε εξαιρετικό έργο κατά την κατάρτιση της έκθεσης σχετικά με τον έλεγχο του προϋπολογισμού της ΕΕ για το 2009, και αξίζουν συγχαρητήρια στον κ. Caldeira και τα μέλη του Ελεγκτικού Συνεδρίου για το έργο τους. Συμφωνώ με τους ομιλητές που είπαν ότι η έκθεση δείχνει σαφώς και αναμφίβολα ότι υπάρχει μια τάση βελτίωσης όσον αφορά τη χρήση των πόρων της ΕΕ και ότι το συνολικό ποσοστό σφάλματος μειώνεται. Εντούτοις, πρέπει να αντλήσουμε σαφή και προφανή συμπεράσματα από την έκθεση όσον αφορά το τι πρέπει να κάνουμε εδώ στο Κοινοβούλιο, στην Επιτροπή και στα άλλα θεσμικά όργανα της ΕΕ.
<P>
Το μειούμενο ποσοστό σφαλμάτων, ωστόσο, δεν σημαίνει, σύμφωνα με το Ελεγκτικό Συνέδριο, παρά μόνο ότι αρκετά δισεκατομμύρια ευρώ από πόρους της ΕΕ έχουν χρησιμοποιηθεί με λανθασμένο ή παράτυπο τρόπο, πράγμα που ενδέχεται να προκαλεί υποψίες για αξιόποινες πράξεις. Αυτό σημαίνει ότι πρέπει να αναληφθεί δράση. Υπάρχει ένα μέτρο ειδικότερα το οποίο θα ήθελα να αναφέρω, δηλαδή ότι θα ήταν εξαιρετικά σημαντικό να εκπονήσει το Ελεγκτικό Συνέδριο ανάλυση για κάθε έκαστο κράτος μέλος κατά την επόμενη περίοδο για να δείξει την έκταση του επιπέδου σφαλμάτων κατά τη χρήση των πόρων της ΕΕ και το επίπεδο λειτουργίας του μηχανισμού ελέγχου σε κάθε κράτος. Και αυτό μπορεί να συμβάλει σε περαιτέρω μείωση του επιπέδου σφαλμάτων.
<SPEAKER ID="029" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, για μία ακόμα φορά, επικροτούμε τις βελτιώσεις που επιτεύχθηκαν μέσω του εντατικού διαλόγου μεταξύ του Ελεγκτικού Συνεδρίου, της Επιτροπής και, βεβαίως, του Κοινοβουλίου. " φετινή έκθεση, ωστόσο, δείχνει επίσης ότι δεν μπορούμε να επαναπαυόμαστε και ότι πρέπει να παραμείνουμε σε εγρήγορση.
<P>
Πιστεύω επίσης ότι η πρόταση του κ. da Silva Caldeira για το μέλλον όσον αφορά τη συνεργασία για βελτίωση και απλούστευση των σημαντικών πτυχών του Δημοσιονομικού Κανονισμού είναι πολύ θετική, όπως και οι νέες νομοθετικές προτάσεις επί των οποίων θα μπορούσαμε ενδεχομένως να συνεργαστούμε, προκειμένου να επιτύχουμε ένα θετικό αποτέλεσμα.
<P>
Αναφορικά με τα άλλα θεσμικά όργανα, θα επιστήσω ιδιαίτερη προσοχή σε όλες τις απόψεις που σχετίζονται με τις λειτουργικές δαπάνες του Συμβουλίου, ιδίως το ασφαλές ευρωπαϊκό σύστημα υποβολής αιτήσεων σε περιβάλλον πολλών προσφερόντων, όπου υπάρχει συγκεκριμένη αναφορά στην ανάγκη βελτιώσεων όσον αφορά τις προβλέψεις του προϋπολογισμού του Συμβουλίου, καθώς και σε μεμονωμένες πτυχές που σχετίζονται με τον Ευρωπαίο Διαμεσολαβητή και τον Ευρωπαίο Επόπτη Προστασίας Δεδομένων, οι προϋπολογισμοί των οποίων φαίνεται να είναι σημαντικά μειωμένοι. Ενδιαφέρον μου προκαλεί, ωστόσο, και το γεγονός ότι λάβαμε πληροφορίες ότι στην Ευρωπαϊκή Υπηρεσία Καταπολέμησης της Απάτης διαβιβάσθηκε υπόθεση που αφορούσε την Οικονομική και Κοινωνική Επιτροπή. Επιπλέον, θα ήθελα να μάθω ποια άποψη επικρατεί σχετικά με τις σημαντικές αυξήσεις προσωπικού στην Επιτροπή των Περιφερειών μεταξύ 2009 και 2010.
<SPEAKER ID="030" NAME="Iliana Ivanova" AFFILIATION="PPE">
(BG) Κυρίες και κύριοι, έχει ζωτική σημασία να επισημάνουμε ότι τα συμπεράσματα του Ελεγκτικού Συνεδρίου αναγνωρίζουν την πρόοδο που έχει επιτευχθεί από την Επιτροπή όσον αφορά τον έλεγχο της απορρόφησης των ευρωπαϊκών πόρων. Ωστόσο, ταυτόχρονα, ελπίζω ότι οι συστάσεις και οι προτάσεις που υποβλήθηκαν από το Ευρωπαϊκό Κοινοβούλιο στις εκθέσεις απαλλαγής, που επαναλαμβάνονται επί σειρά ετών, θα ληφθούν πραγματικά υπόψη, ιδίως στους τομείς όπου εξακολουθούμε να εντοπίζουμε υψηλό επίπεδο παρατυπιών. " ποιότητα των πληροφοριών που μας παρασχέθηκαν από το Ελεγκτικό Συνέδριο θα έπρεπε και αυτή να είναι καλύτερη. Πιστεύω ότι θα πρέπει πραγματικά να μας δοθούν τα ακριβή αριθμητικά στοιχεία και το επίπεδο των παρατυπιών που πρέπει να γνωρίζουμε.
<P>
Τα καλά νέα για το 2009 είναι ότι το επίπεδο των παρατυπιών στον τομέα της πολιτικής συνοχής μειώθηκε σημαντικά σε σχέση με πέρυσι. Ωστόσο, το βασικό ερώτημα που παραμένει είναι κατά πόσον η μείωση θα διατηρηθεί με την πάροδο του χρόνου ή αν πρόκειται απλώς για κάτι τυχαίο που μπορεί επίσης να οφείλεται στις συγκεκριμένες χώρες που επελέγησαν να ελεγχθούν.
<P>
Ωστόσο, σε κάθε περίπτωση, υπάρχουν ανεπίλυτα ζητήματα, τα οποία συνδέονται με παρατυπίες στους τομείς της εξωτερικής βοήθειας, της ανάπτυξης και διεύρυνσης, της γεωργίας, της έρευνας, της ενέργειας και των μεταφορών, της εκπαίδευσης και της ιθαγένειας.
<P>
Θα ήθελα να διαβεβαιώσω το Ελεγκτικό Συνέδριο, την Επιτροπή και το Συμβούλιο ότι το έργο μας στην Επιτροπή Ελέγχου του Προϋπολογισμού του Ευρωπαϊκού Κοινοβουλίου θα επικεντρωθεί σε μεγάλο και ουσιαστικό βαθμό κατά τους επόμενους μήνες στο να καταστεί η διαχείριση των ευρωπαϊκών πόρων περισσότερο αποδοτική.
<P>
Θα συνεχίσουμε να επισημαίνουμε τις ευθύνες που πρέπει να αναληφθούν εν προκειμένω από την Ευρωπαϊκή Επιτροπή και τα κράτη μέλη και να τηρηθούν αυστηρά, καθώς και τα μέτρα που πρέπει να ληφθούν έναντι των παραβατών, προκειμένου να επιτευχθεί ένα πραγματικό αποτέλεσμα όσον αφορά την προστασία των συμφερόντων των ευρωπαίων φορολογουμένων.
<SPEAKER ID="031" NAME="Jens Geier" AFFILIATION="S&amp;D">
(DE) Κυρία Πρόεδρε, κύριε Caldeira, κύριε Šemeta, η πολιτική συνοχής είναι ο ασθενής του προϋπολογισμού της ΕΕ. Πέρυσι, ήταν στην εντατική και φέτος αναρρώνει. Ωστόσο, απέχει πολύ από το να έχει αναρρώσει πλήρως και θα μπορούσε να υποτροπιάσει ανά πάσα στιγμή. Ποσοστό άνω του 5% όλων των πληρωμών για την πολιτική συνοχής περιείχε σφάλματα και το 3% δεν θα έπρεπε να είχε καν πραγματοποιηθεί. Αυτό ανέρχεται σε περίπου 700 εκατομμύρια ευρώ. Μεγάλο ποσοστό αυτών των εσφαλμένων πληρωμών θα μπορούσε να έχει αποτραπεί από τα κράτη μέλη. Τα σφάλματα εντοπίζονται στις δημόσιες συμβάσεις και την καταβολή χρηματοδότησης στον τομέα της συνοχής, παρά τα υπάρχοντα συστήματα ελέγχου, τα οποία έχουν εγκριθεί από την Επιτροπή. Πρέπει να εξετάσουμε εκ νέου προσεκτικά αυτά τα συστήματα ελέγχου. Στην πατρίδα μου τη Γερμανία, τα δείγματα έδειξαν ότι όλα τα συστήματα ελέγχου που δοκιμάσθηκαν ήταν μόνο εν μέρει αποτελεσματικά.
<P>
Αρμόδια για τη διαχείριση των κονδυλίων του προϋπολογισμού είναι η Επιτροπή. Μπορούμε να συζητήσουμε σχετικά με αυτήν την αντίφαση -σφάλματα στα κράτη μέλη που αποτελούν ευθύνη της Επιτροπής- στις πατρίδες μας, μπορούμε να την εξηγήσουμε στα μέσα ενημέρωσης και μπορούμε να μιλήσουμε γι' αυτήν στους πολίτες μας. Ωστόσο, από πολιτική άποψη, είναι δουλειά της Επιτροπής να επιλύσει το πρόβλημα αυτό στα κράτη μέλη. Κύριε Šemeta, πρέπει να αναλάβετε τον έλεγχο στον τομέα αυτόν, και θα έχετε την υποστήριξή μας.
<SPEAKER ID="032" NAME="Lambert van Nistelrooij" AFFILIATION="PPE">
(NL) Κυρία Πρόεδρε, κύριοι εκπρόσωποι της Επιτροπής και του Ελεγκτικού Συνεδρίου, λαμβάνω τον λόγο ως συντονιστής του τομέα περιφερειακής πολιτικής της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες).
<P>
Εξετάζοντας το ποσοστό σφαλμάτων, βλέπω ότι έχει σημειωθεί σαφής βελτίωση όσον αφορά τη συνοχή. Μπορούμε τώρα να δούμε τον αντίκτυπο των νέων κανονισμών που εγκρίναμε για την περίοδο 2007-2013 και των σχεδίων δράσης που υποστηρίχθηκαν σθεναρά, όχι μόνο από το Κοινοβούλιο, αλλά και από την τρέχουσα και την προηγούμενη Επιτροπή. Τα περισσότερα από τα προβλήματα, ή σφάλματα, εντοπίζονται στον φάκελο των δημοσίων συμβάσεων. " μεταφορά της ευρωπαϊκής νομοθεσίας στο δίκαιο αρκετών κρατών μελών και η σχετική εφαρμογή της έχουν αυξήσει το επίπεδο σφαλμάτων οδηγώντας το στο σημερινό πολύ υψηλό επίπεδο.
<P>
Ως εκ τούτου, ζητώ από τους Επιτρόπους να εκπονήσουν ένα σχέδιο δράσης που θα ασκεί, μεταξύ άλλων, πίεση στα κράτη μέλη ή θα τους παρέχει υποστήριξη σε σχέση με τις δημόσιες συμβάσεις. Την προηγούμενη εβδομάδα είχα τη δυνατότητα να τεθώ επικεφαλής μιας αντιπροσωπείας του Ευρωπαϊκού Κοινοβουλίου στη Ρουμανία και ήμαστε σε θέση να διαπιστώσουμε πόσο μεγάλο πρόβλημα έχουν σε σχέση με αυτό και τι είδους δυσκολίες αντιμετωπίζουν. Θα μπορούσαμε να σημειώσουμε σημαντική πρόοδο εν προκειμένω.
<P>
Τέλος, κι εγώ τάσσομαι απολύτως υπέρ των εθνικών δηλώσεων διαχείρισης· δηλαδή δημοσιονομικών δηλώσεων που τα κράτη μέλη θα είναι υποχρεωμένα να υποβάλλουν, διότι σε επίπεδο κρατών μελών είναι που εντοπίζονται τα περισσότερα σφάλματα.
<SPEAKER ID="033" NAME="Derek Vaughan" AFFILIATION="S&amp;D">
(EN) Κυρία Πρόεδρε, θα ήθελα να είμαι όσο μπορώ πιο θετικός απέναντι στην παρούσα έκθεση, διότι πιστεύω πάντα ότι πρέπει να χρησιμοποιούμε τους ελέγχους για να βελτιώνουμε τα πράγματα και να διδασκόμαστε από τα λάθη μας. Υπάρχουν πολλά παραδείγματα όπου αυτό μπορεί να γίνει από την Επιτροπή, από τα κράτη μέλη και από τους δικαιούχους, προκειμένου να βελτιωθεί η κατάσταση, για παράδειγμα στη γεωργία. Οι συνεχείς αλλαγές στις απαιτήσεις της Επιτροπής προκαλούν δυσκολίες για τα κράτη μέλη και τους δικαιούχους - στην Ουαλία, μου το λένε συνέχεια. Για να μειωθούν οι προσφυγές για μη επιλέξιμη γη από τους γεωργούς, η Επιτροπή θα μπορούσε επίσης να παράσχει νομοθεσία που θα ορίζει σαφώς τους ενεργούς γεωργούς σε ολόκληρη την ΕΕ, η οποία θα μπορεί στη συνέχεια να χρησιμοποιηθεί από όλα τα κράτη μέλη, ενώ αυτήν τη στιγμή διαθέτουν μια κάποια ευχέρεια. Τέλος, με τη μεταρρύθμιση της ΚΓΠ να επίκειται, υπάρχει μια χρυσή ευκαιρία να απλοποιηθούν οι διαδικασίες, προκειμένου να διασφαλισθεί ότι στην Ευρώπη θα έχουμε αποδοτικές δαπάνες, αλλά και για να συνεχίσουμε να παρέχουμε οφέλη για τα άτομα και τις κοινωνίες.
<SPEAKER ID="034" NAME="Andrzej Grzyb" AFFILIATION="PPE">
(PL) Κυρία Πρόεδρε, η παρουσίαση των αποτελεσμάτων των εργασιών του Ευρωπαϊκού Ελεγκτικού Συνεδρίου παρέχει πάντα εξαιρετικές πληροφορίες που επιτρέπουν τη σύγκριση μεταξύ του πώς ήταν τα πράγματα στο παρελθόν και του τι θα πρέπει να γίνει στο μέλλον. Ποιο μπορεί να είναι το γενικό συμπέρασμα; Φαίνεται ότι όπου οι διαδικασίες είναι λιγότερο περίπλοκες και είναι ευκολότερη η χρήση των χρημάτων, εντοπίζουμε λιγότερα σημαντικά σφάλματα. Όσο πιο σύνθετη είναι η πολιτική, τόσο περισσότερο αυξάνεται η σημασία των σφαλμάτων και μερικές φορές και οι παρατυπίες. Ένα τέτοιο παράδειγμα αποτελεί η πολιτική συνοχής, που είναι επίσης πολύ σημαντική για την Ευρωπαϊκή Ένωση. Αυτός είναι ο λόγος για τον οποίο προέκυψε εδώ το συμπέρασμα ότι η γεωργική πολιτική της Ένωσης χαρακτηρίζεται από υψηλό επίπεδο σφαλμάτων, αλλά όπου απλοποιήθηκαν οι διαδικασίες για τη χρήση των πόρων, υπήρχαν λιγότερα σφάλματα σε σύγκριση με περιπτώσεις όπου έγιναν πιο περίπλοκες.
<P>
Θα ήθελα να επιστήσω την προσοχή στη σημασία της συνεργασίας με τους εθνικούς φορείς εποπτείας, καθώς επίσης -και αυτό δεν αναφέρθηκε- και στη σημασία της συνεργασίας με τα εθνικά κοινοβούλια και, ιδίως, με τις επιτροπές ευρωπαϊκών υποθέσεων, προϋπολογισμών και ελέγχου του προϋπολογισμού. Προσωπικά, ήμουν βουλευτής του πολωνικού κοινοβουλίου όταν ξεκινήσαμε να επεξεργαζόμαστε τις πληροφορίες του Ευρωπαϊκού Ελεγκτικού Συνεδρίου, οι οποίες έτυχαν πολύ θετικής υποδοχής από τους βουλευτές.
<SPEAKER ID="035" NAME="Karin Kadenbach" AFFILIATION="S&amp;D">
(DE) Κυρία Πρόεδρε, θα ήθελα να εκφράσω τις θερμές μου ευχαριστίες στο Ελεγκτικό Συνέδριο. " παρούσα έκθεση καταδεικνύει με εντυπωσιακό τρόπο ότι οι έλεγχοι βελτιώνονται συνεχώς. Δεν με ανησυχεί ιδιαίτερα το επίπεδο σφαλμάτων που επισημάνθηκε, διότι πιστεύω ότι από τη διαδικασία ελέγχου αντλούμε συνεχώς διδάγματα. Περιλαμβάνει την ολοένα και προσεκτικότερη εξέταση των προβλημάτων και, ευτυχώς, την ανακάλυψη ολοένα μεγαλύτερου αριθμού σφαλμάτων. Στόχος μας είναι να εργαστούμε από κοινού για να αποφύγουμε την επανάληψη αυτών των σφαλμάτων στο μέλλον. Ως εκ τούτου, θα ήθελα για μία ακόμα φορά να επιστήσω την προσοχή όλων στην πέμπτη έκθεση για τη συνοχή, η οποία υποβλήθηκε χθες. " Επιτροπή καλεί όλους τους ενδιαφερόμενους να εκφράσουν τις απόψεις τους σχετικά με τα ζητήματα που τίθενται σε αυτό το έγγραφο. Αυτό αποτελεί μια σημαντική ευκαιρία να τεθούν τα θεμέλια για μελλοντικές διευθετήσεις όσον αφορά τις επιδοτήσεις που θα διασφαλίσουν, αφενός, ότι οι επιδοτήσεις σε αυτόν τον τομέα θα είναι ευκολότερο να ληφθούν, ότι θα απλοποιηθεί η πρόσβαση και θα μειωθεί η γραφειοκρατία, και ότι, αφετέρου, θα υπάρχουν οι αναγκαίοι αυστηροί έλεγχοι οι οποίοι θα προστατεύουν τα χρήματα των φορολογούμενων πολιτών που χρησιμοποιούνται.
<P>
Ως εκ τούτου, καλώ κάθε ενδιαφερόμενο να συμμορφωθεί προς το αίτημα αυτό της Επιτροπής. Εμείς στο Κοινοβούλιο θα το κάνουμε ασφαλώς.
<SPEAKER ID="036" NAME="Algirdas Šemeta" LANGUAGE="EN">
Κυρία Πρόεδρε, η σημερινή συζήτηση καταδεικνύει την περαιτέρω πρόοδο που επιτεύχθηκε το 2009 όσον αφορά τη διαχείριση του ευρωπαϊκού προϋπολογισμού. " σαφής άποψη του Συνεδρίου όσον αφορά τους λογαριασμούς και το χαμηλότερο από ποτέ επίπεδο σφαλμάτων για το σύνολο του προϋπολογισμού, όπως αποκαλύφθηκε από τον εξωτερικό μας ελεγκτή, επιβεβαιώνουν ότι η Επιτροπή έλαβε τις σωστές αποφάσεις και πρότεινε τα κατάλληλα μέτρα για τη βελτίωση της απόδοσης των προγραμμάτων κατά την τρέχουσα χρηματοδοτική περίοδο.
<P>
Ωστόσο, το Συνέδριο επισημαίνει επίσης τους τομείς όπου χρειάζεται να σημειωθεί περαιτέρω πρόοδος από όλους τους δημοσιονομικούς παράγοντες. Αναφέρομαι, ασφαλώς, στην Επιτροπή, καθώς και στους δημοσιονομικούς φορείς στα κράτη μέλη, των οποίων οι υποχρεώσεις και οι αρμοδιότητες στο πλαίσιο της επιμερισμένης διαχείρισης ενισχύθηκαν σαφώς στο πλαίσιο της νέας Συνθήκης για τη λειτουργία της Ευρωπαϊκής Ένωσης.
<P>
Πολλοί από εσάς μιλήσατε εδώ σχετικά με την επιβολή κυρώσεων στα κράτη μέλη, και έχω να πω ότι η Επιτροπή επιβάλλει κυρώσεις με μεγάλη αυστηρότητα. Τώρα μόλις, βρισκόμαστε σε διαδικασία άρσης ή διακοπής 40 προγραμμάτων στον τομέα της συνοχής που ανέρχονται σε 1,75 δισεκατομμύρια ευρώ. Πρόκειται για τεράστιο ποσό, και ακόμα σημαντικότερο είναι ότι ο αριθμός των πράξεων το 2010 σχεδόν διπλασιάστηκε σε σύγκριση με τον αριθμό των πράξεων το 2009. Μόλις την προηγούμενη Παρασκευή, λάβαμε επίσης την απόφαση να ζητήσουμε την επιστροφή παράτυπα καταβληθέντων χρημάτων για τη γεωργία ύψους άνω των 578 εκατομμυρίων ευρώ· επομένως, εφαρμόζουμε πράγματι αυστηρά αυτές τις κυρώσεις και σκοπεύουμε να το κάνουμε και στο μέλλον. Μπορείτε επίσης να διαπιστώσετε από την έκθεση του Ελεγκτικού Συνεδρίου ότι το επίπεδο των ανακτήσεων και των δημοσιονομικών διορθώσεων έχει αυξηθεί σημαντικά με την πάροδο των ετών, και ανήλθε το 2009 σε 3,3 δισεκατομμύρια ευρώ. Πρόκειται για ένα ακόμα πολύ σημαντικό ποσό, και πρόθεσή μας είναι να συνεχίσουμε αυτήν την πολιτική και να επιβάλλουμε κυρώσεις με μεγάλη αυστηρότητα όταν αυτό είναι αναγκαίο.
<P>
" έκθεση του Συνεδρίου και οι διαδικασίες απαλλαγής που ξεκινούν τώρα θα έχουν καθοριστική σημασία όχι μόνο για την αντιμετώπιση των αδυναμιών στα τρέχοντα προγράμματα αλλά και για την άντληση διδαγμάτων για την επόμενη γενιά προγραμμάτων. Το Συνέδριο ορθώς επισήμανε τον τρόπο προόδου που είναι βεβαίως η απλοποίηση και οι βελτιώσεις των κανόνων που αφορούν τις δημόσιες συμβάσεις, διότι ισχύει ότι στην πλειονότητά τους τα σφάλματα έγιναν λόγω της παραβίασης των κριτηρίων επιλεξιμότητας ή των κανόνων που αφορούν τις δημόσιες συμβάσεις. Πρέπει να αντλήσουμε διδάγματα από αυτό, και η Επιτροπή είναι διατεθειμένη να το κάνει. Θα δώσει συνέχεια στις συστάσεις του Συνεδρίου και προσβλέπει σε μια εποικοδομητική διαδικασία απαλλαγής.
<SPEAKER ID="037" NAME="Vítor Manuel da Silva Caldeira" LANGUAGE="EN">
Κυρία Πρόεδρε, αξιότιμοι βουλευτές, σας ευχαριστώ για όλα τα ευγενικά σχόλια που απευθύνατε στο Συνέδριο στην προκειμένη περίπτωση, ως φόρο τιμής σε όσους εργάζονται καθημερινά στο θεσμικό μας όργανο εξετάζοντας, με τα υψηλότερα επαγγελματικά πρότυπα, και σύμφωνα με τα διεθνή πρότυπα ελέγχου, τους προβληματισμούς του παρόντος Κοινοβουλίου. Δίνουμε τη δέουσα προσοχή στις συστάσεις αυτού του Σώματος και θα ήθελα να αναφέρω δύο παραδείγματα του τι κάναμε στην παρούσα ετήσια έκθεση για το 2009 για να ανταποκριθούμε στο αίτημα του παρόντος θεσμικού οργάνου για περισσότερες πληροφορίες.
<P>
Σας παρέχουμε μια συνολική εκτίμηση της κατάστασης· για πρώτη φορά, λέμε ποια είναι η γενικότερη κατάσταση. Καταλήγουμε στο συμπέρασμα ότι έχει βελτιωθεί τα τελευταία χρόνια· τα πιθανότερα σφάλματα για το σύνολο του προϋπολογισμού μειώνονται. Σας παρείχαμε επίσης, ιδίως στον τομέα της συνοχής, περισσότερες πληροφορίες απ' ό,τι πέρυσι, διότι πέρυσι είπαμε ότι τουλάχιστον το 11% των πόρων δεν έπρεπε να είχε καταβληθεί· φέτος, είμαστε σε θέση να πούμε ότι τα πιθανότερα εκτιμώμενα σφάλματα ανέρχονται πράγματι σε ποσοστό άνω του 5%, κάτι που δεν μπορούσαμε να πούμε πέρυσι, και ότι τουλάχιστον το 3% των πόρων δεν έπρεπε να είχε επιστραφεί. Αυτό είναι το μέτρο της προόδου που εντοπίσαμε. Αυτά είναι δεδομένα. Για ποιον λόγο; Ποιοι είναι οι λόγοι πίσω από αυτό; Τι είδους πρόοδο επιτύχαμε; Δεν εφευρίσκουμε δεδομένα· δεν είμαστε ευγενικοί προς την Επιτροπή ή τα κράτη μέλη. Το Συνέδριο αποτελεί ανεξάρτητο ελεγκτικό φορέα που διέπεται από τη Συνθήκη. Βασίζουμε τα ευρήματά μας στα στοιχεία και αυτά κοινοποιούμε στο παρόν θεσμικό όργανο, το οποίο οφείλουμε να επικουρούμε κατά την παρούσα διαδικασία απαλλαγής.
<P>
Είμαστε πρόθυμοι να σας βοηθήσουμε σε αυτό το έργο και ο βασικός λόγος γι' αυτό, όπως αναφέρουμε στην έκθεσή μας, είναι ότι, αφενός, τα συστήματα που έχουν δημιουργηθεί για τη διαχείριση των πόρων της παρούσας περιόδου προγραμματισμού 2007-2013 έχουν καλύτερες επιδόσεις. Ο άλλος λόγος είναι ότι η εκταμίευση πόρων για την περίοδο προγραμματισμού ανέρχεται σε μόλις 25%, επομένως η δημοσιονομική εκτέλεση για την περίοδο αυτή είναι, όπως διαπιστώνουμε, χαμηλότερη από το αναμενόμενο. Επομένως, ο συνδυασμός των δύο αυτών παραγόντων -καλύτερες επιδόσεις των συστημάτων, αφενός, και χαμηλότερη εκτέλεση, επομένως λιγότερες ουσιαστικά πληρωμές, αφετέρου- μας οδήγησε στην κατάσταση όπου βρισκόμαστε τώρα. Εδώ είναι που εκφράζουμε επιφυλάξεις. Πρέπει να δούμε πώς θα εξελιχθούν τα πράγματα τώρα που τα συστήματα λειτουργούν τόσο αποτελεσματικά και στα 27 κράτη μέλη και με όλους τους πόρους που πρόκειται να εκταμιευθούν στο μέλλον. Επομένως, διατηρούμε μια επιφύλαξη.
<P>
Είπα, ωστόσο, ότι είμαστε πρόθυμοι να βοηθήσουμε το παρόν Κοινοβούλιο, και ειδικότερα την Επιτροπή Ελέγχου του Προϋπολογισμού, κατά την απαλλαγή του. Τα μέλη μας θα σας βοηθήσουν ως προς αυτό και θα σας παράσχουν όλες τις πληροφορίες που χρειάζεστε. Αλλά σας βοηθούμε επίσης και μέσω των ειδικών μας εκθέσεων. Μπορείτε να βρείτε ελέγχους και άλλα στοιχεία που εξετάζουν τον αντίκτυπο της χρηματοδότησης στην πραγματική ζωή, πόσο αποτελεσματικά χρησιμοποιείται, και θεωρώ ότι πρόκειται για ιδιαίτερα πολύτιμες πληροφορίες και για το παρόν θεσμικό όργανο.
<P>
Ασφαλώς, αρμόδια για την εκτέλεση του προϋπολογισμού είναι κυρίως η Ευρωπαϊκή Επιτροπή, αλλά η Συνθήκη της Λισαβόνας υποστηρίζει ότι πρέπει να γίνεται σε συνεργασία με τα κράτη μέλη. Εάν πρέπει να κοιτάξουμε στο μέλλον, θα έλεγα ότι τώρα έχουμε μια μοναδική ευκαιρία να δημιουργήσουμε νέα δυναμική για μια καλύτερη διαχείριση του προϋπολογισμού της Ευρωπαϊκής Ένωσης. Συζητείται ένας νέος Δημοσιονομικός Κανονισμός που θα εγκριθεί σύντομα και αυτός θα αποτελέσει τη βάση των αποφάσεων και της καθοδήγησης της διαχείρισης για να επιτευχθεί πρόοδος στο μέλλον. Εάν πρέπει να έχουμε απλούς κανόνες, εάν θέλουμε να έχουμε περισσότερα αποδοτικά, μεταξύ άλλων και από άποψη κόστους, συστήματα που θα τα διαχειριζόμαστε μέσω των κρατών μελών και στο εσωτερικό της Επιτροπής, τώρα είναι η στιγμή να ασχοληθούμε με αυτά τα ζητήματα. " αναθεώρηση του προϋπολογισμού θα τεθεί επίσης επί τάπητος του χρόνου.
<P>
Επομένως, η Επιτροπή, το Συμβούλιο, το Ευρωπαϊκό Κοινοβούλιο έρχονται τώρα αντιμέτωπα με μια περίοδο λήψης σοβαρών αποφάσεων για τη βελτίωση της κατάστασης στο μέλλον. Εάν το Ευρωπαϊκό Ελεγκτικό Συνέδριο μπορέσει να βοηθήσει ως προς αυτό, θα συνιστούσα αυτό να γίνει βάσει των συστάσεων που έχουν ήδη υποβληθεί στο πλαίσιο της γνωμοδότησής μας σχετικά με τους βασικούς κινδύνους και τις προκλήσεις για τη βελτίωση της δημοσιονομικής διαχείρισης της Ένωσης.
<P>
Όταν θα εξετάζετε τη νέα γενιά προγραμμάτων για την περίοδο μετά το 2013, επαναλαμβάνω, πρέπει να αναρωτηθείτε: μπορούν τα προγράμματα των σχεδίων χρηματοδότησης να έχουν προστιθέμενη αξία για την Ευρωπαϊκή Ένωση; Υποβάλλουμε σχέδια που είναι απλά, έχουν σαφείς στόχους, είναι ρεαλιστικά ως προς την εκτέλεσή τους και έχουν σαφή όρια λογοδοσίας; Θέλουμε να αποφύγουμε την αβεβαιότητα που παρατηρείται μερικές φορές όταν ισχυριζόμαστε ότι δεν υπάρχει ευθύνη ούτε από την πλευρά της Επιτροπής ούτε από την πλευρά των κρατών μελών. Τώρα έχουμε αυτήν τη δυνατότητα και το Ελεγκτικό Συνέδριο προσβλέπει να σας επικουρήσει κατά το έργο αυτό.
<SPEAKER ID="038" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="039" NAME="Jean-Pierre Audy" LANGUAGE="FR">
Για πρώτη φορά μετά από 16 χρόνια, το Ευρωπαϊκό Ελεγκτικό Συνέδριο εξέδωσε θετική δήλωση αξιοπιστίας σε σχέση τόσο με την αξιοπιστία των ετήσιων λογαριασμών όσο και με τη νομιμότητα και την κανονικότητα των υποκείμενων συναλλαγών. Έτσι κλείνει ένας κύκλος που άνοιξε με την Επιτροπή Santer, η οποία παραιτήθηκε το 1999. " κατάσταση αυτή οφείλεται στην αποφασιστικότητα του Ευρωπαϊκού Κοινοβουλίου και της Επιτροπής Ελέγχου του Προϋπολογισμού αυτού να υποχρεώσει την Επιτροπή καθώς και τα κράτη μέλη -για ζητήματα που σχετίζονται με την επιμερισμένη διαχείριση- να διαχειριστούν με ορθό τρόπο τους ευρωπαϊκούς δημόσιους πόρους. Επικροτώ το έργο του Συνεδρίου. Δεν καταλαβαίνω για ποιον λόγο η Ένωση δεν εισάγει στους λογαριασμούς της τα 37,2 δισεκατομμύρια ευρώ που οφείλουν τα κράτη μέλη για τις συντάξεις του προσωπικού τους, εφόσον οδηγούν σε περίπου 44 δισεκατομμύρια ευρώ αρνητικό ίδιο κεφάλαιο. Τι εικόνα παρουσιάζουμε! Αναρωτιέμαι πώς θα κατορθώσουμε να δανειστούμε από τις αγορές για να συγκεντρώσουμε τα 60 δισεκατομμύρια ευρώ που απαιτούνται για το σχέδιο σταθερότητας. Τέλος, πιστεύω ότι η παρούσα έκθεση άργησε πάρα πολύ. Σε οποιονδήποτε σοβαρό οργανισμό, η έκθεση του ελεγκτή πρέπει να αποστέλλεται πριν από τις 30 Ιουνίου του έτους μετά από το έτος ελέγχου. Οι υπεκφυγές σχετικά με τα σύνθετα ζητήματα και τις πολλές γλώσσες που εμπλέκονται είναι απαράδεκτες.
<SPEAKER ID="040" NAME="Zuzana Brzobohatá" LANGUAGE="CS">
Το Ευρωπαϊκό Ελεγκτικό Συνέδριο υποβάλλει τώρα τη δέκατη έκτη έκθεσή του, μέσω της οποίας εκδίδει δήλωση αξιοπιστίας σχετικά με τη νομιμότητα και την κανονικότητα των πράξεων στις οποίες βασίζονται οι ετήσιοι λογαριασμοί του προϋπολογισμού της ΕΕ. Θα ήθελα να επισημάνω ότι το επίπεδο σφαλμάτων σε ορισμένες πράξεις παραμένει υψηλό. Για παράδειγμα, το Ελεγκτικό Συνέδριο αναφέρει ότι για έργα στον τομέα της συνοχής, το επίπεδο σφαλμάτων είναι υψηλότερο από 5%, το οποίο, κατά τη γνώμη μου, είναι υπερβολικά υψηλό, παρόλο που υπήρξε βελτίωση τα τελευταία χρόνια. Κατά τη γνώμη μου, η Ευρωπαϊκή Επιτροπή θα πρέπει να καταβάλει κάθε δυνατή προσπάθεια για να μειώσει το επίπεδο σφαλμάτων στο μέγιστο επιτρεπόμενο επίπεδο του 2%. Πρέπει, βεβαίως, να ειπωθεί, ότι το επίπεδο σφαλμάτων δεν καταδεικνύει πάντα λανθασμένο χειρισμό των χορηγούμενων πόρων, αλλά οφείλεται συχνά σε λογιστικά λάθη κατά τη διαχείριση μεμονωμένων έργων.
<SPEAKER ID="999" NAME="Véronique Mathieu" LANGUAGE="FR">
Στην ετήσια έκθεσή του σχετικά με την εκτέλεση του προϋπολογισμού του 2009, το Συνέδριο παρατηρεί σε σχέση με την αξιοπιστία των λογαριασμών ότι ορισμένες ενοποιημένες οντότητες δεν παρείχαν δήλωση σχετικά με τους ενοποιημένους λογαριασμούς τους, ούτε υπέβαλαν τροποποιημένη δήλωση. " Ευρωπαϊκή Αστυνομική Ακαδημία (CEPOL) αποτελεί μία από τις οντότητες για τις οποίες δεν υπάρχουν επαρκείς πληροφορίες εδώ και αρκετά χρόνια. Αυτό έχει σημαντικές συνέπειες, διότι, μετά από ενδελεχή έλεγχο των λογαριασμών της CEPOL τον Ιούλιο του 2010, έγιναν διορθώσεις στους λογαριασμούς. Για την ακρίβεια, η οικονομική έκθεση του 2009 για τον εν λόγω οργανισμό επανεξέτασε τη λογιστική διαχείριση των οικονομικών ετών 2008 και νωρίτερα, εκτιμώντας τον δημοσιονομικό αντίκτυπο των διορθώσεων σε ποσοστό περίπου 13% του τρέχοντος προϋπολογισμού του οργανισμού. Από τότε που η Ακαδημία μετατράπηκε σε κοινοτικό οργανισμό την 1η Ιανουαρίου 2006, το Ελεγκτικό Συνέδριο δεν έχει εκδώσει παρά επιφυλάξεις σχετικά με την αξιοπιστία των λογαριασμών για το οικονομικό έτος 2007. Αυτό δεν ήταν αρκετό για να επέλθει τάξη στους λογαριασμούς πριν από το 2010.

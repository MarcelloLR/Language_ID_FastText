<CHAPTER ID="012">
Ώρα των Ερωτήσεων (προς την Επιτροπή)
<SPEAKER ID="353" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς την Επιτροπή (B6-0161/2008).
<SPEAKER ID="354" NAME="Miloslav Ransdorf" AFFILIATION="GUE/NGL">
(CS) Θέλω να απευθύνω στην Επιτροπή την επόμενη ερώτηση: σε ποιο βαθμό είναι δεσμευτική...
<P>
(" Πρόεδρος διακόπτει τον ομιλητή).
<SPEAKER ID="355" NAME="Πρόεδρος">
Λυπάμαι, αλλά οι ερωτήσεις είναι τυπωμένες στο χαρτί. Υπάρχει μια τάξη και φοβούμαι ότι δεν μπορείτε να κάνετε μια αυθόρμητη ερώτηση.
<P>
Πρώτο Μέρος
<P>
Θέμα: Τέλη τερματισμού κλήσεων κινητής τηλεφωνίας
<P>
Στις 4 Απριλίου βελγικό δικαστήριο ακύρωσε (αριθ. υποθέσεως 2007/AR/3394) απόφαση της βελγικής αρμόδιας για τις υπηρεσίες ταχυδρομείου και τηλεπικοινωνιών ρυθμιστικής αρχής (BIPT) σχετικά με τον καθορισμό του ύψους των τελών τερματισμού των κλήσεων κινητής τηλεφωνίας. Ένα από τα αξιοσημείωτα επιχειρήματα είναι ότι οι οικονομίες κλίμακας των μεγάλων παρόχων τηλεφωνίας πρέπει να συνυπολογίζονται κατά τον καθορισμό των τελών τερματισμού.
<P>
Θεωρεί άραγε η Επιτροπή ότι τα επιχειρήματα του βελγικού δικαστηρίου μπορούν να χρησιμεύσουν κατευθυντήρια γραμμή για την προσεχή της ανακοίνωση σχετικά με τα τέλη τερματισμού;
<P>
Συμμερίζεται άραγε η Επιτροπή την άποψη ότι η εν λόγω ανακοίνωση πρέπει να διασφαλίσει στις επιχειρήσεις τηλεπικοινωνιών, οι οποίες αυτή τη στιγμή είναι οι μεγαλύτεροι ανταγωνιστές, οι "challengers", στις αγορές κινητής τηλεφωνίας, αρκετά μεγάλο χρονικό περιθώριο για να συμμορφωθούν προς ενδεχόμενες νέες διατάξεις;
<SPEAKER ID="357" NAME="Mariann Fischer Boel">
Μέλος της Επιτροπής. - (EN) " ερώτηση που έθεσε ο αξιότιμος βουλευτής αφορά την απόφαση του Εφετείου των Βρυξελλών της 4ης Απριλίου 2008 για την ακύρωση της ρυθμιστικής απόφασης της 18ης Δεκεμβρίου 2007 που έλαβε η βελγική αρμόδια για τις υπηρεσίες ταχυδρομείου και τηλεπικοινωνιών ρυθμιστική αρχή (BIPT) σχετικά με τον καθορισμό των τελών τερματισμού των κλήσεων κινητής τηλεφωνίας στο Βέλγιο. Αυτή η ρυθμιστική απόφαση κοινοποιήθηκε προηγουμένως στην Επιτροπή και αξιολογήθηκε σύμφωνα με το άρθρο 7 της οδηγίας πλαίσιο. " Επιτροπή είναι ενήμερη για αυτήν τη δικαστική απόφαση και ενημερώθηκε από την εθνική ρυθμιστική αρχή (BIPT) ότι, μετά την ακύρωση, έχει ξεκινήσει μια εθνική διαβούλευση σχετικά με ένα σχέδιο απόφασης που επαναφέρει τις τιμές τερματισμού των κλήσεων κινητής τηλεφωνίας στο ίδιο ασύμμετρο επίπεδο της προηγούμενης ρυθμιστικής της απόφασης της 11ης Αυγούστου 2006.
<P>
Στο πλαίσιο του κοινοτικού μηχανισμού διαβούλευσης ( "διαδικασία του άρθρου 7"), η Επιτροπή έχει εκφράσει επανειλημμένα την άποψή της ότι οι τιμές των τελών τερματισμού πρέπει να μειωθούν στο επίπεδο του αποδοτικού κόστους. Αυτό πρόκειται να διασφαλίσει ένα ίσους όρους ανταγωνισμού μεταξύ των διαφόρων παρόχων, να δώσει στους παρόχους το κίνητρο να γίνουν πιο αποτελεσματικοί, και να επιφέρει περισσότερα οφέλη για τους καταναλωτές, μεταξύ των οποίων χαμηλότερες τιμές. " Επιτροπή έχει αναγνωρίσει την ανάγκη μιας μεταβατικής περιόδου προκειμένου να επιτύχουν οι πάροχοι το επίπεδο αποδοτικού κόστους. Ωστόσο, η επιμονή μιας υψηλότερης τιμής τερματισμού δεν θα δικαιολογείται μετά από μια περίοδο αρκετά μεγάλη ώστε να προσαρμοστεί ένας πάροχος στις συνθήκες της αγοράς και να γίνει αποδοτικός, εκτός αν υπάρχουν αντικειμενικές διαφορές κόστους που είναι πέρα από τον έλεγχο των εν λόγω παρόχων.
<P>
" Επιτροπή έχει επίγνωση του γεγονότος ότι οι διαφορετικές προσεγγίσεις στη ρύθμιση των τελών τερματισμού ενδέχεται να παρεμποδίσουν την εδραίωση της εσωτερικής αγοράς και την επίτευξη των οφελών για τους καταναλωτές από τον διασυνοριακό ανταγωνισμό και τις διασυνοριακές υπηρεσίες, και γι' αυτόν τον λόγο η Επιτροπή έχει κάνει προτεραιότητά της την παροχή καθοδήγησης και μεγαλύτερης ασφάλειας δικαίου τόσο στους παρόχους όσο και στις εθνικές ρυθμιστικές αρχές στον κανονισμό των αγορών τελών τερματισμού. Για τον σκοπό αυτόν, η Επιτροπή επεξεργάζεται μια σύσταση για μια κοινή προσέγγιση σχετικά με τα τέλη τερματισμού κλήσεων τόσο της κινητής όσο και της σταθερής τηλεφωνίας, η οποία στοχεύει στην προώθηση μεγαλύτερης διαφάνειας και συνέπειας σε αυτόν τον σημαντικό αλλά επίσης πολύ περίπλοκο τομέα, διασφαλίζοντας μέγιστα οφέλη για τους καταναλωτές από την άποψη των προσιτών τιμών και της αποτελεσματικής ανάπτυξης καινοτόμων υπηρεσιών. " εν λόγω σύσταση μπορεί να προσφέρει επίσης καθοδήγηση στα εθνικά δικαστήρια.
<P>
" εδραίωση της εσωτερικής αγοράς θα μπορούσε επίσης να παρεμποδιστεί αν δικαστικές αποφάσεις σε διάφορα κράτη μέλη έχουν ως αποτέλεσμα μια κατάσταση στην οποία δίνονται διαφορετικές ερμηνείες για το πώς πρέπει να αντιμετωπίζονται παρόμοια προβλήματα ανταγωνισμού. Εν πάση περιπτώσει, η Επιτροπή παρακολουθεί προσεχτικά όλες τις δικαστικές αποφάσεις, μεταξύ άλλων και στον τομέα των αγορών τελών τερματισμού, όπως την απόφαση του Εφετείου στην οποία αναφέρεται ο αξιότιμος βουλευτής στην ερώτησή του.
<SPEAKER ID="358" NAME="Lambert van Nistelrooij" AFFILIATION="PPE-DE">
(NL) Κυρία Πρόεδρε, θέλω ασφαλώς να ευχαριστήσω την Επίτροπο για την απάντησή της, καθώς ανέλυσε την κατάσταση πολύ καλά. " συμπληρωματική ερώτησή μου είναι η εξής: πού βλέπετε αυτές τις διαφορές μεταξύ των κρατών μελών; " απόφαση στο Βέλγιο φαίνεται να υποδεικνύει ότι εξακολουθούν να μην υπάρχουν ίσοι όροι ανταγωνισμού μεταξύ μεγάλων παρόχων και νεοαφιχθέντων στην αγορά. Θα μπορούσε αυτό να σημαίνει μια επέκταση της μεταβατικής περιόδου; Θα μπορούσε να σημαίνει, για παράδειγμα, ότι διατίθεται περισσότερος χρόνος για την εν λόγω προσαρμογή σε όλη την Ευρώπη; Σε τελική ανάλυση, βλέπουμε τώρα ότι οι μικροί πάροχοι είναι τα θύματα αυτής της αγοράς.
<SPEAKER ID="359" NAME="Mariann Fischer Boel">
Μέλος της Επιτροπής. - (EN) " Επιτροπή έχει αναγνωρίσει από την αρχή την ανάγκη μιας μεταβατικής περιόδου για τους παρόχους, όπως είπα στην πρώτη παρέμβασή μου, προκειμένου να επιτύχουν ένα επίπεδο αποδοτικού κόστους.
<P>
Ωστόσο, προσωρινές ασυμμετρίες θα πρέπει να εξαλειφθούν σταδιακά σε ένα λογικό χρονικό πλαίσιο. " επιμονή υψηλότερων τελών τερματισμού δεν θα δικαιολογείται μετά από μια περίοδο που είναι αρκετά μεγάλη για να προσαρμοστεί ο πάροχος στις συνθήκες της αγοράς και να γίνει πιο αποτελεσματικός, εκτός αν -όπως είπα προηγουμένως- υπάρχουν αντικειμενικές διαφορές κόστους που είναι πέρα από τον έλεγχο των εν λόγω παρόχων.
<P>
" αποδοχή τιμών πάνω από ένα αποτελεσματικό επίπεδο ή ένα επίπεδο βασισμένο στο κόστος μπορεί να μειώσει τα κίνητρα των παρόχων για καινοτομία και προσπάθεια ελαχιστοποίησης των τιμών. Επιπλέον, οι καταναλωτές ενδέχεται να καταλήξουν να πληρώνουν υψηλότερες τιμές από ότι θα πλήρωναν στην περίπτωση συμμετρικών τελών τερματισμού βάσει του κόστους. Κατά συνέπεια, τα τέλη τερματισμού πρέπει να μειωθούν στο επίπεδο αποδοτικού κόστους το συντομότερο δυνατόν χωρίς -όπως είπα προηγουμένως- να παρακωλυθεί ούτε η θέση των εταιρειών ούτε η θέση των καταναλωτών.
<P>
Θέμα: Πολιτική διαχείρισης κρίσεων για την αντιμετώπιση της ακρίβειας στην αγορά
<P>
H ακρίβεια της αγοράς η οποία έχει επηρεασθεί από την αύξηση των τιμών πετρελαίου, την πρόσφατη διατροφική κρίση, την κερδοσκοπία, αλλά και τους αναποτελεσματικούς ελέγχους, επιδεινώνει συνεχώς τον πληθωρισμό και μειώνει τα εισοδήματα των νοικοκυριών. Απαιτείται μία συνολική και ευρωπαϊκή αντιμετώπιση της κρίσιμης αυτής κατάστασης.
<P>
Πώς προτίθεται η Επιτροπή και με ποια μέτρα να αντιμετωπίσει τη σημερινή κρίση που πλέον βλάπτει την πορεία των εθνικών οικονομιών και μειώνει το εισόδημα των νοικοκυριών, θέτοντας σε αμφισβήτηση από την ευρύτερη κοινωνία ακόμα και το ρόλο του ευρώ σε σχέση με την τιμή του πετρελαίου;
<P>
Τι μέτρα προτίθεται να λάβει η ΕΕ με σκοπό την αναχαίτιση του διεθνούς κύματος κερδοσκοπίας στα εμπορεύματα; Προτίθεται να συγκροτήσει μηχανισμό διαχείρισης κρίσεων σε κοινοτικό και εθνικό επίπεδο; Πώς θα ενισχυθούν οι εθνικοί φορείς και με ποια μέτρα ώστε να αντιμετωπίσουν θέματα κερδοσκοπίας κυρίως από την ολιγοπωλιακή θέση ορισμένων επιχειρήσεων;
<P>
Ο καθορισμός μέγιστης τιμής πώλησης ορισμένων βασικών διατροφικών προϊόντων βρίσκεται στις προτεραιότητες της Επιτροπής;
<P>
Είναι αποδεκτή τη στιγμή αυτή η αύξηση των έμμεσων φόρων από ορισμένες κυβερνήσεις με σκοπό την αύξηση των δημόσιων εσόδων; Είναι σκόπιμη μια μείωση του ΦΠΑ και των έμμεσων φόρων σε ορισμένα βασικά τρόφιμα και προϊόντα σε ευρωπαϊκό επίπεδο;
<P>
Θέμα: Αύξηση των τιμών στην Ευρωπαϊκή Ένωση
<P>
" ανάγκη για βιοκαύσιμα και η αυξημένη ζήτηση τροφίμων οδήγησαν σε σημαντική αύξηση των σχετικών τιμών, ιδιαίτερα αισθητή για τους πολίτες της ΕΕ με χαμηλό εισόδημα. Ταυτόχρονα, το σύστημα περιορισμού της παραγωγής σειράς προϊόντων αποκλείει τον ανταγωνισμό που θα μπορούσε να μετριάσει την αύξηση των τιμών. Ποια μέτρα έχουν ληφθεί με σκοπό τον περιορισμό της αύξησης των τιμών των τροφίμων στις αγορές της ΕΕ;
<SPEAKER ID="361" NAME="Mariann Fischer Boel">
Μέλος της Επιτροπής. - (EN) Δεδομένου ότι οι δύο ερωτήσεις, όπως είπε σωστά η Πρόεδρος, συνδέονται λίγο-πολύ, θέλω να εκμεταλλευτώ την ευκαιρία για να δώσω μια κοινή απάντηση και στις δύο ερωτήσεις.
<P>
Αν εξετάσουμε τη ζώνη του ευρώ, ο πληθωρισμός έχει μειωθεί στην πραγματικότητα από 8-10% στις δεκαετίες του '70 και του '80 στο 3% στη δεκαετία του '90 και έχει σταθεροποιηθεί κατά μέσο όρο λίγο πάνω από το 2% στην πρώτη δεκαετία της Ευρωπαϊκής Νομισματικής Ένωσης.
<P>
Όμως, από το τρίτο τρίμηνο του 2007, παγκόσμιες κρίσεις τόσο στις τιμές ενέργειας όσο και στις τιμές τροφίμων έχουν αυξήσει την πίεση στον πληθωρισμό όχι μόνο στο εσωτερικό της Ευρωπαϊκής Ένωσης αλλά σε όλο τον κόσμο.
<P>
Το δυνατό ευρώ έχει μετριάσει ως έναν βαθμό τον αντίκτυπο της ανόδου ή αύξησης των τιμών καυσίμων και πετρελαίου. Αλλά πρέπει να αντιμετωπίσουμε την πραγματικότητα ότι το ποσοστό πληθωρισμού έχει πράγματι αυξηθεί από 1,9% τον Αύγουστο του περασμένου έτους σε 3,6% τον Απρίλιο του 2008.
<P>
" Επιτροπή έχει εκθέσει τις απόψεις της σχετικά με τις πρόσφατες αυξήσεις στις τιμές τροφίμων στην ανακοίνωσή της για την "Αντιμετώπιση της πρόκλησης από την αύξηση των τιμών των τροφίμων - Κατευθύνσεις για τη δράση της ΕΕ". Εκτός από μια σειρά άλλων παραγόντων, οι υψηλότερες τιμές πετρελαίου έχουν οδηγήσει σε αύξηση των τιμών της γεωργικής αγοράς στην Ευρωπαϊκή Ένωση· μέσω του υψηλότερου κόστους γεωργικής παραγωγής και επίσης των δαπανών εφοδιαστικής.
<P>
Μολονότι η ζήτηση των γεωργικών προϊόντων επηρεάζεται από την αγορά των βιοκαυσίμων, όλες οι αναλύσεις που έχει διενεργήσει η Επιτροπή δείχνουν ότι οι αιτίες της αύξησης των παγκόσμιων τιμών τροφίμων ποικίλουν. Οφείλονται τόσο σε διαρθρωτικούς όσο και σε προσωρινούς παράγοντες -και η τρέχουσα παραγωγή βιοκαυσίμων της ΕΕ έχει στην πραγματικότητα πολύ μικρό αντίκτυπο στις τρέχουσες παγκόσμιες τιμές των τροφίμων, καθώς, σύμφωνα με τις τελευταίες εκτιμήσεις μας, το 1% περίπου της γης στην Ευρωπαϊκή Ένωση χρησιμοποιείται για βιοκαύσιμα.
<P>
Όμως, είναι σαφές ότι η πρόσφατη αύξηση των γεωργικών τιμών μπορεί να εξηγήσει μόνο εν μέρει την άνοδο των τιμών τροφίμων που παρατηρούμε σε επίπεδο λιανικής πώλησης, επομένως μερικές φορές μπορείτε να δείτε διαφορά μεταξύ της τιμής στο αγρόκτημα και της τιμής στο σούπερ μάρκετ ή στα καταστήματα.
<P>
Καθώς η παρούσα κρίση έχει στην πραγματικότητα πολλές διαφορετικές πτυχές, η απάντηση που προτείνει η Επιτροπή είναι εξίσου περιεκτική και είναι σχεδιασμένη για να αντιμετωπίσει τόσο τις βραχυπρόθεσμες συνέπειες όσο και τις μακροπρόθεσμες αιτίες της μεγάλης αύξησης των τιμών των τροφίμων. Προκειμένου να μετριαστεί η πίεση των τιμών στον γεωργικό τομέα, με την κοινή γεωργική πολιτική (ΚΓΠ) έχουμε δημιουργήσει ήδη περαιτέρω κίνητρα για την ενίσχυση της προσαρμογής της αγοράς και την προσπάθεια αύξησης της παραγωγής: με υποχρεωτική παύση καλλιέργειας στο μηδέν για το τρέχον έτος παραγωγής και επίσης μια αύξηση στις ποσοστώσεις γάλακτος σε ισχύ από την 1η Απριλίου 2008, έχουμε πραγματικά αντιδράσει πολύ γρήγορα. Επιπλέον, η Ευρωπαϊκή Ένωση έχει αποφασίσει να καταργήσει τους δασμούς εισαγωγής στα δημητριακά για το τρέχον έτος εμπορίας, για τα περισσότερα δημητριακά.
<P>
Είναι προφανές ότι θα εξετάσουμε περαιτέρω αυτά τα ζητήματα στις επικείμενες συζητήσεις για τον υγειονομικό έλεγχο της κοινής γεωργικής πολιτικής.
<P>
Προκειμένου να είμαστε σε θέση να αντιμετωπίσουμε ιδιαίτερα τις ανάγκες των πιο φτωχών λαών στην ΕΕ, εξετάζουμε τον εκσυγχρονισμό και την αναβάθμιση του σχεδίου και θα παρουσιάσουμε μια πρόταση αργότερα κατά τη διάρκεια του έτους.
<P>
Πιστεύω ότι είναι σημαντικό επίσης να συνεχίσουμε να ενθαρρύνουμε και να προωθούμε επενδύσεις στη γεωργική έρευνα, να ενισχύουμε τη βιώσιμη αύξηση της παραγωγικότητας στον γεωργικό τομέα, όχι μόνο στην Ευρώπη αλλά παγκοσμίως.
<P>
Σχετικά με τη διαμόρφωση των τιμών της γεωργικής αγοράς, η Επιτροπή δεσμεύεται να ελέγχει τις δραστηριότητες κερδοσκόπων επενδυτών σε χρηματοοικονομικές αγορές που σχετίζονται με τα προϊόντα, καθώς και τον αντίκτυπό τους στις διακυμάνσεις των τιμών.
<P>
Όσον αφορά το ζήτημα της δεσπόζουσας θέσης, οιαδήποτε κατάχρηση της δεσπόζουσας θέσης υπόκειται στο άρθρο 82 της Συνθήκης ή στο αντίστοιχό του στις εθνικές νομοθεσίες. " Επιτροπή και οι εθνικές αρχές ανταγωνισμού επαγρυπνούν για οιαδήποτε παράβαση της νομοθεσίας περί ανταγωνισμού της Ευρωπαϊκής Ένωσης.
<P>
" Επιτροπή μεριμνά ιδιαίτερα να διασφαλίσει ότι η συγκέντρωση μιας κοινοτικής διάστασης δεν θα παρεμποδίσει σημαντικά τον αποτελεσματικό ανταγωνισμό σε βάρος των καταναλωτών και των διαφόρων επιχειρήσεων. Σε αυτό το πλαίσιο, η Επιτροπή θα εξετάσει επίσης τη λειτουργία της αλυσίδας εφοδιασμού τροφίμων παράλληλα με τον έλεγχο του τομέα λιανικής πώλησης που θεσπίζεται στο πλαίσιο της αναθεώρησης της ενιαίας αγοράς.
<P>
Όπως προβλέπεται από τη Συνθήκη, τα μέτρα που λαμβάνονται από τα κράτη μέλη και την Κοινότητα θα εφαρμοστούν σύμφωνα με τις αρχές της εσωτερικής αγοράς και του διασυνοριακού ανταγωνισμού. Ο καθορισμός ανώτατων τιμών πώλησης για ορισμένα βασικά τρόφιμα δεν προβλέπεται προς το παρόν.
<P>
" Επιτροπή γνωρίζει ότι υπάρχουν κυβερνήσεις που αυξάνουν τους έμμεσους φόρους σε μια προσπάθεια να ενισχύσουν τη δημόσια οικονομία. Επιπλέον, η Επιτροπή συμμερίζεται την άποψη που εξέφρασαν οι υπουργοί Οικονομικών ότι στρεβλωτικά φορολογικά και άλλα πολιτικά μέτρα που εμποδίζουν τις απαραίτητες προσαρμογές πρέπει να αποφεύγονται.
<P>
Τέλος, η Επιτροπή θεωρεί ότι βραχυπρόθεσμα στοχευμένα μέτρα που λαμβάνονται για να απαλύνουν τον αντίκτυπο των υψηλότερων ενεργειακών τιμών στα πιο φτωχά τμήματα του πληθυσμού ενδέχεται να είναι δικαιολογημένα. Ωστόσο, δεν πρέπει ασφαλώς να έχουν στρεβλωτικό αντίκτυπο ούτε να καθυστερούν τις απαραίτητες διαρθρωτικές προσαρμογές. Μια γενική μείωση -πιστεύω ότι μπορούμε να συμφωνήσουμε όλοι σε αυτό, στους φόρους ή στον ΦΠΑ- εξ ορισμού δεν στοχεύει στα φτωχότερα τμήματα του πληθυσμού.
<P>
Οι δράσεις της Επιτροπής δεν αφορούν μόνο τις εσωτερικές επιπτώσεις (πιστεύω ότι έχουμε δεσμευτεί όλοι να διασφαλίσουμε ίσους όρους ανταγωνισμού όταν μιλάμε επίσης για τις αναπτυσσόμενες χώρες, και μέχρι στιγμής η Επιτροπή έχει κινητοποιήσει πάνω από 300 εκατ. ευρώ σε επείγουσα επισιτιστική βοήθεια) και προωθούμε ενεργά μια συντονισμένη απάντηση σε διεθνές επίπεδο σύμφωνα με τα συμπεράσματα της διάσκεψης κορυφής του FAO που διεξήχθη μόλις πριν από δύο εβδομάδες.
<P>
Πιστεύω, λοιπόν, ότι έχουμε αντιδράσει στις προκλήσεις που θέτει αυτή η νέα κατάσταση σε όλους μας.
<SPEAKER ID="362" NAME="Κατερίνα Μπατζελή" AFFILIATION="PSE">
Κυρία Πρόεδρε, θα ήθελα να ευχαριστήσω κατ' αρχήν την Επίτροπο για την ολοκληρωμένη απάντηση την οποία έδωσε στην ερώτησή μου, θα ήθελα όμως να επισημάνω δύο ζητήματα τα οποία η Επιτροπή πρέπει να αντιμετωπίσει σε άμεση και όχι σε μεσοπρόθεσμη βάση.
<P>
Το πρώτο ζήτημα είναι αυτό του ελέγχου των τιμών των διατροφικών προϊόντων, κυρίως -όπως πολύ σωστά είπατε- όχι τόσο του ορισμού ενός πλαφόν της τιμής στην οποία πωλούνται, αλλά του ορισμού του κόστους παραγωγής και του ποσοστού κέρδους, το οποίο θα πρέπει να έχουν οι επιχειρήσεις, εφόσον αυτό το όριο δεν εμποδίζει την εσωτερική αγορά ή τις εισαγωγές.
<P>
Και το δεύτερο σημείο: θα ήθελα να σας πω ότι το άνοιγμα του set-aside και των γαλακτοκομικών ποσοστώσεων είναι καλοδεχούμενο μέτρο, το κόστος, όμως, της παραγωγής φυτοφαρμάκων λόγω της αύξησης της τιμής του πετρελαίου, θεωρώ ότι μπορεί να είναι ένα μέτρο το οποίο δεν θα αποδώσει.
<SPEAKER ID="363" NAME="Leopold Józef Rutowicz" AFFILIATION="UEN">
(PL) Επιτρέψτε μου να ξεκινήσω ευχαριστώντας την Επίτροπο για την πολύ περιεκτική απάντηση επί του θέματος.
<P>
Υπάρχουν αρκετά προβλήματα που βρίσκω ενδιαφέροντα. Το πρώτο είναι το εμπόριο των ορίων παραγωγής ζάχαρης. Το εμπόριο παραγωγής ζάχαρης είναι γνωστό ότι περιορίζει τις δυνατότητες για τη χρήση ορισμένων ικανοτήτων παραγωγής σε διάφορες χώρες, και ανησυχίες επιβάλλουν μια συγκεκριμένη πολιτική σε αυτόν τον τομέα. Αν η παραγωγή ζάχαρης περιορίζεται, ο ανταγωνισμός αυτόματα εξαφανίζεται.
<P>
Το δεύτερο θέμα είναι ότι εφαρμόζονται ορισμένοι δασμοί σε μια σειρά βασικών προϊόντων από τα οποία ωφελούνται οι πιο φτωχοί λαοί, όπως οι μπανάνες. Αυτοί οι δασμοί πρέπει να εξεταστούν. Οι μπανάνες, σε τελική ανάλυση, καταναλώνονται από παιδιά· τρώγονται από τα παιδιά των φτωχών οικογενειών. " επιβολή δασμών σε ανάλογα είδη πρώτης ανάγκης, που δεν είναι οινοπνευματώδη, πρέπει επίσης να εξεταστεί. Συμφωνώ ότι η αγορά πρέπει να εποπτεύεται και να ελέγχεται, όπως πρέπει να ελέγχονται και οι τιμές της αγοράς, αλλά μήπως η Επιτροπή επωφελείται από ορισμένες εισαγωγές προκειμένου να χαμηλώσει τις τιμές ορισμένων ειδών από την εισαγωγή φτηνότερων προϊόντων στην εθνική αγορά που έχουν (...).
<P>
(" Πρόεδρος διακόπτει τον ομιλητή)
<SPEAKER ID="364" NAME="Mariann Fischer Boel">
Μέλος της Επιτροπής. - (EN) Κυρία Μπατζελή, πιστεύω ότι είναι σημαντικό να έχουμε ένα σύστημα έλεγχου για να διασφαλίσουμε ότι οι τιμές δεν θα εκτιναχθούν στα ύψη, και αυτό ακριβώς είναι το καθήκον των εθνικών αρχών ανταγωνισμού - να παρακολουθούν αυτό το θέμα. Μπορώ να σας πω ότι στο εσωτερικό της Επιτροπής, επίσης, είχαμε μια συζήτηση με τον αρμόδιο Επίτροπο για τον ανταγωνισμό και γνωρίζουμε πολύ καλά αυτά τα προβλήματα.
<P>
Στον κ. Rutowicz: δεν ξέρω αν αναφέρεστε στη μεταρρύθμιση της ζάχαρης κατά την οποία αποφασίσαμε να μειώσουμε την παραγωγή ζάχαρης στην Ευρωπαϊκή Ένωση κατά 6 εκατομμύρια τόνους και στην αναζήτηση μιας δυνατότητας να δοθεί στους γεωργούς που εγκατέλειψαν την παραγωγή ζάχαρης ένα πολύ αξιοπρεπές πακέτο αποζημίωσης. Ωστόσο, αυτή είναι μια απόφαση που ελήφθη μερικά χρόνια πριν.
<P>
Σχετικά με την τιμή των εισαγόμενων προϊόντων: ναι, είναι αλήθεια ότι εξαρτάται από τους δασμούς εισαγωγής και αυτό ακριβώς συζητούσαμε αυτές τις ημέρες στο πλαίσιο του Αναπτυξιακού Γύρου της Ντόχα του Παγκόσμιου Οργανισμού Εμπορίου - αν μπορούμε να καταλήξουμε σε μια συμφωνία σχετικά με τη γενική μείωση των δασμών.
<P>
Και τέλος, σχετικά με τα οφέλη της κατανάλωσης φρούτων: δεν διαφωνώ μαζί σας, και αυτός είναι ο λόγος που παρουσιάζουμε -στην επόμενη συνεδρίαση που διεξάγεται εδώ στο Στρασβούργο- ένα σχέδιο φρούτων και λαχανικών για τους μαθητές, που είμαι απολύτως σίγουρη ότι θα είναι εξαιρετικά πολύτιμο μαθαίνοντας στα νέα παιδιά καλές συνήθειες.
<SPEAKER ID="365" NAME="DanutBudreikait" AFFILIATION="ALDE">
(LT) " ερώτησή μου αφορά τον φόρο κατανάλωσης. Κατά τη διάρκεια των συζητήσεων για τον φόρο κατανάλωσης στα οινοπνευματώδη υπήρχαν προτάσεις να εφαρμοστεί μηδενικός φόρος κατανάλωσης. Ποια είναι η άποψή σας για τον φόρο κατανάλωσης στα καύσιμα, δεδομένου ότι η παρούσα κατάσταση δεν υποδεικνύει καμία προσωρινή λύση όπως αυτή; Θα ήταν δυνατό να μειωθεί ο φόρος κατανάλωσης στα καύσιμα, έστω και προσωρινά, προκειμένου να αποφευχθούν αυξήσεις τιμών στα τρόφιμα και σε άλλους τομείς;
<SPEAKER ID="366" NAME="Andreas Mölzer" AFFILIATION="NI">
(DE) Κυρία Επίτροπε, η αύξηση των τιμών των τροφίμων είναι ένα φαινόμενο διαδεδομένο σε όλη την ΕΕ και ένα ιδιαίτερο πρόβλημα για τις οικογένειες με χαμηλά εισοδήματα και τους χαμηλόμισθους· τους οδηγεί σχεδόν στην οικονομική καταστροφή. Σε ποιο βαθμό θα προωθηθεί το προβλεπόμενο Ευρωπαϊκό Πρόγραμμα Επισιτιστικής Βοήθειας για τις άπορες κοινωνικές ομάδες προκειμένου να παρέχει άμεση βοήθεια στους ανθρώπους εκείνους που απειλούνται από αυτές τις αυξήσεις στις τιμές των τροφίμων και αντιμετωπίζουν ακόμη και την πείνα;
<SPEAKER ID="367" NAME="Mariann Fischer Boel">
Μέλος της Επιτροπής. - (EN) Καταρχάς, δεν θεωρώ τη μείωση του ΦΠΑ ως μια πιθανή λύση. Σήμερα έχουμε τιμές πετρελαίου που κυμαίνονται περίπου σε 136-137 δολάρια "ΠΑ ανά βαρέλι· αν μειώναμε τον ΦΠΑ ποια θα ήταν η επόμενη ερώτηση αν η τιμή του πετρελαίου έφτανε στη συνέχεια στα 160 δολάρια "ΠΑ -θα τον μειώναμε περισσότερο;
<P>
Πρέπει να είμαστε πολύ πιο διορατικοί όταν προσπαθούμε να βρούμε λύσεις για το μέλλον και εδώ έχουμε ενθαρρύνει επενδύσεις για τη μείωση της εξάρτησης από το πετρέλαιο. Αυτό είναι δυνατό στον γεωργικό τομέα και τώρα το συζητάμε και για την αλιεία επίσης, διότι η αλιεία εξαρτάται ακόμη περισσότερο από τις τιμές του πετρελαίου. Επομένως, επενδύσεις σε νέες τεχνολογίες είναι πολύ πιο προνοητικές από τη μείωση απλά του ΦΠΑ.
<P>
Απαντώντας στην άλλη ερώτηση που τέθηκε, θα παρουσιάσουμε μια πρόταση φέτος για τους πιο ενδεείς ανθρώπους στην Ευρωπαϊκή Ένωση. Έχουμε ήδη ένα πρόγραμμα σε εφαρμογή, αλλά η επιβίωσή του βασίζεται στα πλεονασματικά αποθέματα -αποθέματα παρέμβασης των αγροτικών προϊόντων- και δεν έχουμε τίποτα σχετικά με παρέμβαση πλέον. Επομένως, χρειαζόμαστε τη νομική βάση για ένα νέο σχέδιο και ελπίζω ότι οι αξιότιμοι βουλευτές θα μείνουν ικανοποιημένοι όταν δουν τι εξετάζουμε ως έναν τρόπο συνέχισης ή ακόμη και αύξησης της οικονομικής βάσης για ένα τέτοιο σχέδιο. Συμφωνώ απόλυτα ότι πρέπει να βρούμε αξιοπρεπείς λύσεις.
<SPEAKER ID="368" NAME="Jim Allister" AFFILIATION="NI">
(EN) Κυρία Επίτροπε, απαντώντας στην ερώτηση αριθ. 27, μας είπατε ότι μόνο το 1% του εδάφους της ΕΕ αφιερώνεται στην παραγωγή βιοκαυσίμων. Ίσως πιο σημαντικό, κρίνοντας από το πόσο πολύ εισάγουμε δημητριακά από εκεί, θα ήταν να μάθουμε το αντίστοιχο ποσοστό που αυξάνεται στη Βόρεια Αμερική, ωθώντας πολλούς από εμάς να πιστέψουμε ότι τα βιοκαύσιμα είναι πράγματι ένας παράγοντας αύξησης των τιμών των ζωοτροφών. Θα μπορούσατε, λοιπόν, να μας διαφωτίσετε σχετικά;
<P>
Δεύτερον, ένας άλλος παράγοντας αύξησης των τιμών από αυτήν την άποψη είναι η συνεχιζόμενη αναβλητική και απρόθυμη στάση της Επιτροπής να εγκρίνει ποικιλίες ΓΤΟ, οι οποίες θα ήταν πολύ φθηνότερες. Θα μπορούσατε να μας ενημερώσετε σχετικά με την πρόοδο σε αυτό το θέμα; Είμαστε μήπως πιο κοντά σε συγχρονισμένες εγκρίσεις από την άποψη βασικών περιοχών που εφοδιάζουν επίσης;
<SPEAKER ID="369" NAME="Ewa Tomaszewska" AFFILIATION="UEN">
(PL) Κυρία Επίτροπε, θέλω να ρωτήσω αν η Επιτροπή προτίθεται να εξετάσει μια μείωση του ΦΠΑ στα παιδικά ενδύματα, η οποία θα ελάφρυνε το φορολογικό βάρος σε μεγάλες αλλά όχι ευκατάστατες οικογένειες.
<SPEAKER ID="370" NAME="Mariann Fischer Boel">
Μέλος της Επιτροπής. - (EN) Καταρχάς, πιστεύω ότι είναι σημαντικό, όταν διεξάγουμε μια συζήτηση στην Ευρωπαϊκή Ένωση για τα βιοκαύσιμα, να μην κατηγορούμε τον ευρωπαϊκό τρόπο χειρισμού αυτού του θέματος. Επειδή, αν ως αποτέλεσμα η βιοαιθανόλη/βιοντίζελ γίνει αποδιοπομπαίος τράγος, θα δημιουργηθεί μια κατάσταση στην οποία κανείς δεν θα θέλει να επενδύσει. Και τότε θα μείνουμε εντελώς πίσω, καθώς θα εξαρτόμαστε από εισαγωγές αιθανόλης και βιοντίζελ· επειδή αν δεν τις έχουμε δεν θα μπορέσουμε να εκπληρώσουμε τους στόχους του 20% των εκπομπών αερίων που προκαλούν το φαινόμενο του θερμοκηπίου μέχρι το 2020. Πρέπει επομένως να βρούμε μια λύση, και σήμερα τα βιοκαύσιμα πρώτης γενιάς είναι η μόνη λύση.
<P>
Αλλά πρέπει -και πιστεύω ότι συμφωνούμε σε αυτό- να ενθαρρύνουμε όσο το δυνατόν περισσότερο την έρευνα και ανάπτυξη για τα βιοκαύσιμα δεύτερης, ακόμη και τρίτης γενιάς που παράγονται από απορρίμματα, από λάσπη, από άχυρα, από άλλα προϊόντα -όπως πριονίδια- από τον αγροτικό τομέα που δεν χρησιμοποιούνται σε τίποτα σήμερα. Αυτό είναι το μέλλον, αλλά πρέπει να είμαστε μέρος αυτής της εξέλιξης, επομένως χρειαζόμαστε τα βιοκαύσιμα πρώτης γενιάς ως ένα μεταβατικό βήμα.
<P>
Σχετικά με τους ΓΤΟ, γνωρίζω ότι σε αυτό το Κοινοβούλιο υπάρχουν αντικρουόμενες απόψεις, αλλά είναι προφανές ότι πρέπει να έχουμε μια κατάσταση στην οποία θα μπορούμε να εισάγουμε ζωοτροφές για τα ζώα μας, για την παραγωγή κρέατος, σε λογικές τιμές. Διαφορετικά -και αυτό συμπεριλαμβάνει, παρεμπιπτόντως, γενετικά τροποποιημένα δημητριακά, κυρίως καλαμπόκι- αν δεν βρούμε μια λύση, θα δείτε την παραγωγή κρέατος στην Ευρώπη να μειώνεται. Τότε θα πρέπει να εισάγουμε κρέας από τη Βραζιλία - κρέας ή ζώα που έχουν τραφεί με τους ΓΤΟ που δεν μας αρέσουν ή που δεν αρέσουν στους καταναλωτές, αλλά θα τους πάρουν από την πίσω πόρτα. Τότε πιστεύω ότι θα εξαπατούσαμε πραγματικά τους καταναλωτές.
<P>
Χρειαζόμαστε, επομένως, το δικό μας σύστημα έγκρισης και πιστεύω ότι επιτελείται πρόοδος για την ανάκτηση των εφαρμογών που δεν έχουν εγκριθεί ακόμη, επιταχύνοντας τη διαδικασία στην Ευρωπαϊκή Αρχή Ασφάλειας των Τροφίμων χωρίς να χαθεί η ποιότητα.
<P>
Τέλος, κυρία Πρόεδρε, επιτρέψτε μου να πω ξεκάθαρα ότι δεν είμαι ειδικός στον ΦΠΑ για τα παιδικά ενδύματα, επομένως, αντί να δώσω μια λάθος απάντηση, πιστεύω ότι είναι προτιμότερο να υποβληθεί η ερώτηση γραπτώς.
<P>
Δεύτερο Μέρος
<P>
Θέμα: Στρατηγική για την ιχθυοκαλλιέργεια
<P>
Ο οργανισμός των "νωμένων Εθνών για τα τρόφιμα και τη γεωργία προβλέπει ότι η κατανάλωση αλιευτικών προϊόντων θα αυξηθεί μέχρι το 2030 κατά 50% και ότι το μεγαλύτερο τμήμα της ζήτησης θα καλυφθεί από την υδατοκαλλιέργεια. Σε νούμερα, αυτό συνεπάγεται αύξηση της παραγωγής κατά 40 εκ. τόνους. Αν λάβουμε υπόψη και τη συνεχή μείωση των αποθεμάτων και έτσι η παγκόσμια ζήτηση σε ψάρια και οστρακοειδή συνεχίζει να αυξάνεται, η υδατοκαλλιέργεια αποκτά όλο και μεγαλύτερη σημασία.
<P>
Λαμβάνοντας υπόψη τα ανωτέρω ερωτάται η Επιτροπή αν στην αναθεώρηση της στρατηγικής για την ιχθυοκαλλιέργεια στην Ε.Ε. προβλέπει κάποιες κατευθυντήριες γραμμές σχετικά με το θαλάσσιο χωροταξικό σχεδιασμό για την ιχθυοκαλλιέργεια; Ποια μέτρα σκέφτεται να πάρει ώστε να καταστήσει ανταγωνιστικά τα κοινοτικά προϊόντα έναντι των αντιστοίχων των τρίτων χωρών που παράγονται με χαλαρότερους κανόνες; Προβλέπει κάποια άλλα καινοτόμα μέτρα για την ανάπτυξη του κλάδου;
<SPEAKER ID="373" NAME="Joe Borg">
Μέλος της Επιτροπής. - (EN) Καταρχάς, θέλω να ευχαριστήσω τον αξιότιμο βουλευτή, κ. Γκλαβάκη, που έθιξε, μέσω της ερώτησής του, τη σημασία της ιχθυοκαλλιέργειας, και με μεγάλη μου χαρά θα παραθέσω την άποψη της Επιτροπής επί του θέματος.
<P>
Όπως σωστά επισημάνατε, και όπως τονίζεται από τον Οργανισμό των "νωμένων Εθνών για τα Τρόφιμα και τη Γεωργία, η παγκόσμια βιομηχανία ιχθυοκαλλιέργειας αποκτά αυξανόμενη σημασία και διαδραματίζει βασικό ρόλο στη γεφύρωση του χάσματος μεταξύ της αυξανόμενης ζήτησης για θαλασσινά και του εφοδιασμού αλιευτικών προϊόντων, ιδιαίτερα σε ένα πλαίσιο μείωσης των ελεύθερων αλιευτικών αποθεμάτων.
<P>
" Επιτροπή ετοιμάζει επί του παρόντος μια ανακοίνωση σχετικά με μια στρατηγική για την αειφόρο ανάπτυξη της ιχθυοκαλλιέργειας στην ΕΕ, η οποία θα πρέπει να έχει οριστικοποιηθεί ως το τέλος του 2008. " στρατηγική θα επιδιώξει να δημιουργήσει το καλύτερο περιβάλλον για την αειφόρο ανάπτυξη της ιχθυοκαλλιέργειας, διασφαλίζοντας τόσο επαρκή εφοδιασμό θαλασσινών στους πολίτες της Ευρωπαϊκής Ένωσης όσο και συμμόρφωση με υψηλά περιβαλλοντικά πρότυπα και πρότυπα δημόσιας υγείας.
<P>
" πρόσβαση σε χώρους για ιχθυοκαλλιέργεια έχει προσδιοριστεί πράγματι ως ένα βασικό εμπόδιο στην ανάπτυξη της ιχθυοκαλλιέργειας και ο θαλάσσιος χωροταξικός σχεδιασμός μπορεί να διαδραματίσει κάποιο ρόλο στην αντιμετώπιση αυτού του θέματος. " επικείμενη στρατηγική για την ιχθυοκαλλιέργεια θα καλύψει αυτό το θέμα.
<P>
Το θέμα του ανταγωνισμού από τρίτες χώρες με χαμηλότερα πρότυπα παραγωγής θα μπορούσε να αντιμετωπιστεί μέσω σχεδίων διαφοροποίησης της αγοράς, όπως πιστοποίηση. Αυτό το ζήτημα θα εξεταστεί κατά την εκπόνηση της στρατηγικής.
<P>
Σε πιο γενικές γραμμές, η ανταγωνιστικότητα και η καινοτομία θα είναι κεντρικά θέματα που θα εξεταστούν σε αυτήν τη στρατηγική.
<SPEAKER ID="374" NAME="Ιωάννης Γκλαβάκης" AFFILIATION="PPE-DE">
Κυρία Πρόεδρε, ευχαριστώ για την απάντησή σας κύριε Επίτροπε.
<P>
Θα ήθελα συμπληρωματικά να σημειώσω τα εξής: οι καταναλωτές, όπως και εσείς επισημάνατε, θέλουν να τρώνε όλο και περισσότερο θαλάσσια προϊόντα, ψάρια, οστρακοειδή και άλλα επίσης οι καταναλωτές τα τελευταία χρόνια στρέφονται πολύ στα βιολογικά προϊόντα. Βλέπουμε ότι πολλοί παραγωγοί στρέφονται στη βιολογική ιχθυοκαλλιέργεια, η οποία αφενός μεν προσφέρει πιο υγιεινά τρόφιμα, αφετέρου δε είναι πιο φιλική στο περιβάλλον, πράγμα που είναι πολύ σημαντικό.
<P>
Σκέφτεται η Ευρωπαϊκή Επιτροπή να λάβει μέτρα προώθησης. ενίσχυσης και στήριξης της βιολογικής ιχθυοκαλλιέργειας; Και αν σκέφτεται να λάβει τέτοια μέτρα, θα μπορούσατε να μας πείτε ποια θα ήταν αυτά και με ποιο τρόπο θα μπορούσαμε να στηρίξουμε αυτό το πολύ σημαντικό θέμα που θέλουμε να προωθήσουμε;
<SPEAKER ID="375" NAME="Joe Borg">
Μέλος της Επιτροπής. - (EN) Αναφορικά με την ερώτηση σχετικά με την αυξανόμενη ζήτηση, υπάρχει αναμφίβολα μια αύξηση, μια εκθετική αύξηση, στην κατανάλωση προϊόντων ιχθυοκαλλιέργειας, θαλασσινών και ψαριών ιχθυοτροφείου, και αυτό είναι ασφαλώς ευπρόσδεκτο διότι, όπως γνωρίζουμε όλοι, τα αποθέματα ψαριών σε διάφορα κοινοτικά ύδατα και σε όλο τον κόσμο υπεραλιεύονται. Έχουμε φτάσει σε μια κατάσταση όπου είναι αδύνατο να φανταστούμε στο βραχυπρόθεσμο έως μεσοπρόθεσμο μέλλον ότι θα υπάρξει αύξηση των αλιευμάτων, και επομένως η αύξηση στη ζήτηση πρέπει να καλυφθεί από αυξανόμενη παραγωγή ψαριών υδατοκαλλιέργειας.
<P>
Ωστόσο, αυτό μπορεί να δημιουργήσει προβλήματα σε σχέση με ιδιαίτερους παράγοντες, όπως επεσήμανα στην απάντησή μου, και επίσης προβλήματα αναφορικά με τον εφοδιασμό των ιχθυοτροφών, καθώς οι ίδιες οι ιχθυοτροφές βασίζονται σε πολύ μεγάλο βαθμό στην αλίευση βιομηχανοποιημένων ψαριών χαμηλότερης ποιότητας, η εκμετάλλευση των αποθεμάτων των οποίων είναι επίσης σε σημαντικά υψηλά επίπεδα.
<P>
Όσον αφορά τη βιολογική ιχθυοκαλλιέργεια, εμείς ενθαρρύνουμε την ανάπτυξή της. " εμπειρία που αποκομίσαμε από τη διαδικασία της δημόσιας διαβούλευσης κατέδειξε την ανάγκη για περαιτέρω ανάπτυξη βιολογικών μέσων παραγωγής και εξετάζουμε τρόπους και μέσα για να διασφαλίσουμε ότι στην ανακοίνωση, στη δέσμη που θα παρουσιάσουμε αργότερα, θα υπάρχει ειδική αναφορά στη βιολογική ιχθυοκαλλιέργεια: στο πώς μπορούμε να συμβάλουμε στην περαιτέρω προώθησή της και τι είδους μέτρα, όπως σχέδια οικολογικής σήμανσης, μπορούν να ληφθούν ούτως ώστε να αυξηθεί η ευαισθητοποίηση του καταναλωτή σχετικά με το ότι είναι λογικό να τρώει βιολογικά προϊόντα. Ελπίζουμε με αυτόν τον τρόπο να διευκολύνουμε περισσότερο την ανάπτυξη αυτής της σημαντικής βιομηχανίας.
<SPEAKER ID="376" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, στο κλείσιμο της παρέμβασής σας αναφερθήκατε έμμεσα στην οικολογική σήμανση. Το ερώτημα που ήθελα επίσης να θέσω, έμμεσα, είναι αν έχουμε την παραμικρή εγγύηση ότι όχι μόνο η προέλευση αλλά επίσης η παραγωγή και η περιγραφή της παραγωγής θα είναι διαφανή για τους καταναλωτές, ούτως ώστε να γνωρίζουν οι καταναλωτές από πού προέρχονται τα ψάρια και πού καλλιεργήθηκαν. Το θέμα δεν είναι αν αυτή η διαδικασία έχει βιολογική αξία, αλλά κυρίως το ζήτημα της ίδιας της προέλευσης. Υπάρχουν συνεπείς κανονισμοί σχετικά;
<SPEAKER ID="377" NAME="Jörg Leichtfried" AFFILIATION="PSE">
(DE) Κύριε Επίτροπε, σχετικά με το ίδιο θέμα, θα προσθέσω αμέσως το εξής: πρόσφατα με προσέγγισαν αρκετές αυστριακές οργανώσεις καταναλωτών σχετικά με την προφανή αύξηση, ιδιαίτερα όσον αφορά οστρακοειδή που εισάγονται στην Ευρωπαϊκή Ένωση, τα οποία έρχονται επίσης στην Αυστρία, στην καλλιέργεια αυτών των οστρακοειδών με αντιβιοτικά και άλλα ανεπιθύμητα φάρμακα για οικονομικούς λόγους - ίσως επειδή καθιστούν πιο εύκολη την καλλιέργειά τους. Αυτές οι ουσίες περνάνε στον άνθρωπο μέσω της τροφικής αλυσίδας. Λαμβάνει η Επιτροπή μέτρα που στοχεύουν στον περιορισμό ή στην αποτροπή αυτής της κατάστασης στο μέλλον;
<SPEAKER ID="378" NAME="Joe Borg">
Μέλος της Επιτροπής. - (EN) Σχετικά με την ερώτηση της προέλευσης των ψαριών, θέλω να επισημάνω δύο γεγονότα. Καταρχάς, αναφορικά με ψάρια που αλιεύονται στην ανοιχτή θάλασσα τα οποία καταλήγουν συχνά, στη συνέχεια, στην αλυσίδα επεξεργασίας -ψάρια που αλιεύονται στην ανοιχτή θάλασσα από τρίτες χώρες κυρίως, αλλά επίσης από τους δικούς μας αλιείς- είμαστε στη διαδικασία έγκρισης ενός κανονισμού προκειμένου να περιοριστούν οι παράνομες αλιευτικές δραστηριότητες. Αυτό θα ενισχύσει σημαντικά το σύστημά μας, ούτως ώστε οποιοδήποτε ψάρι αλιεύεται παράνομα να μην επιτρέπεται να μπει στην κοινοτική αγορά, είτε στην αρχική του μορφή είτε μετά από επεξεργασία. Αυτή είναι μια πτυχή του θέματος.
<P>
Όσον αφορά την ιχθυοκαλλιέργεια, εξετάζουμε τρόπους και μέσα διασφάλισης ότι τα ψάρια ιχθυοκαλλιέργειας που εισάγονται στην Κοινότητα πληρούν τα υγειονομικά πρότυπα και προδιαγραφές, ούτε ώστε οι καταναλωτές μας να έχουν την εγγύηση ότι το προϊόν που τρώνε πληροί τα επίπεδα υγειονομικής προστασίας που εφαρμόζουμε στα δικά μας προϊόντα. Αυτό είναι κάτι που εξετάζει η Γενική Διεύθυνση Υγείας και Προστασίας των Καταναλωτών, και υπάρχει επίσης ένα σχέδιο πιστοποίησης προκειμένου να πιστοποιείται ότι τα προϊόντα που εισέρχονται στην κοινοτική αγορά πληρούν τα απαιτούμενα υγειονομικά πρότυπα.
<P>
Σχετικά με ένα ερώτημα που συνδέεται επίσης με όλα αυτά, είναι σημαντικό να υπογραμμίσουμε ότι εξετάζουμε την πιθανότητα οικολογικής σήμανσης προϊόντων ιχθυοκαλλιέργειας, όπως είπα προηγουμένως. Στην αρχή, η συζήτηση επικεντρώθηκε μόνο στην οικολογική σήμανση αλιευμάτων της ανοιχτής θάλασσας, διότι οι παράμετροι είναι διαφορετικοί. Εκεί, ο κύριος σκοπός της οικολογικής σήμανσης είναι να εγγυηθεί ότι τα ψάρια αλιεύονται με βιώσιμους τρόπους και, επομένως, αν τα ψάρια που πωλούνται είναι ψάρια που υπεραλιεύονται, δεν πρέπει να ωφελούνται από ουδεμία οικολογική σήμανση.
<P>
Με την οικολογική σήμανση των ψαριών ιχθυοκαλλιέργειας οι παράμετροι είναι διαφορετικοί, επομένως εδώ η βάση πρέπει να είναι άλλοι λόγοι, όπως το γεγονός ότι τα ψάρια εκτρέφονται σε συνθήκες που πληρούν ορισμένα περιβαλλοντικά και υγειονομικά πρότυπα. Εξετάζουμε τις παραμέτρους και προφανώς θα επανέλθουμε στο Κοινοβούλιο αργότερα με προτάσεις που στοχεύουν στην εισαγωγή ή στη διευκόλυνση της εισαγωγής, ή στη θέσπιση ελάχιστων κριτηρίων για τη λειτουργία προαιρετικών σχεδίων οικολογικής σήμανσης σε αυτό το πλαίσιο.
<P>
Θέμα: Αιτήσεις για χωρητικότητα ασφαλείας
<P>
Στις 13.6.2006 το Πρωτοδικείο εξέδωσε απόφαση υπέρ 20 Ιρλανδών που είχαν υποβάλει αίτηση για την έγκριση χωρητικότητας ασφαλείας. Με την απόφαση αυτή ακυρώθηκε η απόφαση της Επιτροπής 2003/245/ΕΚ της 4.4.2003 σχετικά με 20 αιτήσεις έγκρισης χωρητικότητας ασφαλείας. Το Πρωτοδικείο διαπίστωσε ότι η Επιτροπή είχε εφαρμόσει κριτήρια που δεν προβλέπονται στους ισχύοντες κανόνες (π.χ. τα πλοία πρέπει να έχουν ηλικία τουλάχιστον 5 ετών προκειμένου να μπορεί να υποβληθεί αίτηση για την έγκριση χωρητικότητας ασφαλείας) και ότι είχε υπερβεί τις αρμοδιότητές της.
<P>
Όλες οι αιτήσεις για την έγκριση χωρητικότητας ασφαλείας είχαν υποβληθεί στην Επιτροπή πριν από τις 31 Δεκεμβρίου 2001, όπως απαιτείται από την απόφαση του Συμβουλίου 97/413/ΕΚ (βλέπε άρθρο 4.2)
<P>
Το Πρωτοδικείο διαπίστωσε ότι η Επιτροπή δεν είχε εφαρμόσει ορθά το άρθρο αυτό απορρίπτοντας την αίτηση των ατόμων αυτών για την έγκριση χωρητικότητας ασφαλείας. Θα μπορούσε η Επιτροπή να εξηγήσει τους λόγους για τους οποίους δεν προσέβαλε την απόφαση αυτή και για τους οποίους οι αιτούντες που δικαιώθηκαν αναμένουν ακόμη, μετά από δύο έτη, μια απάντηση της Επιτροπής και να αναφέρει με ποιο τρόπο προτίθεται να συμμορφωθεί στην απόφαση του Πρωτοδικείου;
<SPEAKER ID="380" NAME="Joe Borg">
Μέλος της Επιτροπής. - (EN) Θέλω να ευχαριστήσω τον κ. Crowley για την ερώτησή του, η οποία μου δίνει την ευκαιρία να αναφερθώ στο ζήτημα των εξελίξεων μετά την απόφαση του Πρωτοδικείου της 13ης Ιουνίου 2006 σχετικά με το αίτημα της Ιρλανδίας για αύξηση της χωρητικότητας των αλιευτικών σκαφών για λόγους βελτίωσης της ασφάλειας.
<P>
" Επιτροπή αποφάσισε να μην εφεσιβάλλει την απόφαση του Πρωτοδικείου της 13ης Ιουνίου 2006. Το Πρωτοδικείο απεφάνθη ότι υπήρξε ανεπαρκής ανάλυση όλων των σχετικών θεμάτων στην απόφαση της Επιτροπής της 4ης Απριλίου 2003. Μετά την απόφαση αυτή, η Επιτροπή επέλεξε να εγκρίνει νέες αποφάσεις βασισμένες σε πιο διεξοδική ανάλυση και να παρέχει πιο σαφή πορίσματα για καθεμία από τις εν λόγω υποθέσεις.
<P>
Είναι πράγματι σωστό ότι οι αιτούντες περιμένουν ακόμη τις νέες αποφάσεις της Επιτροπής. Πρέπει να σημειωθεί, ωστόσο, ότι οι υπηρεσίες της Επιτροπής έχουν ζητήσει από την Ιρλανδία να στείλει συγκεκριμένες επιπρόσθετες τεχνικές πληροφορίες για όλες τις αιτήσεις αύξησης της χωρητικότητας. Παρά τις υπενθυμίσεις, η Ιρλανδία έστειλε τις εν λόγω πληροφορίες μόνο για μερικές από τις αιτήσεις.
<P>
" έλλειψη ολοκληρωμένων απαντήσεων από την Ιρλανδία έχει καθυστερήσει αυτήν τη νέα αξιολόγηση. " Επιτροπή οριστικοποιεί τώρα τη νέα και διεξοδική αξιολόγηση καθεμιάς από αυτές τις αιτήσεις. Αναμένεται να ενημερώσει την Ιρλανδία για τα αποτελέσματά της τον Ιούλιο του τρέχοντος έτους.
<SPEAKER ID="381" NAME="Brian Crowley" AFFILIATION="UEN">
(EN) Θέλω να ευχαριστήσω τον Επίτροπο για την απάντησή του. Λέγοντας αυτό, ωστόσο, υπάρχει κάποια αμφιβολία για το αν η απόφαση σχετικά με τη χωρητικότητα ασφάλειας θα βασίζεται σε αυτόματη χορήγηση της χωρητικότητας ασφάλειας λόγω της λανθασμένης απόφασης που ελήφθη αρχικά από την Επιτροπή ή αν πρέπει να γίνει μια νέα αίτηση. Γι' αυτό υπάρχει κάποια διαφωνία για το αν οι πληροφορίες προωθούνται ή όχι.
<P>
Ίσως η Επιτροπή θα μπορούσε να μας διευκρινίσει την πιθανότητα ενός θετικού αποτελέσματος από τις νέες αιτήσεις από τους ίδιους αιτούντες, οι οποίοι δικαιώθηκαν στην απόφαση του Πρωτοδικείου.
<SPEAKER ID="382" NAME="Joe Borg">
Μέλος της Επιτροπής. - (EN) " απόφαση του Πρωτοδικείου δεν αποδείκνυε ότι οι αιτούντες είχαν δίκιο επί της ουσίας, αλλά ότι η Επιτροπή είχε λάβει μια απόφαση που ήταν βασισμένη σε μια ανεπαρκή ανάλυση όλων των σχετικών θεμάτων. Ως αποτέλεσμα του γεγονότος ότι η απόφαση που πήραμε δεν βασιζόταν σε αρκετά ισχυρούς λόγους, ζητήσαμε από την Ιρλανδία να μας δώσει επιπρόσθετες πληροφορίες ούτως ώστε να μπορέσουμε να βασίσουμε την απόφασή μας σε μια πιο σταθερή βάση.
<P>
Επειδή η πρώτη απόφαση ελήφθη αναφορικά με όλους τους αιτούντες στο σύνολό τους, ζητήσαμε πληροφορίες για την κάθε περίπτωση ξεχωριστά. " επικείμενη απόφασή μας θα αφορά την κάθε αίτηση ξεχωριστά.
<P>
Αν δεν αποσταλούν περαιτέρω πληροφορίες αναφορικά με συγκεκριμένους αιτούντες, δεν προβλέπω ότι θα υπάρξει αλλαγή στη θέση της Επιτροπής. Στις περιπτώσεις που υπάρχουν επιπρόσθετες πληροφορίες, εκτιμούμε ότι, και αν, κατόπιν αξιολόγησης, διαπιστώσουμε ότι αυτή αξίζει να διατηρηθεί, τότε θα διατηρηθεί. Αν δούμε ότι, παρά τις επιπρόσθετες πληροφορίες, αυτή δεν αξίζει να διατηρηθεί, η απόφασή μας θα εξακολουθήσει να είναι αρνητική.
<P>
Θέμα: Επιπτώσεις των εισαγωγών από τη Βόρειο Αμερική στους ιρλανδούς αλιείς οστρακόδερμων
<P>
Οι αλιείς οστρακόδερμων στην Ιρλανδία έχουν υποστεί τις αρνητικές συνέπειες των εισαγωγών φθηνών προϊόντων από τις "νωμένες Πολιτείες και τον Καναδά εξαιτίας της πτώσης του δολαρίου. Ποια είναι τα σχέδια της Επιτροπής για να στηρίξει αυτούς τους επαγγελματίες, που αποτελούν σημαντικό κλάδο της τοπικής παράκτιας οικονομίας της Ιρλανδίας;
<SPEAKER ID="384" NAME="Joe Borg">
Μέλος της Επιτροπής. - (EN) Γνωρίζω ότι η αγορά για ορισμένα αλιευτικά προϊόντα και οστρακοειδή έχει μειωθεί πρόσφατα στην Ιρλανδία και αλλού στην Κοινότητα. Είμαι ενήμερος ότι αυτό το ζήτημα αφορά κυρίως την τιμή αστακών η οποία φυσιολογικά θα ξεπερνούσε τα 15 ευρώ ανά κιλό στην αρχική τιμή πώλησης στην Ιρλανδία, αλλά τώρα έχει πέσει στα 10 ευρώ ανά κιλό.
<P>
Στη συγκεκριμένη περίπτωση των αστακών, τα ποσοστά εμπορίου δείχνουν μια ανοδική τάση στις εισαγωγές το 2006 και το 2007 σε σύγκριση με τα προηγούμενα έξι χρόνια. Οι συνολικές κοινοτικές εισαγωγές από τον Καναδά αυξήθηκαν κατά 12% το 2006, σε σύγκριση με την περίοδο αναφοράς 2000-2005 και 7% το 2007· στην περίπτωση των "νωμένων Πολιτειών, οι εισαγωγές αυξήθηκαν κατά 27% το 2006 και 26% το 2007 σε σύγκριση με την ίδια περίοδο αναφοράς.
<P>
Ωστόσο, υπάρχουν πολύ λίγες άμεσες εισαγωγές αστακών στην Ιρλανδία από τις "νωμένες Πολιτείες ή τον Καναδά· συνολικά 2,5 τόνοι και 118 τόνοι αντίστοιχα, το 2006. Αυτό δεν σημαίνει, ωστόσο, ότι οι αστακοί από τη Βόρεια Αμερική δεν έχουν φτάσει στην Ιρλανδία μέσω άλλων κρατών μελών.
<P>
" τιμή σε ευρώ δεν έχει μειωθεί τα τελευταία τρία χρόνια. " μέση τιμή εισαγωγής για τις "ΠΑ την περίοδο 2005-2007 ήταν 12,45 ευρώ το κιλό· στο πρώτο τρίμηνο του 2008 η τιμή αυξήθηκε ελαφρά σε 13,6 ευρώ το κιλό.
<P>
Στην περίπτωση των εισαγωγών καναδικών αστακών στην Κοινότητα, η τιμή έχει αυξηθεί ελαφρά τα τελευταία τρία χρόνια και ο μέσος όρος της για την περίοδο 2005-2007 ήταν 12,12 ευρώ το κιλό. Για το πρώτο τρίμηνο του 2008 οι τιμές στην πραγματικότητα αυξήθηκαν σε 12,48 ευρώ αντανακλώντας ένα ισχυρό καναδικό δολάριο.
<P>
Βάσει των ανωτέρω στοιχείων, δεν φαίνεται ότι η τρέχουσα μείωση στην τιμή των αστακών συνδέεται στενά με τις εισαγωγές από τη Βόρεια Αμερική. " μείωση μπορεί να οφείλεται στην αστάθεια της αγοράς λόγω των διαμαρτυριών σε ορισμένα κράτη μέλη τις τελευταίες εβδομάδες.
<P>
Λόγω της πτώσης της στερλίνας έναντι του ευρώ, είναι επίσης δυνατόν οι ιρλανδοί παραγωγοί να αντιμετωπίζουν ανταγωνισμό από αστακούς του "Β στις παραδοσιακές ηπειρωτικές αγορές.
<P>
Δεν υπάρχουν προβλέψεις στο πλαίσιο της κοινής οργάνωσης αγοράς για την αποζημίωση των παραγωγών για τη μείωση της τιμής του αστακού. Ωστόσο, οι παραγωγοί αστακών θα μπορούσαν να συστήσουν οργανώσεις παραγωγών προκειμένου να ενισχύσουν τη θέση τους στην αγορά. Το Ευρωπαϊκό Ταμείο Αλιείας παρέχει οικονομική στήριξη για τη δημιουργία αυτών των οργανώσεων, καθώς και την εφαρμογή σχεδίων για τη βελτίωση της ποιότητας των προϊόντων. Για περαιτέρω δράση μεσοπρόθεσμα και μακροπρόθεσμα, διατίθεται βοήθεια στο πλαίσιο του Ευρωπαϊκού Ταμείου Αλιείας για συλλογική δράση για την προώθηση αλιευτικών προϊόντων, όπως ο αστακός, που θα μπορούσε να συμβάλει στην προσέλκυση μεγαλύτερης ζήτησης και σε καλύτερες τιμές.
<SPEAKER ID="385" NAME="Seán Ó Neachtain" AFFILIATION="UEN">
(GA) Κυρία Πρόεδρε, θέλω να ευχαριστήσω τον Επίτροπο για την απάντησή του και θέλω να κάνω μια συμπληρωματική ερώτηση.
<P>
Όπως γνωρίζετε, κύριε Επίτροπε, η αλιευτική βιομηχανία έχει αλλάξει δραματικά με τη μεγάλη αύξηση πρόσφατα στην τιμή του πετρελαίου. Θέλω να ρωτήσω· προτίθεται η Επιτροπή να παρουσιάσει προτάσεις για να στηρίξει τους αλιείς στις παράκτιες περιοχές, όπως τους αλιείς αστακού και τους προαναφερθέντες αλιείς που πλήττονται από τη μείωση της τιμής των οστρακοειδών;
<SPEAKER ID="386" NAME="Joe Borg">
Μέλος της Επιτροπής. - (EN) Το πρόβλημα αναφορικά με την τεράστια αύξηση στο κόστος του πετρελαίου και τον αντίκτυπό της στους αλιείς είναι πολύ συγκεκριμένο και πολύ ιδιαίτερο -θα έλεγα σχεδόν μοναδικό- όταν πρόκειται για την αλιεία. Αυτό συμβαίνει επειδή έχουμε έναν συνδυασμό παραγόντων που έχουν πολύ αρνητικό αντίκτυπο στους αλιείς.
<P>
Αφενός, το κόστος των καυσίμων ως ποσοστό των συνολικών κερδών ενός αλιέως μπορεί να φτάσει στο σημείο να αντιπροσωπεύει το 50-60% των συνολικών του κερδών. Αυτό ισχύει ιδιαίτερα για αλιείς μεγάλων αποστάσεων λόγω των μεγάλων ταξιδιών που πρέπει να κάνουν και επίσης για συγκεκριμένες αλιευτικές δραστηριότητες, όπως δοκότρατες που καταναλώνουν πολλά καύσιμα.
<P>
Εκτός αυτού, υπάρχει επίσης το γεγονός ότι οι αλιείς δεν μπορούν, λόγω ορισμένων περιορισμών της αγοράς, να μεταβιβάσουν το αυξανόμενο κόστος σε περαιτέρω φορείς που συμμετέχουν στη εμπορία των αλιευτικών προϊόντων. Αυτό ουσιαστικά σημαίνει ότι η αύξηση του κόστους επιβαρύνει τον ίδιο τον αλιέα.
<P>
Επιπλέον, υπάρχουν διάφορα μέτρα που έχουμε εισαγάγει προκειμένου να ανακτήσουμε τη βιώσιμη αλιεία, και αυτό σημαίνει ότι ο αλιέας δεν μπορεί να προσπαθήσει να βελτιώσει την απόδοσή του αλιεύοντας περισσότερο, επειδή αν αλιεύσει περισσότερο, δημιουργεί μεγαλύτερες πιέσεις στα αλιευτικά αποθέματα, γεγονός που θα ήταν, μακροπρόθεσμα, αντιπαραγωγικό. Οι αλιείς, επομένως, αντιμετωπίζουν αυτό το τεράστιο πρόβλημα.
<P>
Σήμερα, για την ακρίβεια, παρουσίασα στο Σώμα των Επιτρόπων ένα ενημερωτικό σημείωμα σχετικά με το ποιος πιστεύουμε ότι είναι ο κατάλληλος τρόπος να προχωρήσουμε, προκειμένου να προσεγγίσουμε τους αλιείς στο πολύ βραχυπρόθεσμο επίπεδο παρέχοντάς τους βοήθεια προκειμένου να αναδιαρθρωθεί ολόκληρος ο τομέας και να αντιμετωπιστούν οι συγκεκριμένες ανησυχίες των διαφόρων αλιέων. Σε αυτό το ενημερωτικό σημείωμα παρουσιάζουμε μια σειρά από ειδικά μέτρα που μπορούμε να προτείνουμε. Τα κράτη μέλη θα είναι σε θέση να αποφασίσουν από κοινού με τους αλιείς τους ποια από αυτά τα μέτρα θα ήταν πιο ενδεδειγμένα για τις πραγματικότητες που αντιμετωπίζουν οι συγκεκριμένοι αλιείς. Αν αυτό θα μπορούσε να εφαρμοστεί στους αλιείς αστακού και μέχρι ποιο βαθμό - πρέπει να εξεταστεί.
<P>
Ωστόσο, έχω την έγκριση του Σώματος των Επιτρόπων να προχωρήσω σε αυτό το θέμα. Θα παρουσιάσω αυτές τις λεπτομέρειες -τα βασικά στοιχεία των μέτρων που θα προτείνουμε στο πολύ άμεσο μέλλον- στο Συμβούλιο την Τρίτη της επόμενης εβδομάδας στο Λουξεμβούργο. Στη συνέχεια, θα επιστρέψω στο Σώμα των Επιτρόπων με τις λεπτομέρειες των αλλαγών που πρέπει να γίνουν στον κανονισμό του Ευρωπαϊκού Ταμείου Αλιείας και άλλα μέτρα που εξετάζουμε, την πιθανότατα, για παράδειγμα, σχετικά με τον κανόνα de minimis. Μετά θα πάω εκ νέου στο Συμβούλιο, ελπίζω ως τις αρχές Ιουλίου, με τις προτάσεις που ενέκρινε η Επιτροπή ούτως ώστε -ανάλογα με την ταχύτητα που θα είναι διατεθειμένα τόσο το Συμβούλιο όσο και το Κοινοβούλιο να εξετάσουν αυτό το θέμα- να έχουμε τα απαραίτητα μέτρα σε ισχύ μέσα σε λίγους μήνες, ελπίζω.
<SPEAKER ID="387" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, το ζήτημα της γεωργίας διαδραμάτισε σχετικά σημαντικό ρόλο στην ιρλανδική εκστρατεία του "όχι". Μήπως τα προβλήματα σε σχέση με την αλιεία που συζητούμε εδώ διαδραμάτισαν επίσης κάποιο ρόλο σε εκείνη την εκστρατεία του "όχι"; Αν ναι, επιχείρησε η Επιτροπή τυχόν πρωτοβουλίες δημόσιας προβολής για να μετριάσει αυτό το πρόβλημα;
<SPEAKER ID="388" NAME="Joe Borg">
Μέλος της Επιτροπής. - (EN) Πιστεύω ότι η αλιεία διαδραμάτισε επίσης κάποιο ρόλο στην ψήφο του "όχι", ιδιαίτερα επειδή, αν δει κανείς τα αποτελέσματα στις διάφορες ιρλανδικές κομητείες, τα αποτελέσματα ήταν ιδιαίτερα αρνητικά στις δυτικές παράκτιες περιοχές, όπου είναι η βάση της πλειοψηφίας των αλιέων στην Ιρλανδία.
<P>
Γνωρίζουμε το γεγονός ότι τα κοινοτικά μέτρα που αποσκοπούν στην αποκατάσταση της βιώσιμης αλιείας επηρεάζουν τους αλιείας και έχουν αντίκτυπο στα εισοδήματά τους. Το κόστος των καυσίμων σίγουρα δεν βοήθησε.
<P>
Προσπαθούμε να αντιμετωπίσουμε αυτό το πρόβλημα με μια σειρά τρόπων, μεταξύ άλλων προσπαθώντας να επισημάνουμε τις χρήσεις του Ευρωπαϊκού Ταμείου Αλιείας, προκειμένου να αυξήσουμε την πληροφόρηση για την κατάσταση. Έχω μεταβεί ο ίδιος προσωπικά στην Ιρλανδία σε δύο περιπτώσεις για να μιλήσω απευθείας στους αλιείς. Δημιουργήσαμε περιφερειακά γνωμοδοτικά συμβούλια. Στις περιοχές γύρω από την Ιρλανδία, συγκεκριμένα, έχουμε το Περιφερειακό Γνωμοδοτικό Συμβούλιο της Βορειοδυτικών Υδάτων και το Περιφερειακό Γνωμοδοτικό Συμβούλιο της Βόρειας Θάλασσας, στα οποία οι ίδιοι οι αλιείς συμμετέχουν σε συζητήσεις που θα οδηγήσουν στις αποφάσεις που πρέπει να λάβουμε τον Δεκέμβριο.
<P>
Παρόλα αυτά, παρόλες τις προσπάθειες που έγιναν, μαντεύω ότι η ψήφος των ιρλανδών αλιέων στο δημοψήφισμα ήταν πράγματι σημαντικά αρνητική.
<P>
Θέμα: Προώθηση της προστασίας του περιβάλλοντος μέσω των επιχειρήσεων
<P>
Ερωτάται η Επιτροπή πώς προωθεί την ενσωμάτωση της περιβαλλοντικής διάστασης στις πολιτικές των μικρομεσαίων επιχειρήσεων (ΜΜΕ) καθώς και την προσαρμογή των τελευταίων στις απαιτήσεις της νέας ευρωπαϊκής νομοθεσίας για το περιβάλλον;
<P>
Ποιες δυνατότητες θα δοθούν στις ΜΜΕ ώστε να μπορέσουν να εκμεταλλευτούν τις ευκαιρίες που προσφέρει η νέα περιβαλλοντική πολιτική για την επέκταση των δραστηριοτήτων τους;
<SPEAKER ID="390" NAME="Σταύρος Δήμας">
Μέλος της Επιτροπής. - Κυρία Πρόεδρε, οι μικρομεσαίες επιχειρήσεις αντιπροσωπεύουν το 99% των ευρωπαϊκών εταιρειών. Είναι επομένως προφανές ότι χωρίς τη συμμετοχή τους καμιά περιβαλλοντική πολιτική δεν μπορεί να είναι αποτελεσματική.
<P>
Οι μικρομεσαίες επιχειρήσεις αντιμετωπίζουν μεγαλύτερες δυσκολίες για να τηρήσουν την περιβαλλοντική νομοθεσία, αλλά και για να αποκομίσουν τα οφέλη που προκύπτουν από υψηλότερες περιβαλλοντικές επιδόσεις. Συχνά δεν διαθέτουν την πληροφόρηση, την ειδίκευση, το ανθρώπινο δυναμικό και τους οικονομικούς πόρους που απαιτούνται για την αντιμετώπιση των περιβαλλοντικών προβλημάτων, κινδύνων και επιπτώσεων. Γι' αυτόν ακριβώς το λόγο, η Επιτροπή κατέστρωσε το πρόγραμμα υποβοήθησης της συμμόρφωσης των μικρομεσαίων επιχειρήσεων με την περιβαλλοντική νομοθεσία. Λόγω των πολύπλοκων προβλημάτων των μικρομεσαίων επιχειρήσεων, το πρόγραμμα ECAP προτείνει πολλαπλές δράσεις:
<P>
Πρώτον, βελτίωση και απλούστευση της νομοθεσίας και της εφαρμογής της. Στόχος είναι ο περιορισμός του διοικητικού φόρτου και η αποδέσμευση πόρων, ούτως ώστε να μπορούν οι μικρομεσαίες επιχειρήσεις να επικεντρωθούν καλύτερα στη συμμόρφωση με την περιβαλλοντική νομοθεσία.
<P>
Δεύτερον, πιο προσιτά και προσαρμοσμένα στις ανάγκες των μικρομεσαίων επιχειρήσεων συστήματα περιβαλλοντικής διαχείρισης, ώστε ζητήματα περιβαλλοντικού ενδιαφέροντος να ενσωματωθούν με οικονομικό τρόπο στις βασικές επιχειρηματικές δραστηριότητες.
<P>
Τρίτον, στοχευμένη οικονομική συνδρομή για την προώθηση πρωτοβουλιών που αναλαμβάνουν οι δημόσιες αρχές ή δίκτυα στήριξης των επιχειρήσεων με στόχο την αειφόρο παραγωγή.
<P>
Υπάρχουν και άλλα μέτρα που περιλαμβάνει αυτό το σχέδιο δράσης, με το οποίο η Επιτροπή επιδιώκει όχι μόνο να διασφαλίσει τη συμμόρφωση των μικρομεσαίων επιχειρήσεων με την παραγωγική νομοθεσία, αλλά και να τις βοηθήσει να εκμεταλλευτούν τις οικονομικές ευκαιρίες που προέρχονται από καλύτερες περιβαλλοντικές επιδόσεις, όπως είναι η εξοικονόμηση ενέργειας και η βελτίωση της απόδοσης των πόρων.
<SPEAKER ID="391" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, ευχαριστώ, κύριε Επίτροπε, για την απάντησή σας. Ελπιδοφόρα η προγραμματική αυτή δήλωση για το σχέδιο δράσης και ελπίζουμε να έχει αποτελέσματα και στην πράξη. Έχουμε όμως μια απορία: ποια είναι η ευθύνη των δημοσίων φορέων να παρέχουν στις μικρομεσαίες επιχειρήσεις υποδομές φιλικές προς το περιβάλλον και πόσο περιλαμβάνεται και αυτό στο σχέδιό σας.
<SPEAKER ID="392" NAME="Σταύρος Δήμας">
Μέλος της Επιτροπής. - Κυρία Πρόεδρε, υπάρχουν πολλές δυνατότητες δραστηριοτήτων και εναπόκειται στα κράτη μέλη να τις εφαρμόσουν. Μια δραστηριότητα π.χ. είναι η συγκρότηση τοπικής περιβαλλοντικής εμπειρογνωμοσύνης για τις μικρομεσαίες επιχειρήσεις, ώστε να αντιμετωπιστεί η έλλειψη τεχνογνωσίας σε επίπεδο επιχείρησης. Είναι ένα μέτρο το οποίο μπορούν τα κράτη μέλη να προωθήσουν. Βελτιωμένη επικοινωνία και πιο στοχευμένη πληροφόρηση, ώστε να καλυφθούν συγκεκριμένα κενά πληροφόρησης. Επίσης σε διάφορες νομοθεσίες, τις οποίες προτείνουμε, υπάρχουν ειδικές διατάξεις για τις μικρομεσαίες επιχειρήσεις. Παραδείγματος χάρη στη νέα νομοθεσία, την οποίαν προτείνουμε για την αναθεώρηση του συστήματος εμπορίας διοξειδίου του άνθρακα, έχουμε ειδικές διατάξεις για τις μικρομεσαίες επιχειρήσεις, όπως τις ορίζουμε σε αυτήν τη συγκεκριμένη νομοθεσία, ώστε να μην επιβαρύνονται με τη συμπερίληψή τους στο σύστημα εμπορίας, σε περίπτωση που υπάρχει τέτοια επιλογή από το κράτος μέλος.
<SPEAKER ID="393" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, κύριε Επίτροπε, αναφέρατε ορθώς ότι οι μικρομεσαίες επιχειρήσεις αποτελούν τη ραχοκοκαλιά της ευρωπαϊκής οικονομίας. Όμως οι ευρωπαϊκές μικρομεσαίες επιχειρήσεις είναι εκτεθειμένες, ως γνωστόν, στον παγκόσμιο ανταγωνισμό. Υφίστανται τις ανταγωνιστικές συνέπειες μικρομεσαίων επιχειρήσεων από άλλα μέρη του πλανήτη μας, οι οποίες εφαρμόζουν οικολογικό dumping. Θα συμφωνούσατε με την ιδέα της επιβολής πράσινου φόρου στις εισαγωγές που προέρχονται από χώρες οι οποίες είναι λαθρεπιβάτες της παγκόσμιας συνεννόησης σε ό,τι αφορά την περιβαλλοντική προστασία;
<SPEAKER ID="394" NAME="Σταύρος Δήμας">
Μέλος της Επιτροπής. - Κυρία Πρόεδρε, κατ' αρχήν αυτό είναι ένα θέμα το οποίο αφορά όχι μόνο τις μικρομεσαίες επιχειρήσεις, αλλά όλες τις επιχειρήσεις οι οποίες αντιμετωπίζουν αυτού του είδους τον ανταγωνισμό όχι μόνο για καθαρά θέματα περιβάλλοντος αλλά, όπως έχει γίνει τελευταία μεγάλη συζήτηση, και για το θέμα των περιορισμών που έχουν επιβληθεί και της επιβάρυνσης που απορρέει για τις ευρωπαϊκές βιομηχανίες για τον περιορισμό της εκπομπής των αερίων του θερμοκηπίου. Έχει γίνει πολύ μεγάλη συζήτηση αυτόν τον καιρό, υπάρχουν διάφορες απόψεις και ο συνάδελφός μου, ο κ. Mandelson, έχει συγκεκριμένα εκφράσει τις απόψεις της Επιτροπής στο θέμα αυτό.
<P>
Θέμα: Παγκόσμια οικολογική συνεννόηση
<P>
Ερωτάται η Επιτροπή σε ποιους λόγους αποδίδει την έλλειψη συνεννόησης σε παγκόσμιο επίπεδο ως προς τις κλιματικές αλλαγές για τη μετά το Κιότο περίοδο και τη μερική αποτελεσματικότητα της παγκόσμιας οικολογικής διακυβέρνησης;
<SPEAKER ID="396" NAME="Σταύρος Δήμας">
Μέλος της Επιτροπής. - Κυρία Πρόεδρε, είναι μια ευκαιρία με την ερώτηση αυτή να πω ακριβώς που βρισκόμαστε σήμερα από πλευράς διαπραγματεύσεων.
<P>
Οι εργασίες και οι εκθέσεις της Διακυβερνητικής Επιτροπής για την Αλλαγή του Κλίματος, που είναι γνωστή ως IPCC, το Νοέμβριο του 2007, αλλά και η αναγνώριση από τους ηγέτες της υφηλίου ότι απαιτείται επειγόντως συλλογική δράση για να αντιμετωπιστεί η κλιματική αλλαγή, οδήγησαν στην επίτευξη συμφωνίας στο Μπαλί τον περασμένο Δεκέμβριο -όπου η Ευρωπαϊκή Ένωση έπαιξε τον πρωταγωνιστικό ρόλο- να ξεκινήσουν οι διαπραγματεύσεις για το μετά το 2012 πλαίσιο για την κλιματική αλλαγή.
<P>
Τα συμβαλλόμενα μέρη της Σύμβασης Πλαίσιο των "νωμένων Εθνών για την αλλαγή του κλίματος συμφώνησαν στον αποκαλούμενο χάρτη πορείας του Μπαλί. Ο χάρτης πορείας καθορίζει το θεματολόγιο των διαπραγματεύσεων που θα αφορούν σε 4 κύρια ζητήματα. Συγκεκριμένα, τον περιορισμό της κλιματικής αλλαγής, την προσαρμογή, δεδομένου ότι η κλιματική αλλαγή έχει ούτως ή άλλως επέλθει μέχρις ενός ορισμένου σημείου και θα είναι αναπόφευκτη μέχρι το 2050, τις τεχνολογίες και τη σχετική χρηματοδότηση τόσο για την προσαρμογή όσο και για τον περιορισμό των εκπομπών διοξειδίου του άνθρακα.
<P>
Τα συμβαλλόμενα μέρη συμφώνησαν επίσης να ολοκληρωθούν οι διαπραγματεύσεις μέχρι το τέλος του 2009, εν όψει της προγραμματισμένης Διάσκεψης των Συμβαλλομένων Μερών στη Κοπεγχάγη, ούτως ώστε να υπάρχει αρκετός χρόνος για τη διαδικασία επικύρωσης της μελλοντικής συμφωνίας για το κλίμα μέχρι το τέλος του 2012, οπότε λήγει η πρώτη περίοδος συμμόρφωσης προς τις υποχρεώσεις βάσει του Πρωτοκόλλου του Κιότο.
<P>
Στη συμφωνία που επιτεύχθηκε στο Μπαλί ελήφθησαν πλήρως υπόψη τα πορίσματα της έκθεσης της Διακυβερνητικής Επιτροπής για την Αλλαγή του Κλίματος (IPCC). Αναγνωρίζεται επίσης ότι θα χρειαστεί δραστική μείωση των εκπομπών αερίων θερμοκηπίου σε παγκόσμιο επίπεδο, ώστε να αποτραπεί η άνοδος της θερμοκρασίας του πλανήτη σε επικίνδυνα επίπεδα τα οποία, σύμφωνα με την έκθεση αυτή, δεν πρέπει να ξεπεράσουν τους 2 βαθμούς Κελσίου το 2050.
<P>
Οι εργασίες έχουν ήδη ξεκινήσει και έχουν προγραμματιστεί για φέτος τέσσερις σύνοδοι διαπραγματεύσεων -οι δύο έχουν γίνει ήδη- κατά τις οποίες θα γίνει η προετοιμασία της Διάσκεψης των Συμβαλλομένων Μερών στο Πόζναν. " φετινή Διάσκεψη των Συμβαλλομένων Μερών θα είναι ιδιαίτερα σημαντική για την αποτίμηση της κατάστασης με βάση την οποία θα μπορέσουν να ξεκινήσουν οι καθαυτό διαπραγματεύσεις το επόμενο έτος.
<P>
" διαδικασία διαπραγμάτευσης θα είναι ιδιαίτερα δύσκολη αν λάβουμε υπόψη όχι μόνον την πολυπλοκότητα των θεμάτων που θα συζητηθούν, αλλά και τη στενότητα χρόνου λόγω του επείγοντος χαρακτήρα του ζητήματος. Εμπειρογνώμονες από όλα τα συμβαλλόμενα μέρη συμμετείχαν μέχρι την περασμένη Παρασκευή στη Βόννη σε συζητήσεις για όλα τα θέματα της ημερήσιας διάταξης. " πρόοδος που σημειώθηκε, αν και περιορισμένη, θα συνεισφέρει στην επιτυχή έκβαση της Διάσκεψης των Συμβαλλομένων Μερών στην Κοπεγχάγη.
<P>
Γνωρίζετε επίσης ότι βρίσκονται σε εξέλιξη συζητήσεις στο πλαίσιο της Ομάδας G8 και της πρωτοβουλίας των Μειζόνων Οικονομιών ("Διαδικασία Μειζόνων Οικονομιών", "Major Economies Process"), την οποίαν δρομολόγησαν οι "νωμένες Πολιτείες. " Ευρωπαϊκή Ένωση συμμετέχει ενεργά έχοντας ως στόχο να επηρεάσει θετικά τις διαπραγματεύσεις της Σύμβασης Πλαίσιο των "νωμένων Εθνών για την αλλαγή του κλίματος. Ταυτόχρονα στέλνει σαφές μήνυμα ότι οι ανεπτυγμένες χώρες θα συνεχίσουν να δίνουν το παράδειγμα και ότι δεσμεύονται για περαιτέρω μείωση των εκπομπών ανάλογα προς τις ιστορικές τους ευθύνες και σύμφωνα με την αρχή των κοινών, αλλά διαφοροποιημένων ευθυνών και αντιστοίχων δυνατοτήτων.
<P>
Είναι προφανές ότι η επίτευξη συνολικής και φιλόδοξης συμφωνίας για την κλιματική αλλαγή για μετά το 2012 αποτελεί μια από τις μεγαλύτερες προκλήσεις για την παγκόσμια περιβαλλοντική διακυβέρνηση. Ωστόσο δεν ξεκινάμε από το μηδέν. Πρέπει να πω ότι ο Γάλλος Υπουργός Περιβάλλοντος, Ενέργειας, Μεταφορών, πριν από λίγες μέρες, χαρακτήρισε τη Διάσκεψη της Κοπεγχάγης ως τη μεγαλύτερη δυνατότητα συμφωνίας για το μέλλον της υφηλίου.
<P>
Πρέπει να αξιοποιήσουμε τα στοιχεία που ήδη διαθέτουμε, δηλαδή τη Σύμβαση Πλαίσιο των "νωμένων Εθνών και το αντίστοιχο Πρωτόκολλο του Κιότο, στο πλαίσιο του οποίου έχουν ήδη αναπτυχθεί σύγχρονα μέσα εφαρμογής, όπως ο μηχανισμός καθαρής ανάπτυξης, δύο ευέλικτοι μηχανισμοί, καθώς και επιστημονική εμπειρογνωμοσύνη της Διακυβερνητικής Ομάδας για την Αλλαγή του Κλίματος, της IPCC.
<P>
Οι διαπραγματεύσεις -επαναλαμβάνω- θα είναι δύσκολες, ωστόσο με την απαραίτητη πολιτική βούληση και την κοινή συναίσθηση του επείγοντος χαρακτήρα του ζητήματος θα μπορέσουμε να καταλήξουμε σε συμφωνία στην Κοπεγχάγη. " κοινή λογική επιβάλλει τη συμφωνία στην Κοπεγχάγη και με τη δουλειά την οποία κάνει η Ευρωπαϊκή Ένωση και με τη συμπαράσταση την οποίαν έχουμε από την κοινή γνώμη της Ευρώπης, αλλά και με την ευαισθητοποίηση παγκοσμίως και με την ιδιαίτερη υποστήριξη του Ευρωπαϊκού Κοινοβουλίου και με τη συμφωνία μέχρι το τέλος του έτους στο πακέτο μέτρων τα οποία έχουμε προτείνει, που θα ενισχύσουν τη διαπραγματευτική δύναμη της Ευρωπαϊκής Ένωσης, θα μπορέσουμε να πετύχουμε μια συμφωνία στην Κοπεγχάγη η οποία θα αντιμετωπίσει αποτελεσματικά τις κλιματικές αλλαγές.
<SPEAKER ID="397" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, ευχαριστώ τον Επίτροπο, κ. Δήμα για τη λεπτομερειακή και εμπεριστατωμένη απάντησή του.
<P>
Θα συμπράξουν οι "νωμένες Πολιτείες της Αμερικής; Θα συμπράξει η Κίνα; Οι αλλαγές του κλίματος αντανακλούν και μια πραγματικότητα του τύπου: "αλλού τα γενεσιουργά αίτια, αλλού οι επιπτώσεις". Τίθεται συνεπώς το ερώτημα της στάσης της Ένωσης στην απευκταία περίπτωση που δεν θα συμπράξουν χώρες με υψηλό οικολογικό χρέος στην παγκόσμια ρυθμιστική συνεννόηση για την μετά το Κιότο περίοδο. Και το πρωτογενές κόστος είναι αυτονόητο. Το παράγωγο κόστος -αναφέρομαι εδώ σε εκτιμήσεις του συναδέλφου σας κ. Verheugen- θα ήταν η τάση μετεγκατάστασης ευρωπαϊκών επιχειρήσεων σε χώρες με ελαστικό πλαίσιο περιβαλλοντικής προστασίας. Συμφωνείτε με τέτοιου είδους εκτιμήσεις;
<SPEAKER ID="398" NAME="Σταύρος Δήμας">
Μέλος της Επιτροπής. - Κυρία Πρόεδρε, όχι μόνον ο κ. Verheugen, εγώ κατ' αρχήν ενδιαφέρομαι πάρα πολύ να μην υπάρξει αυτό το οποίο λέγεται "carbon leakage" ("διαρροή διοξειδίου του άνθρακα") για τον απλούστατο λόγο ότι, εάν μετακινηθούν επιχειρήσεις από την Ευρωπαϊκή Ένωση σε χώρες οι οποίες δεν έχουν περιορισμούς στην εκπομπή διοξειδίου του άνθρακα, τότε το περιβαλλοντικό αποτέλεσμα το οποίο περιμένω δεν θα επιτευχθεί.
<P>
Επομένως είναι κατ' αρχήν περιβαλλοντικό το πρόβλημα των επιχειρήσεων οι οποίες είναι εντάσεως ενέργειας και, ως εκ τούτου, δεν πρέπει να δημιουργηθεί αυτού του είδους πρόβλημα ανταγωνιστικότητας το οποίο θα τις ωθήσει σε μετεγκατάσταση. Γι' αυτό ακριβώς πρέπει να καταβάλουμε όλες μας τις προσπάθειες -και αυτή είναι η λύση- για να πετύχουμε μια διεθνή συμφωνία. Βασικό στοιχείο μιας διεθνούς συμφωνίας θα είναι τι θα γίνει με τις επιχειρήσεις εντάσεως ενέργειας.
<P>
Σε περίπτωση που δεν επιτευχθεί μια τέτοια συμφωνία -που εγώ δεν πιστεύω ότι ο πλανήτης θα οδηγηθεί σε τέτοια παράλογη απόφαση- τότε έχουμε όλες τις προβλέψεις στην προτεινόμενη νομοθεσία για την αναθεώρηση του συστήματος εμπορίας δικαιωμάτων εκπομπής διοξειδίου του άνθρακα, ώστε να επέλθει αποκατάσταση της ανταγωνιστικής δυνατότητας των βιομηχανιών οι οποίες θα είναι εκτεθειμένες σε διεθνή ανταγωνισμό. Επομένως, χωρίς να καταφύγουμε σε μέτρα τα οποία δεν θα είναι σύμφωνα με τις αρχές του Παγκοσμίου Οργανισμού Εμπορίου ή που θα αντιτίθενται στην αρχή των "νωμένων Εθνών για τις κλιματικές αλλαγές που διέπει την κοινή, αλλά διαφοροποιημένη προσπάθεια, θα μπορέσουμε να παράσχουμε τις απαραίτητες εγγυήσεις, ώστε να μην υπάρξει το "carbon leakage", να μην υπάρξει αυτού του είδους μετεγκατάσταση επιχειρήσεων.
<P>
Αλλά -επαναλαμβάνω- αυτό το οποίο πρέπει να κάνουμε και για το οποίο πρέπει να εργαστούμε είναι να πετύχουμε συμφωνία. Και πιστεύω ότι τόσο με τις "νωμένες Πολιτείες, ιδίως με την αναμενόμενη νέα διοίκηση, η οποία θα αναλάβει από τον επόμενο χρόνο, δεδομένου ότι και οι δύο υποψήφιοι έχουν πλήρως δεσμευθεί στην εισαγωγή ενός συστήματος εμπορίας διοξειδίου του άνθρακα, αλλά και στη μείωση των εκπομπών κατά 80% μέχρι το 2050 καθώς και στην αποτελεσματική καταπολέμηση του φαινομένου του θερμοκηπίου και στη συνεργασία με την Ευρωπαϊκή Ένωση, μαζί από κοινού θα μπορέσουμε να πείσουμε και εκείνους οι οποίοι πιθανόν έχουν διαφορετικές απόψεις στο θέμα αυτό, όσο και με τη συνεργασία χωρών, όπως είπατε της Κίνας, η οποία πλήρως αντιλαμβάνεται τα προβλήματα τα οποία δημιουργούνται και για τους δικούς της κατοίκους από το φαινόμενο του θερμοκηπίου και η οποία έχει αποδεχτεί να κάνει τη δική της προσπάθεια που δεν θα είναι παρόμοια με αυτήν των ανεπτυγμένων χωρών, αλλά θα είναι μια μείωση του ρυθμού αύξησης των εκπομπών των αερίων του θερμοκηπίου, θα μπορέσουμε να έχουμε μια συμφωνία στην Κοπεγχάγη στο τέλος του 2009.
<P>
Πιστεύω σε αυτήν τη συμφωνία και πιστεύω ότι όλοι μαζί εδώ -το Ευρωπαϊκό Κοινοβούλιο έχει παίξει τεράστιο ρόλο- και με τη συνεχή σας υποστήριξη θα πετύχουμε μια τέτοια συμφωνία.
<SPEAKER ID="399" NAME="Πρόεδρος">
" ερώτηση αριθ. 34 έχει αποσυρθεί και οι ερωτήσεις αριθ. 33 και 35 έως 44 θα απαντηθούν γραπτώς.
<SPEAKER ID="400" NAME="Δημήτριος Παπαδημούλης" AFFILIATION="GUE/NGL">
Κυρία Πρόεδρε, απ' ό,τι ξέρω σε κάθε Επίτροπο αφιερώνουμε 20 λεπτά. Έχω χρονομετρήσει, ο κ. Δήμας δεν έχει χρησιμοποιήσει, μαζί και με τους συναδέλφους, ούτε τα μισά από αυτά. Παρακαλώ λοιπόν η ερώτηση 33 να απαντηθεί σε εφαρμογή όσων έχουμε αποφασίσει. Υποθέτω ότι και ο κ. Επίτροπος δεν θα έχει αντίρρηση.
<SPEAKER ID="401" NAME="Πρόεδρος">
Χρονομετρούμε και εμείς και αρχίσαμε στις 18.32. Σε αυτήν την περίπτωση, φοβούμαι ότι είχαμε τα 20 λεπτά μας, και αυτό είναι το δίκαιο για τους συναδέλφους που απηύθυναν ερωτήσεις στον Επίτροπο Barrot. Λυπάμαι, αλλά αυτή είναι η θέση στην οποία βρισκόμαστε. Είναι πάντα θέμα προσπάθειας εξεύρεσης μιας ισορροπίας, και αυτό πρέπει να κάνουμε σήμερα.
<P>
Θέμα: Ο οργανισμός Frontex
<P>
" διαχείριση των εξωτερικών συνόρων της Ένωσης και η επιχειρησιακή συνεργασία μεταξύ των κρατών μελών στο πλαίσιο του οργανισμού Frontex έχουν ουσιαστική σημασία για την ασφάλεια της Ένωσης, αν μη τι άλλο για την πρόληψη ανεπιθύμητων καταστάσεων.
<P>
Ο Οργανισμός πρέπει να είναι αποτελεσματικός στη δράση του και να παράγει ουσιαστικό έργο.
<P>
Τι πειραματικά προγράμματα και ενέργειες κατάρτισης προβλέπονται για το 2008;
<P>
RABIT: έχει ζητηθεί έως τώρα από κράτος μέλος η αποστολή ομάδας άμεσης επέμβασης; Διαθέτουν οι ομάδες RABIT τον απαιτούμενο εξοπλισμό για τον έλεγχο και τη φύλαξη των συνόρων;
<SPEAKER ID="403" NAME="Jacques Barrot" LANGUAGE="FR">
Κυρία Πρόεδρε, θέλω να απαντήσω στον κ. França. Το πρόγραμμα εργασίας του οργανισμού Frontex για το 2008 περιλαμβάνει αρκετά πιλοτικά προγράμματα και δράσεις κατάρτισης στους τομείς της επιχειρησιακής συνεργασίας και έρευνας. Δεδομένου ότι αυτό το ζήτημα της διαχείρισης των εξωτερικών συνόρων αφορά τις εξουσίες του οργανισμού Frontex, η Επιτροπή έχει λάβει μια λεπτομερή απάντηση από τον Οργανισμό, η οποία επισυνάπτεται.
<P>
Όσον αφορά την κατάρτιση, ο Frontex έχει τρεις στόχους για το 2008. Καταρχάς, την εφαρμογή κοινού προγράμματος σε όλη την Ευρωπαϊκή Ένωση· δεύτερον, να προσφέρει ειδικές δράσεις κατάρτισης σύμφωνα με τις επιχειρησιακές απαιτήσεις· και, τέλος, να θεσπίσει ένα ευρωπαϊκό δίκτυο για την κατάρτιση των συνοριοφυλάκων.
<P>
Για το 2008, ο Frontex σχεδιάζει να διεξαγάγει περίπου 13 πιλοτικά προγράμματα στα εξωτερικά σύνορα: τέσσερα πιλοτικά προγράμματα για χερσαία σύνορα, τρία για θαλάσσια σύνορα, τρία για εναέρια σύνορα και τρία στο πλαίσιο των επιχειρήσεων επιστροφής. Αυτά τα προγράμματα θα μας επιτρέψουν να δοκιμάσουμε τις μεθόδους εργασίας που χρησιμοποιούνται κατά τη διάρκεια κοινών επιχειρήσεων και να δοκιμάσουμε τις σχέσεις με τρίτες χώρες για επιχειρήσεις επιστροφής και την απόκτηση ταξιδιωτικών εγγράφων.
<P>
Σχετικά με το θέμα των RABIT -Ομάδες Ταχείας Επέμβασης στα Σύνορα- κανένα κράτος μέλος δεν έχει ζητήσει ακόμη την ανάπτυξη μιας ομάδας ταχείας επέμβασης, κύριε França.
<P>
Στην ανακοίνωση της 13ης Φεβρουαρίου, η Επιτροπή τόνισε ότι η ανάπτυξη μιας ομάδας ταχείας επέμβασης στα σύνορα μπορεί να συνοδεύεται από τεχνική βοήθεια σύμφωνα με το άρθρο 8 του κανονισμού του Frontex. Κατά συνέπεια, η Επιτροπή έχει συστήσει στον Οργανισμό να κάνει αυτήν τη διάταξη πιο λειτουργική αγοράζοντας ή νοικιάζοντας ο ίδιος τον εξοπλισμό του και να μπορέσει να χρησιμοποιήσει τον εξοπλισμό που αναφέρεται στον κεντρικό κατάλογο τεχνικού εξοπλισμού.
<P>
Ολοκληρώνοντας, θέλω να πω ότι με τον οργανισμό Frontex έχουμε πλέον έναν μηχανισμό που φαίνεται να λειτουργεί. Θα εξετάσουμε τι βελτιώσεις μπορούν να γίνουν στον Frontex και στις επιχειρήσεις του όταν παρουσιαστεί ανάγκη.
<SPEAKER ID="404" NAME="Armando França" AFFILIATION="PSE">
(PT) Θέλω να ευχαριστήσω τον Επίτροπο Barrot όχι μόνο για την απάντησή του, αλλά επίσης για τις λεπτομερείς πληροφορίες του.
<P>
Υπάρχουν δύο σημεία σχετικά με τα οποία θα ήθελα να με διαφωτίσει ο Επίτροπος. " συνεργασία με τρίτες χώρες είναι προφανώς πολύ σημαντική, και είναι μεγάλης σημασίας για εμάς επίσης, και ξέρω ότι η ανάπτυξη πιλοτικών προγραμμάτων με τρίτες χώρες είναι στο πρόγραμμα της Επιτροπής. Όσον αφορά τη Βόρεια Αφρική, θέλουμε να μάθουμε αν υπάρχουν χώρες που καλύπτονται από πιλοτικά προγράμματα αυτού του είδους στα οποία αναφέρθηκε ο Επίτροπος. Επιπλέον, θα το εκτιμούσα επίσης αν ο Επίτροπος μπορούσε να μας ενημερώσει για το στάδιο ανάπτυξης του Ευρωπαϊκού Συστήματος Επιτήρησης των Συνόρων (Eurosur), που έχει ανακοινωθεί ότι είναι ένα σημαντικό και απαραίτητο συμπλήρωμα του Frontex.
<SPEAKER ID="405" NAME="Jacques Barrot" LANGUAGE="FR">
Κύριε França, για να παράσχει ο Frontex τεχνική βοήθεια σε μια τρίτη χώρα, πρέπει να προσαρμοστεί ο κανονισμός του για αυτόν τον σκοπό. Προς το παρόν, δεν υπάρχει καμία νομική βάση. Ωστόσο, πιστεύω ότι υπάρχει βάσιμος λόγος για αυτό, διότι θα δεχθούμε αιτήματα από τις τρίτες χώρες με τις οποίες συνεργαζόμαστε. Αναφέρατε ορισμένες μεσογειακές χώρες· πιστεύω ότι θα ζητηθεί από τον Frontex να προσφέρει την τεχνική βοήθεια που μπορεί, αλλά δεν έχουμε φτάσει σε αυτό το σημείο ακόμη.
<P>
Όσο για τα υπόλοιπα, όσον αφορά την παρακολούθηση των συνόρων, έχουμε, όπως γνωρίζετε, το Σύστημα Πληροφοριών Σένγκεν (SIS), που βρίσκεται ήδη σε ανάπτυξη. Ελπίζουμε ότι θα είναι λειτουργικό μέχρι το φθινόπωρο του 2009. Θα συνεχίσουμε επίσης να εξετάζουμε οτιδήποτε άλλο μπορεί να γίνει για να βελτιωθεί η επιτήρηση των συνόρων.
<SPEAKER ID="406" NAME="Wiesław Stefan Kuc" AFFILIATION="UEN">
(PL) Επειδή ο Frontex εδρεύει στην Πολωνία, και είμαι Πολωνός, η στάση μου απέναντι στον Οργανισμό είναι πολύ προσωπική. Αυτήν τη στιγμή κυκλοφορούν πολλές αναξιόπιστες απόψεις για τον Frontex, που λένε ότι μερικές φορές λειτουργεί και άλλες όχι. Θέλω επίσης να προσθέσω ότι ο Frontex είναι ο οργανισμός με τον μεγαλύτερο προϋπολογισμό. Μπορείτε, σας παρακαλώ, να διευκρινίσετε με λίγα λόγια αν ο Frontex λειτουργεί και πληροί τις προσδοκίες, ή αν εξακολουθεί να έχει πολλά να κάνει για να βελτιώσει τον τρόπο λειτουργίας του;
<SPEAKER ID="407" NAME="Jacques Barrot" LANGUAGE="FR">
Πιστεύω ότι μπορώ να πω ότι οι αρχικές δράσεις του Frontex φαίνονται ικανοποιητικές, αν και ομολογουμένως ο Οργανισμός εξαρτάται από τα κράτη μέλη όσον αφορά τον τεχνικό εξοπλισμό που χρειάζεται για τις επιχειρήσεις που συντονίζει.
<P>
Είναι αλήθεια ότι αυτό συνεπάγεται συχνά πολύ ακριβό εξοπλισμό που ο Οργανισμός δεν μπορεί να αγοράσει, λόγω του περιορισμένου προϋπολογισμού του. " αγορά ενός ελικοπτέρου θα ισοδυναμούσε με τον ετήσιο λειτουργικό προϋπολογισμό του Frontex, δηλαδή 40-50 εκατ. ευρώ. Ο Frontex έχει υπογράψει, επομένως, τεχνικές συμφωνίες με την πλειονότητα των κρατών μελών για τη χρησιμοποίηση του εξοπλισμού που του διαθέτουν.
<P>
Στην έκθεση αξιολόγησής της, η Επιτροπή συστήνει ότι ο Frontex πρέπει να είναι σε θέση να αγοράζει ή να νοικιάζει ο ίδιος τον εξοπλισμό του, τουλάχιστον για ορισμένα μικρά είδη εξοπλισμού.
<P>
Αυτό είναι το μόνο που μπορούμε να πούμε προς το παρόν. Σας ευχαριστώ που υπενθυμίσατε σε όλους ότι ο Frontex έχει την έδρα του στη Βαρσοβία και ότι έχει κινητοποιήσει σε μεγάλο βαθμό τους ανθρώπους εκεί. Θέλω να σας ευχαριστήσω που δημιουργήσατε έναν δεσμό με τον Frontex. Πιστεύω ότι λαμβάνοντας υπόψη την τρέχουσα δράση του Frontex, θα είμαστε σε θέση να δούμε, καθώς θα διενεργούνται οι αξιολογήσεις, τι λειτουργικές βελτιώσεις μπορούν να γίνουν σε αυτόν.
<SPEAKER ID="408" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 46 καθίσταται άκυρη.
<P>
Θέμα: Τα μέτρα για την καταπολέμηση της τρομοκρατίας και το θεμελιώδες δικαίωμα σεβασμού της ιδιωτικής ζωής
<P>
Υπάρχουν ανησυχίες ότι ορισμένες πολιτικές της ΕΕ για την αντιμετώπιση της τρομοκρατίας, ειδικότερα αυτές που σχετίζονται με τη διατήρηση δεδομένων, δεν συνάδουν με το θεμελιώδες δικαίωμα των πολιτών για σεβασμό της ιδιωτικής τους ζωής. Σκοπεύει η Επιτροπή να σχολιάσει με ποιο τρόπο σκοπεύει να επιτύχει μια ισορροπία μεταξύ του σεβασμού των θεμελιωδών ελευθεριών και των μέτρων για την καταπολέμηση της τρομοκρατίας;
<SPEAKER ID="410" NAME="Jacques Barrot" LANGUAGE="FR">
Κυρία Πρόεδρε, προφανώς κάθε μέτρο που λαμβάνεται από την Ευρωπαϊκή Ένωση και τα κράτη μέλη της για την καταπολέμηση της τρομοκρατίας πρέπει να λαμβάνει υπόψη τα θεμελιώδη δικαιώματα. Οι αντιτρομοκρατικοί μηχανισμοί ή οι πολιτικές που δεν σέβονται τα θεμελιώδη δικαιώματα συχνά γίνονται παιχνίδι στα χέρια των ίδιων των τρομοκρατών.
<P>
" οδηγία για τη διατήρηση δεδομένων απαιτεί από τα κράτη μέλη να υποχρεώνουν τους παρόχους υπηρεσιών ηλεκτρονικών τηλεπικοινωνιών ή δημόσιων δικτύων επικοινωνιών να διατηρούν δεδομένα σχετικά με την ανταλλαγή επικοινωνίας για ένα ελάχιστο χρονικό διάστημα 6 μηνών και ένα μέγιστο 2 ετών. Αυτή η οδηγία παρέχει σημαντικές εγγυήσεις κατά της κατάχρησης των δεδομένων. " οδηγία ορίζει ότι η διατήρηση του περιεχομένου των επικοινωνιών δεν εμπίπτει στο πεδίο εφαρμογής της οδηγίας. " οδηγία ορίζει επίσης ότι η πρόσβαση στα διατηρημένα δεδομένα πρέπει να καθορίζεται από τους εσωτερικούς νόμους κάθε κράτους μέλους, ότι οι διατάξεις αυτές πρέπει να είναι σύμφωνες με την Ευρωπαϊκή Σύμβαση για τα Ανθρώπινα Δικαιώματα και πρέπει, ασφαλώς, να σέβεται τις αρχές της αναλογικότητας και της αναγκαιότητας.
<P>
Αυτό σημαίνει ότι δεδομένα που διατηρούνται στο πλαίσιο αυτής της οδηγίας δεν μπορούν να χρησιμοποιούνται από τις αρχές ενός κράτους μέλους προκειμένου αυτές να παρέμβουν στην ιδιωτική ζωή ενός ατόμου, εκτός αν αυτό δικαιολογείται για τους σκοπούς εντοπισμού και δίωξης σοβαρών ποινικών αδικημάτων. " οδηγία ορίζει ότι πρόσβαση στα διατηρημένα δεδομένα μπορούν να έχουν μόνο οι αρμόδιες εθνικές αρχές. Προφανώς αυτό σημαίνει ότι τα διατηρημένα δεδομένα δεν μπορούν να χρησιμοποιούνται από εταιρείες ή ιδιώτες. Το γεγονός ότι η πρόσβαση σε διατηρημένα δεδομένα περιορίζεται σημαίνει και πάλι ότι δεν μπορούν να χρησιμοποιούνται για την παρακολούθηση των πολιτών.
<P>
Επιπλέον, η οδηγία 95/46/ΕΚ σχετικά με την προστασία των φυσικών προσώπων έναντι της επεξεργασίας δεδομένων προσωπικού χαρακτήρα και η οδηγία 2002/58/ΕΚ σχετικά με την επεξεργασία των δεδομένων προσωπικού χαρακτήρα και την προστασία της ιδιωτικής ζωής στον τομέα των ηλεκτρονικών επικοινωνιών μπορούν να εφαρμοστούν επίσης σε δεδομένα που διατηρούνται σύμφωνα με την οδηγία.
<P>
Ολοκληρώνοντας, η οδηγία για τη διατήρηση δεδομένων είναι απαραίτητη για να καταστήσει το έργο της αστυνομίας πιο αποτελεσματικό και για την έρευνα, τον εντοπισμό και την ανάκριση τρομοκρατών, διασφαλίζοντας τον σεβασμό της ιδιωτικής ζωής των ατόμων και την προστασία δεδομένων προσωπικού χαρακτήρα. " Επιτροπή θα διασφαλίσει ότι η εφαρμογή και η εκτέλεση της οδηγίας από τα κράτη μέλη θα είναι σύμφωνη με τα θεμελιώδη δικαιώματα.
<SPEAKER ID="411" NAME="Gay Mitchell" AFFILIATION="PPE-DE">
(EN) Ευχαριστώ τον Επίτροπο για την απάντησή του. Ο Επίτροπος θα γνωρίζει ότι ο σκιώδης υπουργός Εσωτερικών της Βρετανίας, ο πρώην υπουργός Ευρωπαϊκών Υποθέσεων, David Davis, παραιτήθηκε από τη θέση του στο Κοινοβούλιο την προηγούμενη εβδομάδα για λόγους αρχής σε σχέση με την παραβίαση της ιδιωτικής ζωής του ατόμου από το κράτος. Όποιοι και αν είναι οι λόγοι της παραίτησής του, συμμερίζομαι τις ανησυχίες που εκφράζει. Το κράτος δεν θα έφερνε ποτέ ενώπιον ενός κοινοβουλίου ή του Ευρωπαϊκού Κοινοβουλίου σε ένα μέτρο ορισμένα από τα ακραία πράγματα που θέλει να κάνει το κράτος ή η Ευρωπαϊκή Ένωση, οπότε αυτό γίνεται σταδιακά. Θέλω να λογοδοτήσουν όλοι οι τρομοκράτες.
<P>
Μεγάλωσα σε μια χώρα όπου για 30 χρόνια τρομοκράτες προκαλούσαν χάος στη χώρα μας, αλλά είχαμε επίσης το κράτος δικαίου το οποίο προστάτευε την ιδιωτική ζωή των πολιτών. Θέλω να μάθω από εσάς, κύριε Επίτροπε, τι μέτρα λαμβάνετε για να διασφαλίσετε ενεργά ότι τα δικαιώματα των ατόμων να ασχολούνται με τη δουλειά τους και την ιδιωτική τους ζωή προστατεύονται.
<SPEAKER ID="412" NAME="Jacques Barrot" LANGUAGE="FR">
Κυρία Πρόεδρε, πρέπει να πω ότι 15 κράτη μέλη έχουν ενημερώσει την Επιτροπή σχετικά με τους μηχανισμούς που διαθέτουν για τη μεταφορά της οδηγίας περί διατήρησης δεδομένων στην εθνική τους νομοθεσία, και η Επιτροπή έχει ξεκινήσει διαδικασίες επί παραβάσει κατά όλων των κρατών μελών που δεν την είχαν ενημερώσει για τα μέτρα αυτά μέχρι το τέλος Νοεμβρίου 2007.
<P>
Απατώντας στην ερώτησή σας, η Επιτροπή έχει συστήσει μια ομάδα εμπειρογνωμόνων για να βοηθήσει την Επιτροπή στην ανάλυση της αποτελεσματικότητας της οδηγίας και την επίτευξη της ισορροπίας που ζητάτε. " Επιτροπή θα παρουσιάσει μια έκθεση τον Σεπτέμβριο του 2010 για τον απολογισμό της συμβολής της οδηγίας στην έρευνα, τον εντοπισμό και τη δίωξη σοβαρών ποινικών αδικημάτων. Για τον σκοπό αυτόν, η Επιτροπή θα εξετάσει προφανώς τυχόν παρατηρήσεις που θα της υποβληθούν από τα κράτη μέλη ή από την ομάδα εργασίας που θεσπίζεται από την οδηγία.
<P>
Πρέπει πραγματικά να φροντίσουμε ότι αυτό θα γίνει σύμφωνα με τις οδηγίες για τη διατήρηση δεδομένων και την οδηγία για την προστασία των δεδομένων. Πιστεύω ότι ακόμη και αν υπάρχει κάποια περιστασιακή παραβίαση της προστασίας δεδομένων, θα είμαστε αμέσως σε θέση να εξάγουμε συμπεράσματα από αυτό.
<P>
Πιστεύω ότι έχουμε προσπαθήσει πραγματικά να ικανοποιήσουμε τις απαιτήσεις της καταπολέμησης της τρομοκρατίας και να τις συνδυάσουμε με την προστασία των θεμελιωδών δικαιωμάτων. Εν πάση περιπτώσει, σε αυτό πρέπει να εστιάσω τώρα και, κύριε Mitchell, θα είμαι πολύ προσεχτικός σε αυτό.
<SPEAKER ID="413" NAME="Armando França" AFFILIATION="PSE">
(PT) Όπως γνωρίζουμε, αυτό είναι ένα πεδίο πιθανής σύγκρουσης μεταξύ των θεμελιωδών δικαιωμάτων, του σεβασμού των θεμελιωδών δικαιωμάτων και της ασφάλειας. Ωστόσο, πιστεύω επίσης ότι είναι ένα πεδίο όπου η συνεργασία είναι άκρως απαραίτητη.
<P>
Θέλω να ρωτήσω τον Επίτροπο τι επίπεδο συνεργασίας υπάρχει στην εφαρμογή της οδηγίας μεταξύ των εθνικών αρχών προστασίας δεδομένων αναφορικά με τη διατήρηση δεδομένων. Υπάρχουν εξειδικευμένες εθνικές αρχές σε κάθε κράτος μέλος, και πιστεύω ότι ο ρόλος της Επιτροπής είναι να υποκινήσει και να ενθαρρύνει αυτήν τη συνεργασία μεταξύ των αντίστοιχων οργάνων.
<P>
Τι νέα υπάρχουν σχετικά με αυτό, κύριε Επίτροπε;
<SPEAKER ID="414" NAME="Jacques Barrot" LANGUAGE="FR">
Κυρία Πρόεδρε, έχετε δίκιο: πρέπει να διασφαλίσουμε τον σεβασμό της προστασίας των δεδομένων. Εν πάση περιπτώσει, ο Ευρωπαίος Επόπτης Προστασίας Δεδομένων έχει το καθήκον ελέγχου όλων αυτών, από κοινού με εμάς. Έχετε δίκιο, χρειαζόμαστε συνεργασία: υπάρχει η ομάδα εργασίας του άρθρου 29, που συγκεντρώνει τις αρχές των διαφόρων κρατών μελών και εργάζεται ακριβώς για να βελτιώσει περαιτέρω τον σεβασμό της προστασίας των δεδομένων, στον οποίο επέστησε ο κ. Mitchell την προσοχή μου.
<P>
Πιστεύω ότι σημειώνεται πρόοδος σε αυτήν τη συνεργασία. Αποκαλούμε αυτήν την ομάδα εργασίας "ομάδα εργασίας του άρθρου 29", διότι το άρθρο 29 της οδηγίας ορίζει ότι οι ανεξάρτητες αρχές προστασίας δεδομένων κάθε κράτους μέλους πρέπει να συναντώνται. Πιστεύω ότι αυτό είναι ένα καλό μέσο και ότι πρέπει να χρησιμοποιηθεί. Αυτά είναι όλα όσα μπορώ να σας πω.
<P>
Θέμα: Ευρωπαϊκό Ένταλμα Σύλληψης
<P>
Το Ευρωπαϊκό Ένταλμα Σύλληψης (ΕΕΣ - EAW) χρησιμοποιείται ευρέως πλέον για τη σύλληψη και παράδοση υπόπτων σε όλη την Ευρωπαϊκή Ένωση και έχει να διαδραματίσει βασικό ρόλο στον αγώνα κατά της τρομοκρατίας και στην προσαγωγή των κατηγορουμένων για σοβαρά εγκλήματα ενώπιον της δικαιοσύνης. Όμως, τουλάχιστον στις αρχικές του φάσεις, μερικές φορές έδειχνε να περιβάλλεται από μια κάποια νομική αβεβαιότητα. Μια πρώτη έκθεση της Βρετανικής Βουλής των Λόρδων προειδοποιούσε ότι μέχρις ότου αρθεί αυτή η νομική αβεβαιότητα, το ΕΕΣ δεν θα ήταν επιτρεπτό να είναι πλήρως ενεργό μεταξύ των κρατών μελών.
<P>
Θα μπορούσε η Επιτροπή να δηλώσει τη δική της άποψη για το πόσο αποτελεσματικά ξεπεράστηκαν τα αρχικά προβλήματα και για το πόσο αποτελεσματικά λειτουργεί τώρα το ΕΕΣ; Ποια ζητήματα, εάν υπάρχουν, θεωρεί ακόμη η Επιτροπή προβληματικά, και πώς προτίθεται να τα θεραπεύσει;
<SPEAKER ID="416" NAME="Jacques Barrot" LANGUAGE="FR">
Θέλω να ευχαριστήσω τον κ. Moraes που έθεσε αυτό το σημαντικό θέμα. Το Ευρωπαϊκό Ένταλμα Σύλληψης έχει επιφέρει πράγματι σημαντικά αποτελέσματα. " κύρια αλλαγή έγκειται στην αμοιβαία αναγνώριση των δικαστικών αποφάσεων, και δεν ισχύει πλέον η απαίτηση του διπλού αξιόποινου για 32 σοβαρά εγκλήματα. Επομένως, οι νομικές διαδικασίες είναι πολύ λιγότερο χρονοβόρες.
<P>
Σε σύγκριση με την παρατεταμένη διαδικασία έκδοσης, η οποία παίρνει σε γενικές γραμμές πάνω από έναν χρόνο, με το Ευρωπαϊκό Ένταλμα Σύλληψης μια διαδικασία παράδοσης παίρνει μόνο 43 ημέρες κατά μέσο όρο. Όλα αυτά τα διαχειρίζονται στην πράξη τα δικαστήρια.
<P>
" νέα διαδικασία χρησιμοποιείται ευρέως από τα κράτη μέλη. Το 2006, εκδόθηκαν 6 752 Ευρωπαϊκά Εντάλματα Σύλληψης. Συνολικά 2 042 άτομα συνελήφθησαν με το ΕΕΣ και 1 892 άτομα παραδόθηκαν. Πάνω από το ένα πέμπτο των ατόμων που παραδόθηκαν σύμφωνα με τη διαδικασία του ΕΕΣ ήταν υπήκοοι του κράτους μέλους που εκτέλεσε το ένταλμα.
<P>
Αν σκεφτείτε ότι το 2006 είχαμε πρακτικά τόσα εντάλματα σύλληψης όσες ήταν οι διαδικασίες σε μια περίοδο 10 ετών, είναι σαφές ότι το Ευρωπαϊκό Ένταλμα Σύλληψης ήταν μια επιτυχία. Τα αρχικά συνταγματικά προβλήματα ορισμένων κρατών μελών έχουν ξεπεραστεί.
<P>
Ωστόσο, κύριε Moraes, πρέπει να αναγνωρίσουμε ότι όσον αφορά την παράδοση υπηκόων, βλέπουμε περιστασιακά να χρησιμοποιούνται παλιές διαδικασίες έκδοσης, πράγμα που είναι σημάδι μιας υπολειμματικής έλλειψης εμπιστοσύνης σε ορισμένα κράτη μέλη και σε ορισμένα ποινικά δικαστικά συστήματα. Ωστόσο, πιστεύουμε ότι αυτή θα εξαλειφθεί και ότι το σύστημα θα μπορέσει να λειτουργήσει με τον καλύτερο δυνατό τρόπο.
<P>
Βάσει της ανάλυσης της μεταφοράς της απόφασης πλαίσιο στη νομοθεσία των κρατών μελών, η Επιτροπή παρουσίασε μια έκθεση το 2005 και το 2007 σχετικά με τη λειτουργία του Ευρωπαϊκού Εντάλματος Σύλληψης. Αυτή αποκάλυψε ότι είχαν γίνει ορισμένες προσαρμογές στα κράτη μέλη.
<P>
Επί του παρόντος, διενεργείται μια σειρά αξιολογήσεων από ομοτίμους, στις οποίες η Επιτροπή συμμετέχει ως παρατηρητής. Αυτές οι αξιολογήσεις θα ολοκληρωθούν στις αρχές του 2009. Σε αυτό το σημείο, βάσει των αποτελεσμάτων των αξιολογήσεων, η Επιτροπή θα παρουσιάσει μια νέα έκθεση που θα προσδιορίζει τις διαφορετικές πρακτικές, τα μειονεκτήματα και τα θέματα που εξετάζονται σε επίπεδο Ευρωπαϊκής Ένωσης, προκειμένου να βελτιώσει περαιτέρω τη λειτουργία του Ευρωπαϊκού Εντάλματος Σύλληψης, αν και πιστεύω ότι εξακολουθεί να είναι μία από τις μεγάλες επιτυχίες όσον αφορά την αρχή της αμοιβαίας αναγνώρισης.
<SPEAKER ID="417" NAME="Claude Moraes" AFFILIATION="PSE">
(EN) Ο Επίτροπος έχει δίκιο όταν λέει ότι το ΕΕΣ είναι το είδος του μέτρου που περιμένουν να δουν οι πολίτες της Ευρωπαϊκής Ένωσης από το χαρτοφυλάκιο της δικαιοσύνης και των εσωτερικών υποθέσεων. Είναι λογικό να αναδύεται μέσα από πολύ παρατεταμένες διαδικασίες έκδοσης.
<P>
Μπορώ, ωστόσο, να του ζητήσω να δείξει προσωπικό ενδιαφέρον και να αναμειχθεί προσωπικά στο πρόβλημα που αφορά τον τρόπο με τον οποίο έχει μεταφερθεί η οδηγία πλαίσιο στην εθνική νομοθεσία από ορισμένα κράτη μέλη; (" Επιτροπή ήταν επικριτική για αυτό). Μπορώ να του ζητήσω να επιληφθεί προσωπικά του γεγονότος ότι ορισμένα κράτη μέλη εμμένουν σε παλιές διαδικασίες και, ως αποτέλεσμα, το ΕΕΣ δεν είναι τόσο αποτελεσματικό όσο θα μπορούσε να είναι;
<P>
Υπήρξαν ορισμένες πολύ σημαντικές επιτυχίες, αλλά δυστυχώς υπονομεύθηκαν από την έλλειψη καλής μεταφοράς στην εθνική νομοθεσία και καλής εφαρμογής μιας οδηγίας που θα μπορούσε να είναι πολύ σημαντική για το μέλλον στο πεδίο της δικαιοσύνης και των εσωτερικών υποθέσεων.
<SPEAKER ID="418" NAME="Jacques Barrot" LANGUAGE="FR">
Κύριε Moraes, καταρχάς θέλω να σας υπενθυμίσω ότι, βάσει των υφιστάμενων Συνθηκών, η Επιτροπή δεν έχει την αρμοδιότητα να ξεκινήσει διαδικασίες επί παραβάσει κατά ενός κράτους μέλους αν ανακαλυφθεί λανθασμένη εφαρμογή της οδηγίας πλαίσιο κατά τη διάρκεια των διαδικασιών ελέγχου και αξιολόγησης. Παρά το γεγονός αυτό, μπορώ να σας διαβεβαιώσω ότι θα επιστήσω ιδιαίτερη προσοχή σε αυτήν την εφαρμογή του Ευρωπαϊκού Εντάλματος Σύλληψης. Το Φόρουμ Δικαιοσύνης, στο οποίο θα δώσουμε έναν τακτικό χαρακτήρα, θα είναι μια ευκαιρία για να ενθαρρύνουμε τους δικαστικούς από όλα τα κράτη μέλη να συνεργάζονται. Θα εκμεταλλευτούμε επίσης αυτήν την ευκαιρία για να προωθήσουμε τη σωστή χρήση του Ευρωπαϊκού Εντάλματος Σύλληψης. Θέλω να σας ευχαριστήσω που θέσατε αυτήν την ερώτηση και μπορώ να σας πω ότι θα καταβάλουμε κάθε δυνατή προσπάθεια. Θέλω να προσθέσω ότι η ενίσχυση της Eurojust θα μας επιτρέψει επίσης να κάνουμε καλύτερη χρήση του Ευρωπαϊκού Εντάλματος Σύλληψης.
<SPEAKER ID="419" NAME="Armando França" AFFILIATION="PSE">
(PT) Κυρία Πρόεδρε, κύριε Επίτροπε, πέρασα 17 χρόνια στα δικαστήρια ως δικηγόρος και, επομένως, γνωρίζω πολύ καλά την κατάσταση όσον αφορά τη δικαιοσύνη στην Ευρώπη, η οποία, σε γενικές γραμμές, χαρακτηρίζεται από τη βραδύτητα της, από την υπερβολική βραδύτητά της. Αυτό είναι κάτι που πρέπει όλοι να υπερνικήσουμε.
<P>
Το Ευρωπαϊκό Ένταλμα Σύλληψης είναι πολύ σημαντικό - για την ακρίβεια, είναι ύψιστης σημασίας. Επιπλέον, είναι πολύ κρίσιμο να κατανοήσουν τα κράτη μέλη πόσο σημαντικό είναι και να το υιοθετήσουν.
<P>
Γνωρίζουμε ότι η Επιτροπή δεν έχει την εξουσία να επιβάλλει κυρώσεις, αλλά μπορεί να ενεργοποιήσει και να προωθήσει τα πράγματα και συμμερίζομαι απόλυτα τα λόγια του συναδέλφου μου, ωστόσο υπάρχει μία ακόμη πτυχή μεγάλης σημασίας, κύριε Επίτροπε, που είναι πιθανότατα στα χέρια σας, και η οποία είναι η ενίσχυση της συνεργασίας μεταξύ αστυνομικών και δικαστικών οργάνων. Είναι ζωτικής σημασίας να προωθηθεί η αστυνομική και δικαστική συνεργασία στα κράτη μέλη και μεταξύ της Επιτροπής και των ευρωπαϊκών θεσμικών οργάνων.
<SPEAKER ID="420" NAME="Jacques Barrot" LANGUAGE="FR">
Έχετε απόλυτο δίκιο - το Ευρωπαϊκό Ένταλμα Σύλληψης πρέπει επιτύχει, διότι συνεπάγεται την πραγματική υιοθέτηση ενός συστήματος αμοιβαίας αναγνώρισης. Αυτό σημαίνει ότι, σε αυτό το σημείο, οι διάφορες δικαστικές αρχές αρχίζουν να συνεργάζονται σε ένα κλίμα εμπιστοσύνης. Γι' αυτόν τον λόγο, η σωστή χρήση του Ευρωπαϊκού Εντάλματος Σύλληψης -το οποίο έχει επισπεύσει και απλουστεύσει σημαντικά τις διαδικασίες- πρέπει να αποτελέσει το παράδειγμα αυτής της νέας δικαιοσύνης, που θέλετε να είναι πολύ πιο γρήγορη και προφανώς πολύ πιο εύχρηστη.
<P>
Αυτά είναι όλα όσα μπορώ να σας πω. Θα παρακολουθούμε προσεχτικά τη χρήση του Ευρωπαϊκού Εντάλματος Σύλληψης το οποίο, κατά την άποψή μου, είναι ένα από τα καλύτερα μέσα που διαθέτουμε αυτήν τη στιγμή για τη δικαστική συνεργασία σε ποινικά θέματα, που πρέπει σαφώς να βελτιωθεί ακόμη περισσότερο.
<SPEAKER ID="421" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<SPEAKER ID="422" NAME="Πρόεδρος">
" Ώρα των Ερωτήσεων έληξε.
<P>
(" συνεδρίαση διακόπτεται στις 19.20 και συνεχίζεται στις 21.00)

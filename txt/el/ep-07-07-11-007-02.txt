<CHAPTER ID="007-02">
2. Σύγκληση της Διακυβερνητικής Διάσκεψης (ψηφοφορία) 
<P>
- Έκθεση Leinen
<P>
- Πριν από τη ψηφοφορία
<SPEAKER ID="094" NAME="Jo Leinen " AFFILIATION="PSE">
εισηγητής. - (DE) Κύριε Πρόεδρε, με τη γνώμη αυτή δίνουμε πράσινο φως στη σύγκληση της Διακυβερνητικής Διάσκεψης. Ο χρόνος για τη συζήτηση και την εκπόνηση αυτής της έκθεσης ήταν πολύ λίγος, όμως δεν γινόταν αλλιώς, και αυτό το επέκριναν ορισμένοι συνάδελφοι. Υπάρχουν δύο απόψεις της μειοψηφίας που έχουν προστεθεί στη γνώμη, μία του Marco Cappato και μία του Bernard Wojciechowski. Όπως όμως είπαμε, βρισκόμαστε υπό πίεση χρόνου.
<P>
Όμως οι έκτακτες καταστάσεις απαιτούν ιδιαίτερη ευελιξία και θα ήθελα να ευχαριστήσω εδώ όλα τα μέλη της επιτροπής μου για τη διάθεσή τους για εποικοδομητική συνεργασία, για τις συζητήσεις για την πρόταση και για την έγκρισή τους το βράδυ της Δευτέρας. Τηρήσαμε τον Κανονισμό και σήμερα μπορούμε να ψηφίσουμε.
<SPEAKER ID="095" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, ευχαριστώ τον κ. Leinen γιατί υπογράμμισε την παρουσία των απόψεων της μειοψηφίας. Το άρθρο 2 του Κανονισμού μας ορίζει ότι δεν μπορούμε να δεσμευόμαστε από οδηγίες ούτε να λαμβάνουμε επιτακτικές εντολές. Κατά την άποψή μου, αυτό ισχύει για την ουσία των ζητημάτων, αλλά και για τις μεθόδους. Ένα σύστημα βάσει του οποίου είχαμε στη διάθεσή μας μιάμιση ώρα για να καταθέσουμε τροπολογίες επί της αρχικής διατύπωσης και λιγότερο ακόμη χρόνο στην επιτροπή, για μια απόφαση που θα επηρεάσει τα προσεχή χρόνια ή τις δεκαετίες, ισοδυναμεί με δεσμευτική εντολή απαγόρευσης της συζήτησης την οποία έλαβε το Κοινοβούλιο για αυτό το εξαιρετικά σημαντικό ζήτημα.
<P>
Δεν πρόκειται για τυπικότητα: εφόσον η γνωμοδότηση του Κοινοβουλίου είναι υποχρεωτική, θα μπορούσαμε να εκμεταλλευθούμε αυτήν την υποχρέωση για να επηρεάσουμε θετικά τις αποφάσεις κατά την έναρξη αυτής της Διακυβερνητικής Διάσκεψης. Εγκαταλείψαμε, ωστόσο, αυτήν την ευκαιρία και παραιτηθήκαμε από τα δικαιώματα και τις εξουσίες που διαθέτουμε ως Κοινοβούλιο. Αυτός είναι ο λόγος για την άποψης της μειοψηφίας.
<P>
- Πριν από τη ψηφοφορία επί της τροπολογίας 1:
<SPEAKER ID="097" NAME="Alexander Alvaro" AFFILIATION="ALDE">
(DE) Κύριε Πρόεδρε, επειδή πριν από την ψηφοφορία μου μίλησαν μερικοί συνάδελφοι, θέλω να εκμεταλλευτώ άλλη μια φορά την ευκαιρία για να τονίσω ότι πολλοί βουλευτές του Κοινοβουλίου υποστήριξαν την πρόταση συμπερίληψης του ζητήματος της εκπροσώπησης του Ευρωπαϊκού Κοινοβουλίου στην εντολή της Διακυβερνητικής Διάσκεψης. Αν λοιπόν θέλετε να δώσετε το μήνυμα αυτό, τότε σήμερα έχετε την ευκαιρία να το κάνετε.
<P>
- Πριν από τη ψηφοφορία επί της τροπολογίας 9:
<SPEAKER ID="099" NAME="Monica Frassoni" AFFILIATION="Verts/ALE">
(EN) Κύριε Πρόεδρε, θα ήθελα να προτείνω μια προφορική τροπολογία σε αυτή την τροπολογία για να προστεθεί η λέξη "ευρωπαϊκό" πριν από το "δημοψήφισμα" ώστε να λέει "ευρωπαϊκό δημοψήφισμα".
<P>
(" προφορική τροπολογία δεν εγκρίνεται)

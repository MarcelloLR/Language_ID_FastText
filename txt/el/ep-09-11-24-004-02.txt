<CHAPTER ID="004-02">
2. Στατιστικές για τα γεωργικά φάρμακα (
<SPEAKER ID="100" NAME="Bart Staes" LANGUAGE="NL">
Διευκρινίζω απλώς ότι πρόκειται για την τρίτη εκ των τριών εκθέσεων σχετικά με τη χρήση φυτοφαρμάκων.
<P>
Στις αρχές του έτους, στο προηγούμενο Κοινοβούλιο, εγκρίναμε έναν κανονισμό σχετικά με τη διάθεση φυτοπροστατευτικών προϊόντων στην αγορά. Παράλληλα εγκρίναμε μια οδηγία για την αειφόρο χρήση των φυτοφαρμάκων και ο παρών κανονισμός σχετικά με τις στατιστικές για τα φυτοφάρμακα αποτελεί την τρίτη συνιστώσα.
<P>
Αυτή η πρόταση χρειάστηκε να συζητηθεί στην επιτροπή συνδιαλλαγής, καθώς η διαδικασία δεν εξελίχθηκε ομαλά στο απελθόν Κοινοβούλιο. Πολλοί απουσίαζαν και, στη δεύτερη ανάγνωση, οι παρόντες δεν επαρκούσαν για την εξασφάλιση των ψήφων που απαιτούνταν για την περάτωση της δεύτερης ανάγνωσης.
<P>
Σε αυτό το πλαίσιο, ήθελα να λάβω τον λόγο για να ευχαριστήσω τη σουηδική Προεδρία και, ιδιαιτέρως, την τσεχική Προεδρία, καθώς θα μπορούσαν να είχαν καταστρέψει εντελώς τη δεύτερη ανάγνωση: θα μπορούσαν να είχαν αρνηθεί την παραπομπή στην επιτροπή συνδιαλλαγής. Χάρη στις καλές τους σχέσεις με το Κοινοβούλιο, και επίσης χάρη στους προέδρους των πολιτικών ομάδων που συνυπέγραψαν μαζί μου την επιστολή προς την Προεδρία αμέσως μετά τις εκλογές, κατέστη δυνατή η διάσωση αυτής της έκθεσης και, μέσω της διαδικασίας συνδιαλλαγής, μπορούμε σήμερα να ψηφίσουμε επί του κειμένου στη μορφή που έλαβε στη δεύτερη ανάγνωση. Θα ήθελα να ευχαριστήσω όλους όσοι συνέβαλαν σε αυτήν τη διαδικασία.

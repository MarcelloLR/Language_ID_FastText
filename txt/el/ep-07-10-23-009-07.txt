<CHAPTER ID="009-07">
7. Δίκτυο επικοινωνιών για το περιβάλλον του Συστήματος Πληροφοριών Σένγκεν (SIS) (απόφαση) (ψηφοφορία)
<P>
- Έκθεση: Carlos Coelho (A6-0357-2007)
<P>
- Πριν από την ψηφοφορία:
<SPEAKER ID="125" NAME="Carlos Coelho  " AFFILIATION="PPE-DE">
εισηγητής. - (PT) Κύριε Πρόεδρε, δεδομένου ότι έχουμε υπερβεί τα χρονικά όρια, επιτρέψτε μου τρία μόνο συνοπτικά σχόλια: πρώτον, το Σώμα εκφράζει τη λύπη του για την καθυστέρηση του SIS II· δεύτερον, το Σώμα βρίσκεται αντιμέτωπο με μια κατάσταση έκτακτης ανάγκης καθόσον, εάν δεν λάβουμε τώρα απόφαση, τα κράτη μέλη ενδέχεται να υποχρεωθούν να επαναφέρουν τα εσωτερικά σύνορα, κάτι που θα είναι απαράδεκτο· τρίτον, το Σώμα προτιμά την τεχνική λύση της παράτασης της συμφωνίας με το δίκτυο επικοινωνιών SISNET και θεωρεί ότι η εναλλακτική λύση της συμφωνίας με το δίκτυο επικοινωνίας TESTA είναι μια λύση καταστροφική από οικονομική άποψη, δυστυχώς όμως πρέπει να διατηρήσουμε και τις δύο επιλογές, ώστε να αποτρέψουμε την επαναφορά των συνόρων, την οποία κανείς δεν επιθυμεί.

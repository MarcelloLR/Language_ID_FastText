<CHAPTER ID="016">
Ευρωπαϊκό χρηματοδοτικό μέσο για την προαγωγή της δημοκρατίας και τα ανθρώπινα δικαιώματα στον κόσμο (συζήτηση) 
<SPEAKER ID="136" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Flautre και του κ. McMillan-Scott, εξ ονόματος της Επιτροπής Εξωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την καθιέρωση ενός χρηματοδοτικού μέσου για την προαγωγή της δημοκρατίας και των δικαιωμάτων του ανθρώπου παγκοσμίως (Ευρωπαϊκό Μέσο για τη Δημοκρατία και τα Δικαιώματα του Ανθρώπου) - C6-0206/2006 -.
<SPEAKER ID="137" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, η διαδικασία λήψης αποφάσεων της φινλανδικής Προεδρίας σχετικά με τα μελλοντικά χρηματοδοτικά μέσα της Ευρωπαϊκής Ένωσης αναμένεται να έχει σύντομα ολοκληρωθεί. Σε μια εξαιρετική επίδειξη αλληλεγγύης, χειριστήκαμε το θέμα με επιτυχία και υιοθετήσαμε την πλειονότητα των κανονισμών για τα νέα χρηματοδοτικά μέσα. Παρότι αντιμετωπίσαμε πολυάριθμες προκλήσεις, το Ευρωπαϊκό Κοινοβούλιο, τα κράτη μέλη και η Επιτροπή επέδειξαν ισχυρή πολιτική βούληση προκειμένου να επιτευχθεί συμφωνία στα θέματα ουσίας.
<P>
Μένει ακόμη μία πρόκληση, και αυτή είναι η έγκριση του κανονισμού που αφορά την καθιέρωση ενός ευρωπαϊκού μέσου για την προαγωγή της δημοκρατίας και των δικαιωμάτων του ανθρώπου (EIDHR). Αυτό το θέμα είναι σημαντικό τόσο για το Κοινοβούλιο όσο και για τα κράτη μέλη, επειδή αφορά την προαγωγή των βασικών αξιών που κατοχυρώνονται στη Συνθήκη για την Ευρωπαϊκή Ένωση. Το Κοινοβούλιο και τα μέλη του έχουν ειδική γνώση των θεμάτων που άπτονται της δημοκρατίας και των ανθρωπίνων δικαιωμάτων, η οποία φάνηκε χρήσιμη σε προσπάθειες επίτευξης θετικών αποτελεσμάτων.
<P>
Ο κανονισμός που αφορά το νέο χρηματοδοτικό μέσο για την προαγωγή της δημοκρατίας και των δικαιωμάτων του ανθρώπου παγκοσμίως καταρτίστηκε εντός πολύ στενών χρονικών περιθωρίων. Όπως και το Κοινοβούλιο, τα κράτη μέλη κατέθεσαν επίσης πολυάριθμες προτάσεις σχετικά με το περιεχόμενό του. Είναι πολύ θετικό το γεγονός ότι έχει ήδη επιτευχθεί συμφωνία για όλα σχεδόν τα θέματα σε αυτές τις διαπραγματεύσεις. Το Συμβούλιο, από την πλευρά του, ενέκρινε ομοφώνως το συμβιβαστικό κείμενο το οποίο θα χρησιμεύσει ως διαπραγματευτική εντολή προς την Προεδρία στις συνομιλίες με το Κοινοβούλιο για την εξεύρεση κοινά αποδεκτής λύσης.
<P>
Στόχος της Προεδρίας είναι να εγκριθεί το μέσο κατά την πρώτη ανάγνωση. Ο λόγος είναι προφανής σε όλους. " ισχύς του τρέχοντος Ευρωπαϊκού Μέσου για τη Δημοκρατία και τα Δικαιώματα του Ανθρώπου εκπνέει σε λίγες εβδομάδες, στα τέλη του έτους. Δεν επιθυμούμε να υπάρξει σοβαρή διατάραξη των προσπαθειών της Ευρωπαϊκής Ένωσης για την ενίσχυση της δημοκρατίας και των δικαιωμάτων του ανθρώπου. Έχουμε καθήκον να αποφασίσουμε γρήγορα, όχι μόνο λόγω της σημασίας των ανθρωπίνων δικαιωμάτων και της δημοκρατίας ως αξιών για εμάς τους Ευρωπαίους, αλλά και λόγω των ελπίδων και των προσδοκιών που μας μεταφέρουν οι υπερασπιστές των ανθρωπίνων δικαιωμάτων και της δημοκρατίας σε άλλες χώρες.
<P>
Τα μέσα έχουν σχεδιαστεί κατά τέτοιον τρόπο ώστε να αποτελούν ένα σύνολο το οποίο να είναι όσο το δυνατόν πιο βιώσιμο. " δημοκρατία και τα ανθρώπινα δικαιώματα προωθούνται επίσης με τη χρήση και άλλων μέσων, και το Ευρωπαϊκό Μέσο για τη Δημοκρατία και τα Δικαιώματα του Ανθρώπου θα λειτουργήσει συμπληρωματικά σε ειδικευμένους τομείς αυτού του συνόλου. Αυτός είναι ένας από τους λόγους για τους οποίους η έγκριση του μέσου είναι επιβεβλημένη πριν από την έναρξη της νέας χρηματοδοτικής περιόδου.
<P>
" Προεδρία του Συμβουλίου καλεί επιτακτικά το Κοινοβούλιο να λάβει απόφαση πριν από τα τέλη του έτους. " δέσμη μέτρων που εγκρίθηκε από το Συμβούλιο περιλαμβάνει μεγάλο αριθμό τροπολογιών στο κείμενο κανονισμού που κατέθεσε το Κοινοβούλιο όσον αφορά τόσο τους τομείς προτεραιότητας προς χρηματοδότηση όσο και τη θέση του Κοινοβουλίου σχετικά με την εφαρμογή του κανονισμού. Ένα σημαντικό χαρακτηριστικό του νέου κανονισμού είναι η αναγνώριση της σημασίας των προσπαθειών για τη δημοκρατία και, στο πλαίσιο αυτό, η μεγαλύτερη έμφαση στο έργο των κοινοβουλίων και των βουλευτών. " ουσιαστική βάση του έργου μας σε τρίτες χώρες είναι η στήριξή μας στις διεθνείς συμβάσεις για τα ανθρώπινα δικαιώματα και στα δικαιώματα και υποχρεώσεις που κατοχυρώνονται μέσω αυτών.
<P>
Με την πρόταση κανονισμού, διευρύνονται οι προϋποθέσεις για την επιλεξιμότητα όσον αφορά τη χορήγηση κοινοτικής ενίσχυσης σε διαφόρους φορείς. Είναι θετικό το γεγονός ότι μπορούμε να αναγνωρίσουμε την ποικιλία των ανθρωπίνων δικαιωμάτων και της δημοκρατίας και να χρησιμοποιήσουμε με ευελιξία διάφορους πόρους σε διαφορετικές καταστάσεις. Φαίνεται επίσης ότι οι χρηματοδοτικοί πόροι που διατίθενται για το εν λόγω μέσο είναι κατά τι αυξημένοι σε σχέση με τη χρηματοδοτική περίοδο που βαίνει προς το τέλος της, οπότε η συμπερίληψη νέων φορέων δεν μειώνει οπωσδήποτε τα ποσά που θα διατεθούν στους υπόλοιπους φορείς.
<P>
" βασική ιδέα στην οποία στηρίζεται η δημιουργία αυτού του μέσου ήταν η ενίσχυση των προσπαθειών φορέων της κοινωνίας των πολιτών ειδικότερα, και η δυνατότητα παροχής ενίσχυσης σε περιπτώσεις που αυτό συμβαίνει χωρίς συγκεκριμένη έγκριση της κυβέρνησης της ενδιαφερόμενης χώρας. Είναι σημαντικό να διατηρηθεί αμετάβλητη αυτή η προσέγγιση, και να μην προστεθούν πάρα πολλές μορφές στήριξης για άλλους φορείς στο πλαίσιο του κανονισμού.
<P>
Οι προϋποθέσεις επιλεξιμότητας για τη χορήγηση ενίσχυσης στη συμβιβαστική πρόταση του Συμβουλίου διευρύνθηκαν σύμφωνα με τις προτάσεις του Ευρωπαϊκού Κοινοβουλίου, έτσι ώστε να περιλαμβάνονται κοινοβουλευτικά και πολιτικά όργανα. Επιπλέον, το σχέδιο κανονισμού θα επιτρέπει επίσης την επιλεξιμότητα άλλων φορέων υπό ιδιαίτερες περιστάσεις. Κατά τη γνώμη μου, πρόκειται για μια μελετημένη, λειτουργική λύση η οποία λαμβάνει υπόψη τις προσδοκίες και τις αντιρρήσεις των διαφόρων φορέων της ΕΕ.
<P>
Το Κοινοβούλιο υπογραμμίζει με έμφαση την ιδιαίτερη αρχή σύμφωνα με την οποία μπορεί να χορηγηθεί ενίσχυση στο πλαίσιο εφαρμογής του μέσου, με αποδέκτες κυρίως μέλη της κοινωνίας των πολιτών όπως ήδη προβλέπεται, χωρίς τη συναίνεση της κυβέρνησης μιας τρίτης χώρας. Ως προς την αρχή αυτή, υπήρξε εξαρχής γενική συναίνεση μεταξύ του Συμβουλίου και του Κοινοβουλίου. Φρονώ ότι καταφέραμε πλέον να βρούμε έναν τρόπο διατύπωσης αυτής της αρχής κατά τρόπο ακριβέστερο και σαφέστερο, ενόψει των υποχρεώσεών μας βάσει της Συνθήκης για την Ευρωπαϊκή Ένωση και των διεθνών συμφωνιών και συμβάσεων. " Προεδρία είναι διατεθειμένη να προτείνει τη συμπερίληψη της αρχής στην πρώτη εισαγωγική πρόταση, εφόσον υπάρξει συνολική συμφωνία επί του περιεχομένου του κανονισμού κατά την πρώτη ανάγνωση.
<P>
Το Κοινοβούλιο επέστησε επίσης την προσοχή στη σημασία της αναφοράς στα δικαιώματα των μεταναστών, των αιτούντων άσυλο και των προσφύγων σε μια χώρα στο κείμενο του κανονισμού. Το κείμενο θα στηρίζεται στις διεθνείς συμβάσεις για τα ανθρώπινα δικαιώματα. Θα μπορούσε, συνεπώς, να θεωρηθεί ότι αυτή η πτυχή περιλαμβάνεται ήδη στον κανονισμό. " Προεδρία είναι, ωστόσο, διατεθειμένη να εξετάσει το ενδεχόμενο συμπερίληψης και αυτής της προσθήκης, εάν ο κανονισμός εγκριθεί στο σύνολό του κατά την πρώτη ανάγνωση.
<P>
Συνεπώς, το Συμβούλιο είναι διατεθειμένο να επιδείξει ακόμη μεγαλύτερη ευελιξία προκειμένου να βρεθεί λύση πριν από τα τέλη του έτους. Για να επιτευχθεί αυτό, απαιτείται ευελιξία από όλες τις πλευρές.
<P>
Στην έκθεση της επιτροπής του Ευρωπαϊκού Κοινοβουλίου προτείνεται να προστεθούν και πολιτικές ομάδες στον κατάλογο των φορέων που λαμβάνουν ενίσχυση. Αυτό ενδεχομένως συνεπάγεται, μεταξύ άλλων, πολιτικά κόμματα· γεγονός που σημαίνει ότι θα προσφέρεται οικονομική ενίσχυση για το έργο κομμάτων τα οποία δραστηριοποιούνται σε τρίτες χώρες. Τα δημοκρατικά κόμματα έχουν αναμφίβολα σημαντικό ρόλο στην ενίσχυση της δημοκρατίας και των ανθρωπίνων δικαιωμάτων παγκοσμίως. Είναι πολύ σημαντικό τα κριτήρια για τη χορήγηση ενίσχυσης στο πλαίσιο αυτού του μέσου για τα ανθρώπινα δικαιώματα να είναι σαφή και να στηρίζονται στις διεθνείς αρχές προστασίας των ανθρωπίνων δικαιωμάτων. Δεν υπάρχουν επ' ουδενί επαρκείς πόροι στο πλαίσιο του μέσου για τη γενικευμένη ενίσχυση όλων των κομμάτων με βάση τα ίδια κριτήρια, όπως σε πολλές χώρες της Ευρώπης. " επιλογή συγκεκριμένων κομμάτων ως αποδεκτών ενίσχυσης θα ήταν πολύ δύσκολη όσον αφορά τη θέσπιση σαφών κριτηρίων. " επιλογή θα έπρεπε να γίνεται κατά τέτοιον τρόπο ώστε να μην έχει κανείς την εντύπωση ότι οι κομματικές προτιμήσεις υποκαθιστούν τα κριτήρια της δημοκρατίας και των ανθρωπίνων δικαιωμάτων κατά τη χορήγηση ενισχύσεων. Είναι επίσης σαφές ότι η αύξηση του αριθμού των αποδεκτών σε αυτόν τον τομέα θα μπορούσε να σημαίνει μικρότερη ενίσχυση σε άλλους. Προσπαθήσαμε κατά κύριο λόγο να στρέψουμε τη χορήγηση ενισχύσεων σε μη κυβερνητικές οργανώσεις οι οποίες δραστηριοποιούνται συγκεκριμένα για την προάσπιση της δημοκρατίας και των ανθρωπίνων δικαιωμάτων.
<P>
Στη συμβιβαστική πρόταση της Προεδρίας λαμβάνονται υπόψη οι προτάσεις του Κοινοβουλίου σχετικά με την προσθήκη ανεξάρτητων πολιτικών ιδρυμάτων και εθνικών, περιφερειακών και διεθνών κοινοβουλίων στην ομάδα των αποδεκτών. Το άρθρο 9, παράγραφος 2, του κανονισμού επιτρέπει επίσης τη χορήγηση ενίσχυσης σε ειδικές περιπτώσεις σε άλλες ομάδες οι οποίες δεν αναφέρονται στο εν λόγω άρθρο. " διατύπωση είναι πολύ κοντινή σε αυτή που ζητά το Κοινοβούλιο, ενώ είναι επίσης ευέλικτη, καθόσον καθιστά δυνατή την επίλυση προβλημάτων κατά τη διάρκεια της χρηματοδοτικής περιόδου. Για όλους αυτούς τους λόγους, η προσθήκη των πολιτικών ομάδων στο κείμενο του κανονισμού δεν τυγχάνει της έγκρισης του Συμβουλίου.
<P>
Αυτό το θέμα δημιουργεί τον κίνδυνο να μην καταστεί δυνατή η συνολική έγκριση του κανονισμού κατά την πρώτη ανάγνωση, στερώντας ενδεχομένως από την ΕΕ προσωρινά την αναγκαία νομική βάση για τη χορήγηση ενισχύσεων με σκοπό την ενίσχυση της δημοκρατίας και των ανθρωπίνων δικαιωμάτων. Το πάγωμα όλων των κοινοτικών ενισχύσεων για τα ανθρώπινα δικαιώματα και τη δημοκρατία θα ήταν πολύ σκληρό όπλο διαπραγμάτευσης. Το Συμβούλιο κατέβαλε σημαντικές προσπάθειες για να συμμορφωθεί με τις επιθυμίες του Κοινοβουλίου. Προκειμένου να είναι δυνατή η επίτευξη λύσης, είναι αναγκαίο να διατηρηθεί η στήριξη αυτού του συμβιβαστικού κειμένου του κανονισμού από τα κράτη μέλη.
<P>
Ευελπιστώ ότι το Κοινοβούλιο θα επιδείξει ευελιξία, έτσι ώστε να επιτύχουμε από κοινού τον βασικό μας στόχο. Βασικός μας στόχος είναι να έχει τη δυνατότητα η Ευρωπαϊκή Ένωση να συνεχίσει το προσεχές έτος την ενίσχυση δράσεων για τη δημοκρατία και τα ανθρώπινα δικαιώματα μέσω του νέου μέσου. Προκειμένου να διασφαλιστεί η συνέχιση αυτής της ενίσχυσης, είναι απαραίτητο να καταλήξουμε σε απόφαση σχετικά με την πρόταση κανονισμού και, όσο πιο σύντομα συμβεί αυτό, τόσο το καλύτερο.
<SPEAKER ID="138" NAME="Benita Ferrero-Waldner">
Μέλος της Επιτροπής. (DE) Κύριε Πρόεδρε, κυρίες και κύριοι, θα ήθελα να είμαι σύντομη για να μπορέσει να τελειώσει αυτή η συζήτηση. Αυτό το χρηματοδοτικό μέσον είναι πραγματικά εξαιρετικά σημαντικό γι' αυτήν την ευρεία μεταρρύθμιση του κοινοτικού συστήματος εξωτερικής βοήθειας. Με ικανοποιεί πολύ το γεγονός ότι βλέπω πως καταφέρατε σε σχετικά μικρό χρονικό διάστημα να παρουσιάσετε μία κοινή πρόταση κανονισμού για τα ανθρώπινα δικαιώματα και τη δημοκρατία. Θεωρώ ότι αυτό το μέσον εκφράζει με υποδειγματικό τρόπο την απεριόριστη πίστη της Ευρωπαϊκής Ένωσης στη δημοκρατία και τα ανθρώπινα δικαιώματα ως θεμελιώδεις παράγοντες για τις εξωτερικές σχέσεις.
<P>
Καθώς εμείς στην Επιτροπή θεωρούμε το Σώμα ως τον σημαντικότερο εταίρο μας, εμμένουμε ανεπιφύλακτα στη δήλωσή μας για τον δημοκρατικό έλεγχο και τη συνοχή των εξωτερικών δράσεων και θα συνεχίσουμε να διεξαγάγουμε τακτικό διάλογο με το Σώμα. Σε καταστάσεις όπου κινδυνεύουν ιδιαίτερα τα ανθρώπινα δικαιώματα και η δημοκρατία και απαιτείται άμεση δράση από την Κοινότητα, προτείνω να διεξάγονται μετά από βραχυπρόθεσμη ειδοποίηση συνομιλίες με μια μικρή ομάδα βουλευτών που θα εκπροσωπούν τις αρμόδιες επιτροπές του Σώματος.
<P>
Βάσει όσων μας εξέθεσε προ ολίγου η προεδρία του Συμβουλίου για τις μακρές διαπραγματεύσεις που διεξήγαγε για το θέμα αυτό, θα ήθελα να πω ότι θεωρούμε πως η πρόταση συμβιβασμού που καταρτίστηκε κατά τη διάρκειά τους ανταποκρίνεται σε γενικές γραμμές στις προσδοκίες που αφορούν αυτό το νέο χρηματοδοτικό μέσον. Θα ήθελα επίσης να υπογραμμίσω ότι ασφαλώς περιλαμβάνονται σε αυτό πολλές προτάσεις του Σώματος που υιοθετεί ανεπιφύλακτα η Επιτροπή, όχι μόνο σχετικά με τη διαδικασία της δημοκρατικής μεταρρύθμισης, αλλά και με τη γενικότερη προστασία των ανθρωπίνων δικαιωμάτων. Δίδεται μεγαλύτερη έμφαση στην υποστήριξη και την προστασία των υπερασπιστών των ανθρωπίνων δικαιωμάτων, χωρίς όμως να παραμελούνται τα θύματα βασανισμών και εκμετάλλευσης. Επίσης, δημιουργείται μία ιδιαίτερη βάση για επιτυχή παρακολούθηση εκλογών -για την οποία αισθάνομαι μεγάλη ευγνωμοσύνη- χωρίς να προβάλλονται δυσανάλογες απαιτήσεις ως προς τους πόρους που απαιτούνται γι' αυτό.
<P>
Δεν μπορώ παρά να καλωσορίσω αυτό το μέσον και τη μεγαλύτερη ευελιξία, τον νέο, πιο γρήγορο προσανατολισμό και την ταχεία αντίδραση που προσφέρει. Από την άποψη αυτή, θα φροντίσουμε ιδιαίτερα ώστε να είναι δυνατό να το χρησιμοποιήσουν όχι μόνο ιδιώτες, αλλά και ανεγνωρισμένες ή μη ενώσεις, και θα εξαντλήσουμε όλα τα μέσα που προσφέρει ο δημοσιονομικός κανονισμός και οι κανονισμοί εφαρμογής που τον αφορούν προς χάριν της ευελιξίας.
<P>
Συμφωνώ με τις προτάσεις του Σώματος να γίνεται μεγαλύτερη ανάλυση στις αιτιολογικές σκέψεις όσον αφορά τον ιδιαίτερο χαρακτήρα της ενίσχυσης που είναι ανεξάρτητος από την έγκριση κρατικών υπηρεσιών, αλλά και να συμπεριληφθεί επίσης μία αναφορά στο ότι το μέσον πρέπει να θεωρηθεί ότι καλύπτει τα δικαιώματα των μεταναστών, των αιτούντων άσυλο και των ατόμων που εξαναγκάζονται σε μετακίνηση από ένα μέρος μιας χώρας σε ένα άλλο.
<P>
Δυστυχώς όμως δεν μπορώ, όπως και το Συμβούλιο, να δω κανένα περιθώριο συμπερίληψης των πολιτικών κομμάτων και κινημάτων στους άμεσους δικαιούχους ενισχύσεων. Κατά τη γνώμη μου, η προεδρία του Συμβουλίου και το Κοινοβούλιο -με την υποστήριξη της Επιτροπής- κατέληξαν μετά από αρκετά μακρές συνομιλίες σε έναν πολύ καλό συμβιβασμό με τη συμφωνία να επιτραπεί στα εθνικά κοινοβούλια να λαμβάνουν εξωτερική βοήθεια. Αυτό το θεωρώ αντικειμενικά δικαιολογημένο επειδή μεταξύ των στόχων του μέσου βρίσκεται και η δημιουργία, η προώθηση και η ενίσχυση της συμμετοχικής, αντιπροσωπευτικής και κοινοβουλευτικής δημοκρατίας και των ανάλογων διαδικασιών εκδημοκρατισμού. Θα μπορούσα επίσης να δω τη χρηματοδότηση ιδρυμάτων ως έναν τρόπο για να ξεπεράσουμε τις δυσκολίες μας.
<P>
Μέχρι τώρα θεωρούσαμε ως πιο σημαντικό το να μπορούμε ως Επιτροπή να είμαστε ουδέτεροι και αμερόληπτοι σχετικά με την κοινοτική βοήθεια. Αυτό ήταν για εμάς ένα μεγάλο πλεονέκτημα, που πρέπει να το διατηρήσουμε και στο μέλλον, διότι αυτό μας εξασφάλισε την ευρεία αποδοχή και το δυναμικό της βοήθειάς μας προς τρίτες χώρες και, ως εκ τούτου, είναι κάτι από το οποίο δεν θα πρέπει να παρεκκλίνουμε.
<SPEAKER ID="139" NAME="Hélène Flautre " AFFILIATION="Verts/ALE">
συνεισηγήτρια. - (FR) Κύριε Πρόεδρε, κυρίες και κύριοι, από τον Σεπτέμβριο ο συνεισηγητής μου και εγώ διαπραγματευόμαστε με το Συμβούλιο και την Επιτροπή με σκοπό την αποδοχή της θέσης του Κοινοβουλίου σχετικά με το ευρωπαϊκό χρηματοδοτικό μέσο για την προαγωγή της δημοκρατίας και των δικαιωμάτων του ανθρώπου παγκοσμίως. Αυτές οι διαπραγματεύσεις έχουν τώρα ολοκληρωθεί και, όπως μόλις ειπώθηκε, το Συμβούλιο ενέκρινε κοινή θέση την περασμένη εβδομάδα βασισμένη σε συμβιβαστικό κείμενο. Αυτό το σχέδιο, μεγάλο μέρος του οποίου είχαμε προηγουμένως προτείνει με τη μορφή τροπολογιών, ικανοποιεί τις περισσότερες από τις απαιτήσεις του Κοινοβουλίου. Ορίζει ότι η χρήση του μέσου δεν εξαρτάται από τη συγκατάθεση των κυβερνήσεων των χωρών προορισμού της βοήθειας. Επιτρέπει τη χρηματοδότηση μη καταχωρημένων οργανώσεων. Περιλαμβάνει ευέλικτο μηχανισμό για την παροχή άμεσης στήριξης σε αγωνιστές των ανθρωπίνων δικαιωμάτων οι οποίοι αντιμετωπίζουν άμεσο κίνδυνο. Αυτός ο νέος μηχανισμός αναμένεται να βελτιώσει σημαντικά την αποτελεσματικότητα των μέτρων μας για την προστασία όσων αγωνίζονται υπέρ των θεμελιωδών ελευθεριών.
<P>
Ο συμβιβασμός περιλαμβάνει επίσης ολόκληρη παράγραφο αφιερωμένη στην προαγωγή των δημοκρατικών αρχών, των εκλογικών διαδικασιών και της κοινοβουλευτικής δημοκρατίας. Τα πολιτικά θεμέλια, καθώς και τα εθνικά κοινοβούλια -ένα στοιχείο που εισήχθη από το Κοινοβούλιό μας- απαριθμούνται ρητώς μεταξύ των οργάνων που είναι επιλέξιμα για υποστήριξη. " παράγραφος που αφορά την προστασία των ανθρωπίνων δικαιωμάτων ικανοποιεί επίσης όλες σχεδόν τις επιθυμίες του Κοινοβουλίου, με μόνες εξαιρέσεις την επιθυμία για ρητή αναφορά στην καταπολέμηση της ατιμωρησίας και στην πρόληψη συγκρούσεων. Από την άλλη πλευρά, έχουν περιληφθεί τα δικαιώματα ατόμων με αναπηρίες, η εταιρική κοινωνική ευθύνη, η καταπολέμηση της βίας εις βάρος των γυναικών και πολλοί άλλοι στόχοι.
<P>
Το Κοινοβούλιο έχει επίσης διασφαλίσει την καθιέρωση βελτιωμένου διαρθρωμένου διαλόγου ο οποίος θα το συνδέει με τη διατύπωση στρατηγικών προτεραιοτήτων. Επιθυμούσαμε αυτό να περιλαμβάνεται στο σώμα του κειμένου, όμως σύμφωνα με τη συμβιβαστική συμφωνία η κοινοβουλευτική συμμετοχή θα διασφαλίζεται μέσω ανταλλαγής επιστολών.
<P>
Όσον αφορά τη ρητή αναφορά σε δημοκρατικές πολιτικές ομάδες, το Συμβούλιο, όπως μόλις ακούσαμε, θεωρεί ανέφικτη την ανάμιξη σε αυτό το θέμα. Κατά συνέπεια, υπήρξε αδύνατο να περιληφθεί αναφορά για στήριξη αυτών των ομάδων. Παρά ταύτα, εισήχθη ένα στοιχείο ευελιξίας για να επιτρέπεται η χρηματοδότηση άλλων παραγόντων σε δεόντως αιτιολογημένες περιπτώσεις. Με τον τρόπο αυτόν, οι πολιτικές ομάδες, αν και δεν αναφέρονται ρητώς, θα έχουν τη δυνατότητα να λαμβάνουν στήριξη σε ορισμένες περιπτώσεις.
<P>
Εν κατακλείδι, κύριε Πρόεδρε, επιτρέψτε μου να τονίσω τη μοναδικότητα αυτού του μέσου. Είναι το μόνο μέσο το οποίο χρηματοδοτεί τα σχέδια μη κυβερνητικών παραγόντων χωρίς την ανάγκη προηγούμενης άδειας από την κυβέρνησή τους. Είναι επίσης το μόνο μέσο που χρηματοδοτεί αποστολές εκλογικών παρατηρητών. Αυτός είναι ο λόγος για τον οποίο δεν θα ήταν ούτε χρήσιμο ούτε υπεύθυνο να καθυστερήσει η έγκρισή του και, επομένως, η χρηματοδότηση αυτών των σχεδίων, με τη μάταιη ελπίδα εισαγωγής ρητής αναφοράς σε πολιτικές ομάδες. Πράγματι, η πεισματική εμμονή σε αυτόν τον στόχο μας έχει ήδη κοστίσει ακριβά σε αυτό το στάδιο, αφού χάθηκε η συμφωνία που είχε επιτευχθεί με το Συμβούλιο σχετικά με τη συμπερίληψη των δικαιωμάτων των μεταναστών και των αιτούντων άσυλο.
<P>
Για τους λόγους αυτούς, κυρίες και κύριοι, σας ζητώ να στηρίξετε τον συμβιβασμό όπως τον έχουμε διαπραγματευτεί με το Συμβούλιο.
<SPEAKER ID="140" NAME="Edward McMillan-Scott " AFFILIATION="PPE-DE">
συνεισηγητής. - (EN) Κύριε Πρόεδρε, καταρχάς θέλω να ευχαριστήσω την κ. Flautre και το επιτελείο της για το πολύ δύσκολο έργο που επιτέλεσαν τους τελευταίους μήνες προσπαθώντας να φέρουν αυτό το μέσο σε τέτοιο σημείο ώστε να μπορέσουμε να το εγκρίνουμε μέχρι το τέλος του τρέχοντος έτους. Θα ήθελα να ευχαριστήσω την Επιτροπή και το προσωπικό της, καθώς και το Συμβούλιο, για το έργο τους.
<P>
Τόσο το Συμβούλιο όσο και η Επιτροπή εργάστηκαν πολύ σκληρά για να προσπαθήσουν να επιτύχουν ένα είδος συμβιβασμού σχετικά με αυτό το μέσο. Οφείλω να πω ότι, σε γενικές γραμμές, οι φιλοδοξίες της Προέδρου της Υποεπιτροπής Ανθρωπίνων Δικαιωμάτων, της συνεισηγήτριάς μου, εκπληρώθηκαν σε μεγάλο βαθμό. Πιστεύω ότι για το θέμα της προώθησης των ανθρωπίνων δικαιωμάτων, το οποίο εκφράζει γενικές αξίες παγκοσμίως αποδεκτές, έχουμε τώρα ένα μέσο που έχει τη δυνατότητα και την ευελιξία να εργαστεί αποτελεσματικά, κυρίως μέσω της κοινωνίας των πολιτών, και να επιτύχει τους στόχους της Ευρωπαϊκής Ένωσης για την εκπλήρωση των υποχρεώσεών της προς τα ανθρώπινα δικαιώματα παγκοσμίως, οι οποίες απορρέουν από τη Συνθήκη.
<P>
Υπάρχει, ωστόσο, μια ατέλεια. Όπως γνωρίζουν οι συνάδελφοι, ήμουν ο αρχικός υποστηρικτής και εισηγητής της ευρωπαϊκής πρωτοβουλίας το 1992. Αποσκοπούσε στη μεταμόρφωση του πρώην σοβιετικού μπλοκ και εξέταζε κυρίως τη δημοκρατική διαδικασία. Σήμερα στον κόσμο αντιμετωπίζουμε διαφορετικές προκλήσεις. Φέτος επισκέφθηκα χώρες που συνιστούν "περίπλοκα περιβάλλοντα", για να χρησιμοποιήσω την ορολογία των "νωμένων Εθνών: την Κίνα, την Κούβα και τη Ρωσία. Υπάρχουν οι προκλήσεις του σήμερα.
<P>
" ερώτησή μου προς το Συμβούλιο και την Επιτροπή -και καθώς το Συμβούλιο επέλεξε να διαπραγματευτεί δημοσίως- είναι, γιατί δεν μπορούμε ως Ευρωπαϊκή Ένωση να αξιοποιήσουμε τα ίδια μέσα που οι κυβερνήσεις των κρατών μελών μας έδωσαν στα "νωμένα Έθνη; Θεωρώ ότι πρόκειται για έναν μεγάλο γρίφο. Κατά την πρόσφατη επίσκεψή μου στη Νέα Υόρκη μίλησα στο ΠΑ"Ε, το οποίο, στο εγχειρίδιό του για τις σχέσεις με τα πολιτικά κόμματα, αναφέρει: "ωστόσο διαπιστώσαμε ότι η απουσία ισχυρών, υπεύθυνων και ικανών πολιτικών κομμάτων που εκφράζουν θέσεις και διαπραγματεύονται την αλλαγή, αποδυναμώνει τη δημοκρατική διαδικασία". Εδώ είναι ένα κοινοβούλιο πολιτικών κομμάτων. " δημοκρατία δεν μπορεί να υπάρξει χωρίς αντίπαλες πολιτικές δυνάμεις. Αναρωτιέμαι λοιπόν αν το Συμβούλιο έχασε το σθένος του. Αντιμέτωποι με τις προκλήσεις που βλέπουμε στην ανατολή και στον νότο μας, είναι πράγματι ικανοποιητικό το γεγονός ότι η Ευρωπαϊκή Ένωση δεν έχει την ίδια ικανότητα να συμμετάσχει στην πολιτική διαδικασία, για τη μεταρρύθμιση χωρών όπου δεν υπάρχει δημοκρατία, με αυτήν που εμείς δώσαμε στα "νωμένα Έθνη;
<P>
Πιστεύω ότι η Ευρωπαϊκή Ένωση πρέπει να υλοποιήσει τις δεσμεύσεις της για τη δημοκρατία και να συμπεριλάβει στο μέσο μια αναφορά στη στήριξη των δημοκρατικών πολιτικών ομάδων. Αυτός, σε ορισμένες χώρες, είναι ο μόνος τρόπος να επιτευχθεί αλλαγή.
<SPEAKER ID="141" NAME="Alessandro Battilocchio " AFFILIATION="NI">
συντάκτης γνωμοδότησης της Επιτροπής Ανάπτυξης. - (IT) Κύριε Πρόεδρε, κυρίες και κύριοι, θα ήθελα να ευχαριστήσω τους δύο εισηγητές για τη συνεργασία τους, χάρη στην οποία μπορέσαμε να παρουσιάσουμε στην Επιτροπή Εξωτερικών Υποθέσεων ένα έγγραφο που ενσωμάτωνε ήδη τα αιτήματα της Επιτροπής Ανάπτυξης. Τα αιτήματα αυτά εμφανίζονται και στο έγγραφο του Συμβουλίου, το οποίο ευχαριστώ για το έργο του και για την ευελιξία που επέδειξε κατά την περίοδο των διαπραγματεύσεων. Ιδιαίτερα, χαιρετίζω την τοπική διάσταση του μέσου, προκειμένου να ανταποκριθεί στις ειδικές ανάγκες των μειονεκτούντων περιοχών· την ιδιαιτερότητα του μέσου που επιτρέπει την ανάληψη δράσης και χωρίς τη συναίνεση των κυβερνήσεων και των δημόσιων αρχών· τη διαφάνεια των διαδικασιών και τη συνεκτικότητά τους με τους άλλους τομείς της ευρωπαϊκής εξωτερικής πολιτικής· το πεδίο εφαρμογής του και συνεπώς την προτεραιότητα στην κοινωνία των πολιτών· την πρόσβαση ακόμη και για μη καταχωρημένες οργανώσεις· την προστασία γυναικών, παιδιών, μεταναστών και μειονοτήτων· την πρόσβαση στην πληροφορία και τις δράσεις υποστήριξης των δημοκρατικών διαδικασιών, μολονότι η τελική μορφή του εγγράφου δεν είναι απόλυτα ικανοποιητική.
<P>
Ορισμένα σύντομα σχόλια για τα πλέον επίμαχα σημεία: όσον αφορά το μέγιστο όριο για τις αποστολές παρακολούθησης των εκλογών, ήλπιζα ότι η Επιτροπή και το Συμβούλιο θα αναλάμβαναν μια ισχυρότερη δέσμευση από μια προσαρτημένη δήλωση, ελπίζω ωστόσο ότι, μετά από όσα ειπώθηκαν στο Σώμα, το όριο αυτό θα τηρηθεί αυστηρά. Όσον αφορά τον δομημένο διάλογο, σημειώνω την έλλειψη διάθεσης του Συμβουλίου και της Επιτροπής για τη βελτίωση των συναφών διαδικασιών. Είναι, ωστόσο, σημαντικό το γεγονός ότι η επιστολή της Επιτροπής δεν απευθύνεται μόνο στον Πρόεδρο της Επιτροπής Εξωτερικών Υποθέσεων, αλλά και στον Πρόεδρο της Επιτροπής Ανάπτυξης, σύμφωνα με τη νομική βάση του μέσου (άρθρο 179, παράγραφος 1, της Συνθήκης) και τον Κανονισμό του Κοινοβουλίου (Παράρτημα VI).
<P>
Όσον αφορά τους πολιτικούς παράγοντες, κατανοώ τις ανησυχίες του συνάδελφου κ. McMillan-Scott και, μολονότι η επιτροπή μου δεν έχει εκφρασθεί ρητά για το ζήτημα, δεν θα διστάσω να υποστηρίξω το αίτημά του εάν υπάρξουν κάποια ανοίγματα. Σε αντίθετη περίπτωση και υπό το πρίσμα των πρόσφατων εξελίξεων, θα εξετάσω με τους συναδέλφους τη σκοπιμότητα να μπλοκάρουμε τη διαδικασία, αφού επιτεύχθηκαν μετά από πολλές προσπάθειες ικανοποιητικοί συμβιβασμοί στα βασικά σημεία προκειμένου να συναφθεί μια συμφωνία σε πρώτη ανάγνωση και να επιτραπεί η δρομολόγηση του μέσου από τον Ιανουάριο του 2007.
<SPEAKER ID="142" NAME="Albert Jan Maat " AFFILIATION="PPE-DE">
συντάκτης της γνωμοδότησης της Επιτροπής Προϋπολογισμών. - (NL) Κύριε Πρόεδρε, εκφράζω τις θερμές μου ευχαριστίες στους δύο εισηγητές, στον κ. McMillan-Scott και στην κ. Flautre, για τον τρόπο με τον οποίο πέτυχαν την έγκριση των συστάσεων της Επιτροπής Προϋπολογισμών.
<P>
Δύο πράγματα θεωρεί σημαντικά η Επιτροπή Προϋπολογισμών: τη λογοδοσία και το δημοσιονομικό πλαίσιο για την περίοδο 2007-2013. 1,103 εκατ. ευρώ έχουν δεσμευτεί για το μέσο αυτό και επιθυμία της επιτροπής μας είναι να μπορέσει το Σώμα να ασκήσει έλεγχο επί του τρόπου με τον οποίο θα δαπανηθεί αυτό το ποσό.
<P>
Δεύτερον, τα δικαιώματα του Κοινοβουλίου σε αυτόν τον τομέα πρέπει να προστατευθούν, όσον αφορά τόσο τη διαβούλευση μαζί του όσο και την υλοποίηση της πολιτικής η οποία πρέπει, σύμφωνα με τη δήλωση της Επιτροπής, να υπόκειται σε κατάλληλο δημοκρατικό έλεγχο. Χαιρόμαστε, συνεπώς, διότι η πρόταση αυτή δεν υιοθετήθηκε μόνο από τους εισηγητές, αλλά και από την Επιτροπή Εξωτερικών Υποθέσεων.
<P>
Είναι επίσης πολύ σημαντικό για την Επιτροπή Προϋπολογισμών να διατίθενται πόροι και από άλλα σημαντικά μέσα, για την ανάπτυξη, αλλά και για εταιρικές σχέσεις με γειτονικές χώρες καθώς και στο πλαίσιο της προενταξιακής διαδικασίας.
<P>
Εάν συμβεί αυτό, εάν το υπό συζήτηση μέσο χρησιμοποιηθεί κατ' αυτόν τον τρόπο, είμαι πεπεισμένος ότι, όταν συζητήσουμε αυτό το πρόγραμμα στην Επιτροπή Ελέγχου των Προϋπολογισμών μετά από πέντε χρόνια, θα χορηγήσουμε απαλλαγή σε αυτόν τον τομέα.
<SPEAKER ID="143" NAME="Teresa Riera Madurell " AFFILIATION="PSE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (ES) Κύριε Πρόεδρε, εμείς στην Επιτροπή Δικαιωμάτων των Γυναικών και Ισότητας των Φύλων χαιρετίζουμε όλες τις προσπάθειες του Κοινοβουλίου να διασφαλίσει ότι αυτό το ειδικό μέσο για την προαγωγή της δημοκρατίας και των ανθρωπίνων δικαιωμάτων θα συζητηθεί σήμερα στο Κοινοβούλιο.
<P>
Στο πλαίσιο του σημαντικού έργου της απλοποίησης των μέσων και των διαδικασιών στον τομέα των εξωτερικών δράσεων, πιστεύουμε ότι είναι πολύ σημαντικό να έχουμε ένα εργαλείο με κύριο στόχο την υποστήριξη της κοινωνίας των πολιτών, την υποστήριξη όσων εργάζονται για να επιτύχουν τη δημοκρατία και μια καλύτερη ζωή για όλους.
<P>
Σε αυτό το πλαίσιο, κυρίες και κύριοι, θα ήθελα να υπογραμμίσω τον ρόλο των γυναικών ως πρωταγωνιστών στην προστασία των θεμελιωδών ελευθεριών.
<P>
Εμείς στην επιτροπή μας εργαστήκαμε για να διασφαλίσουμε ότι αυτό το μέσο υποστηρίζει στόχους και μέτρα για την προαγωγή των δικαιωμάτων των γυναικών και των παιδιών, την ισότητα των φύλων σε διεθνές επίπεδο και την καταπολέμηση των διακρίσεων που υφίστανται δισεκατομμύρια γυναίκες σε καθημερινή βάση.
<P>
Θα θεωρούσαμε πολύ θετική την έγκριση αυτού του κανονισμού στην πρώτη ανάγνωση, ούτως ώστε να μπορέσει να τεθεί σε ισχύ το 2007, ειδικά ενόψει του γεγονότος ότι το 2007 ανακηρύχθηκε επισήμως Ευρωπαϊκό Έτος Ίσων Ευκαιριών για Όλους.
<SPEAKER ID="144" NAME="Michael Gahler">
εξ ονόματος της Ομάδας PPE-DE. - (DE) Κύριε Πρόεδρε, είναι καλό που θα αποκτήσουμε αυτό το μέσον. Είναι πολύ σωστό να αντιτασσόμαστε σε όσα θέλουν οι απολυταρχίες και οι δικτατορίες και να υπερασπιζόμαστε τα ανθρώπινα δικαιώματα και τη δημοκρατία, καθώς και τις δημοκρατικές πολιτικές ομάδες στις εν λόγω χώρες. Φανταστείτε πώς θα ήταν να ζούσαμε σήμερα ως δημοκράτες στην Ανατολική Ευρώπη πριν από την πτώση του τείχους και να μην είχαν οι μυστικά οργανωμένες ομάδες μας βοήθεια από τη Δύση με βάση ακριβώς αυτό το επιχείρημα!
<P>
Κι όμως, όλοι προσπαθούμε να δώσουμε στην Επιτροπή τη μέγιστη δυνατή ευελιξία στην πράξη και εκείνοι οι υπάλληλοι που φοβούνται να παράσχουν βοήθεια σε μη χαρακτηρισμένες πολιτικές ομάδες, θα πρέπει να ενθαρρυνθούν να το κάνουν όταν το απαιτούν οι εκάστοτε περιστάσεις. Αυτό δεν αφορά πρωτίστως τη χρηματοδότηση των κομμάτων και παρακαλώ το Συμβούλιο να μην περιορίσει τη συζήτηση σε αυτό το θέμα.
<P>
Ωστόσο, δεν μπορούμε να είμαστε υπεράνω κομμάτων σε χώρες όπως η Λευκορωσία, γιατί τηρώντας αποστάσεις από όλα τα πολιτικά κόμματα θα καταλήγαμε να υποστηρίζουμε τον Lukashenko και τους ομοίους του.
<SPEAKER ID="145" NAME="Elena Valenciano Martínez-Orozco">
εξ ονόματος της Ομάδας PSE. - (ES) Κύριε Πρόεδρε, για εκατομμύρια ανθρώπους που θέτουν τη ζωή τους σε κίνδυνο προκειμένου να υπερασπιστούν ελευθερίες και ανθρώπινα δικαιώματα, αυτό που συζητάμε σήμερα είναι απολύτως ζωτικό. Το Ευρωπαϊκό Μέσο για τη Δημοκρατία και τα Δικαιώματα του Ανθρώπου ήταν πάνω απ' όλα ένα επίτευγμα αυτού του Κοινοβουλίου. Δεν ήταν ένα εύκολο επίτευγμα.
<P>
Πάντα υποστηρίζαμε ότι, αν θέλουμε η εξωτερική μας πολιτική να ενσωματώσει τις αξίες της Ευρωπαϊκής Ένωσης, πρέπει να εργαστεί ρητά για την προαγωγή των ανθρωπίνων δικαιωμάτων που όλοι ισχυριζόμαστε ότι υπερασπίζουμε.
<P>
Τώρα το έχουμε· έχουμε ένα πολύτιμο εργαλείο για τους υπερασπιστές των ανθρωπίνων δικαιωμάτων και όλους τους φορείς που εργάζονται για την προώθηση της δημοκρατίας, των θεμελιωδών ελευθεριών και της δικαιοσύνης. Τώρα έχουμε το μέσο μας. Περιέχει έναν αρκετά ευρύ ορισμό των φορέων που μπορούν να ωφεληθούν από αυτό, όπως εξήγησε η κ. Flautre. Σε τέτοιον βαθμό μάλιστα που δεν πρέπει να υπάρχει καμία δικαιολογία για μια μάχη που καθυστερεί την εφαρμογή αυτού του μέσου, διαψεύδοντας πολλές προσδοκίες και ελπίδες.
<P>
Εμείς οι Σοσιαλιστές θα προτιμούσαμε επίσης μια σαφή συμπερίληψη της έννοιας της "πρόληψης συγκρούσεων", διότι αυτή είναι μια πρώιμη προϋπόθεση για την ειρήνη και τη δημοκρατική ανάπτυξη. Ωστόσο, χάριν της συμφωνίας και επειδή είναι αναγκαίο να εγκριθεί η πρόταση, δεχόμαστε τη συναίνεση που επιτεύχθηκε με την Επιτροπή και το Συμβούλιο. " Ομάδα μου δεν θα υποβάλει επομένως καμία τροπολογία. Ελπίζω ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα δείξει τον ίδιο βαθμό υπευθυνότητας. Δεν πρέπει να απογοητεύσουμε τους κύριους πρωταγωνιστές αυτού του μέσου.
<SPEAKER ID="146" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κύριε Πρόεδρε, κυρία Προεδρεύουσα του Συμβουλίου, αξιότιμα μέλη της Επιτροπής, αυτό το μέσο θα επιτρέψει στην Ευρωπαϊκή Ένωση να ενισχύσει διεθνώς τη δημοκρατία και τα ανθρώπινα δικαιώματα. Θεωρώ εν γένει ικανοποιητικό το συμβιβαστικό κείμενο στο οποίο καταλήξαμε, καθόσον λαμβάνει υπόψη τα πιο ουσιαστικά ζητήματα, γεγονός το οποίο οφείλουμε εξολοκλήρου στις προσπάθειες των εισηγητών μας, καθώς και της Προεδρίας του Συμβουλίου και του Προέδρου της Επιτροπής.
<P>
Χαίρομαι, για παράδειγμα, διότι θα μπορεί να χορηγηθεί ενίσχυση χωρίς την έγκριση των κυβερνήσεων τρίτων χωρών, καθώς και για τη ρητή αναφορά στην κοινοβουλευτική δημοκρατία, αλλά και στην πολιτική πολυφωνία και τη δημοκρατική πολιτική εκπροσώπηση. Τέλος, θεωρώ ικανοποιητική την αναφορά σε ανεξάρτητες πολιτικές οργανώσεις.
<P>
Χωρίς, βεβαίως, να επιθυμώ να υποβαθμίσω τη σημασία των καθαυτό ανθρωπίνων δικαιωμάτων -απεναντίας μάλιστα- θέλω να τονίσω την καίρια σημασία των πολιτικών κομμάτων σε κάθε δημοκρατική διαδικασία. Σε μια δημοκρατία, οι εκλογές είναι αναγκαίες, αλλά δεν επαρκούν. Για να είναι βιώσιμη μια δημοκρατία, εκείνο που απαιτείται είναι αποτελεσματικά, δημοκρατικά πολιτικά κόμματα τα οποία θα διασφαλίζουν τη διεξαγωγή διαλόγου όχι μόνο μεταξύ των κομμάτων, αλλά και με την κοινή γνώμη.
<P>
Πολύ συχνά, τα κόμματα λειτουργούν ως απλά οχήματα προκειμένου συγκεκριμένα πρόσωπα, φατρίες ή ομάδες να μπορούν να ασκήσουν ή ακόμη και να διατηρήσουν την εξουσία. Αυτός είναι ένας από τους βασικούς λόγους για τους οποίους εκφράζεται συχνά δυσπιστία έναντι των κομμάτων.
<P>
Ωστόσο, οι μη κυβερνητικές οργανώσεις και η κοινωνία των πολιτών δεν επαρκούν για να εγγυηθούν τον πολιτικό διάλογο και τον έλεγχο της διακυβέρνησης.
<P>
Γι' αυτό θέλω να καλέσω το Συμβούλιο και την Επιτροπή να συνεχίσουν τις προσπάθειες προκειμένου στο μέλλον να είναι δυνατή η ενίσχυση δημοκρατικών πολιτικών ομάδων - σε εξαιρετικές, βεβαίως, περιπτώσεις.
<SPEAKER ID="147" NAME="Richard Howitt" AFFILIATION="PSE">
(EN) Κύριε Πρόεδρε, επιτρέψτε μου αρχίσω λέγοντας ότι το Κοινοβούλιο ήταν εκείνο που επέμενε για την ανάγκη ενός ξεχωριστού νομικού μέσου για τα ανθρώπινα δικαιώματα και τη δημοκρατία. Χρειάστηκε κάποιος χρόνος για να πείσουμε τους φίλους και τους συναδέλφους μας γι' αυτό, αλλά η σημερινή συζήτηση δείχνει ότι επιτεύχθηκε μια νίκη για το Κοινοβούλιο και ότι λήφθηκε η σωστή απόφαση.
<P>
Όσον αφορά τα κύρια θέματα της συζήτησης, χαιρετίζω ιδιαίτερα αυτό που είπε ο συνάδελφός μας της φινλανδικής Προεδρίας ότι αυτό είναι ένα πρόγραμμα που παρέχει βοήθεια χωρίς τη συγκατάθεση των τοπικών κυβερνήσεων.
<P>
Στην Επίτροπο θέλω να πω ότι είμαι πολύ υπερήφανος για το έργο που επιτελούμε στην εκλογική παρατήρηση. Πιστεύω ότι είναι μια από τις πιο αποτελεσματικές δράσεις στις οποίες συμμετέχουμε. " προσπάθειά μας να την περιορίσουμε έγκειται απλά στο να πούμε ότι δεν πρέπει να λαμβάνει χρήματα από τα βασικά έργα για τα ανθρώπινα δικαιώματα. Και τα δύο είναι σημαντικά.
<P>
Οι τροπολογίες που κατέθεσα περιελάμβαναν τη στήριξη για την κοινοβουλευτική δημοκρατία όπου αυτή καταπιέζεται, διασφαλίζοντας ότι οι δαπάνες στο πλαίσιο αυτού του μέσου είναι πρόσθετες και όχι εις βάρος του έργου για τα ανθρώπινα δικαιώματα στα βασικά προγράμματα και κάνοντας ειδική αναφορά ως προς το πεδίο εφαρμογής στους βασικούς εργασιακούς κανόνες και στην κοινωνική ευθύνη των επιχειρήσεων, στα ανθρώπινα δικαιώματα των ατόμων με αναπηρίες και στην πρόσβαση στη δικαιοσύνη. Θα ήθελα να ευχαριστήσω τους συνεισηγητές για την υποστήριξη αυτών των τροπολογιών και το Συμβούλιο και την Επιτροπή για την ευελιξία που επέδειξαν ως προς τις τροπολογίες του Κοινοβουλίου εν γένει.
<P>
Απόψε συζητήσαμε για τις λεπτομέρειες των νομικών κειμένων. Σε αυτό το Σώμα γνωρίζουμε πόσο σημαντικό είναι τούτο για να διασφαλιστεί η αποτελεσματικότητα της Ευρωπαϊκής Ένωσης. Ωστόσο, το κύριο πολιτικό μήνυμα που πρέπει να δώσουμε είναι ότι όπως αυτό το Σώμα συγκρότησε τη δική του υποεπιτροπή για τα ανθρώπινα δικαιώματα, αυτή η Ένωση θεμελιώνει ένα ανεξάρτητο μέσο για τα ανθρώπινα δικαιώματα και τη δημοκρατία, διότι την ίδια στιγμή που τα "νωμένα Έθνη ενισχύουν το καθεστώς και τον ρόλο των ανθρωπίνων δικαιωμάτων, το ίδιο κάνουμε κι εμείς στην Ευρωπαϊκή Ένωση, για να βοηθήσουμε τα θύματα καταπίεσης, αδικίας και δίωξης και όσους τα προστατεύουν σε όλο τον κόσμο.
<SPEAKER ID="148" NAME="Kader Arif" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, πρέπει να μας κάνει υπερήφανους το γεγονός ότι ανήκουμε στην Ευρωπαϊκή Ένωση όταν βλέπουμε τη δράση που η τελευταία έχει αναλάβει για την προαγωγή της δημοκρατίας και των δικαιωμάτων του ανθρώπου. Αυτές οι κοινές αξίες καθιστούν την Ένωση έναν από τους σημαντικότερους παράγοντες στη διεθνή σκηνή στον τομέα αυτόν. Στο πλαίσιο αυτού του ακατάπαυτου αγώνα, ήταν επιτακτική η μεταρρύθμιση του παλαιού μέσου προκειμένου να βελτιωθεί η αποτελεσματικότητά του. Χάρη στη μαχητικότητα των εισηγητών, της κ. Flautre και του κ. McMillan-Scott, τους οποίους συγχαίρω, έχουμε πλέον ένα σχέδιο το οποίο πραγματικά συνιστά πρόοδο.
<P>
Δεδομένης της σημασίας του, αυτό το μέσο πρέπει να είναι φιλόδοξο, και δεν υπάρχει έλλειψη φιλοδοξίας ως προς τις αναφορές στα δικαιώματα των μεταναστών και στα περιθώρια που προσφέρονται για την παράκαμψη της ανάγκης έγκρισης από τη χώρα υποδοχής των μέτρων στήριξης της δημοκρατίας και των ανθρωπίνων δικαιωμάτων. Λυπάμαι, ωστόσο, για το γεγονός ότι οι διαπραγματεύσεις δεν κατέληξαν στην επέκταση του μέσου ώστε να καλύπτει την πρόληψη συγκρούσεων. Επιπλέον, παρά τη μεγαλύτερη κοινοβουλευτική συμμετοχή στη διαδικασία παρακολούθησης, η άρνηση του Συμβουλίου να επισημοποιήσει τις σχέσεις μεταξύ των δύο θεσμικών οργάνων μας στον τομέα αυτόν συνιστά αδυναμία.
<P>
Καταλήγοντας, η αποτελεσματικότητα αυτού του μέσου θα εξαρτηθεί από την τακτική αξιολόγησή του και από την αναθεώρησή του, μια διαδικασία στην οποία το Κοινοβούλιο πρέπει να διαδραματίσει πλήρως τον ρόλο που του αναλογεί, διότι πιστεύω ότι η Ευρώπη, με όπλο τις αξίες της, μάχεται εν προκειμένω για έναν κόσμο απαλλαγμένο από τον φόβο.
<SPEAKER ID="149" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, σας ευχαριστώ για τα σχόλιά σας σε αυτή τη συζήτηση. Κατέστη απολύτως σαφές ότι είναι προς το κοινό μας συμφέρον να λάβουμε αποφάσεις σχετικά με αυτό το μέσο, έτσι ώστε να μπορέσουν να αυξηθούν από το προσεχές έτος οι χορηγούμενες από την Ευρωπαϊκή Ένωση ενισχύσεις για την ανάπτυξη της δημοκρατίας και των ανθρωπίνων δικαιωμάτων.
<P>
Επιτρέψτε μου να υπογραμμίσω για μια ακόμη φορά ότι η συμβιβαστική πρόταση σε αυτή τη συζήτηση ενισχύει τις δυνατότητές μας. Μας προσφέρει τη δυνατότητα να χορηγούμε ενισχύσεις ακόμη και στις πολιτικές ομάδες τις οποίες θεωρεί τόσο σημαντικές το Κοινοβούλιο.
<P>
Για μια τελευταία φορά, επιτρέψτε μου να δηλώσω με κάθε σοβαρότητα ότι ευελπιστώ ότι θα καταλήξουμε σε απόφαση, κατά προτίμηση πολύ σύντομα. Όπως αναφέρθηκε κατά τη διάρκεια της συζήτησης, το μέσο αυτό είναι σε μεγάλο βαθμό αποτέλεσμα της τεράστιας επιρροής του Ευρωπαϊκού Κοινοβουλίου. Ο δυναμικός ρόλος του είναι εμφανής στο κείμενο αυτού του κανονισμού. Εν τέλει, ωστόσο, πρέπει να είμαστε επίσης διατεθειμένοι να προβούμε σε συμβιβασμούς για θέματα στα οποία τα κράτη μέλη και το Κοινοβούλιο έχουν εξίσου αποφασιστική αρμοδιότητα. Διαφορετικά, δεν πρόκειται να ληφθεί καμία απόφαση.
<SPEAKER ID="150" NAME="Benita Ferrero-Waldner">
Μέλος της Επιτροπής. (DE) Κύριε Πρόεδρε, κυρίες και κύριοι, θα ήθελα αρχικά να εκφράσω τις ευχαριστίες μου όχι μόνο για τη συζήτηση, αλλά και για τις πολλές διαπραγματεύσεις στις οποίες τελικά καταλήξαμε σε έναν καλό συμβιβασμό. Ο δρόμος ήταν μακρύς και υπήρχε εξαρχής μεγάλη ομοφωνία σχετικά με τους στόχους και το πεδίο εφαρμογής, το οποίο τελικά διευρύνθηκε σημαντικά μετά από πρόταση του Σώματος και έγιναν ακόμα πιο διεξοδικές ρυθμίσεις, ειδικά όσον αφορά τη διαβούλευση με εθνικά κοινοβούλια και τα νέα μέτρα για τους υπερασπιστές των ανθρωπίνων δικαιωμάτων. Όμως εξακολουθεί να υπάρχει δυνατότητα για ad hoc μέτρα.
<P>
Σχετικά με τα πολιτικά κόμματα θα ήθελα να πω ότι το πεδίο εφαρμογής του κανονισμού προβλέπει ρητά την ενίσχυση του πολιτικού πλουραλισμού, της δημοκρατικής πολιτικής εκπροσώπησης και των δημοκρατικών μεταρρυθμιστικών διαδικασιών σε τοπικό, περιφερειακό και εθνικό επίπεδο. Επίσης, όπως υπογραμμίστηκε ήδη, έχει ήδη προβλεφθεί ρητά η συμμετοχή ανεξάρτητων πολιτικών ιδρυμάτων και κοινοβουλευτικών οργάνων ως εταίρων κατά την εφαρμογή μέτρων για την υποστήριξη της ανάπτυξης της δημοκρατίας. Συνεπώς, θα είναι δυνατό να χρησιμοποιηθεί το μέσον με πολιτικό κατά κύριο λόγο τρόπο για την προαγωγή της δημοκρατίας, πράγμα που πιστεύω όλοι θέλαμε να γίνει.
<P>
Επιτρέψτε μου επομένως να πω ότι αυτή η νέα πρόταση κανονισμού που υπήρξε αντικείμενο πραγματικά εντατικών διαπραγματεύσεων, αξίζει κατά τη γνώμη μου την υποστήριξη του Σώματος.
<P>
Επιτρέψτε μου να υπογραμμίσω και πάλι τελειώνοντας ότι αυτό είναι το τελευταίο από τα χρηματοδοτικά μέσα με τα οποία θα ασχοληθούμε σήμερα. Θεωρώ ότι καταφέραμε να βρούμε καλές και βιώσιμες λύσεις για τα υπόλοιπα, και έτσι πρέπει να φροντίσουμε να εξασφαλίσουμε πως το μέσον για τη δημοκρατία και τα ανθρώπινα δικαιώματα θα είναι δυνατό να χρησιμοποιηθεί, όπως προβλέπεται, την 1η Ιανουαρίου 2007. Εμείς προσπαθήσαμε να δείξουμε την ευελιξία που απαιτούν οι περιστάσεις.
<SPEAKER ID="151" NAME="Πρόεδρος">
Σας ευχαριστούμε, κυρία Επίτροπε. " συζήτηση έληξε.
<P>
" ψηφοφορία θα διεξαχθεί τον Δεκέμβριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="152" NAME="Marianne Mikko" AFFILIATION="PSE">
(ET) " ανάπτυξη της κοινωνίας των πολιτών και των δημοκρατικών λειτουργιών παγκοσμίως, και ειδικότερα στις γειτονικές της Ευρωπαϊκής Ένωσης χώρες, έχει ζωτική σημασία για τη σταθερότητα της ίδιας της Ευρώπης. Πρέπει να συμβάλλουμε στην επίλυση των προβλημάτων εκεί όπου αυτά εκδηλώνονται, αντί να κατακλυζόμαστε από την πλημμύρα πολιτικών και οικονομικών προσφύγων. Οι πολέμιοι της κοινωνίας των πολιτών εκμεταλλεύονται την ανελαστικότητα της γραφειοκρατίας μας και επικρίνουν την τυφλή προσκόλληση στα έγγραφα προγραμματισμού.
<P>
Προσφάτως, οι ρωσικές αρχές στέρησαν από πολλές διεθνείς οργανώσεις τη νομική τους βάση. Σύμφωνα με τους ισχύοντες κανόνες, δεν μπορούμε πλέον να χρηματοδοτούμε αυτές τις οργανώσεις. Το ίδιο πρόβλημα αντιμετωπίζουμε και στην αποσχιστική Υπερδνειστερία, η οποία κυβερνάται από ένα καθεστώς ανδρεικέλων το οποίο μιμείται πιστά τις μεθόδους του Κρεμλίνου.
<P>
" έκθεση καταλήγει στο μόνο δυνατό συμπέρασμα - πρέπει να καταστούμε πιο ευέλικτοι. Πρέπει να μπορούμε να αντιδρούμε με μεγάλη ταχύτητα και με τον ενδεδειγμένο τρόπο και να χρηματοδοτούμε έκτακτα μέτρα και οργανώσεις οι οποίες δεν έχουν την αναγνώριση κυβερνήσεων, εφόσον μάλιστα χρειαστεί ακόμη και καλύπτοντας τα ίχνη μας.
<P>
Αυτή η ευελιξία προϋποθέτει επίσης κατάλληλη παρακολούθηση. Γι' αυτόν ακριβώς τον λόγο υποστηρίζω με θέρμη τη μεγαλύτερη συμμετοχή του Κοινοβουλίου στην παρακολούθηση.
<P>
(" συνεδρίαση διακόπτεται στις 20.20 και επαναλαμβάνεται στις 21.00)

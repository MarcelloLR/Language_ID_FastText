<CHAPTER ID="018">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="028" NAME="Πρόεδρος">
Το επόμενο στοιχείο είναι παρεμβάσεις ενός λεπτού επί σημαντικών πολιτικών θεμάτων.
<SPEAKER ID="029" NAME="Rareş-Lucian Niculescu" AFFILIATION="PPE-DE">
(RO) " πρώτη Ευρωπαϊκή Σύνοδος Κορυφής για την ενσωμάτωση των Ρομά έλαβε χώρα την περασμένη εβδομάδα, εδώ στις Βρυξέλλες. " συμπερίληψη αυτού του σύνθετου ζητήματος, εκείνου των Ρομά, στην ημερήσια διάταξη της ΕΕ είναι μια ιδέα την οποία υποστηρίζει σταθερά η Ρουμανία και πιστεύω ότι πρέπει να τύχει καλής υποδοχής. Το Συμβούλιο της Ευρώπης, που ασχολείται με αυτό το ζήτημα από το 1990, εξέφρασε τη γνώμη ότι οι Ρομά αποτελούν μια γνήσια ευρωπαϊκή μειονότητα. Συνεπώς, το ζήτημα των Ρομά είναι ευρωπαϊκό και όχι εθνικό και πιστεύω ότι η Ευρωπαϊκή Επιτροπή πρέπει να έχει την πλήρη υποστήριξη του Κοινοβουλίου για την πρωτοβουλία της.
<P>
Πιστεύω ότι το Ευρωπαϊκό Κοινοβούλιο πρέπει να καταθέσει υπέρ της τοποθέτησης της εκπαίδευσης στον πυρήνα της ευρωπαϊκής πολιτικής που αφορά τους Ρομά, επειδή η εμπειρία πρόσφατων ετών απέδειξε ότι η εκπαίδευση είναι ο ασφαλέστερος τρόπος προς την ενσωμάτωση και την επιτυχή υπέρβαση των εμποδίων τόσο από τους Ρομά όσο και από τους γείτονές τους.
<SPEAKER ID="030" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, σήμερα είμαστε μάρτυρες μιας κατάφωρης παραβίασης της απαγόρευσης των εμπορικών διακρίσεων εκ μέρους γερμανικών και αυστριακών αλυσίδων υπεραγορών που εφαρμόζουν εμπορικό αποκλεισμό της ουγγρικής βιομηχανίας πτηνοτροφίας και σφαγής πουλερικών.
<P>
Αυτό αφορά τις υπεραγορές REWE, SPAR, METRO και Kaufland, οι οποίες δεν κάνουν διανομές ουγγρικών προϊόντων, ως επακόλουθο ενός εμπορικού αποκλεισμού από μια αυστριακή οργάνωση δικαιωμάτων των ζώων. Κατά συνέπεια, αυτό έχει προκαλέσει μια απώλεια 2 δισεκατομμυρίων φιορινιών στον ουγγρικό τομέα πτηνοτροφίας. Κάνουν φυλετικές διακρίσεις εναντίον ουγγρικών προϊόντων και, έτσι, παραβιάζουν τους νόμους της Ευρωπαϊκής Ένωσης περί ανταγωνισμού.
<P>
Επομένως, όσοι επηρεάζονται θα προσφύγουν στο Ευρωπαϊκό Δικαστήριο, εφόσον παραβιάζονται δύο από τις θεμελιώδεις αρχές της Ένωσης: η απαγόρευση των φυλετικών διακρίσεων και η ισότητα και ελευθερία του ανταγωνισμού. Σας ευχαριστώ για την προσοχή σας.
<SPEAKER ID="031" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, αξιότιμοι συνάδελφοι, ένα Εθνικό Σύστημα Κλήσης Έκτακτης Ανάγκης 112 θα λειτουργήσει στη Βουλγαρία από τις 30 Σεπτεμβρίου 2008 στο πλαίσιο της υλοποίησης της οδηγίας 2002/22/EΚ του Ευρωπαϊκού Κοινοβουλίου και του Συμβουλίου. Το σύστημα θα έχει δυνατότητα κλήσης από οποιοδήποτε σημείο της εθνικής επικράτειας και θα εγγυάται ταχεία και δωρεάν πρόσβαση σε αυτή την υπηρεσία. " τεχνική λύση του βουλγαρικού συστήματος 112 χρησιμοποιεί τεχνολογίες αιχμής και επιτρέπει την αναγνώριση κλήσης. Λεπτομερείς πληροφορίες σχετικά με τη διαμόρφωση και τη λειτουργία του συστήματος έχει παράσχει το Βουλγαρικό Υπουργείο Έκτακτων Καταστάσεων προς όλα τα μέλη του Ευρωπαϊκού Κοινοβουλίου.
<P>
Θα ήθελα να εκφράσω ευγνωμοσύνη για την αναβολή της διαδικασίας παραβίασης και για την αξιολόγηση που δόθηκε στη Βουλγαρική Κυβέρνηση από την Ευρωπαϊκή Επιτροπή για τη διαμόρφωση του συστήματος κλήσης έκτακτης ανάγκης. Θεωρώ αυτή την αξιολόγηση μια έκφραση της μέριμνας που λαμβάνει η Κοινότητα για την ασφάλεια και την υγεία των Ευρωπαίων πολιτών.
<SPEAKER ID="032" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, κάποια γεγονότα της περασμένης εβδομάδας την κατέστησαν ιδιαίτερα θλιβερή και δύσκολη για εκείνους για τους οποίους η ελευθερία και ο ρατσισμός είναι σημαντικά ζητήματα: έξι μετανάστες από διάφορες αφρικανικές χώρες σκοτώθηκαν από την Καμόρα στην Ιταλία, την περασμένη Πέμπτη. Αρχικά, κατηγορήθηκαν ότι ήταν διακινητές ναρκωτικών και εγκληματίες, αλλά στη συνέχεια ανακαλύφθηκε ότι αυτό ήταν εντελώς αναληθές. Επίσης, ένας μαύρος νεαρός ξυλοκοπήθηκε μέχρι θανάτου στο Μιλάνο.
<P>
Ταυτόχρονα, υπήρξε απίστευτη αντίδραση στην πόλη της Κολωνίας στα ίδια ζητήματα, τα ζητήματα του ρατσισμού και των διακρίσεων.
<P>
Αισθάνομαι ότι, αυτήν τη στιγμή, η Ευρώπη έχει δύο πολύ διαφορετικά πρόσωπα. Αισθάνομαι επίσης ότι αυτό το Κοινοβούλιο πρέπει να αρχίσει να υιοθετεί μια πολύ πιο ενεργή στάση στο ζήτημα του ρατσισμού σε σύγκριση με το πρόσφατο παρελθόν, εφόσον σε πολλές χώρες - συμπεριλαμβανομένης και της δικής μου - ο ρατσισμός επιστρέφει με πολύ τραγικό τρόπο!
<SPEAKER ID="033" NAME="Πρόεδρος">
Σας ευχαριστώ. Κάθε ανθρώπινο ον έχει ίση αξιοπρέπεια.
<SPEAKER ID="034" NAME="Eoin Ryan" AFFILIATION="UEN">
Κύριε Πρόεδρε, θα ήθελα να εγείρω το ζήτημα των 4,6 εκατομμυρίων ανθρώπων στην Αιθιοπία, οι οποίοι έρχονται αντιμέτωποι με τη λιμοκτονία, εξαιτίας σοβαρών ελλείψεων τροφίμων. Αυτό είναι το επακόλουθο ξηρασίας. " αιθιοπική κυβέρνηση δηλώνει ότι δεν πρόκειται για λιμό, αλλά η UNICEF αναφέρει ότι υπάρχει λιμός σε ορισμένα μέρη της χώρας και οι άνθρωποι αντιμετωπίζουν σοβαρό κίνδυνο λιμού. Συμβαίνει μόνο σε ορισμένες περιοχές και πιστεύω ότι η διεθνής κοινότητα και η ΕΕ πρέπει να δράσουν γρήγορα και να προσπαθήσουν να προμηθεύσουν σχεδόν μισό εκατομμύριο τόνους τροφίμων, αν θέλουμε να αποφύγουμε έναν ολοσχερή λιμό. Νομίζω ότι αυτό είναι προτεραιότητα και, καθώς η Ευρωπαϊκή Ένωση είναι ένας από τους μεγαλύτερους συνεισφέροντες αναπτυξιακή βοήθεια σε υπερπόντιες χώρες, θεωρώ απολύτως αναγκαίο να το πράξουμε αμέσως.
<P>
Κύριε Πρόεδρε, επιτρέψτε μου μόνο να πω ότι, ως ιρλανδικό μέλος, συμφωνώ με τα σχόλια που κάνατε σχετικά με τη Libertas και το ιρλανδικό δημοψήφισμα. Αγωνιστήκαμε για μια εκστρατεία υπέρ του "ναι". Είμαστε ανοικτοί και διαφανείς όσον αφορά τη χρηματοδότησή μας. " Libertas μάς είπε κάτι και τώρα ανακαλύψαμε ότι η κατάσταση είναι πολύ διαφορετική. Θέλω να ενθαρρύνω εσάς και όλους να εξασφαλίσετε ότι η Libertas είναι πολύ πιο ανοικτή και διαφανής όσον αφορά την ακριβή προέλευση των χρημάτων, επειδή οι πολίτες θέλουν να γνωρίζουν.
<SPEAKER ID="035" NAME="Mary Lou McDonald" AFFILIATION="GUE/NGL">
Κύριε Πρόεδρε, ενώ ο Πρόεδρος της Ευρωπαϊκής Κεντρικής Τράπεζας, Jean Claude Trichet, έχει κατ' επανάληψη εκφράσει ανησυχία σχετικά με την τιμαριθμική αναπροσαρμογή των μισθών στον πληθωρισμό, έχει αποτύχει να λάβει υπόψη τη δοκιμασία των εργαζόμενων, ιδίως των χαμηλόμισθων, που καταβάλλουν μεγάλες προσπάθειες, καθώς το κόστος ζωής αυξάνεται. Επίσης, διασφαλίζοντας ότι οι παρεμβάσεις έχουν ελάχιστο πληθωριστικό αντίκτυπο, χρειάζονται αυξήσεις μισθών για χαμηλόμισθους εργαζόμενους, που τώρα βρίσκονται υπό έντονη πίεση. " συγκράτηση του πληθωρισμού στην Ευρώπη δεν μπορεί να συνοψιστεί στη συγκράτηση των νόμιμων μισθολογικών απαιτήσεων. Ενώ, φυσικά, οι πιο υψηλόμισθοι έχουν περιθώριο να δεχθούν μια συγκράτηση των μισθών, η κατάσταση διαφέρει με τους πιο χαμηλόμισθους. " εγχώρια κυβέρνηση και οι εθνικές κεντρικές τράπεζες είναι στην καλύτερη θέση για να ανταποκριθούν στις μεταβαλλόμενες οικονομικές περιστάσεις και αυτός είναι ο λόγος για τον οποίο πάντα ήμουν αντίθετη σε μέτρα που υπέσκαπταν την οικονομική κυριαρχία. Πραγματικά, ως μικρό κράτος, η Ιρλανδία γνωρίζει καλά ότι η οικονομική μας κατάσταση είναι περιφερειακής σημασίας σε θέματα χάραξης πολιτικής της ΕΚΤ και ότι, συνεπώς, οι θέσεις που συχνά υιοθετούνται από την Τράπεζα δεν εξυπηρετούν πάντα με τον καλύτερο τρόπο τις ανάγκες ή τα συμφέροντα της ιρλανδικής οικονομίας.
<P>
Και εγώ τάσσομαι υπέρ της διαφάνειας στη χρηματοδότηση. Επίσης, τάσσομαι υπέρ του σεβασμού για τα δημοκρατικά αποτελέσματα και αυτό το Σώμα πρέπει να σημειώσει ότι όλες οι εκστρατείες που αγωνίστηκαν και κέρδισαν το επιχείρημα για μια ψήφο "όχι", με την εξαίρεση μίας, έχουν δημοσιεύσει πλήρεις και ειλικρινείς λογαριασμούς και επομένως δεν υφίσταται αμφιβολία σχετικά με τους μηχανισμούς δαπάνης ή με τα κεφάλαια που έλαβαν οι συγκεκριμένες ομάδες, περιλαμβανομένου και του δικού μου κόμματος.
<SPEAKER ID="036" NAME="Gerard Batten" AFFILIATION="IND/DEM">
Κύριε Πρόεδρε, ψηφίζουμε αύριο για μια έκθεση που φαίνεται να περιορίζει την ασυλία των υπαλλήλων της Europol, αλλά υπάρχει ένα παραπέτασμα καπνού για μελλοντική νομοθεσία η οποία στην πραγματικότητα θα την επεκτείνει μέχρι μετά το 2010. Δεν υπάρχει συζήτηση. " ψηφοφορία είναι απλώς μια συμβουλευτική άσκηση. " απόφαση θα ληφθεί από το Ευρωπαϊκό Συμβούλιο.
<P>
Οι υπάλληλοι της Europol θα είναι σε θέση να δρουν στα κράτη μέλη με μια ευρεία ποικιλία δυνατοτήτων, που θα τους προσφέρουν ασυλία για οτιδήποτε κάνουν και λένε κατά την εκτέλεση των καθηκόντων τους - ένα προνόμιο το οποίο δεν απολάμβανε καν η Λαϊκή Επιτροπή Εσωτερικών Υποθέσεων (NKVD) υπό τον "Μεγάλο τρόμο" του Στάλιν.
<P>
Αυτό θα είναι μια καινοτομία στην Αγγλία, όπου κανένας δημόσιος λειτουργός δεν έχει ασυλία από δίωξη. Σύμφωνα με τη Συνθήκη της Λισαβόνας, τα κοινοβούλια των κρατών μελών δεν θα μπορούν να εμποδίζουν την περαιτέρω επέκταση των εξουσιών της Europol, όπως τροποποιούνται από τις αποφάσεις του Συμβουλίου. Αυτά είναι τα πρώτα βήματα της δημιουργίας ενός αστυνομικού κράτους της Ευρωπαϊκής Ένωσης.
<SPEAKER ID="037" NAME="Philip Claeys" AFFILIATION="NI">
(NL) Κύριε Πρόεδρε, σας καλώ να υποβάλετε επίσημη διαμαρτυρία προς το Δήμαρχο της Κολωνίας σχετικά με την άρνησή του, το περασμένο Σαββατοκύριακο, να επιτρέψει σε ΒΕΚ και σε άλλα εκλεγμένα πρόσωπα να εκφράσουν τις απόψεις τους με ειρηνικό τρόπο και να παρακολουθήσουν ένα συνέδριο για ένα σημαντικό κοινωνικό και πολιτικό θέμα, δηλαδή τον εξισλαμισμό της Ευρώπης.
<P>
Αριστεριστές εξτρεμιστές επιτέθηκαν σωματικά σε πολίτες, πυρπόλησαν αντικείμενα εξοπλισμού αστικών οδών και ακινητοποίησαν ολόκληρο το κέντρο της πόλης, στην αποφασιστικότητά τους να αποτρέψουν τον κόσμο να παρακολουθήσει ένα ειρηνικό συνέδριο. Ο Δήμαρχος Schramme όχι μόνο δεν αρνήθηκε να καταδικάσει αυτήν τη βία και τον εκφοβισμό, αλλά τα χειροκρότησε και έφτασε στο σημείο να υπαινιχθεί ότι ήταν οι κάτοικοι της Κολωνίας που είχαν αυθόρμητα αντιτεθεί στη διενέργεια ενός συνεδρίου.
<P>
Υπήρχαν πολλοί μάρτυρες αυτού του συμβάντος και είναι επονείδιστο ότι τέτοια πράγματα μπορούν να εξακολουθούν να συμβαίνουν σήμερα σε μια χώρα που αυτοαποκαλείται δημοκρατία, ότι οι άνθρωποι εμποδίζονται διά της βίας να εκφράσουν τη γνώμη τους.
<SPEAKER ID="038" NAME="Colm Burke" AFFILIATION="PPE-DE">
Κύριε Πρόεδρε, θα ήθελα να εγείρω το ζήτημα της ταξιδιωτικής απαγόρευσης που επιβλήθηκε από τη Λευκορωσία, η οποία εμποδίζει παιδιά προσβεβλημένα από την πυρηνική καταστροφή του Τσερνομπίλ να ταξιδεύουν στο εξωτερικό.
<P>
Περισσότερες από 1.000 ιρλανδικές οικογένειες φιλοξενούν αυτά τα παιδιά από τη Λευκορωσία στα σπίτια τους κάθε καλοκαίρι και Χριστούγεννα για ανάπαυση και ανάκτηση δυνάμεων, πράγμα που συχνά περιλαμβάνει ιατρική αξιολόγηση και, σε ορισμένες περιπτώσεις, θεραπεία. Υπάρχει διμερής συμφωνία μεταξύ Ιταλίας και Λευκορωσίας, που σημαίνει ότι η Ιταλία δεν επηρεάζεται από την απαγόρευση. Γνωρίζω ότι ο Ιρλανδός Υπουργός Εξωτερικών Υποθέσεων επιζητεί μια συμφωνία με τη Λευκορωσία και χαιρετίζω τις συζητήσεις που λαμβάνουν χώρα.
<P>
Θα ήθελα επίσης να υπογραμμίσω την ανάγκη για μια συμφωνία μεταξύ ΕΕ-Λευκορωσίας. Σύμφωνα με την Ευρωπαϊκή Πολιτική Γειτονίας, η ΕΕ θα παράσχει στη Λευκορωσία οικονομική βοήθεια της τάξης των 20 εκατομμυρίων ευρώ για την περίοδο 2007-2010. " ΕΕ πρέπει να κάνει την άρση της ταξιδιωτικής απαγόρευσης όρο για τη λήψη αυτής της χρηματοδότησης.
<P>
Επίσης, πρέπει να δημιουργηθεί μια συμφωνία ΕΕ-Λευκορωσίας, που θα επιτρέπει στα παιδιά από τη Λευκορωσία να συνεχίσουν να ταξιδεύουν σε χώρες της ΕΕ για ανάπαυση και ανάκτηση δυνάμεων. Αυτό θα διασφάλιζε μακροπρόθεσμα τα δικαιώματα των παιδιών να ταξιδεύουν.
<SPEAKER ID="039" NAME="Maria Badia i Cutchet" AFFILIATION="PSE">
(ES) Κύριε Πρόεδρε, τα "νωμένα Έθνη θεωρούν την εμπορία ανθρώπων ασύμβατη με την αξιοπρέπεια και την αξία της ανθρώπινης ύπαρξης. Ωστόσο, ετησίως, περισσότεροι από μισό εκατομμύριο άνθρωποι είναι θύματα εμπορίας, εκ των οποίων 80% είναι γυναίκες και κορίτσια, οι μισοί είναι ανήλικοι και η πλειονότητα είναι δέσμιοι σεξουαλικής εκμετάλλευσης.
<P>
Επιπλέον, ένας σημαντικός αριθμός γυναικών που είναι θύματα εμπορίας εισέρχονται στην Ευρωπαϊκή Ένωση κάθε χρόνο, σύμφωνα με τον Διεθνή Οργανισμό Μετανάστευσης.
<P>
Αύριο, 23 Σεπτεμβρίου, είναι η Διεθνής "μέρα κατά της Σεξουαλικής Εκμετάλλευσης και Εμπορίας Γυναικών. Πιστεύω ότι είναι μια καλή ευκαιρία για εμάς σε αυτή την Αίθουσα Συνεδριάσεων να δεσμευτούμε για την ενίσχυση όλων των μέτρων για την καταπολέμηση αυτής της μάστιγας, που παραβιάζει τα δικαιώματα τόσο πολλών ανθρώπων, και ιδίως για την καταπολέμηση των εμπόρων και της φτώχειας, παρέχοντας βελτιώσεις για την αύξηση των εκπαιδευτικών ευκαιριών και των ευκαιριών απασχόλησης και υλοποιώντας στρατηγικές ευαισθητοποίησης στις χώρες προορισμού, με στόχο να γίνει αυτό το ζήτημα το θέμα μιας δημόσιας συζήτησης.
<SPEAKER ID="040" NAME="Harald Ettl" AFFILIATION="PSE">
(DE) Κύριε Πρόεδρε, ως συνδικαλιστής, θέλω να μιλήσω σήμερα σχετικά με τα τραγικά περιστατικά στα ναυπηγεία στην περιοχή Tuzla της Κωνσταντινούπολης. Μόνο κατά τα τελευταία τρία έτη, περισσότεροι από 90 εργάτες έχουν χάσει τη ζωή τους στην Tuzla, θύματα θανάσιμα σκληρών εργασιακών συνθηκών. Το πιο πρόσφατο περιστατικό ήταν ένα τραγικό ατύχημα στις 11 Αυγούστου, που θα περιέγραφα ως εγκληματικό. Τρεις προσωρινοί εργάτες απεβίωσαν κατά τη δοκιμή μιας σωσίβιας λέμβου και 16 εργάτες τραυματίστηκαν. Καθώς η λέμβος κατέβαινε από το πλοίο της, οι κάβοι έσπασαν και οι εργάτες βυθίστηκαν στο νερό.
<P>
Το ιδιαίτερα τραγικό σχετικά με αυτό το ατύχημα είναι ότι αυτές οι δοκιμές κανονικά εκτελούνται με σάκους άμμου. Οι εργάτες χρησιμοποιήθηκαν σαν ανθρώπινοι σάκοι άμμου, ούτως ειπείν. Οι εργάτες που ήθελαν να απεργήσουν σε ένδειξη διαμαρτυρίας για τις ολέθριες διατάξεις ασφαλείας απειλήθηκαν από τις εταιρίες υπεργολαβίας με άμεση απόλυση.
<P>
" Επιτροπή έχει ήδη επισημάνει, στην έκθεση προόδου της το 2006, ότι τα δικαιώματα των εργατών και των συνδικάτων είναι ανεπαρκή στην Τουρκία. Για το λόγο αυτό, σας ζητώ να καλέσετε τις τουρκικές αρχές να αντιμετωπίζουν τα συνδικάτα ως ίσους εταίρους της βιομηχανίας και να ενεργήσουν επιτέλους, για να δημιουργήσουν ανθρώπινες συνθήκες εργασίας και αυστηρότερες κατευθυντήριες οδηγίες ασφαλείας για το εργατικό δυναμικό της Tuzla, προκειμένου να θέσουν ένα τέλος σε αυτή την οικτρή κατάσταση.
<SPEAKER ID="041" NAME="Magor Imre Csibi" AFFILIATION="ALDE">
Κύριε Πρόεδρε, το θεμέλιο της ΕΕ βασίζεται στην αρχή της αντιπροσωπευτικής δημοκρατίας. Εμείς, ως μέλη του Ευρωπαϊκού Κοινοβουλίου, έχουμε καθήκον να βεβαιωνόμαστε ότι οι πολιτικές της Ευρώπης αντικατοπτρίζουν τη βούληση των πολιτών. Για αυτόν το λόγο, επιθυμώ να εκφράσω την επιφυλακτικότητα που προκαλείται από τον συνεχώς αυξανόμενο αριθμό εγκρίσεων γενετικά τροποποιημένων οργανισμών και, κάνοντάς το αυτό, μιλώ εκ μέρους της πλειονότητας των πολιτών της Ευρωπαϊκής Ένωσης. Ένα Ευρωβαρόμετρο που δημοσιεύτηκε το Μάρτιο αυτού του έτους υποδεικνύει ότι το 58% των Ευρωπαίων τάσσονται κατά των γενετικά τροποποιημένων οργανισμών. Ποσοστό άνω του ενός τρίτου εξ αυτών θεωρούν ότι δεν ενημερώνονται σωστά για τα οφέλη και τον κίνδυνο από τη χρήση γενετικά τροποποιημένων οργανισμών στη γεωργία.
<P>
Αυτά τα νούμερα πρέπει να μας ανησυχούν. Αντιθέτως, η Επιτροπή συνεχίζει να εγκρίνει ένα συνεχώς αυξανόμενο αριθμό γενετικά τροποποιημένων οργανισμών για είσοδο στη γεωργική αγορά της ΕΕ. " έγκριση, την 8η Σεπτεμβρίου, ενός ακόμη γενετικά τροποποιημένου σπόρου σόγιας είναι μόνο το πιο πρόσφατο παράδειγμα.
<P>
Αξιότιμοι συνάδελφοι, λαμβάνοντας υπόψη αυτά τα γεγονότα, προτείνω να ζητήσουμε από την Επιτροπή να ξεκινήσει μια εκστρατεία ενημέρωσης σε όλη την ΕΕ για τους κινδύνους και τα οφέλη που εμπεριέχουν οι γενετικά τροποποιημένοι οργανισμοί για τον άνθρωπο και το περιβάλλον. Πρέπει να ακολουθήσει μια νέα αξιολόγηση. Έως ότου οι πολίτες της Ευρώπης να ενημερωθούν κατάλληλα και να εκφράσουν τη θέση τους επ' αυτού του πολύ ευαίσθητου θέματος, ζητώ από την Επιτροπή να σταματήσει να εγκρίνει νέους γενετικά τροποποιημένους οργανισμούς.
<SPEAKER ID="042" NAME="Milan Horáček" AFFILIATION="Verts/ALE">
(DE) Κύριε Πρόεδρε, οι κύριοι πυλώνες της ΕΕ - δημοκρατία, ανθρώπινα δικαιώματα, ελευθερία και το κράτος δικαίου - πρέπει να αποτελούν τη βάση της νέας συμφωνίας εταιρικής σχέσης με τη Ρωσία. " συμπεριφορά της Ρωσίας στη Γεωργία μάς έδειξε ξανά ότι δεν είναι προετοιμασμένη να σεβαστεί το κράτος δικαίου και τις διεθνείς συνθήκες ούτε υπό τον Dmitry Medvedev. Το σχέδιο έξι σημείων για τη Γεωργία απαιτεί την επαναφορά της κατάστασης που επιτεύχθηκε στις 7 Αυγούστου. Αυτό συνεπάγεται την απόσυρση των ρωσικών δυνάμεων στις γραμμές συνόρων όπου βρίσκονταν πριν από την έναρξη των εχθροπραξιών στη Νότια Οσετία και όχι την ανάπτυξη μιας πρόσθετης στρατιωτικής δύναμης 3.800 στρατιωτών.
<P>
Επιπλέον, τα ανθρώπινα δικαιώματα καταπατούνται. " κατάσταση των πολιτικών κρατουμένων είναι αφόρητη, όπως υποδεικνύει η περίπτωση του Mikhail Khodorkovski. Το ίδιο ισχύει για τη μη συμμόρφωση με το Χάρτη Ενέργειας, με τον οποίο πρέπει να δεσμεύεται η Ρωσία, ως ένας από τους υπογράφοντες.
<SPEAKER ID="043" NAME="Ewa Tomaszewska" AFFILIATION="UEN">
(PL) Κύριε Πρόεδρε, διωγμοί Χριστιανών, που υποκινούνται από Ινδουιστές φονταμενταλιστές, λαμβάνουν χώρα στην Ινδία. Αυτό συνδέεται με το φόνο ενός Ινδουιστή ηγέτη, ένα έγκλημα το οποίο η αστυνομία καταλόγισε στους Μαοϊστές. Χριστιανικοί οικισμοί και σχολεία πυρπολούνται. Οι φονταμενταλιστές Ινδουιστές κατηγορούν τους Χριστιανούς για αυτόν το φόνο, αδικαιολόγητα. Στην Orissa, περισσότεροι από 40.000 Χριστιανοί έχουν καταφύγει στη ζούγκλα. Περίπου 15.000 ζουν σε προσφυγικούς καταυλισμούς υπό αστυνομική προστασία. Περισσότεροι από 20 άνθρωποι έχουν δολοφονηθεί. Στα χωριά Tangia και Rupagaon, Χριστιανοί κάηκαν μέχρι θανάτου στα σπίτια τους. Τουλάχιστον 8 άνθρωποι σκοτώθηκαν στην περιοχή Kandhamal. Τουλάχιστον 10 εκκλησίες έχουν καεί. Ο αρχιεπίσκοπος Vincent Concessao, της επισκοπής του Δελχί, πιστεύει ότι πρέπει να ληφθούν πιο αποτελεσματικά μέτρα για την καταστολή της βίας. Οι τοπικές αρχές δεν λαμβάνουν τα μέτρα που απαιτούνται. Το μίσος του Χριστιανισμού πρέπει να αντιμετωπιστεί με τον ίδιο τρόπο όπως άλλες ακραίες μορφές μισαλλοδοξίας.
<SPEAKER ID="044" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, ο Antonio Guerreiro, ο Fernando Gonzalez, ο Gerardo Hernandez, ο Ramon Labanino και ο Rene Gonzalez, πέντε Κουβανοί υπήκοοι που απλώς υπερασπίζονταν την πατρίδα τους και τους συμπατριώτες τους, για να εξασφαλίσουν ότι θα σταματήσουν να είναι θύματα τρομοκρατικών ενεργειών που προωθούνται και οργανώνονται από ομάδες με βάση το Μαϊάμι, είναι άδικα φυλακισμένοι στις "νωμένες Πολιτείες από τις 12 Σεπτεμβρίου 1998, σχεδόν 10 χρόνια πριν. Στη διάρκεια αυτών των δέκα ετών, αυτοί οι πέντε Κουβανοί υπήκοοι έχουν υποβληθεί σε αμέτρητες παράνομες καταστάσεις, απαράδεκτες και απάνθρωπες τιμωρίες, πίεση, εκβιασμό και παραβιάσεις των πιο βασικών ανθρώπινων δικαιωμάτων, όπως η επιβολή, εκ μέρους της διοίκησης των ".Π.Α., σκληρών εμποδίων και περιορισμών κατά τις επισκέψεις από τις οικογένειές τους. " Elizabeth Palmeiros, σύζυγος του Ramon Labanino, αναμένει περισσότερα από δύο χρόνια για μια θεώρηση. Ο Antonio Guerreiro δεν είχε καμία επίσκεψη από την οικογένειά του για περισσότερο από ενάμιση χρόνο και ο Fernando Gonzalez είναι στην ίδια θέση για περισσότερο από ένα έτος. Οι αρχές των ".Π.Α. έχουν εμποδίσει την Adriana Perez να επισκεφθεί το σύζυγό της, Gerardo Hernandez, από τις 12 Σεπτεμβρίου 1998, ενώ η Olga Salanueva δεν έχει καταφέρει να επισκεφθεί το σύζυγό της, Rene Gonzalez, από τον Αύγουστο του 2000. Απαιτούμε δικαιοσύνη, απαιτούμε την απελευθέρωση αυτών των πέντε Κουβανών πατριωτών.
<SPEAKER ID="045" NAME="Kathy Sinnott" AFFILIATION="IND/DEM">
Κύριε Πρόεδρε, παρά το υγρό ιρλανδικό μας κλίμα, οι μεγάλες πλημμύρες ήταν ένα σχετικά ασύνηθες φαινόμενο κατά το παρελθόν. Πρόσφατα, οι καταστροφικές πλημμύρες έχουν γίνει ένα ετήσιο, εποχικό φαινόμενο.
<P>
Ένα πλήθος παραγόντων ενοχοποιούνται: οικοδόμηση σε κοίτες πλημμυρών, ανεπαρκής συντήρηση των φρεατίων κ.λπ. Ωστόσο, ένας σημαντικός παράγοντας που συμβάλλει - η ακατάλληλη δασική φυτεία - ενθαρρύνθηκε από τη χρηματοδότηση της ΕΕ τις τελευταίες δύο δεκαετίες και, για αυτόν το λόγο, αξίζει την προσεκτική εξέτασή σας.
<P>
Αυτές οι φυτείες ερυθρελάτης, ιδιαίτερα όταν είναι εμφυτευμένες σε ορεινές περιοχές, έχουν αλλάξει σημαντικά τη διάταξη του υδρογραφικού δικτύου των ιρλανδικών ποτάμιων συστημάτων. Ταυτόχρονα, η φύτευση ενδημικών ιρλανδικών δένδρων και δασών παραμελήθηκε σε μεγάλο βαθμό, εξαιτίας του τρόπου με τον οποίο οργανώθηκαν τα κονδύλια στο παρελθόν.
<P>
Είναι θλιβερό ότι στο νέο Πρόγραμμα Αγροτικής Ανάπτυξης, η Ιρλανδία επέλεξε να εξαιρέσει τη δασοκομία από το πρόγραμμα. " στέρηση της ενδημικής ιρλανδικής δασοκομίας από κονδύλια αυτή την κρίσιμη στιγμή, που πρέπει να επανέλθει, είναι συνταγή για καταστροφή, με τις αυξημένες πλημμύρες, τη μόλυνση των υδάτων, την αύξηση του CO2 και μια συνεχή απώλεια γονιμότητας του εδάφους.
<P>
Υπάρχουν πιλοτικά έργα στο πρόγραμμα, που αφορούν τα ενδημικά είδη. Ωστόσο, δεν μπορεί να διαψεύσει κανείς το γεγονός ότι έχει χαθεί μια ευκαιρία χρήσης των κονδυλίων για ενδημικά δένδρα, για την αντιμετώπιση μελλοντικών πλημμυρών.
<SPEAKER ID="046" NAME="Kinga Gál" AFFILIATION="PPE-DE">
(HU) Κύριε Πρόεδρε, κυρίες και κύριοι, δεν πρέπει μόνο να διαφημίζουμε τον διαπολιτισμικό διάλογο, αλλά επίσης να τον προστατεύουμε, αν δεχθεί επίθεση, ειδικά αν η εθνική συνύπαρξη διαβρώνεται μέρα με τη μέρα μέσα σε μία από τις γειτονικές μας χώρες, ένα κράτος μέλος της Ένωσης.
<P>
Έχουν ήδη υπάρξει, και δυστυχώς ενδέχεται ακόμα να υπάρχουν, θλιβερές συνέπειες από τις εμπρηστικές, απολίτιστες δηλώσεις του Jan Slota, προέδρου ενός από τα κυβερνώντα κόμματα στη Σλοβακία, και τα παιχνίδια του στον δικτυακό τόπο βίντεο YouTube, που καλούν ανθρώπους να σκοτώνουν πολιτικούς του ουγγρικού κόμματος μειονότητας στη Σλοβακία, καθώς και, πιο πρόσφατα, τη δήλωση του Σλοβάκου υπουργού εκπαίδευσης ότι θα απαγορεύσει τη δημόσια χρήση ουγγρικών στη Σλοβακία και ότι ο λόγος που υποστηρίζει τα ουγγρικά μέλη μειονότητας του Κοινοβουλίου είναι ότι συμμετείχαν σε ένα φόρουμ στη Βουδαπέστη που ενόχλησε μέλη του ουγγρικού κοινοβουλίου.
<P>
Οι συνέπειες της ανοχής ακραίων δηλώσεων και της υποκίνησης είναι ήδη σε μεγάλο βαθμό αισθητές. Σύμφωνα με πρόσφατες δημοσκοπήσεις, περισσότερο από το 60% νέων ηλικίας 15 ετών μισούν τους Ούγγρους περισσότερο από όλους και συμφωνούν με τις απίστευτες, εμπρηστικές κατηγορίες που προέρχονται από κορυφαίους Σλοβάκους πολιτικούς επί σειρά ετών. Ωστόσο, οι Ούγγροι αρχίζουν να αισθάνονται φόβο. Όλα αυτά συμβαίνουν τώρα, ενώ διευρυνόμαστε, και πιστεύουμε ότι δεν θα προκύψουν συνέπειες, το Κοινοβούλιο, η Επιτροπή και το Συμβούλιο είναι απασχολημένα, και εορτάζουμε το έτος του διαπολιτισμικού διαλόγου. Σας ευχαριστώ για την προσοχή σας.
<SPEAKER ID="047" NAME="Silvia-Adriana Ţicău" AFFILIATION="PSE">
(RO) Περίπου 60 εκατομμύρια Ευρωπαίοι πολίτες, που αντιστοιχούν σε ποσοστό 15% του πληθυσμού της ΕΕ, αντιμετωπίζουν τον κίνδυνο της φτώχειας. Έχουν προσδιοριστεί οι ακόλουθες προτεραιότητες για την εξάλειψη της φτώχειας: υψηλότερο ποσοστό απασχόλησης, αποτροπή της μαθητικής διαρροής, εξάλειψη της παιδικής φτώχειας, εκσυγχρονισμός της κοινωνικής ασφάλισης και εξάλειψη των διακρίσεων. " επένδυση στην εκπαίδευση πρέπει να είναι προτεραιότητα. " εξασφάλιση σύγχρονης υποδομής για την εκπαίδευση και η βελτίωση της επαγγελματικής κατάρτισης, της αμοιβής και του καθεστώτος του διδακτικού προσωπικού είναι προϋποθέσεις για την ποιοτική εκπαίδευση.
<P>
Σήμερα, το μέσο ποσοστό μαθητικής διαρροής στην ΕΕ είναι άνω του 16%. Πολλοί από τους νέους που εγκαταλείπουν το σχολείο προέρχονται από αγροτικές περιοχές και αναγκάζονται να διακόψουν τη σχολική φοίτηση λόγω της επισφαλούς οικονομικής τους κατάστασης. Καλώ τα κράτη μέλη να χειριστούν ως προτεραιότητα την ανάπτυξη εκπαιδευτικής υποδομής και τη δημιουργία θέσεων απασχόλησης, ιδίως σε αγροτικές περιοχές. Καλύτερη εκπαίδευση εγγυάται ένα αξιοπρεπές βιοτικό επίπεδο για τη νεότερη γενιά, βελτιώνοντας έτσι την κοινωνική και οικονομική συνοχή της Ευρωπαϊκής Ένωσης. Το μέλλον της ΕΕ εξαρτάται από τη δύναμη, την αξία και την ποιότητα των γενιών του παρόντος και του μέλλοντος.
<SPEAKER ID="048" NAME="Pál Schmitt" AFFILIATION="PPE-DE">
(HU) Σας ευχαριστώ, κ. Πρόεδρε. Στις 15 Σεπτεμβρίου, πραγματοποιήθηκε η ιδρυτική διάσκεψη του Ευρωπαϊκού Ινστιτούτου Καινοτομίας και Τεχνολογίας στη Βουδαπέστη. " Ουγγαρία και η Βουδαπέστη, η πόλη που επιλέχθηκε ως κέντρο του ινστιτούτου, έχουν εξαιρετική παράδοση στο πεδίο της επιστημονικής έρευνας. Απλώς αναλογιστείτε το γεγονός ότι 12 νικητές του βραβείου Νόμπελ ήταν Ούγγροι επιστήμονες που συμμετείχαν ενεργά σε σημαντικές εφευρέσεις του 20ού αιώνα.
<P>
Τα πιο σημαντικά καθήκοντα του νέου ινστιτούτου είναι η προώθηση και ο συντονισμός της συνεργασίας μεταξύ ευρωπαϊκών επιστημονικών κέντρων και η δημιουργία ενός δικτύου πανεπιστημίων, ερευνητικών ιδρυμάτων και παραγόντων του ιδιωτικού τομέα στην καινοτομία. Αυτοί οι στόχοι συμπίπτουν με τη θεμελιώδη αρχή της Στρατηγικής της Λισαβόνας, την έννοια της δημιουργίας μιας κοινωνίας που βασίζεται στη γνώση με τη βελτίωση της ανταγωνιστικότητας, της οικονομικής ανάπτυξης και της δημιουργίας θέσεων απασχόλησης στο κέντρο.
<P>
Κύριε Πρόεδρε, επιτρέψτε μου να ευχαριστήσω τους υπεύθυνους λήψης αποφάσεων για την επιλογή της Βουδαπέστης στην Ουγγαρία ως της τοποθεσίας για αυτό το σημαντικό ινστιτούτο. Είμαι πεπεισμένος ότι θα είμαστε καλοί οικοδεσπότες για αυτό το ινστιτούτο. Θα ήθελα να σας επιστήσω την προσοχή στην πρωτοφανή πολιτική συναίνεση που επιτεύχθηκε σε αυτό το θέμα στην Ουγγαρία. Ειλικρινά ελπίζω ότι το ινστιτούτο θα προωθήσει την επιτυχία κατά το επόμενο έτος, το οποίο η Ευρωπαϊκή Ένωση έχει κηρύξει ως το έτος δημιουργικότητας και καινοτομίας. Σας ευχαριστώ για το βήμα.
<SPEAKER ID="049" NAME="Marian Harkin" AFFILIATION="ALDE">
Κύριε Πρόεδρε, πριν από λιγότερο από δύο εβδομάδες, το Ευρωπαϊκό Δικαστήριο αποφάνθηκε ότι η Ιρλανδία παραβίαζε την Οδηγία Πλαίσιο για τα Ύδατα, όσον αφορά κάποια από τα συστήματα επεξεργασίας λυμάτων της. Πρέπει να πω ότι, προσωπικά, είμαι πολύ ευχαριστημένη με το γεγονός ότι η Επιτροπή ασχολείται ενεργά με την προσπάθεια εξασφάλισης καθαρού πόσιμου νερού στην Ιρλανδία. Ωστόσο, η Επιτροπή της ΕΕ έχει τώρα μια ευκαιρία να χρησιμοποιήσει αυτό το καλό έργο ως αφετηρία. Μπορεί να το κάνει αυτό, δίνοντας μια παράταση στο Σύστημα Διαχείρισης Κτηνοτροφικών Αποβλήτων. " προθεσμία για την ολοκλήρωση εργασιών είναι το Δεκέμβριο του 2008, αλλά, λόγω έκτακτων περιστάσεων, το έργο δεν θα ολοκληρωθεί. Εάν η προθεσμία δεν παραταθεί, όπως είπα, το έργο θα είναι ατελές και δεν θα επωφεληθεί κανείς.
<P>
" παράταση του συστήματος θα ήταν μια κατάσταση επωφελής για όλους: για την ποιότητα των υδάτων στην Ιρλανδία, για το περιβάλλον, για τους γεωργούς και για την πολιτική της Επιτροπής. Θα ήταν λογική και συνετή κίνηση εκ μέρους της Επιτροπής να παρατείνει την προθεσμία, προκειμένου να εξασφαλίσει τη συμμόρφωση με την Οδηγία για τη Νιτρορύπανση, και θα επεδείκνυε νοοτροπία σύμπραξης όσον αφορά την υλοποίηση της πολιτικής της ΕΕ.
<SPEAKER ID="050" NAME="Árpád Duka-Zólyomi" AFFILIATION="PPE-DE">
(SK) " Σλοβακία, κράτος μέλος της Ένωσης, έχει υιοθετήσει το σύστημα αξιών της Ευρωπαϊκής Ένωσης, που σημαίνει ότι πρέπει επίσης να σέβεται τις αρχές πολιτιστικής και γλωσσικής πολυμορφίας της Κοινότητας.
<P>
Ωστόσο, η πρόσφατη έρευνα από το Ταμείο για την Ανοικτή Κοινωνία υποδεικνύει μια επικίνδυνη αύξηση του μίσους των Σλοβάκων μαθητών για την ουγγρική μειονότητα και αποκαλύπτει ότι ποσοστό άνω του 63% είναι της γνώμης ότι, σε δημόσιους χώρους, οι Ούγγροι πρέπει να μιλούν μόνο σλοβακικά, με τη χρήση της ουγγρικής γλώσσας να περιορίζεται στα σπίτια τους. Το εξωφρενικό είναι ότι ακόμα και ο Υπουργός Εκπαίδευσης έδωσε την πλήρη στήριξή του σε αυτή την άποψη στο κοινοβούλιο.
<P>
Πρόκειται για μια αναπάντεχη κατάσταση. " θέση του Υπουργού είναι αντισυνταγματική και αντίθετη προς τη σλοβακική νομοθεσία και τις αρχές στις οποίες βασίζεται η δημοκρατική Ευρώπη. Από τη στιγμή που ανέλαβε την εξουσία η κυβέρνηση συνασπισμού του κ. Robert Fico, υπάρχουν αρνητικές εξελίξεις στη Σλοβακία. Οι αντι-ουγγρικές, ρατσιστικές και ξενοφοβικές εκδηλώσεις πληθαίνουν, κυρίως εξαιτίας του κ. Jan Slota, προέδρου του κυβερνώντος κόμματος. Αυτό που προκαλεί απορία είναι ότι ούτε ο πρωθυπουργός ούτε οι εκπρόσωποι των κομμάτων συνασπισμού διαμαρτύρονται για αυτό, ούτε καταδικάζουν αυτή την καταστροφική και επικίνδυνη τάση.
<SPEAKER ID="051" NAME="Slavi Binev" AFFILIATION="NI">
(BG) Κύριε Πρόεδρε, αξιότιμοι συνάδελφοι, θα ήθελα να επιστήσω την προσοχή σας στο πιο πρόσφατο από μια σειρά από σκάνδαλα που έχουν ξεσπάσει στη Βουλγαρία σε σύνδεση με τα 49 εκατομμύρια ευρώ που δαπανήθηκαν από το Υπουργείο Εσωτερικών για τη χρήση ειδικών μέσων παρακολούθησης. " δαπάνη θα ήταν δικαιολογημένη, αν υπήρχε έστω και ένας εγκληματίας που εντοπίστηκε και καταδικάστηκε χάρη στη χρήση συσκευών ακρόασης και παρακολούθησης. Την ίδια στιγμή, αξιωματούχοι του Υπουργείου Εσωτερικών υποστήριζαν πάντα ότι δεν διαθέτουν ακόμα και τον στοιχειώδη εξοπλισμό για την επιτυχή δίωξη εγκληματιών στη Βουλγαρία.
<P>
Αποδεικνύεται ότι, αφού δαπανήθηκαν αρκετά χρήματα για την πληρωμή 15 αναγνωριστικών αεροπλάνων, το μόνο πράγμα που μπορούν να πουν οι Βούλγαροι αστυνομικοί είναι να αναφέρουν ότι δεν ήταν σε θέση να δουν ποιος τοποθέτησε βόμβα σε έναν παράνομο οίκο ανοχής στο κέντρο της πρωτεύουσας. Τα γεγονότα οδηγούν μόνο σε ένα πιθανό συμπέρασμα. Το Υπουργείο Εσωτερικών, μαζί με ορισμένες ιδιωτικές εταιρείες, που αισχροκερδούν σε βάρος των Βούλγαρων φορολογούμενων, τους ληστεύουν συστηματικά και κατόπιν σε τεράστια κλίμακα. Οι υπηρεσίες που υποτίθεται ότι αποτρέπουν το έγκλημα χρησιμοποιούνται μόνο για πολιτική και οικονομική προστασία έναντι χρημάτων και για το ξεκαθάρισμα λογαριασμών με την αντιπολίτευση.
<SPEAKER ID="052" NAME="Iuliu Winkler" AFFILIATION="PPE-DE">
(HU) Σας ευχαριστώ πολύ, κ. Πρόεδρε. Κατά τα προσεχή έτη, η βιώσιμη ανάπτυξη των οικονομιών της Ευρωπαϊκής Ένωσης μπορεί να επιτευχθεί μόνο αν ενισχύσουμε τα 23 εκατομμύρια μικρές και μεσαίου μεγέθους επιχειρήσεις στην Ένωση, εφόσον εξασφαλίζουν περίπου 4 από τις 5 θέσεις απασχόλησης που έχουν δημιουργηθεί πρόσφατα στην Ένωση.
<P>
Το ευρωπαϊκό πακέτο μέτρων για μικρές επιχειρήσεις, το "Small Business Act", που δημοσιεύτηκε από την Επιτροπή τον Ιούνιο, αναγνωρίζει τον κεντρικό ρόλο που διαδραματίζουν οι μικρές επιχειρήσεις στις ευρωπαϊκές οικονομίες και παρέχει ένα γενικό πλαίσιο για την πολιτική της Ένωσης και των κρατών μελών. Αυτό το έγγραφο προτείνει την υιοθέτηση νέων κανονισμών σε βασικούς τομείς, όπως ο απλοποιημένος κανονισμός κρατικής βοήθειας και μια αύξηση στη δημοσιονομική πειθαρχία.
<P>
Ωστόσο, οι ευρωπαϊκές μικρές επιχειρήσεις χρειάζονται περισσότερα από την απλή πολιτική βούληση της Επιτροπής, του Κοινοβουλίου ή ακόμα και των κρατών μελών. Οι μικρές επιχειρήσεις χρειάζονται τη γρήγορη κατάρτιση των νέων κανονισμών και την αποτελεσματική εφαρμογή τους. Το Ευρωπαϊκό Κοινοβούλιο πρέπει να υιοθετήσει ένα βασικό ρόλο στην επιτάχυνση αυτής της διαδικασίας. Σας ευχαριστώ.
<SPEAKER ID="053" NAME="Katalin Lévai" AFFILIATION="PSE">
(HU) Κύριε Πρόεδρε, θεωρούμε ότι ακραίες ιδέες και βίαιες εκδηλώσεις εξαπλώνονται μεταξύ ανθρώπων, κοινωνικών ομάδων, εθνικοτήτων και συχνά μεταξύ λαών και εθνών. Υπάρχουν πολιτικά όργανα για να τις σταματήσουν και διοικητικά και αστυνομικά όργανα μπορούν να δράσουν.
<P>
Ωστόσο, οι πολιτικοί που σκέπτονται μακροπρόθεσμα προτιμούν να καλέσουν σε διάλογο, όχι μόνο πολιτικό διάλογο, που συχνά οδηγεί σε διαμάχη, αλλά και σε πολιτισμικό διάλογο. Προκειμένου να διεξαγάγουμε διάλογο με κάποιον σχετικά με τον πολιτισμό, πρέπει πρώτα να γνωρίζουμε τον δικό μας πολιτισμό.
<P>
" ουσία του έτους του διαπολιτισμικού διαλόγου είναι ότι πρέπει να γνωρίσουμε τα διαφορετικά κοινωνικά στρώματα και τη ζωή και το παρελθόν μειονοτήτων, εθνικών ομάδων και εθνικοτήτων, που μπορεί να μας ξενίζουν εκ πρώτης όψεως, όχι μόνο μεταξύ χωρών αλλά και μέσα σε μια χώρα. " ενότητα ενός έθνους και οι καλές σχέσεις μεταξύ λαών, εθνικών ομάδων και εθνών υποβοηθούνται από αυτό το είδος οικειότητας, αλλά η έλλειψή της το αποτρέπει αυτό.
<P>
Στο έτος διαπολιτισμικού διαλόγου, αισθάνομαι ότι είναι ιδιαίτερα σημαντικό για όλες τις ευρωπαϊκές κοινωνίες να διατηρούν πραγματικά πολύτιμο διάλογο μεταξύ της πλειονότητας και της μειονότητας, επειδή μόνον έτσι μπορούν να αναπτυχθούν πραγματικές σχέσεις μεταξύ των πολιτισμών των ευρωπαϊκών χωρών. Είναι ένα ευρωπαϊκό φαινόμενο το οποίο πρέπει να χειριστούμε σε ευρωπαϊκό επίπεδο. Σας ευχαριστώ πολύ.
<SPEAKER ID="054" NAME="Dragoş Florin David" AFFILIATION="PPE-DE">
(RO) Μαζί αποφασίσαμε ότι η ευρωπαϊκή πολιτική για την ενέργεια θα στόχευε στη μείωση της ενεργειακής εξάρτησης της ΕΕ, εγγυώμενη την ασφάλεια της παροχής και τη διαφάνεια των τιμών. Αυτό που παρατηρούμε σήμερα είναι ότι η ευρωπαϊκή αγορά αερίου χαρακτηρίζεται από αξιοσημείωτο δυναμισμό από κάθε άποψη: ενεργειακή πολιτική, τεχνικός εξοπλισμός, η ίδια η επιχείρηση αερίου και η διαφάνεια των τιμών, καθώς η τιμολόγηση είναι βασικό στοιχείο στην προστασία των Ευρωπαίων καταναλωτών.
<P>
Σε αυτό το πλαίσιο, η μέτρηση και η χρέωση αερίου σε σχέση με τους τελικούς καταναλωτές απαιτεί την ανάπτυξη κατάλληλων προτύπων που επιτρέπουν μια ομοιόμορφη μέθοδο υπολογισμού, αναγνωρισμένη σε ολόκληρη την ΕΕ, ώστε η μέτρηση να είναι διαφανής, δηλαδή δίκαια, απροκατάληπτη και ακριβής.
<P>
Καλώ σήμερα το Ευρωπαϊκό Κοινοβούλιο να λάβει όλα τα απαραίτητα μέτρα, για να προωθήσει την επαλήθευση του τρόπου με τον οποίο μετράται και χρεώνεται το αέριο, επειδή διαπιστώσαμε ότι στη Ρουμανία οι μεταφορείς και διανομείς αερίου δεν πληρούν αυτές τις απαιτήσεις: το αέριο μετράται σε κυβικά μέτρα και χρεώνεται σε kw/h και οι πολίτες δεν είναι σε θέση να ελέγξουν την πραγματική τους κατανάλωση, που είναι το αποτέλεσμα ενός μαθηματικού τύπου ο οποίος βασίζεται σε αμφισβητούμενες παραμέτρους.
<SPEAKER ID="055" NAME="Proinsias De Rossa" AFFILIATION="PSE">
Κύριε Πρόεδρε, υπάρχει γενικευμένος θυμός και φόβος μεταξύ των πολιτών μας όσον αφορά την κατάρρευση χρηματοπιστωτικών ιδρυμάτων σε όλο τον κόσμο και τον ενδεχόμενο αντίκτυπό της σε συντάξεις, αποταμιεύσεις και θέσεις απασχόλησης.
<P>
Χαίρομαι που ο Επίτροπος McCreevy είναι εδώ για τη συζήτηση που πρόκειται να λάβει χώρα. Ωστόσο, πιστεύω ότι πρέπει να δράσουμε γρήγορα όσον αφορά αυτό που προτείνει το παρόν Κοινοβούλιο - για να χαλιναγωγήσουμε τον "καπιταλισμό του καζίνου", που μας έχει οδηγήσει στο χείλος της οικονομικής αβύσσου.
<P>
Επίτροπε, αν η δέσμευσή σας στη νεοφιλελεύθερη ιδεολογία δεν σας επιτρέπει να το κάνετε, τότε πρέπει να παραιτηθείτε και να επιτρέψετε το διορισμό κάποιου άλλου ο οποίος είναι προετοιμασμένος να κατατροπώσει τους τυχοδιώκτες της αγοράς. Απαιτείται επειγόντως αυστηρό, νέο κανονιστικό πλαίσιο του χρηματοπιστωτικού και τραπεζικού τομέα και η προάσπισή σας, μέχρι στιγμής, της αποκαλούμενης ελάφρυνσης του κανονιστικού πλαισίου (light regulation), που σε ορισμένες περιπτώσεις σήμαινε απουσία κανονιστικού πλαισίου, πρέπει γρήγορα να λάβει τέλος.
<P>
Πριν να καθήσω, θα ήθελα να αναφερθώ στα σχόλια που έγιναν από την κ. McDonald του Sinn Fein, με τα οποία επιδίωξε να δικαιολογήσει την εκστρατεία τους κατά της Λισαβόνας και τώρα ισχυρίζεται ότι επιθυμεί οικονομική κυριαρχία για την Ιρλανδία εν μέσω μιας παγκόσμιας οικονομικής κρίσης. Νομίζω ότι καταδεικνύει την απερίσκεπτη συμπεριφορά των συμμετεχόντων στην εκστρατεία υπέρ του "όχι".
<SPEAKER ID="056" NAME="Marek Aleksander Czarnecki" AFFILIATION="ALDE">
(PL) " οικονομική κρίση σημαίνει ότι η διαφάνεια των κονδυλίων που αφορούν εναλλακτικές επενδύσεις πρέπει επίσης να είναι σημαντικό ζήτημα για το Ευρωπαϊκό Κοινοβούλιο. Έχει αναχθεί σε προτεραιότητα η αύξηση της διαφάνειας των εταιρειών με τη χρήση νομικών πράξεων, ιδίως όσον αφορά τη σχέση μεταξύ των αμοιβαίων κεφαλαίων κινδύνου και των κεφαλαίων ιδιωτικών συμμετοχών από τη μία πλευρά και των εταιρειών στις οποίες κατέχουν μετοχές αυτά τα κεφάλαια από την άλλη.
<P>
Οι αποκαλούμενοι κώδικες καλής πρακτικής θα μπορούσαν δυνητικά να λειτουργήσουν ως μοντέλο, αλλά δεν μπορούν να αντικαταστήσουν νομοθετικά μέτρα σε περιπτώσεις κακής συμπεριφοράς. Είναι θεμελιώδες να δημιουργηθεί ένας κώδικας βέλτιστης πρακτικής όσον αφορά μεθόδους για την αποκατάσταση της ισορροπίας στην παρούσα δομή διαχείρισης εταιρειών.
<P>
" νέα νομοθεσία πρέπει επίσης να επιβάλει στα αμοιβαία κεφάλαια κινδύνου και στα κεφάλαια ιδιωτικών συμμετοχών να δηλώνουν και να επεξηγούν την επενδυτική πολιτική τους και τους σχετικούς κινδύνους τόσο σε ιδιώτες όσο και σε θεσμικούς επενδυτές, καθώς και σε μεσίτες ασφαλίσεων και εποπτικά όργανα.
<SPEAKER ID="057" NAME="Milan Gaľa" AFFILIATION="PPE-DE">
(SK) Επιτρέψτε μου να εκφράσω τη θλίψη μου και να πω λίγα λόγια εις ανάμνηση της πρόσφατης τραγικής πρόσκρουσης που αφορούσε ένα σλοβακικό λεωφορείο και η οποία έλαβε χώρα κοντά στην κροατική πόλη Gospiθ.
<P>
Δεκατέσσερις ανθρώπινες ζωές χάθηκαν και άλλοι άνθρωποι τραυματίστηκαν καθ' οδόν προς τους προορισμούς των διακοπών τους. Θα ήθελα να εκφράσω τη συμπαράστασή μου προς τους πενθούντες και, ταυτόχρονα, να ευχαριστήσω την κροατική πλευρά για την υποδειγματική συμπεριφορά της, η οποία άμβλυνε τον αντίκτυπο του ατυχήματος, καθώς και για την τόσο καλή φροντίδα των πολιτών μας. " Κροατία έχει δείξει επανειλημμένα, με την ικανότητά της να ανταποκρίνεται σε προβλήματα και να τα επιλύει, ότι το μέλλον της βρίσκεται στην Ευρωπαϊκή Ένωση.
<SPEAKER ID="058" NAME="Εμμανουήλ Αγγέλακας" AFFILIATION="PPE-DE">
(EL) Κύριε Πρόεδρε, τις τελευταίες εβδομάδες παρακολουθούμε τις εξελίξεις στον χρηματοπιστωτικό τομέα των "νωμένων Πολιτειών με ιδιαίτερο ενδιαφέρον και ανησυχία.
<P>
" απόφαση της αμερικανικής κυβέρνησης να στηρίξει τη μεγαλύτερη ασφαλιστική εταιρία, με δάνειο 85 δισ. δολαρίων, η κρατικοποίηση δύο εκ των κορυφαίων ομίλων παροχής στεγαστικών δανείων και η πτώχευση της τέταρτης σε μέγεθος επενδυτικής τράπεζας έχουν δημιουργήσει κλίμα πανικού στις "νωμένες Πολιτείες αλλά και έντονη ανησυχία στους Ευρωπαίους πολίτες.
<P>
Και τούτο διότι, μέσα σε ένα παγκοσμιοποιημένο οικονομικό περιβάλλον, είναι μεγάλη η πιθανότητα να φθάσει η κρίση στην Ευρώπη - αν αυτό δεν έχει ήδη συμβεί - και να πλήξει το τραπεζικό σύστημα, αλλά και τα εισοδήματα των Ευρωπαίων πολιτών.
<P>
" συζήτηση που θα διεξαχθεί την Τετάρτη στο Ευρωπαϊκό Κοινοβούλιο με την παρουσία του Συμβουλίου και της Επιτροπής θα πρέπει να δώσει συγκεκριμένες απαντήσεις στα ακόλουθα ερωτήματα:
<P>
πόσο έτοιμη είναι η ευρωπαϊκή οικονομία να αντέξει πιθανούς κλυδωνισμούς από την κρίση που έχει ξεσπάσει;
<P>
ποιο είναι το επιχειρησιακό σχέδιο και ποια συγκεκριμένα μέτρα έχουν ληφθεί ώστε να διασφαλισθεί η οικονομική κατάσταση των Ευρωπαίων πολιτών;
<P>
και τέλος, ποια είναι η πολιτική που προτίθεται να ακολουθήσει η Ευρωπαϊκή Κεντρική Τράπεζα ώστε να στηρίξει τα ευρωπαϊκά πιστωτικά ιδρύματα;
<SPEAKER ID="059" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, η Ευρωπαϊκή Ένωση γιορτάζει τη γλωσσική της πολυμορφία στις 26 Σεπτεμβρίου. Οι εκδηλώσεις επικεντρώνονται στην ιδέα ότι οι γλώσσες είναι γέφυρες πολιτισμού και ενθαρρύνεται η εκμάθηση ξένων γλωσσών και η ικανότητα διαγλωσσικής επικοινωνίας.
<P>
Εντελώς λησμονείται στις εκδηλώσεις αυτές και στις ανακοινώσεις της Επιτροπής η ανάγκη για διατήρηση, πανευρωπαϊκά, της διδασκαλίας των αρχαίων ελληνικών και των λατινικών , των κλασσικών γλωσσών που βρίσκονται στη βάση πολλών λέξεων και εκφράσεων όλων των ευρωπαϊκών και μη γλωσσών.
<P>
Την ίδια περίοδο, είναι ανοικτή για διαβούλευση η Πράσινη Βίβλος με τίτλο "Μετανάστευση και κινητικότητα στα εκπαιδευτικά συστήματα της Ευρωπαϊκής Ένωσης". Εκεί γίνεται λόγος για τον ρόλο της οδηγίας 77/486, περί της σχολικής φοιτήσεως τέκνων μετακινουμένων εργαζομένων, και βλέπουν κριτικά τις αποσπασματικές ενέργειες που έγιναν 30 χρόνια τώρα με βάση αυτή την οδηγία.
<P>
Είναι μια ευκαιρία να ενισχυθεί η διδασκαλία των γλωσσών των Ευρωπαίων μετακινουμένων εργαζομένων.
<SPEAKER ID="060" NAME="Zita Pleštinská" AFFILIATION="PPE-DE">
(SK) " τρίτη διαδοχική πολιτική κρίση στην Ουκρανία ήταν πιθανώς ο λόγος για τον οποίο η ιστορική δεύτερη Σύνοδος ΕΕ-Ουκρανίας, που έλαβε χώρα στο Παρίσι στις αρχές του Σεπτεμβρίου, δεν κατέληξε σε πιο φιλόδοξα συμπεράσματα όσον αφορά τη διαμάχη Ρωσίας-Γεωργίας.
<P>
Εκτιμώ το γεγονός ότι η Ευρωπαϊκή Ένωση δήλωσε ξανά την υποστήριξή της για τη δημιουργία μιας κοινωνίας των πολιτών και για αλλαγές υπέρ της δημοκρατίας στην Ουκρανία. Επίσης, έχω θετική γνώμη για τη συμφωνία έναρξης ενός "διαλόγου για τη θεώρηση", που πρέπει, μακροπρόθεσμα, να οδηγήσει σε ένα καθεστώς απαλλαγής θεώρησης μεταξύ των δύο πλευρών, καθώς και για το γεγονός ότι, παρά τη νέα πολιτική κρίση, η πορεία της Ουκρανίας προς την προσχώρηση στην ΕΕ παραμένει ανοικτή.
<P>
Σήμερα, ουδείς αμφιβάλλει ότι η "πορτοκαλιά επανάσταση" άλλαξε την ιστορική κατεύθυνση στην οποία όδευε η Ουκρανία. Τώρα, η Ουκρανία πρέπει να δείξει ότι είναι σταθερή και ενωμένη. Αυτή είναι η μοναδική της ευκαιρία να επιτύχει μια ευρωπαϊκή προοπτική.
<P>
Είμαι πεπεισμένη ότι μπορούμε να ενισχύσουμε την ελευθερία στο εσωτερικό, μόνο αν την προστατεύσουμε και εκτός των συνόρων της ΕΕ. Αυτός είναι ο λόγος για τον οποίο θα λάβω μέρος στην 11η σύνοδο της αντιπροσωπείας του Ευρωπαϊκού Κοινοβουλίου στην Ουκρανία στις 2/3 Οκτωβρίου 2008 στο Κίεβο και στη Γιάλτα.
<P>
Πιστεύω ότι η παρουσία αντιπροσώπων του Ευρωπαϊκού Κοινοβουλίου στην Ουκρανία θα συμβάλει στον κατευνασμό της κατάστασης και στην πολιτική σταθερότητα στην Ουκρανία.
<SPEAKER ID="061" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, θα ήθελα μόνο να προσθέσω και τη δική μου έντονη αποδοκιμασία για την τρομοκρατική επίθεση ή επιθέσεις, περιλαμβανομένου ενός φόνου, που βιώσαμε στη χώρα μας. Οι Βάσκοι έχουν την ατυχία να είναι η μόνη χώρα στην Ευρωπαϊκή Ένωση που συνεχίζει να βιώνει την τρομοκρατία και αυτή η τρομοκρατία είναι συνεχής επί δεκαετίες. Προσωπικά, προέρχομαι από μια οικογένεια που υπέμεινε 40 έτη εξορίας - όσα και η διάρκεια του Φρανκισμού - και αν αποκομίσαμε κάτι από αυτό ήταν ότι κανένας πολιτικός στόχος δεν άξιζε τη ζωή έστω και ενός ανθρώπινου όντος. Τέλος, θα ήθελα να πω ότι όλοι εμείς που πιστεύουμε στο δικαίωμα του βασκικού λαού να αποφασίζει γνωρίζουμε σαφώς ότι το δικαίωμα στη ζωή είναι το πιο βασικό δικαίωμα όλων.
<SPEAKER ID="062" NAME="James Nicholson" AFFILIATION="PPE-DE">
Κύριε Πρόεδρε, γνωρίζουμε όλοι πολύ καλά ότι οι αυξανόμενες τιμές πετρελαίου και αερίου έχουν πολύ αρνητική επίπτωση σε πολλούς τομείς της οικονομίας μας και στους καταναλωτές.
<P>
Θα ήθελα να επιστήσω την προσοχή στον αντίκτυπο που έχει αυτή η κρίση στον αγροτικό τομέα, τον αλιευτικό τομέα και στις μικρές επιχειρήσεις. Το υψηλό κόστος των καυσίμων έχει μετακυλιστεί στον αγρότη, αυτήν τη στιγμή: οι δαπάνες αυξάνονται και οι αγρότες δεν λαμβάνουν αύξηση, για να καλύψουν αυτό το κόστος των υψηλών τιμών ενέργειας και αερίου.
<P>
" κρίση στα καύσιμα υπονομεύει την ανάπτυξη της ανταγωνιστικότητας στις μικρές και μεσαίου μεγέθους επιχειρήσεις μας. " μείωση της αγοραστικής δύναμης των καταναλωτών επιδεινώνει την κατάσταση και, κ. Πρόεδρε, φοβάμαι να σκεφτώ τι θα συμβεί αυτόν το χειμώνα - πολλά εκατομμύρια άνθρωποι δεν θα είναι σε θέση να αντεπεξέλθουν οικονομικά στην ανάγκη για θέρμανση.
<P>
Όλοι είδαμε τι συνέβη στα βενζινοπωλεία, όταν αυξανόταν η τιμή του πετρελαίου. Κάθε μέρα που περνούσε κάποιος από ένα βενζινοπωλείο, η τιμή ανέβαινε. Ωστόσο, τώρα που η τιμή έχει μειωθεί, δεν την μειώνουν με τον ίδιο ρυθμό όπως όταν αυξανόταν. Νομίζω ότι πρέπει να ανταποκριθούν σε αυτό: έχουν αποκομίσει όλα τους τα κέρδη και είναι καιρός να προχωρήσουν και να προσφέρουν ικανοποιητικές τιμές στον καταναλωτή.
<SPEAKER ID="063" NAME="Csaba Sógor" AFFILIATION="PPE-DE">
(HU) Κύριε Πρόεδρε, η Ουγγαρία έχει σύνορα με τον εαυτό της και έχασε τα 2/3 της επικράτειάς της μετά τον Πρώτο Παγκόσμιο Πόλεμο. " πολιτική εκπροσώπηση των Ούγγρων που ζουν σε αυτές τις περιοχές, και οι οποίοι ανέρχονται σε περισσότερα από 3 εκατομμύρια σε επτά χώρες, έχει επιτρέψει την υπεράσπιση των δικαιωμάτων τους κατά τον τελευταίο αιώνα χρησιμοποιώντας μόνο ειρηνικά μέσα.
<P>
Επί έξι έτη, σχεδόν 20 πολιτικές οργανώσεις, εντός του πλαισίου του φόρουμ για αντιπροσώπους από τη Λεκάνη των Καρπαθίων, συζητούν ειρηνικές ευκαιρίες για την ενίσχυση των συμφερόντων και συνεχίζουν να το κάνουν: ταυτότητα, μητρική γλώσσα, οικονομικές σχέσεις και αυτονομία. Είμαι επίσης μέλος αυτού του φόρουμ. Φέτος, αποφασίσαμε να ανοίξουμε ένα κοινό γραφείο άσκησης πίεσης στις Βρυξέλλες, για να χρησιμοποιήσουμε τις ευκαιρίες που παρέχονται από την ΕΕ.
<P>
Είναι αδιανόητο και απαράδεκτο οι ειρηνικές προσπάθειες των ουγγρικών κοινοτήτων να υφίστανται προσβολές με ακραία επίθετα εκ μέρους πολιτικών από ορισμένα κράτη μέλη της ΕΕ, ενώ παράλληλα οι τελευταίοι κατηγορούν την ουγγρική μειονότητα που ζει μέσα στη χώρα τους για συλλογική εγκληματικότητα και θέλουν να περιορίσουν τη χρήση της μητρικής τους γλώσσας.
<P>
Θα ήθελα να επιστήσω την προσοχή του Ευρωπαϊκού Κοινοβουλίου σε αυτές τις επιθέσεις και να υπενθυμίσω ξανά ότι τα κοινοτικά δικαιώματα πρέπει να διασφαλίζονται για τις εθνικές μειονότητες και όχι αυτές να κατηγορούνται για συλλογική εγκληματικότητα. " ΕΕ πρέπει να υιοθετήσει έναν προληπτικό, αποτρεπτικό ρόλο σε αυτό το θέμα. Σας ευχαριστώ.
<SPEAKER ID="064" NAME="Ιωάννης Γκλαβάκης" AFFILIATION="PPE-DE">
(EL) Κύριε Πρόεδρε, η Επιτροπή, θέλοντας να συμβάλει στην αντιμετώπιση της αύξησης των τιμών των τροφίμων στις αναπτυσσόμενες χώρες, προτίθεται να τις χρηματοδοτήσει με 1 δισ. ευρώ.
<P>
Αυτό θα έχει σαν συνέπεια να χρηματοδοτηθούν η αγορά σπόρων και άλλων εφοδίων για να αυξηθεί η γεωργική παραγωγή, να διατραφεί ο πληθυσμός, να μειωθεί ο πληθωρισμός και να μειωθούν οι τιμές των τροφίμων.
<P>
Είναι πολιτικά και ηθικά ορθό να βοηθήσουμε τις αναπτυσσόμενες χώρες, αλλά είναι σκόπιμο να αναλάβουμε αντίστοιχη πρωτοβουλία για την ενίσχυση των Ευρωπαίων γεωργών οι οποίοι επίσης έχουν πληγεί βάναυσα από την αύξηση των τιμών των τροφίμων και όχι μόνον. Διότι πρέπει να πούμε ότι τα χρήματα αυτά εξοικονομήθηκαν από τη μείωση των δαπανών της Κοινής Αγροτικής Πολιτικής.
<P>
Γι' αυτό λοιπόν, προτείνω ένα μεγάλο μέρος από το 1 δισ. ευρώ να διατεθεί για ενίσχυση των Ευρωπαίων αγροτών που αντιμετωπίζουν πάρα πολλά προβλήματα.
<P>
Τελειώνοντας, θέλω να εκφράσω την έντονη ανησυχία μου για την αξιοποίηση των χρημάτων που θα δοθούν σ' αυτές τις χώρες, διότι οι χώρες ΑΚΕ δεν έχουν κανένα μοντέλο αγροτικής ανάπτυξης, δεν υπάρχει ελεγκτικό σύστημα και φοβάμαι ότι τα χρήματα θα χαθούν στη γραφειοκρατία των διεθνών οργανισμών χωρίς τελικά να φέρουν αποτέλεσμα.
<SPEAKER ID="066" NAME="Πρόεδρος">
Ολοκληρώνεται αυτό το σημείο της ημερήσιας διάταξης.

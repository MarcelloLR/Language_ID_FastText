<CHAPTER ID="024">
Μείωση των ανισοτήτων στον τομέα της υγείας (συνοπτική παρουσίαση) 
<SPEAKER ID="206" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Estrela, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τη μείωση των ανισοτήτων στον τομέα της υγείας στην ΕΕ.
<SPEAKER ID="207" NAME="Edite Estrela" LANGUAGE="PT">
Κύριε Πρόεδρε, θα ήθελα να αρχίσω ευχαριστώντας τους σκιώδεις εισηγητές για τη συνεργασία τους και το έργο το οποίο μαζί επιτελέσαμε, καθώς και να ευχαριστήσω τις συντάκτριες γνωμοδότησης της Επιτροπής Εσωτερικής Αγοράς και Προστασίας των Καταναλωτών και της Επιτροπής Δικαιωμάτων των Γυναικών και Ισότητας των Φύλων. Όλες οι συνεισφορές ήσαν πολύ χρήσιμες.
<P>
Οι ανισότητες στον τομέα της υγείας ποικίλουν από χώρα σε χώρα και από περιοχή σε περιοχή. Συνδέονται με τις οικονομικές και κοινωνικές συνθήκες και ενδέχεται να επιδεινωθούν λόγω φύλου ή κουλτούρας. Με άλλα λόγια, οι ανισότητες στον τομέα της υγείας δεν συνδέονται μόνο με την πρόσβαση στην υγειονομική περίθαλψη, αλλά επίσης με παράγοντες τόσο διαφορετικούς όπως οι συνθήκες διαβίωσης, η στέγαση, η εκπαίδευση, το επάγγελμα, το εισόδημα και ο τρόπος ζωής. Παρότι έχει σημειωθεί πρόοδος, σημαντικές ανισότητες στα 27 κράτη μέλη εξακολουθούν να υφίστανται. Επί παραδείγματι, σύμφωνα με τη Eurostat, το προσδόκιμο επιβίωσης κατά τη γέννηση για τους άνδρες το 2007 ποίκιλε κατά 14,2 έτη μεταξύ των κρατών μελών, ενώ για τις γυναίκες ήταν 8,3 έτη. " υγεία και το προσδόκιμο επιβίωσης εξακολουθούν να συνδέονται με τις κοινωνικές συνθήκες και τη φτώχεια, και όταν η φτώχεια συνδυάζεται με άλλες μορφές ευπάθειας, όπως η παιδική ηλικία ή η μεγάλη ηλικία, η αναπηρία ή το μειονοτικό υπόβαθρο, τότε οι κίνδυνοι ανισοτήτων στον τομέα της υγείας αυξάνονται περαιτέρω.
<P>
Οι ανισότητες στον τομέα της υγείας μπορεί να αρχίσουν από την παιδική ηλικία, να συνεχίσουν έως τη μεγάλη ηλικία και να περνούν από γενεά σε γενεά, εξ ου και η σημασία αυτού του ζητήματος και η επείγουσα ανάγκη εξεύρεσης λύσης. " υφιστάμενη παγκόσμια κρίση τείνει να επιδεινώσει την κατάσταση. Όπως είναι φανερό, η κρίση έχει σοβαρό αντίκτυπο στον τομέα της υγείας σε πολλά κράτη μέλη, όσον αφορά τόσο την προσφορά όσο και τη ζήτηση. Στην πλευρά της προσφοράς, η κρίση μπορεί να οδηγήσει στη μείωση του επιπέδου χρηματοδότησης για τη δημόσια υγεία, όπως και ταυτόχρονα μπορεί να οδηγήσει σε αυξημένη ζήτηση για υπηρεσίες υγείας.
<P>
" κρίση έχει αποκαλύψει ότι τα κέρδη ορισμένων δεν έχουν όρια και ότι αυτή η έλλειψη δικαιοσύνης έχει συμβάλει στην αύξηση της διαφοράς μεταξύ της πλούσιας μειονότητας και της φτωχής πλειονότητας. Συνεπώς, η κρίση μπορεί επίσης να είναι μια ευκαιρία καταπολέμησης των ανισοτήτων μέσω τολμηρών μέτρων τα οποία θα προάγουν την ισότητα. Αν δεν αντλήσουμε τα κατάλληλα διδάγματα και αν περιοριστούμε στο να αλλάξουμε μερικά μόνο πράγματα έτσι ώστε τα πάντα να παραμένουν ίδια, τότε θα αυξήσουμε την ανισότητα. Όπως έχουμε δει, οι κοινωνίες με ανισότητες είναι ασταθείς κοινωνίες.
<P>
Αρκετά κράτη μέλη έχουν συμπεριλάβει μέτρα για τον περιορισμό των επιπτώσεων της οικονομικής κρίσης στον τομέα της υγείας στα δικά τους πακέτα ανάκαμψης επενδύοντας σε υποδομές υγείας, βελτιστοποιώντας τη χρηματοδότηση του τομέα της υγειονομικής περίθαλψης, και αναδιαρθρώνοντας και αναδιοργανώνοντας το σύστημα υγειονομικής περίθαλψης. Είναι ουσιώδες η μείωση των ανισοτήτων να θεωρείται προτεραιότητα σε όλα τα επίπεδα πολιτικής δράσης. Συνεπώς, χαιρετίζω τις προτάσεις της Επιτροπής.
<P>
Ωστόσο, θα ήθελα να επιστήσω την προσοχή σε ορισμένες από τις προτάσεις της έκθεσής μου, ειδικά σε αυτές που αποσκοπούν στην ενίσχυση της προσοχής η οποία δίδεται στις ανάγκες ατόμων που ζουν σε συνθήκες φτώχειας, μειονεκτουσών ομάδων μεταναστών, περιλαμβανομένων των παράνομων μεταναστών και των εθνοτικών μειονοτήτων, ατόμων με αναπηρίες, ηλικιωμένων ατόμων και φτωχών παιδιών. Υποστηρίζω μέτρα για τον περιορισμό των επιπτώσεων της οικονομικής κρίσης στον τομέα της υγείας με επενδύσεις σε υποδομές. Θεωρώ σημαντικό να διασφαλίζουμε στα παιδιά και στις έγκυες γυναίκες καλές συνθήκες υγείας. Πιστεύω επίσης ότι είναι επιθυμητό το Ταμείο Συνοχής και τα Διαρθρωτικά Ταμεία να στηρίξουν προγράμματα τα οποία σχετίζονται με τους παράγοντες που συμβάλλουν στην ύπαρξη ανισοτήτων στον τομέα της υγείας. Με άλλα λόγια: πρέπει να οικοδομήσουμε ένα καλύτερο, δικαιότερο μέλλον για τις μελλοντικές γενεές.
<SPEAKER ID="208" NAME="Zuzana Roithová" AFFILIATION="PPE">
(CS) Κύριε Πρόεδρε, τα τελευταία χρόνια, συμμετείχαμε ενεργά στην στήριξη καινοτόμων φαρμάκων. Συνεπώς, χαιρετίζω αυτή την έκθεση, η οποία εστιάζει στις ευπαθείς ομάδες και στην πρόσβασή τους στη θεραπεία και την προληπτική φροντίδα· αυτό το θεωρώ ζωτικής σημασίας. Φυσικά, πολλά σημεία στην έκθεση παραβιάζουν την αρχή της επικουρικότητας των κρατών μελών. Επί παραδείγματι, απορρίπτω σθεναρά τη διατύπωση του σημείου 25, καθώς η διακοπή της κύησης δεν μπορεί να χρησιμοποιείται ως μέθοδος ελέγχου των γεννήσεων. Τα σημεία 26, 29 και 53 εγείρουν επίσης αμφισβητήσεις. Θέλω επίσης να επισημάνω ότι οι διαφορές στον μέσο όρο προσδόκιμου επιβίωσης στα 27 κράτη μέλη μόνον εν μέρει σχετίζονται με τα διαφορετικά πρότυπα υγειονομικής περίθαλψης και πρόσβασης σε αυτή. Υπάρχουν επίσης διαφορές στο συνολικό επίπεδο διαβίωσης των ανθρώπων ή στον τρόπο ζωής τους και στο επίπεδο ανάπτυξης της χώρας στην οποία διαβιούν, και αυτά, από αυτή την άποψη, έχουν μεγαλύτερες επιπτώσεις. Αυτές οι διαφορές πρέπει να διορθωθούν με τη βοήθεια αναπτυξιακών προγραμμάτων χρηματοδοτούμενων από την ΕΕ.
<SPEAKER ID="209" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η τρέχουσα οικονομική και χρηματοπιστωτική κρίση έπληξε σκληρά τις υπηρεσίες υγειονομικής περίθαλψης, με πολλά κράτη μέλη να περικόπτουν τους προϋπολογισμούς που διατίθενται στη δημόσια υγεία. Ορισμένα αποφάσισαν ακόμη και το κλείσιμο νοσοκομείων σε μικρότερες πόλεις ή να εκτελούν μικρό αριθμό χειρουργικών επεμβάσεων. Ιδιαίτερα, οι ασθενείς οι οποίοι κατοικούν σε αγροτικές περιοχές ή απομονωμένες τοποθεσίες αναγκάζονται να ταξιδέψουν δεκάδες χιλιόμετρα για να τους παρασχεθούν εξειδικευμένες υπηρεσίες υγειονομικής περίθαλψης. Συνεπώς, υπάρχουν ανισότητες στον τομέα της υγείας όχι μόνο μεταξύ κρατών μελών, αλλά επίσης μεταξύ περιφερειών σε αυτά τα κράτη.
<P>
" μείωση των προϋπολογισμών για εθνικά προγράμματα υγειονομικής περίθαλψης θέτει σε κίνδυνο την πρόσβαση στις πλέον πρόσφατες και αποτελεσματικές θεραπείες. Επιπλέον, η μείωση των επιχορηγήσεων για ορισμένες θεραπείες σημαίνει ότι οι ασθενείς δεν είναι σε θέση να συνεχίσουν τη θεραπεία, με αποτέλεσμα να προκύπτει βαρύτερο τίμημα και συνέπειες για την υγεία τους. Οι ανισότητες στο ευρωπαϊκό σύστημα υγειονομικής περίθαλψης προκαλούν επίσης τη μετανάστευση ιατρικού προσωπικού σε άλλα κράτη μέλη για να ασκήσουν το επάγγελμά τους. Για αυτό η Επιτροπή ...
<P>
(Ο Πρόεδρος διακόπτει την ομιλήτρια)
<SPEAKER ID="210" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η τρέχουσα κατάσταση, με τις πολιτικές λιτότητας οι οποίες, προπαντός, είναι αντικοινωνικές πολιτικές, και τις περικοπές σε επενδύσεις δημόσιας υγειονομικής περίθαλψης ιδιαίτερα, αυξάνουν σαφώς τα προβλήματα στον τομέα της υγείας όταν, στο όνομα της μείωσης του δημοσιονομικού ελλείμματος, το κόστος πρόσβασης στις δημόσιες υπηρεσίες υγείας αυξάνει, το κόστος των φαρμάκων αυξάνει, ακόμη και για χρόνιες παθήσεις, και η στήριξη για τη μεταφορά των ασθενών σε περιοχές όπου δεν υπάρχουν δημόσιες συγκοινωνίες για θεραπεία και επισκέψεις σε γιατρό καταργείται μέσω της μείωσης των επιχορηγήσεων. Οι ανισότητες στον τομέα της υγείας αυξάνονται και αυτό συμβαίνει σε ορισμένες χώρες της Ευρωπαϊκής Ένωσης, ειδικά στη χώρα μου, την Πορτογαλία. Τα άτομα τα οποία είναι στη χειρότερη μοίρα αντιμετωπίζουν ολοένα και μεγαλύτερη δυσκολία πρόσβασης στην υγειονομική περίθαλψη, για αυτό, κυρία Επίτροπε, κυρίες και κύριοι, οι λέξεις δεν αρκούν: αυτό το οποίο χρειαζόμαστε ...
<P>
(Ο Πρόεδρος διακόπτει την ομιλήτρια)
<SPEAKER ID="211" NAME="Nicole Sinclaire" AFFILIATION="NI">
(EN) Κύριε Πρόεδρε, η υγειονομική περίθαλψη πρέπει να αποτελεί πρωταρχική φροντίδα εκάστου κράτους μέλους, αλλά, φυσικά, αυτό το Κοινοβούλιο εμφανίζεται να νομοθετεί για ολόκληρη την Ευρωπαϊκή Ένωση. Όμως δεν φαίνεται ικανό να αποτελέσει παράδειγμα προς μίμηση.
<P>
Ορισμένοι από εσάς ενδέχεται -και πολλοί από εσάς δεν ενδέχεται- να διάβασαν τους χθεσινούς λονδρέζικους Sunday Times, στους οποίους γινόταν λόγος για τις παροχές υγείας των βουλευτών του ΕΚ. Αγαπητοί μου συνάδελφοι, η κ. Figueiredo, μόλις μίλησε σχετικά με τις περικοπές προϋπολογισμών και πώς αυτές έχουν προκαλέσει περαιτέρω ανισότητες στην υγειονομική περίθαλψη. Ωστόσο, η Ευρωπαϊκή Ένωση -και οι βουλευτές του ΕΚ- έδωσαν στους εαυτούς τους αύξηση 36% στην υγειονομική περίθαλψη το περασμένο έτος, πληρώνοντας για πράγματα όπως αντιγηραντικές θεραπείες, ιαματικά λουτρά, κλπ. όμως, αυτή την εβδομάδα, όταν συζητούμε για την ανισότητα των γυναικών, ένα στατιστικό στοιχείο ξεχωρίζει. Στο "Β, επί παραδείγματι, η θεραπεία IVF (θεραπεία για εξωσωματική γονιμοποίηση) μπορεί να χορηγείται μόνο μια φορά στις γυναίκες -ένας κύκλος- όμως οι γυναίκες βουλευτές του ΕΚ και οι συγγενείς τους μπορούν να έχουν πέντε κύκλους. Ελάτε, αν πρόκειται να έχετε ισότητα ...
<P>
(Ο Πρόεδρος διακόπτει την ομιλήτρια)
<SPEAKER ID="212" NAME="Anna Záborská" AFFILIATION="PPE">
(SK) Κύριε Πρόεδρε, όλα τα άτομα είναι μοναδικά, με τις δικές τους ικανότητες, προτεραιότητες και τρόπους ζωής. Από αυτή τη φυσική ανισότητα γεννήθηκε το κίνητρο της βελτίωσης των επιδόσεων - ένα κίνητρο το οποίο αποτελεί την κινητήρια δύναμη της οικονομίας.
<P>
" προσπάθεια εξάλειψης της ανισότητας στον τομέα της υγειονομικής περίθαλψης, ωστόσο, έχει να κάνει περισσότερο με την ανθρωπιά παρά με την οικονομία. Και αυτό διότι οι άνθρωποι είναι ίσοι στην ασθένεια και τον πόνο. Ο πόνος δεν πρέπει να είναι αντικείμενο της επιχειρηματικής δραστηριότητας μας.
<P>
Για αυτό οι γιατροί δίδουν τον όρκο του Ιπποκράτη, και όχι, επί παραδείγματι, τον όρκο των επιχειρηματιών. " ιδέα εξάλειψης των ανισοτήτων στον τομέα της υγείας βασίζεται στην αξία της ανθρώπινης ζωής. Ωστόσο, ένα απόλυτο δικαίωμα στη διακοπή της κύησης, το οποίο η κατατεθείσα έκθεση επίσης υπερασπίζεται, υπονομεύει αυτή την αξία.
<P>
" υποχρεωτική χρηματοδότηση της διακοπής κύησης από τον δημόσιο κορβανά στερεί από την υγειονομική περίθαλψη την ηθική επιταγή της και τη μειώνει στο επίπεδο μιας πολυτέλειας η οποία δεν μπορεί να διατηρηθεί.
<SPEAKER ID="213" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, ακόμη και σήμερα στην Ευρωπαϊκή Ένωση, οι ανισότητες στον τομέα της υγείας εξακολουθούν να υφίστανται όσον αφορά την πρόσβαση σε υπηρεσίες, την θεραπεία και κοινωνικούς παράγοντες, και αυτή η κατάσταση απαιτεί μια ολοκληρωμένη απάντηση.
<P>
Οι λόγοι για αυτές τις διαφορές μπορούν να αποφευχθούν σε πολλές περιπτώσεις και είναι και άδικοι, επειδή οφείλονται σε παράγοντες που δημιουργούν διακρίσεις όπως η μειωμένη οικονομική ικανότητα των ατόμων. Πιστεύω ότι η μείωση των ανισοτήτων στον τομέα της υγείας πρέπει να καταστεί θεμελιώδης προτεραιότητα για την Ευρώπη, με μια προσέγγιση βασισμένη στην προσέγγιση "υγεία σε όλες τις πολιτικές", βελτιώνοντας την ποιότητα φροντίδας για όλους.
<P>
Τους προσεχείς μήνες, το Ευρωπαϊκό Κοινοβούλιο θα συζητήσει την αναθεώρηση της οδηγίας σχετικά με την αναγνώριση των επαγγελματικών προσόντων. Είναι μια κατάλληλη ευκαιρία να επιτευχθεί ένας βελτιωμένος μηχανισμός ικανός να αντιμετωπίζει αποτελεσματικά έκτακτα περιστατικά χωρίς καμία διάκριση.
<SPEAKER ID="214" NAME="Seán Kelly" AFFILIATION="PPE">
(EN) Κύριε Πρόεδρε, το παρόν ζήτημα εμπεριέχει αρκετές πτυχές.
<P>
Μια πτυχή στην οποία επιθυμώ να αναφερθώ είναι ότι ο καλύτερος τρόπος εξάλειψης των ανισοτήτων στον τομέα της υγείας είναι πράγματι να καταστήσουμε τους ανθρώπους υγιέστερους. Χαίρομαι για το γεγονός ότι, πριν από τα Χριστούγεννα, κάποιοι συνάδελφοι και εγώ ο ίδιος πετύχαμε να προωθήσουμε στο Κοινοβούλιο γραπτή δήλωση η οποία αποσκοπούσε στο να κάνουμε 100 εκατομμύρια ανθρώπους στην Ευρωπαϊκή Ένωση περισσότερο δραστήριους έως το 2020, μέσω αθλητικών δραστηριοτήτων, κ.λπ. Επί του θέματος προσβλέπω στις προτάσεις της Ευρωπαϊκής Επιτροπής.
<P>
Δεύτερον, είμαι στην ευχάριστη θέση να πω ότι στη χώρα μου σχηματίστηκε νέα κυβέρνηση -κυβέρνηση PPE με τους Σοσιαλιστές- και ένας από τους πρωταρχικούς στόχους της είναι η καθολική ασφάλιση υγείας. " ιδέα είναι ότι τα χρήματα πρέπει να ακολουθούν τον ασθενή, και ότι ο ασθενής πρέπει να έχει πρόσβαση στην υγειονομική περίθαλψη, ανεξάρτητα από την κοινωνική κατάσταση ή τον πλούτο ή οτιδήποτε άλλο, με βάση τις ανάγκες. Πιστεύω ότι αυτό θα είναι πολύ επιτυχές. Βασίζεται στο ολλανδικό μοντέλο και είμαστε πολύ ευχαριστημένοι με αυτό.
<SPEAKER ID="215" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κυρία Επίτροπε, το θέμα σήμερα είναι η "μείωση των ανισοτήτων στον τομέα της υγείας". Είναι ένα ιδιαίτερα φιλόδοξο έργο. Στην τρέχουσα κατάσταση, φοβούμαι ότι σε ευρωπαϊκό επίπεδο συμβάλλουμε σε κάθε τομέα για να διευρύνουμε αυτές τις διαφορές, αυτές τις ανισότητες, έτι δε ακόμη περισσότερο τα προσεχή χρόνια και δεκαετίες. Δεν πρόκειται μόνο για πραγματική οπισθοδρόμηση στην παροχή υγειονομικής περίθαλψης· πρόκειται επίσης για την υποχώρηση των κοινωνικών προτύπων, τη μειωμένη πρόσβαση στην εκπαίδευση και το γεγονός ότι η εκπαίδευση καθίσταται δυσκολότερη. Σε τελική ανάλυση, γνωρίζουμε ότι εκεί όπου βρίσκουμε χαμηλότερο επίπεδο εκπαίδευσης και μεγαλύτερες κοινωνικές δυσκολίες, εκεί υπάρχει μεγαλύτερη φτώχεια. Γνωρίζουμε επίσης ότι η φτώχεια κάνει τους ανθρώπους να νοσήσουν.
<P>
Ζητώ από την Επιτροπή να καταστήσει σαφές -ακόμη και όταν είναι απαραίτητο να εξυγιανθεί ο ευρωπαϊκός προϋπολογισμός και οι εθνικοί προϋπολογισμοί- ότι η παράλειψή μας να επενδύσουμε στην υγεία, στις κοινωνικές υπηρεσίες και στην εκπαίδευση σήμερα θα μας κοστίσει στο μέλλον όσον αφορά το σύστημα υγείας.
<SPEAKER ID="216" NAME="Elena Oana Antonescu" AFFILIATION="PPE">
(RO) Κύριε Πρόεδρε, οι ανισότητες στον τομέα της υγείας αποτελούν πρόκληση στη δέσμευση της Ευρωπαϊκής Ένωσης για αλληλεγγύη, κοινωνική και οικονομική συνοχή, ανθρώπινα δικαιώματα και ίσες ευκαιρίες. Για αυτό ο παράγοντας της υγείας πρέπει να περιλαμβάνεται σε όλες τις πολιτικές της ΕΕ. Τα κράτη μέλη πρέπει να ενθαρρύνονται να περιλαμβάνουν την υγεία ως αρχή σε κάθε πολιτική και να εκπονούν νέα σχέδια δράσης σε οποιοδήποτε τομέα, έτσι ώστε να συμβάλουν στη μείωση των ανισοτήτων και να δημιουργούν υψηλό επίπεδο προστασίας της υγείας.
<P>
Στηρίζω την ανάγκη καθορισμού μιας δέσμης συγκεκριμένων δεικτών οι οποίοι θα παρακολουθούν τις ανισότητες στον τομέα της υγείας, καθώς και συγκρίσιμων δεικτών οι οποίοι θα μπορούσαν να δίδουν τη δυνατότητα στις εθνικές αρχές να αξιολογούν την πρόοδο που σημειώνεται σε αυτόν τον τομέα, με σκοπό τη βελτίωση των συστημάτων υγειονομικής περίθαλψης. Ως μια ακόμη πτυχή των προσπαθειών για την επίλυση του προβλήματος των ανισοτήτων στον τομέα της υγείας, πρέπει να εξεταστεί επίσης το ενδεχόμενο δημιουργίας μηχανισμού στρατηγικού σχεδιασμού εργατικού δυναμικού για να διασφαλίζει ότι έχουμε τη δυνατότητα να προσλαμβάνουμε και να διατηρούμε επαγγελματίες υγειονομικής περίθαλψης.
<SPEAKER ID="217" NAME="Petru Constantin Luhan" AFFILIATION="PPE">
(RO) Κύριε Πρόεδρε, η Παγκόσμια Οργάνωση Υγείας εκτιμά ότι το κάπνισμα, η κατανάλωση οινοπνεύματος, η έλλειψη άσκησης και η κακή διατροφή θα προξενούν το 70% των νόσων και των πρόωρων θανάτων έως το 2020. Το γεγονός ότι υπάρχει συστηματικός συσχετισμός μεταξύ της κατάστασης της υγείας και της κοινωνικής τάξης δείχνει ότι αυτές οι διαφορές πηγάζουν από τις ανεπαρκείς συνθήκες πρόσβασης σε βασικές κοινωνικές υπηρεσίες. Αυτό δείχνει άτι οι ανισότητες στον τομέα της υγείας δεν είναι αποτέλεσμα ατομικής επιλογής αλλά μπορούν να αποφεύγονται και είναι και άδικες.
<P>
Για πρώτη φορά στον δημοσιονομικό σχεδιασμό 2007-2013, η υγεία προτεινόταν να είναι μια από τις 10 πρώτες προτεραιότητες των διαρθρωτικών ταμείων. Ωστόσο, η Ευρωπαϊκή Επιτροπή πρέπει να συμπεριλάβει στις διαδικασίες για την παρακολούθηση της στρατηγικής Ευρώπη 2020 διαφοροποιημένους συγκριτικούς δείκτες, με βάση την κοινωνικο-οικονομική κατάσταση, και να λαμβάνει υπόψη τις διακρίσεις με βάση την ηλικία.
<SPEAKER ID="218" NAME="Μαρία Δαμανάκη" LANGUAGE="EN">
Κύριε Πρόεδρε, η Επιτροπή είναι ευγνώμων προς το Κοινοβούλιο για τη στήριξή του στη δράση μας να γεφυρώσουμε τις ανισότητες στον τομέα της υγείας και για τις συστάσεις του επί αυτού του σημαντικού ζητήματος. Θα ήθελα επίσης να ευχαριστήσω, ιδιαίτερα, την εισηγήτρια, κ. Estrela, για τη δέσμευσή της σε αυτό το ζήτημα.
<P>
Οι ανισότητες στον τομέα της υγείας μεταξύ χωρών, μεταξύ περιφερειών, μεταξύ πλουσίων και φτωχιών, μεταξύ διαφόρων εθνοτικών μειονοτήτων, επηρεάζουν έκαστο και κάθε κράτος μέλος της ΕΕ και, σε πολλούς τόπους, αυτές διευρύνονται. Επί αυτού του ζητήματος θέλω να είμαι ειλικρινής. Τώρα αρχίζουμε να βλέπουμε τις πλήρεις συνέπειες της οικονομικής κρίσης στην υγεία των ανθρώπων και στις υπηρεσίες υγείας. Τώρα αρχίζουμε να βλέπουμε τις συνέπειες της ανεργίας και των ελλειμμάτων, γι' αυτό υπάρχει κίνδυνος αυτές οι ανισότητες να βαίνουν επιδεινούμενες. " μείωση των ανισοτήτων στον τομέα της υγείας είναι σημαντική τόσο για την ευημερία των πολιτών μας όσο και για την οικονομική ανάκαμψη της Ευρώπης. Είναι μια σημαντική πρόκληση η οποία, όπως επισημαίνει η έκθεση του Κοινοβουλίου, απαιτεί δράση σε όλους τους τομείς πολιτικής και τα επίπεδα κυβέρνησης.
<P>
" έκθεσή σας διατυπώνει σημαντικές υποδείξεις για το μέλλον. Υπογραμμίζετε την ανάγκη βελτίωσης της πρόσβασης στην προαγωγή, την προληπτική φροντίδα και αποτελεσματικές υπηρεσίες υγειονομικής περίθαλψης. Υπογραμμίζετε περαιτέρω την ανάγκη να δοθεί ιδιαίτερη προσοχή στις ευπαθείς ομάδες και στη χρήση νέων τεχνολογιών, όπως η τηλεϊατρική, με τρόπο ο οποίος θα μειώνει τις ανισότητες στον τομέα της υγειονομικής περίθαλψης. " Επιτροπή συμμερίζεται πλήρως την ανησυχία σας.
<P>
Επισημαίνετε επίσης την ανισότητα μεταξύ των φύλων ως σημαντικό στοιχείο το οποίο συμβάλλει στις κοινωνικές ανισότητες στον τομέα της υγείας. Προσωπικά συμφωνώ πλήρως μαζί σας επ' αυτού.
<P>
" Επιτροπή προωθεί σθεναρά το πρόγραμμα δράσης της για να συμβάλει στη μείωση των ανισοτήτων στον τομέα της υγείας, όπως ορίζεται στην ανακοίνωση για την αλληλεγγύη στην υγεία, εργαζόμενη πάνω σε δέσμη πολιτικών και σε συνεργασία με τα κράτη μέλη και τους ενδιαφερόμενους φορείς.
<P>
Για να κάνουν αυτές τις εταιρικές σχέσεις επιχειρησιακές, τα κράτη μέλη αρχίζουν τώρα κοινή δράση σχετικά με τις ανισότητες στον τομέα της υγείας, χρηματοδοτούμενη από το πρόγραμμα υγείας της ΕΕ. Αυτή η δράση περιλαμβάνει εκπόνηση εργασίας όσον αφορά την αξιολόγηση των επιπτώσεων των ανισοτήτων στον τομέα της υγείας, περιφερειακά και επιστημονικά δίκτυα και πρωτοβουλίες φορέων.
<P>
" δράση σε δέσμη πολιτικών αρχίζει με το έργο μας σχετικά με τη δημόσια υγεία, επί παραδείγματι, για τον έλεγχο του καπνίσματος και τη διατροφή και μέσω δράσης σχετικά με την ενεργή και με καλή υγεία γήρανση. Όμως η στρατηγική μας περιλαμβάνει επίσης δεσμεύσεις σε τομείς όπως η απασχόληση και η κοινωνική πολιτική, η γεωργία, η έρευνα και η περιφερειακή πολιτική.
<P>
Σαφώς χρειάζεται περισσότερη δράση. Εξίσου σαφώς, αυτό δεν θα συμβεί από τη μια μέρα στην άλλη. Θα απαιτήσει χρόνια για να πετύχει πλήρως, όμως μαζί μπορούμε -και οφείλουμε πράγματι- να κάνουμε μια μόνιμη και απτή διαφορά έτσι ώστε όλοι οι Ευρωπαίοι να έχουν την ευκαιρία να ζουν όντας σε καλή υγεία.
<SPEAKER ID="219" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 8 Μαρτίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="220" NAME="Elżbieta Katarzyna Łukacijewska" LANGUAGE="PL">
Οι κοινοί στόχοι που αφορούν τη μείωση των ανισοτήτων στον τομέα της υγείας και της πρόσβασης στην υγειονομική περίθαλψη είναι μεταξύ των προτεραιοτήτων της ΕΕ. Γνωρίζουμε ότι υπάρχουν ορατές διαφορές στον τομέα της υγείας μεταξύ κρατών και μεταξύ ανθρώπων με διαφορετικά επίπεδα μόρφωσης ή εισοδήματος ή με διαφορετικό επάγγελμα. Οι ανισότητες αφορούν επίσης το φύλο και, χαρακτηριστικά, εμφανίζονται νωρίς στη ζωή και συχνά συνεχίζουν καθ' όλη τη διάρκεια των επόμενων ετών ακόμη δε και γενεών.
<P>
Θα ήθελα να επισημάνω ότι η έκθεση της κ. Estrela πραγματεύεται πολλές πτυχές θεμάτων υγείας. Ωστόσο, αξίζει να αναφερθεί ότι αυτή τη στιγμή, υπάρχει επίσης ένα πρόβλημα το οποίο σχετίζεται με τη μετανάστευση ιατρικού προσωπικού, γεγονός το οποίο οδηγεί σε ανισότητες πρόσβασης στις υπηρεσίες τους. Συνεπώς, χρειαζόμαστε κοινή, περιεκτική ευρωπαϊκή στρατηγική, η οποία θα εφιστούσε την προσοχή στη διαχείριση πόρων, στην καταχώριση στα μητρώα επαγγελματιών, στην εκπαίδευση και την κατάρτιση, και η οποία, με τη σειρά της, θα συνέβαλε στην ενίσχυση της ποιότητας και της ασφάλειας, όχι μόνο στην εθνική αλλά επίσης και στη διασυνοριακή υγειονομική περίθαλψη.
<P>
Επιπλέον, πάντοτε τονίζω ότι πρέπει να ομιλούμε περισσότερο για πρόληψη, και να επενδύουμε σε αυτή πέραν όλων των άλλων. Είναι απαραίτητο να αναπτυχθεί η διάγνωση, να προαχθούν υγιεινοί τρόποι ζωής, να ανταλλάσσουμε αποτελεσματικά πληροφορίες και να επενδύουμε στις σύγχρονες τεχνολογίες, δεδομένου ότι είναι καλύτερα να προλαμβάνουμε εκ των προτέρων.
<SPEAKER ID="220" NAME="Tiziano Motti" LANGUAGE="IT">
Οι ανισότητες στον τομέα της υγείας στην Ευρωπαϊκή Ένωση είναι γεγονός και πρέπει να ξεπεραστούν. Διαφορές υπάρχουν επίσης σε έκαστο κράτος μέλος μεταξύ των ηλικιωμένων, των μεταναστών, των ανέργων και των φτωχών. Για όλους πρέπει να είναι εγγυημένο το δικαίωμα στην υγεία και στην απαραίτητη φροντίδα. Στους πολίτες πρέπει να είναι εγγυημένη η πρόσβαση σε όλες τις απαραίτητες πληροφορίες σχετικά με την υγεία, και μέσω των νέων τεχνολογιών της πληροφορίας και των επικοινωνιών, και η επιστροφή καταβληθέντων εξόδων: η οικονομική κακουχία δεν μπορεί, και δεν πρέπει, να έχει ως αποτέλεσμα τον περιορισμό των δυνατοτήτων παροχής φροντίδας. Σε αυτόν τον συγκεκριμένο τομέα, η απλοϊκή προσέγγιση στο θέμα της διακοπής της κύησης, εμφανιζόμενη ως αντισυλληπτικό μέτρο ή μέτρο θεραπείας, αλλά πάντοτε απαραίτητη, είναι θέμα ανησυχίας. Μια γυναίκα η οποία κρίνει απαραίτητο να διακόψει μια κύηση είναι συχνά μόνη και στερείται επαρκών πόρων, φοβούμενη να αντιμετωπίσει μια επιλογή η οποία τη θέτει αντιμέτωπη με ένα από τα πρωταρχικά ζητήματα της ύπαρξής της. Για αυτό, από το να υποβιβάζεται η διακοπή της κύησης στον ρόλο εγγυημένου μέτρου αντισύλληψης, θα προτιμούσα την ύπαρξη επαρκών εγκαταστάσεων οι οποίες θα καθίστανται διαθέσιμες για να διασφαλίζεται σε όλες τις γυναίκες μια υποδοχή, μια στήριξη και ειδικές κοινωνικές πολιτικές και πολιτικές πρόνοιας οι οποίες θα τις βοηθούν να ξεπεράσουν, οποτεδήποτε είναι δυνατόν, τις αιτίες οι οποίες τις οδηγούν να επιλέξουν τη διακοπή κύησης.
<SPEAKER ID="220" NAME="Daciana Octavia Sârbu" LANGUAGE="RO">
Υπάρχουν σημαντικές διαφορές μεταξύ των συστημάτων υγειονομικής περίθαλψης τόσο εντός όσο και μεταξύ των κρατών μελών. Θέλω να υπογραμμίσω ότι κατά τη διάρκεια μιας οικονομικής κρίσης, καμιά κυβέρνηση δεν θα έπρεπε να έχει το δικαίωμα να προβαίνει σε δραστικές περικοπές στον προϋπολογισμό που διατίθεται για την υγειονομική περίθαλψη. Θα ήθελα να επιστήσω την προσοχή σας στην κατάσταση του συστήματος υγειονομικής περίθαλψης στη Ρουμανία. Εξαιτίας των περικοπών του προϋπολογισμού στις οποίες προέβη η παρούσα κυβέρνηση, σημαντικός αριθμός ρουμάνων ειδικευμένων γιατρών μεταναστεύουν, πάσχοντες από χρόνιες παθήσεις δεν έχουν πλέον πρόσβαση σε υπηρεσίες υγειονομικής περίθαλψης ούτε και στην επιστροφή της αξίας των φαρμάκων, και ο εξοπλισμός στα νοσοκομεία είναι απηρχαιωμένος. Επιπλέον, η δεξιά κυβέρνηση προτείνει τη συγχώνευση νοσοκομείων, παρά το γεγονός ότι ορισμένες πτέρυγες δεν έχουν επαρκή αριθμό κλινών για όλους τους ασθενείς και πάντοτε χρειάζονται πρόσθετες κλίνες. Για αυτό θέλω να κάνω έκκληση στην Ευρωπαϊκή Επιτροπή να καταβάλει μεγαλύτερες προσπάθειες για να εναρμονίσει τα πρότυπα υπηρεσιών υγειονομικής περίθαλψης και να ασκήσει πίεση στα κράτη μέλη ώστε αυτά να διαθέτουν τους κατάλληλους προϋπολογισμούς για να εγγυώνται στους πολίτες προσιτές, υψηλής ποιότητας υπηρεσίες υγειονομικής περίθαλψης.
<SPEAKER ID="221" NAME="Bernadette Vergnaud" LANGUAGE="FR">
Ως συντάκτρια γνωμοδότησης για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο σχετικά με τη γνωμοδότηση της Επιτροπής Εσωτερικής Αγοράς και Προστασίας των Καταναλωτών, είμαι ευτυχής με το κείμενο που έχει εγκρίνει η Επιτροπή Περιβάλλοντος, Δημόσιας Υγείας και Ασφάλειας των Τροφίμων, το οποίο περιέχει πολλές από τις προτάσεις τις οποίες εμείς και άλλες συνεργασθείσες επιτροπές υποβάλαμε.
<P>
Από αυτήν την άποψη, πιστεύω ότι η έκθεση της Edite Estrela είναι εξαιρετική, και δίδει έμφαση σε ορισμένες από τις κρίσιμες πτυχές του δικού μας ευρωπαϊκού κοινωνικού μοντέλου και μοντέλου υγειονομικής περίθαλψης: ισότητα πρόσβασης σε υψηλής ποιότητας υγειονομική περίθαλψη για όλους στην Ευρώπη, καλύτερη διαχείριση αναπαραγωγικής υγείας, έλεγχος της αποδοτικότητας και της ποιότητας των φαρμάκων μέσω ανεξάρτητων συστημάτων φαρμακοεπαγρύπνησης, και προπαντός, αναγκαιότητα υψηλών επιπέδων δημόσιας χρηματοδότησης για υγειονομική περίθαλψη κατά τη διάρκεια αυτής της περιόδου οικονομικής κρίσης.
<P>
" υγεία δεν είναι ένα γενικό αγαθό όπως άλλα αγαθά, και τα συστήματα πρόνοιας που έχουμε έχουν καθήκον να διασφαλίζουν ότι οι πλέον μειονεκτούντες έχουν πρόσβαση σε υγειονομική περίθαλψη. Κατά συνέπεια, είμαι βεβαίως κατάπληκτη με τις ψηφοφορίες για την αφαίρεση ορισμένων από τα προαναφερθέντα σημεία, τις οποίες ζήτησαν η Ομάδα του Ευρωπαϊκού Λαϊκού Κόμματος (Χριστιανοδημοκράτες) και η Ομάδα Ευρώπη Ελευθερίας και Δημοκρατίας. Αυτή η κίνηση αποπνέει αντιδραστικό νεοφιλελευθερισμό, και ελπίζω η τελική ψηφοφορία να διαφυλάξει το πνεύμα αυτής της έκθεσης και να είναι τιμή για αυτό το Κοινοβούλιο.

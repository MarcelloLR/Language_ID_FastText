<CHAPTER ID="005">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="098" NAME="Jan Březina" AFFILIATION="PPE">
(CS) Καταψήφισα την έκθεση Boge σχετικά με την αποδέσμευση πόρων από το Ευρωπαϊκό Ταμείο Προσαρμογής στην Παγκοσμιοποίηση διότι, ειδικά στην περίπτωση του αιτήματος της Αυστρίας, συνεπάγεται μια προσέγγιση που δεν είναι καθόλου συστηματική και αντανακλάται σε ένα άνευ προηγουμένου υψηλό επίπεδο στήριξης ανά άτομο. Εάν πρέπει να υπάρχει χρονικά περιορισμένη ατομική στήριξη με σκοπό την παροχή βοήθειας σε εργαζόμενους οι οποίοι πλήττονται από απολύσεις ως συνέπεια της παγκοσμιοποίησης, αυτή η στήριξη πρέπει να έχει σχέση με τις πραγματικές ατομικές ανάγκες και με το πραγματικό οικονομικό πλαίσιο. Ωστόσο, αυτό δεν συμβαίνει και, αντίθετα, η διαδικασία για τον καθορισμό αυτής της στήριξης ήταν απρογραμμάτιστη και αυθαίρετη. Κατά την άποψή μου είναι συνεπώς απαραίτητο να τεθούν σταθερά κριτήρια. " χρήση των κονδυλίων με αυτόν τον τρόπο δεν αποτελεί λύση για το πρόβλημα, αλλά στην πραγματικότητα είναι σπατάλη των χρημάτων των φορολογούμενων.
<SPEAKER ID="100" NAME="Syed Kamall" AFFILIATION="ECR">
(EN) Κύριε Πρόεδρε, ο λόγος για τον οποίο θεωρώ ότι πολλοί από εμάς ενδιαφέρονται για το εμπόριο είναι πραγματικά η ιδέα που έχουμε για τον τρόπο με τον οποίο θα βοηθήσουμε τα άτομα στις πολύ φτωχές χώρες να ξεφύγουν από τη φτώχεια. Γνωρίζουμε ότι ένας από τους πιο κατάλληλους τρόπους για να τους βοηθήσουμε να ξεφύγουν από τη φτώχεια είναι να βοηθήσουμε τους επιχειρηματίες στις οικονομικά ασθενέστερες χώρες. Οι επιχειρηματίες σε πολλές οικονομικά ασθενέστερες χώρες ζητούν απελπισμένα βοήθεια και ανοικτές αγορές και είναι σημαντικό να τους στηρίξουμε.
<P>
Ωστόσο, πρέπει επίσης να κοιτάξουμε στο εσωτερικό των δικών μας συνόρων, για να δούμε με ποιον τρόπο θέτουμε εμπόδια στη διευκόλυνση του εμπορίου με τις οικονομικά ασθενέστερες χώρες. Σε πολλές περιπτώσεις, οι οικονομικά ασθενέστερες χώρες θεωρούν ότι οι κανόνες των εμπορικών συναλλαγών στρέφονται εναντίον τους και εξετάζουν πράγματα όπως η κοινή γεωργική πολιτική, οι επιδοτήσεις για το βαμβάκι, τα υγειονομικά και φυτοϋγειονομικά πρότυπα και οι δασμοί σε εισαγωγές μεγαλύτερης αξίας στην ΕΕ. Είναι σημαντικό να δείξουμε ότι το εμπορικό σύστημα είναι πραγματικά ανοικτό και να βοηθήσουμε τις οικονομικά ασθενέστερες χώρες όσο το δυνατόν περισσότερο, προκειμένου να εξαλειφθεί η φτώχεια.
<SPEAKER ID="101" NAME="Nirj Deva" AFFILIATION="ECR">
(EN) Κύριε Πρόεδρε, εάν θέλουμε να περιορίσουμε τη φτώχεια σε παγκόσμιο επίπεδο, πρέπει να αυξήσουμε το διεθνές εμπόριο. Εάν ακολουθήσουμε το δρόμο του προστατευτισμού λόγω της τρέχουσας παγκόσμιας οικονομικής κρίσης, το μόνο που θα κάνουμε είναι να καθυστερήσουμε να βγάλουμε εκατομμύρια άτομα από τη φτώχεια, και εκατομμύρια άτομα θα πεθάνουν. Εάν δεν εκμεταλλευτούμε αυτή την πρόκληση άμεσα και δεν κοιτάξουμε μπροστά πέρα από αυτή την κρίση, θα αφήσουμε πίσω μας μια κληρονομιά με τόσο τρομακτικές διαστάσεις που ένα δισεκατομμύριο άτομα θα βρεθεί στην κατάσταση να μη μπορεί να ζήσει.
<P>
Έχουμε την επισιτιστική κρίση, έχουμε την κλιματική αλλαγή, έχουμε την υπερθέρμανση του πλανήτη, έχουμε πλημμύρες, σεισμούς και όλων των ειδών φυσικές καταστροφές που απαιτούν τη βοήθειά μας και ο μόνος τρόπος με τον οποίο μπορούμε να ανορθώσουμε τους πάντες είναι να αυξήσουμε πραγματικά το παγκόσμιο εμπόριο, και είμαι ιδιαίτερα ευγνώμων που ο νέος ορισθείς Επίτροπος Εμπορίου με παρακολουθεί.
<SPEAKER ID="102" NAME="Marc Tarabella" AFFILIATION="S&amp;D">
(FR) Κύριε Πρόεδρε, όσον αφορά αυτό το ψήφισμα σχετικά με τον Παγκόσμιο Οργανισμό Εμπορίου και σε αντίθεση με την άποψη που εξέφρασε ο προηγούμενος ομιλητής, θεωρώ ότι δεν είναι το διεθνές εμπόριο αυτό που θα εξασφαλίσει ότι θα πεθάνουν ή θα υποφέρουν από υποσιτισμό λιγότερα από ένα δισεκατομμύριο άτομα, αλλά η γεωργία συντήρησης. Θα το εξασφαλίσει αυτό πολύ πριν το εξασφαλίσει το διεθνές εμπόριο.
<P>
Είχα ήδη την ευκαιρία να αναφερθώ σε αυτό το θέμα κατά τη διάρκεια της συζήτησης και ο μόνος λόγος για τον οποίο καταψήφισα αυτό το ψήφισμα είναι το γεγονός ότι απορρίφθηκε η τροπολογία για τις δημόσιες υπηρεσίες και την ανάγκη να είναι σε θέση οι κυβερνήσεις να ελέγχουν τις δημόσιες υπηρεσίες σχετικά με βασικά προβλήματα όπως η υδροδότηση και η ενέργεια.
<P>
Γραπτές αιτιολογήσεις ψήφου
<SPEAKER ID="105" NAME="Andrew Henry William Brons  " AFFILIATION="NI">
γραπτώς. - (EN) Δεν είμαστε υπέρμαχοι ενός καπιταλισμού χωρίς κρατικές παρεμβάσεις και πιστεύουμε πράγματι στην κρατική ενίσχυση προς τους εργαζόμενους, οι οποίοι έχουν χάσει τις εργασίες τους χωρίς να φταίνε οι ίδιοι. Θα επιθυμούσαμε αυτή η βοήθεια να παρέχεται από τα κυρίαρχα κράτη στους δικούς τους εργαζόμενους. Βέβαια, δεν τασσόμαστε υπέρ της προσχώρησης στην ΕΕ. Ωστόσο, το Ευρωπαϊκό Ταμείο Προσαρμογής στην Παγκοσμιοποίηση υφίσταται και έχουν διατεθεί χρήματα σε αυτό.
<P>
Αυτό το ταμείο είναι ένα ανεπιθύμητο υποκατάστατο της βοήθειας από τα κράτη μέλη. Εάν προτεινόταν να λάβουν οι βρετανοί εργαζόμενοι βοήθεια από αυτό το ταμείο, προφανώς θα την υποστήριζα. Ως εκ τούτου, είμαι υποχρεωμένος να υποστηρίξω απρόθυμα την υποστήριξη των σουηδών, ολλανδών και αυστριακών εργαζομένων από αυτό. Σε περίπτωση αρνητικής ψήφου, τα χρήματα δεν θα επιστρέφονταν στον φορολογούμενο. Θα τα διατηρούσε η ΕΕ και στη συνέχεια ίσως να δαπανούνταν για έναν σκοπό που θα το άξιζε πολύ λιγότερο.
<SPEAKER ID="106" NAME="Diogo Feio  " LANGUAGE="PT">
Το Ευρωπαϊκό Ταμείο Προσαρμογής στην Παγκοσμιοποίηση συστάθηκε προκειμένου να χορηγεί πρόσθετη βοήθεια σε εργαζόμενους οι οποίοι πλήττονται από τις συνέπειες σημαντικών αλλαγών στη δομή του διεθνούς εμπορίου. " Πορτογαλία, η Γερμανία, η Ισπανία, οι Κάτω Χώρες, η Σουηδία, η Ιρλανδία και η Αυστρία έχουν ήδη υποβάλει αίτηση σε αυτό, γεγονός το οποίο καταδεικνύει ότι αυτό το πρόβλημα πλήττει κράτη μέλη σε διαφορετικές γεωγραφικές περιοχές και με διαφορετικά οικονομικά μοντέλα και πορείες.
<P>
Καταστάσεις τέτοιου είδους, οι οποίες εμφανίζονται με ανησυχητικό ρυθμό, απαιτούν να σκεφτούν προσεκτικά οι υπεύθυνοι λήψης αποφάσεων σχετικά με το ευρωπαϊκό οικονομικό και κοινωνικό μοντέλο, καθώς και με τη βιωσιμότητα και το μέλλον του. Σημαίνουν επίσης ότι είναι απολύτως κρίσιμης σημασίας να προωθήσουμε τρόπους δημιουργίας νέων ποιοτικών θέσεων απασχόλησης. Για να επιτευχθούν αυτά, πρέπει να παράσχουμε στήριξη, να εξαλείψουμε τα βάρη και να περιορίσουμε την αδικαιολόγητη γραφειοκρατία για εκείνους οι οποίοι θέλουν ακόμα να διακινδυνεύσουν να ξεκινήσουν νέες επιχειρήσεις και να λάβουν μέρος σε καινοτόμα έργα, παρά τις δυσκολίες.
<P>
Όση βοήθεια κι αν παρέχεται στους εργαζόμενους, δεν θα έχει καμία αξία εάν οι εταιρείες συνεχίσουν να κλείνουν η μία μετά την άλλη και εάν δεν μπορέσουμε να αντιστρέψουμε τη διαρροή επενδύσεων στην Ευρώπη.
<P>
Οι εν λόγω περιπτώσεις, τις οποίες υποστηρίζω, αφορούν τη Σουηδία, την Αυστρία και τις Κάτω Χώρες και έχουν λάβει ευρεία υποστήριξη στις σχετικές κοινοβουλευτικές επιτροπές, τόσο για την υποβολή της πρότασης ψηφίσματος όσο και για την έκδοση γνωμοδότησης.
<SPEAKER ID="107" NAME="Ilda Figueiredo  " LANGUAGE="PT">
Παρόλο που διατηρούμε την επικριτική θέση μας όσον αφορά το Ευρωπαϊκό Ταμείο Προσαρμογής στην Παγκοσμιοποίηση, εφόσον καταρχήν πιστεύουμε ότι θα ήταν πιο σημαντικό να θεσπίσουμε μέτρα προκειμένου να αποτρέψουμε την ανεργία, ψηφίσαμε υπέρ της κινητοποίησης αυτού του ταμείου, ώστε να παράσχουμε περαιτέρω βοήθεια για εργαζόμενους οι οποίοι πλήττονται από τις συνέπειες της αναδιάρθρωσης εταιρειών ή από την ελευθέρωση του διεθνούς εμπορίου.
<P>
Αυτή η περίπτωση αφορά την καταβολή περίπου 16 εκατομμυρίων ευρώ για τη Σουηδία, την Αυστρία και τις Κάτω Χώρες, προκειμένου να παρασχεθεί βοήθεια στους εργαζόμενους που απολύθηκαν στον τομέα της αυτοκινητοβιομηχανίας και στον κατασκευαστικό τομέα.
<P>
Αυτή είναι η πέμπτη φορά που κινητοποιήθηκε το ταμείο το 2009, φτάνοντας σε χρησιμοποίηση συνολικού ποσού 53 εκατομμυρίων ευρώ από τα 500 εκατομμύρια ευρώ που είχε προγραμματιστεί να δαπανηθούν. Είναι απόλυτα ενδεικτικό το γεγονός ότι χρησιμοποιήθηκε ένα ποσό κάπως μεγαλύτερο από το 10% του προγραμματισμένου ποσού κατά τη διάρκεια μιας περιόδου σοβαρής κοινωνικής κρίσης και αυτό από μόνο του αποδεικνύει την ανάγκη για την αναθεώρηση των κανονισμών που διέπουν το ταμείο.
<SPEAKER ID="108" NAME="Francoise Grossetete  " LANGUAGE="FR">
Υπερψήφισα την έκθεση Boge σχετικά με την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση. Σκοπός του είναι να προστατεύει τις θέσεις εργασίας και να διευκολύνει τους εργαζόμενους οι οποίοι απολύθηκαν μετά τις αλλαγές στη δομή του διεθνούς εμπορίου και την παγκόσμια οικονομική και χρηματοπιστωτική κρίση προκειμένου να επανενταχθούν στην αγορά εργασίας.
<P>
Τρία χρόνια μετά τη δημιουργία του το 2006, και στο τρέχον πλαίσιο της παγκόσμιας οικονομικής και χρηματοπιστωτικής κρίσης, ήταν ιδιαίτερα σημαντικό να χαλαρώσουν οι όροι που διέπουν τη χρήση αυτού του ευρωπαϊκού ταμείου. " Σουηδία, η Αυστρία και οι Κάτω Χώρες αποτελούν σήμερα τον στόχο αυτών των πιο αποτελεσματικών και γρήγορων μέτρων και προσδοκώ να έχουν μεγαλύτερη πρόσβαση σε αυτούς τους πόρους όλα τα κράτη μέλη της ΕΕ. Καθώς είναι συνδεδεμένο με το δημοσιονομικό πλαίσιο για το διάστημα 2007-2013, το μέγιστο ετήσιο ποσό του Ταμείου δεν μπορεί να υπερβεί τα 500 εκατομμύρια ευρώ, αλλά είναι ιδιαίτερα σημαντικό αυτοί οι πόροι να διατεθούν πλήρως, γεγονός το οποίο δεν ισχύει σήμερα.
<P>
" Ευρωπαϊκή Ένωση πρέπει να χρησιμοποιήσει όλα τα μέσα που έχει στη διάθεσή της, προκειμένου να αντιμετωπίσει τις συνέπειες της οικονομικής κρίσης.
<SPEAKER ID="109" NAME="Jorg Leichtfried  " AFFILIATION="S&amp;D">
γραπτώς. - (DE) Ψηφίζω υπέρ της έκθεσης για την παροχή βοήθειας της τάξης των 15,9 εκατομμυρίων ευρώ στην Αυστρία, τη Σουηδία και τις Κάτω Χώρες. Ως συνέπεια της παγκόσμιας οικονομικής κρίσης, 744 εργαζόμενοι συνολικά έπρεπε να απολυθούν στον τομέα της βιομηχανίας παραγωγής αυτοκινήτων μόνο στη Στυρία. " αίτηση που ορθά υπέβαλε η Αυστρία για την παροχή βοήθειας από το Ευρωπαϊκό Ταμείο Προσαρμογής στην Παγκοσμιοποίηση, η οποία ανέρχεται συνολικά στο ποσό των 5 705 365 ευρώ, έχει εγκριθεί τώρα από την ΕΕ.
<P>
Αυτό είναι απόλυτα δικαιολογημένο, καθώς η Αυστρία έχει πληγεί ιδιαίτερα σκληρά από την απότομη πτώση των εξαγωγών. Για παράδειγμα, οι εξαγωγές οδικών οχημάτων και αυτοκινήτων έχουν μειωθεί κατά 51,3% και 59,4%, αντίστοιχα. Ως συνέπεια της άμεσης διασύνδεσης μεταξύ των εταιρειών στον τομέα της αυτοκινητοβιομηχανίας και του χαμηλού επιπέδου διαφοροποίησης πολλών προμηθευτών, η κρίση γίνεται αισθητή σε ολόκληρη την αυτοκινητοβιομηχανία.
<SPEAKER ID="110" NAME="Jean-Luc Melenchon  " LANGUAGE="FR">
Σουηδοί, αυστριακοί και ολλανδοί εργαζόμενοι θυσιάζονται στον βωμό της παγκοσμιοποίησης. Επαναλαμβάνουμε την έντονη αντίθεσή μας στη φιλοσοφία στην οποία στηρίζεται αυτό το ταμείο, το οποίο καθιστά τους ευρωπαίους εργαζόμενους απλώς "μεταβλητές προσαρμογής", κάνοντας δυνατή την ομαλή λειτουργία μιας μορφής νεοφιλελεύθερης παγκοσμιοποίησης η οποία δεν τίθεται ποτέ υπό αμφισβήτηση. Τα συμφέροντα κολοσσών, όπως η αμερικάνικη εταιρεία Ford, σημερινή ιδιοκτήτρια της εταιρείας Volvo Cars, η οποία είχε κέρδη σχεδόν 1 δισεκατομμύριο δολάρια στο τρίτο τρίμηνο του 2009, ή η Aviva, η Axa και η BlackRock, οι κύριοι μέτοχοι της Heijmans NV, σήμερα εκτοπίζουν το γενικό συμφέρον των ευρωπαίων πολιτών. Το ταμείο συμβάλλει σε αυτή τη λεηλασία.
<SPEAKER ID="111" NAME="Nuno Melo  " LANGUAGE="PT">
" Ευρωπαϊκή Ένωση είναι ένας χώρος αλληλεγγύης. Αυτό το πνεύμα είναι το πλαίσιο για το Ευρωπαϊκό Ταμείο Προσαρμογής στην Παγκοσμιοποίηση. Το ταμείο παρέχει ουσιαστική στήριξη προκειμένου να βοηθήσει τους άνεργους και τα θύματα των μετεγκαταστάσεων που σημειώνονται σε ένα παγκοσμιοποιημένο περιβάλλον. Αυτό ισχύει ακόμη περισσότερο εάν συνειδητοποιήσουμε ότι όλο και πιο πολλές εταιρείες προβαίνουν σε μετεγκατάσταση, καθώς εκμεταλλεύονται το χαμηλό εργατικό κόστος που επικρατεί σε διάφορες χώρες, ιδίως στην Κίνα και στην Ινδία, πολλές φορές με τίμημα το κοινωνικό, εργασιακό και περιβαλλοντικό ντάμπινγκ.
<SPEAKER ID="112" NAME="Andreas Molzer  " LANGUAGE="DE">
Για άλλη μια φορά, οι συνέπειες της παγκοσμιοποίησης πρέπει να μετριασθούν μέσω της κινητοποίησης του Ευρωπαϊκού Ταμείου Προσαρμογής στην Παγκοσμιοποίηση (ΕΤΠΠ). Αυτή τη φορά, δυστυχώς, η Στυρία υπέστη επίσης μεγάλο πλήγμα. Συνολικά 744 άτομα από εννέα διαφορετικές εταιρείες έχασαν την εργασία τους τους τελευταίους μήνες και γι' αυτό η επαρχία της Στυρίας ζήτησε βοήθεια από την ΕΕ. Όπως συνέβη και με προηγούμενες αιτήσεις, όλα εξετάσθηκαν ενδελεχώς και είμαι ευχαριστημένος που οι κάτοικοι της Στυρίας πληρούν όλες τις προϋποθέσεις. Ιδιαίτερα κατά τη διάρκεια της τρέχουσας χρηματοπιστωτικής και οικονομικής κρίσης, μας υπενθυμίζονται ξεκάθαρα για άλλη μια φορά οι αρνητικές επιπτώσεις της παγκοσμιοποίησης.
<P>
Έχοντας αυτό υπόψη, είναι ακόμη πιο αδιανόητο το γεγονός ότι το Κοινοβούλιο ενέκρινε σήμερα ένα ψήφισμα που προωθεί περισσότερη ελευθέρωση και την άρση των εμποδίων στις εμπορικές συναλλαγές και, κατά συνέπεια, περισσότερη παγκοσμιοποίηση. Μέχρι να προκύψει αλλαγή τρόπου σκέψης στην ΕΕ, μπορούμε μόνο να εργαζόμαστε προκειμένου να περιορίσουμε τη ζημιά που προκαλεί η παγκοσμιοποίηση στις εν λόγω χώρες. Ως εκ τούτου, ψήφισα ανεπιφύλακτα υπέρ της παροχής ενίσχυσης από το ταμείο.
<SPEAKER ID="996" NAME="Wojciech Michał Olejniczak  " LANGUAGE="PL">
Υποστήριξα την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση, διότι σήμερα η κατάσταση στις αγορές εργασίας απαιτεί να δράσουμε εξ ονόματος των εργαζομένων. Προηγούμενες κρίσεις χαρακτηρίζονταν από το γεγονός ότι είχαν πλήξει συγκεκριμένες περιοχές και συγκεντρώνονταν σε ένα μέρος. Σε τέτοιες εποχές, όλοι εκείνοι που είχαν χάσει τις εργασίες τους ή αντιμετώπιζαν οικονομικά προβλήματα μπορούσαν να φύγουν στο εξωτερικό προκειμένου να βρουν εργασία ή μπορούσαν να βρουν διάφορες θέσεις εργασίας. Σήμερα, εξαιτίας του παγκόσμιου χαρακτήρα της χρηματοπιστωτικής κρίσης, δεν είναι διαθέσιμες τέτοιες επιλογές.
<P>
" τρέχουσα κατάσταση στις χρηματοπιστωτικές αγορές απαιτεί να υποστηρίξουμε πολλά εκατομμύρια άτομα που έχασαν τις θέσεις εργασίας τους το προηγούμενο έτος. Ασφαλώς, δεν αναφέρομαι μόνο στη βοήθεια για την εξεύρεση εργασίας, αλλά επίσης στη χρήση της ελαστικότητας της αγοράς εργασίας, στη βοήθεια προς τους εργαζόμενους ώστε να αποκτήσουν νέα προσόντα και την προσφορά κατάλληλης εκπαίδευσης, για παράδειγμα, στη χρήση των ηλεκτρονικών υπολογιστών, ή την παροχή συμβουλών σχετικά με τη σταδιοδρομία. Τα περισσότερα χρήματα του ΕΤΠΠ πρέπει να διατεθούν για την προώθηση της επιχειρηματικότητας και για την παροχή βοήθειας στην αυτοαπασχόληση, διότι, όταν τα άτομα έχουν χάσει την εργασία τους, η δημιουργία μιας επιχείρησης και η απόκτηση ενός εισοδήματος για λογαριασμό τους αποτελεί μια ευκαιρία για τη διατήρηση της οικονομικής σταθερότητας και για την ανάπτυξη.
<P>
Πιστεύω ότι προγράμματα όπως το Ευρωπαϊκό Ταμείο Προσαρμογής στην Παγκοσμιοποίηση είναι ιδιαίτερα απαραίτητα, διότι ανταποκρίνονται σε μια συγκεκριμένη κατάσταση και βοηθούν άμεσα εκείνους οι οποίοι έχουν υποφέρει περισσότερο από τις συνέπειες της κρίσης.
<SPEAKER ID="113" NAME="Aldo Patriciello  " LANGUAGE="IT">
Κύριε Πρόεδρε, κυρίες και κύριοι, καταρχήν, θέλω να συγχαρώ τον εισηγητή για το άρτιο έργο του. Το Ευρωπαϊκό Ταμείο Προσαρμογής στην Παγκοσμιοποίηση αποτελεί ένα μέσο που χρησιμοποιεί τώρα όλο και περισσότερο το Ευρωπαϊκό Κοινοβούλιο, λόγω της δύσκολης φάσης οικονομικής σύγκλισης που βιώνει η Ευρώπη.
<P>
Αυτό δείχνει ότι, ενώπιον της κρίσης, το Ευρωπαϊκό Κοινοβούλιο μπόρεσε να εγκρίνει πολιτικά μέτρα προκειμένου να ωφελήσει τους πολίτες που εκπροσωπούμε, μέσω μιας συνέργειας ενός ευρέος φάσματος πολιτικών στόχων. Για τον λόγο αυτόν ψήφισα υπέρ αυτού του Ταμείου, με τη βεβαιότητα ότι θα αποτελέσει ένα βασικό μέσο επαγγελματικής και, κατά συνέπεια, κοινωνικής ενσωμάτωσης για τους εργαζόμενους οι οποίοι έχουν χάσει τις εργασίες τους.
<SPEAKER ID="995" NAME="Marit Paulsen, Olle Schmidt και Cecilia Wikstrom  " LANGUAGE="SV">
" Σουηδία υπέβαλε αίτηση για παροχή βοήθειας από το Ευρωπαϊκό Ταμείο Προσαρμογής στην Παγκοσμιοποίηση σχετικά με τις απολύσεις στον τομέα της αυτοκινητοβιομηχανίας στη Σουηδία.
<P>
Είμαστε πεπεισμένοι ότι το ελεύθερο εμπόριο και η οικονομία της αγοράς ευνοούν την οικονομική ανάπτυξη και, κατά συνέπεια, είμαστε καταρχήν αντίθετοι με την παροχή οικονομικής βοήθειας για χώρες ή για περιοχές. Ωστόσο, αυτή η οικονομική κρίση είναι πολύ πιο έντονη από οποιαδήποτε κρίση που έχει γνωρίσει η Ευρώπη από τη δεκαετία του 1930 και έχει πλήξει ιδιαίτερα σκληρά τους κατασκευαστές αυτοκινήτων στη Σουηδία και ειδικά την εταιρεία Volvo Cars.
<P>
" Επιτροπή θεωρεί ότι οι απολύσεις που πραγματοποίησε η εταιρεία Volvo Cars έχουν "σημαντικές αρνητικές συνέπειες στην τοπική και περιφερειακή οικονομία" στη δυτική Σουηδία. " εταιρεία Volvo Cars είναι ένας ιδιαίτερα σημαντικός εργοδότης στη δυτική Σουηδία. Εάν το Ευρωπαiκό Κοινοβούλιο δεν λάβει μέτρα, οι εργαζόμενοι στην εταιρεία Volvo Cars και οι προμηθευτές της θα πληγούν έντονα. Ο κίνδυνος της κοινωνικής περιθωριοποίησης και του μόνιμου αποκλεισμού είναι πολύ μεγάλος, γεγονός το οποίο ως Φιλελεύθεροι δεν μπορούμε να αποδεχθούμε. Συμμεριζόμαστε ιδιαίτερα όλους εκείνους που έχουν πληγεί από την ανεργία και θα θέλαμε πολύ να τους προσφερθεί κατάρτιση.
<P>
" Σουηδία είναι καθαρός εισφορέας της ΕΕ και, ως εκ τούτου, είναι σημαντικό οι υπάλληλοι σε εταιρείες που λειτουργούν στη Σουηδία να λαμβάνουν ενίσχυση από την ΕΕ, εάν πλήττονται από την οικονομική κρίση.
<SPEAKER ID="114" NAME="Marie-Christine Vergiat  " LANGUAGE="FR">
Απείχα από την ψηφοφορία σχετικά με την περαιτέρω κινητοποίηση του Ευρωπαϊκού Ταμείου Προσαρμογής στην Παγκοσμιοποίηση.
<P>
" ψηφοφορία αφορά, μεταξύ άλλων, δύο πληρωμές συνολικού ύψους σχεδόν 24 εκατομμυρίων ευρώ στον τομέα της αυτοκινητοβιομηχανίας στη Σουηδία και στην Αυστρία. Ένα άλλο αίτημα αφορά μια κατασκευαστική εταιρεία στις Κάτω Χώρες.
<P>
Ο τομέας της αυτοκινητοβιομηχανίας είναι ο κύριος δικαιούχος αυτού του ταμείου, παρότι κλείνει διαρκώς εργοστάσια, προβαίνει σε μετεγκατάσταση της παραγωγής του, απολύει σημαντικό μέρος του εργατικού δυναμικού του και φέρνει τους υπεργολάβους του σε ευάλωτη θέση. Επίσης, έχει λάβει και άλλες μορφές οικονομικής βοήθειας από τα κράτη μέλη στο πλαίσιο των προγραμμάτων οικονομικής ανάκαμψης, καθώς και άλλες μορφές ενίσχυσης που χορηγούνται συγκεκριμένα σε σχέση με τις πολιτικές για την καταπολέμηση της κλιματικής αλλαγής.
<P>
Αυτά τα κονδύλια, σκοπός των οποίων είναι να χρησιμοποιούνται για να εκπαιδεύονται άτομα τα οποία έχουν απολυθεί -ένα απαραίτητο μέτρο για να καταστεί δυνατό να βρουν νέα θέση απασχόλησης- δεν χορηγούνται με αντάλλαγμα τη δέσμευση της ευρωπαϊκής αυτοκινητοβιομηχανίας να μην απολύσει κι άλλους εργαζόμενους.
<P>
Δεν τίθεται θέμα υποστήριξης μιας τέτοιας πολιτικής από την πλευρά μου, αφού στην πραγματικότητα υποστηρίζει τη μετεγκατάσταση.
<SPEAKER ID="116" NAME="Ilda Figueiredo  " LANGUAGE="PT">
Αυτός ο διορθωτικός προϋπολογισμός αντανακλά σαφώς τις αντιφάσεις στους προϋπολογισμούς της Ευρωπαϊκής Ένωσης. Αφενός, οι γενικές τιμές του δεν μπορούν να συγκριθούν με τις ανάγκες των πολιτικών οικονομικής και κοινωνικής συνοχής. Αφετέρου, τα κονδύλια δεν έχουν δαπανηθεί, επειδή οι χώρες που χρειάστηκαν περισσότερο αυτά τα χρήματα δυσκολεύτηκαν να προβλέψουν την απαιτούμενη συγχρηματοδότηση.
<P>
Παρόλα αυτά, απέρριψαν τις προτάσεις που υποβάλαμε για τη μείωση των προϋποθέσεων συγχρηματοδότησης, ειδικά σε καιρό κρίσης. Τέτοιου είδους αντιφάσεις και παραλογισμοί της κοινοτικής πολιτικής ευνοούν μόνο τις πιο πλούσιες και πιο αναπτυγμένες χώρες και καταλήγουν να οξύνουν τις κοινωνικές και τις περιφερειακές ανισότητες. Για τον λόγο αυτόν τον καταψηφίσαμε.
<P>
" ίδια η έκθεση αιτιολογεί τη θέση μας όταν τονίζει ότι "υπάρχουν διαφορετικοί λόγοι για την εμφανή καθυστέρηση των πληρωμών σε σύγκριση με τον αναμενόμενο ρυθμό ανάλογα με το ενδιαφερόμενο κράτος μέλος. Πρώτον, η τρέχουσα οικονομική κατάσταση σε ορισμένες περιπτώσεις έχει προκαλέσει δυσκολίες στην παροχή εθνικής συγχρηματοδότησης. Δεύτερον, το γεγονός ότι η εφαρμογή της αγροτικής ανάπτυξης το 2009 δείχνει ένα λιγότερο δυναμικό προφίλ από ότι το αντίστοιχο έτος της προηγούμενης περιόδου προγραμματισμού εξηγείται από την καθυστερημένη έγκριση ορισμένων προγραμμάτων καθώς και, στην περίπτωση της Ρουμανίας και της Βουλγαρίας, από την έλλειψη επαρκούς προηγούμενης εμπειρίας στην υλοποίηση των προγραμμάτων αγροτικής ανάπτυξης".
<SPEAKER ID="118" NAME="Νικόλαος Χουντής  " AFFILIATION="GUE/NGL">
γραπτώς. Καταψήφισα το ψήφισμα, διότι στο σύνολο του προάγει την απελευθέρωση των αγορών, τη διαμόρφωση ενός συστήματος στο εμπόριο, που μόνο σε βάρος των φτωχών και αναπτυσσόμενων χωρών είναι και δεν θα δείχνει καμία πραγματική έγνοια για τις περιβαλλοντικές ανάγκες του πλανήτη. Θεωρώ ότι πρέπει να απορριφθεί η απελευθέρωση των εμπορικών ανταλλαγών και τα καταστροφικά της αποτελέσματα, τα οποία έχουν συμβάλει στην τρέχουσα χρηματοπιστωτική, οικονομική, κλιματική και επισιτιστική κρίση, σε απώλειες θέσεων εργασίας, σε φτώχεια και αποβιομηχάνιση. Επίσης καταψήφισα, διότι το ψήφισμα δεν εξασφαλίζει τον πλήρη σεβασμό του δικαιώματος των κυβερνήσεων να προστατεύουν την ικανότητά τους για ρύθμιση και παροχή θεμελιωδών υπηρεσιών, ιδίως στον τομέα των δημόσιων αγαθών και υπηρεσιών όπως η υγεία, η παιδεία, ο πολιτισμός, οι επικοινωνίες, οι μεταφορές, η ύδρευση και ο εφοδιασμός με ενέργεια.
<P>
Δυστυχώς σχετικές τροπολογίες που κατέθεσε η GUE/NGL καταψηφίστηκαν. Θα αγωνιστούμε για μια γνήσια μεταρρύθμιση του διεθνούς συστήματος εμπορίου, προσανατολισμένη στη θέσπιση κανόνων για δίκαιες εμπορικές ανταλλαγές, που να συμμορφώνονται με τους διεθνείς κανόνες στον τομέα της κοινωνικής δικαιοσύνης, του σεβασμού του περιβάλλοντος, της επισιτιστικής κυριαρχίας και ασφάλειας, της αειφόρου γεωργίας, της βιώσιμης ανάπτυξης και της πολιτισμικής πολυμορφίας.
<SPEAKER ID="119" NAME="Anne Delvaux  " LANGUAGE="FR">
Καταψήφισα την κοινή πρόταση ψηφίσματος σχετικά με τις προοπτικές της Αναπτυξιακής Ατζέντας της Ντόχα μετά την έβδομη Υπουργική Διάσκεψη του ΠΟΕ. Το έπραξα από γενική άποψη, διότι σαφέστατα δεν έχει όραμα όσον αφορά την προώθηση της ανάπτυξης και τον σεβασμό για τις αναπτυσσόμενες χώρες, ειδικότερα όμως διότι, ενώ είναι ζωτικής σημασίας να ολοκληρωθεί με επιτυχία ο Γύρος της Ντόχα, αυτό δεν μπορεί να γίνει με οποιοδήποτε τίμημα. Οι διεθνείς συναλλαγές πρέπει να λαμβάνουν υπόψη τους τη μακροχρόνια παράδοση της Ευρώπης να συνεργάζεται με τις οικονομικά ασθενέστερες χώρες. Επιπλέον, όσον αφορά το θέμα της γεωργίας και την ελευθέρωση των υπηρεσιών, δεν υποστηρίζω την προσέγγιση που συνιστάται από αυτό το ψήφισμα, πόσο μάλλον αφού δεν έγιναν αποδεκτές όλες οι τροπολογίες που σχεδιάστηκαν για την εξισορρόπηση του κειμένου. Για παράδειγμα, αποκλείεται η συμφωνία για επιτάχυνση των διαπραγματεύσεων στον τομέα των υπηρεσιών (προκειμένου να επιτευχθεί μεγαλύτερος βαθμός ελευθέρωσης).
<P>
Τέλος, λυπάμαι διότι το ψήφισμα υποστήριξε την ενίσχυση των διμερών συμφωνιών ελεύθερων συναλλαγών. Αυτό το είδος συμφωνίας πολλές φορές είναι πολύ πιο δυσμενές για τις αναπτυσσόμενες χώρες. Αφού πρέπει να αντιμετωπίσουν την ΕΕ μόνες τους, βρίσκονται σε μια πολύ πιο αδύναμη διαπραγματευτική θέση και τείνουν να ωθούνται σε αδιέξοδο.
<SPEAKER ID="120" NAME="Diogo Feio  " LANGUAGE="PT">
Κατά την άποψή μου, ο Γύρος της Ντόχα είναι κεφαλαιώδους σημασίας για το διεθνές εμπόριο και μπορεί να βοηθήσει ιδιαίτερα ώστε να μειωθεί η φτώχεια στις αναπτυσσόμενες χώρες και να κατανεμηθούν τα οφέλη της παγκοσμιοποίησης με πιο δίκαιο τρόπο. Ως εκ τούτου, είναι σημαντικό η Αναπτυξιακή Ατζέντα της Ντόχα να λάβει υπόψη της αυτό το αποτέλεσμα και να συμβάλει πραγματικά στην εκπλήρωση των στόχων της Χιλιετίας.
<P>
Είναι ιδιαίτερα σημαντικό τα μέλη του ΠΟΕ να εξακολουθήσουν να αποφεύγουν τη θέσπιση μέτρων προστατευτισμού, τα οποία μπορεί να έχουν εξαιρετικά επαχθείς συνέπειες στην παγκόσμια οικονομία. Είμαι πεπεισμένος ότι η μη υιοθέτηση μέτρων προστατευτισμού έχει οδηγήσει σε μια καλύτερη, αν και αργή ανάκαμψη από την οικονομική κρίση την οποία βιώνουμε επί του παρόντος.
<P>
Ως εκ τούτου, είναι ιδιαίτερα σημαντικό τα μέλη του ΠΟΕ να καταπολεμήσουν τον προστατευτισμό στις διμερείς και τις πολυμερείς σχέσεις σε μελλοντικές συμφωνίες.
<SPEAKER ID="121" NAME="Jose Manuel Fernandes  " LANGUAGE="PT">
Τάσσομαι υπέρ της θέσης να διαδραματίσει η Ευρωπαϊκή Ένωση ηγετικό ρόλο στις τρέχουσες διαπραγματεύσεις του ΠΟΕ, προκειμένου να ολοκληρωθεί ο Γύρος της Ντόχα λαμβανομένων υπόψη των νέων παγκόσμιων προκλήσεων όπως η κλιματική αλλαγή, η ασφάλεια και η επισιτιστική κυριαρχία. Ελπίζω ότι η έκβαση θα έχει ως συνέπεια νέες ευκαιρίες για την αγορά και ενίσχυση των κανόνων σχετικά με το πολυμερές εμπόριο, έτσι ώστε το εμπόριο να τεθεί στην υπηρεσία της βιώσιμης ανάπτυξης. Ο ΠΟΕ θα μπορούσε να διαχειριστεί καλύτερα την παγκοσμιοποίηση. Ωστόσο, αναγνωρίζω ότι, στο πλαίσιο της παρούσας οικονομικής κρίσης, οι κανόνες και οι δεσμεύσεις που έχουν εγκριθεί στον ΠΟΕ έχουν εμποδίσει σε μεγάλο βαθμό τα μέλη του να στραφούν σε περιοριστικά εμπορικά μέτρα και τα έχουν οδηγήσει στη λήψη μέτρων οικονομικής ανάκαμψης.
<P>
Τα μέλη του ΠΟΕ πρέπει να διατηρήσουν τη δέσμευσή τους για την ενεργή καταπολέμηση του προστατευτισμού. Ελπίζω να επιτευχθεί μεγαλύτερη συνεργασία μεταξύ του ΠΟΕ και άλλων διεθνών οργανισμών και φορέων, όπως ο Οργανισμός Τροφίμων και Γεωργίας των "νωμένων Εθνών, η Διεθνής Οργάνωση Εργασίας, το Πρόγραμμα των "νωμένων Εθνών για το Περιβάλλον, το Πρόγραμμα Ανάπτυξης των "νωμένων Εθνών και η Διάσκεψη των "νωμένων Εθνών για το Εμπόριο και την Ανάπτυξη. Ως εκ τούτου, ψήφισα υπέρ της πρότασης ψηφίσματος.
<SPEAKER ID="122" NAME="Ilda Figueiredo  " LANGUAGE="PT">
Αυτό το ψήφισμα τονίζει τις νεοφιλελεύθερες θέσεις του Κοινοβουλίου στον Γύρο της Ντόχα, ο οποίος ξεκίνησε το 2001, αν και περιέχει μια περιστασιακή αναφορά σε κοινωνικά θέματα και στους αναπτυξιακούς στόχους της Χιλιετίας.
<P>
Ωστόσο, το ουσιαστικό σημείο του είναι η έμφαση στην πλήρη ελευθέρωση της παγκόσμιας αγοράς. Το ψήφισμα δεν αποδέχεται ότι είναι καιρός να αλλάξουμε προτεραιότητες στο διεθνές εμπόριο και να απορρίψουμε το ελεύθερο εμπόριο εξαιτίας της αρνητικής συμβολής που είχε στην χρηματοπιστωτική, οικονομική, επισιτιστική και κοινωνική κρίση που βιώνουν τώρα οι άνθρωποι, με αυξημένη ανεργία και φτώχεια. Το ελεύθερο εμπόριο εξυπηρετεί μόνο τα συμφέροντα των πλουσιότερων χωρών και τους κύριους οικονομικούς και χρηματοπιστωτικούς ομίλους.
<P>
Με την απόρριψη των τροπολογιών που προτείναμε, είπαν "όχι" σε μια βαθιά αλλαγή στις διαπραγματεύσεις που θα έδινε προτεραιότητα στην ανάπτυξη και στην κοινωνική πρόοδο, στη δημιουργία θέσεων εργασίας με δικαιώματα και στην καταπολέμηση της πείνας και της φτώχειας. Είναι λυπηρό ότι δεν θεώρησαν ως κύρια προτεραιότητα την κατάργηση των φορολογικών παραδείσων, την προώθηση της επισιτιστικής κυριαρχίας και ασφάλειας, τη στήριξη ποιοτικών δημόσιων υπηρεσιών και τον σεβασμό του δικαιώματος των κυβερνήσεων να διασφαλίσουν τις οικονομίες και τις δημόσιες υπηρεσίες τους, ιδιαίτερα στους τομείς της υγείας, της εκπαίδευσης, της ύδρευσης, του πολιτισμού, των επικοινωνιών και της ενέργειας.
<SPEAKER ID="123" NAME="Bruno Gollnisch  " LANGUAGE="FR">
Όχι, το παγκόσμιο ελεύθερο εμπόριο δεν αποτελεί λύση στην παρούσα κρίση. Αντίθετα, είναι μία από τις κύριες αιτίες της. Οι διαπραγματεύσεις του Γύρου της Ντόχα ήταν αβέβαιες από την αρχή και ήταν σε στασιμότητα για ένα έτος, λόγω ενός βασικού προβλήματος, ότι δηλαδή το σύστημα έφτασε στα ανεκτά του όρια για όλους - είτε είναι αναπτυγμένες χώρες, είτε χώρες με αναδυόμενη οικονομία είτε λιγότερο αναπτυγμένες χώρες, όπως είθισται να αποκαλούνται διεθνώς εκείνες τις χώρες οι οποίες πλήττονται από τη φτώχεια και είναι αναγκασμένες να ενσωματωθούν σε μια υπερ-ανταγωνιστική παγκόσμια αγορά που τις καταβροχθίζει. Στην Ευρώπη, διαβιούμε σύμφωνα με το παράδοξο που διαιωνίζουν οι ψευδο-ελίτ που μας κυβερνούν και που θέλουν να είμαστε όλοι πλούσιοι και φτωχοί ταυτόχρονα: φτωχοί, επειδή πρέπει να πληρωνόμαστε ανεπαρκώς για να συναγωνιστούμε στον εμπορικό πόλεμο που μας φέρνει σε αντίθεση με χώρες που έχουν χαμηλά επίπεδα αποδοχών και πλούσιοι, έτσι ώστε να μπορούμε να καταναλώνουμε τις φθηνές και συχνά χαμηλής ποιότητας εισαγωγές που κατακλύζουν τις αγορές μας.
<P>
Πριν από μερικές δεκαετίες κάποιος γάλλος βραβευθείς με το βραβείο Νόμπελ για την οικονομία βρήκε την προφανή λύση: το ελεύθερο εμπόριο είναι δυνατό και επιθυμητό μόνο μεταξύ χωρών ή οντοτήτων που έχουν το ίδιο επίπεδο ανάπτυξης. Με αυτόν τον τρόπο έχει αμοιβαίο όφελος για τους συμμετέχοντες εταίρους. Σε όλες τις υπόλοιπες περιπτώσεις, οι εμπορικές συναλλαγές πρέπει να υπόκεινται σε κανόνες, είτε αυτό αρέσει στους προφήτες του υπερ-φιλελευθερισμού είτε όχι.
<SPEAKER ID="124" NAME="Sylvie Guillaume  " LANGUAGE="FR">
Ελπίζω ότι ο Γύρος της Ντόχα για την ανάπτυξη θα οδηγήσει στην εγκαθίδρυση ορθών και δίκαιων εμπορικών σχέσεων. Γι' αυτόν τον λόγο υποστήριξα τις τροπολογίες της πολιτικής μου Ομάδας, οι οποίες έχουν ως στόχο τη βελτίωση αυτού του ψηφίσματος, προκειμένου να ενισχύσουν τις απαιτήσεις σχετικά με την ανάπτυξη, να ζητήσουν να μην αμφισβητούνται οι δημόσιες υπηρεσίες στις διαπραγματεύσεις σχετικά με τις υπηρεσίες, να ζητήσουν, σε σχέση με τους βιομηχανικούς δασμούς, να αναγνωριστεί η ανάγκη να λαμβάνεται υπόψη το επίπεδο ανάπτυξης κάθε χώρας και αυτοί οι τομείς να μην ανοίξουν ξαφνικά στον ανταγωνισμό και, τέλος, να διατηρηθεί η ειδική και διαφορετική μεταχείριση για ορισμένους τύπους παραγωγής στον γεωργικό τομέα.
<SPEAKER ID="125" NAME="Nuno Melo  " LANGUAGE="PT">
Οι διάφορες ανισορροπίες στο σύστημα διεθνούς εμπορίου συμβάλλουν με αθέμιτο τρόπο στην όξυνση των δυσαναλογιών μεταξύ των ηπείρων. Από αυτή την άποψη, οτιδήποτε συμβάλλει στη διόρθωση των σημερινών ανισορροπιών είναι προς όφελος όλων και βέβαια συμβάλλει στη δημιουργία ενός πολυμερούς συστήματος που βασίζεται σε πιο ορθούς και πιο δίκαιους κανόνες. Αυτό θα δημιουργήσει ένα δίκαιο σύστημα εμπορίου που θα εξυπηρετεί τους πάντες. Αυτό είναι το πνεύμα του Προγράμματος της Ντόχα για την Ανάπτυξη.
<SPEAKER ID="126" NAME="Willy Meyer  " LANGUAGE="ES">
Ύστερα από 30 έτη φονταμενταλισμού της ελεύθερης αγοράς, η παγκόσμια οικονομία αντιμετωπίζει τη χειρότερη κρίση από την εποχή της Μεγάλης Ύφεσης της δεκαετίας του 1930. " νεοφιλελεύθερη ατζέντα του Παγκόσμιου Οργανισμού Εμπορίου (ΠΟΕ), που περιλαμβάνει την απορρύθμιση, την ελευθέρωση και την ιδιωτικοποίηση των υπηρεσιών, έχει φέρει περισσότερη φτώχεια στην πλειονότητα του πληθυσμού του πλανήτη, τόσο σε αναπτυσσόμενες όσο και σε βιομηχανοποιημένες χώρες. " Ομάδα μου απέρριπτε ανέκαθεν την ελευθέρωση του εμπορίου και τις καταστροφικές συνέπειές της, οι οποίες συμβάλλουν στην τρέχουσα χρηματοπιστωτική, οικονομική, κλιματική και επισιτιστική κρίση.
<P>
Γι' αυτούς τους λόγους, καταψήφισα το ψήφισμα του Κοινοβουλίου σχετικά με την υπουργική διάσκεψη του ΠΟΕ και η Ομάδα μου πρότεινε να ζητήσουμε μια νέα εντολή για τις διαπραγματεύσεις με τον ΠΟΕ. Μια εντολή τέτοιου είδους πρέπει να προσαρμοστεί στην τρέχουσα κατάσταση του κόσμου. Πρέπει να έχει ως στόχο την επίτευξη της πραγματικής μεταρρύθμισης του διεθνούς συστήματος εμπορίου και τη διασφάλιση της θέσπισης δίκαιων εμπορικών κανονισμών που θα σέβονται τις διεθνείς συμφωνίες και τους διεθνείς κανονισμούς στους τομείς της κοινωνικής δικαιοσύνης, του περιβάλλοντος, της επισιτιστικής κυριαρχίας και της αειφόρου γεωργίας.
<SPEAKER ID="127" NAME="Andreas Molzer  " LANGUAGE="DE">
" κοινή πρόταση ψηφίσματος της Ομάδας τoυ Ευρωπαϊκού Λαϊκού Κόμματος (Χριστιανοδημοκράτες), των Ευρωπαίων Συντηρητικών και Μεταρρυθμιστών και της Ομάδας της Συμμαχίας Φιλελευθέρων και Δημοκρατών για την Ευρώπη σχετικά με την Αναπτυξιακή Ατζέντα της Ντόχα και τον ΠΟΕ συνεχίζει την τάση της παγκόσμιας ελευθέρωσης σε όλους τους οικονομικούς τομείς. Δεν υπάρχει καμία αμφιβολία ότι η κατάργηση των εμπορικών φραγμών και η αύξηση του εμπορίου σε ορισμένους τομείς επιφέρει μεγαλύτερη ευημερία. Επίσης, έχουμε διαπιστώσει ότι το ελεύθερο εμπόριο, ιδιαίτερα μεταξύ χωρών με παρεμφερή ανάπτυξη, είναι επίσης ωφέλιμο.
<P>
Ωστόσο, εάν οι εμπορικοί εταίροι διαφέρουν υπερβολικά όσον αφορά το στάδιο ανάπτυξής τους, σε πολλές περιπτώσεις υπάρχουν αρνητικές επιπτώσεις και για τα δύο μέρη. Το πλήρες άνοιγμα των αγορών των αναπτυσσόμενων χωρών στις εξαγωγές από βιομηχανοποιημένες χώρες ορισμένες φορές είχε ως αποτέλεσμα την καταστροφή της τοπικής οικονομικής δομής, ένα αυξημένο επίπεδο φτώχειας για τους ανθρώπους και, κατά συνέπεια, περισσότερα άτομα τα οποία επιθυμούν να μεταναστεύσουν σε χώρες της Δύσης. Αφετέρου, η Ευρώπη κατακλύστηκε από φτηνά αγαθά από την Άπω Ανατολή, η κατασκευή των οποίων, σε πολλές περιπτώσεις, συμπεριελάμβανε την εκμετάλλευση των εργαζομένων. " εγχώρια παραγωγή έχει μεταφερθεί ή έχει σταματήσει, γεγονός το οποίο έχει ως αποτέλεσμα την ανεργία στην Ευρώπη. Ως εκ τούτου, από αυτή την άποψη, ορισμένα εμπόδια στο εμπόριο, για παράδειγμα για τη διατήρηση της επισιτιστικής κυριαρχίας στην Ευρώπη, θεωρούνται απόλυτα εύλογα. Δεν πρέπει να ξεχνάμε ότι η ελευθέρωση των υπηρεσιών στις χρηματοπιστωτικές αγορές διαδραμάτισε ιδιαίτερα σημαντικό ρόλο στην τρέχουσα χρηματοπιστωτική και οικονομική κρίση. Ωστόσο, η πρόταση ψηφίσματος τάσσεται υπέρ της συνέχισης της διαδικασίας ελευθέρωσης και της παροχής μεγαλύτερου ρόλου στον ΠΟΕ ως μέρος μιας νέας πολιτικής παγκόσμιας τάξης και, γι' αυτόν τον λόγο, την καταψήφισα.
<SPEAKER ID="128" NAME="Evelyn Regner  " LANGUAGE="DE">
Σήμερα καταψήφισα το ψήφισμα για την Αναπτυξιακή Ατζέντα της Ντόχα, διότι είμαι αντίθετη σε κάθε είδους ελευθέρωση των δημόσιων υπηρεσιών. Σκέφτομαι ιδιαίτερα την ελευθέρωση της υδροδότησης, των υπηρεσιών υγείας και των υπηρεσιών στον τομέα της ενέργειας. Για τη συνοχή της κοινωνίας, είναι σημαντικό να έχουν όλοι οι πολίτες πρόσβαση στις δημόσιες υπηρεσίες. Αυτή η παροχή υπηρεσιών πρέπει να είναι υψηλής ποιότητας, με σεβασμό στην αρχή της καθολικότητας και, κυρίως, πρέπει να είναι οικονομικά προσιτή. Από αυτή την άποψη, οι εθνικές αρχές πρέπει να έχουν μεγάλη διακριτική ευχέρεια και μεγάλες δυνατότητες να διαμορφώσουν τις υπηρεσίες τους.
<SPEAKER ID="129" NAME="Frederique Ries  " LANGUAGE="FR">
Σε αυτή την εποχή της παγκοσμιοποίησης, ένα αποτελεσματικό σύστημα ελέγχου των συναλλαγών είναι πιο σημαντικό παρά ποτέ. Αυτός είναι ο ρόλος του Παγκόσμιου Οργανισμού Εμπορίου, ο οποίος δημιουργήθηκε το 1995 προκειμένου να αντικαταστήσει τη Γενική Συμφωνία Δασμών και Εμπορίου. Όπως τονίζεται στην κοινή πρόταση ψηφίσματος που υπέβαλε η δεξιά πτέρυγα του Κοινοβουλίου, την οποία υπερψήφισα σήμερα το μεσημέρι, ο ΠΟΕ πρέπει να διαδραματίσει σημαντικό ρόλο προκειμένου να διασφαλιστεί ότι θα γίνει μια πιο καλή διαχείριση της παγκοσμιοποίησης και ότι τα οφέλη της θα κατανέμονται με πιο δίκαιο τρόπο. Σαφώς, εκείνοι οι οποίοι τάσσονται υπέρ του προστατευτισμού, υπέρ της εσωστρέφειας, επιλέγουν λάθος στόχο καθιστώντας τον ΠΟΕ το καταστροφικό όπλο της ανεξέλεγκτης ελευθέρωσης. Ο σημερινός γενικός διευθυντής αυτού του οργανισμού των "νωμένων Εθνών, ο κ. Pascal Lamy, ήταν εκείνος που υπέδειξε την πορεία που πρέπει να ακολουθήσουμε το 1999: αντίστροφα, την πορεία της ελεγχόμενης παγκοσμιοποίησης.
<P>
Προκειμένου να ακολουθήσουμε αυτή την πορεία, το Ευρωπαϊκό Κοινοβούλιο προτείνει ορισμένες πρακτικές λύσεις: πλήρως αφορολόγητη πρόσβαση και πρόσβαση εκτός ποσοστώσεων στην αγορά για τις λιγότερο αναπτυγμένες χώρες, μια επιτυχή έκβαση στον Γύρο της Ντόχα για τις αναπτυσσόμενες χώρες, απαιτήσεις όσον αφορά τα περιβαλλοντικά και κοινωνικά πρότυπα και μια εντολή για τα γεωργικά θέματα που θα ελέγχεται από την Επιτροπή. Προτείνοντας αυτές τις λύσεις επισημαίνουμε επίσης ότι η Ευρωπαϊκή Ένωση πρέπει να δώσει προτεραιότητα στους πολιτικούς στόχους της και όχι απλά να επικεντρώνεται στους στόχους για το εμπόριο.
<SPEAKER ID="994" NAME="Czesław Adam Siekierski  " LANGUAGE="PL">
Με ευχαρίστηση επικροτώ το ψήφισμα σχετικά με τον ΠΟΕ, διότι πρόκειται για ένα εξαιρετικά σημαντικό πρόβλημα επί του παρόντος. " κρίση έχει παγκόσμιο χαρακτήρα και η έξοδος από αυτή όσο το δυνατόν πιο γρήγορα είναι προς το συμφέρον όλων μας. Νομίζω ότι ένας τρόπος για τον αποτελεσματικό περιορισμό της κρίσης είναι η επέκταση του παγκόσμιου εμπορίου. Ο περιορισμός της μεταρρύθμισης των οικονομιών σε περιφερειακό ή εθνικό επίπεδο είναι πιο εύκολος, αλλά μακροπρόθεσμα, δεν είναι ο κατάλληλος τρόπος για την καταπολέμηση της κρίσης, η οποία είναι παγκόσμιας εμβέλειας και η καταπολέμησή της απαιτεί κοινά μέσα που χρησιμοποιούνται σε παγκόσμια κλίμακα. Ως εκ τούτου, πρέπει να κάνουμε τα πάντα προκειμένου να επιταχύνουμε τις διαπραγματεύσεις στο πλαίσιο του Παγκόσμιου Οργανισμού Εμπορίου, διότι αυτές οι διαπραγματεύσεις απελευθερώνουν το εμπόριο. Ταυτόχρονα, πρέπει να υιοθετήσουμε σωστές αρχές ανταγωνιστικότητας. Σε αυτές τις αρχές είναι ιδιαίτερα σημαντικά τα πρότυπα ποιότητας προϊόντος και οι συνθήκες παραγωγής, και στο πλαίσιο της καταπολέμησης της κλιματικής αλλαγής και της μείωσης των εκπομπών CO2. Ιδιαίτερα ευαίσθητα αγαθά, όπως τα γεωργικά προϊόντα και τα προϊόντα διατροφής, απαιτούν μια εξαιρετικά ορθή προσέγγιση. Στο μέλλον, πρέπει να εξετάσουμε μήπως πρέπει, παράλληλα με την ελευθέρωση του εμπορίου γεωργικών προϊόντων στο πλαίσιο του ΠΟΕ σε παγκόσμιο επίπεδο, να εισαγάγουμε και την τυποποίηση ορισμένων στοιχείων της γεωργικής πολιτικής σε παγκόσμιο επίπεδο. Πρέπει να ληφθεί υπόψη η ιδιαίτερη φύση του γεωργικού τομέα -η εξάρτησή του από τις κλιματικές συνθήκες, θέματα ποιότητας που έχουν σχέση με την επισιτιστική ασφάλεια, οι συνθήκες παραγωγής και το πρόβλημα της εξασφάλισης του εφοδιασμού τροφίμων σε παγκόσμιο επίπεδο. Στις διαπραγματεύσεις του ΠΟΕ, πρέπει να δείξουμε μεγαλύτερη κατανόηση για τους άλλους και περισσότερη καλή θέληση.
<SPEAKER ID="131" NAME="Νικόλαος Χουντής  " AFFILIATION="GUE/NGL">
γραπτώς. - Καταψήφισα το ψήφισμα, διότι διαπνέεται από το δόγμα και την πολιτική του "πολέμου ενάντια στην τρομοκρατία" μέσω του οποίου έχουν δικαιολογηθεί και συνεχίζουν να δικαιολογούνται περιορισμοί των δικαιωμάτων και των ελευθεριών, νομιμοποιούνται στρατιωτικές επεμβάσεις και ενέργειες τις οποίες θεσμοθέτησε και η Συνθήκη της Λισαβόνας. Επίσης, το Ευρωπαϊκό Κοινοβούλιο εξαιρείται τελικά από τη συν-νομοθεσία, την εξέταση και τον έλεγχο μέτρων που αφορούν τα ατομικά δικαιώματα και τις αντιτρομοκρατικές πολιτικές, πράγμα που αποδυναμώνει τον ρόλο του σε πολύ κρίσιμα ζητήματα. Τέλος, υπογραμμίζω ότι, εκτός των άλλων, δυστυχώς υπερψηφίστηκε τροπολογία με την οποία διαστρεβλώνεται ο ρόλος των ΜΚΟ, μετατρέποντάς τες σε πληροφοριοδότες και όχημα των διάφορων υπηρεσιών ασφαλείας "καταπολέμησης της τρομοκρατίας" αντί για αρωγούς των κοινωνιών στις οποίες δραστηριοποιούνται.
<SPEAKER ID="132" NAME="Carlos Coelho  " LANGUAGE="PT">
" δημόσια πρόσβαση σε έγγραφα είναι ένας σημαντικός παράγοντας που διασφαλίζει ότι υπάρχει δημοκρατικός έλεγχος των θεσμικών οργάνων και ότι αυτά λειτουργούν αποτελεσματικά, αυξάνοντας με αυτόν τον τρόπο την εμπιστοσύνη των πολιτών. Στο πλαίσιο του Προγράμματος της Στοκχόλμης, το Συμβούλιο επαναβεβαίωσε τη σημασία της διαφάνειας και κάλεσε την Επιτροπή να εξετάσει τον καλύτερο τρόπο για να διασφαλίσει τη διαφάνεια κατά τη διαδικασία λήψης αποφάσεων, την πρόσβαση στα έγγραφα και τη χρηστή διακυβέρνηση, ενόψει των νέων ευκαιριών που παρέχει η Συνθήκη της Λισαβόνας. Δεν έχω καμία αμφιβολία ότι η νομική βάση για τον κανονισμό που ισχύει για την πρόσβαση στα έγγραφα χρειάζεται αλλαγή, το ίδιο και το νομικό πλαίσιο στο οποίο πρέπει να λειτουργεί, ιδίως όσον αφορά τη σχέση μεταξύ των θεσμικών οργάνων της Ένωσης και των πολιτών.
<P>
Επίσης, απαιτούνται βελτιώσεις σε ουσιαστικά θέματα, όπως, για παράδειγμα, σε κάτι που θεωρώ θεμελιώδες, δηλαδή την ικανότητα του Κοινοβουλίου να ασκεί το δικαίωμά του για δημοκρατικό έλεγχο μέσω της πρόσβασης σε ευαίσθητα έγγραφα. " διαφάνεια, είτε σε σχέση με το κοινό είτε όσον αφορά τη σχέση των θεσμικών οργάνων μεταξύ τους, αποτελεί βασική αρχή της ΕΕ. Οι πράξεις και οι αποφάσεις που λαμβάνουν όλα τα θεσμικά όργανα, οι οργανισμοί, οι υπηρεσίες και τα γραφεία της ΕΕ πρέπει να καθοδηγούνται από την πληρέστερη δυνατή συμμόρφωση με την αρχή της διαφάνειας.
<SPEAKER ID="133" NAME="Diogo Feio  " LANGUAGE="PT">
Το υπό εξέταση θέμα αφορά τη Συνθήκη της Λισαβόνας, ιδιαίτερα τον τρόπο εναρμόνισης των άρθρων 75 και 215 όσον αφορά την αρμοδιότητα του Κοινοβουλίου στη διαδικασία για την έγκριση περιοριστικών μέτρων κατά ορισμένων ατόμων και φορέων.
<P>
Ενώ το άρθρο 215 φαίνεται ότι αποκλείει το Κοινοβούλιο από τη διαδικασία λήψης αποφάσεων, το άρθρο 75 ορίζει τη συνήθη νομοθετική διαδικασία και συνεπώς τη συμμετοχή αυτού του Κοινοβουλίου στον καθορισμό και την έγκριση μέτρων για την πρόληψη της τρομοκρατίας και των σχετικών δραστηριοτήτων.
<P>
Αφού η αιτιολογία που ενυπάρχει πίσω από τα περιοριστικά μέτρα, η οποία προβλέπεται στο άρθρο 215, πολλές φορές είναι ακριβώς η καταπολέμηση της τρομοκρατίας, είναι σημαντικό να καθορισθεί εάν αυτό αποτελεί εξαίρεση από το άρθρο 75 και εάν ισχύει αυτό, κατά πόσον είναι αποδεκτό να εξαιρείται συστηματικά το Κοινοβούλιο από τη διαδικασία για την έγκρισή τους.
<P>
Θεωρώ ότι είναι σαφές ότι ο νομοθέτης είχε σκοπό να αναθέσει την έγκριση τέτοιων μέτρων αποκλειστικά στο Συμβούλιο. Αυτή η κίνηση ενδέχεται να βασίζεται σε λόγους ταχύτητας και ενότητας κατά τη λήψη αποφάσεων. Παρ' όλα αυτά, σε κάθε κατάσταση που δεν είναι επείγουσα, θεωρώ ότι η διαβούλευση με το Κοινοβούλιο θα αποτελούσε πλεονέκτημα όταν πρόκειται να εγκριθούν τέτοια μέτρα.
<SPEAKER ID="134" NAME="Ilda Figueiredo  " LANGUAGE="PT">
" καταπολέμηση της τρομοκρατίας χρησιμοποιείται για μια ακόμη φορά ως δικαιολογία για την πρόβλεψη περιοριστικών μέτρων και κυρώσεων κατά των κυβερνήσεων τρίτων κρατών, φυσικών ή νομικών προσώπων, ομάδων ή μη κυβερνητικών οργανώσεων. Αυτό είναι απαράδεκτο, διότι η ίδια η έκθεση αναγνωρίζει ότι στην πράξη είναι δύσκολο να γίνει διαχωρισμός μεταξύ των ειδών των απειλών, παρόλο που καταβάλλει ορισμένες προσπάθειες να το πράξει.
<P>
Αντιλαμβανόμαστε ότι χρειάζεται ένα ακόμη πλαίσιο συμμόρφωσης με το διεθνές δίκαιο. Δεν αποδεχόμαστε την πολιτική διπλών μέτρων και σταθμών σε σχέση με τις κυβερνήσεις τρίτων κρατών, φυσικών ή νομικών προσώπων, ομάδων ή μη κυβερνητικών οργανώσεων που αξιολογούνται σύμφωνα με τα συμφέροντα των "νωμένων Πολιτειών ή των μεγάλων ευρωπαϊκών δυνάμεων. Παραδείγματα υπάρχουν πολλά. Για να αναφέρω μερικά, έχουμε τις περιπτώσεις της παράνομης κατοχής της δυτικής Σαχάρας, της Aminatou Haidar και άλλων πολιτών της Σαχάρας που κρατούνται στο Μαρόκο και τις ενέργειες της Τουρκίας κατά των Κούρδων και κατά της Κύπρου.
<P>
Κατά συνέπεια, καταψηφίσαμε αυτή την έκθεση, παρότι συμφωνούμε με ορισμένες παραγράφους της, ιδίως στο σημείο όπου ζητούνται διευκρινίσεις από την Επιτροπή.
<SPEAKER ID="135" NAME="Bruno Gollnisch  " LANGUAGE="FR">
Αυτό το ψήφισμα του Κοινοβουλίου ταλαντεύεται διαρκώς μεταξύ της ανάγκης για τη λήψη ορισμένων μέτρων κατά τρομοκρατικών οργανώσεων και κρατών που τις υποστηρίζουν, όπως το "πάγωμα" των περιουσιακών τους στοιχείων ή η επιβολή διπλωματικών και οικονομικών κυρώσεων και ούτω καθεξής, και του σεβασμού για τα δικαιώματα των ατόμων και των οργανώσεων να υπερασπίζονται τους εαυτούς τους έναντι τέτοιου είδους κατηγοριών και κυρώσεων.
<P>
Σαφέστατα, αυτό το Κοινοβούλιο έχει επιλέξει να δώσει προτεραιότητα στα δικαιώματα των υπόπτων έναντι της υπεράσπισης των εθνών. Ωστόσο, εάν οι δημοκρατίες δεν μπορούν, στην πραγματικότητα, να καταπολεμήσουν την τρομοκρατία απαρνούμενες τις δικές τους αξίες, τότε δεν μπορούν ούτε να επιτρέψουν στον εαυτό τους να δώσουν την εντύπωση ότι είναι χαλαρές ή αδύναμες. Φοβάμαι ότι αυτή είναι ακριβώς η εντύπωση που δίνει αυτό το ψήφισμα. Γι' αυτόν τον λόγο, παραμερίζοντας τις θεσμικές πτυχές, το καταψηφίσαμε.
<SPEAKER ID="136" NAME="Sylvie Guillaume  " LANGUAGE="FR">
Υπερψήφισα αυτό το ψήφισμα, διότι είναι σημαντικό εμείς οι ευρωβουλευτές να ασκούμε τον κοινοβουλευτικό έλεγχο σε αποφάσεις για την επιβολή κυρώσεων κατά ατόμων που έχουν σχέση με την Αλ Κάϊντα και τους Ταλιμπάν, καθώς και ατόμων που απειλούν το κράτος δικαίου στη Ζιμπάμπουε και στη Σομαλία. " νομική βάση που έχει επιλεγεί είναι απαράδεκτη. Απαιτούμε να ζητείται η άποψή μας σύμφωνα με την τακτική νομοθετική διαδικασία και να μας κρατούν ενήμερους για τις εξελίξεις στο έργο της Επιτροπής Κυρώσεων των "νωμένων Εθνών. Τέλος, αναφορικά με αυτό το θέμα, λυπάμαι που το Συμβούλιο τηρεί μια ιδιαίτερα διοικητική προσέγγιση, παρότι σε αυτή την περίπτωση συζητάμε για μέτρα που έχουν σχέση με τα ατομικά δικαιώματα.
<SPEAKER ID="137" NAME="Timothy Kirkhope  " AFFILIATION="ECR">
γραπτώς. - (EN) " ομάδα ECR είναι ο πιο ισχυρός υποστηρικτής των μέτρων κατά των τρομοκρατών στην ΕΕ και θεωρώ ειδικά ότι οι εθνικές κυβερνήσεις στο πλαίσιο της Ευρωπαϊκής Ένωσης πρέπει να συνεργαστούν, προκειμένου να αντιμετωπίσουν τη μόνιμη απειλή της τρομοκρατίας. Ωστόσο, η ομάδα ECR έχει αποφασίσει να απέχει σε σχέση με αυτό το ψήφισμα για δύο συγκεκριμένους λόγους: Πρώτον, είμαστε αντίθετοι με οποιαδήποτε νομοθεσία η οποία μας οδηγεί προς μια ευρωπαϊκή κοινή εξωτερική πολιτική και πολιτική ασφαλείας, αλλά, δεύτερον, θέλουμε αντιθέτως να υπάρξει βελτιωμένος και ενισχυμένος συντονισμός και συνεργασία μεταξύ της ΕΕ και των εθνικών κυβερνήσεων και είμαστε ιδιαίτερα απογοητευμένοι που αυτό το ψήφισμα δεν απηχούσε επαρκώς αυτή την άποψη.
<SPEAKER ID="138" NAME="Nuno Melo  " LANGUAGE="PT">
" κοινή λογική πίσω από τις ερωτήσεις που υποβλήθηκαν ξεπερνά μια απλή αξιολόγηση του δόγματος και της συνοχής μεταξύ των δηλωμένων προθέσεων και της ερμηνείας τους. Υπάρχει επίσης μια πρακτική συνέπεια, η οποία απορρέει από το παλαιό ρητό ότι όποιος μπορεί να κάνει τα πολλά μπορεί βέβαια να κάνει και τα λίγα και αφορά τα εξής: τι νόημα έχει όταν ένας οργανισμός που είναι αρμόδιος για ποινικές υποθέσεις και για την πρόληψη και την καταπολέμηση τρομοκρατικών επιθέσεων, μέσω της συμμετοχής του σε μια διαδικασία συναπόφασης, εξαιρείται στη συνέχεια a priori όταν διακυβεύονται άλλα μέτρα, τα οποία, καθώς πλήττουν τα δικαιώματα των πολιτών, ενδέχεται ακόμη και να είναι σημαντικά και σε αυτό το πλαίσιο;
<P>
Είναι ιδιαίτερα σημαντικό να αντιστοιχεί στην πραγματικότητα ο τρόπος με τον οποίο γίνεται η ερμηνεία της Συνθήκης της Λισαβόνας στη νομοθεσία με τη δεδηλωμένη ενίσχυση των εξουσιών και αρμοδιοτήτων του Κοινοβουλίου. Θα πρέπει τουλάχιστον σε ορισμένες περιπτώσεις, όπως αναφέρθηκε στην ερώτηση, να είναι δυνατό να υπάρχει μια διπλή νομική βάση όταν διακυβεύονται τα δικαιώματα των πολιτών και απειλούνται οι πολιτικές κατά της τρομοκρατίας. Σε άλλες περιπτώσεις, όπως η Ζιμπάμπουε και η Σομαλία, πρέπει να εξετάζεται η προαιρετική διαβούλευση, όπως κατοχυρώνεται πράγματι στη Διακήρυξη της Στουτγάρδης για την Ευρωπαϊκή Ένωση, η οποία αναφέρθηκε επίσης στην ερώτηση.
<SPEAKER ID="139" NAME="Andreas Molzer  " LANGUAGE="DE">
Τα τελευταία έτη έχουν περιοριστεί όλο και περισσότερες ελευθερίες στο όνομα της καταπολέμησης της τρομοκρατίας. Με τη Συμφωνία SWIFT και με το Πρόγραμμα της Στοκχόλμης ιδιαίτερα, το "διάφανο άτομο" καθίσταται πραγματικό περισσότερο από ποτέ. Βέβαια, στην εποχή της σύγχρονης τεχνολογίας, της παγκοσμιοποίησης και της ΕΕ χωρίς σύνορα, είναι σημαντικό οι αρχές να συνεργάζονται καθώς και να προετοιμάζονται ανάλογα. Ωστόσο, το κράτος δεν πρέπει να πέσει στο επίπεδο των τρομοκρατών. Αρκεί να σκεφτούμε τον αμφισβητούμενο ρόλο της ΕΕ και επιμέρους κρατών μελών σε σχέση με τις υπερπτήσεις της CIA και τις μυστικές φυλακές των "νωμένων Πολιτειών.
<P>
Ο έλεγχος της νομιμότητας είναι ένα σημαντικό αντίβαρο προκειμένου να διασφαλιστεί ότι ένας κατηγορούμενος μπορεί να έχει τα ελάχιστα δικαιώματα σύμφωνα με τις απαιτήσεις μιας σύγχρονης δημοκρατίας. " εν λόγω έκθεση δεν είναι αρκετά σαφής όσον αφορά την προσέγγισή της κι επίσης αναφέρει ελάχιστα σχετικά με τις προηγούμενες αποτυχίες και τα θέματα προστασίας δεδομένων. Ως εκ τούτου, απείχα από την ψηφοφορία.

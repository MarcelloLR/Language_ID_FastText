<CHAPTER ID="011">
Πρόοδος που καταγράφηκε στη μεταγωγή κρατουμένων και στο κλείσιμο του Γκουαντάναμο (συζήτηση)
<SPEAKER ID="247" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την πρόοδο που καταγράφηκε στη μεταγωγή των κρατουμένων και στο κλείσιμο του Γκουαντάναμο.
<SPEAKER ID="248" NAME="Diego Lopez Garrido">
Προεδρεύων του Συμβουλίου. - (ES) Κυρία Πρόεδρε, όπως γνωρίζετε, η Ευρωπαϊκή Ένωση επιδοκίμασε την υπόσχεση του προέδρου Obama να κλείσει το κέντρο κράτησης του Γκουαντάναμο. Την υπόσχεση αυτήν την έδωσε στην εναρκτήρια ομιλία του και αργότερα, στις 15 Ιουνίου του περασμένου έτους, υιοθετήθηκε σε κοινή δήλωση της Ευρωπαϊκής Ένωσης και των κρατών μελών της και των "νωμένων Πολιτειών.
<P>
Είμαστε υπέρ της διαρκούς εφαρμογής του νόμου και του σεβασμού των ανθρωπίνων δικαιωμάτων και, φυσικά, οι "νωμένες Πολιτείες συμφώνησαν σε αυτήν τη δήλωση. Επομένως, αυτό φαινόταν ασύμβατο με τη διατήρηση του κέντρου κράτησης του Γκουαντάναμο, που είχε γίνει επίσης ένα από τα προσχήματα της προπαγάνδας που χρησιμοποιούσε συχνότερα η Αλ-Κάιντα.
<P>
Είναι αλήθεια ότι τώρα έχει περάσει το χρονικό περιθώριο για το κλείσιμό του, που ήταν το ένα έτος. Όμως, είναι επίσης αλήθεια ότι υπάρχουν δυσκολίες, και μπορούμε να δώσουμε μερικά παραδείγματα, όπως το ότι οι πρώην κρατούμενοι από την Υεμένη δεν μπορούν να επιστρέψουν άμεσα εκεί. Επίσης, θεωρούμε ότι αυτό το ζήτημα είναι πολύ αμφιλεγόμενο στις "νωμένες Πολιτείες, μολονότι επιδοκιμάζουμε το γεγονός ότι ο πρόεδρος Obama εμμένει στην πρόθεσή του να κλείσει το Γκουαντάναμο παρά την ισχυρή αντίδραση που αντιμετωπίζει στο Κογκρέσο, όχι μόνο μεταξύ των ρεπουμπλικανών, αλλά και μεταξύ των δημοκρατικών.
<P>
Οπωσδήποτε όμως ορισμένοι κρατούμενοι, όπως για παράδειγμα ο Khalid Sheikh Mohammed, ο φερόμενος ως εγκέφαλος των επιθέσεων της 11ης Σεπτεμβρίου, έχουν τώρα φύγει από το Γκουαντάναμο και θα δικαστούν από τακτικά δικαστήρια των "ΠΑ παρά τις ανησυχίες που προκάλεσε αυτό στις "νωμένες Πολιτείες.
<P>
Για τον λόγο αυτόν, η θέση μας ήταν πάντα σαφής στις επαφές μας με τις "νωμένες Πολιτείες, αλλά και πρόσφατα κατά την επίσκεψη του ειδικού απεσταλμένου για το ζήτημα αυτό, Daniel Fried, στις Βρυξέλλες, ο οποίος ήταν προηγουμένως υπεύθυνος για τις σχέσεις μεταξύ των "νωμένων Πολιτειών και της Ευρωπαϊκής Ένωσης και τώρα είναι υπεύθυνος για τη διαχείριση του κλεισίματος του Γκουαντάναμο. Κατά την επίσκεψή του στις Βρυξέλλες και στο πλαίσιο του διαλόγου για τα ανθρώπινα δικαιώματα που διεξάγει τακτικά η Ευρωπαϊκή Ένωση με τις "νωμένες Πολιτείες, εκφράσθηκαν ανησυχίες από την Ευρωπαϊκή Ένωση για τη χρήση των επονομαζομένων στρατιωτικών επιτροπών και για την παρατεταμένη κράτηση χωρίς δίκη και, φυσικά, εκφράσαμε την αντίθεσή μας προς τη θανατική ποινή. Οι θέσεις που υιοθετεί η Ευρωπαϊκή Ένωση στις σχέσεις της με τις "νωμένες Πολιτείες ήταν, είναι και θα συνεχίσουν να είναι πολύ σαφείς και σταθερές.
<P>
Υποθέτω ότι θα είχατε και εσείς ευκαιρίες να υπερασπιστείτε τις ίδιες αρχές στις σχέσεις μεταξύ μελών των κοινοβουλίων, στον διατλαντικό διάλογο μεταξύ νομοθετών.
<P>
Θεωρώ ότι η Ευρωπαϊκή Ένωση εκπλήρωσε τη συμφωνία της με τις "νωμένες Πολιτείες, η οποία παρουσιάστηκε στην κοινή δήλωση που ανέφερα προηγουμένως. Υπάρχουν κράτη μέλη που συμφώνησαν ήδη να δεχτούν ανθρώπους που ήταν ή είναι κρατούμενοι στο Γκουαντάναμο, και ο αριθμός που μπορούμε να αντιμετωπίσουμε αυτήν τη στιγμή, βάσει των ευρωπαϊκών χωρών που προσδιόρισαν αριθμό κρατουμένων και μαζί με την Ελβετία που είναι εταίρος της Ευρωπαϊκής Ένωσης στον χώρο Σένγκεν, είναι περίπου 16.
<P>
Οπωσδήποτε σίγουρα γνωρίζετε επίσης ότι η απόφαση για την αποδοχή ή όχι ενός κρατουμένου από το Γκουαντάναμο εναπόκειται, φυσικά, στα κράτη μέλη. Ο μηχανισμός που συμφωνήθηκε από τους υπουργούς Εσωτερικών της Ευρωπαϊκής Ένωσης ήταν η υλοποίηση αυτής της επιθυμίας να βοηθήσουμε τις "νωμένες Πολιτείες. Ανέκαθεν λέγαμε ότι θέλαμε να κλείσει η φυλακή του Γκουαντάναμο, καθώς ήταν σαφώς αντίθετη στα περισσότερα θεμελιώδη ανθρώπινα δικαιώματα. Ως εκ τούτου, η Ευρωπαϊκή Ένωση πρέπει να βοηθήσει να γίνει δυνατό αυτό, στο μέτρο που μπορούμε και σύμφωνα με τις αποφάσεις που θα λάβει -το επαναλαμβάνω αυτό- το κάθε κράτος μέλος ατομικά και ασκώντας τα κυριαρχικά του δικαιώματα για την πιθανότητα να δεχθεί αυτούς τους κρατουμένους. Μπορούμε να πούμε ότι υπήρχαν 242 κρατούμενοι στο κέντρο κράτησης όταν ανέλαβε την εξουσία ο πρόεδρος Obama και ότι 44 από αυτούς εγκατέλειψαν τη φυλακή.
<P>
Ασφαλώς, η ύπαρξη αυτού του κέντρου κράτησης είναι ένα σοβαρό πρόβλημα για τις διατλαντικές σχέσεις. " κοινή απόφαση για το κλείσιμο του κέντρου έγινε υπό τον όρο ότι δεν θα συμβεί τίποτα παρόμοιο στο μέλλον. Αυτή είναι, φυσικά, η πρόθεση της κυβέρνησης των "νωμένων Πολιτειών, και η θέση της Ευρωπαϊκής Ένωσης συνέβαλε αναμφίβολα στην αλλαγή της θέσης των "νωμένων Πολιτειών και της πολιτικής τους σε σχέση με τη φυλακή του Γκουαντάναμο.
<P>
Όπως είπαμε, θέλουμε επίσης -και αυτό συμπεριλαμβάνεται επίσης στην κοινή δήλωση της Ευρωπαϊκής Ένωσης και των "νωμένων Πολιτειών- να εξετάσουμε την πιθανότητα να θεσπιστεί και να συμφωνηθεί μια σειρά αρχών μεταξύ της Ευρωπαϊκής Ένωσης και των "νωμένων Πολιτειών Αμερικής που θα μπορεί να αποτελέσει ένα κοινό σημείο αναφοράς στο πλαίσιο των προσπαθειών μας για την καταπολέμηση της τρομοκρατίας, που αποτελεί επίσης μέρος της κοινής δήλωσης.
<P>
Έχουμε στην Ευρωπαϊκή Ένωση την ισχυρή επιθυμία να κλείσει μόνιμα το κέντρο κράτησης του Γκουαντάναμο και επιδοκιμάζουμε το γεγονός ότι ο πρόεδρος Obama εμμένει στην απόφασή του να το κάνει.
<SPEAKER ID="249" NAME="Paweł Samecki" LANGUAGE="EN">
Κυρία Πρόεδρε, η Ευρωπαϊκή Ένωση, συμπεριλαμβανομένης της Ευρωπαϊκής Επιτροπής, ζητούσε επίμονα να κλείσει η εγκατάσταση κράτησης στο Γκουαντάναμο. Όπως αναφέρθηκε ήδη από τον κύριο υπουργό, η Ευρωπαϊκή Ένωση θέσπισε ένα πλαίσιο δύο επιπέδων για την υποστήριξη του κλεισίματος του Γκουαντάναμο, πρώτον, μέσω της απόφασης του Συμβουλίου Υπουργών Δικαιοσύνης και Εσωτερικών Υποθέσεων της 4ης Ιουνίου 2009 και του προσαρτημένου μηχανισμού ανταλλαγής πληροφοριών και, δεύτερον, μέσω της κοινής δήλωσης της Ευρωπαϊκής Ένωσης και των κρατών μελών της και των "νωμένων Πολιτειών Αμερικής για το κλείσιμο της εγκατάστασης κράτησης στο Γκουαντάναμο και τη μελλοντική συνεργασία για την καταπολέμηση της τρομοκρατίας της 15ης Ιουνίου 2009.
<P>
Τα συμπεράσματα του Συμβουλίου και η κοινή δήλωση καταδεικνύουν σαφώς ότι οι αποφάσεις για την υποδοχή πρώην κρατουμένων και ο προσδιορισμός του νομικού καθεστώτος τους εμπίπτουν στην αποκλειστική αρμοδιότητα και ευθύνη του κράτους μέλους ή της συνδεδεμένης χώρας Σένγκεν που δέχεται τον κρατούμενο. Οι πρώην κρατούμενοι που θα γίνουν δεκτοί με αυτό το σύστημα είναι δυνατό να έχουν πρόσβαση σε μέτρα αποκατάστασης στα κράτη μέλη της ΕΕ σύμφωνα με την ισχύουσα εθνική νομοθεσία.
<P>
Στο πλαίσιο της προαναφερθείσας δήλωσης για το κλείσιμο του Γκουαντάναμο, ο Πρόεδρος του Συμβουλίου απηύθυνε στις 16 Ιουνίου 2009 επιστολή στον συμπρόεδρο της ειδικής ομάδας πολιτικής κράτησης των "ΠΑ. Στην επιστολή αυτή, η Ευρωπαϊκή Ένωση υπέβαλε ένα ανεπίσημο έγγραφο με αρχές του διεθνούς δικαίου που σχετίζονται με την καταπολέμηση της τρομοκρατίας. Περιλαμβάνει κατηγορηματικές δηλώσεις για τις δέουσες διαδικαστικές εγγυήσεις, όπως η πρόσβαση στο δικαστήριο για προσφυγή κατά της σύλληψης, της κράτησης και της μεταφοράς, καθώς και για την απαγόρευση των βασανιστηρίων. Αυτά συζητήθηκαν διεξοδικά στον διάλογο για την αντιμετώπιση της τρομοκρατίας και το διεθνές δίκαιο.
<P>
" Επιτροπή θεωρεί αυτές τις εγγυήσεις σημαντικές για τον διάλογο αυτόν, διότι συνεισφέρουν σε μια καλύτερη κατανόηση του πώς πρέπει η καταπολέμηση της τρομοκρατίας να σέβεται το κράτος δικαίου και το διεθνές δίκαιο, συμπεριλαμβανομένου του διεθνούς δικαίου για τα ανθρώπινα δικαιώματα, του διεθνούς δικαίου για τους πρόσφυγες και του διεθνούς ανθρωπιστικού δικαίου. Όπως ήδη αναφέρθηκε, η Ευρωπαϊκή Ένωση είναι αντίθετη προς τη θανατική ποινή και έχει παρέμβει σε μεμονωμένες υποθέσεις που αφορούν τρίτες χώρες, συμπεριλαμβανομένων των "νωμένων Πολιτειών, για να εμποδίσει την εκτέλεσή της. " Επιτροπή θα εξετάσει τις ενδεδειγμένες ενέργειες σε περίπτωση επιβολής της θανατικής ποινής σε πρώην κρατούμενο του Γκουαντάναμο από δικαστήριο των "ΠΑ ή στρατιωτική επιτροπή. " Ευρωπαϊκή Επιτροπή εκτιμά τις μέχρι τώρα ενέργειες του προέδρου Obama για το κλείσιμο του Γκουαντάναμο και ελπίζει ότι θα δει περαιτέρω σχετική πρόοδο στο μέλλον.
<SPEAKER ID="250" NAME="Jose Ignacio Salafranca Sanchez-Neyra" LANGUAGE="ES">
Κυρία Πρόεδρε, κύριε Lopez Garrido, κύριε Επίτροπε, θα ήθελα καταρχάς να υπογραμμίσω ότι το Ευρωπαϊκό Κοινοβούλιο εξέφρασε σε διάφορες περιπτώσεις με διάφορα ψηφίσματα τη γνώμη του για την κατάσταση των φυλακισμένων του Γκουαντάναμο.
<P>
Στην εναρκτήρια ομιλία του, ο πρόεδρος Obama είπε ότι δεσμεύεται να κλείσει το κέντρο κράτησης του Γκουαντάναμο εντός ενός έτους. " προθεσμία αυτή πέρασε στις 22 Ιανουαρίου και το γεγονός ότι το κέντρο κράτησης δεν έχει κλείσει αποδεικνύει ότι στην πολιτική είναι συχνά πιο εύκολο να δίνει κανείς υποσχέσεις παρά να τις τηρεί.
<P>
Επίσης, όπως είπε ο εκπρόσωπος της Προεδρίας του Συμβουλίου, ο προσωπικός εκπρόσωπος του προέδρου Obama επισκέφθηκε την Ευρωπαϊκή Ένωση, συναντήθηκε με τον Πρόεδρό μας και με διάφορα κράτη μέλη και ζήτησε τη συνεργασία μας, την οποία πρέπει να προσφέρουμε επί τη βάσει μιας σειράς προϋποθέσεων που ανέφερε ο Επίτροπος. Μία από αυτές είναι ότι πρόκειται για ένα πρόβλημα που δημιουργήθηκε από την προηγούμενη κυβέρνηση των "νωμένων Πολιτειών και ότι η Ευρωπαϊκή Ένωση πρέπει να συνεργαστεί, επί τη βάσει όμως ορισμένων απαιτήσεων και συγκεκριμένα της ασφάλειας των κρατών μελών μας.
<P>
Από την άποψη αυτή, θα ήθελα να υπενθυμίσω την απόφαση που έλαβαν ορισμένα κράτη μέλη, στα οποία συγκαταλέγεται και εκείνο που έχει σήμερα την Προεδρία του Συμβουλίου, η πατρίδα μου. Θα ήθελα να ρωτήσω τον εκπρόσωπο της ισπανικής Προεδρίας αν προτίθεται να λάβει πρόσθετα μέτρα για να επιχειρήσει να ευθυγραμμίσει την αντίδραση των κρατών μελών στα προβλήματα που προέκυψαν συγκεκριμένα στην Υεμένη ή εάν προτίθεται να αφήσει την απόφαση αυτή στο ατομικό και κυρίαρχο πλαίσιο κάθε κράτους μέλους όπως αποφάσισαν οι υπουργοί Δικαιοσύνης και Εσωτερικών Υποθέσεων.
<P>
Μια τελευταία ερώτηση, κυρία Πρόεδρε: είναι όντως αλήθεια ότι 100 από τους 190 περίπου κρατουμένους που απομένουν εστάλησαν στις χώρες καταγωγής τους ή σε τρίτες χώρες και ότι 40 θα υπαχθούν στη δικαιοδοσία των δικαστηρίων των "νωμένων Πολιτειών. Υπάρχουν, ωστόσο, ακόμα 50 που δεν θα απελευθερωθούν διότι δεν υπάρχουν επαρκείς αποδείξεις για να τεθούν υπό κράτηση, αλλά ο κίνδυνος τον οποίο όντως συνιστούν ώθησε την κυβέρνηση των "νωμένων Πολιτειών στην απόφαση να μην απελευθερωθούν. Θα ήθελα να ρωτήσω την Επιτροπή και το Συμβούλιο ποια είναι η γνώμη τους για την κατάσταση αυτών των 50 ανθρώπων που δεν θα υπαχθούν στη δικαιοδοσία των δικαστηρίων των "νωμένων Πολιτειών.
<SPEAKER ID="251" NAME="Ana Gomes" LANGUAGE="PT">
Το Γκουαντάναμο είναι δημιούργημα της κυβέρνησης Bush, αλλά δεν θα ήταν δυνατό χωρίς τη βοήθεια ευρωπαίων συμμάχων και χωρίς τη σιγή της Ευρωπαϊκής Ένωσης. Επομένως, είναι καθήκον της Ένωσης να ενεργήσει σύμφωνα με τις αξίες και τα συμφέροντά της και να κάνει ό,τι μπορεί για να κλείσει αυτό το άθλιο κεφάλαιο της ιστορίας μας.
<P>
" εικόνα της ΕΕ στον κόσμο, η διατλαντική σχέση, η καταπολέμηση της τρομοκρατίας και η ελευθερία κίνησης εντός του χώρου Σένγκεν σημαίνουν ότι το αίτημα να δεχθούμε φυλακισμένους του Γκουαντάναμο αξίζει μια συλλογική και συνεπή ευρωπαϊκή αντίδραση. Όμως, η αντίδραση αυτή έφθασε καθυστερημένα και περιορίζεται σε διμερείς συνεννοήσεις μεταξύ των "νωμένων Πολιτειών και ορισμένων κρατών μελών.
<P>
Θα ήταν συγκλονιστικό να αποποιηθούν των ευθυνών τους μεγάλες χώρες που ήταν συνεργοί του Bush στις έκτακτες παραδόσεις, στις μυστικές φυλακές και στο Γκουαντάναμο, όπως η Γερμανία, το "νωμένο Βασίλειο, η Ιταλία, η Πολωνία και η Ρουμανία, αγνοώντας τις εκκλήσεις της κυβέρνησης Obama. Αυτό αποτελεί ζήτημα της κοινής εξωτερικής πολιτικής και πολιτικής ασφαλείας το οποίο πρέπει να εξετάσουν οι υπουργοί Εξωτερικών της Ευρωπαϊκής Ένωσης βάσει του άρθρου 24 της Συνθήκης της Λισαβόνας, και πρέπει να έχει ως βάση την αμοιβαία πολιτική αλληλεγγύη μεταξύ των κρατών μελών.
<P>
Εναπόκειται στην Υπάτη Εκπρόσωπο, που διαθέτει τώρα δυνάμει του άρθρου 30 της Συνθήκης δικαίωμα ανάληψης πρωτοβουλίας, να προτείνει και να τεθεί επικεφαλής μιας πραγματικής ευρωπαϊκής στρατηγικής για την υποστήριξη του κλεισίματος του Γκουαντάναμο το συντομότερο δυνατό, εξασφαλίζοντας την αναγκαία υποστήριξη για την αποκατάσταση και κοινωνική επανένταξη των κρατουμένων που θα απελευθερωθούν, συμπεριλαμβανομένου του δικαιώματός τους σε οικογενειακή επανένωση.
<P>
Θα ήθελα να επικροτήσω τη συνεισφορά της χώρας μου, της Πορτογαλίας, που ήταν η πρώτη που προσέφερε την υποστήριξή της στην κυβέρνηση Obama, διότι παρότρυνε τους άλλους ευρωπαίους εταίρους της να κάνουν το ίδιο και διότι έχει ήδη υποδεχθεί πρόσωπα που υπέστησαν αδίκως για πολλά χρόνια την κράτηση στο Γκουαντάναμο.
<SPEAKER ID="252" NAME="Sarah Ludford">
εξ ονόματος της Ομάδας ALDE. - (EN) Κυρία Πρόεδρε, ορισμένες ευρωπαϊκές κυβερνήσεις συμμετείχαν ενεργά στην παράνομη παράδοση, στα βασανιστήρια και στην παράνομη κράτηση. Κάποιοι άλλοι παρείχαν υποστήριξη. Άλλοι έκαναν πως δεν βλέπουν. Έτσι, δεν ήταν κάτι που απλά συνέβαινε κάπου αλλού. Αυτός είναι ένας από τους λόγους που εξακολουθούμε να ενδιαφερόμαστε για το θέμα αυτό.
<P>
Φυσικά, τα μέλη του Ευρωπαϊκού Κοινοβουλίου ζητούσαν για πολλά χρόνια να κλείσει το Γκουαντάναμο, και γι' αυτό επικροτούμε θερμά την εξαγγελία του προέδρου Obama και κατανοούμε πόσο δύσκολο είναι να μπει τάξη στο χάος που άφησε ο George Bush. Ωστόσο, είναι εξαιρετικά απογοητευτικό το γεγονός ότι σχεδόν 200 άνθρωποι παραμένουν εκεί. Επίσης, επιδοκιμάζουμε πλήρως τις ομοσπονδιακές δίκες για ανθρώπους όπως ο Khalid Sheikh Mohammed, γιατί όμως αυτό δεν έγινε πριν από οκτώ χρόνια; " καλύτερη αντίδραση στους τρομοκράτες είναι η ποινική καταδίκη.
<P>
Θα συνεχίσουμε να ασκούμε πίεση στις κυβερνήσεις της ΕΕ να αναλάβουν περισσότερους κρατουμένους για επανεγκατάσταση, τόσο από διατλαντική αλληλεγγύη όσο και εξαιτίας των ενοχών τους διότι υπήρξαν συνεργοί, και θα αντιδράσουμε στις κινεζικές απειλές σχετικά με τους Ουιγούρους. Το γεγονός ότι οι "νωμένες Πολιτείες δεν είναι σε θέση να εγκαταστήσουν κανέναν από τους 17 Ουιγούρους στην επικράτεια των "ΠΑ δεν κάνει καλύτερα τα πράγματα.
<P>
Ο ψηφοφόρος μου Shaker Aamer, νόμιμος κάτοικος του "νωμένου Βασιλείου, του οποίου η οικογένεια -η βρετανή σύζυγος και τα τέσσερα παιδιά του, επίσης Βρετανοί, ζουν στο Battersea του Λονδίνου- βρίσκεται ακόμα, μετά από οκτώ χρόνια, εγκαταλελειμμένος μέσα σε νομικό κενό στο Γκουαντάναμο. Φαίνεται να είναι θύμα μιας διαδικασίας που μοιάζει με τις "μουσικές καρέκλες", όπου οι κυβερνήσεις των "ΠΑ και του "νωμένου Βασιλείου ίσως βρίσκονται σε συμπαιγνία προκειμένου να τον στείλουν γρήγορα στην πατρίδα του τη Σαουδική Αραβία. Είναι άμεσος μάρτυρας των βασανιστηρίων που υπέστη ο ίδιος και άλλοι, από μυστικούς πράκτορες όχι μόνο των "ΠΑ, αλλά και του "νωμένου Βασιλείου. Αυτό θα ήταν ένας πολύ κατάλληλος λόγος για να εμποδιστεί η κατάθεσή του σε δικαστήρια του "νωμένου Βασιλείου.
<P>
Όπως είπα, επιδοκιμάζουμε τις προσπάθειες για να κλείσει το Γκουαντάναμο, είμαστε όμως αντίθετοι στις στρατιωτικές επιτροπές και άλλες συνεχιζόμενες παραβιάσεις " Ευρώπη πρέπει επίσης να κάνει περισσότερα.
<SPEAKER ID="253" NAME="Heidi Hautala" LANGUAGE="FI">
Κυρία Πρόεδρε, κύριε Lopez Garrido, όταν οι υψηλοί εκπρόσωποι των "ΠΑ που αναφέρατε, επισκέφθηκαν πρόσφατα τις Βρυξέλλες, συναντήθηκαν και με εμάς, τους βουλευτές του Ευρωπαϊκού Κοινοβουλίου.
<P>
Ασφαλώς, το Κοινοβούλιο μπορεί να κατέχει καίρια θέση προκειμένου να ενθαρρύνει τα κράτη μέλη να προσπαθήσουν να θεσπίσουν μια κοινή πολιτική σχετικά με το κλείσιμο του Γκουαντάναμο. Είναι ολοφάνερο ότι το Γκουαντάναμο εξακολουθεί να είναι ένα σκανδαλώδες σύμβολο αδικίας και ότι το κλείσιμό του είναι προς το συμφέρον της Ευρωπαϊκής Ένωσης.
<P>
Εκφράσαμε την ίδια γνώμη που εξέφρασε το Ευρωπαϊκό Κοινοβούλιο και στο ψήφισμά του τον Φεβρουάριο του περασμένου έτους. Επίσης, τους είπαμε ότι δεν θέλουμε απλά να συζητήσουμε για το πού θα εγκατασταθούν οι κρατούμενοι του Γκουαντάναμο, αλλά θέλουμε και να συζητήσουμε με τις "νωμένες Πολιτείες σχετικά με την ιδέα ότι η μέριμνα για τους κρατουμένους τους και ο ποινικός τους κώδικας χρειάζονται ευρεία μεταρρύθμιση ώστε να είναι συμβατά με τις αρχές του κράτους δικαίου.
<P>
Κύριε López Garrido, κύριε Επίτροπε, ελπίζω ότι θα το λάβετε αυτό σοβαρά υπόψη και θα συζητήσετε τα θέματα αυτά με τους εκπροσώπους των "ΠΑ στις συνομιλίες που αναφέρατε.
<P>
Τέλος, θα ήθελα να πω πόσο σημαντικό είναι για την Ευρωπαϊκή Ένωση να κάνει έναν απολογισμό της δικής της εμπλοκής σε αυτές τις μυστικές συλλήψεις και τα κέντρα κράτησης. Θα ήθελα να αναφερθώ στο σημαντικό έργο του συναδέλφου μου κ. Coelho κατά την προηγούμενη κοινοβουλευτική περίοδο. Πρέπει να συνεχίσουμε το έργο αυτό, διότι η Ευρωπαϊκή Ένωση δεν έχει δώσει μέχρι σήμερα καμία εξήγηση σχετικά με τον ρόλο που διαδραμάτισαν τα κράτη μέλη της σε αυτές τις μυστικές συλλήψεις και τα κέντρα κράτησης στην επικράτεια της ΕΕ.
<SPEAKER ID="254" NAME="Ryszard Czarnecki" LANGUAGE="PL">
Κυρία Πρόεδρε, αναφερόμενος στη δήλωση της αξιότιμης συναδέλφου που μίλησε πριν από εμένα θα ήθελα να υπογραμμίσω ότι στην πραγματικότητα δεν υπάρχει ασφαλής απόδειξη ή συγκεκριμένα δεδομένα για την ύπαρξη κέντρων κράτησης της CIA και φυλακές σε κάποιες ευρωπαϊκές χώρες, τουλάχιστον όχι για την Πολωνία. Αυτή είναι άλλη μία φορά κατά τα τελευταία χρόνια που συζητάμε στο Ευρωπαϊκό Κοινοβούλιο για το Γκουαντάναμο. Θα ήθελα να υπογραμμίσω ότι συζητήσαμε γι' αυτό και κατά τη διάρκεια της προεδρίας του Barack Obama, και έτσι φαίνεται ότι το πρόβλημα αυτό δεν είναι κάτι που μπορούμε να το αποδώσουμε αποκλειστικά και μόνο στη φοβερή και κακή κυβέρνηση του George Bush του νεότερου. Φαίνεται πως το θέμα είναι κάπως πιο περίπλοκο. Το λέω αυτό διότι ο εκπρόσωπος του Συμβουλίου και της ισπανικής Προεδρίας είπε ότι, στην πραγματικότητα, οι Αμερικανοί δεν έχουν εκπληρώσει ακόμα όλες τις υποσχέσεις τους.
<P>
Τέλος, θα ήθελα απλά να προσθέσω ότι είναι πολύ καλό που η Ευρωπαϊκή Ένωση μιλά καθαρά για θέματα που αφορούν τις ελευθερίες των πολιτών. Ωστόσο, ας μην ξεχνάμε και τα θύματα - αυτούς που είναι θύματα των τρομοκρατών.
<SPEAKER ID="255" NAME="Πρόεδρος">
Κύριε Czarnecki, δέχεστε μια ερώτηση της κ. Hautala;
<SPEAKER ID="256" NAME="Ryszard Czarnecki" AFFILIATION="ECR">
(PL) Κυρία Πρόεδρε, αναφερόμουν στη δήλωση της αξιότιμης συναδέλφου της Ομάδας των Πρασίνων/Ευρωπαϊκή Ελεύθερη Συμμαχία που μίλησε πριν από εμένα.
<SPEAKER ID="257" NAME="Heidi Hautala" AFFILIATION="Verts/ALE">
(FI) Κυρία Πρόεδρε, ο κ. Czarnecki δεν γνωρίζει ίσως ότι στις 22 Δεκεμβρίου 2009 ήταν η πρώτη φορά που μια ευρωπαϊκή κυβέρνηση παραδέχθηκε ότι στην επικράτειά της υπήρχε ένα τέτοιο μυστικό κέντρο κράτησης. Αυτό συνέβη όταν μια κοινοβουλευτική επιτροπή της Λιθουανίας δήλωσε πως μια τέτοιου είδους φυλακή της CIA λειτουργούσε στη Λιθουανία στο πλαίσιο της καταπολέμησης της τρομοκρατίας.
<P>
Αναφέρω με χαρά ότι η λιθουανική κυβέρνηση ενήργησε σθεναρά αντιδρώντας σε αυτήν την αποκάλυψη.
<SPEAKER ID="258" NAME="Ryszard Czarnecki" AFFILIATION="ECR">
(EN) Κυρία Πρόεδρε, ευχαριστώ τη συνάδελφο για την παρατήρηση αυτή, θα ήθελα όμως να την ενημερώσω ότι εκπροσωπώ την Πολωνία και όχι τη Λιθουανία.
<SPEAKER ID="259" NAME="Helmut Scholz" LANGUAGE="DE">
Κυρία Πρόεδρε, κυρίες και κύριοι, επιδοκιμάζω κατηγορηματικά το γεγονός ότι το Ευρωπαϊκό Κοινοβούλιο συζητά και πάλι για το θέμα του άμεσου κλεισίματος της φυλακής βασανιστηρίων στο Γκουαντάναμο και υποστηρίζω τα λόγια και τις θέσεις όλων των συναδέλφων που ζήτησαν να ενεργήσουν με αποφασιστικότητα η Ευρωπαϊκή Ένωση και τα κράτη μέλη.
<P>
Στην πραγματικότητα, πρόκειται για πρόβλημα της διατλαντικής συνεργασίας. Στο Γκουαντάναμο κρατήθηκαν σχεδόν 800 άτομα από περισσότερες από 40 χώρες, με περιφρόνηση της σύμβασης της Γενεύης - χωρίς κατηγορία, χωρίς δικηγόρο και χωρίς δίκη. Υπάρχουν πολλές αναφορές για τις δολοφονίες και για την εξαιρετικά φρικτή κακομεταχείριση και ταπείνωση των κρατουμένων. Το γεγονός ότι τα περισσότερα κράτη μέλη της Ευρωπαϊκής Ένωσης απέφυγαν ως τώρα να δηλώσουν την προθυμία τους να δεχθούν ως τρίτες χώρες κρατουμένους από το Γκουαντάναμο είναι, κατά τη γνώμη μου, ντροπή και είναι εξαιρετικά λυπηρό, και καλώ την Επιτροπή να φέρει άμεσα το θέμα αυτό για άλλη μία φορά στο Συμβούλιο, συμπεριλαμβανομένου και του θέματος της αποκάλυψης του ρόλου που διαδραμάτισαν ευρωπαϊκές χώρες στην εκεί παράνομη κράτηση φυλακισμένων.
<P>
Θα τελειώσω με μια τελευταία σκέψη: η χρησιμοποίηση του Γκουαντάναμο ως φυλακής βασανιστηρίων συνιστά σαφή παραβίαση της αρχικής συμφωνίας μίσθωσης, και η βαρόνη Ashton και τα άλλα μέλη της Επιτροπής που είναι υπεύθυνα για την εξωτερική πολιτική θα έπρεπε ίσως να ζητήσουν μαζί με εμένα από την κυβέρνηση των "ΠΑ να κλείσουν τραβώντας μια συμβολική γραμμή αυτό το επαίσχυντο κεφάλαιο και να επιστρέψουν το Γκουαντάναμο στην Κούβα.
<SPEAKER ID="260" NAME="Mike Nattrass" LANGUAGE="EN">
Κυρία Πρόεδρε, κατάγομαι από τα West Midlands, πατρίδα των επονομαζόμενων "Tipton Taliban" που κρατούνταν στο Γκουαντάναμο. Ως βουλευτής του Ανεξαρτήτου Κόμματος του "νωμένου Βασιλείου (UKIP) ασφαλώς συμφωνώ ότι η σύλληψη και η απέλαση ανθρώπων από μια χώρα για να δικαστούν σε μια άλλη, χωρίς δικαστική εποπτεία, και να αντιμετωπίσουν τη φυλάκιση στην αλλοδαπή είναι μια διαδικασία που ξενίζει. Είναι μια επίθεση στην ελευθερία, τη δημοκρατία, τη λογοδοσία και τα φυσικά ανθρώπινα δικαιώματα.
<P>
Μπορώ να σας παρουσιάσω έναν κατάλογο βρετανών πολιτών που εξαναγκάστηκαν σε φυλάκιση με τον τρόπο αυτόν, σε άθλιες και ακατάλληλες φυλακές, όχι στα χέρια της CIA και του προγράμματός των παραδόσεών της, αλλά στα χέρια των κρατών μελών της ΕΕ μέσω του ευρωπαϊκού εντάλματος σύλληψης που δημιούργησε αυτό το Κοινοβούλιο. Δημιουργήθηκε στην ΕΕ. Έτσι, πριν καταδικάσετε τις "ΠΑ, κοιτάξτε στον καθρέφτη και δείτε τη δική σας υποκρισία.
<SPEAKER ID="261" NAME="Franz Obermayr" AFFILIATION="NI">
(DE) Κυρία Πρόεδρε, το κλείσιμο του Γκουαντάναμο είναι ασφαλώς ένα δείγμα για το ότι οι "ΠΑ αναγκάζονται να παραδεχθούν πως παραβίασαν τα ανθρώπινα δικαιώματα, μεταξύ άλλων με σκοπό την καταπολέμηση της τρομοκρατίας, και ότι θέλουν να το σταματήσουν αυτό. Επομένως, επικροτώ αυτήν την ενέργεια. " Σλοβακία, η Ιταλία και άλλα κράτη μέλη δήλωσαν πρόθυμα να δεχτούν κρατουμένους. Κατά τη γνώμη μου, αυτό πρέπει να συζητηθεί σε ευρωπαϊκό επίπεδο, διότι οι πρώην φυλακισμένοι θα μπορούσαν να καταλήξουν σε οποιοδήποτε κράτος μέλος συνεπεία της συμφωνίας του Σένγκεν. Στην ουσία, όμως, πρέπει πρώτα να διασαφηνίσουμε τρία σημεία.
<P>
Πρώτον -και αυτό δεν είναι ούτε ντροπή ούτε λυπηρό, κύριε Scholz- πρέπει να διευκρινιστεί ο κίνδυνος για την ασφάλεια της χώρας υποδοχής. Πρέπει επίσης να εξεταστεί κάθε συγκεκριμένη σχέση του κρατουμένου με το εν λόγω κράτος μέλος. Τέλος, και αυτό είναι βασικό, πρέπει πρώτα να εξηγηθεί πειστικά γιατί οι εν λόγω κρατούμενοι δεν μπορούν να φιλοξενηθούν στις "νωμένες Πολιτείες.
<SPEAKER ID="262" NAME="Carlos Coelho" AFFILIATION="PPE">
(PT) Κύριε López Garrido, κύριε Επίτροπε, το Γκουαντάναμο ήταν ένα από τα μεγαλύτερα σφάλματα της κυβέρνησης Bush. Παραβίασε διεθνείς συμβάσεις, όπως η σύμβαση κατά των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης ή τιμωρίας και η σύμβαση για την προστασία όλων των προσώπων από τις εξαναγκαστικές εξαφανίσεις, και επέτρεπε την αυταρχική μεταχείριση, την περιφρόνηση των ανθρωπίνων δικαιωμάτων, τη φυλάκιση αθώων ανθρώπων και τα βασανιστήρια.
<P>
Ο πρόεδρος Obama είχε απόλυτο δίκιο όταν δήλωσε ότι ήταν ουσιαστικής σημασίας να κλείσει το Γκουαντάναμο για να ανακτήσουν οι "νωμένες Πολιτείες Αμερικής το ηθικό κύρος που είχαν χάσει χρησιμοποιώντας εξωδικαστικά μέσα για την καταπολέμηση της τρομοκρατίας. Την πρώτη του ημέρα στον Λευκό Οίκο, ο πρόεδρος Obama αποφάσισε να αναστείλει τις δίκες σε στρατιωτικά δικαστήρια και να αναγγείλει το κλείσιμο της βάσης του Γκουαντάναμο. Το καθήκον του δεν ήταν εύκολο, ιδίως ενόψει της έλλειψης συνεργασίας από την πλευρά του αμερικανικού κογκρέσου.
<P>
Εδώ στο Ευρωπαϊκό Κοινοβούλιο ήμασταν πάντα διχασμένοι όσον αφορά τη διατλαντική στρατηγική, αλλά επιτύχαμε ευρεία συναίνεση κατά της φυλακής της ντροπής. Στο Συμβούλιο, όπου επικρατούσε βαθιά διχογνωμία σχετικά με τον πόλεμο στο Ιράκ, κατέστη δυνατό να συμφωνήσουν όλοι οι υπουργοί Εξωτερικών στην απαίτηση να κλείσει το Γκουαντάναμο. Όπως είπε ήδη ο κ. Salafranca Sanchez-Neyra, διάφορα κράτη μέλη συμφώνησαν να δεχτούν πρώην φυλακισμένους στις επικράτειές τους: η Γαλλία, η Πορτογαλία, η Ιρλανδία, το Βέλγιο, το "νωμένο Βασίλειο, η Ιταλία και η Ουγγαρία. " απόφαση για το εάν θα δεχθεί ή όχι φυλακισμένους από το Γκουαντάναμο εναπόκειται αποκλειστικά και μόνο στο κάθε κράτος μέλος, πρέπει όμως να ληφθεί βάσει ενός ευρωπαϊκού συντονισμού. Σε μια Ευρώπη χωρίς σύνορα και με ελεύθερη κυκλοφορία, οι πληροφορίες πρέπει να κοινοποιούνται μεταξύ των κρατών μελών.
<P>
Κύριε López Garrido, κύριε Επίτροπε, εκφράζοντας τις ανησυχίες μου για την καθυστέρηση ως προς την κατάσταση στην Αμερική, θα ήθελα να ρωτήσω τι μπορεί, κατά τη γνώμη σας, να κάνει ακόμα η Ευρωπαϊκή Ένωση για να προσφέρει υποστήριξη. Τι είναι αυτό που δεν κάνουμε, αλλά θα μπορούσαμε ακόμα να κάνουμε; Και τι είναι, κατά τη γνώμη σας, αυτό που εμποδίζει ή δυσκολεύει σήμερα την Ευρωπαϊκή Ένωση να προσφέρει βοήθεια;
<SPEAKER ID="263" NAME="Maria Muniz De Urquiza" AFFILIATION="S&amp;D">
(ES) Κυρία Πρόεδρε, το Γκουαντάναμο ήταν μια παρέκκλιση από νομική και ανθρωπιστική άποψη, ίσως μάλιστα και το πιο ορατό παράδειγμα της μονόπλευρης θέασης της κυβέρνησης Bush για τη διεθνή κοινότητα και τις διεθνείς σχέσεις, με πλήρη περιφρόνηση του διεθνούς δικαίου. Μετά την καταστροφή του Bush υπήρχαν πολλά που έπρεπε να διορθωθούν, και ο πρόεδρος Obama τα διορθώνει.
<P>
Έκανε καλή αρχή πριν από έναν χρόνο όταν εξήγγειλε ως μία από τις πρώτες αποφάσεις του το κλείσιμο του Γκουαντάναμο, μια γενναία απόφαση για να αποκατασταθεί η νομιμότητα των "νωμένων Πολιτειών στον κόσμο και, επίσης, μια χειρονομία προσέγγισης της μουσουλμανικής κοινότητας. Ωστόσο η προθεσμία της 22ας Ιανουαρίου που ο ίδιος όρισε για το κλείσιμο του Γκουαντάναμο πέρασε και εξακολουθούν να υπάρχουν 192 φυλακισμένοι.
<P>
Αν οι κυβερνήσεις της Ευρωπαϊκής Ένωσης θέλουν πραγματικά να καθιερώσουν μια αυθεντική στρατηγική σχέση, πρέπει να υποστηρίξουν την απόφαση του προέδρου Obama, και ο καλύτερος τρόπος για να το κάνουν είναι να δεχθούν φυλακισμένους ή κρατουμένους από το Γκουαντάναμο. " Ισπανία και άλλες χώρες της Ευρωπαϊκής Ένωσης το κάνουν αυτό βάσει της κοινής δήλωσης της 15ης Ιουνίου που αναφέρθηκε και θεσπίζει ένα κοινό πλαίσιο υποδοχής κρατουμένων.
<P>
Ωστόσο, μολονότι από τεχνική άποψη πρόκειται για μονόπλευρες, ανεξάρτητες αποφάσεις που πρέπει να λάβει το κάθε κράτος μέλος, θα πρέπει να υπάρξει κοινή δράση της Ευρωπαϊκής Ένωσης, με την οποία θα δείξει την υποστήριξή της σε μια κοινή απόφαση της ΕΕ που έχει ζητήσει σε διάφορες περιπτώσεις το Κοινοβούλιο και ιδίως η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<P>
Αυτό αφορά 50 φυλακισμένους: εκείνους που χαρακτηρίστηκαν κατάλληλοι για να απελευθερωθούν. Πρόκειται για αριθμό που θα πρέπει να μπορούν να διαχειριστούν οι 27. Πέραν των υφισταμένων μηχανισμών ανταλλαγής πληροφοριών μεταξύ των κρατών μελών και των χωρών που ανήκουν στον χώρο Σένγκεν, που συμμετέχουν στην αποδοχή κρατουμένων, χρειαζόμαστε ανταλλαγή πληροφοριών και εμπειριών σχετικά με κατάλληλες πρακτικές για την κοινωνική ένταξη των πρώην κρατουμένων.
<SPEAKER ID="264" NAME="Ivo Vajgl" AFFILIATION="ALDE">
(SL) Πρώτα από όλα, θα ήθελα να ευχαριστήσω τους εκπροσώπους του Συμβουλίου και της Επιτροπής για την ενεργητική στάση τους στο θέμα του Γκουαντάναμο. Το Γκουαντάναμο ήταν ανωμαλία και ντροπή από την πρώτη ημέρα που άνοιξε η φυλακή. Το άνοιγμά του θα μπορούσε να γίνει ίσως πιο εύκολα κατανοητό αμέσως μετά τις συγκλονιστικές επιθέσεις της 11ης Σεπτεμβρίου, από τότε όμως έχουν περάσει χρόνια. Ωστόσο, η ντροπή του Γκουαντάναμο συνεχίζεται και, στην πραγματικότητα, όλοι εμείς που πιστεύουμε στις αξίες του δυτικού πολιτισμού, όπως ο σεβασμός των ανθρωπίνων δικαιωμάτων και του κράτους δικαίου, εξακολουθούμε να αισθανόμαστε ντροπή γι' αυτό.
<P>
Σήμερα το πρωί, βρήκα τυχαία μια ιστοσελίδα μιας κυβερνητικής οργάνωσης που ονομάζεται Κοινή Ειδική Ομάδα Γκουαντάναμο. Θα γελούσατε αν η περιγραφή που δίνουν για την κατάσταση στο Γκουαντάναμο δεν ήταν τόσο λυπηρή: το περιγράφουν σαν ξενοδοχείο πέντε αστέρων και σαν ένα μέρος με όλες τις ανέσεις που θα μπορούσε να χρειαστεί κανείς. Είναι πια καιρός να καλέσουμε τον κ. Obama να κλείσει αυτήν την εξευτελιστική φυλακή και να μας γλιτώσει από την κατηγορία μιας τέτοιας υποκρισίας.
<SPEAKER ID="265" NAME="Helene Flautre" AFFILIATION="Verts/ALE">
(FR) Κυρία Πρόεδρε, ελπίζω και εγώ ότι έχουν γίνει τα πάντα σε ευρωπαϊκό επίπεδο για να ενθαρρυνθούν τα κράτη μέλη να αναλάβουν τις ευθύνες τους και να φιλοξενήσουν εκείνους τους κρατουμένους του Γκουαντάναμο που αποδείχθηκαν αθώοι. Είναι θύματα και πρέπει να φιλοξενηθούν με ασφάλεια σε ευρωπαϊκό έδαφος.
<P>
Ωστόσο, όλοι γνωρίζουμε ότι το κλείσιμο του Γκουαντάναμο δεν θα σταματήσει τις ερωτήσεις σχετικά με τα ανθρώπινα δικαιώματα και την καταπολέμηση της τρομοκρατίας ούτε στις "νωμένες Πολιτείες ούτε στην Ευρώπη. Όπως είπατε, στις "νωμένες Πολιτείες η αντιτρομοκρατική νομοθεσία εξακολουθεί να επιτρέπει απεριόριστη κράτηση πριν από τη δίκη και δίκες ενώπιον στρατιωτικών δικαστηρίων. Ασφαλώς, οι φυλακισμένοι του Γκουαντάναμο δεν ήρθαν από το πουθενά στην Ευρώπη. Πιστεύω πραγματικά ότι υπήρξε αποτυχία στη διαλεύκανση αυτής της υπόθεσης.
<P>
" κ. Hautala μίλησε πολύ σωστά για την κοινοβουλευτική έρευνα που ολοκληρώθηκε στις 22 Δεκεμβρίου στη Λιθουανία. Αυτό θα έπρεπε να επαινεθεί εξαιρετικά. Είναι υποδειγματικό. Πρέπει να αποτελέσει παράδειγμα. Δεν έχουν συναχθεί συμπεράσματα από αυτές τις παράνομες πρακτικές σε ευρωπαϊκό έδαφος, και θεωρώ ότι αυτό είναι καθήκον της Ευρωπαϊκής Επιτροπής και του Συμβουλίου.
<P>
Πρέπει να συναγάγουμε κάθε δυνατό συμπέρασμα από τις παράνομες πρακτικές που εφαρμόσθηκαν και οδήγησαν στο άνοιγμα του Γκουαντάναμο, απόφαση που ελήφθη με την πλήρη συνενοχή των κρατών μελών.
<SPEAKER ID="266" NAME="Rachida Dati" AFFILIATION="PPE">
(FR) Κυρία Πρόεδρε, πρώτα από όλα, μάθαμε πολύ πρόσφατα ότι το κέντρο κράτησης του Γκουαντάναμο δεν θα κλείσει το 2010 όπως είχε προγραμματιστεί, αλλά το 2013 - με άλλα λόγια, στο τέλος της θητείας του προέδρου Obama. Μολονότι το κλείσιμο αυτό απαιτεί περισσότερο χρόνο από όσο προβλεπόταν, μπορούμε να είμαστε τουλάχιστον ευχαριστημένοι διότι είναι εν εξελίξει, επειδή θα μπορούσε επίσης να έχει σταματήσει. Είναι μια αντίδραση σε μια επιθυμία που είχε εκφράσει η Ευρώπη. Πραγματικά, δεν μπορούμε, από τη μία, να επικρίνουμε για χρόνια τις "νωμένες Πολιτείες για το κέντρο του Γκουαντάναμο και, από την άλλη, να μην δείχνουμε από την πλευρά μας ιδιαίτερη βούληση ή επιθυμία να βοηθήσουμε στην επίλυση του προβλήματος.
<P>
Πριν από λίγο καιρό συνάντησα τον γενικό εισαγγελέα των "νωμένων Πολιτειών Eric Holder, που μου εξήγησε το μέγεθος αυτού του καθήκοντος, αλλά μου επεσήμανε επίσης την επιθυμία και τη βούληση των "νωμένων Πολιτειών να επωφεληθούν από την υποστήριξη των κρατών μελών της ΕΕ. " υποστήριξη αυτή θα συμπεριλάμβανε τη βοήθειά μας προς τις "ΠΑ για να κλείσουν αυτό το κέντρο κράτησης με τη μορφή της φιλοξενίας ορισμένων από τους κρατουμένους στην Ευρώπη. Πρέπει, επομένως, να βοηθήσουμε τις "νωμένες Πολιτείες στο πλαίσιο μιας συντονισμένης προσπάθειας να γυρίσουν σελίδα σχετικά με ένα ίδρυμα στο οποίο εμείς οι Ευρωπαίοι ήμασταν αντίθετοι για πολλά χρόνια.
<SPEAKER ID="267" NAME="Katarína Neveďalová" AFFILIATION="S&amp;D">
(SK) Γιατί θα πρέπει η Ευρωπαϊκή Ένωση να υφίσταται τις συνέπειες αμερικανικών πολιτικών; Θα ήταν πιο απλό να ζητήσουμε να λύσουν αυτό το μεγάλο και ανεπιθύμητο πρόβλημα μόνοι τους η Αμερική και ο πρόεδρός της, που εκπληρώνει την προεκλογική του υπόσχεση - στην οποία, παρεμπιπτόντως, τον υποστηρίζουν δημόσια πολλοί κορυφαίοι πολιτικοί. Όμως, η Ευρωπαϊκή Ένωση έχει πολλά κοινά με την Αμερική. Τρομοκράτες απείλησαν και την ΕΕ και της επιτέθηκαν, εξακολουθούν δε να απειλούν ολόκληρο τον κόσμο, του οποίου η ΕΕ είναι αναπόσπαστο μέρος. Ξεχάσαμε ήδη το μετρό του Λονδίνου, τη Γερμανία, την Ολλανδία, την Ισπανία και τις δεκάδες τρομοκρατικών επιθέσεων που απετράπησαν; Επομένως, ως προς αυτό είμαστε μαζί με την Αμερική. Μας αφορά όλους.
<P>
Σε αυτήν τη φάση, θα έπρεπε μάλλον να επικεντρώσουμε την προσοχή μας ιδίως στην πρόληψη και την εξάλειψη των αρνητικών επιπτώσεων για τους ανθρώπους αυτούς και να καταβάλουμε κάθε δυνατή προσπάθεια να τους υποστηρίξουμε στην κοινωνική επανένταξή τους, προκειμένου να μπορέσουν να επιστρέψουν σε μια φυσιολογική ζωή και να ζήσουν αξιοπρεπώς σαν πολίτες με τις οικογένειές τους.
<SPEAKER ID="268" NAME="Raul Romeva i Rueda" AFFILIATION="Verts/ALE">
(ES) Κυρία Πρόεδρε, θα ήθελα να δώσω έμφαση στο σημείο που έθιξε προηγουμένως η κ. Flautre. Είναι πολύ σημαντικό να βοηθήσουμε τον πρόεδρο Obama να κλείσει το Γκουαντάναμο. Αυτό το ζητούσαμε για πολύ καιρό, και είναι επίσης σημαντικό να έχουμε στην Ευρωπαϊκή Ένωση την αναγκαία υποστήριξη για να υποδεχθούμε όλους τους ανθρώπους που μας ζητά σήμερα να δεχθούμε η κυβέρνηση Obama.
<P>
Αυτό δεν πρέπει, ωστόσο, να μας κάνει να ξεχάσουμε ότι ένας σημαντικός λόγος που υπήρχε αυτή η φυλακή ήταν η ενθάρρυνση της Ευρώπης. Ως εκ τούτου, φέρουμε ιστορική ευθύνη που δεν μπορούμε σε καμία περίπτωση να αποκρύψουμε. Πρέπει να βοηθήσουμε στο κλείσιμο του Γκουαντάναμο διότι είναι επίσης ουσιαστικό να αναλάβουμε την ευθύνη μας ως Ευρωπαίοι, καθώς αυτό είναι ευρωπαϊκή ευθύνη.
<P>
Για μεγάλο διάστημα η Ευρώπη έκανε ότι δεν βλέπει, για παράδειγμα στην περίπτωση των αεροσκαφών. Όταν ήταν πρωθυπουργός της Πορτογαλίας, ο σημερινός Πρόεδρος της Ευρωπαϊκής Επιτροπής έδωσε έγκριση και άδεια για υπερπτήσεις πάνω από την επικράτεια της Πορτογαλίας που ήταν καθ' οδόν προς το Γκουαντάναμο. Κυρίες και κύριοι του Συμβουλίου και της Επιτροπής, αυτή η ιστορική ευθύνη είναι σε κάθε περίπτωση ανεπίτρεπτη.
<SPEAKER ID="269" NAME="Γεώργιος Παπανικολάου" AFFILIATION="PPE">
Κυρία Πρόεδρε, σωστά όλοι συμφωνούμε να στηρίξουμε έμπρακτα την απόφαση των "νωμένων Πολιτειών της Αμερικής να κλείσουν το κέντρο κράτησης στο Γκουαντάναμο και, βεβαίως, παροτρύνουμε τα κράτη μέλη της Ένωσης να δεχθούν κρατουμένους.
<P>
Είναι κοινά αποδεκτό ότι το Γκουαντάναμο απετέλεσε σφάλμα των "νωμένων Πολιτειών της Αμερικής, στην προσπάθειά τους να καταπολεμήσουν την τρομοκρατία. Πρέπει όμως να διασφαλίσουμε ότι παρόμοια σφάλματα δεν θα επαναληφθούν στο μέλλον και δη στην Ευρώπη. Δυστυχώς, όμως, έκθεση που θα παρουσιαστεί στο Συμβούλιο Ανθρωπίνων Δικαιωμάτων του Ο"Ε τον Μάρτιο του 2010, προσεχώς δηλαδή, εγείρει σοβαρές υποψίες για πρακτικές μυστικών κρατήσεων υπόπτων και σε κράτη μέλη της Ευρωπαϊκής Ένωσης, όπως η Μεγάλη Βρετανία, η Ρουμανία και η Πολωνία.
<P>
Δεν μπορούμε από τη μια πλευρά να καταδικάζουμε παρόμοιες συμπεριφορές και να λέμε ότι σωστά πρέπει να κλείσει το Γκουαντάναμο και από την άλλη να ανεχόμαστε κάποιες αντίστοιχες, για τις οποίες ενδεχομένως να πιστεύουμε ότι ίσως δεν συνιστούν τόσο σοβαρό πρόβλημα. Όλοι πρέπει να αναλαμβάνουμε τις ευθύνες μας.
<SPEAKER ID="270" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, θα ήθελα να αρχίσω με το σημείο που έθιξε ο προηγούμενος ομιλητής. Διότι είπατε κατηγορηματικά, κύριε Παπανικολάου, ότι υπήρχαν παράνομες φυλακές στην Ευρώπη, μεταξύ άλλων στην Πολωνία και τη Ρουμανία. Μιλώντας ως Πολωνός, θα ήθελα να δηλώσω ξεκάθαρα ότι δεν υπάρχει ασφαλής απόδειξη πως υπήρχαν τέτοιες φυλακές στην Πολωνία. Αυτή είναι η πρώτη μου παρατήρηση. Τώρα η δεύτερη: δεν πιστεύω ότι διαφωνούμε εδώ στο Σώμα για το εάν το Γκουαντάναμο θα πρέπει να πάψει να υπάρχει ή όχι. Ωστόσο, είναι πολύ εύκολο να δει κανείς ότι το κλείσιμο του Γκουαντάναμο θα είναι μια πολύ περίπλοκη διαδικασία και ότι κανένας δεν θέλει να βοηθήσει σε αυτό. Πρέπει να αναρωτηθούμε τι μπορεί να γίνει γι' αυτό. Θα ήθελα, λοιπόν, να θέσω το ακόλουθο ερώτημα: έχουν γίνει κάποιες αλλαγές όσον αφορά τις μεθόδους που χρησιμοποιούνταν για τη στέγαση και την ανάκριση των κρατουμένων; Διότι εκεί χρησιμοποιήθηκαν πολλές μέθοδοι - από τη βύθιση του κεφαλιού των κρατουμένων στο νερό μέχρι τη στέρηση του ύπνου για πολλές νύχτες. Είμαστε βέβαιοι ότι αυτές οι απάνθρωπες τεχνικές δεν χρησιμοποιούνται πλέον εκεί;
<SPEAKER ID="271" NAME="Krisztina Morvai" AFFILIATION="NI">
(HU) Χαίρομαι διότι οι συνάδελφοι είναι τόσο εξοργισμένοι εξαιτίας των βαρύτατων παραβιάσεων των ανθρωπίνων δικαιωμάτων που σημειώνονται στο Γκουαντάναμο στο όνομα της καταπολέμησης της τρομοκρατίας. Ωστόσο, θα μπορέσω να πάρω στα σοβαρά την οργή αυτή μόνο αν αναλάβετε τελικά τη δέσμευση, ανταποκρινόμενοι στις πολυάριθμες δηλώσεις μου για τον σκοπό αυτόν, να εξετάσετε το θέμα του Γκουαντάναμο που υπάρχει εδώ, μέσα στην ΕΕ, στην Ουγγαρία. Επαναλαμβάνω για νιοστή φορά ότι στην Ουγγαρία υπάρχουν δώδεκα άτομα που ανήκουν στην πολιτική αντιπολίτευση και βρίσκονται σε προδικαστική κράτηση για σχεδόν ένα έτος με την κατηγορία της τρομοκρατίας και κρατούνται υπό τις ίδιες συνθήκες και των οποίων τα δικονομικά δικαιώματα παραβιάζονται ακριβώς όπως και των κρατουμένων του Γκουαντάναμο. Παρακαλώ τους συναδέλφους να έχουν την καλοσύνη να δείξουν σηκώνοντας το χέρι ποιοι από αυτούς είναι διατεθειμένοι να πάρουν σοβαρά το ζήτημα και να συμμετάσχουν σε μια διεξοδική διερεύνηση. Περιμένω να σηκώσουν το χέρι η κυρία Πρόεδρος και οι συνάδελφοι.
<SPEAKER ID="272" NAME="Diego Lopez Garrido">
Προεδρεύων του Συμβουλίου. - (ES) Κυρία Πρόεδρε, θα ήθελα να συζητήσω δύο πολύ συγκεκριμένα ζητήματα που εθίγησαν, το ένα από τον κ. Salafranca και το άλλο από τον κ. Scholz.
<P>
Το πρώτο ζήτημα αφορά την Υεμένη. Αναφορικά με την Υεμένη, δεν διαθέτω στοιχεία για το ότι ελήφθη ή θα ληφθεί συγκεκριμένη απόφαση που συνδέει την Υεμένη με κρατουμένους που κατάγονται από εκεί και βρίσκονται στο Γκουαντάναμο. " κατάσταση στην Υεμένη ήταν αντικείμενο των συμπερασμάτων της πρώτης συνεδρίασης του Συμβουλίου Εξωτερικών Υποθέσεων στην ιστορία της Ένωσης. Υπήρξε μόνο μία τακτική συνεδρίαση του Συμβουλίου Εξωτερικών Υποθέσεων, στις 25 Ιανουαρίου, και υπήρξε ένα συμπέρασμα που καλούσε την Υεμένη να εφαρμόσει ένα πρόγραμμα μειζόνων πολιτικών μεταρρυθμίσεων, αλλά δεν έγινε αναφορά στο θέμα του Γκουαντάναμο. Ασφαλώς, υποστηρίζουμε τα συμπεράσματα αυτά, καθώς και τη διάσκεψη που διεξήχθη στο Λονδίνο στις 27 Ιανουαρίου.
<P>
Όσον αφορά τον υπαινιγμό του κ. Scholz σχετικά με την κατάσταση στο Γκουαντάναμο και την πιθανότητα αλλαγής του εδαφικού του καθεστώτος, αυτό είναι ένα θέμα που απορρέει από τη διεθνή συνθήκη του 1903 μεταξύ των "νωμένων Πολιτειών και της Κούβας. Επομένως, είναι ένα καθαρά διμερές ζήτημα μεταξύ της Κούβας και των "νωμένων Πολιτειών.
<P>
Πιστεύω ότι επικρατεί γενική συμφωνία ως προς το ότι η φυλακή του Γκουαντάναμο σχετίζεται με μια σειρά σοβαρών παραβιάσεων και παρεκκλίσεων από το δίκαιο που δεν μπορούν να γίνουν αποδεκτές, που δεν θέλουμε να επαναληφθούν και που επέκρινε με δριμύτητα η Ευρωπαϊκή Ένωση. Ακριβώς γι' αυτόν τον λόγο θέλουμε να συνεργαστούμε με τον πρόεδρο των "νωμένων Πολιτειών που αποφάσισε να δώσει τέλος στο Γκουαντάναμο και να κλείσει τη φυλακή. Και όχι μόνο αυτό, αλλά αποφάσισε επίσης ότι θα αναθεωρηθεί η πολιτική των "νωμένων Πολιτειών για τις φυλακές.
<P>
Επομένως, υπάρχουν σοβαροί λόγοι για το σχόλιο του κ. Vajgl που αφορά την ουσιαστική ανάγκη να κλείσει αυτή η φυλακή εξαιτίας μαζικών παραβιάσεων των ανθρωπίνων δικαιωμάτων, καθώς και για άλλα σχόλια που έγιναν. Επίσης πιστεύω πως, οπωσδήποτε, το γεγονός ότι σημειώνονται παραβιάσεις των ανθρωπίνων δικαιωμάτων σε άλλες χώρες του κόσμου ή στην Ευρώπη δεν σημαίνει πως η κατάσταση αυτή δεν πρέπει να επικρίνεται ή πως δεν πρέπει να εργαζόμαστε για να εξασφαλίσουμε ότι δεν θα ξανασυμβεί κάτι τέτοιο. Αυτό το λέω σε συνάρτηση με την αγόρευση του κ. Nattrass διότι είμαι, φυσικά, βέβαιος ότι συμφωνεί πως στην Ευρώπη δεν υπάρχει τίποτα παρόμοιο με τη φυλακή του Γκουαντάναμο.
<P>
" Ευρωπαϊκή Ένωση και οι "νωμένες Πολιτείες εργάστηκαν πολύ συστηματικά στο θέμα αυτό. Ανέφερα τη δήλωση της 15ης Ιουνίου του περασμένου έτους, με την οποία οι "νωμένες Πολιτείες και η Ευρωπαϊκή Ένωση δεσμεύθηκαν να εργαστούν για την εδραίωση των ανθρωπίνων δικαιωμάτων και την καταπολέμηση της τρομοκρατίας. Αυτό αφορά τις παραβιάσεις των ανθρωπίνων δικαιωμάτων στη φυλακή του Γκουαντάναμο, αλλά και την ανάγκη να διεξαχθεί η καταπολέμηση της τρομοκρατίας με απόλυτο σεβασμό των ελευθεριών, των θεμελιωδών δικαιωμάτων και της νομιμότητας. Είναι σημαντικό για εμάς να είμαστε ευθυγραμμισμένοι με αυτά. Ως εκ τούτου, συμφωνώ απόλυτα με όσα είπε ο κ. Coelho σχετικά με τη σημασία της συμβολής της Ευρωπαϊκής Ένωσης σε αυτό.
<P>
Ωστόσο, δεν συζητάμε μόνο για την απόφαση των "νωμένων Πολιτειών να κλείσουν το Γκουαντάναμο, με όλα τα προβλήματα που συνεπάγεται αυτό, τα οποία συζήτησα στην πρώτη μου ομιλία. Πρέπει επίσης να αναγνωρίσουμε ότι ο πρόεδρος Obama πραγματικά γυρίζει σελίδα. Αυτό σημαίνει πως ανοίγει μια νέα σελίδα σε σχέση όχι μόνο με το Γκουαντάναμο, αλλά και με όλες τις πρακτικές που το αφορούσαν. Πιστεύω ότι αυτό γίνεται πολύ σαφές εάν παρατηρήσουμε τα μέτρα που υιοθέτησε ο πρόεδρος Obama.
<P>
Σταμάτησε τις μυστικές κρατήσεις από τη CIA και έδωσε εντολή να καταγράφονται από δω και στο εξής όλοι οι φυλακισμένοι στις "νωμένες Πολιτείες στη Διεθνή Επιτροπή του Ερυθρού Σταυρού. Έδωσε τέλος στις τεχνικές "ενισχυμένης ανάκρισης", που εφαρμόζονταν και αυτές από τη CIA. Αυτό σημαίνει ότι οι ερευνητές των "ΠΑ δεν μπορούν πλέον να χρησιμοποιούν ως δικαιολογία νομικές γνωμοδοτήσεις για τις τεχνικές βασανισμού και ανάκρισης που εμφανίστηκαν μετά την 11η Σεπτεμβρίου, πράγμα που φυσικά σημαίνει το άνοιγμα μιας νέας σελίδας. Επίσης, επανεξετάστηκε η πολιτική μεταγωγών για να εξασφαλιστεί ότι είναι σύμφωνη με το διεθνές δίκαιο.
<P>
Αυτό το επιδοκιμάζουμε, και το είπαμε στην κοινή δήλωση. Επιδοκιμάζουμε το γεγονός ότι έγινε συστηματική αναθεώρηση της πολιτικής των "νωμένων Πολιτειών σχετικά με την κράτηση, τη μεταφορά, τις δίκες την ανάκριση και την καταπολέμηση της τρομοκρατίας. Για τον λόγο αυτόν, είπαμε ρητά στη δήλωση ότι σημειώσαμε τη δέσμευση των "νωμένων Πολιτειών να επανεξετάσουν όλα τα ζητήματα που αφορούν την ασφάλεια και να προβούν σε ευρεία αναθεώρηση των πολιτικών που εφάρμοσαν, χάρη στο διάταγμα που υπέγραψε ο πρόεδρος Obama στις 22 Ιανουαρίου 2009.
<P>
Θεωρώ ότι αυτό είναι κάτι που πρέπει να υπογραμμιστεί. Προκειμένου να επιτευχθεί, πρέπει φυσικά να συνεργαστούμε, και η κ. Muniz de Urquiza αναφέρθηκε πολύ κατηγορηματικά σε αυτό: να συνεργαστούμε με τις "νωμένες Πολιτείες. " Ευρώπη επέκρινε σε πολλές περιπτώσεις τη φυλακή αυτή και η Ευρώπη πρέπει να συνεργαστεί στο μέτρο του δυνατού, μολονότι υπάρχουν δύο ειδών περιορισμοί. Ο ένας, που αφορά τις "νωμένες Πολιτείες είναι ότι τελικά αυτό που ισχύει είναι η νομοθεσία και η κυριαρχία των "νωμένων Πολιτειών. Ο άλλος είναι ότι και τα κράτη μέλη της Ευρωπαϊκής Ένωσης αποφασίζουν ασκώντας τα κυριαρχικά τους δικαιώματα εάν θα δεχθούν φυλακισμένους του Γκουαντάναμο.
<P>
Φυσικά, η Προεδρία του Συμβουλίου είναι σαφώς υπέρ της συνεργασίας και της ενθάρρυνσής της, με σεβασμό του δικαιώματος κάθε χώρας και κάθε πολίτη στην ασφάλεια, που είναι ως εκ τούτου άλλη μία αρχή που πρέπει να ληφθεί υπόψη. Επομένως, όπως είπε η κ. Gomes, πρέπει να προωθήσουμε τη συνεργασία μεταξύ των "νωμένων Πολιτειών και της Ευρωπαϊκής Ένωσης, αλλά και μεταξύ των κρατών μελών της Ένωσης.
<P>
Πρέπει να υπάρξει συνεργασία μεταξύ μας στο ζήτημα αυτό, πρέπει να γίνει διάλογος μεταξύ μας, και ο διάλογος αυτός πρέπει εν μέρει να προχωρήσει ακόμα πιο πέρα από το συγκεκριμένο ζήτημα του Γκουαντάναμο. Υπάρχει ένα θέμα που αναφέρθηκε σε ορισμένες από τις παρεμβάσεις, για παράδειγμα από την κ. Hautala και τον κ. Czarnecki: το θέμα των θυμάτων. Πιστεύω ότι αυτός είναι ένας τομέας του διαλόγου που πρέπει να υλοποιήσουμε στο πλαίσιο των σχέσεών μας με τις "νωμένες Πολιτείες. Θεωρώ ότι αυτός ο διάλογος για τα θύματα των διαφόρων εγκλημάτων των τρομοκρατών είναι ένα θέμα με το οποίο πρέπει να ασχοληθούμε στο μέλλον, οπωσδήποτε όμως διεξάγεται εις βάθος διάλογος με τις "νωμένες Πολιτείες για το εν λόγω θέμα.
<P>
Θα ήθελα να πω τελειώνοντας ότι η Ευρωπαϊκή Ένωση έχει μια πολύ ξεκάθαρη θέση για το θέμα του Γκουαντάναμο και είναι υπέρ του κλεισίματος αυτής της φυλακής. " Ευρωπαϊκή Ένωση έχει την πολύ ξεκάθαρη θέση ότι δεν πρέπει για κανένα λόγο να παραβιάζονται τα ανθρώπινα δικαιώματα και οι θεμελιώδεις ελευθερίες και πρεσβεύει, φυσικά, την καταπολέμηση της τρομοκρατίας και την ανάγκη συνεργασίας με τις "νωμένες Πολιτείες. Αυτή είναι μια αξιόπιστη θέση, δεδομένου ότι κανείς δεν μπορεί να αρνηθεί πως σημειώθηκε μια ριζική αλλαγή, μια καταφανής ριζική αλλαγή σε σχέση με το παρελθόν όσον αφορά την πολιτική των "νωμένων Πολιτειών και του προέδρου Obama για την αντιμετώπιση της τρομοκρατίας και μια ολόκληρη σειρά πολιτικών που αφορούν την κράτηση, τη μεταφορά και την ανάκριση. Αυτή είναι η θέση που πρέπει να ενισχύσουμε και να βοηθήσουμε στην εδραίωσή της. Ως εκ τούτου, η θέση του Συμβουλίου είναι υπέρ της σαφούς συνεργασίας με τις "νωμένες Πολιτείες προκειμένου να επιτύχουμε αυτό που όλοι θέλουμε, δηλαδή το μόνιμο κλείσιμο της φυλακής του Γκουαντάναμο.
<SPEAKER ID="273" NAME="Paweł Samecki" LANGUAGE="EN">
Κυρία Πρόεδρε, πρώτα από όλα θα ήθελα να επαναλάβω ότι πιστεύουμε πως είναι προς το συμφέρον όλων μας στην Ευρωπαϊκή Ένωση να κλείσει το κέντρο κράτησης του Γκουαντάναμο και, όπως είπα προηγουμένως, η Επιτροπή αναμένει να σημειώσει η αμερικανική κυβέρνηση στο άμεσο μέλλον περαιτέρω πρόοδο ως προς το κλείσιμο του Γκουαντάναμο.
<P>
Σχολιάζοντας την παρέμβαση του κ. Scholz θα ήθελα να υπογραμμίσω και πάλι ότι πιστεύουμε πως την πρωταρχική ευθύνη για το Γκουαντάναμο φέρουν οι "νωμένες Πολιτείες. " Επιτροπή είναι όμως της γνώμης ότι εμείς, η Ευρωπαϊκή Ένωση, πρέπει να προσφέρουμε κάθε δυνατή βοήθεια για να λυθεί το ζήτημα και ότι η κυβέρνηση Obama έχει ήδη κάνει ορισμένα σημαντικά βήματα που αναφέρθηκαν από τον κύριο υπουργό.
<P>
Απαντώντας στην ερώτηση του κ. Zemke, θα ήθελα να πω πως πρέπει πραγματικά να αναφέρουμε ότι ο Obama σταμάτησε τη χρήση μέτρων και τεχνικών "ενισχυμένης ανάκρισης", και επιδοκιμάζουμε την ενέργεια αυτή.
<P>
Απαντώντας στην ερώτηση του κ. Salafranca Sanchez-Neyra για τους 50 κρατουμένους των οποίων δεν έχει ακόμα αποφασιστεί η τύχη, θέλω να πω ότι πιστεύουμε πως η κυβέρνηση των "ΠΑ θα προχωρήσει αναφορικά με αυτές τις 50 υποθέσεις και θα επιτύχει ένα καθεστώς ή μια λύση παρόμοια με αυτές που επιτεύχθηκαν για τις προηγούμενες υποθέσεις.
<P>
" Επιτροπή δεν έχει λάβει ακόμα την έκθεση της ειδικής ομάδας και έτσι δεν μπορούμε να σας δώσουμε συγκεκριμένες διευκρινίσεις, γενικά όμως πιστεύουμε ότι θέλουμε τη δέουσα διαδικασία για όλα.
<P>
Τέλος, πιστεύουμε ότι πρέπει να συνεχίσουμε να υποστηρίζουμε μια συντονισμένη προσέγγιση της κατάστασης εκ μέρους της ΕΕ, και θα εκτιμήσουμε τη συμβολή και τις προσπάθειες του Κοινοβουλίου για αυτό.
<SPEAKER ID="274" NAME="Πρόεδρος">
" συζήτηση έληξε.

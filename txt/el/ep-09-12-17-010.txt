<CHAPTER ID="010">
Έγκριση των συνοπτικών πρακτικών της προηγούμενης συνεδρίασης
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, επί της διαδικασίας. Σήμερα το πρωί διεξήχθη ψηφοφορία στο παρόν Σώμα για να αιτιολογήσουμε διαπραγματεύσεις οι οποίες διεξάγονταν μεταξύ Ευρωπαϊκής Ένωσης και Μαρόκου. Δεδομένου ότι μόλις δόθηκε στη δημοσιότητα έγγραφο της Επιτροπής, με σημερινή ημερομηνία, στο οποίο αναφέρεται ότι οι διαπραγματεύσεις ΕΕ-Μαρόκου για τους τομείς της γεωργικής βιομηχανίας τροφίμων και της αλιείας σημειώνουν πρόοδο, θα ήθελα να πληροφορηθώ αν αυτές οι διαπραγματεύσεις στις οποίες αναφέρθηκε ο πρόεδρος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο σήμερα το πρωί όταν χρησιμοποίησε τις διαπραγματεύσεις ως επιχείρημα για να διαγράψει από την σημερινή ημερήσια διάταξη το θέμα σχετικά με την Aminatou Haidar, τη σαχραουί αγωνίστρια η οποία κάνει απεργία πείνας επί 32 ημέρες και αυτήν ακριβώς τη στιγμή η κατάστασή της εγκυμονεί κινδύνους για τη ζωή της. Αυτό, λοιπόν, είναι ένα ζήτημα το οποίο πρέπει να διευκρινιστεί πλήρως, διότι αυτό που συνέβη σήμερα το πρωί είναι απαράδεκτο.
<SPEAKER ID="205" NAME="Πρόεδρος">
Σας ευχαριστώ, κυρία Figueiredo. Δυστυχώς, δεν μπορώ να σας δώσω απάντηση, διότι, προσωπικά, δεν μπορώ πλέον να θυμηθώ τι είπε ο πρόεδρος της πολιτικής ομάδας σήμερα το μεσημέρι.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, από την ημερήσια διάταξη σήμερα το πρωί διαγράφηκαν δύο θέματα. Επιθυμώ να θέσω ένα ερώτημα σχετικά με το ψήφισμα που συμφωνήθηκε μεταξύ των πολιτικών ομάδων. Θα μπορούσατε να διευκρινίσετε βάσει ποίου άρθρου του Κανονισμού ηγέρθη το θέμα και η επί τόπου ψηφοφορία που διεξήχθη για να αποσυρθεί θέμα της ημερήσιας διάταξης το οποίο επρόκειτο να συζητήσουμε σήμερα το απόγευμα;
<P>
Πιστεύω ότι αυτό είναι ένα σοβαρό ζήτημα και ότι οι βουλευτές του ΕΚ που είναι παρόντες σήμερα πρέπει επειγόντως να ενημερωθούν με τον αρμόζοντα τρόπο.
<SPEAKER ID="207" NAME="Πρόεδρος">
Κυρία Bilbao Barandica, αυτό αφορούσε θέμα επί της διαδικασίας βάσει των διατάξεων του άρθρου 140 του Κανονισμού το οποίο επιτρέπει την αλλαγή της ημερήσιας διάταξης. Λυπάμαι που επί του παρόντος μπορώ να επιτρέψω μόνο παρατηρήσεις επί θεμάτων διαδικασίας. Δεν θα ξαναρχίσουμε αυτήν τη συζήτηση. Θα ήθελα να επισημάνω ότι θα διακόψω αμέσως οιονδήποτε ομιλητή επιχειρήσει να ξεκινήσει εκ νέου τη συζήτηση.
<SPEAKER ID="208" NAME="Willy Meyer" AFFILIATION="GUE/NGL">
(ES) Κύριε Πρόεδρε, σύμφωνα με το άρθρο 177 του Κανονισμού, μία ομάδα τουλάχιστον 40 βουλευτών μπορεί πράγματι να καταθέσει πρόταση για αναβολή συζήτησης. Αυτό συνέβη σήμερα το πρωί, με ιδιαίτερα ασυνήθη τρόπο. Στην πραγματικότητα, ο Κανονισμός αναφέρει ότι αν πρόκειται να κατατεθεί αίτηση αναβολής, ο Πρόεδρος του Σώματος πρέπει να ενημερωθεί τουλάχιστον 24 ώρες πριν. Εν συνεχεία, ο Πρόεδρος πρέπει να ενημερώσει το Κοινοβούλιο αμέσως.
<P>
Θα ήθελα να ρωτήσω αν τηρήθηκε αυτή η διαδικασία, διότι η κατάσταση στην οποία βρισκόμαστε είναι ιδιαίτερα ασυνήθης. Είναι η πρώτη φορά που το Ευρωπαϊκό Κοινοβούλιο παρεμποδίζεται ως προς τη συζήτηση ψηφίσματος το οποίο συμφωνήθηκε από όλες τις κοινοβουλευτικές ομάδες, ανταποκρινόμενες σε μία εξαιρετικά σοβαρή κατάσταση, όπως είναι η περίπτωση της κ. Haidar. Θα ήθελα, κατά συνέπεια, να πληροφορηθώ αν τηρήθηκε αυτή η διαδικασία. Αν δεν τηρήθηκε, το ψήφισμα πρέπει να συζητηθεί αμέσως. Το ψήφισμα το οποίο συμφωνήθηκε από όλες τις κοινοβουλευτικές ομάδες πρέπει να ανακτηθεί και να τεθεί σε ψηφοφορία.
<SPEAKER ID="209" NAME="Πρόεδρος">
Υπάρχουν άλλες παρατηρήσεις επί της διαδικασίας;
<SPEAKER ID="210" NAME="Cristian Dan Preda" AFFILIATION="PPE">
(RO) Ήθελα μόνο να πω ότι, εν τω μεταξύ, ο κ. Schulz έφθασε στο Κοινοβούλιο και θα ήμασταν ευτυχείς αν μπορούσε να απαντήσει στην ερώτηση που έθεσε η συνάδελφό μας στην αρχή, όταν εκείνος ήταν απών.
<P>
(Χειροκροτήματα)
<SPEAKER ID="211" NAME="Πρόεδρος">
Κύριε Preda, ήταν μεν πολύ σύντομη ερώτηση, αλλά δεν ήταν ερώτηση επί της διαδικασίας.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Κύριε Πρόεδρε, και εμείς, επίσης, επιθυμούμε να αναφερθούμε στο άρθρο 177 του Κανονισμού. Έχοντας κατά νου αυτό το άρθρο, αδυνατούμε να κατανοήσουμε πώς ένα θέμα μπορεί να αποσυρθεί από την ημερήσια διάταξη, εκτός και αν αυτό γίνει πριν από τη σχετική συζήτηση ή ψηφοφορία.
<P>
Συνεπώς, πιστεύουμε και εμείς ότι ο Κανονισμός έχει εφαρμοστεί εσφαλμένα. Κατά συνέπεια ζητούμε από τον Πρόεδρο να επιλύσει το ζήτημα.
<SPEAKER ID="213" NAME="Πρόεδρος">
Δεδομένου ότι οι ερωτήσεις αναφέρονται σε αυτό το θέμα, είμαι στην ευχάριστη θέση να σας δώσω μία απάντηση. Βάσει των διατάξεων του άρθρου 140, παράγραφος 2, του Κανονισμού, η ημερήσια διάταξη μπορεί να αλλάξει υπό ορισμένες προϋποθέσεις, περιλαμβανομένης της προϋπόθεσης "μετά από πρόταση του Προέδρου". "γέρθη θέμα επί της διαδικασίας από πρόεδρο πολιτικής ομάδας και ο Πρόεδρος συμφώνησε να διεξαχθεί ψηφοφορία επί αυτού. Αυτό συνάδει με τον Κανονισμό.
<SPEAKER ID="214" NAME="Charles Tannock" AFFILIATION="ECR">
(EN) Κύριε Πρόεδρε, επί της διαδικασίας, αναφορικά με την αίτησή μου εξ ονόματος της πολιτικής ομάδας μου, την Ομάδα των Ευρωπαίων Συντηρητικών και Μεταρρυθμιστών, για αναβολή της ψηφοφορίας την οποία ζήτησε ο κ. Schulz για τις 15.00, ώστε να μας δώσει επαρκή χρόνο για να καταλάβουμε περί τίνος πρόκειται. Αυτό για την ακρίβεια δεν ετέθη στο Σώμα. Ο Πρόεδρος μόνο έθεσε στο Σώμα την πρόταση Schulz, και δεν έθεσε την αίτησή μου για πρόταση αναβολής της για να έχουμε στη διάθεσή μας δύο ή τρεις ώρες έως ότου ηρεμήσουν τα πνεύματα και εξετάσουμε τα δεδομένα. Διαμαρτύρομαι για το γεγονός ότι στην πραγματικότητα δεν ετέθη ενώπιον του Σώματος.
<SPEAKER ID="215" NAME="Πρόεδρος">
Κύριε Tannock, το θέμα επί της διαδικασίας που ήγειρε ο κ. Schulz είναι το εν εξελίξει θέμα επί της διαδικασίας. Συνεπώς το δικό σας θέμα επί της διαδικασίας είναι περιττό.
<SPEAKER ID="216" NAME="Francisco Sosa Wagner" AFFILIATION="NI">
(ES) Κύριε Πρόεδρε, θα ήθελα να τονίσω αυτό που είπε ο κ. Meyer. Θα είμαι σύντομος. Μεγάλος αριθμός βουλευτών, μεγάλο ποσοστό εξ αυτών που παρίστανται στην Αίθουσα, εξεπλάγησαν ιδιαιτέρως από την εξέλιξη των γεγονότων γύρω από την πρόταση που κατατέθηκε σήμερα το πρωί. " τελευταία εγκρίθηκε ιδιαίτερα απρόσμενα, και με τρόπο που υπονοεί ότι δεν συμμορφώνεται με το πνεύμα των ισχυουσών διατάξεων και δεν συνάδει με αυτές.
<SPEAKER ID="217" NAME="Πρόεδρος">
Σας έχω εξηγήσει την αντίληψή μου για τον Κανονισμό. Συνεπώς, η διαδικασία είναι σύμφωνη με τον Κανονισμό. Δεν είμαι σε θέση να δεχθώ άλλα νέα θέματα επί της διαδικασίας. Θα ήθελα να ζητήσω την ανοχή σας. Έχουμε δύο ακόμη σημαντικά θέματα. Κύριε Salafranca, αν έχετε θέμα επί της διαδικασίας, παρακαλώ ξεκινήστε. Ωστόσο, πρέπει να σας πω ότι θα σας διακόψω, αν δεν ισχύει κάτι τέτοιο.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Κύριε Πρόεδρε, πρόκειται όντως για θέμα επί της διαδικασίας. Σήμερα το πρωί, ο πρόεδρος της Ομάδας της Προοδευτικής Συμμαχίας των Σοσιαλιστών και Δημοκρατών ζήτησε τη διαγραφή πρότασης κοινού ψηφίσματος από την ημερήσια διάταξη. Αυτή είναι μία άνευ προηγουμένου απόφαση, και επιστρατεύτηκαν προς επίρρωση ισχυρά επιχειρήματα, ήτοι ότι η ζωή της κ. Haidar βρισκόταν σε κίνδυνο.
<P>
Έχοντας αυτό κατά νου, η Ομάδα μου δεν επιθυμούσε να θέσει σε κίνδυνο την κατάσταση, λαμβάνοντας μάλιστα υπόψη τις απόψεις που διατύπωσε ο κ. Schulz.
<P>
Ωστόσο, όπως αντιλαμβάνομαι εγώ την κατάσταση, σε καμία περίπτωση δήλωση του Σώματος δεν θα μπορούσε να θέσει σε κίνδυνο τη ζωή της κ. Haidar. Ειδικότερα, δεν μπορώ να καταλάβω γιατί ήταν απαραίτητο να ενεργήσουμε κατά παράβαση του Κανονισμού.
<P>
Κύριε Πρόεδρε, το άρθρο 177 ορίζει σαφώς ότι η κατάθεση αίτησης αναβολής πρέπει να υποβάλλεται το αργότερο 24 ώρες πριν και προ της συζήτησης.
<P>
(Ο Πρόεδρος διακόπτει τον ομιλητή)
<SPEAKER ID="219" NAME="Πρόεδρος">
Κύριε Salafranca, λυπάμαι πολύ, αλλά δεν είναι πλέον δυνατόν να διερευνούμε τα κίνητρα των βουλευτών από την προηγούμενη ημέρα. Το ερώτημα ως προς το είδος των πληροφοριών που ελήφθησαν σήμερα το απόγευμα δεν αποτελεί πλέον θέμα της σημερινής ημερήσιας διάταξης. Επιστρέφω λοιπόν στη διάταξη των εργασιών..
<P>
(Το Σώμα εγκρίνει τα συνοπτικά πρακτικά της προηγούμενης συνεδρίασης)
<SPEAKER ID="221" NAME="Bernd Posselt" AFFILIATION="PPE">
(DE) Κύριε Πρόεδρε, πιστεύω ότι το άρθρο 140 δεν ισχύει για την κατεπείγουσα διαδικασία και συνεπώς θα σας ζητούσα να μεριμνήσετε για την εξέτασή του από την Επιτροπή Κανονισμού, διότι θα μπορούσε να αποτελέσει επικίνδυνο προηγούμενο.
<SPEAKER ID="222" NAME="Πρόεδρος">
Δέχομαι με χαρά αυτήν την πρόταση, αλλά ούτε αυτή αφορούσε θέμα επί της διαδικασίας.

<CHAPTER ID="019">
Αντίδραση της ΕΕ στα μεταναστευτικά ρεύματα στην Βόρεια Αφρική και τη Νότια Μεσόγειο, ειδικότερα στην Λαμπεντούζα - Μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ (συζήτηση)
<SPEAKER ID="160" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της δήλωσης της Επιτροπής σχετικά με την αντίδραση της ΕΕ στα μεταναστευτικά ρεύματα στη βόρεια Αφρική και τη νότια Μεσόγειο, ειδικότερα στη Lampedusa, και
<P>
της έκθεσης του κ. Fiorello Provera, εξ ονόματος της Επιτροπής Εξωτερικών Υποθέσεων, σχετικά με τα μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ.
<SPEAKER ID="161" NAME="Cecilia Malmström" LANGUAGE="EN">
Κυρία Πρόεδρε, είναι πιθανόν να έχω αρχίσει να κουράζω κάποιους αξιότιμους βουλευτές, αλλά νομίζω ότι η παρούσα κοινή συζήτηση σχετικά με τα μεταναστευτικά ρεύματα είναι εξαιρετικά επίκαιρη. Πρόκειται για μια γενική συζήτηση σχετικά με τον ρόλο και το πεδίο εφαρμογής της εξωτερικής πολιτικής της ΕΕ, όπως επισημαίνεται στην έκθεση του κ. Provera, αλλά ταυτόχρονα και για μια ευκαιρία που μου παρέχεται για να σας ενημερώσω σχετικά με τον τρόπο με τον οποίο η ΕΕ ανταποκρίνεται στην κρίση της νότιας Μεσογείου.
<P>
Επιτρέψτε μου να ξεκινήσω εκφράζοντας τις ευχαριστίες μου στον κ. Provera για την άριστη έκθεσή του, την οποία διάβασα με ιδιαίτερο ενδιαφέρον. Αποτελεί ένα εξαιρετικά επίκαιρο θέμα προς συζήτηση, όπως εξίσου επίκαιρος είναι και ο ρόλος που θα πρέπει να διαδραματίσει η εξωτερική πολιτική της ΕΕ σε σχέση με τον ιδιαίτερα σύνθετο και πολύπλευρο χαρακτήρα της μετανάστευσης.
<P>
Επιτρέψτε μου να ξεκινήσω περιγράφοντας αδρομερώς ορισμένα στοιχεία της ανταπόκρισης της ΕΕ στην κρίση της νότιας Μεσογείου, και να αναφερθώ, εν συνεχεία, στον γενικότερο ρόλο της εξωτερικής πολιτικής της ΕΕ. Όπως όλοι γνωρίζετε, στη νότια Μεσόγειο βρισκόμαστε αντιμέτωποι με μια κατάσταση που έχει αποκτήσει κατά τις τελευταίες εβδομάδες εξαιρετικά κρίσιμες διαστάσεις σε σχέση με τις μεταναστευτικές ροές που δημιουργούνται. Τουλάχιστον 400.000 άτομα έχουν μετακινηθεί από τότε που ξέσπασε το κύμα των αλλαγών στη βόρειο Αφρική και τη Λιβύη. Οι περισσότεροι από αυτούς τους ανθρώπους είναι υπήκοοι τρίτων χωρών που είχαν μεταβεί στην Τυνησία ή την Αίγυπτο. Στην πλειονότητά τους, έχουν εκπατρισθεί στις χώρες τους, αλλά μερικές χιλιάδες από αυτούς εξακολουθούν να βρίσκονται εκεί, και θα επανέλθω στην περίπτωσή τους σε λίγο.
<P>
Περίπου 20.000 μετανάστες, κυρίως από την Τυνησία και, σε μικρότερο ποσοστό, από άλλες αφρικανικές χώρες, κατόρθωσαν να εισέλθουν παράτυπα στην Ευρωπαϊκή Ένωση, φθάνοντας στις ακτές της Lampedusa και της Μάλτας. Κατά συνέπεια, αμφότερες οι εν λόγω νήσοι υφίστανται ισχυρές μεταναστευτικές πιέσεις. " Ευρωπαϊκή Ένωση έχει ήδη ανταποκριθεί σε αυτές τις σοβαρές, πλην όμως δύσκολες, προκλήσεις με αποτελεσματικό και άμεσο τρόπο, αναλαμβάνοντας τρεις συγκεκριμένες δράσεις. Πρώτον, η Επιτροπή προέβη στην κινητοποίηση 30 εκατομμυρίων ευρώ για τη διαχείριση της ανθρωπιστικής βοήθειας έκτακτης ανάγκης που δημιουργήθηκε λόγω των αιφνίδιων εισροών μεταναστών και προσφύγων στις γείτονες χώρες της Λιβύης. Χάρη στην ενίσχυση των πόρων που διατέθηκαν σε διμερή βάση από τα κράτη μέλη και άλλους διεθνείς χορηγούς, κατέστη δυνατή η παροχή προσωρινού καταλύματος σε μετανάστες και πρόσφυγες, η κάλυψη των βασικών τους αναγκών και η επιστροφή τους στις οικείες χώρες καταγωγής τους.
<P>
Δεύτερον, αντιδράσαμε στις παράτυπες και μεικτές μεταναστευτικές ροές σε ολόκληρη τη Μεσόγειο Θάλασσα. Ο Frontex, με τη συνδρομή αρκετών κρατών μελών, έθεσε σε εφαρμογή την κοινή επιχείρηση "Ερμής", η οποία είχε ως στόχο την παροχή βοήθειας στην Ιταλία για τον έλεγχο των πλοίων που μεταφέρουν μετανάστες και πρόσφυγες. Επιπλέον, η Europol απέστειλε ομάδα εμπειρογνωμόνων στην Ιταλία, προκειμένου να βοηθήσει τις αρχές επιβολής του νόμου στον εντοπισμό πιθανών δικτύων οργανωμένου εγκλήματος που εμπλέκονται στην εμπορία ανθρώπων.
<P>
Τρίτον, η Επιτροπή προσπάθησε να διασφαλίσει ότι, στο εγγύτατο μέλλον, τα κράτη μέλη που εκτίθενται στον κίνδυνο αυξανόμενων ροών προσφύγων και παράτυπων μεταναστών θα είναι σε θέση να αντεπεξέλθουν στις οικονομικές επιπτώσεις της εν λόγω μετακίνησης. Προσδιορίσαμε τάχιστα το ποσό των 25 εκατομμυρίων ευρώ που θα μπορούσαν να κινητοποιηθούν από το Ταμείο Εξωτερικών Συνόρων και από το Ευρωπαϊκό Ταμείο για τους Πρόσφυγες, εάν και εφόσον υποβληθούν ειδικές αιτήσεις από τα κράτη μέλη. Προς το παρόν έχει υποβληθεί μόνο μία αίτηση, αλλά είμαστε διατεθειμένοι να εξετάσουμε και άλλες επείγουσες αιτήσεις.
<P>
Φρονώ ότι αυτή η πρώτη ανταπόκριση ήταν ολοκληρωμένη, αλλά είναι σαφές ότι πρέπει να εντείνουμε τις προσπάθειές μας. Πρέπει να καταρτίσουμε ένα πιο διαρθρωμένο, βιώσιμο σχέδιο, ικανό να καλύψει τις διάφορες συνιστώσες του φαινομένου, επί τη βάσει της αλληλεγγύης μεταξύ των κρατών μελών και σε πλήρη συμμόρφωση της Ευρωπαϊκής Ένωσης με τις διεθνείς της υποχρεώσεις.
<P>
Επισκέφθηκα την Αίγυπτο με τον ούγγρο υπουργό Εξωτερικών, κ. Martonyi, και την Τυνησία με τον συνάδελφο Επίτροπο κ. Füle, ο οποίος είναι αρμόδιος σε θέματα πολιτικής γειτονίας. Οι επισκέψεις αυτές πραγματοποιήθηκαν εν μέρει σε συνέχεια των συμπερασμάτων του Ευρωπαϊκού Συμβουλίου, το οποίο ζήτησε από την Επιτροπή να ενεργήσει ως σύνδεσμος με τις εν λόγω δύο χώρες.
<P>
Ενόψει του Συμβουλίου Δικαιοσύνης και Εσωτερικών Υποθέσεων του Ιουνίου, σκοπεύω να υποβάλω στην Επιτροπή τον Μάιο μια δέσμη προτάσεων, οι οποίες θα πραγματεύονται την προσέγγιση της ΕΕ στους τομείς της μετανάστευσης, της κινητικότητας και της ασφάλειας έναντι των χωρών της νότιας Μεσογείου.
<P>
Πρέπει να ληφθούν αρκετά μέτρα σε βραχυπρόθεσμο ορίζοντα. Όσον αφορά τις συνεχιζόμενες ροές προσφύγων από την επικράτεια της Λιβύης, οι οποίες είναι μάλιστα πιθανόν να αυξηθούν, θα εξεταστεί η ανάληψη των ακόλουθων δράσεων: πρέπει να διατηρηθεί η διάθεση επαρκούς επιπέδου πόρων για τη στήριξη της παροχής ανθρωπιστικής βοήθειας. Σε αυτό το πλαίσιο, είναι σκόπιμο να δεσμευθούν πόροι για την κάλυψη των βασικών αναγκών των προσφύγων, τη διευκόλυνση της επιστροφής τους στις χώρες καταγωγής τους, εφόσον ενδείκνυται, καθώς και για τη στήριξη της επιτυχούς κοινωνικής και επαγγελματικής τους επανένταξης στις πατρίδες τους.
<P>
Επιπροσθέτως, διαπιστώνεται αυξανόμενος αριθμός προσφύγων που διαφεύγουν από τη Λιβύη και είναι υπήκοοι τρίτων χωρών, αλλά διαμένουν στη Λιβύη ως πρόσφυγες ή αιτούντες άσυλο. Οι άνθρωποι αυτοί, ο αριθμός των οποίων ανέρχεται σε μερικές χιλιάδες, δεν μπορούν να επιστρέψουν στις χώρες καταγωγής τους. Πρέπει να εξεταστεί το ενδεχόμενο της επανεγκατάστασής τους. " Επιτροπή είναι πρόθυμη να διευκολύνει αυτήν τη διαδικασία, και καλεί τα κράτη μέλη να αναλάβουν την ευθύνη που τους αναλογεί και να αποδυθούν στις προσπάθειες για την εν λόγω επανεγκατάσταση. Θα υπάρξει χρηματοδοτική ενίσχυση προς τον σκοπό αυτόν, ειδικότερα δε από το Ευρωπαϊκό Ταμείο για τους Πρόσφυγες. Υπό αυτές τις συνθήκες, προβάλλει επιτακτική η ανάγκη για το Συμβούλιο και το Ευρωπαϊκό Κοινοβούλιο να καταβάλουν προσπάθειες για την ταχεία επίτευξη συμφωνίας επί του ευρωπαϊκού προγράμματος επανεγκατάστασης. Και τα τρία θεσμικά όργανα συμφωνούν με τον πολιτικό στόχο αυτού του προγράμματος· οφείλουμε να βρούμε έναν τρόπο να εξέλθουμε από αυτό το θεσμικό αδιέξοδο.
<P>
Κρίνεται εξίσου επιτακτική η ανάγκη να αναπτυχθεί ένα περιφερειακό πρόγραμμα προστασίας, το οποίο θα περιλαμβάνει την Αίγυπτο, τη Λιβύη και την Τυνησία. Στο πλαίσιο του θεματικού προγράμματος συνεργασίας με τρίτες χώρες, η Επιτροπή σχεδιάζει να διαθέσει το ποσό των 3,6 εκατομμυρίων ευρώ για την υποστήριξη ενός τέτοιου προγράμματος. Θα εξεταστεί επίσης η ενδεχόμενη αποστολή ομάδων από το Ευρωπαϊκό Γραφείο Στήριξης Ασύλου (EASO) στα κράτη μέλη που είναι αποδέκτες αυτών των ροών, με την προοπτική της παροχής συνδρομής στις αρχές για τον έλεγχο των αιτούντων άσυλο.
<P>
Τέλος, σε περίπτωση μαζικής εισροής εκτοπισθέντων, και εφόσον πληρούνται οι προϋποθέσεις που καθορίζονται στην οδηγία, η Επιτροπή θα ήταν διατεθειμένη να εξετάσει ενδεχομένως την αξιοποίηση των μηχανισμών που προβλέπονται δυνάμει της οδηγίας του 2001 για την προσωρινή προστασία, ούτως ώστε να παρασχεθεί άμεση προστασία σε αυτά τα άτομα στην επικράτεια άλλων κρατών μελών της ΕΕ. Πρόθεσή μας είναι να επιτρέψουμε μια περίοδο "ανάπαυλας" στα εθνικά συστήματα ασύλου και να προωθήσουμε τη λήψη προαιρετικών μέτρων αλληλεγγύης μεταξύ των κρατών μελών.
<P>
Όσον αφορά τις συνεχιζόμενες εισροές παράτυπων μεταναστών που προέρχονται από περιοχές της νότιας Μεσογείου, εισροές που ενδέχεται μάλιστα να αυξηθούν, η Επιτροπή εκτιμά ότι η κοινή επιχείρηση "Ερμής", υπό τον συντονισμό του Frontex, πρέπει να λάβει πρόσθετους πόρους από τα κράτη μέλη. Ο Frontex θα είναι πάντα σε ετοιμότητα για την παροχή υλικοτεχνικής και χρηματοδοτικής στήριξης, με στόχο την παροχή συνδρομής στα ενεχόμενα κράτη μέλη για την οργάνωση πτήσεων επιστροφής και τη συγκρότηση ομάδων ταχείας επέμβασης στα σύνορα, εφόσον το επιθυμούν.
<P>
Είναι ουσιώδες να ενισχυθούν ταχέως οι αρμοδιότητες του Frontex και να τεθούν στη διάθεσή του αποτελεσματικότερα μέσα δράσης. Πρέπει δε να εγκριθεί το συντομότερο δυνατόν από το Συμβούλιο και το Ευρωπαϊκό Κοινοβούλιο ο τροποποιημένος κανονισμός σχετικά με τη σύσταση του οργανισμού Frontex.
<P>
Ακόμα, οι υπηρεσίες της ΕΕ καταρτίζουν επί του παρόντος ειδικά προγράμματα, τα οποία θα τεθούν σύντομα σε εφαρμογή, σε συνεργασία με τις ενεχόμενες χώρες, αρχής γενομένης από την Τυνησία και την Αίγυπτο. Σκοπός των εν λόγω προγραμμάτων είναι η ενίσχυση της ικανότητας των χωρών αυτών να ελέγχουν τα σύνορά τους -σε συνεργασία με τις αρμόδιες αρχές- για την καταπολέμηση των εγκληματικών οργανώσεων που προωθούν τη διακίνηση λαθρομεταναστών και την εμπορία ανθρώπων, τη διευκόλυνση της επανεισδοχής και της κοινωνικής και επαγγελματικής επανένταξης, καθώς και για την ταυτοποίηση και την καταχώριση των μεταναστών που εισέρχονται στην επικράτειά τους, αλλά και για τη μεταχείριση των τελευταίων σύμφωνα με τα διεθνή πρότυπα, παρέχοντας άσυλο σε όσους χρήζουν διεθνούς προστασίας.
<P>
Τα εν λόγω μέτρα διαμορφώνουν την άμεση ανταπόκριση στην κατάσταση. Εντούτοις, πρέπει να εφαρμόσουμε και μακροπρόθεσμα, βιώσιμα προγράμματα. Με τους εταίρους μου στην Τυνησία και την Αίγυπτο, έχουμε συζητήσει την κατάρτιση ενδεχόμενου διακανονισμού των εργασιών μας επί διαφόρων θεμάτων που καλύπτονται από την εταιρική σχέση κινητικότητας. Ο διακανονισμός αυτός θα μπορούσε να λάβει τη μορφή μιας νέας, κατάλληλα προσαρμοσμένης προσέγγισης της ΕΕ, η οποία θα εξετάζει την κάθε χώρα βάσει των επιμέρους επιτευγμάτων της και θα λαμβάνει υπόψη τη συνολική εξωτερική πολιτική της ΕΕ έναντι της εκάστοτε χώρας.
<P>
Οι εταιρικές σχέσεις θα μπορούσαν να καλύπτουν όλους τους τομείς, από την απλούστευση της έκδοσης θεωρήσεων, υπό ορισμένες προϋποθέσεις και για συγκεκριμένες κατηγορίες, έως τη μετανάστευση εργατικού δυναμικού, την πρόληψη παράτυπων μεταναστευτικών ροών, τη θέσπιση συστημάτων ασύλου, την επανεισδοχή, την επιβολή του νόμου, την επιστροφή κ.ο.κ. Με τους υπουργούς Εσωτερικών των δύο χωρών συμφωνήσαμε να προβούμε σε ρύθμιση των εργασιών μας και να ξεκινήσουμε τον καθορισμό των στόχων που μπορούμε να υλοποιήσουμε από κοινού.
<P>
Είμαι πεπεισμένη ότι αυτή η συνεκτική προσέγγιση της εξωτερικής πολιτικής της ΕΕ θα μας βοηθήσει να δημιουργήσουμε ένα μακροπρόθεσμο σύστημα για την αντιμετώπιση των μεταναστευτικών ροών, και τούτο με οδηγεί στην έκθεση του κ. Provera. Οι παρατεταμένες, μακροχρόνιες συγκρούσεις και οι ανθρωπιστικές κρίσεις σε διάφορες περιοχές, όπως αυτή που αποτελεί το θέμα της παρούσας συζήτησης, συνιστούν σημαντικούς παράγοντες που πυροδοτούν τη μετανάστευση Νότου-Νότου, καθώς και τη μετανάστευση προς την ΕΕ. Οι βασικές σφαιρικές μας προκλήσεις, όπως η μετανάστευση, υπογραμμίζουν σε όλους τους τόνους τη σημασία της διαμόρφωσης μιας ολοκληρωμένης προσέγγισης, η οποία θα συνδέει μεταξύ τους την ασφάλεια, τη σταθερότητα, τη διαχείριση κρίσεων και την ανάπτυξη.
<P>
Όπως προτείνεται και στην έκθεση, η προσέγγιση αυτού του είδους πρέπει να βασίζεται σε μια σθεναρή πτυχή για τα ανθρώπινα δικαιώματα, ιδίως όσον αφορά τα δικαιώματα των μεταναστών. Ιδιαίτερη προσοχή πρέπει να δοθεί στην κατάσταση των ευάλωτων ομάδων. Συμμεριζόμαστε την άποψη ότι είναι καίριας σημασίας η εφαρμογή πιο μακροπρόθεσμων, βιώσιμων προγραμμάτων συνεργασίας με τρίτες χώρες για τη διαχείριση της μετανάστευσης, της κινητικότητας και της ασφάλειας, σε συνδυασμό με την προαγωγή της δημοκρατίας, του κράτους δικαίου και της χρηστής διακυβέρνησης.
<P>
Όπως προανέφερα, η εν λόγω προσέγγιση θα πρέπει να είναι κατάλληλα προσαρμοσμένη, εξετάζοντας τα επιμέρους επιτεύγματα κάθε χώρας. Αυτή η ολοκληρωμένη προσέγγιση εναρμονίζεται και με άλλες διαδικασίες πολιτικής, όπως η διασύνδεση μεταξύ της ασφάλειας και της ανάπτυξης, η οποία αναφέρεται τόσο στην "Ευρωπαϊκή Στρατηγική Ασφάλειας" όσο και στην "Ευρωπαϊκή Κοινή Αντίληψη για την Ανάπτυξη".
<P>
Οφείλουμε να κινητοποιήσουμε ολόκληρο το φάσμα των πολιτικών και των μέσων που έχουμε στη διάθεσή μας, και τούτο στο πλαίσιο της εξάλειψης της φτώχειας, των συστημάτων έγκαιρης προειδοποίησης και της προληπτικής διπλωματίας, της ανθρωπιστικής βοήθειας, των δράσεων αντιμετώπισης των κρίσεων, συμπεριλαμβανομένων των κυρώσεων, των αποστολών διαχείρισης κρίσεων και της ανασυγκρότησης μετά από συγκρούσεις, καθώς και της οικοδόμησης της ειρήνης.
<P>
Ως εκ τούτου, η παρούσα έκθεση είναι εξαιρετικά επίκαιρη, διότι η ΕΕ καλείται επί του παρόντος να διαχειριστεί μια κρίση. Ωστόσο, αποτελεί και μια ευκαιρία για την έναρξη κάτι καινούριου, μια ευκαιρία για την υποστήριξη των θαυμάσιων νέων δημοκρατικών δυνάμεων που αναδύονται: παρατηρείται έντονη προθυμία για τη μεταρρύθμιση διαφόρων χωρών, ειδικότερα δε στην Τυνησία, αλλά και στην Αίγυπτο.
<P>
" σφαιρική προσέγγιση της μετανάστευσης, ως εξωτερική συνιστώσα της πολιτικής της ΕΕ για τη μετανάστευση, πρέπει να βασιστεί σε μια πραγματική εταιρική σχέση με τις τρίτες χώρες. Αυτό το στοιχείο αναφέρεται επίσης στο πρόγραμμα και στο σχέδιο δράσης της Στοκχόλμης, και θα προωθήσουμε περαιτέρω πρωτοβουλίες στο πλαίσιο της σφαιρικής προσέγγισης της μετανάστευσης, τις οποίες θα παρουσιάσουμε το προσεχές φθινόπωρο. Σκοπός μας είναι να καθοριστούν οι στόχοι της εν λόγω προσέγγισης με μεγαλύτερη σαφήνεια και με περισσότερο στρατηγικούς όρους. Θα προταθούν προτεραιότητες, αρχές και συγκεκριμένα μέτρα, αλλά θα εξεταστεί επίσης σε μεγαλύτερο βάθος η σύνδεση, για παράδειγμα, μεταξύ της μετανάστευσης και της ανάπτυξης, καθώς και η σύνδεση μεταξύ της μετανάστευσης και της κλιματικής αλλαγής.
<P>
Γνωρίζω ότι είστε όλοι πρόθυμοι να συζητήσετε τα διάφορα στοιχεία αυτού του θέματος. Πρόκειται για σύνθετο και ιδιαίτερα δύσκολο ζήτημα, η ορθή αξιολόγηση του οποίου απαιτεί πολύ χρόνο και κόπο. Πρόκειται όμως και για ένα ζήτημα το οποίο διαμορφώνεται από τις εξελίξεις και αλλάζει σχεδόν ώρα με την ώρα. Μέχρι στιγμής, η Επιτροπή έχει επιχειρήσει να αναπτύξει εποικοδομητική δράση και να αντιμετωπίσει το ζήτημα με εξαιρετικά εμπεριστατωμένο και ολοκληρωμένο τρόπο. Αναμένω με ιδιαίτερο ενδιαφέρον τις ερωτήσεις σας.
<SPEAKER ID="162" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, η παρούσα τραγικά επίκαιρη έκθεση πρωτοβουλίας εκπονήθηκε για πρώτη φορά πριν από έναν και πλέον χρόνο, με στόχο την αξιολόγηση του φαινομένου της μετανάστευσης και των διαρθρωτικών αιτιών του με ρεαλιστικό και ισορροπημένο τρόπο, ανεξαρτήτως πολιτικών ή ιδεολογικών προκαταλήψεων.
<P>
Επιθυμία μας ήταν να διερευνήσουμε τον ρόλο της εξωτερικής πολιτικής και της ικανότητας επιρροής της στα βαθιά ριζωμένα αίτια της μετανάστευσης, πέραν των ανθρωπιστικών λόγων ή των λόγων έκτακτης ανάγκης. Πόλεμοι, εθνοτικές εντάσεις, εμμένουσα κλιματική αλλαγή, παραβιάσεις ανθρωπίνων δικαιωμάτων, έλλειψη ατομικών και οικονομικών ελευθεριών, ενδημική διαφθορά, απουσία θεσμικών εκπροσώπων για τις ανάγκες των πολιτών, όπως συνδικαλιστικές οργανώσεις, ενώσεις, πολιτικά κόμματα: το σύνολο όλων αυτών των στοιχείων συγκροτούν το πεδίο εφαρμογής της ευρωπαϊκής εξωτερικής πολιτικής, και η επίλυση των εν λόγω προβλημάτων αναμένεται να εξαλείψει πολλούς από τους λόγους που εξωθούν εκατομμύρια ανθρώπων στη μετανάστευση.
<P>
Καμία πολιτική αναπτυξιακής συνεργασίας δεν μπορεί να είναι πλήρως αποτελεσματική εάν δεν καταπολεμηθούν τα αίτια της αστάθειας στις χώρες καταγωγής των μεταναστών. Αυτό προϋποθέτει την ανάπτυξη περιφερειακής συνεργασίας τόσο με τις χώρες καταγωγής όσο και με τις χώρες διέλευσης, μέσω, μεταξύ άλλων, διμερών συμφωνιών. Οι αναπτυξιακοί στόχοι της Χιλιετίας είναι ήδη πολύ φιλόδοξοι, αλλά είναι βέβαιο ότι δεν πρόκειται να επιτευχθούν χωρίς πολιτική σταθερότητα και χωρίς την εφαρμογή αποτελεσματικών μηχανισμών για την πρόληψη των συγκρούσεων και τη διατήρηση της ειρήνης. " συνολική εμβέλεια της εν λόγω πολιτικής και η ολιστική της προσέγγιση απαιτούν σαφείς ιδέες και σημαντικούς χρηματοδοτικούς πόρους που είναι δύσκολο να κινητοποιηθούν υπό τις παρούσες συνθήκες της κρίσης.
<P>
Για τον λόγο αυτόν, θα ήταν σκόπιμο να συντονιστούν οι δράσεις της Ένωσης με τις αντίστοιχες δράσεις άλλων μεγάλων δυνάμεων, όπως των "νωμένων Πολιτειών, για την αποφυγή τυχόν επικάλυψης της χρηματοδότησης στους ίδιους τομείς ή της διασποράς των χρηματοδοτικών πόρων, όπως έχει συμβεί πολλές φορές κατά το παρελθόν. Ένα σφαιρικό φαινόμενο πρέπει να αντιμετωπίζεται μέσω σφαιρικής πολιτικής. Οφείλουμε να οδηγήσουμε τις χώρες καταγωγής των μεταναστών στη δημοκρατία και τη χρηστή διακυβέρνηση, θέτοντας στη διάθεσή τους τις αξίες μας και την εμπειρία μας.
<P>
Στο πλαίσιο της ευρωπαϊκής πολιτικής γειτονίας, πρέπει να προσφέρουμε μια οικονομική ατζέντα που θα μπορεί να αυξήσει τα ποσοστά απασχόλησης και εμπορικές συμφωνίες που θα μπορούν να δημιουργήσουν πραγματική οικονομική ανάπτυξη, η οποία θα συνάδει με τους νόμους της αγοράς. Με το σύνθημά τους "όσο περισσότερο τόσο περισσότερο", ο Επίτροπος Füle και η Ύπατη Εκπρόσωπος, βαρόνη Ashton, επέστησαν την προσοχή στην έννοια της αιρεσιμότητας για την παροχή βοήθειας, η οποία αποβλέπει στην επιβράβευση των χωρών που ακολουθούν με τον πλέον δυναμικό τρόπο την οδό προς τις δημοκρατικές μεταρρυθμίσεις και τον σεβασμό των ανθρωπίνων δικαιωμάτων. Αυτή η τακτική συνάδει με τις ευρωπαϊκές μας αξίες, είναι αποτελεσματική για την ανάπτυξη και -εάν μου επιτρέπετε να το πω- ηθικά δίκαιη για τους φορολογούμενους.
<P>
Θα ήθελα να ολοκληρώσω, αναφέροντας ότι η άσκηση μιας ευρωπαϊκής πολιτικής για τη διαχείριση μεγάλων μεταναστευτικών ροών πρέπει να συμβαδίζει με την αποδοχή της έννοιας του "καταμερισμού των βαρών", σε εναρμόνιση με το καθήκον της αλληλεγγύης μεταξύ των κρατών δυνάμει του άρθρου 80 της Συνθήκης, διότι καμία χώρα δεν μπορεί να αντεπεξέλθει μόνη της σε μια κατάσταση έκτακτης ανάγκης τεραστίων διαστάσεων.
<P>
Τέλος, θα ήθελα να ευχαριστήσω την Επίτροπο Malmström για την υποστήριξή της όσον αφορά ορισμένα ή πολλά στοιχεία της παρούσας έκθεσης, και ευελπιστώ η Ευρώπη να μπορέσει πραγματικά να συνεργαστεί με την Ιταλία για την αντιμετώπιση ενός φαινομένου που εμπεριέχει και διεθνή συνιστώσα και έχει αντίκτυπο σε καθέναν από εμάς.
<SPEAKER ID="163" NAME="Corina Creţu" LANGUAGE="RO">
Κυρία Πρόεδρε, θα ήθελα να ξεκινήσω απευθύνοντας τις ευχαριστίες μου στον εισηγητή για την παραγωγική συνεργασία του μαζί μου κατά την εκπόνηση της παρούσας έκθεσης.
<P>
Όσον αφορά το συγκεκριμένο θέμα που συζητούμε σήμερα, η μαζική φυγή ανθρώπων από την περιοχή της Μεσογείου δεν αποτελεί μόνο πρόβλημα για τις χώρες της περιοχής, δεδομένου ότι ολόκληρη η Ευρωπαϊκή Ένωση φέρει ευθύνη για την επίλυση αυτής της ανθρωπιστικής κατάστασης έκτακτης ανάγκης. Πρόκειται για ειδική κατάσταση, την οποία δεν ήταν δυνατόν να προβλέψουμε κατά την περίοδο εκπόνησης αυτής της έκθεσης. " Επιτροπή Ανάπτυξης είναι της άποψης ότι πρέπει να θέσουμε ως προτεραιότητά μας την αντιμετώπιση της ανθρωπιστικής κατάστασης και την παροχή βοήθειας στους πρόσφυγες. Ωστόσο, δεν μπορούμε να δεχθούμε τις άκρως λαϊκιστικές λύσεις που προτείνονται, ενώ είχε δοθεί στους πολίτες της Lampedusa η υπόσχεση ότι θα απαλλάσσονταν από την παρουσία των μεταναστών εντός προθεσμίας 60 ωρών. Ακολούθησαν επιχειρήσεις απομάκρυνσης των μεταναστών προς την ηπειρωτική χώρα, αλλά μετά την άρνηση των περιοχών προορισμού να τους υποδεχθούν σε καταυλισμούς, κινήθηκε η διαδικασία επαναπατρισμού.
<P>
Θεωρώ απαράδεκτο το γεγονός ότι η Γαλλία και η Γερμανία αρνήθηκαν να υποδεχθούν κάποιους από τους πρόσφυγες και ότι ο ιταλός υπουργός Εσωτερικών απειλεί επί του παρόντος να χορηγήσει προσωρινές άδειες παραμονής, πράγμα το οποίο θα επέτρεπε σε χιλιάδες μετανάστες να κυκλοφορούν ελεύθερα στην Ευρωπαϊκή Ένωση. Αυτές δεν είναι εποικοδομητικές και περιεκτικές απαντήσεις, τηρουμένων των δεσμεύσεων που έχουν αναλάβει τα κράτη μέλη. Στις αξίες επί των οποίων οικοδομήθηκε η Ευρωπαϊκή Ένωση δεν συμπεριλαμβάνεται ούτε ο εγωισμός ούτε ο εξαναγκασμός σε αλληλεγγύη. Αυτός είναι ο λόγος για τον οποίο φρονώ ότι πρέπει να επιμείνουμε με τη μέγιστη δυνατή αποφασιστικότητά μας για τη διεξαγωγή διαλόγου και την ανάπτυξη συνεργασίας, ούτως ώστε να προσδιοριστούν κοινές λύσεις για αυτό το σοβαρό πρόβλημα.
<SPEAKER ID="164" NAME="Franziska Keller" LANGUAGE="EN">
Κυρία Πρόεδρε, η μετανάστευση δεν λαμβάνει χώρα αποκλειστικά από όλες τις περιοχές του πλανήτη προς την Ευρώπη. Στην πραγματικότητα, το μεγαλύτερο ποσοστό της μετανάστευσης λαμβάνει χώρα πέραν των συνόρων της Ευρώπης, στο εσωτερικό διαφόρων χωρών ή περιοχών σε άλλες ηπείρους.
<P>
Επί του παρόντος, το Πακιστάν και η Συρία είναι οι χώρες που δέχονται τον μεγαλύτερο αριθμό μεταναστών - δεν πρέπει να το λησμονούμε αυτό. " μετανάστευση οφείλεται σε διάφορους λόγους: πολέμους, συγκρούσεις, φτώχεια, διακρίσεις, βία και διώξεις, οικογένεια, κλιματική αλλαγή και πολλούς άλλους λόγους. Πρέπει να εγκύψουμε σε αυτά τα ζητήματα, και πρέπει να καταπολεμήσουμε τους παράγοντες που ωθούν στη μετανάστευση, όχι τους μετανάστες αυτούς καθαυτούς. " καταπολέμηση των εν λόγω παραγόντων προϋποθέτει την άσκηση εκ μέρους μας άρτιας αναπτυξιακής πολιτικής, και η αιρεσιμότητα, εν προκειμένω, δεν θα αποβεί ιδιαίτερα χρήσιμη.
<P>
Πρέπει να αναθεωρήσουμε τις πολιτικές που αντιβαίνουν στους αναπτυξιακούς στόχους μας, όπως συμβαίνει ενίοτε στους τομείς της εμπορικής πολιτικής και της γεωργίας. Χρειαζόμαστε όμως επίσης και μια άρτια πολιτική για τη δημοκρατία και την προαγωγή των ανθρωπίνων δικαιωμάτων. Κατά το παρελθόν, η Κοινότητα και τα κράτη μέλη συνεργάστηκαν με τρίτες χώρες για την αναχαίτιση μεταναστών, όχι όμως και για τα ανθρώπινα δικαιώματα. " Επιτροπή διαπραγματευόταν τη σύναψη συμφωνίας με τη Λιβύη για την παροχή στήριξης και βοήθειας στη Λιβύη, ούτως ώστε ο Gaddafi να ήταν σε θέση να αναχαιτίσει τους μετανάστες. Είναι πλέον καιρός να το αλλάξουμε αυτό. Χαίρομαι ιδιαιτέρως που πληροφορούμαι ότι συμμερίζεστε την άποψή μου πως πρέπει να στραφούμε επειγόντως προς μια προσέγγιση η οποία θα βασίζεται περισσότερο στα ανθρώπινα δικαιώματα. Ας μην λησμονούμε ότι η σταθερότητα δεν είναι το μοναδικό πράγμα που επιθυμούν και χρειάζονται οι λαοί. " σταθερότητα χωρίς δημοκρατία δεν αποτελεί βιώσιμη λύση για το μέλλον. " σταθερότητα σε συνδυασμό με τη φτώχεια δεν προσφέρει καμία προοπτική. " σταθερότητα είναι μεν σημαντική, αλλά δεν είναι το μοναδικό ζητούμενο που έχει σημασία.
<P>
Δεν πρέπει να κλείσουμε την πόρτα στους λίγους μετανάστες από ολόκληρο τον κόσμο που επιλέγουν την οδό προς την Ευρώπη. Είναι απαραίτητο να διαθέτουμε ένα κοινό σύστημα ασύλου που θα παρέχει αποτελεσματική προστασία σε όσους έχουν ανάγκη, και είναι εξίσου απαραίτητο να προστατεύσουμε τους μετανάστες που προέρχονται από περιοχές συγκρούσεων. Πρέπει να διασφαλίσουμε τη δίκαιη πρόσβαση στη νόμιμη μετανάστευση που εκχωρεί στους μετανάστες τα δέοντα κοινωνικά δικαιώματα. Πρέπει να βρούμε έναν τρόπο να προστατεύσουμε τους ανθρώπους που μεταναστεύουν εξαιτίας της κλιματικής αλλαγής, διότι αναγκάζονται να το πράξουν επειδή εμείς προκαλούμε αυτήν την κλιματική αλλαγή. Πρέπει επίσης να αναθεωρήσουμε τις πολιτικές μας στους τομείς των θεωρήσεων και των συνόρων με γνώμονα τα ανθρώπινα δικαιώματα.
<P>
Δεν πρέπει να φοβόμαστε τους μετανάστες. Είναι άνθρωποι όπως και εμείς, συχνά δε με σοβαρότατες ανάγκες, οι οποίοι αναζητούν μια καλύτερη ζωή και επιζητούν την ειρήνη και την ευημερία. Αυτοί δεν είναι οι λόγοι για τους οποίους ιδρύθηκε η ΕΕ;
<P>
Θα ήθελα, λοιπόν, να υποβάλω στην Επιτροπή τα εξής ερωτήματα: Θα τεθεί σε εφαρμογή το κοινό σύστημα ασύλου; Τι έχει απογίνει εντέλει ο κανονισμός σχετικά με την μπλε κάρτα; Και με ποιον τρόπο σκοπεύετε να διασφαλίσετε την πλήρη εφαρμογή του άρθρου 208 της Συνθήκης της Λισαβόνας, ήτοι της αρχής περί της μη διακύβευσης των αναπτυξιακών μας στόχων;
<SPEAKER ID="165" NAME="Mario Mauro" LANGUAGE="IT">
Κυρία Πρόεδρε, κυρία Επίτροπε, κυρίες και κύριοι, καταρχάς σας ευχαριστώ για τη δέσμευση που αναλάβατε να καταρτίσετε την παρούσα δέσμη μέτρων, η οποία αποστέλλει, κατά την άποψή μου, ένα πολιτικό μήνυμα, καθιστώντας σαφές το γεγονός ότι δεν πρόκειται εν προκειμένω για πρόβλημα της Μάλτας, ούτε για πρόβλημα της Ιταλίας ή της Ισπανίας: πρόκειται για ευρωπαϊκό πρόβλημα.
<P>
Θεωρώ ότι αυτό ακριβώς είναι το εφαλτήριο των αναφορών που κάνετε στην αλληλεγγύη μεταξύ των κρατών μελών και στην ευρωπαϊκή πολιτική γειτονίας, στην επιθυμία για την προώθηση επαρκούς χρηματοδότησης στο πλαίσιο της ανθρωπιστικής βοήθειας έκτακτης ανάγκης, στην παροχή συνδρομής, στον επαναπατρισμό και την κατάρτιση, στην παρέμβαση επί του θέματος των αιτούντων άσυλο, στην εκπόνηση ενός προγράμματος που θα θέσει τέρμα στο αδιέξοδο, στην απαραβίαστη οδηγία 2001/55/ΕΚ, καθώς και στη βούληση για την ενίσχυση της επιχείρησης "Ερμής". Όλα αυτά τα στοιχεία προοιωνίζονται πραγματικά την ευρωπαϊκή επιθυμία για τη ρήξη με την απαθή και αντιφατική στάση που τηρήθηκε επί πολλούς μήνες.
<P>
Επιτρέψτε μου, όμως, να διευκρινίσω ποιο είναι ακριβώς το επίκεντρο των ανησυχιών μας. " πρωταρχική μας ανησυχία δεν έγκειται στα 20.000 άτομα που έχουν καταφθάσει στη Lampedusa. " ανησυχία μας έγκειται στο πολιτικό γεγονός που αντιπροσωπεύει αυτή η κατάσταση. Για παράδειγμα, αυτό που συνέβη το 1989, με την κατάρρευση του ανατολικού καθεστώτος και την πτώση του κομμουνισμού, αποτέλεσε μείζονα επιβάρυνση, επί παραδείγματι, για τη Γερμανία και την Αυστρία, αλλά τότε οι χώρες αυτές έγιναν αποδέκτες της ευρωπαϊκής αλληλεγγύης. Έγινε μια προσπάθεια πολιτικής ανταπόκρισης σε εκείνη την πρόκληση, αλλά και παροχής ενός χάρτη πορείας, προσπάθεια που οδήγησε στην ενσωμάτωση πολλών χωρών και ανθρώπων, που εκπροσωπούνται πλέον σήμερα στο παρόν Σώμα.
<P>
Δεν έχουμε μεγάλες προσδοκίες. Δεν υπάρχει έρεισμα για την ενσωμάτωση της Μεσογείου, υπάρχει όμως έρεισμα για την άσκηση μιας πολιτικής γειτονίας που θα είναι επιτέλους αντάξια της ονομασίας της, για την άσκηση μιας ευρωπαϊκής μεσογειακής στρατηγικής που θα είναι επιτέλους αντάξια της ονομασίας της. Αυτό ακριβώς ζητούμε από την Ευρώπη. Εκτιμώ ότι οι παρατηρήσεις σας ανταποκρίνονται σε αυτό το αίτημα.
<P>
Θα ήθελα να ζητήσω από την Επιτροπή, όσον αφορά το θέμα της οδηγίας 2001/55/ΕΚ, για παράδειγμα, και επιπροσθέτως της συγκεκριμένης αναφοράς που κάνατε σε αυτήν, να υποβάλει στο Συμβούλιο μια πραγματική πρόταση, η οποία θα πρέπει να υπερψηφιστεί από το Συμβούλιο με ειδική πλειοψηφία, και να βοηθήσει τις ευρωπαϊκές χώρες να κατανοήσουν πλέον οριστικά ότι το πρόβλημα των μεταναστών είναι ευρωπαϊκό πρόβλημα, και ότι το πρόβλημα της προστασίας των μεταναστών είναι εξίσου ευρωπαϊκό πρόβλημα, το οποίο δεν μπορούμε πλέον να αποφύγουμε.
<SPEAKER ID="166" NAME="Juan Fernando López Aguilar" LANGUAGE="ES">
Κυρία Πρόεδρε, κυρία Επίτροπε, συμμετείχα και στην τελευταία συζήτηση που διεξήχθη στον Σώμα επί αυτού ακριβώς του θέματος, και οφείλω να εκφράσω τη λύπη μου για το γεγονός ότι, δεδομένου ότι ελήφθησαν υπόψη μόνον ορισμένες από τις προτάσεις που είχαν υποβληθεί στην εν λόγω συζήτηση, βρισκόμαστε τώρα αντιμέτωποι με τα στοιχεία και τις καταστάσεις που διαπιστώνονται σήμερα, ειδικότερα δε στη Lampedusa.
<P>
Γνωρίζουμε τη συμβολή και τις προσπάθειες της κ. Malmström, υπό την ιδιότητά της ως αρμόδιας Επιτρόπου σε θέματα εσωτερικών υποθέσεων, με στόχο την ενίσχυση του Ευρωπαϊκού Ταμείου Εξωτερικών Συνόρων, του Ευρωπαϊκού Ταμείου Επιστροφών και του Ευρωπαϊκού Ταμείου για τους Πρόσφυγες, καθώς, ασφαλώς, και για τη λειτουργία του ευρωπαϊκού οργανισμού για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης.
<P>
Ωστόσο, η κρίση στην περιοχή της Μεσογείου καταδεικνύει με σαφήνεια ότι δεν πρόκειται μόνο για ζήτημα αξιοπιστίας, αλλά και για ζήτημα βιωσιμότητας της ευρωπαϊκής κοινής πολιτικής στον τομέα της μετανάστευσης, η οποία επιδιώκει τη δημιουργία ενός χώρου ελευθερίας, ασφάλειας και δικαιοσύνης, σε εναρμόνιση με τα άρθρα 67 έως 89 της Συνθήκης για τη λειτουργία της Ευρωπαϊκής Ένωσης. Όπως εξελίσσονται τα πράγματα, διαπιστώνεται ότι αυτή η πολύμορφη απαιτητική ευρωπαϊκή εξωτερική πολιτική, η οποία θέτει υπό δοκιμασία τη βιωσιμότητα της στρατηγικής αυτής για τη Μεσόγειο, τις σχέσεις σύνδεσης στην περιοχή της Μεσογείου, εγείρει ιδιαίτερες προκλήσεις όσον αφορά τον ανθρωπιστικό αντίκτυπο και τη σημασία της Ευρώπης στο πλαίσιο της διαχείρισης του ανθρωπιστικού αντίκτυπου των εκτοπισθέντων ατόμων, καθώς και των δυνητικών αιτούντων άσυλο και προσφύγων.
<P>
Κατά συνέπεια, θα ήθελα να τονίσω εκ νέου ότι ένας από τους στόχους της παρούσας συζήτησης θα πρέπει να είναι η οριστική επίλυση του αδιέξοδου επί του θέματος της δέσμης μέτρων για το άσυλο· η εστίαση της προσοχής, άπαξ και διά παντός, στην ανάγκη εφαρμογής και τήρησης της οδηγίας 2001/55/ΕΚ σχετικά με τα μέτρα για τους εκτοπισθέντες σε περιπτώσεις επείγουσας ανθρωπιστικής ανάγκης και μαζικών, απρόβλεπτων, μεταναστευτικών ροών. Πέραν τούτου, ένας άλλος, και ακόμα σημαντικότερος στόχος της παρούσας συζήτησης θα πρέπει να είναι η δημιουργία μιας πολιτικής αλληλεγγύης, πάνω και πέρα από την οδηγία, ούτως ώστε να τεθεί σε εφαρμογή η ρήτρα αλληλεγγύης που επίσης κατοχυρώνεται στη Συνθήκη για τη λειτουργία της Ευρωπαϊκής Ένωσης, και η οποία θα πρέπει να εφαρμόζεται όταν βρισκόμαστε αντιμέτωποι με καταστάσεις όπως η συγκεκριμένη.
<P>
Διότι πρέπει, πράγματι, να έχουμε επίγνωση του γεγονότος ότι ούτε η Ιταλία ούτε η Ισπανία ή η Ελλάδα, ούτε και καμία άλλη από τις χώρες που συνορεύουν με τη Μεσόγειο, είναι σε θέση να καταπολεμήσουν μόνες τους αυτά τα προβλήματα.
<P>
Επιπλέον, με καταπλήσσει το γεγονός ότι δεν έχει απευθυνθεί ακόμα καμία έκκληση, ούτε έχει υποβληθεί σχετική αίτηση για την ενεργοποίηση του άρθρου 5 της εν λόγω οδηγίας ώστε να τεθεί σε εφαρμογή η ρήτρα αλληλεγγύης σύμφωνα με τη Συνθήκη. Είναι προφανές ότι πρέπει να αξιοποιήσουμε αυτήν τη δυνατότητα για την παροχή αξιοπρεπούς και αλληλέγγυας απάντησης σε ένα ζήτημα που είναι, όπως και η Μεσόγειος, άκρως ευρωπαϊκή υπόθεση.
<SPEAKER ID="167" NAME="Cecilia Wikström" LANGUAGE="SV">
Κυρία Πρόεδρε, ακούμε σήμερα πολλά άτομα να εκφράζουν ανησυχίες σχετικά με τη μετανάστευση. Τα άτομα αυτά φοβούνται πολύ απλά τη μαζική μετανάστευση προς την Ευρώπη, ως αποτέλεσμα των σημαντικών γεγονότων που λαμβάνουν τελευταία χώρα στη βόρειο Αφρική. Είναι βέβαιο ότι τα γεγονότα αυτά θα οδηγήσουν σε μεταναστευτικές ροές, οι οποίες, μάλιστα, έχουν ήδη ξεκινήσει και αναμένεται οπωσδήποτε να συνεχιστούν. Είναι αναπόφευκτο το γεγονός ότι οι άνθρωποι θα προσπαθήσουν να διαφύγουν από την αστάθεια και τη βία, ιδίως λόγω της τρέχουσας κατάστασης στη Λιβύη. Μέχρι στιγμής, ωστόσο, οι μεταναστευτικές ροές έχουν περισσότερο οριζόντιο παρά κάθετο χαρακτήρα, και αφορούν κυρίως την Τυνησία και την Αίγυπτο, αλλά χιλιάδες άτομα έχουν καταφθάσει και στη μικρή ιταλική νήσο της Lampedusa, και τούτο θέτει πραγματικά υπό δοκιμασία την αλληλεγγύη μεταξύ των κρατών μελών μας. Είναι εξαιρετικά ανησυχητικό το γεγονός ότι τα κράτη μέλη της ΕΕ δεν έχουν περάσει με επιτυχία αυτήν τη δοκιμασία αλληλεγγύης, και δεν φαίνεται να είναι διατεθειμένα να παρέχουν αμοιβαία στήριξη σε δύσκολες περιόδους.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη εκτιμά ότι ο σημαντικότερος στόχος που μπορούμε να υλοποιήσουμε επί του παρόντος είναι η εφαρμογή της οδηγίας για το άσυλο. " απάντηση σε ελαφρώς πιο μακροπρόθεσμο ορίζοντα είναι η κατάρτιση μιας κοινής ευρωπαϊκής πολιτικής για το άσυλο που θα είναι αντάξια της ονομασίας της. Μεταξύ άλλων, αυτή η λύση θα μας επιτρέψει να αναχαιτίσουμε προσωρινά τις μεταφορές αιτούντων άσυλο δυνάμει του Δουβλίνου ΙΙ, σε περίπτωση που ένα κράτος μέλος υφίσταται, για οιονδήποτε λόγο, υπερβολική επιβάρυνση. " αλληλεγγύη συνεπάγεται επίσης ευθύνες. Κάθε κράτος μέλος πρέπει πλέον να τηρεί και να εφαρμόζει την οδηγία που αποσκοπεί στην εναρμόνιση της προστασίας των ατόμων που τρέπονται σε φυγή, καθώς και στην ανάπτυξη, έως το 2012, ενός βιώσιμου ευρωπαϊκού συστήματος ασύλου. Έχουμε δεσμευθεί για την εφαρμογή του τελευταίου, και πρέπει να το πράξουμε με πνεύμα αλληλεγγύης, τηρώντας τις διεθνείς υποχρεώσεις για την κοινή ασφάλεια και τη σταθερότητα όλων.
<SPEAKER ID="168" NAME="Jean Lambert" LANGUAGE="EN">
Κυρία Πρόεδρε, χαίρομαι ιδιαίτερα που η κ. Επίτροπος μάς υπενθύμισε ότι η συντριπτική πλειονότητα των μεταναστευτικών ροών στην περιοχή λαμβάνει χώρα στη βόρειο Αφρική αυτήν καθαυτή. " Ύπατη Αρμοστεία των "νωμένων Εθνών για τους Πρόσφυγες (UNHCR) εκτιμά ότι περισσότερα από 400.000 άτομα έχουν ήδη εγκαταλείψει τη Λιβύη. Πρόκειται για ένα στοιχείο που καλό θα ήταν να έχουν κατά νου, μετά την παρακολούθηση της συζήτησης σχετικά με την οδηγία για τις διαδικασίες που πραγματοποιήθηκε νωρίτερα, ορισμένοι από τους βουλευτές μας: στην πλειονότητά τους, τα άτομα αυτά μετακινούνται εντός της περιοχής της βορείου Αφρικής.
<P>
Επικροτούμε θερμά τη στήριξη που εκδηλώνεται προς την UNHCR και άλλους οργανισμούς για την παροχή βοήθειας στους εκτοπισθέντες. Εντούτοις, διατυπώνονται, και δικαίως, έντονες ανησυχίες ως προς τις πιέσεις που υφίστανται η Μάλτα και η Lampedusa. Πρόκειται για σημαντική εξέλιξη, όχι όμως ισοδύναμη των γεγονότων που λαμβάνουν χώρα στην Τυνησία και την Αίγυπτο. Παρ' όλα αυτά, εκφράζονται εντεινόμενες ανησυχίες για ό, τι συμβαίνει στους ανηλίκους, ασυνόδευτους ή απομακρυσμένους από τις οικογένειές τους, κατά την άφιξή τους. Εγείρονται ανησυχίες ότι δεν τυγχάνουν της δέουσας υποστήριξης ή ταυτοποίησης. Ελπίζουμε ότι η Επιτροπή θα εξετάσει την κατάστασή τους, καθώς και την κατάσταση άλλων ατόμων που θεωρούνται εξαιρετικά ευάλωτα στην παρούσα φάση.
<P>
Επικροτούμε επίσης την προθυμία να εξεταστεί το ενδεχόμενο χρήσης της οδηγίας για την προσωρινή προστασία. Θα μπορούσε η Επίτροπος να περιγράψει αδρομερώς τα κριτήρια που πρόκειται να χρησιμοποιήσει κατά τη διενέργεια της αξιολόγησης των πιθανοτήτων υποβολής σχετικής σύστασης;
<SPEAKER ID="169" NAME="Rui Tavares" LANGUAGE="PT">
Κυρία Πρόεδρε, κυρία Επίτροπε, στη Lampedusa γίνονται δεκτοί πρόσφυγες υπό ειδεχθείς συνθήκες, χωρίς τροφή ή εγκαταστάσεις υγιεινής: γίνονται δεκτοί υπό συνθήκες πραγματικά απάνθρωπες. Το κέντρο κράτησης παραμένει κλειστό επί του παρόντος, και δεν έχουν πρόσβαση σε αυτό ούτε μη κυβερνητικές οργανώσεις ούτε δημοσιογράφοι, ενδεχομένως δε ούτε και βουλευτές του κοινοβουλίου. Το ιταλικό συμβούλιο προσφύγων ζητεί τη χορήγηση εντολών προσωρινής προστασίας στους εν λόγω πρόσφυγες, υπό τους όρους της οδηγίας 2001/55/ΕΚ, και εσείς έχετε εγκρίνει αυτήν τη αίτηση, κυρία Επίτροπε. Σας ευχαριστώ για την παρέμβασή σας, διότι αυτή η αίτηση καλύπτει ευρείες δυνατότητες και είναι ολοκληρωμένη. Υπάρχουν στοιχεία επί των οποίων συμφωνούμε, και υπάρχουν κάποια άλλα στοιχεία με τα οποία διαφωνούμε. Πλην όμως, υπάρχει και ένα στοιχείο που παρακωλύει την ανάληψη αυτής της ολοκληρωμένης δράσης: η υποκρισία των κρατών μελών.
<P>
Αναφερθήκατε, κυρία Επίτροπε, στην εφαρμογή διαδικασίας συναπόφασης για την επανεγκατάσταση. Ως εισηγητής, μπορώ να δηλώσω ότι το Κοινοβούλιο είναι διατεθειμένο να εξετάσει οιαδήποτε ιδέα θέσει επί τάπητος το Συμβούλιο. Ωστόσο, περιμένουμε ενάμισι χρόνο, και δεν έχουμε ακούσει καμία απολύτως ιδέα περί επανεγκατάστασης. Εξαιτίας αυτής ακριβώς της υποκρισίας τους, τα κράτη μέλη επέτρεψαν στον συνταγματάρχη Gaddafi να αποκρύπτει επί σειρά ετών το πρόβλημα των προσφύγων και των μεταναστών, ενώ του πωλούσαν ταυτόχρονα όπλα. Αυτός είναι ο λόγος για τον οποίο είναι εξίσου εντελώς υποκριτικό να συζητούμε για την υφιστάμενη έλλειψη πόρων. Μόνο το 2009, οι χώρες της Ευρωπαϊκής Ένωσης κέρδισαν 343 εκατομμύρια ευρώ από την πώληση όπλων στον συνταγματάρχη Gaddafi, ενώ το αρχικό ποσό που είχαν διαθέσει για την υποδοχή προσφύγων από τις αραβικές επαναστάσεις ανερχόταν στα τρία εκατομμύρια ευρώ, ήτοι εκατό φορές μικρότερο. Νομίζω πως αυτή η διαφορά τα λέει όλα.
<SPEAKER ID="170" NAME="Mara Bizzotto" LANGUAGE="IT">
Κυρία Πρόεδρε, κυρίες και κύριοι, η Lampedusa έχει κατακλυστεί από δεκάδες χιλιάδες βορειοαφρικανούς, τους οποίους η νήσος ουδέποτε θα είναι σε θέση να υποδεχθεί. Επί εβδομάδες, η Ιταλία αποτελεί βασικό προορισμό εκατοντάδων σκαφών που μεταφέρουν παράνομους μετανάστες. Εάν δεν αντιδράσουμε από κοινού, εάν δεν αντιδράσει η ΕΕ, το μεταναστατευτικό κύμα εκτοπισθέντων θα συνεχιστεί.
<P>
Οι παράνομοι μετανάστες που καταφθάνουν κατά τους τελευταίους μήνες πρέπει να επιστρέψουν στις πατρίδες τους· δεν υπάρχει εναλλακτική λύση. Εντούτοις, πέραν κάποιων δηλώσεων αλληλεγγύης, η ιταλική κυβέρνηση εγκαταλείφθηκε μόνη της στη διαχείριση αυτής της βιβλικής "εξόδου" που έχει λάβει τόσο απρόβλεπτες διαστάσεις.
<P>
Πού είναι η Ευρώπη; Μέχρι στιγμής, οι Βρυξέλλες κρίνονται ένοχες διότι κρύβονται· οι συμπολίτες μου δεν μπορούν να ανεχθούν πλέον την επονείδιστη συμπεριφορά τους. " Ευρώπη άφησε την Ιταλία να αντιμετωπίσει μόνη της αυτήν την άνευ προηγουμένου κατάσταση έκτακτης ανάγκης. Αντιθέτως, όμως, η Ευρώπη έπρεπε να συνδράμει την Ιταλία στον επαναπατρισμό των παράνομων μεταναστών, και πρέπει να στηρίξει επίσης τις προσπάθειες της ιταλικής κυβέρνησης για την αποτροπή δεκάδων χιλιάδων ακόμα ατόμων που σκοπεύουν να μεταναστεύσουν, κυρίως από την Τυνησία.
<P>
Το ζήτημα των λίβυων προσφύγων είναι διαφορετικό: η Ευρώπη πρέπει να στηρίξει την Ιταλία κατά τις επιχειρήσεις ταυτοποίησης και υλικοτεχνικής διαχείρισης, αλλά, προπαντός, πρέπει να εργαστεί για τη διασφάλιση της υποδοχής προσφύγων σε όλα τα κράτη μέλη. Το βάρος της υποδοχής αυτών των ατόμων που διαφεύγουν του πολέμου δεν μπορεί να το επωμισθεί μόνο η Ιταλία. Είναι πλέον καιρός να σταματήσουν οι συζητήσεις. " Ευρωπαϊκή Ένωση πρέπει να κάνει αισθητή την παρουσία της. Δεν μπορούμε να ανεχθούμε το γεγονός ότι η Ιταλία κατακλύζεται από παράνομους μετανάστες, ενώ η Γαλλία τους απορρίπτει με τόσο επονείδιστο τρόπο. Οι παράνομοι μετανάστες πρέπει να επιστρέψουν στις πατρίδες τους, ενώ όλα τα κράτη μέλη πρέπει τώρα να αναλάβουν τη δέσμευση να υποδεχθούν τους λίβυους πρόσφυγες.
<SPEAKER ID="171" NAME="Philip Claeys" AFFILIATION="NI">
(NL) Κυρία Πρόεδρε, αυτό που παρατηρούμε ουσιαστικά να συμβαίνει στη Lampedusa είναι η κατάσταση που είχε περιγράψει και προβλέψει, ήδη από το 1973, ο γάλλος συγγραφέας Jean Raspail, στο προφητικό του μυθιστόρημα με τίτλο Le Camp des Saints ("Το στρατόπεδο των αγίων"). " μοναδική διαφορά έγκειται στο γεγονός ότι η πραγματικότητα ξεπερνά τη φαντασία.
<P>
" Ευρώπη πρέπει να αναλάβει τον έλεγχο της κατάστασης, και όχι να την αφήνει απλώς να εκτυλίσσεται. Είναι παράλογο να χειροκροτούμε πρώτα την αλλαγή καθεστώτος στην Τυνησία και την Αίγυπτο και, αμέσως μετά, να δεχόμαστε αθρόα τους μετανάστες, ή, για την ακρίβεια, τους αποκαλούμενους πρόσφυγες, από τις χώρες αυτές. Όλοι γνωρίζουν ότι σχεδόν κανένας από τους επιβαίνοντες σε αυτά τα σκάφη, τα οποία προσαράζουν στη Lampedusa, δεν είναι επιλέξιμος για την αναγνώρισή του ως πολιτικού πρόσφυγα. Ωστόσο, επιτρέπεται επί του παρόντος η είσοδος αυτών των ατόμων στην ευρωπαϊκή επικράτεια και, με την υποστήριξη κάθε είδους επιδοτούμενων ομάδων, διακινητών ανθρώπων και ακριβοπληρωμένων δικηγόρων, θα κινήσουν σύντομα διαδικασίες, τις οποίες θα τραβήξουν σε όσο το δυνατόν μεγαλύτερο μάκρος και, εφόσον παραστεί ανάγκη, θα περάσουν στην παρανομία, σε περίπτωση που δεν αναγνωρισθούν τελικά ως πρόσφυγες.
<P>
Κρίνοντας από τις τρέχουσες εξελίξεις, διαπιστώνεται ότι ο Frontex δεν προστατεύει τα εξωτερικά σύνορα της Ευρώπης, διότι τα μεταχειρίζεται ως ένα είδος επιτροπής υποδοχής. Τα συγκεκριμένα πλοία θα πρέπει να επιστρέφουν συνοδεία στον τόπο προέλευσής τους, και οι πραγματικοί πρόσφυγες θα πρέπει, στο μέτρο του δυνατού, να γίνονται δεκτοί στις γενέτειρές τους και όχι στην Ευρώπη. Εξίσου θεμελιώδους σημασίας είναι και η προσαρμογή αρκετών διεθνών συμβάσεων στις σημερινές ανάγκες.
<SPEAKER ID="172" NAME="Agustín Díaz de Mera García Consuegra" AFFILIATION="PPE">
(ES) Κυρία Πρόεδρε, θα ήθελα να λάβω τον λόγο και να εκμεταλλευθώ την ευκαιρία της παρούσας συζήτησης για να αναφερθώ σε ένα θεμελιώδες ζήτημα: το ζήτημα της έκτακτης ανάγκης. Δεν μπορούν να αντιμετωπίσουν μόνοι τους την κατάσταση.
<P>
Όπως όλοι γνωρίζουμε, η ρίζα του εν λόγω προβλήματος είναι οι ασταθείς καταστάσεις στην Τυνησία και την Αίγυπτο, καθώς και ο πόλεμος στη Λιβύη. Εντούτοις, δεν υπάρχει κανένα όριο ως προς τη διάρκεια αυτής της κατάστασης: δυστυχώς, προβλέπεται να διαρκέσει επί ανησυχητικά μακρό διάστημα. Για τον λόγο αυτόν, πρέπει να αποφασίσουμε τώρα τον τρόπο με τον οποίο μπορούμε να αξιοποιήσουμε τις κοινές πολιτικές μας για τη διαχείριση της κατάστασης έκτακτης ανάγκης, διότι δεν αντιμετωπίζεται μεμονωμένα.
<P>
Κατά την άποψή μου, κυρία Πρόεδρε, κυρία Επίτροπε, προτεραιότητά μας πρέπει να αποτελέσει η αλληλεγγύη προς τα θύματα και η αλληλεγγύη προς τα κράτη και τις περιφέρειες υποδοχής.
<P>
Έχουμε στη διάθεσή μας μέσα τα οποία δεν χρησιμοποιούνται με τον ενδεδειγμένο τρόπο. Έχουμε στη διάθεσή μας τέσσερα ταμεία. " κ. Malmström μάς ανέφερε σε ξεκάθαρο και κοφτό τόνο ποσά που μου φαίνονται γελοία. Μίλησε για 30 εκατομμύρια ευρώ, για 25 εκατομμύρια ευρώ κατόπιν αίτησης κ.ο.κ. Πλην όμως, οι πόροι από τα τέσσερα ταμεία μας, ήτοι το Ταμείο για τους Πρόσφυγες, το Ταμείο Επιστροφών, το Ταμείο Εξωτερικών Συνόρων και το Ταμείο Ένταξης, ανέρχονται στο συνολικό ποσό των τριών δισεκατομμυρίων ευρώ εντός του πεδίου εφαρμογής των δημοσιονομικών προοπτικών.
<P>
Κυρία Malmström, νομίζω ότι οι πόροι αυτοί πρέπει να αξιοποιούνται για καταστάσεις έκτακτης ανάγκης, διότι πρέπει να έχουμε την ικανότητα να τους χρησιμοποιούμε και να τους τροποποιούμε. Οι περιορισμοί μας όσον αφορά τη συνεργασία και την αλληλεγγύη συμβολίζονται από την αστάθεια που επέδειξε ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης στο πλαίσιο της επιχείρησης "Ερμής". " άφιξη του αυξανόμενου αριθμού των ατόμων που προσπαθούν να διαφύγουν από τον πόλεμο και από την απόγνωση αναδεικνύει την εξαιρετικά περιορισμένη ικανότητά μας εν προκειμένω. Δεν μπορούν να αντιμετωπίσουν μόνοι τους την κατάσταση.
<P>
Ποιος μπορεί να την αντιμετωπίσει; " Ευρωπαϊκή Ένωση διαθέτει την απαραίτητη αλληλεγγύη για την ικανοποίηση των απαιτήσεων που εγείρει αυτή η κατάσταση έκτακτης ανάγκης σε πραγματικό χρόνο.
<SPEAKER ID="173" NAME="Ana Gomes" AFFILIATION="S&amp;D">
(PT) Κυρία Πρόεδρε, η έκθεση Provera παρουσιάζεται σε μια συγκυρία που θέτει μέγιστες προκλήσεις. " Τυνησία και η Αίγυπτος, χώρες με τεράστια οικονομικά προβλήματα, έχουν ήδη ανοίξει τις θύρες τους σε τουλάχιστον 400.000 πρόσφυγες από τη Λιβύη. Παρά το γεγονός αυτό, οι ευρωπαϊκές κυβερνήσεις έχουν επιλέξει να επιδείξουν αδιαφορία και παραβλέπουν τους 20.000 ανθρώπους που "στοιβάζονται" στη Lampedusa υπό απάνθρωπες συνθήκες. Οι επαναστάσεις στη βόρειο Αφρική κατέστησαν ακόμα πιο πιεστική για τα κράτη μέλη της Ευρωπαϊκής Ένωσης την ανάγκη να εκπληρώσουν τις ανθρωπιστικές υποχρεώσεις τους όσον αφορά την υποδοχή των προσφύγων, καθώς και να καταρτίσουν μια νέα μεταναστευτική πολιτική επί τη βάσει της αλληλεγγύης, αλλά και των άλλων θεμελιωδών αξιών και αρχών της Ευρωπαϊκής Ένωσης. Οι πολιτικές των κλειστών θυρών και της αναγκαστικής επιστροφής που ασκούν κατά τα τελευταία έτη ορισμένα κράτη μέλη έναντι των γειτόνων τους στη Μεσόγειο έχουν αποτρέψει ενδεχομένως κάποιους μετανάστες από την άφιξή τους στην Ευρώπη, διά της οδού των ενισχυμένων ελέγχων στους λιμένες της βορείου Αφρικής, των περιπολιών στη Μεσόγειο Θάλασσα, αλλά ακόμα και διά της χρήσης πιο βάρβαρων μεθόδων, όπως η εφαρμογή ηλεκτροσόκ. Αυτό, ωστόσο, είχε ένα εξοργιστικά υψηλό τίμημα: τα δικαιώματα των μεταναστών και των προσφύγων, οι οποίοι εξαναγκάζονται να επιστρέψουν σε καθεστώτα όπως αυτό του Gaddafi.
<P>
" παρούσα κατάσταση έκτακτης ανάγκης απαιτεί την υιοθέτηση ενός κοινού συστήματος ασύλου, με καταμερισμό των ευθυνών, συμπεριλαμβανομένης της θέσπισης ενός μηχανισμού προσωρινής προστασίας και της προσφοράς σαφώς ευρύτερης διαδικασίας επανεγκατάστασης. Χρειαζόμαστε μια νέα μεταναστατευτική στρατηγική, η οποία θα λαμβάνει υπόψη τα πρωταρχικά αίτια της μετανάστευσης, όπως, μεταξύ άλλων, τη φτώχεια, τις διακρίσεις, τις συγκρούσεις και την πολιτική καταστολή. Απουσία ανάλογης στρατηγικής, οι διακινητές λαθρομεταναστών θα κατορθώνουν πάντα να βρίσκουν εναλλακτικές οδούς. Ως εκ τούτου, η προαγωγή των ανθρωπίνων δικαιωμάτων, της δημοκρατίας και της βιώσιμης ανάπτυξης πρέπει να αποτελέσει πραγματική στρατηγική προτεραιότητα στο πλαίσιο της εξωτερικής πολιτικής της Ευρωπαϊκής Ένωσης, καθώς και στο πλαίσιο αναπτυξιακών προγραμμάτων για τη Μεσόγειο και την ευρύτερη περιοχή.
<SPEAKER ID="174" NAME="Sonia Alfano" AFFILIATION="ALDE">
(IT) Κυρία Πρόεδρε, κυρίες και κύριοι, η παρούσα κατάσταση έκτακτης ανάγκης διδάσκει στην ευρωπαϊκή πολιτική για το άσυλο και τη μετανάστευση ένα σοβαρό μάθημα. Καθίσταται για μία ακόμα φορά σαφές ότι η ΕΕ στερείται ενός νομοθετικού και επιχειρησιακού πλαισίου που θα επέτρεπε την αντιμετώπιση έκτακτων, όχι όμως και απρόβλεπτων, γεγονότων, όπως τα γεγονότα των τελευταίων μηνών στη βόρειο Αφρική.
<P>
" Lampedusa, η Ιταλία και η νότια Ιταλία πληρώνουν τώρα το τίμημα αυτών των σφαλμάτων, αλλά εκείνοι που πληρώνουν ουσιαστικά αυτό το τίμημα είναι οι πρόσφυγες, η υποδοχή των οποίων συντελείται κατά τόσο απάνθρωπο τρόπο. Παρά το άρθρο 80 της Συνθήκης για τη λειτουργία της Ευρωπαϊκής Ένωσης και την αρχή του δίκαιου επιμερισμού της αλληλεγγύης, όλες οι χώρες ανησυχούν στην πραγματικότητα μόνο για τις δικές τους υποθέσεις, και η στάση της Γαλλίας, η οποία μοιράζεται κοινά σύνορα με την Ιταλία, είναι απαράδεκτη στο πλαίσιο της υφιστάμενης ευρωπαϊκής εκδοχής. Υπό αυτές τις συνθήκες, θα ήθελα να παροτρύνω την Επιτροπή να εξετάσει το ενδεχόμενο επιδίωξης εξηγήσεων εκ μέρους της γαλλικής κυβέρνησης.
<P>
Επί σειρά ετών, η ΕΕ προέβαινε στη σύναψη συμφωνιών με τρίτες χώρες που κυβερνώνται από δικτατορίες, χρηματοδοτώντας τις δραστηριότητές τους και θέτοντας τα επιχειρηματικά συμφέροντα πάνω από τις δημοκρατικές απαιτήσεις. " Ευρώπη εξακολουθεί να παραμένει σιωπηλή απέναντι στις λιβυκές επιδρομές: μήπως προτίθεται να παραμείνει εξίσου σιωπηλή και απέναντι στην αφόρητη κατάσταση των πρόχειρων καταυλισμών;
<P>
Φυσικά, όλοι συμφωνούμε ότι δεν μπορούμε να προβούμε σε διαπραγματεύσεις με τον συνταγματάρχη Gaddafi. Πλην όμως, δεν άκουσα να εγείρεται καμία ένσταση, προ ολίγων μηνών, σχετικά με τη συνθήκη που υπεγράφη μεταξύ της Ιταλίας και της Λιβύης, η οποία οδήγησε στην αντιμετώπιση του μεταναστατευτικού ζητήματος με τον πλέον απάνθρωπο τρόπο. Σήμερα, ο πρόεδρος κ. Berlusconi επιχείρησε να χρησιμοποιήσει την ίδια προσέγγιση με την Τυνησία, προσφέροντας χρήματα. Ενδέχεται, όμως, η νέα κυβέρνηση της Τυνησίας να έχει αντλήσει τα κατάλληλα διδάγματα.
<P>
Παρ' όλα αυτά, είτε μας αρέσει είτε όχι, η ανάληψη δράσης είναι ευθύνη της ΕΕ και των 27 κρατών μελών, με γνώμονα την κορυφαία προτεραιότητα της διεθνούς αλληλεγγύης και της προστασίας των ανθρωπίνων δικαιωμάτων. Για τον λόγο αυτόν, ελπίζω ότι η Ευρωπαϊκή Επιτροπή θα προτείνει τη θέσπιση της διαδικασίας επείγοντος που προβλέπεται στην οδηγία 2001/55/ΕΚ το συντομότερο δυνατόν, και ότι η εν λόγω πρόταση θα εγκριθεί από το Συμβούλιο στο εγγύς μέλλον, διότι, διαφορετικά, οι προσπάθειες θα αποβούν άκαρπες.
<P>
Θα ήθελα επίσης να απευθύνω έκκληση για τη συγκρότηση κοινοβουλευτικής αντιπροσωπείας, και όχι αντιπροσωπείας πολιτικών ομάδων, η οποία θα μεταβεί στη Lampedusa για τον έλεγχο των ανθρωπιστικών συνθηκών των μεταναστών και της αρχής της μη επαναπροώθησης.
<SPEAKER ID="175" NAME="Malika Benarab-Attou" AFFILIATION="Verts/ALE">
(FR) Κυρία Πρόεδρε, η παρούσα έκθεση είναι ευαίσθητη, και οφείλω να επικρίνω τον τίτλο της. Το έναυσμα δίνεται από τη χρήση του όρου "μεταναστευτικά ρεύματα": δημιουργεί την εντύπωση ότι οι μετανάστες είναι εμπορεύματα ή εισβολείς.
<P>
Πρόκειται για ιστορικές στιγμές για τους λαούς της νοτίου Μεσογείου και για εμάς, αλλά ο φόβος της μαζικής μετανάστευσης αποτρέπει την ΕΕ και τα κράτη μέλη από τη δημιουργία μιας νέας δυναμικής.
<P>
Τα πρόσφατα δημοκρατικά κινήματα στον Νότο μάς βοήθησαν να συνειδητοποιήσουμε τις αντιφάσεις μας. Απέδειξαν για μία ακόμα φορά την έλλειψη συνέπειας και οράματος στις αναχρονιστικές και ανεδαφικές πολιτικές μας στον τομέα της συνεργασίας. Είναι πλέον καιρός η Ευρωπαϊκή Ένωση να θέσει σε εφαρμογή μια μεταναστευτική πολιτική που θα είναι συνεπής με τις αξίες μας, που θα αναγνωρίζει το γεγονός ότι ζούμε σε έναν κόσμο στον οποίο οι άνθρωποι μετακινούνται, σε έναν κόσμο στον οποίο οι άνθρωποι κυκλοφορούν ελεύθερα.
<P>
" συνέχιση της συζήτησης περί μεταναστευτικών ρευμάτων είναι παράλογη και αντιβαίνει στις ανθρωπιστικές μας αξίες. Εάν θέλουμε, ως Ευρωπαίοι, να αποτελούμε μείζονες παράγοντες σε παγκόσμια κλίμακα, τότε πρέπει να αλλάξουμε την προσέγγισή μας και να εργαστούμε με στόχο τη δημιουργία μιας Ένωσης για τη Μεσόγειο που θα βασίζεται στην αλληλεγγύη· αυτό όμως δεν μπορούμε να το πράξουμε εάν δεν αναθεωρήσουμε την πολιτική για την κινητικότητα ή αυτό στο οποίο αναφερόμαστε σήμερα ως μεταναστευτική πολιτική. Οφείλουμε να ανταποκριθούμε στις προσδοκίες των λαών του Νότου.
<P>
Οι πολιτικές μας δεν πρέπει πλέον να καθοδηγούνται από τον φόβο της μετανάστευσης. " ενίσχυση των συνοριακών ελέγχων δεν πρέπει πλέον να αποτελεί το βασικό μας κίνητρο για την εφαρμογή των συμφωνιών συνεργασίας, όπως συνέβη στην περίπτωση της Λιβύης.
<P>
Πρέπει να αναθεωρήσουμε τις αναγκαίες προϋποθέσεις για την υπογραφή συμφωνιών σχετικά με την κυκλοφορία των προσώπων που συνεπάγονται συμφωνίες επανεισδοχής, ούτως ώστε να γίνονται σεβαστά τα ανθρώπινα δικαιώματα. Οι δράσεις μας εξακολουθούν να χαρακτηρίζονται από μια προσέγγιση της κινητικότητας με βάση την ασφάλεια, η οποία αντιβαίνει στις αξίες μας και στην απαίτηση που θέτουμε για την προστασία των πληθυσμών. " σκανδαλώδης θέση που έχουν λάβει οι κ.κ. Berlusconi και Guéant πρέπει να καταδικαστεί δριμύτατα.
<P>
Κυρία Επίτροπε, τι είδους πολιτική πρέπει να εγκρίνουμε ενόψει της εγκαθίδρυσης μιας πραγματικής Ένωσης για τη Μεσόγειο, μιας Ένωσης στην οποία θα εκφράζουμε την αλληλεγγύη μας προς τους λαούς του Νότου, οι οποίοι αισθάνονται σήμερα ότι τυγχάνουν της περιφρόνησής μας;
<SPEAKER ID="176" NAME="Marie-Christine Vergiat" AFFILIATION="GUE/NGL">
(FR) Κυρία Πρόεδρε, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν προτίθεται να συμμετάσχει στην ψηφοφορία επί της παρούσας έκθεσης. Περιέχει, ομολογουμένως, κάποια θετικά στοιχεία, αλλά έρχονται συνεχώς σε αντίθεση με τις πρακτικές ορισμένων κρατών μελών, συμπεριλαμβανομένης της γενέτειράς μου.
<P>
" παρούσα έκθεση αρνείται να αποδεχθεί ότι η μετανάστευση αποτελεί κατεξοχήν ζήτημα Νότου-Νότου. " μη αναγνώριση αυτού του γεγονότος σημαίνει ότι οι εντάσεις πολύ απλά θα συνεχίσουν να κλιμακώνονται και ότι θα καταβυθίσουν αρκετές από τις εν λόγω χώρες ακόμα περισσότερο στη φτώχεια.
<P>
Είναι αλήθεια ότι η Ευρωπαϊκή Ένωση δεν μπορεί να υποδεχθεί όλους τους ενδεείς του πλανήτη, αλλά δεν διατρέχει κανέναν κίνδυνο εν προκειμένω· αυτό αποδεικνύουν και τα ίδια τα στοιχεία, ανεξαρτήτως της αναστάτωσης που προκαλούν κάποιοι. " Ευρωπαϊκή Ένωση δεν μπορεί να υποδεχθεί όλους τους ενδεείς του πλανήτη, αλλά πρέπει να συμβάλει συναφώς, κατ' αναλογία της ευμάρειάς της, των αναγκών της και της ζημίας που έχει προκαλέσει και εξακολουθεί να προκαλεί σήμερα, εξαιτίας κάποιων εταιρειών της, οι οποίες λεηλατούν τους πόρους των αντίστοιχων χωρών. " παρούσα έκθεση παραμένει πιστή σε αυτήν την παράδοση του εσωστρεφούς οχυρού της Ευρώπης, περιφρονώντας τα ίδια της τα συμφέροντα, ιδίως όσον αφορά τη δημογραφία της.
<P>
Όχι, η Ευρωπαϊκή Ένωση δεν έχει αντλήσει διδάγματα από τις επαναστάσεις που λαμβάνουν χώρα στα αραβικά κράτη. Δεν εκφράζει την αλληλεγγύη της. Μέσα σε λίγες ημέρες, οι αρχές της Τυνησίας υποδέχθηκαν, υπό υποδειγματικές συνθήκες, περισσότερους από 100.000 λίβυους πρόσφυγες. Όχι, κυρία Επίτροπε, οι συζητήσεις της Ευρώπης δεν αίρονται στο ύψος των προβλημάτων που αντιμετωπίζει ο πλανήτης. Το μόνο που κατορθώνουν να κάνουν είναι να τροφοδοτούν τις ξενοφοβικές πολιτικές ορισμένων κρατών μελών, και αυτό με θλίβει.
<SPEAKER ID="177" NAME="Mario Borghezio" AFFILIATION="EFD">
(IT) Κυρία Πρόεδρε, κυρίες και κύριοι, καταρχάς, θα ήθελα να ευχαριστήσω την Επίτροπο κ. Malmström για το φιλόπονο έργο που επιτελεί εδώ και εβδομάδες στο πλαίσιο της διαχείρισης αυτής της επικής καταστροφής - διότι περί αυτού ακριβώς πρόκειται.
<P>
Έχουν διατυπωθεί διάφορες δηλώσεις, και όχι μόνο στο παρόν Σώμα, σε μια απόπειρα υποτίμησης και επιδερμικής αντιμετώπισης του προβλήματος που καλείται να αντιμετωπίσει η κυβέρνησή μας, η χώρα μας και ο λαός μας. " κατάσταση αποτελούσε, και εξακολουθεί να αποτελεί, ζήτημα έκτακτης ανάγκης -ανθρωπιστικής και όχι μόνο- εξαιρετικών διαστάσεων. Φρονώ πως η κυβέρνησή μας, και ειδικότερα ο λαός μας, έχει αντεπεξέλθει πολύ καλά σύμφωνα με τη διεθνή κοινή γνώμη. Οι κάτοικοι της Lampedusa επέδειξαν αξιοθαύμαστη συμπεριφορά, δεδομένου ότι υποδέχθηκαν αρχικά θερμά τους μετανάστες, κατόπιν τους βοήθησαν από το ίδιο τους το υστέρημα και κατέληξαν κάποια στιγμή να δηλώσουν ότι δεν μπορούν πλέον να το κάνουν αυτό, διότι, επιπλέον των ανθρωπίνων δικαιωμάτων που συζητούμε καθημερινά στο παρόν Σώμα, πρέπει να λάβουμε εξίσου υπόψη τα δικαιώματα των λαών, συμπεριλαμβανομένου του δικαιώματός τους να διατηρούν την ταυτότητα και τις δραστηριότητές τους και, φυσικά, να μην δέχονται εισβολές.
<P>
Μεταξύ των μεταναστών συγκαταλέγονται επίσης παράνομοι μετανάστες, εγκληματίες που έχουν αποφυλακιστεί. Αυτό ορθώς ανησυχεί τις χώρες που πρέπει να τους υποδεχθούν. Επιπροσθέτως, εφόσον η μετανάστευση λαμβάνει διαστάσεις -επαναλαμβάνω- εισβολής, πρέπει να αντιμετωπίσουμε ευθέως το πρόβλημα.
<P>
Τασσόμαστε 100% στο πλευρό των πολιτών μας, χωρίς "εάν", ούτε "αλλά". " Ευρωπαϊκή Ένωση πρέπει να κινητοποιηθεί και να το λάβει αυτό υπόψη. Πέραν των ανθρωπίνων δικαιωμάτων, οφείλουμε να εξετάσουμε και τα δικά μας δικαιώματα, τα δικαιώματα των γηγενών πληθυσμών. Για τον λόγο αυτόν, στηρίζουμε απολύτως τις προσπάθειες που καταβάλλει επί του παρόντος η ιταλική κυβέρνηση στην Τυνησία, διότι, συγκριτικά με τα μετριοπαθή ποσά που εξήγγειλε η κ. Επίτροπος, η ιταλική κυβέρνηση προσφέρει πάρα πολλά στην Τυνησία. Καταβάλλονται μείζονες προσπάθειες, και έχουμε την πεποίθηση ότι θα επιτύχουμε απτά αποτελέσματα.
<P>
Εντούτοις, πρέπει να περάσουμε από τα λόγια στις πράξεις, και ο Frontex δεν προβαίνει στις ενέργειες στις οποίες θα έπρεπε να είχε προβεί ώστε να τεθεί τέρμα σε αυτήν την απεχθή διακίνηση, διότι η τελευταία αποτελεί ντροπή για τη Μεσόγειο, και για αυτό ευθύνεται εν μέρει η Ευρωπαϊκή Ένωση. Ως εκ τούτου, δηλώνω ότι πρέπει να τερματιστεί η διακίνηση ανθρώπων, και δηλώνω "Ναι" στην εφαρμογή ενός σχεδίου Μάρσαλ για τις εν λόγω χώρες.
<SPEAKER ID="178" NAME="Andreas Mölzer" AFFILIATION="NI">
(DE) Κυρία Πρόεδρε, κυρία Malmström, είναι ευρέως γνωστό ότι άτομα από εξαιρετικά πυκνοκατοικημένες, υποανάπτυκτες χώρες διακινδυνεύουν καθημερινά τη ζωή τους, επειδή η ΕΕ, με τις ψευδο-ανθρωπιστικές ιδέες της, δεν έχει καταστήσει σαφές ότι οι κανόνες που διέπουν τους μετανάστες δεν είναι ίδιοι με τους κανόνες που διέπουν τους πρόσφυγες.
<P>
Σύμφωνα με τη Σύμβαση της Γενεύης για το καθεστώς των προσφύγων, ως πρόσφυγας νοείται κάθε πρόσωπο το οποίο, εξαιτίας δικαιολογημένου φόβου διώξεως λόγω φυλής, θρησκείας ή πολιτικών πεποιθήσεων, ευρίσκεται εκτός της χώρας της οποίας έχει την υπηκοότητα. Ωστόσο, ο ορισμός αυτός δεν ισχύει για τη συντριπτική πλειονότητα των ατόμων που κατακλύζουν την Ευρώπη σε καθημερινή βάση. Ανεξαρτήτως της κατάστασης που επικρατεί στη γενέτειρά τους, η μοναδική τους επιθυμία είναι να εγκατασταθούν κάπου στην ΕΕ -στη γη της επαγγελίας, σύμφωνα με την εικόνα που έχουν διαμορφώσει στο μυαλό τους- προκειμένου να δοκιμάσουν εκεί την τύχη τους και να μπορέσουν απλώς, όπως συνηθίζεται, να ενταχθούν στα συστήματα κοινωνικής προστασίας μας. Αυτό μπορεί να έχει ενδεχομένως κάποια λογική κατά τη δική τους αντίληψη, αλλά εμείς, ως βουλευτές τους Ευρωπαϊκού Κοινοβουλίου, οφείλουμε να υπηρετούμε τα συμφέροντα των Ευρωπαίων. Και τούτο δεν συνεπάγεται, ασφαλώς, τη διαρκή παροχή στήριξης σε εκατομμύρια οικονομικών μεταναστών, οι οποίοι, ελλείψει κατάρτισης και κατάλληλων προσόντων για την αγορά εργασίας μας, δεν μπορούν απλούστατα να μας φανούν ιδιαίτερα χρήσιμοι.
<P>
Θα ήταν επίσης εξαιρετικά άδικο και για κράτη όπως η Τυνησία και η Λιβύη, ειδικότερα, τα οποία έχουν μόλις απελευθερωθεί από δικτατορικά καθεστώτα και τίθενται πλέον στην τροχιά του εκδημοκρατισμού, και θα χρειαστούν, συνεπώς, όλες τους τις δυνάμεις για την ανασυγκρότηση των ίδιων των χωρών τους. Οι άνθρωποι αυτοί πρέπει να συμβάλουν στην ανάπτυξη των οικείων χωρών τους.
<P>
Μετά την πτώση της δικτατορίας του Ben Ali, η Τυνησία κατέστη ελεύθερη χώρα. Πρέπει να ληφθεί υπόψη και αυτή η κατάσταση στην ΕΕ, στο πλαίσιο των συζητήσεων σχετικά με τον τρόπο αντιμετώπισης των μαζικών εισροών ατόμων από τη βόρειο Αφρική. Κατά συνέπεια, όλοι οι οικονομικοί μετανάστες πρέπει, κατά την άποψή μου, να επιστρέψουν πίσω, πριν φθάσουν καν στην Ευρώπη. Δεν θα έπρεπε να τους επιτρέπεται καν να φθάνουν στη Lampedusa, και πρέπει να εκχωρήσουμε στον οργανισμό Frontex της ΕΕ τις κατάλληλες αρμοδιότητες ώστε να διασφαλίσει αυτήν την προϋπόθεση.
<SPEAKER ID="179" NAME="Salvatore Iacolino" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, ακούσαμε μια σειρά μέτρων και πρωτοβουλιών που είναι ασφαλώς ενθαρρυντικά και ανταποκρίνονται επίσης στα αιτήματα που υπέβαλε η ιταλική αντιπροσωπεία κατά την κοινή συνεδρίαση που πραγματοποιήσαμε την προηγούμενη εβδομάδα με τον επικεφαλής της αντιπροσωπείας και τον Πρόεδρο Barroso: περισσότερη αλληλεγγύη, περισσότερα μέσα, πιο συγκεκριμένες και πιο δυναμικές δράσεις για τη Lampedusa, τη Μάλτα και όλα τα κράτη που εκτίθενται στον κίνδυνο έκτακτων μεταναστευτικών πιέσεων, οι οποίες μπορούν να αντιμετωπισθούν μόνο μέσω της ευρωπαϊκής διακυβέρνησης.
<P>
Αυτές οι ενθαρρυντικές δηλώσεις εναρμονίζονται ασφαλώς με τις σκέψεις μας σχετικά με την εφαρμογή του άρθρου 5 της οδηγίας 2001/55/ΕΚ. Έχουμε την πεποίθηση ότι το μέτρο αυτό μπορεί να υποβληθεί στο Συμβούλιο εντός απολύτως ευλόγου χρονοδιαγράμματος. Αφορά την άσκηση μιας περισσότερο συνεκτικής ευρωπαϊκής πολιτικής γειτονίας, η οποία θα βασίζεται στα αποτελέσματα και σε μια πολιτική που θα ευνοεί πρωτίστως τις μεθοριακές περιφέρειες και θα διαθέτει πόρους ώστε να διασφαλισθεί ότι οι νέοι των αντίστοιχων περιοχών θα είναι σε θέση να αξιοποιούν ευκαιρίες εργασίας και οικονομικής ανάπτυξης στα εδάφη όπου διαμένουν. Αφορά ένα καλύτερο και πιο κατάλληλο επιχειρησιακό σχέδιο για τον Frontex, ο οποίος απέδειξε ουσιαστικά τη χρησιμότητά του διενεργώντας κοινές περιπολίες κατά το παρόν, έκτακτο στάδιο. Φρονούμε ότι η ενότητα για τη χρηματοδότηση στον τομέα της μετανάστευσης επιτρέπει τη δυνατότητα ανάληψης περαιτέρω δράσης λόγω του έκτακτου χαρακτήρα της κατάστασης, της οποίας έχουμε όλοι πλέον απόλυτη επίγνωση.
<P>
Κυρία Malmström, δεν κάναμε καμία αναφορά σε αντισταθμιστικά μέτρα. Ο Επίτροπος Hahn δεν παρίσταται σήμερα όπως εσείς, και θα ήταν πιθανότατα χρήσιμο να παρευρισκόταν στη συζήτηση. Αναφέρομαι σε μια πιθανή αναθεώρηση των διαρθρωτικών ταμείων, σε μια πολιτική που θα λαμβάνει υπόψη έκτακτες καταστάσεις, στη μείωση της ελκυστικότητας, στις αρνητικές επιπτώσεις επί της ελκυστικότητας της περιοχής της Σικελίας στους τομείς της αλιείας και του τουρισμού, για την οποία η Lampedusa και η Σικελία πρέπει με κάποιον τρόπο να αποζημιωθούν.
<P>
Εκατόν πενήντα χιλιάδες Αιγύπτιοι έχουν επιστρέψει στη Λιβύη, αλλά αυτό το μεταναστευτικό ζήτημα δεν τελειώνει εδώ. Για τον λόγο αυτόν, πρέπει να δράσουμε με ιδιαίτερη αποφασιστικότητα, μέσω μιας ισχυρής και δραστικής ευρωπαϊκής πολιτικής, και είμαστε πεπεισμένοι ότι εσείς και ο Πρόεδρος κ. Barroso μπορείτε να αναπτύξετε αυτήν τη στρατηγική με τη βοήθεια ενός ολοκληρωμένου σχεδίου για τη μετανάστευση. Δεν μπορούμε να περιμένουμε τη λήψη περαιτέρω μέτρων, και είμαστε βέβαιοι ότι, έως το τέλος του τρέχοντος μηνός, η Ευρώπη θα έχει στη διάθεσή της ένα σχέδιο για τη μετανάστευση, το οποίο θα ευνοεί την πολυαναμενόμενη αλληλεγγύη που επιθυμούμε να εφαρμοστεί επιτέλους και στην πράξη.
<SPEAKER ID="180" NAME="John Attard-Montalto" AFFILIATION="S&amp;D">
(EN) Κυρία Πρόεδρε, καταρχάς, ακούγοντας τις ομιλίες ορισμένων -όχι όλων- συναδέλφων βουλευτών που συμμετέχουν στην παρούσα συζήτηση, διαπιστώνω ότι αναφέρονται στη μετανάστευση σαν να πρόκειται για ένα φαινόμενο που δεν λαμβάνει χώρα επί του παρόντος, αλλά αναμένεται να συμβεί.
<P>
Μια ανθρώπινη τραγωδία βρίσκεται σε εξέλιξη αυτήν ακριβώς τη στιγμή που εμείς συζητούμε στο παρόν Σώμα. Σε πολλές περιπτώσεις, συζητούμε σχετικά με το κατά πόσον συμφωνούμε ή διαφωνούμε, αλλά ένα στοιχείο επί του οποίου θα πρέπει να συμφωνήσουμε αφορά το γεγονός ότι η εν λόγω τραγωδία, η οποία εκτυλίσσεται στο κατώφλι μας -μερικές μόνο εκατοντάδες χιλιόμετρα από τα νότια σύνορα της Ευρωπαϊκής Ένωσης- λαμβάνει χώρα αυτήν ακριβώς τη στιγμή, και θα συνεχίσει να εντείνεται. Παρ' όλα αυτά, εξακολουθούμε να συζητούμε, παρότι μάλιστα έχουμε στη διάθεσή μας ένα μέσο -την οδηγία 2001/55/ΕΚ του Συμβουλίου- το οποίο μπορεί, κατόπιν σύστασης της Επιτροπής, να τεθεί σε εφαρμογή από το Συμβούλιο.
<P>
Με ποιον τρόπο θα εκτιμήσουμε ποσοτικά κατά πόσον οι μεταναστευτικές ροές είναι υψηλές, χαμηλές ή αρκετά υψηλές μετά τη λήξη αυτής της κατάστασης; " Ευρωπαϊκή Ένωση πρέπει να αποφασίσει εάν επιθυμεί να δράσει ή να αντιδράσει. Αντιδρούμε όταν τα γεγονότα έχουν ήδη ξεσπάσει. Ας μην τρέχουμε πίσω από τις εξελίξεις. Ας γίνουμε οι πρωταγωνιστές των εξελίξεων.
<SPEAKER ID="181" NAME="Sarah Ludford" AFFILIATION="ALDE">
(EN) Κυρία Πρόεδρε, αποδοτική διαχείριση, συνεκτικότητα, αλληλεγγύη, ευθύνη: αυτές υποτίθεται ότι πρέπει να είναι οι βάσεις μιας κοινής μεταναστευτικής πολιτικής της ΕΕ. Αρκεί να συγκριθούν αυτά τα στοιχεία με τις τρέχουσες επιδόσεις που παρουσιάζει η ΕΕ κατά την τελευταία δεκαετία, οι οποίες αξίζουν να βαθμολογηθούν με τρία στα δέκα. Για τις επιδόσεις αυτές δεν ευθύνεται η Επιτροπή, η οποία έχει καταρτίσει μια ολόκληρη δέσμη πολιτικών και προτεινόμενων νόμων, αλλά κατά μείζονα λόγο τα κράτη μέλη. Είναι πλέον καιρός να στραφούμε από την αντιδραστική και χαώδη στάση άμυνας προς την προορατική, υπό ορθή διαχείριση, στάση επίθεσης. Θα μπορούσαμε ίσως να αντλήσουμε διδάγματα εξετάζοντας μια χώρα όπως ο Καναδάς, ειδικότερα δε τις πολιτικές της στον τομέα της νόμιμης μετανάστευσης.
<P>
" δική μου γενέτειρα, το "νωμένο Βασίλειο, έχει λάβει τις αποστάσεις της από οιαδήποτε ιδέα περί κοινής πολιτικής. Με λυπεί αυτό, αλλά δεδομένου του μεγάλου αριθμού των ερωτηθέντων σε περιοχές όπως η Lampedusa που δηλώνουν ότι θέλουν να μετακινηθούν άμεσα προς τον Βορρά, συχνά δε ειδικά προς το "νωμένο Βασίλειο, δεν έχει κανένα νόημα να καταβληθούν προσπάθειες ώστε να πειστεί η χώρα μου, η οποία έχει βιώσει ευρύτατα το φαινόμενο της μετανάστευσης, για την άρση των συνοριακών ελέγχων που διενεργεί.
<P>
Πιστεύω στην αλληλεγγύη. Πιστεύω ότι πρέπει να επικαλεστούμε στο παρόν στάδιο την οδηγία για την προσωρινή προστασία. Ωστόσο, πρέπει να αναληφθούν ευθύνες από όλα τα κράτη μέλη -τόσο του Βορρά όσο και του Νότου- για την ορθή εφαρμογή του κοινοτικού δικαίου στο πλαίσιο της υποδοχής μεταναστών και της εξέτασης αιτήσεων για τη χορήγηση χρηματοδοτικής και άλλης ενίσχυσης, καθώς και στο πλαίσιο της ολοκλήρωσης και της επιβολής των εργατικών νομοθεσιών. " αλληλεγγύη και η ευθύνη πρέπει να είναι συνυφασμένες.
<SPEAKER ID="182" NAME="Hélène Flautre" AFFILIATION="Verts/ALE">
(FR) Κυρία Πρόεδρε, φρονώ ότι δεν μπορούμε να επικροτούμε, από τη μία πλευρά, την επανάσταση στην Τυνησία, και να απαιτούμε, από την άλλη, από τη χώρα να εφαρμόσει την πολιτική για τον έλεγχο των συνόρων που υπήρχε επί των ημερών της δικτατορίας του Ben Ali. Θεωρώ ότι πρέπει να σταματήσουμε να ασκούμε πιέσεις στην κυβέρνηση της Τυνησίας, η οποία καλείται να αντιμετωπίσει πληθώρα άλλων ζητημάτων: τους δικούς της πρόσφυγες -όπως προαναφέρθηκε- και την εποπτεία της διαδικασίας της μετάβασής της στη δημοκρατία.
<P>
" κατάσταση, λοιπόν, είναι νέα και εξαιρετική, και τούτο θα έπρεπε ενδεχομένως να μας επιτρέψει να σχεδιάσουμε κατάλληλες λύσεις, εκφράζοντας ταυτόχρονα την αλληλεγγύη μας. " βαρόνη Ludford έχει δίκαιο - αυτό ακριβώς είναι το στοιχείο που ελλείπει περισσότερο επί του παρόντος στην Ευρωπαϊκή Ένωση. Εκτιμώ πως το έργο της Ευρωπαϊκής Επιτροπής, και του Κοινοβουλίου, θα μπορούσε να συνίσταται καταρχάς στην έκδοση μορατόριουμ για την επιστροφή των Τυνησίων, διότι η κατάσταση είναι πραγματικά ανάρμοστη και αλυσιτελής. Θα πρέπει επίσης να χορηγήσουμε κατ' εξαίρεση άδειες παραμονής στους Τυνήσιους που έχουν ήδη εισέλθει στη Γαλλία και την Ιταλία, να εγγυηθούμε στα άτομα που αιτούνται προστασία την πρόσβασή τους στην Ευρώπη και να αποφύγουμε τη λήψη οιωνδήποτε μέτρων ή τη σύναψη τυχόν συμφωνιών που ενδέχεται να παρεμποδίσουν αυτήν την προστασία, να εφαρμόσουμε τις διατάξεις -όπως προαναφέρθηκε- της οδηγίας του 2001 για όλους όσοι είναι επιλέξιμοι να επωφεληθούν από αυτές και να υποδεχθούμε πρόσφυγες που βρίσκονται στα σύνορα μεταξύ της Τυνησίας και της Λιβύης στο πλαίσιο της διαδικασίας επανεγκατάστασης.
<P>
Στη συνέχεια, πιστεύω ότι πρέπει να εξετάσουμε το ενδεχόμενο ανάπτυξης δεσμών συνεργασίας με τις εν λόγω μελλοντικές δημοκρατικές χώρες, ούτως ώστε να παρέχεται η δυνατότητα στους Τυνήσιους να έρχονται και να εργάζονται, να σπουδάζουν και να ταξιδεύουν απολύτως νόμιμα, δημιουργώντας κατά τον τρόπο αυτόν πραγματικούς διαύλους κινητικότητας μεταξύ των δύο ακτών της Μεσογείου.
<P>
(Χειροκροτήματα)
<SPEAKER ID="183" NAME="Willy Meyer" AFFILIATION="GUE/NGL">
(ES) Κυρία Πρόεδρε, φρονώ ότι η Lampedusa αποτελεί πλέον σύμβολο του απάνθρωπου χαρακτήρα της μεταναστευτικής πολιτικής της Ευρωπαϊκής Ένωσης. Δεν πρόκειται απλώς για άμεσο πρόβλημα· πρόκειται για διαρθρωτικό πρόβλημα.
<P>
Διατηρώ στη μνήμη μου την ημερομηνία της 14ης Φεβρουαρίου 2009, κατά τη διάρκεια της προηγούμενης κοινοβουλευτικής περιόδου. Είχα επισκεφθεί τη Lampedusa με μια αντιπροσωπεία της κοινοβουλευτικής μου ομάδας. Το μόνο που μπορώ να πω είναι ότι ήταν ένα ταξίδι στην κόλαση! " μεταναστευτική πολιτική δεν βασιζόταν στην κατανόηση του γεγονότος ότι η αποδημία συνιστά δικαίωμα και όχι έγκλημα, και δεν προέβλεπε καμία απολύτως διάταξη για τη διασφάλιση της ιερής αρχής του δικαιώματος στην αίτηση χορήγησης ασύλου.
<P>
Στη Lampedusa του 2009, δεν είχε αναληφθεί καμία απολύτως δράση για την ταυτοποίηση των ανθρώπων, ούτε για την εξέταση των αιτήσεων χορήγησης ασύλου, έως ότου οι άνθρωποι αυτοί έκαναν αυτό που έπρεπε να κάνουν: εξεγέρθηκαν, διότι ζούσαν σαν ζώα.
<P>
Από το 2009 έως το 2011, δεν άλλαξε απολύτως τίποτα. " αλήθεια είναι ότι μπορούμε να πούμε πως κάτι άλλαξε: ο πρόεδρος κ. Berlusconi υπέγραψε συμφωνία με τον συνταγματάρχη Gaddafi, παρά το γεγονός ότι ο συνταγματάρχης Gaddafi δεν τηρούσε το διεθνές δίκαιο και εξεδίωξε από τη χώρα τον Ύπατο Αρμοστή των "νωμένων Εθνών για τους Πρόσφυγες, ενώ γνώριζε ότι στη Λιβύη υπήρχαν 9.000 πρόσφυγες· το ίδιο λιβυκό κράτος βομβαρδίζεται επί του παρόντος κατόπιν ανθρωπιστικής έκκλησης.
<P>
Αυτό που πρέπει να αλλάξει είναι αυτή ακριβώς η υποκρισία. Αυτό πρέπει να αλλάξει εκ βάθρων στην Ευρωπαϊκή Ένωση.
<SPEAKER ID="184" NAME="Gerard Batten" AFFILIATION="EFD">
(EN) Κυρία Πρόεδρε, η απόφαση του Συμβουλίου εγκρίνει το ψήφισμα του Συμβουλίου Ασφαλείας των "νωμένων Εθνών. Επιτρέψτε μου να την παραθέσω αυτολεξεί: "[...] να λάβουν όλα τα αναγκαία μέτρα [...] για την προστασία των αμάχων και των ζωνών της Λιβύης στις οποίες κατοικεί άμαχος πληθυσμός, που απειλούνται από επιθέσεις, χωρίς ανάπτυξη αλλοδαπών δυνάμεων κατοχής οποιασδήποτε μορφής σε οποιοδήποτε τμήμα του λιβυκού εδάφους".
<P>
Αυτή η μία και μοναδική πρόταση περικλείει δύο εντελώς αντιφατικές ιδέες. Πώς είναι δυνατόν να προστατευθούν οι άμαχοι από επιθέσεις, χωρίς την κατοχή, προς τον σκοπό αυτόν, οποιουδήποτε τμήματος του εδάφους; Πώς είναι δυνατόν να εγκρίνουν αυτήν την ανόητη πολιτική κράτη με μακρά και ένδοξη στρατιωτική ιστορία, όπως η Βρετανία και η Γαλλία; " απάντηση είναι απλή: δεσμεύονται να το πράξουν από την κοινή εξωτερική πολιτική και την πολιτική ασφαλείας της Ευρωπαϊκής Ένωσης, κατ' εφαρμογή της Συνθήκης της Λισαβόνας. Δεν έχουν πλέον τον έλεγχο της εθνικής εξωτερικής πολιτικής τους.
<P>
" απόφαση του Συμβουλίου συνεχίζει με τη δήλωση ότι η ευθύνη για τη στρατιωτική πολιτική της Ένωσης εναπόκειται στην Ύπατη Εκπρόσωπο για Θέματα Εξωτερικής Πολιτικής και Πολιτικής Ασφαλείας. Συνεπώς, η βαρόνη Catherine Ashton θα έχει την ευκαιρία να κηρύξει τον πρώτο της πόλεμο και να εγγράψει το όνομά της δίπλα στα μεγάλα ονόματα της στρατιωτικής ιστορίας, όπως αυτά του Rommel, του Montgomery και του Eisenhower. Ας της ευχηθούμε, λοιπόν, καλή τύχη, αλλά αυτό που πρόκειται να συμβεί κατά πάσα πιθανότητα είναι αυτή η βλακώδης πολιτική να καταλήξει σε όλεθρο για όλα τα ενεχόμενα μέρη.
<P>
Οι προτεραιότητες της Δύσης, και των ευρωπαϊκών χωρών ειδικότερα, θα πρέπει να συνίστανται στην ενθάρρυνση των μετριοπαθών καθεστώτων της βορείου Αφρικής με τη χρήση όλων των διπλωματικών μέσων, καθώς και στην προστασία των οικείων συνόρων μας από περαιτέρω μαζικές μεταναστευτικές ροές. Μπορεί να μην πρόκειται για την πολιτικώς ορθή απάντηση, πρόκειται όμως για μια ρεαλιστική απάντηση εκ μέρους ευαίσθητων κρατών, εάν τα τελευταία είχαν τη δυνατότητα να λάβουν αυτές τις αποφάσεις.
<SPEAKER ID="185" NAME="Daniël van der Stoep" AFFILIATION="NI">
(NL) Κυρία Πρόεδρε, την προηγούμενη Παρασκευή, εκατοντάδες υποτιθέμενοι αιτούντες άσυλο από την πρώην Βερβερία απέδρασαν από τους καταυλισμούς υποδοχής τους με προορισμό την ηπειρωτική Ιταλία. Οι μετανάστες αυτοί είχαν μεταφερθεί εκεί επειδή η Lampedusa ήταν υπερπλήρης. Κυρία Πρόεδρε, αυτή είναι η σκληρή πραγματικότητα: χιλιάδες μετανάστες από τη Βερβερία, χωρίς καμία προοπτική, εκμεταλλεύονται την αστάθεια στην περιοχή τους για να αναζητήσουν μια καλύτερη ζωή στην Ευρώπη της ευημερίας.
<P>
Οι μετανάστες που μίλησαν στην τηλεόραση ανέφεραν αμέσως τις πόλεις στις οποίες ήθελαν να μεταβούν περισσότερο -στο Άμστερνταμ ή τη Ρώμη, δεν είχε ιδιαίτερη σημασία- ή, επιδεινώνοντας την κατάσταση, παραπονέθηκαν για τον ελλιπή εφοδιασμό τσιγάρων και ποτών από τις ιταλικές αρχές. Σχεδόν ξεχνά κανείς ότι οι άνθρωποι επιλέγουν συνειδητά την παρανομία και την εσκεμμένη κατάχρηση των κοινωνικών υπηρεσιών στην Ευρώπη. Αυτοί οι υποτιθέμενοι αιτούντες άσυλο, τους οποίους προτιμώ να αποκαλώ κοινωνικά παράσιτα, πρέπει να τύχουν υποδοχής στη δική τους περιοχή. " εξασφάλιση καταφυγίου για αυτούς συνιστά ευθύνη της Αφρικανικής Ένωσης, του Αραβικού Συνδέσμου ή της φρικτής Οργάνωσης της Ισλαμικής Διάσκεψης.
<P>
" Ευρωπαϊκή Ένωση δεν φέρει καμία ευθύνη για αυτούς τους τυχοδιώκτες. Εάν, παρ' όλα αυτά, φθάσουν στην Ευρώπη, ας επισπεύσουμε τις διαδικασίες ασύλου γι' αυτούς τους υποτιθέμενους πρόσφυγες και ας τους στείλουμε το ταχύτερο δυνατόν στις χώρες της Βερβερίας και της ευρύτερης περιοχής. Ας αναλάβουν την ευθύνη εκείνες οι χώρες, όχι εμείς, και όχι τώρα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="186" NAME="Silvia Costa" AFFILIATION="S&amp;D">
(IT) Κυρία Πρόεδρε, κυρίες και κύριοι, θα ήθελα να ρωτήσω τον συνάδελφο βουλευτή του ΕΚ που μόλις ολοκλήρωσε την ομιλία του εάν μπορεί πραγματικά να θεωρηθεί αρμόζουσα η χρήση των όρων "κοινωνικά παράσιτα" και "τυχοδιώκτες" για ανθρώπους που διαφεύγουν από μια κατάσταση μείζονος πολιτικής αναταραχής -και όλες οι πολιτικές Ομάδες συμφωνούν εν προκειμένω- όπως αυτή που επικρατεί στη βόρειο Αφρική.
<P>
Θεωρώ ότι πρόκειται για εξαιρετικά σοβαρό ισχυρισμό, και ζητώ από την κ. Πρόεδρο να επισημάνει με κάποιον τρόπο τις σχετικές δηλώσεις και να αποφανθεί κατά πόσον μπορούν να θεωρηθούν αρμόζουσες σε μια τόσο λεπτή συζήτηση που άπτεται των δεινών που υφίστανται συνάνθρωποί μας, για τους οποίους θεωρείται σαφώς ότι δεν έχουν δικαίωμα στην τροφή, εφόσον ειπώθηκε γι' αυτούς ότι "ζητούν ακόμα και τροφή και πολλοί από αυτούς είναι κοινωνικά παράσιτα".
<P>
Θεωρώ πολύ σοβαρό το γεγονός ότι η δήλωση αυτή έγινε ενώπιον του παρόντος Σώματος, και ευελπιστώ οι ευρωπαίοι πολίτες να μπορέσουν να διαβάσουν αυτήν τη δριμύτατη διατύπωση, η οποία το μόνο που επιτυγχάνει είναι να αποκαλύψει την απόλυτη πολιτική ανεπάρκεια του προσώπου που την χρησιμοποίησε.
<SPEAKER ID="187" NAME="Daniël van der Stoep" AFFILIATION="NI">
(NL) Κυρία Πρόεδρε, κυρία Costa, έχετε δίκαιο, χρησιμοποιώ σκληρή φρασεολογία, αλλά αυτή η φρασεολογία είναι απολύτως σαφής. Εμείς, στην Ευρωπαϊκή Ένωση, καλούμαστε πλέον να αντιμετωπίσουμε τεράστιες εισροές προσφύγων, και η Αριστερά δηλώνει, στην πλειονότητά της, ότι πρόκειται για δυστυχείς ανθρώπους, οι οποίοι έχουν όλοι εγκαταλείψει τις χώρες τους. Έχει καλώς. Για ποιον λόγο όμως πρέπει να έλθουν όλοι τους στην Ευρώπη; Θεωρώ ότι είναι πιο δύσκολο να φθάσει κανείς εν πλω στην Ευρώπη παρά στο Μαρόκο ή τη Σαουδική Αραβία. Προφανώς, έρχονται εδώ λόγω των συστημάτων κοινωνικής προστασίας μας, και επειδή θα είναι σε θέση να λαμβάνουν χρήματα από τις ευρωπαϊκές κυβερνήσεις. Και εσείς απλώς επιτρέπετε να συμβαίνουν όλα αυτά!
<P>
Πρέπει να αναλάβουμε αποφασιστική δράση κατά της εν λόγω κατάστασης, και πρέπει να διασφαλίσουμε ότι, ως βουλευτές του Ευρωπαϊκού Κοινοβουλίου, υπερασπιζόμαστε τους πολίτες της Ευρωπαϊκής Ένωσης. Εάν εμμείνετε σε αυτό το σκεπτικό, θα οδηγηθούμε στην καταστροφή μας. Εν συνεχεία, θα στραφούμε στην υποσαχάρια Αφρική και, τελικά, όλοι θα καταλήγουν στην Ευρώπη. Δεν έχουμε τη δυνατότητα να το πράξουμε αυτό. Αυτός μπορεί να είναι ο δικός σας κόσμος, όχι όμως και ο δικός μου. Σας εύχομαι κάθε επιτυχία εν προκειμένω, αλλά δεν είναι αυτό που θέλουν οι πολίτες μας, και σίγουρα δεν είναι αυτό που θέλουν οι Κάτω Χώρες.
<SPEAKER ID="188" NAME="Simon Busuttil" AFFILIATION="PPE">
(EN) Κυρία Πρόεδρε, πριν από λίγες ημέρες, οι ηγέτες της ΕΕ ανακοίνωσαν ότι είναι διατεθειμένοι να εκφράσουν εμπράκτως την αλληλεγγύη τους στα κράτη μέλη που υφίστανται τις εντονότερες μεταναστευτικές πιέσεις. Τώρα είναι, λοιπόν, η κατάλληλη στιγμή να το πράξουν, διότι το μαζικό μεταναστευτικό ρεύμα πλήττει πλέον την Ευρωπαϊκή Ένωση. Απευθύνουμε τώρα έκκληση στο Ευρωπαϊκό Συμβούλιο να τηρήσει τον λόγο του. " έμπρακτη δε έκφραση αλληλεγγύης πρέπει να σημαίνει ότι όλα τα κράτη μέλη επωμίζονται την ευθύνη για τους εκτοπισθέντες που διαφεύγουν από τη Λιβύη με προορισμό την Ευρώπη.
<P>
Έχουμε ήδη στη διάθεσή μας το κατάλληλο μέσο· πρέπει απλώς να το θέσουμε σε εφαρμογή. Πρόκειται για τον μηχανισμό αλληλεγγύης που προβλέπεται στην οδηγία 2001/55/ΕΚ, η οποία διασφαλίζει δύο στοιχεία. Πρώτον, παρέχει προσωρινή προστασία σε όλους τους εκτοπισθέντες που καταφθάνουν στην ΕΕ. Δεύτερον, αναθέτει την ευθύνη της υποδοχής τους σε όλα τα κράτη μέλη, και όχι μόνο στη χώρα που τυχαίνει να φθάνουν. Ο μηχανισμός ενεργοποιείται με απόφαση του Συμβουλίου, στην οποία δηλώνεται η ύπαρξη μαζικών μεταναστευτικών εισροών. Πρέπει, όμως, να ληφθεί κατόπιν πρότασης από την Επιτροπή - από εσάς, κυρία Επίτροπε.
<P>
Δεν υπάρχει καμία αμφιβολία ότι συντελείται μαζική φυγή από τη Λιβύη. Περισσότερα από 400.000 άτομα έχουν εγκαταλείψει τη Λιβύη, με βασικό προορισμό την Τυνησία και την Αίγυπτο, αλλά πλέον και χώρες της ΕΕ. Την προηγούμενη εβδομάδα, τουλάχιστον 800 άτομα, κατά μείζονα λόγο από τη Σομαλία και την Ερυθραία, κατέφθασαν στη Μάλτα μόνο μέσα σε ένα εικοσιτετράωρο. Εάν το θέσουμε αναλογικά, η άφιξη αυτή έχει τον ίδιο αντίκτυπο με την άφιξη 120.000 ατόμων στη Γαλλία σε μία μόνον ημέρα. Κάτι τέτοιο χαρακτηρίζεται, ασφαλώς, ως μαζική εισροή. Κατά συνέπεια, δεν πρέπει να εξετάσουμε τα απόλυτα μεγέθη, αλλά τα σχετικά μεγέθη, ήτοι τον σχετικό τους αντίκτυπο στη χώρα άφιξης.
<P>
Θα ήθελα πραγματικά να απευθύνω έκκληση σε εσάς, κυρία Επίτροπε, να αναλάβετε την πολιτική πρωτοβουλία και να υποβάλετε αυτήν την πρόταση. Θα ήθελα, επίσης, να απευθύνω έκκληση και στο Συμβούλιο να τηρήσει τον λόγο του και να εκφράσει εμπράκτως την αλληλεγγύη του.
<SPEAKER ID="189" NAME="Claude Moraes" AFFILIATION="S&amp;D">
(EN) Κυρία Πρόεδρε, το Συμβούλιο αρνείται από το 1999 τη δημιουργία πολιτικής για το άσυλο και τον πραγματικό, επίσημο καταμερισμό των βαρών. Μιλώντας εξ ονόματος του David Sassoli και των ιταλών συναδέλφων μου, θα ήθελα να δηλώσω ότι οι τρέχουσες εξελίξεις στην Ιταλία συνιστούν κατάσταση έκτακτης ανάγκης, η οποία δεν είναι δυνατόν να επιλυθεί πραγματικά βάσει της νομοθεσίας. Θα έπρεπε να είχε ήδη βρεθεί μέχρι σήμερα κάποια λύση. Θα έπρεπε να είχαν εφαρμοσθεί από μακρού οι διαδικασίες υποδοχής ή τα κριτήρια επιλεξιμότητας, ήτοι ο πυρήνας της δέσμης μέτρων για το άσυλο που συζητούμε σήμερα. Κατά τον τρόπο αυτόν, θα είχαμε διαμορφώσει μια έννοια για την επανεγκατάσταση και για τον καταμερισμό των βαρών, αλλά δεν το έχουμε πράξει.
<P>
Για τον λόγο αυτόν, δηλώνω, εξ ονόματος της Ομάδας μου, ότι πρέπει να συνδράμουμε στην παρούσα κατάσταση έκτακτης ανάγκης. Καλούμε το Συμβούλιο ειδικότερα -αλλά και εσάς, κυρία Επίτροπε- να αναλάβετε αυτόν τον πολιτικό ηγετικό ρόλο και να θέσετε σε εφαρμογή την οδηγία 2001/55/ΕΚ του Συμβουλίου. Τούτο θα μας επιτρέψει να δημιουργήσουμε ένα καθεστώς επανεγκατάστασης, το οποίο μπορεί, αν μη τι άλλο, να μειώσει έως κάποιον βαθμό την επιβάρυνση.
<P>
Λαμβάνοντας, ωστόσο, αυτό το μέτρο -όπως επεσήμαναν κάποιοι-, δεν μπορούμε να αγνοήσουμε και τα καθήκοντά μας σε σχέση με το άσυλο και το διεθνές δίκαιο. Διότι τα καθήκοντα αυτά αφορούν τον πολύ μεγάλο αριθμό των ατόμων που είναι σήμερα ευάλωτα και υποφέρουν. Οι λόγοι οι οποίοι διαμορφώνουν τους παράγοντες που ωθούν στην αναζήτηση ασύλου είναι βαθύτατοι και σοβαροί· είναι η φτώχεια και η αστάθεια. Εντούτοις, βρισκόμαστε επί του παρόντος αντιμέτωποι με μια κατάσταση που πλήττει τις χώρες του Νότου, και πρέπει να θέσουμε σε εφαρμογή την οδηγία 2001/55/ΕΚ του Συμβουλίου.
<SPEAKER ID="190" NAME="Cornelia Ernst" AFFILIATION="GUE/NGL">
(DE) Κυρία Πρόεδρε, θα ήθελα να προβώ σε τρεις παρατηρήσεις. Πρώτον, πρέπει να καταστήσουμε σαφές ότι είμαστε πράγματι σε θέση να παράσχουμε βοήθεια στους πρόσφυγες από τη βόρειο Αφρική, ιδίως από την Τυνησία, και ότι θέλουμε επίσης να το πράξουμε. Για τον λόγο αυτόν, επικροτώ επίσης το γεγονός ότι η Επιτροπή επιθυμεί την ενεργοποίηση της οδηγίας 2001/55/ΕΚ για την παροχή προσωρινής προστασίας, και θα ήθελα, ταυτόχρονα, να καλέσω όλα τα κράτη μέλη να την χρησιμοποιήσουν πραγματικά· όχι μόνον η Ιταλία, αλλά και η Γαλλία και η Γερμανία - πρωτίστως, όμως, οι χώρες που έχουν πραγματικά τη δυνατότητα να επενδύσουν.
<P>
Δεύτερον, προσβλέπουμε σε μια σαφή δήλωση εκ μέρους της Επιτροπής σχετικά με το γεγονός ότι καθίστανται άκυρες -όπως θα μπορούσα να τις χαρακτηρίσω- τυχόν συμφωνίες που έχουν συναφθεί με δικτάτορες όπως ο Ben Ali ή ο Gaddafi αναφορικά με την πρόληψη της μετανάστευσης. Πραγματικές εταιρικές σχέσεις με τρίτες χώρες, όπως ανέφερε η κ. Malmström, δεν συγκρίνονται πιθανώς με την ιδέα της Ιταλίας να εξαγοράσει την προθυμία επανεισδοχής προσφύγων έναντι του ποσού των 150 εκατομμυρίων ευρώ. Αντί να εκφράζουμε αλληλεγγύη όσον αφορά την αποτροπή των προσφύγων, είναι σκόπιμο να εκφράσουμε εμπράκτως την αλληλεγγύη μας προς κράτη της βορείου Αφρικής όπως η Τυνησία, στην οποία έχουν καταφύγει 150.000 άτομα.
<P>
Τρίτον, πρέπει να κατανοήσουμε πόσο εύθραυστη είναι η βάση επί της οποίας ερείδονται τα μέσα της ΕΕ για την πρόληψη των προσφύγων, ήτοι ο Frontex και το Δουβλίνο ΙΙ· χρήζουν επανεξέτασης στους τομείς στους οποίους εμπλέκονται. Στην Ευρώπη χρειαζόμαστε μια φιλελεύθερη νομοθεσία για το άσυλο και τη μετανάστευση, καθώς και μια διαφορετική πολιτική για την ανάπτυξη που να είναι πραγματικά βιώσιμη.
<SPEAKER ID="191" NAME="Constance Le Grip" AFFILIATION="PPE">
(FR) Κυρία Πρόεδρε, στο παρόν στάδιο της συζήτησής μας, θα πρέπει αναπόφευκτα είτε να επαναλάβω είτε να συνταχθώ με ορισμένες από τις απόψεις που έχουν ήδη διατυπωθεί. Ωστόσο, όπως και αρκετοί συνάδελφοι βουλευτές, θα ήθελα επίσης να δηλώσω ότι τα προβλήματα που καλούμαστε να αντιμετωπίσουμε -προβλήματα τα οποία καλείται να αντιμετωπίσει επί του παρόντος ολόκληρη η Ευρωπαϊκή Ένωση- δεν είναι δυνατόν να επιλυθούν από ένα επιμέρους κράτος μέλος.
<P>
Κανένα κράτος μέλος δεν θα πρέπει να αναλάβει μόνο του τις προκλήσεις που αντιμετωπίζει και τις οποίες, επαναλαμβάνω, αντιμετωπίζει, κατά την άποψή μου, η Ευρωπαϊκή Ένωση συνολικά. Ως εκ τούτου, αυτό που ζητώ ουσιαστικά είναι να επιδείξει η Ευρωπαϊκή Ένωση την ικανότητα να οργανωθεί η ίδια καταλλήλως ώστε να διαχειριστεί την κατάσταση μέσω της συνεργασίας και της ενιαίας δράσης. Εκτιμώ ότι είναι πλέον πραγματικά καιρός να τεθούν τα θεμέλια μιας πραγματικής ευρωπαϊκής πολιτικής για τη μετανάστευση και το άσυλο.
<P>
Πέρυσι εγκρίθηκε ένα ευρωπαϊκό σύμφωνο για το άσυλο και τη μετανάστευση. Νομίζω πως τώρα είναι πλέον η κατάλληλη στιγμή να τεθεί σε εφαρμογή με απολύτως συγκεκριμένο τρόπο.
<P>
Ακούσαμε τις απόψεις της κ. Επιτρόπου, όπως ακούσαμε και αρκετές συστάσεις στις οποίες προέβη. Θα ήθελα να επανέλθω σε αυτές και να ταχθώ σθεναρά υπέρ ορισμένων προτάσεών της. Ναι, πρέπει να αυξήσουμε πάση θυσία τους πόρους του Frontex. Πρέπει να αυξήσουμε τους ανθρώπινους, υλικούς και χρηματοδοτικούς πόρους του, και πρέπει να διασφαλίσουμε ότι δύναται να παράσχει μεγαλύτερη στήριξη στην επιχείρηση "Ερμής" και στην επιχείρηση "Ποσειδών".
<P>
Ναι, χρειαζόμαστε επιπρόσθετους, συμπληρωματικούς πόρους για τα κράτη μέλη που πλήττονται περισσότερο, θα έλεγα, από τις αυξημένες μεταναστευτικές ροές που παρατηρούμε επί του παρόντος. Αυτή θα είναι η έκφραση της αλληλεγγύης μας σε οικονομικό επίπεδο.
<P>
Ναι, πρέπει να διαμορφώσουμε στενότερους δεσμούς συνεργασίας με τις χώρες της νοτίου Μεσογείου· πρέπει να τις στηρίξουμε, φυσικά, να τις βοηθήσουμε, και να βρούμε τα κατάλληλα μέσα για αυτό. " κ. Επίτροπος ανέφερε -μετέβη, νομίζω, στην Τυνησία για να μιλήσει επί του θέματος αυτού- τις εταιρικές σχέσεις κινητικότητας. Ναι, πρέπει να ενισχύσουμε αυτά τα μέσα με πνεύμα ευθύνης, αλληλεγγύης, αλλά και πραγματικής, απτής δράσης.
<SPEAKER ID="192" NAME="David-Maria Sassoli" AFFILIATION="S&amp;D">
(IT) Κυρία Πρόεδρε, κυρία Επίτροπε, κυρίες και κύριοι, θα έχετε βεβαίως συνειδητοποιήσει ότι στο παρόν Σώμα εκφράζεται μείζονος βαθμού αλληλεγγύη, αλλά αυτό δεν είναι αρκετό. Προκειμένου να θεσπίσουμε και να θέσουμε σε ισχύ μια ευρωπαϊκή πολιτική για τη μετανάστευση, πρέπει να πράξουμε από κοινού ό,τι δεν πράττουν κάποιοι άλλοι, με άλλα λόγια, να εξασφαλίσουμε τη συναίνεση των κυβερνήσεων.
<P>
Πάρτε τις προτάσεις σας και θέστε τις ενώπιον του Συμβουλίου. Θα έχετε τη δική μας στήριξη, διότι θα έχετε συνειδητοποιήσει ασφαλώς, εξαιρουμένων κάποιων ξενοφοβικών παρατηρήσεων, ότι τυγχάνετε μείζονος σεβασμού και αλληλεγγύης στο παρόν Σώμα. Το Κοινοβούλιο θα το επαναβεβαιώσει αυτό αύριο, δηλώνοντας "Όχι" στις διαδικασίες επαναπροώθησης, "Ναι" στην εφαρμογή της οδηγίας 2001/55/ΕΚ και "Ναι" στην εφαρμογή του άρθρου 25 της εν λόγω οδηγίας.
<P>
Αύριο, θα κάνουμε το χρέος μας στο Κοινοβούλιο. Εντούτοις, πρέπει και άλλοι να κάνουν το δικό τους χρέος· οι κυβερνήσεις να επιδείξουν λιγότερο εγωισμό και εμείς να κατορθώσουμε να θεωρούμαστε χορηγοί της αλληλεγγύης που απαιτείται για την εφαρμογή μιας ευρωπαϊκή πολιτικής. Το έργο σας διαδραματίζει, φυσικά, κεντρικό ρόλο σε αυτήν την προσπάθεια, διότι, χωρίς τις κυβερνήσεις, η Ευρώπη θα είναι ασθενέστερη.
<SPEAKER ID="193" NAME="Carlos Coelho" AFFILIATION="PPE">
(PT) Κυρία Πρόεδρε, κυρία Malmström, κυρίες και κύριοι, επισημαίνουμε όλοι το γεγονός ότι βρισκόμαστε αντιμέτωποι με μια αύξηση των μεταναστευτικών ροών, τόσο από πλευράς μεγέθους όσο και από πλευράς του σύνθετου χαρακτήρα τους. Στις χρόνιες καταστάσεις συγκρούσεων στο Αφγανιστάν, τη Σομαλία και τη Λαϊκή Δημοκρατία του Κονγκό προστίθενται πλέον νέες περιπτώσεις, όπως αυτές της Αιγύπτου, της Τυνησίας και της Λιβύης, οι οποίες έχουν οδηγήσει σε δραματική επιδείνωση της κατάστασης.
<P>
Τα κράτη μέλη που, για γεωγραφικούς λόγους, υπέστησαν μεγαλύτερες μεταναστευτικές πιέσεις, διαπίστωσαν επίσης ότι η ικανότητά τους να ανταποκριθούν είναι εξαιρετικά περιορισμένη. Ενδεικτικό παράδειγμα αποτελεί η χαώδης κατάσταση που επικρατεί στη νήσο της Lampedusa, στην οποία έχουν ήδη αναφερθεί αρκετοί ομιλητές, με τον αριθμό των προσφύγων να υπερβαίνει τον αριθμό των κατοίκων. Κατά συνέπεια, τα κράτη μέλη που έχουν πληγεί περισσότερο πρέπει να λάβουν επειγόντως την απαραίτητη στήριξη, μέσω της παροχής χρηματοδοτικών, ανθρωπίνων και τεχνικών πόρων, προκειμένου να διασφαλισθεί ότι είναι πράγματι σε θέση να ανταποκριθούν στις μαζικές μεταναστευτικές ροές, καθώς και ότι είναι σε θέση να ανταποκριθούν με ανθρώπινο πρόσωπο στις ανθρωπιστικές πιέσεις με τις οποίες βρισκόμαστε αντιμέτωποι.
<P>
Για τον λόγο αυτόν, συντάσσομαι με την έκκληση που απηύθυναν οι συνάδελφοι βουλευτές για την άμεση ενεργοποίηση του μηχανισμού αλληλεγγύης της Ευρωπαϊκής Ένωσης. Είναι επίσης σημαντικό να αξιοποιηθούν οι υφιστάμενες υποδομές και οι υπάρχοντες οργανισμοί, όπως ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης και το Ευρωπαϊκό Γραφείο Στήριξης Ασύλου, αλλά και να επαναξιολογηθεί και να προσαρμοστεί, ενδεχομένως, κατάλληλα η επιχείρηση "Ερμής". Συμφωνώ επίσης με την παρατήρηση του κ. Tavares σχετικά με τη διαδικασία γα την επανεγκατάσταση των προσφύγων. Είναι σημαντικό το Συμβούλιο, το οποίο δεν παρίσταται σήμερα στη συζήτηση, να σταματήσει να κρύβεται πίσω από νομικά προσχήματα και να κατορθώσει να φέρει επιτυχώς εις πέρας το ζήτημα της επανεγκατάστασης των προσφύγων. Τέλος, κυρία Επίτροπε, εκτιμώ ότι χρειαζόμαστε περισσότερη αλληλεγγύη μεταξύ των κρατών μελών της Ένωσης, καλύτερο συντονισμό των προσπαθειών μας και καταμερισμό των ευθυνών και των βαρών.
<SPEAKER ID="194" NAME="Rosario Crocetta" AFFILIATION="S&amp;D">
(IT) Κυρία Πρόεδρε, κυρία Επίτροπε, κυρίες και κύριοι, είναι θλιβερό το γεγονός ότι, ενίοτε, η Δύση είναι σε θέση να εκφράζει έντονη αλληλεγγύη όταν πρόκειται για βομβαρδισμούς ή για την αποστολή εταιρειών σε τρίτες χώρες με σκοπό την άντληση πετρελαίου, αλλά πρέπει να καταβάλει επίπονες προσπάθειες για να καταρτίσει πολιτικές στους τομείς της αλληλεγγύης και της μετανάστευσης. " αποψινή συζήτηση άπτεται αυτών των θεμάτων.
<P>
Επισκέφθηκα τη Lampedusa τη Δευτέρα, και είδα 4.000-5.000 ανθρώπους να κείτονται στοιβαγμένοι στο έδαφος, προσπαθώντας να κοιμηθούν κάτω από τον ήλιο και τη βροχή, να κάνουν την ανάγκη τους εκεί που έτρωγαν και να μην είναι σε θέση να αλλάξουν τα βρεγμένα ρούχα τους -τα οποία ισχυρίστηκαν κάποιοι ότι ήταν ρούχα γνωστών εμπορικών σημάτων, αλλά επρόκειτο ουσιαστικά για παραποιημένα προϊόντα- τα οποία φορούσαν κατά τη διάρκεια του διάπλου, υπό άθλιες συνθήκες. Μεταξύ των ανθρώπων αυτών υπήρχαν και 4.500 παιδιά, παιδιά ηλικίας 12-13 ετών, τα οποία ζούσαν υπό τις ίδιες συνθήκες ταλαιπωρίας, συνθήκες που μοιράζονταν και οι κάτοικοι της Lampedusa.
<P>
Επί του παρόντος, η Τυνησία παρέχει καταφύγιο σε 150.000 μετανάστες, οι οποίοι προέρχονται από τη Λιβύη, και στους οποίους εκφράζει την αλληλεγγύη της. Πρόκειται για μια φτωχή χώρα που επιδεικνύει αλληλεγγύη, ενώ η εύπορη Ευρώπη αδυνατεί να υποδεχθεί 5.000 μετανάστες. Αντιθέτως, η Ευρώπη θα έπρεπε να εκφράσει την αλληλεγγύη της προς αυτά τα εκπληκτικά παιδιά που πυροδότησαν την "επανάσταση των γιασεμιών", η οποία ξεκίνησε από την πόλη Sidi Bouzid και αλλάζει πλέον τη βόρειο Αφρική και τον κόσμο.
<SPEAKER ID="195" NAME="Alfredo Pallone" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, οι παρατηρήσεις σας ανταποκρίνονται σε όσα επιθυμούσαμε να ακούσουμε. Δεν θα ήθελα, ωστόσο, να προσδώσω ιδεολογική χροιά στην παρούσα συζήτηση, στην οποία προσδίδεται ενίοτε ιδεολογική χροιά δικομματικού χαρακτήρα. Φρονώ ότι η συζήτηση σχετικά με μια κατάσταση έκτακτης ανθρωπιστικής ανάγκης αποτελεί πολύ σημαντική υπόθεση.
<P>
Το ερώτημα που θέτω στον εαυτό μου, αλλά και που απευθύνω στους συναδέλφους βουλευτές του ΕΚ, είναι το εξής: "Μπορούμε να μιλούμε για μια κατάσταση έκτακτης ανθρωπιστικής ανάγκης και να σταματούμε εκεί, ή μήπως θα έπρεπε να θέσουμε δύο τύπους ερωτημάτων, ένα ερώτημα σχετικά με την κατάσταση έκτακτης ανάγκης και, επομένως, σχετικά με τα άμεσα συνδεόμενα ζητήματα, και ένα άλλο ερώτημα σχετικά με τη στρατηγική;"
<P>
Το πρόβλημα της Αφρικής και της Μέσης Ανατολής είναι ένα πρόβλημα το οποίο βρίσκεται, εξ ορισμού, πέραν των συνόρων της Ευρώπης, και το ερώτημα που εγείρεται είναι κατά πόσον μπορεί να επιτευχθεί ανάπτυξη απουσία δημοκρατίας. Ας μην λησμονούμε ότι η εξέγερση στις εν λόγω χώρες της Μέσης Ανατολής και της Μεσογείου δεν αφορούσε ιδεολογίες, αλλά τον άρτο τον επιούσιο· ήταν μια εξέγερση για τη δημοκρατία με σκοπό την επιβίωση.
<P>
Οφείλουμε εν προκειμένω να θέσουμε στον εαυτό μας ορισμένα ερωτήματα. Συμφωνώ, κυρία Επίτροπε, με την επίλυση του προβλήματος της οδηγίας 2001/55/ΕΚ και με όλες τις ενέργειες στις οποίες προβαίνει ο Frontex, αλλά η Ευρώπη πρέπει να διερωτηθεί ποιοι είναι οι στόχοι της όσον αφορά τη Μεσόγειο και ολόκληρη την περιοχή της Αφρικής.
<P>
Πολλοί από τους συναδέλφους βουλευτές μίλησαν για τη Λιβύη και άλλες χώρες. Τούτο οδηγεί τη σκέψη μου στο Νταρφούρ, σε ορισμένες καταστάσεις στις οποίες οι γενοκτονίες αποτελούν καθημερινή ρουτίνα στην Αφρική. " μοναδική "νότα παραφωνίας" που θα ήθελα να προσθέσω είναι η εξής: δεν είναι αλήθεια ότι η Ευρώπη ευθύνεται για λεηλασίες. Ασφαλώς, ορισμένες ευρωπαϊκές χώρες υπέχουν εν μέρει ευθύνη, αλλά στην Αφρική, βρίσκονται σε αλληλεπίδραση μεταξύ τους αρκετά καπιταλιστικά συστήματα, τα οποία δεν βασίζονται στην κοινωνική οικονομία της εργασίας, όπως το δικό μας, αλλά στην οικονομία του κράτους, στον καπιταλισμό του κράτους. Κατεξοχήν παράδειγμα αποτελεί η Κίνα, η οποία εξαγοράζει δημόσια χρέη και εκμεταλλεύεται ολόκληρους πληθυσμούς. Δεν μπορούμε να παρέμβουμε και να θέσουμε εκποδών προέδρους που καθοδηγούνται από εγκληματικές δραστηριότητες. Αυτό δεν μπορούν να το πράξουν ούτε τα "νωμένα Έθνη.
<P>
Φρονώ ότι πρέπει να αφήσουμε κατά μέρος τα ιδεολογικά ζητήματα και να εξετάσουμε το άμεσο πρόβλημα, και τούτο σημαίνει να υποδεχθούμε αυτούς τους ανθρώπους, όλοι μαζί από κοινού. Αύριο, όμως, δεν θα μπορέσουμε να αποφύγουμε τη συζήτηση σχετικά με τη στρατηγική της Ευρώπης έναντι ολόκληρης της Αφρικής.
<SPEAKER ID="196" NAME="Sylvie Guillaume" AFFILIATION="S&amp;D">
(FR) Κυρία Πρόεδρε, έχουμε φθάσει στο τέλος των παρεμβάσεων, επομένως, θα επικεντρωθώ σε δύο παρατηρήσεις υπό τη μορφή ερωτημάτων. Πρώτον, το ανθρωπιστικό χάος στην περιοχή της Μεσογείου αποτελεί την αναπόφευκτη συνέπεια ελλείψεων, ειδικότερα δε της έλλειψης κοινής μεταναστευτικής πολιτικής, στο εσωτερικό της Ευρωπαϊκής Ένωσης. " επιδίωξη απλώς της αναχαίτισης των μεταναστευτικών ροών με προορισμό την Ευρώπη δεν είναι ρεαλιστική, και σημαίνει ότι, επί του παρόντος, τρίτα κράτη και κράτη μέλη της νότιας Ευρώπης καλούνται να υποστούν μόνα τους τις συνέπειες. " ιταλική αντίδραση -μέσω των συλλογικών απελάσεων- είναι απαράδεκτη, το ίδιο και η γαλλική στάση με το κλείσιμο των συνόρων· δεν επιλύουν κανένα απολύτως πρόβλημα και παραβλέπουν απλώς τα πραγματικά ζητήματα που διακυβεύονται.
<P>
Το πρώτο ερώτημά μου είναι το εξής: μπορούμε να ελπίζουμε σε μια αναδιοργάνωση και στην ανάπτυξη ισόρροπης ευρωπαϊκής πολιτικής για τη μετανάστευση;
<P>
Το δεύτερο ερώτημά μου αφορά επίσης την ευρωπαϊκή αλληλεγγύη· δεν θεωρώ ότι πρόκειται απλώς για ένα σύνθημα, αλλά για ένα στοιχείο που αποτελεί πλέον επείγουσα και απόλυτη ανάγκη. Παροτρύνω και εγώ, με τη σειρά μου, το Συμβούλιο να ανταποκριθεί επειγόντως και να ενεργοποιήσει τον μηχανισμό αλληλεγγύης που προβλέπεται από την οδηγία για την προσωρινή προστασία σε περίπτωση μαζικής εισροής, αλλά παροτρύνω και τα κράτη μέλη να ανταποκριθούν στην έκκληση της Ύπατης Αρμοστείας των "νωμένων Εθνών για τους Πρόσφυγες (UNHCR) για την εφαρμογή επείγοντος μηχανισμού επανεγκατάστασης.
<P>
Ως εκ τούτου, το δεύτερο ερώτημά μου έχει ως εξής: μπορούμε να ελπίζουμε στην ανάληψη συγκεκριμένης δράσης κατά το επικείμενο Συμβούλιο Δικαιοσύνης και Εσωτερικών Υποθέσεων της 11ης και 12ης Απριλίου;
<SPEAKER ID="197" NAME="Cristian Dan Preda" AFFILIATION="PPE">
(RO) Κυρία Πρόεδρε, εκτιμώ ότι η σημερινή συζήτηση επί της έκθεσης Provera είναι ευπρόσδεκτη ενόψει των πρόσφατων γεγονότων στην περιοχή της Μεσογείου και τη βόρειο Αφρική. Θα ήθελα να ξεκινήσω τονίζοντας την ανάγκη υιοθέτησης μιας προσέγγισης σε επίπεδο ΕΕ για τη διαχείριση των μεταναστευτικών ροών που οφείλονται στο κύμα της επανάστασης στον αραβικό κόσμο, στο πνεύμα της αλληλεγγύης που απαιτείται από το άρθρο 80 της Συνθήκης της Λισαβόνας.
<P>
Από την άλλη πλευρά, θα ήθελα να συγχαρώ τον κ. Provera για την έκθεσή του, η οποία υπογραμμίζει την ανάγκη να ληφθούν σοβαρά υπόψη τα βαθιά ριζωμένα αίτια της αστάθειας που αποτελεί την πηγή των μεταναστευτικών ροών. Επί του παρόντος, βρίσκεται σε εξέλιξη πληθώρα γεγονότων, τα οποία μας υπενθυμίζουν την επείγουσα ανάγκη να αναλάβουμε δράση. Την επαύριον της σύγκρουσης που ξέσπασε μετά τις εκλογές στην Ακτή Ελεφαντοστού, για παράδειγμα, εκατοντάδες χιλιάδες υπήκοοι της χώρας αναζήτησαν καταφύγιο σε γειτονικές χώρες, από τους οποίους 94.000 μόνον κατέφυγαν στη Λιβερία, μια χώρα που απειλείται και η ίδια από την αστάθεια.
<P>
Προκειμένου να εξέλθουμε από αυτόν τον φαύλο κύκλο της αστάθειας και της μετανάστευσης, πρέπει, κατά την άποψή μου, να επισημάνουμε, πάνω από όλα, την πτυχή της πρόληψης. Αναφέρομαι, εν προκειμένω, κυρίως στην πρόληψη των συγκρούσεων. Πρέπει επίσης να εξετάσουμε το ζήτημα της προαγωγής της δημοκρατίας και των ανθρωπίνων δικαιωμάτων, καθώς και της βελτίωσης, ασφαλώς, της οικονομικής κατάστασης σε μακροπρόθεσμο ορίζοντα.
<P>
Εν συνεχεία, πρέπει, κατά τη γνώμη μου, να κάνουμε καλύτερη χρήση των μέσων που έχουμε στη διάθεσή μας στο πλαίσιο της σφαιρικής προσέγγισης της μετανάστευσης, ούτως ώστε να ενθαρρύνουμε τη δημιουργία συνεργειών μεταξύ της μετανάστευσης και της ανάπτυξης. Το ζήτημα της μετανάστευσης πρέπει να συμπεριλαμβάνεται αυτομάτως στον διάλογο με τους εταίρους της Ευρώπης. Ακόμα, πρέπει να ενταθούν οι προσπάθειες για τη στήριξη στις χώρες προέλευσης και διέλευσης αναπτυξιακών προγραμμάτων, τα οποία βελτιώνουν τις συνθήκες διαβίωσης και την ικανότητα των αντίστοιχων χωρών να διαχειρίζονται τις μεταναστευτικές ροές.
<SPEAKER ID="198" NAME="Carlo Casini" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, τίποτα δεν είναι βέβαιο όσον αφορά την κατάσταση στη βόρειο Αφρική. Δεν γνωρίζουμε ποια θα είναι η άμεση έκβαση του εμφυλίου πολέμου στη Λιβύη, δεν γνωρίζουμε εάν η νέα πολιτική τάξη στις χώρες του Μαγκρέμπ και στην Αίγυπτο θα οδηγήσει στη δημοκρατία ή εάν θα ανακύψουν ακόμα χειρότερες συνθήκες όσον αφορά τη δημοκρατία και τις σχέσεις με την Ευρώπη.
<P>
Όσο για την άφιξη του ασυγκράτητου κύματος φυγάδων από τις ακτές της Αφρικής προς τις ευρωπαϊκές ακτές και τις ακτές της Lampedusa ειδικότερα, είναι δύσκολο, ακόμα και στην προκειμένη περίπτωση, να γίνει διάκριση μεταξύ εκείνων που διαφεύγουν από τη βία και τον φόβο του θανάτου, εκείνων που έχουν αποδράσει, επί παραδείγματι, από τη φυλακή, και εκείνων που αναζητούν ένα μέλλον το οποίο προοιωνίζεται καλύτερες συνθήκες από την πείνα στη χώρα τους.
<P>
Μπορούμε, ωστόσο, να είμαστε βέβαιοι για κάποια πράγματα. Πρώτον, η ανθρώπινη αξιοπρέπεια πρέπει να γίνεται σεβαστή για όλους τους ανθρώπους. Δεύτερον, η ευρωπαϊκή προσέγγιση συνίσταται στην παροχή φιλοξενίας σε όλους τους πρόσφυγες. Τρίτον, τα σύνορα των επιμέρους κρατών που αποτελούν μέρος της Ευρωπαϊκής Ένωσης είναι τα σύνορα της Ευρώπης. Τέταρτον, υπάρχει το καθήκον της αλληλεγγύης μεταξύ όλων των ευρωπαϊκών χωρών που συγκροτούν την Ένωση: το καθήκον αυτό κατοχυρώθηκε, ενισχύθηκε και κατέστη νομικά δεσμευτικό από τη Συνθήκη της Λισαβόνας, η οποία διέπει επίσης τη μεταναστευτική πολιτική και τη διαχείριση των μεταναστευτικών ροών σε έναν χώρο ελευθερίας, ασφάλειας και δικαιοσύνης. Πέμπτον, για την αντιμετώπιση καταστάσεων έκτακτης ανάγκης όπως η παρούσα, έχουν ήδη δημιουργηθεί τα κατάλληλα μέσα, υπό τη μορφή της οδηγίας 2001/55/ΕΚ, του Frontex και του Ευρωπαϊκού Γραφείου Στήριξης Ασύλου (EASO). " παρούσα κατάσταση είναι μία από τις καταστάσεις που αποκαλύπτουν κατά πόσον η Ευρώπη αποτελεί όντως πραγματικότητα ή όχι.
<P>
Κυρία Επίτροπε, εκτίμησα ιδιαιτέρως την ομιλία σας, αλλά νομίζω πως πρέπει να περάσουμε από τα λόγια στα έργα. Έχω απόλυτη επίγνωση αυτής της ανάγκης, και ξέρω ότι θα αναλάβετε δράση. Ευελπιστούμε να δοθεί συνέχεια στην πρότασή σας. Το σημαντικότερο στοιχείο είναι ότι τα λόγια δεν αρκούν: χρειαζόμαστε έργα για να καταστήσουμε την Ευρώπη πραγματικότητα. Πρόκειται για μια ευκαιρία να οικοδομήσουμε την Ευρώπη.
<SPEAKER ID="199" NAME="Γεώργιος Παπανικολάου" AFFILIATION="PPE">
Κυρία Πρόεδρε, το χρονικό σημείο στο οποίο βρισκόμαστε είναι κομβικό, και το λέω αυτό γιατί πρέπει να δούμε και πως πορευόμαστε στο εξής, πέραν της κρίσης που αντιμετωπίζουμε αυτήν την περίοδο. Τα προηγούμενα χρόνια κατορθώσαμε και περιορίσαμε τις μεταναστευτικές ροές από τη Βόρειο Αφρική προς τον Ευρωπαϊκό Νότο, προς Ιταλία, Ισπανία, Πορτογαλία, Μάλτα και Ελλάδα, με διμερείς συμφωνίες που έκαναν οι χώρες αυτές με τις αντίστοιχες της Βορείου Αφρικής, και πράγματι είχαμε σημαντικά αποτελέσματα. Γι' αυτό αν θέλετε πιέστηκε και περισσότερο η Ελλάδα μέσω της Τουρκίας, επειδή δεν μπορέσαμε ως Ευρώπη, αλλά και ως Ελλάδα, να εφαρμόσουμε αντίστοιχες συμφωνίες με την Τουρκία, παρόλο που υπήρχαν τέτοιες διμερείς συμφωνίες.
<P>
Διερωτώμαι λοιπόν το εξής: τώρα που υπάρχει όλη αυτή η αναταραχή, τι μέλλει γενέσθαι μετά, κυρία Επίτροπε, με τις συμφωνίες αυτές; Θα μπορέσουμε -και αυτό πρέπει να κάνουμε- να συνδέσουμε αυτές τις προϋφιστάμενες συμφωνίες ή άλλες μελλοντικές συμφωνίες με την χρηματοδότηση που θα δώσουμε; Είναι πολύ καλή η δέσμη μέτρων που εξαγγείλατε, και πρέπει να βοηθήσουμε τις χώρες αυτές. Είναι καθήκον μας να βοηθήσουμε όλους τους συνανθρώπους μας, πρέπει όμως αυτό να συνδεθεί και με την υποχρέωση των εν λόγω χωρών να δέχονται πίσω όλους εκείνους που έχουν φτάσει στην Lampedusa και, αύριο, μεθαύριο, και σε άλλες χώρες της Ευρώπης, γιατί όσο εντείνεται η πίεση, τόσο θα έχουμε ακόμη μεγαλύτερη κίνηση των ανθρώπων αυτών και προς άλλες χώρες.
<P>
Και εφόσον συζητάμε γι' αυτό και αναφερόμαστε και στην Οδηγία 55, μήπως πρέπει να ξαναδούμε αυτό που λέγαμε και ένα χρόνο πριν -και το ανέφεραν και οι συνάδελφοι- το περιβόητο reallocation που τόσο περιμένουμε; Τον επαναπατρισμό, την επανεγκατάσταση προσφύγων, το resettlement περιμένουμε ακόμη να το εφαρμόσουμε, και πείτε μας τι άλλο πρέπει να κάνουμε. Μήπως όμως και την εσωτερική επανεγκατάσταση προσφύγων πρέπει να την βάλουμε άμεσα μπροστά, ώστε να μπορέσουμε να ελαφρύνουμε τις χώρες που αντιμετωπίζουν πραγματικό πρόβλημα;
<P>
Και τέλος -γιατί δεν έχω άλλο χρόνο- πρέπει να περιορίσουμε τις αποσπασματικές προσεγγίσεις των κρατών μελών. Αλά καρτ, κατά περίπτωση, κάποιες χώρες, η Γερμανία, η Γαλλία αναστέλλουν τις επιστροφές στο Δουβλίνο ΙΙ προς την Ελλάδα. Αύριο, μεθαύριο το ίδιο πρόβλημα μπορεί να αντιμετωπίσουμε με την Ιταλία. Έρχεται, πάλι, η ελληνική κυβέρνηση και εξαγγέλλει αποσπασματικά έναν φράκτη στον Έβρο, χωρίς να ξέρουμε συνολικά πώς θα λύσουμε το πρόβλημα. Είναι τόσο κρίσιμο το σημείο που χρειαζόμαστε πραγματική αλληλεγγύη και συνολική στρατηγική, κυρία Επίτροπε.
<SPEAKER ID="200" NAME="Jacek Protasiewicz" AFFILIATION="PPE">
(PL) Κυρία Πρόεδρε, κυρία Επίτροπε, σύμφωνα με τον αρχικό σχεδιασμό, η παρούσα συζήτηση προβλεπόταν να είναι πιο περιορισμένη, καλύπτοντας μόνο την έκθεση Provera. " Διάσκεψη των Προέδρων αποφάσισε να επεκτείνει το πεδίο εφαρμογής, και αυτός είναι ο λόγος για τον οποίο συζητούμε επί του παρόντος -και δικαίως- τις υφιστάμενες αντιδράσεις έναντι της μεταναστευτικής εισροής ατόμων, οι οποίοι είναι, ως επί το πλείστον, πρόσφυγες, και τους οποίους δεν μπορούμε να αποκαλούμε παράνομους μετανάστες, διότι είναι όντως πρόσφυγες - από τη Συρία και, προπαντός, από τη βόρειο Αφρική, η οποία κυριαρχείται επί του παρόντος από επαναστατικές αναταραχές. " συζήτησή μας επικεντρώνεται τώρα και στο ενδεχόμενο της συνολικής αξιολόγησης της ισχύουσας πολιτικής της Ευρωπαϊκής Ένωσης για το άσυλο και τη μετανάστευση.
<P>
Παρ' όλα αυτά, ως σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) για την έκθεση Provera, θα ήθελα να επανέλθω σε αυτό το έγγραφο. Θα ήθελα να θίξω δύο ζητήματα εν προκειμένω, τα οποία είναι, κατά την άποψή μου, απολύτως ζωτικής σημασίας. Πρώτον, θα ήθελα να επισημάνω ότι επικροτώ θερμότατα το γεγονός ότι η έκθεση εξετάζει την ανάγκη μεγαλύτερης συνέργειας μεταξύ των δύο βασικών πυλώνων της ευρωπαϊκής πολιτικής, ήτοι της ανάπτυξης και της ασφάλειας. Το δίδαγμα που αντλούμε σήμερα από τις επαναστατικές εξελίξεις στη βόρειο Αφρική είναι ότι η βοήθεια που παρέχεται αποκλειστικά μέσω επίσημων οδών και διανέμεται από τα διάφορα υπουργεία διδακτορικών κυβερνήσεων δεν επιλύει τα κοινωνικά προβλήματα των ανθρώπων που ζουν σε χώρες οι οποίες καλύπτονται από την πολιτική της ΕΕ στον τομέα της παροχής βοήθειας. " βοήθεια της ΕΕ πρέπει να βοηθά πραγματικά τους μέσους πολίτες για την επίλυση των κοινωνικών προβλημάτων, και να μην την καρπώνονται δικτάτορες και κάτοχοι της εξουσίας εν γένει.
<P>
Αναγκαία προϋπόθεση για τη χορήγηση αναπτυξιακής βοήθειας δεν πρέπει να αποτελεί μόνον η οικονομική μεταρρύθμιση, αλλά και η μεταρρύθμιση στους τομείς της δημοκρατίας και των ανθρωπίνων δικαιωμάτων. Επί του παρόντος, παρατηρούμε ότι νέοι άνθρωποι από τις περιοχές του πλανήτη που μας ενδιαφέρουν και καλύπτονται από την αναπτυξιακή μας πολιτική δεν ζητούν μόνο ψωμί, αλλά ζητούν επίσης ελευθερία και δημοκρατία.
<P>
Δεύτερον, ενόψει των δημογραφικών προκλήσεων που αντιμετωπίζει η Ευρώπη, καθίσταται σαφές ότι η Ευρωπαϊκή Ένωση δεν πρόκειται να ανταποκριθεί στα προβλήματα που ήδη διαφαίνονται στον ορίζοντα για την αγορά εργασίας, χωρίς συνεκτική και πραγματικά ορθολογιστική πολιτική για τη μετανάστευση. Το μοναδικό στοιχείο που μπορεί να αποτρέψει την εισροή στην Ευρώπη των λιγότερο μορφωμένων και των πλέον ενδεών μεταναστών που αναζητούν τη δική τους θέση στον κόσμο είναι μια επιμελώς σχεδιασμένη και συνεκτική μεταναστευτική πολιτική, όπως ανέφεραν και προηγούμενοι ομιλητές, σύμφωνα με το παράδειγμα, λόγου χάρη, της πολιτικής που ασκείται στον Καναδά και τη Νέα Ζηλανδία.
<SPEAKER ID="201" NAME="Giovanni La Via" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, η κατάσταση στη λεκάνη της Μεσογείου, καθώς και οι υφιστάμενες και προβλέψιμες μεταναστευτικές ροές, απαιτούν την έγκριση μιας μεσοπρόθεσμης και μακροπρόθεσμης στρατηγικής, διαφορετικής από αυτήν που εξήγγειλε η Επίτροπος κ. Malmström.
<P>
Θεωρώ απαραίτητη τη δημιουργία δημοκρατικών συνθηκών διαβίωσης και ανάπτυξης στις αφρικανικές χώρες που συνορεύουν με τη Μεσόγειο, συνθήκες οι οποίες θα αποτρέπουν το είδος της μετανάστευσης που παρατηρούμε να λαμβάνει χώρα σήμερα. Για τον λόγο αυτόν, πιστεύω ότι χρειαζόμαστε ένα ειδικό σχέδιο σε βραχυπρόθεσμο ορίζοντα -κάποιοι το έχουν χαρακτηρίσει ως σχέδιο Μάρσαλ- για την προώθηση και την εφαρμογή διαδικασίας ανάπτυξης στις χώρες της βορείου Αφρικής. Μόνον κατ' αυτόν τον τρόπο μπορούμε να σταματήσουμε και να αποτρέψουμε στο μέλλον τη μετανάστευση.
<P>
Θα ήθελα επίσης να υπογραμμίσω την ανάγκη λήψης αντισταθμιστικών μέτρων στις ενεχόμενες περιοχές. Όλοι οι ομιλητές αναφέρθηκαν στη Lampedusa, αλλά θα ήθελα να σας ζητήσω να αναλογιστείτε τι σημαίνει πραγματικά το είδος της μεταναστευτικής διαδικασίας που βιώνουμε επί του παρόντος για μια νήσο, στην οποία τα μοναδικά μέσα βιοπορισμού είναι ο τουρισμός και η αλιεία. Για αρκετούς από τους επόμενους μήνες, οι τουριστικοί πράκτορες δεν έχουν λάβει καμία κράτηση, αντιθέτως, έχουν δεχθεί μόνον ακυρώσεις. " Ευρώπη πρέπει να παράσχει τη στήριξή της, λαμβάνοντας κατάλληλα αντισταθμιστικά μέτρα.
<SPEAKER ID="202" NAME="Barbara Matera" AFFILIATION="PPE">
(IT) Κυρία Πρόεδρε, κυρίες και κύριοι, λαμβάνω τον λόγο ως εκπρόσωπος της νότιας Ιταλίας και ως υπερήφανη ευρωπαία πολίτης, πιστεύοντας ακράδαντα ότι τα κράτη μέλη πρέπει να συμβάλουν στην οικοδόμηση μιας σταθερής και βιώσιμης Ένωσης.
<P>
Το γεγονός ότι μια κατάσταση έκτακτης ανάγκης, σε απόσταση μόλις 70 χιλιομέτρων από τις ακτές μας, μας βρήκε απροετοίμαστους, αντικατοπτρίζει την αδυναμία του συστήματος που διαθέτουμε ως ΕΕ των 27, καθώς και την ανάγκη να αναπτύξουμε μεγαλύτερο αίσθημα ευθύνης και αλληλεγγύης. " υιοθέτηση ατομικιστικής προσέγγισης θα οδηγήσει κατά πάσα πιθανότητα στην αποδυνάμωση της Ευρώπης και θα παρακωλύσει τη διαδικασία ολοκλήρωσης, την οποία προσπαθούμε να αναπτύξουμε με τόσο μόχθο κατά τις τελευταίες δεκαετίες.
<P>
Ευρώπη είναι κάθε γωνιά της Ευρώπης. Ευρώπη είναι και η Lampedusa, και τούτο ισχύει για όλους τους τομείς και όλες τις πολιτικές. Είναι παράλογο το γεγονός ότι η παρούσα κατάσταση έκτακτης ανάγκης αντιμετωπίζεται επί του παρόντος μόνον από δύο κράτη μέλη. Έχουμε επιλέξει να είμαστε ενωμένοι για να γίνουμε ισχυρότεροι, και, όπως συμβαίνει και στους καλύτερους "γάμους", η ένωσή μας πρέπει να ισχύει "στη χαρά και τη λύπη".
<SPEAKER ID="203" NAME="Sergio Paolo Francesco Silvestris" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, σας ευχαριστούμε για τις παρατηρήσεις σας. Έχουμε υποχρέωση να παράσχουμε την αμέριστη υποστήριξή μας όταν αναφέρεστε στην αλληλεγγύη μεταξύ των κρατών μελών και όταν τονίζετε ότι η Επιτροπή θα ζητήσει από τα κράτη μέλη να αναλάβουν πλήρως τις ευθύνες τους έναντι των αιτούντων άσυλο. Σας ευχαριστούμε, διότι μας διαβεβαιώσατε ότι θα καλυφθούν πλέον όλες μας οι ελλείψεις.
<P>
Μέσω της αυριανής μας ψηφοφορίας, επιθυμούμε να ενισχύσουμε τις δράσεις σας, επιθυμούμε να ενισχύσουμε τις δηλώσεις σας, εκχωρώντας σας πλήρη εντολή για τη διασφάλιση της κάλυψης όλων μας των ελλείψεων.
<P>
Δυστυχώς, δεν υιοθετούν την ίδια προσέγγιση όλες οι ευρωπαϊκές κυβερνήσεις. Ορισμένες θεωρούν ότι τα θαλάσσια σύνορα της Ιταλίας είναι αποκλειστικά ιταλικά σύνορα, και όχι ευρωπαϊκά σύνορα, και δηλώνουν απερίφραστα ότι δεν επιθυμούν να μοιραστούν το βάρος που επωμίζονται επί του παρόντος μόνον η Ιταλία και η περιοχή της νότιας Ιταλίας.
<P>
Ως εκ τούτου, επικροτούμε θερμά την ομιλία σας, αλλά την επικροτούμε πιστεύοντας ακράδαντα ότι, μέσω της δυναμικής δράσης της Επιτροπής έναντι του Συμβουλίου, η αλληλεγγύη που θα εκφράσουν τα κράτη μέλη προς την Ιταλία πρέπει να είναι πραγματική και ουσιαστική, και ότι και τα 27 κράτη μέλη πρέπει να επιδείξουν υπευθυνότητα και να οικειοποιηθούν αυτήν την κατάσταση έκτακτης ανάγκης.
<SPEAKER ID="204" NAME="Raffaele Baldassarre" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, επικροτώ την ομιλία σας και τον κατάλογο των εξαγγελθέντων μέτρων, και δεν έχω την πρόθεση να επιδοθώ στη νομοθετική και ρυθμιστική συζήτηση σχετικά με την προσωρινή προστασία των μεταναστών και την εφαρμογή του άρθρου 80 της Συνθήκης.
<P>
Αυτήν τη στιγμή που συζητούμε, μη αξιόπλοα σκάφη συνεχίζουν να διαπλέουν τη Μεσόγειο με προορισμό την ιταλική ακτή, ενώ οι επιβάτες τους πληρώνουν συχνά το τίμημα με την ίδια τους τη ζωή. Παρά τις πρόσφατες μεταφορές, η Lampedusa παραμένει σε κατάσταση απόλυτης έκτακτης ανάγκης, και άνθρωποι εξακολουθούν να καταφθάνουν στον πρόχειρο καταυλισμό της πόλης Manduria.
<P>
" Ιταλία εξακολουθεί να διαδραματίζει τον ρόλο που της αναλογεί όσον αφορά την υποδοχή αυτών των απεγνωσμένων ανθρώπων, ενώ άλλες χώρες καταγράφουν αξιοπρόσεκτες επιδόσεις επί του αριθμού των απελάσεων που πραγματοποιούν μέσω των αστυνομικών τους τμημάτων. " κυβέρνησή μας έχει μεταβεί στην Τύνιδα, σε μια απόπειρα να περιορίσει αυτήν τη μεταναστευτική ροή, αλλά δεν μπορούμε να συνεχίσουμε να την διαχειριζόμαστε μόνοι μας. Χρειαζόμαστε την Ευρωπαϊκή Ένωση, χρειαζόμαστε υποστήριξη και χρειαζόμαστε τον πολιτικό ρόλο της Ευρώπης για τον σχεδιασμό μιας νέας πολιτικής γειτονίας και μιας αποδοτικότερης στρατηγικής για τη μετανάστευση, ξεκινώντας από την αποτυχία του συστήματος του Δουβλίνου και από την παρατήρηση ότι η Lampedusa δεν αποτελεί μόνο σύνορο της Ιταλίας, αλλά και σύνορο της Ευρώπης.
<SPEAKER ID="205" NAME="Mario Pirillo" AFFILIATION="S&amp;D">
(IT) Κυρία Πρόεδρε, κυρία Επίτροπε, κυρίες και κύριοι, ως εκλεγμένος αντιπρόσωπος από τη νότια Ιταλία, συντάσσομαι με την έκκληση που απηύθυναν πολλοί βουλευτές του ΕΚ, οι οποίοι έλαβαν τον λόγο πριν από εμένα, για την ανάληψη κατάλληλης δράσης, με στόχο την αντιμετώπιση της κρίσιμης κατάστασης με την οποία βρίσκονται αντιμέτωποι οι πολίτες και οι μετανάστες στη Lampedusa.
<P>
" κατάσταση της υγείας και της υγιεινής στη νήσο έχει υπερβεί όλα τα όρια της ανθρώπινης αξιοπρέπειας. Επικαλούμαι το αίσθημα ευθύνης της ιταλικής κυβέρνησης, ούτως ώστε να διασφαλισθεί η έγκριση όλων των μέτρων που έχει στη διάθεσή της, και απευθύνω έκκληση στην Ευρωπαϊκή Επιτροπή να θέσει σε εφαρμογή τα μέτρα που προβλέπονται από την οδηγία της ΕΕ για την προσωρινή προστασία των μεταναστών.
<P>
Το προσεχές Ευρωπαϊκό Συμβούλιο των Υπουργών Εσωτερικών, το οποίο έχει προγραμματιστεί για την 11η Απριλίου, πρέπει να λάβει τα κατάλληλα μέτρα, προκειμένου να εξασφαλισθεί ότι ούτε οι μετανάστες ούτε οι πολίτες της Lampedusa θα εγκαταλειφθούν στην απελπιστική κατάσταση στην οποία βρίσκονται. Για τον λόγο αυτόν, οφείλουμε να ξεκινήσουμε μια σοβαρή συζήτηση σχετικά με την ευρωπαϊκή πολιτική γειτονίας, η οποία θα εστιάζεται σε πρωτοβουλίες για την υποστήριξη της οδού προς τη δημοκρατία, ειδικότερα δε στις χώρες των νότιων ακτών της Μεσογείου. Τα συγχαρητήριά μου στον κ. Provera.
<SPEAKER ID="206" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, γνωρίζουμε ότι η επίλυση των μεταναστευτικών προβλημάτων προϋποθέτει την παροχή στήριξης για την ανάπτυξη των χωρών προέλευσης των μεταναστών, χωρίς εξωτερικές παρεμβάσεις, αλλά με την ανάληψη συγκεκριμένης δράσης για την προαγωγή της αλληλεγγύης, του σεβασμού των ανθρωπίνων δικαιωμάτων και της προάσπισης της ειρήνης, είτε πρόκειται για την Τυνησία, την Αίγυπτο, τη Λιβύη ή για οιαδήποτε άλλη χώρα. Παρ' όλα αυτά, τίποτα από όλα αυτά δεν συμβαίνει επί του παρόντος, και θλιβερό παράδειγμα αποτελεί εν προκειμένω η κατάσταση στη Lampedusa. Προβάλλει επιτακτική η ανάγκη να ληφθούν σοβαρά μέτρα· μέτρα αλληλεγγύης· μέτρα που θα θέσουν τέρμα σε αυτήν την τραγωδία. Θα ήθελα, κυρία Επίτροπε, να επιστήσω ιδιαιτέρως την προσοχή στην κατάσταση των μεταναστριών. Είναι αναγκαίο να εγγυηθούμε σε αυτές τις γυναίκες το δικαίωμά τους να είναι κάτοχοι προσωπικού διαβατηρίου και προσωπικής άδειας παραμονής, στοιχείο το οποίο είναι εξίσου σημαντικό για την καταπολέμηση της εμπορίας ανθρώπων, ιδίως γυναικών και παιδιών· η υποστήριξη της επανεγκατάστασης των προσφύγων πρέπει επίσης να συνδέεται με αυτό το στοιχείο. Τέλος, ζητώ μετ' επιτάσεως από την Επιτροπή να αναθεωρήσει το συντομότερο δυνατόν την οδηγία περί επιστροφής: μια οδηγία που τάσσεται κατά των μεταναστών, οι οποίοι διαφεύγουν από τον πόλεμο, την πείνα και τη δυστυχία, με μοναδική επιθυμία να είναι ευτυχισμένοι με τις οικογένειές τους, και οι οποίοι αξίζουν την αλληλεγγύη μας.
<SPEAKER ID="207" NAME="Νικόλαος Σαλαβράκος" AFFILIATION="EFD">
Κυρία Πρόεδρε, ο κ. Provera έκανε καλή δουλειά και τον συγχαίρω. " εισήγησή του στέκει ρεαλιστικά στο πρόβλημα και η πρότασή του για επιμερισμό του βάρους της μετανάστευσης είναι αναγκαία λύση.
<P>
Προτείνω λοιπόν να προχωρήσουμε σε μία συμφωνία που θα βελτιώνει και θα επικαιροποιεί το Δουβλίνο. " εξέλιξη των γεγονότων, κυρία Πρόεδρε, δείχνει ότι το θέμα της μετανάστευσης δεν θα το λύσουμε, θα συνεχίζεται! Δεν μπορούμε να το μηδενίσουμε, πρέπει όμως να το διαχειριστούμε. Δεν είναι δυνατόν η Ελλάδα, η Ιταλία και η Ισπανία να το αντιμετωπίσουν μόνες, γιατί οι χώρες αυτές αποδομούνται, κυρία Πρόεδρε. Το πρόβλημα δεν το αντιμετωπίζουμε από το 1990, θεωρούμε ότι δεν υπάρχει, αφήνονται τα κράτη μέλη στην τύχη τους και γίνεται μια εκμετάλλευση και των δύστυχων αυτών ανθρώπων, αλλά και των ιδίων γηγενών ανθρώπων της Ευρώπης οι οποίοι υφίστανται αυτό το βάρος. Δεν πρέπει να ξεχνάμε ότι σήμερα στην Ευρώπη υπάρχουν 7 εκατομμύρια άνεργοι, τα 3 εκατομμύρια από τους οποίους είναι ηλικίας 19 έως 24 ετών.
<SPEAKER ID="208" NAME="Corneliu Vadim Tudor" AFFILIATION="NI">
(RO) Κυρία Πρόεδρε, στα απομνημονεύματά του με τίτλο "Πώς γεννήθηκε ο σταλινισμός", ο πρώην βοηθός του Stalin, Boris Bazhanov, αφηγείται μια σκηνή που έλαβε χώρα στο Κρεμλίνο τον Δεκέμβριο του 1923. Κατά τη διάρκεια μιας συζήτησης με τους συντρόφους του, ο γεωργιανός δολοφόνος είπε κάτι που θα προκαλούσε σάλο: "Δεν έχει σημασία ποιος ψηφίζει στο κόμμα και πώς. Αυτό που έχει ύψιστη σημασία είναι ποιος καταμετρά τις ψήφους". Συνεπεία τούτου, δεν θα πρέπει να μας εκπλήσσει, για παράδειγμα, το γεγονός ότι ο Nursultan Nazarbayev επανεξελέγη πρόσφατα στο Καζακστάν με ποσοστό άνω του 95% των ψήφων.
<P>
" ίδια ιστορία επαναλαμβάνεται και στη Ρουμανία, όπου νοθεύονται όλες ανεξαιρέτως οι εκλογές. Αυτή η παρωδία υπέρ της δημοκρατίας ενορχηστρώνεται από την τοπική μαφία, υπό την άμεση προστασία της πρεσβείας των "ΠΑ στη Ρουμανία, η οποία αποφασίζει ουσιαστικά τι είναι καλύτερο για τον ρουμανικό λαό. Πράγματι, τα τηλεγραφήματα του WikiLeaks επισημαίνουν ότι, δυστυχώς, η Ρουμανία αποτελεί πλέον "προφυλακή" τέταρτης διαλογής για τη CIA, η οποία δαιμονοποιεί μεν τον Stalin, αλλά χρησιμοποιεί τις μεθόδους του. Τι εξευτελισμός!
<SPEAKER ID="209" NAME="Marco Scurria" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, στην παρούσα φάση της συζήτησης έχουν ειπωθεί σχεδόν τα πάντα, και αυτό ακριβώς είναι ενδεχομένως το ζητούμενο. Εξακολουθούμε να συζητούμε και, ενώ εμείς συζητούμε, οι αφίξεις συνεχίζονται και άνθρωποι πεθαίνουν εν πλω ή στοιβάζονται υπό απάνθρωπες συνθήκες στις ακτές της Ιταλίας και της Μάλτας, οι οποίες δεν είναι ιταλικές και μαλτεζικές ακτές, αλλά τα σύνορα της Ευρώπης, η πύλη της Ευρωπαϊκής μας Ένωσης, μέσω της οποίας μπορεί κανείς να μεταβεί σε οιοδήποτε από τα 27 κράτη μέλη μας.
<P>
Έχει παρέλθει πλέον ο καιρός των συζητήσεων· αυτό μας λένε οι πολίτες μας και οι μετανάστες, οι οποίοι επιζητούσαν την ελευθερία τους και κατέληξαν να βρίσκονται κλειδωμένοι σε κλειστούς καταυλισμούς. Είναι πλέον καιρός να δράσουμε, κυρία Επίτροπε. Απευθύνω έκκληση σε εσάς, απευθύνουμε έκκληση σε εσάς να αναλάβετε την πρωτοβουλία, ήδη από αύριο, μετά την ψηφοφορία μας, και να διαβιβάσετε στο Συμβούλιο το αίτημα για την εφαρμογή της οδηγίας 2001/55/ΕΚ, και να χαράξετε από κοινού μια πραγματική στρατηγική για το μέλλον της Μεσογείου, διότι δεν διακυβεύεται μόνον η αξιοπιστία της Ευρώπης, αλλά και η άμεση τύχη της.
<SPEAKER ID="210" NAME="Elena Băsescu" AFFILIATION="PPE">
(RO) Κυρία Πρόεδρε, η παρούσα συζήτηση πραγματοποιείται σε μία κρίσιμη καμπή για το μέλλον της ευρωπαϊκής πολιτικής γειτονίας. Σε αυτό το πλαίσιο, εκτιμώ ότι τα περιστατικά με τα οποία βρέθηκε αντιμέτωπη η Ιταλία στη Lampedusa αναδεικνύουν την ανάγκη χάραξης μιας πολιτικής της ΕΕ για τη μετανάστευση που θα εστιάζεται στους ακόλουθους τομείς.
<P>
Πρώτον, η ΕΕ πρέπει να επικεντρώσει το ενδιαφέρον της στις αιτίες των μεταναστευτικών ροών. Αναφέρομαι εν προκειμένω στην επισφαλή οικονομική κατάσταση και το ασταθές πολιτικό κλίμα που επικρατεί στις χώρες προέλευσης. Δημιουργώντας θέσεις απασχόλησης και αυξάνοντας τις επενδύσεις στις εν λόγω χώρες, η Ένωση θα μπορούσε να ενθαρρύνει τη συμμετοχή των πολιτών στις οικείες κοινότητες.
<P>
Δεύτερον, φρονώ ότι πρέπει να προστατευθούν τα δικαιώματα των μεταναστών. Αυτό είναι καθήκον του οργανισμού Frontex, ειδικότερα δε η εφαρμογή της Σύμβασης της Γενεύης για το καθεστώς των προσφύγων, καθώς και των άλλων διεθνών συνθηκών στον συγκεκριμένο τομέα.
<SPEAKER ID="211" NAME="Mairead McGuinness" AFFILIATION="PPE">
(EN) Κυρία Πρόεδρε, η αποψινή συζήτηση χαρακτηρίστηκε από τη χρήση του όρου "αλληλεγγύη". Στην παρούσα Αίθουσα, οι βουλευτές αναφέρονται υπερβολικά συχνά στα επιμέρους εθνικά συμφέροντα των χωρών τους, αλλά θα ήταν ενδεχομένως προτιμότερο να αναφερόμαστε περισσότεροι από εμάς στις ανησυχίες που εγείρονται σε άλλες χώρες, ούτως ώστε να εκφράζουμε την αλληλεγγύη μας.
<P>
Ο λόγος για τον οποίο ζήτησα να παρέμβω ήταν η κατάπληξή μου από τα αριθμητικά μεγέθη που χρησιμοποίησε ο συνάδελφος Simon Busuttil, αναφερόμενος στα 800 άτομα που φθάνουν στη Μάλτα και ισοδυναμούν με 120.000 ανθρώπους που φθάνουν στη Γαλλία σε ένα μόνο εικοσιτετράωρο. Τα προβλήματα της Μάλτας και της Lampedusa είναι προβλήματα της Ευρωπαϊκής Ένωσης.
<P>
Αναφέρθηκα εκτενώς στην ιδέα της αλληλεγγύης κατά τη συζήτηση σχετικά με τη Συνθήκη της Λισαβόνας. Πρέπει να συζητήσουμε την έννοια της αλληλεγγύης στο παρόν Κοινοβούλιο, διότι φοβούμαι ότι η αλληλεγγύη έχει τεθεί στο περιθώριο της Ευρωπαϊκής Ένωσης επί του παρόντος, όχι μόνο σε σχέση με το ακανθώδες ζήτημα που εξετάζουμε, αλλά και σε σχέση με πολλά άλλα ζητήματα. Είναι πλέον καιρός να αντιμετωπίσουμε, ως Κοινοβούλιο, κατά μέτωπο αυτό το πρόβλημα και να επαναφέρουμε την αλληλεγγύη της Ευρωπαϊκής Ένωσης στο προσκήνιο.
<SPEAKER ID="212" NAME="Cecilia Malmström" LANGUAGE="EN">
Κυρία Πρόεδρε, πρόκειται όντως για μια κατάσταση που εγείρει μείζονες προκλήσεις. " βόρειος Αφρική αντιμετωπίζει, ασφαλώς, μείζονα πρόκληση. Οι κάτοικοι της περιοχής προσπαθούν πλέον, ειδικότερα στην Τυνησία και την Αίγυπτο, να δομήσουν νέες χώρες - δημοκρατικές χώρες, στις οποίες γίνονται σεβαστά τα θεμελιώδη δικαιώματα και το κράτος δικαίου. Ετοιμάζονται για τη διεξαγωγή εκλογών προς το τέλος του καλοκαιριού. Πρέπει να καταβάλουμε κάθε δυνατή προσπάθεια ώστε να τους στηρίξουμε σε αυτήν την υπέροχη διαδρομή.
<P>
Όπως γνωρίζετε, η Επιτροπή βρίσκεται στο στάδιο των προπαρασκευαστικών εργασιών για την αναθεώρηση της στρατηγικής στον τομέα της γειτονίας, την οποία θα υποβάλει στο Συμβούλιο. Θα εμπεριέχει την παροχή στήριξης για τη δημοκρατία, για την οικονομική ανάπτυξη, την οικονομική μεγέθυνση και τις ευκαιρίες δημιουργίας θέσεων απασχόλησης, ενώ θα περικλείει και ένα στοιχείο για την κινητικότητα. Πρόκειται για μια πρόκληση στην οποία πρέπει να παράσχουμε τη στήριξή μας.
<P>
Πρόκληση εγείρεται και για την περίπτωση της Λιβύης, όπου η αυξημένη βία δημιουργεί μια εξαιρετικά επισφαλή κατάσταση και αναγκάζει πολλούς ανθρώπους να τραπούν σε φυγή. Συνιστά πρόκληση για την ευρωπαϊκή μεταναστευτική πολιτική. Σε μακροπρόθεσμο ορίζοντα, πρέπει να αναπτύξουμε μια πιο σφαιρική προσέγγιση εν προκειμένω, η οποία θα συνάδει εν πολλοίς με την έκθεση του κ. Provera, τα στοιχεία της οποίας θα ληφθούν υπόψη.
<P>
Σε βραχυπρόθεσμο ορίζοντα, πρέπει, φυσικά, να ολοκληρώσουμε τη δέσμη μέτρων για το άσυλο. Σας διαβεβαιώ, κυρία Keller, πασχίζουμε να το πράξουμε. Με τη βοήθεια του Ευρωπαϊκού Κοινοβουλίου, και χάρη στις προσπάθειες των διαφόρων εισηγητών για την κατάρτιση της δέσμης μέτρων και την ολοκλήρωση της διαπραγμάτευσης με το Κοινοβούλιο, εξακολουθώ να τρέφω την ελπίδα ότι θα μπορέσουμε να την οριστικοποιήσουμε πριν από το τέλος τους τρέχοντος έτους.
<P>
Πρόκληση αντιμετωπίζουν επίσης η Lampedusa και η Μάλτα. Θα ήθελα να διαψεύσω ορισμένους ισχυρισμούς περί μη δέσμευσης της Επιτροπής, ή "των Βρυξελλών", για την παροχή συνδρομής στην Ιταλία. " αλήθεια είναι ότι προσφέραμε βοήθεια στην Ιταλία. Για την εναπομένουσα περίοδο στο πλαίσιο του τρέχοντος μακροπρόθεσμου προϋπολογισμού, υπάρχει το ποσό των 171 εκατομμυρίων ευρώ στο εθνικό κονδύλιο για την Ιταλία. Κάποια ποσά από τα χρήματα αυτά δεν έχουν χρησιμοποιηθεί ακόμα για την Ιταλία, και συνεργαζόμαστε με τις ιταλικές αρχές σχεδόν σε καθημερινή βάση, ούτως ώστε να καταλήξουμε σε έναν τρόπο ανακατανομής της χρηματοδότησης των προγραμμάτων, προκειμένου να χρησιμοποιηθεί για την αντιμετώπιση της κατάστασης στη Lampedusa.
<P>
Προσφέραμε επίσης βοήθεια στην Ιταλία προς αποζημίωση μέρους των δαπανών για τις εσωτερικές μεταφορές των μεταναστών. Έχουμε και την επιχείρηση "Ερμής" του Frontex, αλλά θα ήθελα να σας υπενθυμίσω ότι ο Frontex εξαρτάται από τις εισφορές των κρατών μελών, και οι τελευταίες πρόκειται να εξαντληθούν πολύ σύντομα. Έχουμε την απάντηση: τη Europol, η οποία βρίσκεται σε λειτουργία. Κατά τις συνομιλίες μας με την Τυνησία, αναλάβαμε τη δέσμευση να αναζητήσουμε λύση επί της οργανωμένης, αξιοπρεπούς, εθελοντικής επιστροφής των ατόμων που δεν χρήζουν διεθνούς προστασίας. Συνδράμουμε επίσης την Τυνησία στην καταπολέμηση των δικτύων εμπορίας ανθρώπων, ενώ εξετάζουμε και πιθανούς τρόπους στήριξης της χώρας για την ανάπτυξη συνοριακών ελέγχων. Τούτο εντάσσεται στο πλαίσιο της ευρύτερης εταιρικής σχέσης κινητικότητας.
<P>
Οι περισσότεροι πρόσφυγες βρίσκονται στην Τυνησία και την Αίγυπτο. Όπως προανέφερα, τουλάχιστον 400.000 άτομα έχουν εγκαταλείψει τη Λιβύη. Στην πλειονότητά τους, τα άτομα αυτά έχουν επαναπατριστεί. Πρόκειται κατά κύριο λόγο για Τυνήσιους και Αιγύπτιους, αλλά υπάρχουν και άτομα που προέρχονται επίσης από περίπου 30 διαφορετικές χώρες, κυρίως της Αφρικής. Κάποια άλλα άτομα προέρχονται από το Μπανγκλαντές, το Ιράκ, το Αφγανιστάν κλπ.
<P>
Οι περισσότεροι από τους ανθρώπους αυτούς έχουν επαναπατριστεί μέσω της ευρωπαϊκής συνδρομής, χάρη στη συνεργασία των κρατών μελών με πραγματικό πνεύμα αλληλεγγύης με την Τυνησία και την Αίγυπτο. Ωστόσο, εξακολουθούν να υπάρχουν κάποια άτομα που δεν έχουν επαναπατριστεί. Επισκέφθηκα αυτούς τους καταυλισμούς προσφύγων μόλις προ ολίγων ημερών. Οι Τυνήσιοι επιτελούν εντυπωσιακό έργο σε συνεργασία με διεθνείς οργανώσεις, όπως η Ύπατη Αρμοστεία των "νωμένων Εθνών για τους Πρόσφυγες (UNHCR). Υπάρχει, όμως, ένας μικρός αριθμός ατόμων, περί τις μερικές χιλιάδες, οι οποίοι βρίσκονται εκεί εγκλωβισμένοι. Δεν μπορούν να επιστρέψουν στην πατρίδα τους. Πρέπει να προστατεύσουμε αυτούς τους ανθρώπους. Πρέπει να επανεγκατασταθούν στην Ευρώπη. Μου είναι εξαιρετικά δύσκολο να εξηγήσω σε αυτούς τους Σομαλούς ότι δεν μπορούν να μεταβούν στην Ευρώπη, επειδή δεν έχουμε συμφωνήσει επί της έκδοσης κατ' εξουσιοδότηση ή εκτελεστικών πράξεων. Επιτρέψτε μου, λοιπόν, να παροτρύνω το παρόν Σώμα και το Συμβούλιο να καταλήξουμε σε συμφωνία εν προκειμένω, διότι τούτο θα μπορούσε να μας επιτρέψει να υλοποιήσουμε πραγματικά τον στόχο του ευρωπαϊκού προγράμματος επανεγκατάστασης και να συνδράμουμε αυτούς τους ανθρώπους, εφόσον δεν μπορούν να μεταβούν πουθενά αλλού.
<P>
Επίσης, παρατηρούμε πλέον την άφιξη προσφύγων και στην Ευρώπη, στη Lampedusa και τη Μάλτα. Κατανοώ το γεγονός ότι η Μάλτα, ασφαλώς, λόγω του μεγέθους της νήσου, υφίσταται τεράστιες πιέσεις. Είναι δε πιθανόν να αυξηθεί ο αριθμός των ατόμων προς την Ευρώπη. Πολλά από τα εν λόγω άτομα ενδέχεται να χρήζουν διεθνούς προστασίας. Όσο η βία συνεχίζεται στη Λιβύη, θα εντείνεται και ο κίνδυνος φυγής περισσότερων ανθρώπων από τη χώρα.
<P>
Οι άνθρωποι αυτοί συνιστούν πράγματι ευρωπαϊκή πρόκληση. Θα χρειαστούν κατά πάσα πιθανότητα καταφύγιο. Έχουμε στη διάθεσή μας ορισμένα ταμεία. Έχουμε στη διάθεσή μας ορισμένους οργανισμούς. Έχουμε στη διάθεσή μας ορισμένες πολιτικές ώστε να προσπαθήσουμε να βοηθήσουμε αυτούς τους ανθρώπους. Όπως προανέφερα, εξετάζουμε το ενδεχόμενο να κάνουμε χρήση του μηχανισμού προσωρινής προστασίας. Ο τελευταίος θα μπορούσε να ενεργοποιηθεί σε περίπτωση μαζικής εισροής ατόμων που αδυνατούν να επιστρέψουν στις χώρες τους. Πλην όμως, η ενεργοποίηση του μηχανισμού προϋποθέτει ειδική πλειοψηφία στο πλαίσιο του Συμβουλίου. Προς το παρόν, αυτή η πλειοψηφία δεν υπάρχει. Παρακολουθούμε, βεβαίως, τη διαδικασία εκ του σύνεγγυς, και θα θίξουμε εκ νέου το ζήτημα στο Συμβούλιο την επόμενη εβδομάδα. Ωστόσο, πριν ενεργοποιήσουμε τον εν λόγω μηχανισμό, απευθύνω έκκληση -και θα συνεχίσω να το πράττω- στα κράτη μέλη να θέσουν σε εφαρμογή την αλληλεγγύη: να μην προβαίνουν μόνο σε όμορφες δηλώσεις, αλλά να αναλάβουν δράση.
<P>
Πρέπει να βρούμε λύσεις ώστε να συνδράμουμε την Ιταλία και τη Μάλτα, πιθανώς δε και άλλες χώρες που θα υποστούν πιέσεις. Προτρέπω τα κράτη μέλη να το πράξουν. Υπάρχουν διαθέσιμοι πόροι αλληλεγγύης για τις ευρωπαϊκές χώρες που ανταποκρίνονται σε αυτήν την έκκληση. Όλα αυτά πρόκειται να συζητηθούν στο Συμβούλιο Δικαιοσύνης και Εσωτερικών Υποθέσεων την ερχόμενη εβδομάδα. Θα είναι χαρά μου να σας ενημερώσω συναφώς μετά το Συμβούλιο.
<P>
Σας ευχαριστώ θερμά, κυρία Πρόεδρε, για την πολύ σημαντική συζήτηση.
<SPEAKER ID="213" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, θα ήθελα να ζητήσω από την κ. Malmström μια διευκρίνιση. " κ. Επίτροπος ανέφερε ότι η ενεργοποίηση της οδηγίας 2001/55/ΕΚ θα συζητηθεί στο Συμβούλιο. Θα την συζητήσετε την ερχόμενη εβδομάδα με το Συμβούλιο, διότι, εάν κατάλαβα σωστά, δεν υπάρχει επί του παρόντος ειδική πλειοψηφία.
<SPEAKER ID="214" NAME="Cecilia Malmström" LANGUAGE="EN">
Κυρία Πρόεδρε, ίσως δεν ήμουν σαφής εν προκειμένω. Όλα τα στοιχεία που σας παρουσίασα, συμπεριλαμβανομένων ορισμένων εμπειριών που αποκομίστηκαν από την Αίγυπτο και την Τυνησία, θα συζητηθούν στο Συμβούλιο την προσεχή εβδομάδα.
<P>
Ασφαλώς, η κατάσταση στη βόρειο Αφρική αποτελεί το βασικό θέμα της ημερήσιας διάταξης. Στην ομιλία μου γίνεται αναφορά στον εν λόγω μηχανισμό προσωρινής προστασίας, αλλά δεν ξέρω εάν θα ληφθεί απόφαση εν προκειμένω ή κάτι παρόμοιο. Εναπόκειται κυρίως στους Προέδρους να αποφασίσουν τον τρόπο με τον οποίο επιθυμούν να παρακολουθήσουν το ζήτημα, αλλά παρακολουθούμε αυτήν την κατάσταση επί ωριαίας βάσης. Ήθελα απλώς να επισημάνω ότι, μέχρι στιγμής, δεν έχει επιτευχθεί καμία ειδική πλειοψηφία για την ενεργοποίηση αυτού του μηχανισμού προστασίας.
<SPEAKER ID="215" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, πριν περάσω στην έκθεση, θα ήθελα να απαντήσω στους κ.κ. Meyer και Tavares. Σέβομαι πραγματικά τις απόψεις όλων, αλλά αποκομίζω την εντύπωση ότι οι απόψεις τους για τη Lampedusa και για όσα συμβαίνουν στη νήσο δεν είναι καθόλου γενναιόδωρες.
<P>
Θα ήθελα να τους ενημερώσω ότι 12.000 άτομα έφθασαν στη Lampedusa μέσα σε τρεις νύκτες. " Lampedusa είναι ένα μικρό νησί 6.000 κατοίκων, και 12.000 άνθρωποι έφθασαν ξαφνικά στο νησί μέσα σε τρεις νύκτες, αυξάνοντας τον πληθυσμό σε 20.000 άτομα. Νομίζω ότι είναι πολύ δύσκολο για οιαδήποτε χώρα να υποδεχθεί έναν τόσο μεγάλο αριθμό ατόμων που καταφθάνουν σε τόσο σύντομο χρονικό διάστημα σε ένα μικρό νησί, το οποίο δεν διαθέτει τις υποδομές για την υποδοχή τόσο μεγάλου αριθμού αφίξεων. Επί του παρόντος, ο αριθμός των μεταναστών στη Lampedusa ανέρχεται σε 1.400 άτομα. Καταβλήθηκαν μείζονες προσπάθειες, και μόλις το επέτρεψαν οι συνθήκες στη θάλασσα, οι μετανάστες μεταφέρθηκαν σε άλλα κέντρα υποδοχής, κατά κύριο λόγο στα νότια της χώρας.
<P>
Τούτο με οδηγεί στην έκθεση. Θα ήθελα να ευχαριστήσω τους σκιώδεις εισηγητές από τα διάφορα πολιτικά κόμματα, οι οποίοι, παρά τις διαφορετικές ευαισθησίες τους, συνέβαλαν εξαιρετικά αποτελεσματικά στην παρούσα έκθεση. " συμβολή τους ήταν θεμελιώδους σημασίας, χαρακτηριζόμενη από απόλυτη διαφάνεια και από το ίδιο πνεύμα που μας ενέπνευσε όλους εξαρχής. Θα ήθελα επίσης να απευθύνω τις ευχαριστίες μου στην Επίτροπο κ. Malmström για τον ζήλο που επέδειξε κατά τη διαμόρφωση της έννοιας του καταμερισμού των βαρών, έννοια η οποία θα πρέπει να έχει αντίκτυπο στο έργο της στο πλαίσιο της Επιτροπής, επομένως, και στο πλαίσιο του Συμβουλίου. Εάν συνεχίσει με τον ίδιο ζήλο, νομίζω πως θα επέλθουν τα επιθυμητά αποτελέσματα.
<P>
Θα ήθελα να ολοκληρώσω δηλώνοντας ότι η κατάσταση είναι πολύ δύσκολη για να την συνοψίσω. Στον βαθμό που μου επιτρέπεται να το πράξω, θα ήθελα να επισημάνω ότι όλες οι πολιτικές θα αποβούν αναποτελεσματικές και πλημμελείς, εφόσον εξακολουθούν να υφίστανται τεράστιες διαφορές μεταξύ των επιπέδων ανάπτυξης στον Βορρά και τον Νότο του πλανήτη, εφόσον εξακολουθούν να υφίστανται τεράστιες διαφορές στην ποιότητα των δημοκρατικών θεσμικών οργάνων, και εφόσον εξακολουθούν να υπάρχουν σημαντικότατες διαφορές στον τομέα του σεβασμού των ανθρωπίνων δικαιωμάτων. Πρέπει να αναλάβουμε δράση στο πλαίσιο μιας μείζονος πολιτικής για τη στρατηγική συνεργασία και βοήθεια, η οποία θα έχει αντίκτυπο στα διαρθρωτικά αίτια που έχουν οδηγήσει σε αυτές τις τεράστιες ανισότητες μεταξύ του Βορρά και του Νότου. Εάν εξαλείψουμε τα εν λόγω διαρθρωτικά αίτια, όλα τα άλλα θα ακολουθήσουν, και ο κόσμος στον οποίο ζούμε θα γίνει κατά πάσα πιθανότητα καλύτερος.
<SPEAKER ID="216" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί την Τρίτη 5 Απριλίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="217" NAME="Giovanni Collino" LANGUAGE="IT">
Τηρώ ιδιαίτερα κριτική στάση έναντι της δράσης που αναλαμβάνει επί του παρόντος η ΕΕ στον τομέα της μετανάστευσης. Τα διαφορετικά συμφέροντα της Γερμανίας, της Γαλλίας, της Ισπανίας και των λοιπών κρατών μελών, τα οποία διχάζονται μεταξύ της νότιας και της βόρειας Ευρώπης, θέτουν την Ιταλία σε εξαιρετικά αμήχανη θέση. Καλό θα ήταν η ιταλική κυβέρνηση να κωλυσιεργεί λιγότερο και να αναλάβει μεγαλύτερη δράση, αρνούμενη να δεχθεί μετανάστες έως ότου καταλήξει η Ευρώπη σε μια πραγματικά κοινή πολιτική για τη μετανάστευση. " Ευρωπαϊκή Ένωση χρειάζεται ένα κοινό σύστημα ασύλου και πρέπει να διασφαλίσει ότι οι αρχές της αλληλεγγύης και του καταμερισμού των βαρών δεν παραμένουν απλές υποσχέσεις στα χαρτιά. Διότι σε αυτήν την κατάσταση αναμένεται να περιέλθουμε εάν η Ιταλία επωμισθεί το βάρος της παρούσας συγκυρίας που μεταβάλλει τα δεδομένα στη βόρειο Αφρική και σε ολόκληρη την περιοχή της Μεσογείου. " Ιταλία δεν μπορεί πλέον να υποδέχεται Λίβυους, Τυνήσιους και Αιγύπτιους έως ότου η Γαλλία, η Γερμανία και η Αυστρία πάψουν να αρνούνται την είσοδο σε όλους όσοι καταφθάνουν στην Ευρώπη από τη βόρειο Αφρική μέσω της επικράτειάς τους. Εάν οι Βρυξέλλες δεν προβούν σε συντονισμό της διαχείρισης των μεταναστευτικών ροών με τις κυβερνήσεις του Παρισιού, του Βερολίνου και της Βιέννης, αλλά και της Ρώμης και των υπόλοιπων κρατών μελών, καλό θα ήταν η Ιταλία να υιοθετήσει μακράν λιγότερο διαλλακτική στάση από αυτήν που τηρεί επί του παρόντος.
<SPEAKER ID="218" NAME="Robert Dušek" LANGUAGE="CS">
" έκθεση για τη μετανάστευση προτείνει λύση για την πρόληψη των μεταναστευτικών ροών. Ο εισηγητής εκτιμά ότι πρέπει να αποτρέψουμε τη μετανάστευση, επενδύοντας στις χώρες που αποτελούν την πηγή των μεταναστευτικών ροών. Ωστόσο, κατά την παρούσα συγκυρία της οικονομικής και χρηματοπιστωτικής κρίσης, δεν είναι δυνατόν η ΕΕ να "χρηματοδοτεί" μαζικά τον Τρίτο Κόσμο εις βάρος της διατήρησης του βιοτικού επιπέδου των ευρωπαίων πολιτών. Υπήρχαν, υπάρχουν και θα συνεχίσουν να υπάρχουν τεράστιες οικονομικές διαφορές μεταξύ της ΕΕ και της Αφρικής. Εάν εξαλείφονταν αυτές οι διαφορές, και οι πολίτες του Τρίτου Κόσμου δεν είχαν πλέον κανέναν λόγο να μεταναστεύσουν στην ΕΕ, τούτο θα συνέβαινε επειδή εμείς θα είχαμε συμβάλει στην υποβάθμιση του βιοτικού επιπέδου στις χώρες της ΕΕ. Δεν πρέπει να τρέφουμε αυταπάτες ότι η μετανάστευση πηγάζει μόνο από παραβιάσεις των ανθρωπίνων δικαιωμάτων. Υψηλό ποσοστό μεταναστών στρέφονται προς την ΕΕ αποκλειστικά προς αναζήτηση μιας "καλύτερης" ζωής. Κοινωνιολογικές έρευνες καταδεικνύουν ότι όσο μεγαλύτερο είναι το ποσοστό των μεταναστών στην ΕΕ τόσο εντονότερη είναι η δυσαρέσκεια του τοπικού πληθυσμού για τον τρόπο της δικής του ζωής. Εάν ο αριθμός των μεταναστών υπερβαίνει ένα συγκεκριμένο ποσοστό, τότε χάνουν το ενδιαφέρον τους να ενταχθούν στην ευρωπαϊκή κοινωνία και δημιουργούν, αντιθέτως, τη δική τους κοινωνία στο εσωτερικό της ΕΕ. Είναι σκόπιμο η ΕΕ να εστιάσει τη μεταναστευτική πολιτική της αποκλειστικά στις παραβιάσεις των ανθρωπίνων δικαιωμάτων. Οι χρηματοπιστωτικές και οικονομικές διαφορές μεταξύ των μεταναστευτικών χωρών και της ΕΕ δεν θα πρέπει να συνιστούν λόγο χορήγησης χρηματοδότησης στις εν λόγω χώρες. " πολιτική για την πρόληψη της μετανάστευσης πρέπει να συνδυαστεί με μια πολιτική για την πρόληψη της μετανάστευσης στα εξωτερικά σύνορα της ΕΕ.
<SPEAKER ID="218" NAME="Ville Itälä" LANGUAGE="FI">
Τα γεγονότα στη βόρειο Αφρική έχουν δημιουργήσει νέο μεταναστευτικό ρεύμα προς τα νότια σύνορα της Ευρώπης. Ενώ μελετούμε λύσεις για αυτό το οξύ πρόβλημα, οφείλουμε επίσης να εξετάσουμε και τα αίτιά του.
<P>
" πτώση των αραβικών δικτατοριών ενδέχεται να αποτελεί ένα από τα μείζονα σημεία καμπής στον τομέα της παγκόσμιας πολιτικής μετά την κατάρρευση του σιδηρού παραπετάσματος πριν από είκοσι περίπου χρόνια. Προπαντός, όμως, αποτελεί τεράστια ευκαιρία για τη δημοκρατία και τα πολιτικά δικαιώματα. Όπως όλες οι επαναστάσεις, έτσι και η συγκεκριμένη επανάσταση εγκυμονεί κινδύνους. Στην πλέον κρίσιμη καμπή τους, γίνονται εμφανείς όταν δικτάτορες που κάνουν κατάχρηση των εξουσιών τους απειλούν τους ίδιους τους πολίτες τους, όπως συμβαίνει επί του παρόντος στη Λιβύη.
<P>
" Ευρώπη και οι σύμμαχοί της δεν μπορούν και δεν πρέπει να παραμένουν παθητικοί παρατηρητές, ενώ υπάρχουν αναταραχές στα σύνορά της. Έχουμε ένα κοινό καθήκον: πρέπει να καταβάλουμε κάθε δυνατή προσπάθεια για να προστατεύσουμε τη ζωή αθώων πολιτών, μεταξύ των οποίων γυναίκες και παιδιά, όταν δεν το πράττει κανένας άλλος. Ο εκδημοκρατισμός της βορείου Αφρικής, ο στοιχειώδης σεβασμός των ανθρωπίνων δικαιωμάτων και η αναφαινόμενη οικονομική ανάπτυξη που συνδέεται με αυτούς τους παράγοντες αποτελούν τον βέλτιστο τρόπο περιστολής του μεταναστευτικού κύματος που κατακλύζει τα νότια σύνορα της Ευρώπης.
<SPEAKER ID="218" NAME="Véronique Mathieu" LANGUAGE="FR">
Επί σειρά εβδομάδων, χιλιάδες μετανάστες καταφθάνουν στις ακτές της Μεσογείου, ειδικότερα δε στη Μάλτα και τη Lampedusa, προσπαθώντας να διαφύγουν της κατάστασης που παρατηρείται στις γενέτειρές τους, όπου επικρατεί πρωτοφανής αστάθεια. Ορθώς ο Frontex έθεσε σε εφαρμογή την επιχείρηση "Ερμής", με στόχο να συνδράμει τις ιταλικές αρχές να αντεπεξέλθουν σε αυτήν τη μαζική εισροή μεταναστών στις ακτές της χώρας. " διαχείριση της παρούσας ανθρωπιστικής κρίσης δεν πρέπει να αποτελεί αποκλειστικό καθήκον των ιταλικών αρχών. Ο έλεγχος των εξωτερικών συνόρων της ΕΕ πρέπει να συνιστά κοινή προσπάθεια, διότι πρόκειται για κοινή πρόκληση. Αυτή η μαζική εισροή υπηκόων τρίτων χωρών θα οδηγήσει στην είσοδο κυμάτων παράνομων μεταναστών σε πολλά κράτη μέλη. Αρκεί να παρατηρήσουμε τον τρόπο με τον οποίο αναχαιτίζουν καθημερινά οι γαλλικές αρχές εκατοντάδες παράνομους μετανάστες που καταφθάνουν στη χώρα απευθείας από την Ιταλία. Έχουμε απόλυτη επίγνωση του γεγονότος ότι μεταξύ αυτών των αιτούντων άσυλο συγκαταλέγονται πολλοί οικονομικοί μετανάστες οι οποίοι "διεισδύουν" στις εν λόγω μεικτές μεταναστατευτικές ροές. Επιπλέον, πρέπει να ενταθούν οι ευρωπαϊκές προσπάθειες. Τα κράτη μέλη πρέπει να παράσχουν στον Frontex τους πόρους που χρειάζεται για την εκπλήρωση της αποστολής του. Πρέπει επίσης να αναπτύξουμε στενότερη συνεργασία με τις αρχές της Τυνησίας. " τελευταία οφείλει να εκπληρώσει τις υποχρεώσεις της στο πλαίσιο της επανεισδοχής.
<SPEAKER ID="218" NAME="Edward Scicluna" LANGUAGE="EN">
" κατάσταση στη Λιβύη σήμερα είναι εξαιρετικά αβέβαιη. Αυτό που είναι βέβαιο, ωστόσο, είναι το γεγονός ότι έχει οδηγήσει σε ανθρωπιστική κρίση. Όπως περιγράφεται και στην παρούσα έκθεση, οι ένοπλες συρράξεις, ιδίως όταν περιλαμβάνουν παραβιάσεις ανθρωπίνων δικαιωμάτων, προκαλούν τεράστια αύξηση των μεταναστευτικών ροών προς τις γείτονες χώρες. Ενόψει των τεράστιων διαστάσεων που ενδέχεται να λάβει αυτό το φαινόμενο, το ευρωπαϊκό πρόγραμμα του Frontex δεν μπορεί να αποτελέσει το βέλτιστο μέσο για την αντιμετώπιση αυτών των υψηλών ποσοστών μετανάστευσης. Ήδη από σήμερα, η ΕΕ πρέπει να διαμορφώσει και να σχεδιάσει κατάλληλη αντίδραση, συμπεριλαμβανομένου ενός λεπτομερούς προγράμματος δράσης για τον επιμερισμό των βαρών, το οποίο θα συμβάλει στην επανεγκατάσταση των προσφύγων με συντονισμένο τρόπο. Το τελευταίο πρέπει να έχει ως βάση τη ρήτρα της αλληλεγγύης που περικλείεται στο άρθρο 80 της ΣΛΕΕ. Θα μπορούσε να προβεί κανείς σε λεπτομερή ανάλυση του συγκεκριμένου αριθμού προσφύγων που χαρακτηρίζεται ενδεχομένως ως "έκτακτη ανάγκη". Πλην όμως, πρέπει να καταρτίσουμε ένα λεπτομερές σχέδιο, με σαφή ανώτατα όρια ανά χώρα, ούτως ώστε οι κυβερνήσεις της ΕΕ και η Επιτροπή να είναι τόσο διατεθειμένες όσο και άρτια προετοιμασμένες για την αντιμετώπιση μιας επικείμενης κρίσης. Ως βουλευτής του ΕΚ από τη Μάλτα, θα ήθελα να εκφράσω την απογοήτευσή μου για το γεγονός ότι η Επιτροπή δεν είναι προφανώς καθόλου προετοιμασμένη να αντιμετωπίσει μια κρίση που ήταν από μακρού αναπόφευκτη.
<SPEAKER ID="218" NAME="Joanna Katarzyna Skrzydlewska" AFFILIATION="PPE">
γραπτώς. - (PL) " πρόταση ψηφίσματος αναδεικνύει ένα εξαιρετικά σημαντικό και σοβαρό ζήτημα. Δεν εστιάζεται μόνο στη πρόβλημα της ισότιμης μεταχείρισης των γυναικών και των ανδρών στις αγροτικές περιοχές, αλλά εφιστά επίσης ευθέως την προσοχή στην ανάγκη δημιουργίας ίσων ευκαιριών για τις γυναίκες που ζουν σε αγροτικές περιοχές, όμοιες με εκείνες που προσφέρονται επί καθημερινής βάσης στις γυναίκες που ζουν σε αστικά κέντρα. Φρονώ, λοιπόν, ότι στο Κοινοβούλιο έχουμε αφιερώσει ελάχιστη προσοχή μέχρι στιγμής στην κοινωνική και επαγγελματική ανάπτυξη των γυναικών στις αγροτικές περιοχές. Οι γυναίκες που ζουν σε αγροτικές περιοχές έρχονται καθημερινά αντιμέτωπες με πολλά εμπόδια, τόσο οικονομικά όσο και εμπόδια που συνδέονται με τις υποδομές, τα οποία περιορίζουν, σε σημαντικό βαθμό, τις δυνατότητές τους όσον αφορά την πρόσβαση στην εκπαίδευση, στην προστασία της υγείας και, το σημαντικότερο, στην αγορά εργασίας. Εξάλλου, ο αριθμός των προσφορών θέσεων εργασίας σε αγροτικές περιοχές δεν είναι μεγάλος, κυρίως λόγω του γεγονότος ότι οι περιοχές αυτές παρουσιάζουν σημαντικά μικρότερη ανάπτυξη σε οικονομικό επίπεδο. Αυτός είναι ο λόγος για τον οποίο κρίνεται ιδιαίτερης σημασίας η στήριξη των πολιτικών για την ανάπτυξη της υπαίθρου, μέσω της βελτίωσης της πρόσβασης σε προηγμένες υποδομές ή μέσω της παροχής ευκαιριών για τη χρήση των οφελών που απορρέουν από τις υψηλής ανάπτυξης τεχνολογίες της πληροφορίας και των επικοινωνιών. Είμαι βέβαιη ότι οι βουλευτές του Ευρωπαϊκού Κοινοβουλίου μπορούν επίσης να επιτελέσουν μείζον έργο, ούτως ώστε να διασφαλισθεί ότι οι αγροτικές περιοχές θα καλύψουν την υστέρηση που παρουσιάζουν όσον αφορά τα οφέλη του πολιτισμού. Άλλωστε, είμαστε σε θέση να διοργανώσουμε ευρύ φάσμα προγραμμάτων κατάρτισης ή εργαστηρίων, στο πλαίσιο των οποίων μπορούμε να συμβάλουμε πραγματικά στην πρόσβαση στους πόρους της ΕΕ που έχουν δεσμευθεί για την ανάπτυξη των αγροτικών περιοχών.

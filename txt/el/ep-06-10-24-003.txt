<CHAPTER ID="003">
Απόφαση κατεπείγοντος
<SPEAKER ID="009" NAME="Πρόεδρος">
Το Συμβούλιο ζητά την εφαρμογή της διαδικασίας του κατεπείγοντος σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 639/2004 του Συμβουλίου σχετικά με τη διαχείριση των αλιευτικών στόλων που είναι νηολογημένοι στις άκρως απόκεντρες περιφέρειες της Κοινότητας C6-0295/2006.
<P>
Ποιος θα παρέμβει εξ ονόματος της Επιτροπής Αλιείας;
<SPEAKER ID="010" NAME="Rosa Miguélez Ramos" AFFILIATION="PSE">
(ES) Κύριε Πρόεδρε, μιλάω εξ ονόματος της Επιτροπής Αλιείας απουσία του προέδρου της, κ. Morillon, προκειμένου να υποστηρίξω αυτό το αίτημα του Συμβουλίου για εφαρμογή της διαδικασίας του κατεπείγοντος. Μιλάμε για την έγκριση, όπως είπατε, και όπως προτείνει η Επιτροπή, της τροποποίησης του κανονισμού (ΕΚ) αριθ. 639/2004 σχετικά με τη διαχείριση των αλιευτικών στόλων.
<P>
Ο αλιευτικός τομέας στις άκρως απόκεντρες περιφέρειες υφίσταται μια διαρθρωτικά επισφαλή κατάσταση. " έγκριση του κανονισμού σχετικά με το Ευρωπαϊκό Ταμείο Αλιείας από το Συμβούλιο συνοδεύτηκε από μια κοινή δήλωση του Συμβουλίου και της Επιτροπής για την υποστήριξη αυτών των περιφερειών, παρατείνοντας μέχρι τις 31 Δεκεμβρίου 2006 τις παρεκκλίσεις σχετικά με τη δυνατότητα χορήγησης κρατικών ενισχύσεων για την ανανέωση των αλιευτικών στόλων που είναι νηολογημένοι σε αυτές τις περιοχές.
<P>
Αν και η παράταση λήγει σε δύο μήνες, ο κανονισμός δεν έχει καταστεί δυνατό να τεθεί σε ισχύ λόγω του αργού ρυθμού της διαδικασίας έγκρισης αποφάσεων στο πλαίσιο της κοινοτικής νομοθεσίας. " επιτροπή μας είναι υπέρ της διαδικασίας του κατεπείγοντος και παροτρύνει την Επιτροπή και τα κράτη μέλη να εγκρίνουν τα απαραίτητα μέτρα ώστε να διασφαλιστεί ότι ο τομέας θα μπορεί να λάβει τη βοήθεια χωρίς καθυστέρηση.
<P>
(Το Σώμα εγκρίνει την αίτηση κατεπείγοντος)
<SPEAKER ID="011" NAME="Πρόεδρος">
Αυτό το σημείο εγγράφεται επομένως στην ώρα των ψηφοφοριών της προσεχούς Πέμπτης στις 11.30 και η χρονική προθεσμία κατάθεσης τροπολογιών στην ολομέλεια ορίζεται για αύριο Τετάρτη στις 10.00.

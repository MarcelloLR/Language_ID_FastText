<CHAPTER ID="013">
Μία νέα ενεργειακή στρατηγική για την Ευρώπη την περίοδο 2011-2020 (συζήτηση) 
<SPEAKER ID="264" NAME="Πρόεδρος">
" ημερήσια διάταξη προβλέπει την έκθεση της κ. Kolarska-Bobińska, εξ ονόματος της Επιτροπής Βιομηχανίας, Έρευνας και Ενέργειας σχετικά με την πορεία προς μια νέα ενεργειακή στρατηγική για την Ευρώπη την περίοδο 2011-2020.
<SPEAKER ID="265" NAME="Lena Kolarska-Bobińska" LANGUAGE="PL">
Κύριε Πρόεδρε, κύριε Επίτροπε, πρόσφατα συζητήσαμε αρκετά σχετικά με τις θεσμικές αλλαγές που προέκυψαν από τη Συνθήκη της Λισαβόνας. Αυτές περιλαμβάνουν την Υπηρεσία Εξωτερικής Δράσης και τις διαδικασίες που αφορούν τις εργασίες για τον προϋπολογισμό. Ωστόσο, η Συνθήκη της Λισαβόνας σχετίζεται επίσης με πολιτικές της Ένωσης. Σήμερα συζητούμε την πρώτη ενεργειακή στρατηγική μετά τη Λισαβόνα, την οποία εκπόνησε η Επιτροπή για την περίοδο 2011-2020.
<P>
Πρέπει να επισημανθεί ότι τόσο η στρατηγική της Επιτροπής όσο και η έκθεση του Κοινοβουλίου εκφράζουν το πνεύμα της Συνθήκης της Λισαβόνας -όσα λέει σχετικά με την ενεργειακή αλληλεγγύη και τους προβληματισμούς της σχετικά με την ενεργειακή ασφάλεια και τον εφοδιασμό. " στρατηγική της Επιτροπής και η έκθεση του Κοινοβουλίου επιμένουν επίσης στην ενίσχυση της ενεργειακής πολιτικής και στο να καταστεί ο χαρακτήρας της περισσότερο ευρωπαϊκός. Αυτό μπορούμε να το επιτύχουμε λαμβάνοντας ορισμένα μέτρα.
<P>
Καταρχάς πρέπει να εφαρμόσουμε γρήγορα την ισχύουσα ευρωπαϊκή νομοθεσία που αφορά την ενέργεια στα κράτη μέλη. Ως εκ τούτου, στηρίζουμε πλήρως την Επιτροπή κατά την έγκριση αυστηρών μέτρων εναντίον των κυβερνήσεων και των επιχειρήσεων που αμελούν να αναλάβουν δράση στον εν λόγω τομέα. Κατά δεύτερον, για να επιτευχθούν οι κοινοί μας στόχοι, πρέπει να λειτουργεί καλά και η κοινή αγορά ενέργειας. Αυτό αφορά επίσης την ανάγκη δημιουργίας μιας αγοράς ανανεώσιμων πηγών ενέργειας στην Ευρώπη. Για να επιτευχθούν οι στόχοι μας, έχει, ως εκ τούτου, ουσιαστική σημασία να επεκταθούν και να εκσυγχρονιστούν οι ευρωπαϊκές και οι διασυνοριακές ενεργειακές υποδομές. Σε αυτό αντιδρούν συχνά τα μονοπώλια και οι κυβερνήσεις που τα προστατεύουν. Ωστόσο, χωρίς ένα πανευρωπαϊκό δίκτυο, δεν θα επιτευχθούν βασικοί στόχοι της Ευρωπαϊκής Ένωσης.
<P>
Εν προκειμένω, υπάρχουν δύο βασικά εμπόδια που πρέπει να υπερκερασθούν: η διοίκηση και τα οικονομικά. Όσον αφορά τη διοίκηση, χρειάζεται κυρίως να θέσουμε σαφείς προτεραιότητες και κανόνες για την επιλογή των έργων καίριας σημασίας. Χωρίς αυτά τα κριτήρια και χωρίς σαφείς κανόνες, η επιλογή των έργων θα οδηγήσει σε πολλές συγκρούσεις και διχόνοια, και θα γεννήσει υποψίες αντί για ελπίδα. Ωστόσο, σε εθνικό επίπεδο, τα ρυθμιστικά μέτρα έχουν ουσιαστική σημασία, ιδίως στο πλαίσιο διασυνοριακών έργων.
<P>
Ας προχωρήσουμε τώρα στο πλέον σημαντικό πρόβλημα -τη χρηματοδότηση των υποδομών. Γνωρίζουμε τι είδους εντάσεις συνοδεύουν επί του παρόντος την έγκριση του προϋπολογισμού του επόμενου έτους, αλλά ακόμα μεγαλύτερες εντάσεις θα επηρεάσουν το δημοσιονομικό πλαίσιο μετά το 2013. Ωστόσο, οι δαπάνες που προγραμματίζουμε πρέπει να αντικατοπτρίζουν τους πολιτικούς στόχους της Ευρωπαϊκής Ένωσης, και με αυτό εννοώ την ενεργειακή ασφάλεια των πολιτών. Θα χρειαστεί επίσης να βρούμε νέους τρόπους να προσελκύσουμε επενδύσεις από επιχειρήσεις και τράπεζες. Στην έκθεση αναφερόμαστε σε αυτό.
<P>
" ενεργειακή πολιτική σχετίζεται σήμερα ολοένα περισσότερο με την εξωτερική πολιτική της Ευρωπαϊκής Ένωσης. Οι σχέσεις μας με τους εξωτερικούς ενεργειακούς εταίρους θα πρέπει να διαμορφωθούν με βάση τις αρχές της εσωτερικής αγοράς της Ευρώπης. Οι αλλοδαπές επιχειρήσεις που εισέρχονται στην ευρωπαϊκή αγορά πρέπει να λειτουργούν με διαφανή τρόπο και σύμφωνα με τη νομοθεσία, και πρέπει να υπόκεινται σε διαχείριση βάσει διαφανών συμφωνιών. Αυτό αφορά τόσο τους αγωγούς που θα προκύψουν στο μέλλον όσο και εκείνους που κατασκευάζονται σήμερα.
<P>
Κύριε Επίτροπε, θεωρώ πολύτιμη τη βοήθεια που παρείχατε στην Πολωνία στο πλαίσιο των διαπραγματεύσεών μας με τη Ρωσία σχετικά με τον αγωγό φυσικού αερίου Yamal. Θα ήθελα ωστόσο, να δω παρόμοια δράση να αναλαμβάνεται και σε σχέση με άλλους αγωγούς, συμπεριλαμβανομένου του Nord Stream. Θα ήθελα να τονίσω ότι η διαφάνεια πρέπει να εφαρμόζεται σε όλα τα τρέχοντα και μελλοντικά σχέδια, και όχι μόνο σε κάποια από αυτά.
<P>
Εν ολίγοις, κύριε Πρόεδρε, η Ένωση χρειάζεται μακροπρόθεσμο όραμα για την ενεργειακή πολιτική. Χρειαζόμαστε μια ευρωπαϊκή κοινότητα ενέργειας. Εάν η Επιτροπή επιθυμεί να επιταχύνει τη δράση από την πλευρά των επιχειρήσεων και των κρατών μελών, τότε και αυτή πρέπει να είναι αξιόπιστη και να θέσει πράγματι σε ισχύ αυτήν την πολύ καλή στρατηγική, καθώς και μια δέσμη μέτρων για τις υποδομές. Στο μέλλον, το Ευρωπαϊκό Κοινοβούλιο θα θελήσει να παρακολουθήσει την εφαρμογή της στρατηγικής, διότι σκοπός είναι να έχει πραγματική επίδραση στην κατάσταση και να μην αποτελέσει απλώς έκφραση των ευσεβών μας πόθων.
<P>
Τέλος, πολύ μεγάλη σημασία έχει η στάση των κρατών μελών έναντι των στόχων που περιλαμβάνονται στη στρατηγική της Ευρωπαϊκής Επιτροπής και στην έκθεσή μου. Θα είναι διατεθειμένα να περιορίσουν τα εθνικά συμφέροντα υπέρ του κοινού ευρωπαϊκού καλού; Θα αντιταχθούν στις δραστηριότητες των μεγάλων ομάδων συμφερόντων και θα λάβουν υπόψη την ασφάλεια και το καλό των καταναλωτών; Εμείς, ως βουλευτές του Ευρωπαϊκού Κοινοβουλίου, επιμένουμε ως προς αυτό. Σας συγχαίρω, κύριε Επίτροπε, για την ενεργειακή στρατηγική για τα επόμενα 10 χρόνια.
<SPEAKER ID="266" NAME="Günther Oettinger" LANGUAGE="DE">
Κύριε Πρόεδρε, κυρίες και κύριοι, θα ήθελα να ξεκινήσω λέγοντας ότι έχω εντυπωσιαστεί με τον αριθμό και την ποιότητα των ιδεών, των παρατηρήσεων και των εποικοδομητικών συνεισφορών σας αναφορικά με αυτό που παρουσιάσθηκε από την Επιτροπή ως σχέδιο ενεργειακής στρατηγικής για την περίοδο 2011-2020. Θα ήθελα να ευχαριστήσω την κ. Kolarska-Bobińska για την παρουσίασή της, για τη συγκέντρωση των συνεισφορών των συναδέλφων της με έξυπνο τρόπο και για τη θέσπιση προτεραιοτήτων, που είναι κάτι που προσωπικά θεωρώ σημαντικό. Θα χαρούμε να συμπεριλάβουμε την έκθεσή σας στις εργασίες μας τις ερχόμενες εβδομάδες, καθώς τις αμέσως επόμενες εβδομάδες θα υπάρξει ιδιαίτερα έντονη δραστηριότητα όσον αφορά την ενεργειακή πολιτική. Το Συμβούλιο Ενέργειας στις 3 Δεκεμβρίου, το οποίο θα ακολουθηθεί από μια μοναδική ευκαιρία των αρχηγών κρατών και κυβερνήσεων να αναφερθούν στο ζήτημα της ενέργειας στις 4 Φεβρουαρίου, θα παράσχει ώθηση για τους κοινούς μας στόχους και για τον εξευρωπαϊσμό της ενεργειακής πολιτικής. Για εμένα, το Κοινοβούλιο αποτελεί ζωτικής σημασίας εταίρο εν προκειμένω.
<P>
" θέση από την οποία ξεκινούμε θα μπορούσε να περιγραφεί ως εξαιρετικά δύσκολη. Διαθέτουμε μια ενιαία αγορά που δεν είναι ακόμα ολοκληρωμένη. Επί δώδεκα έτη αποτελεί τον νόμο για την ηλεκτρική ενέργεια και το φυσικό αέριο, αλλά δεν έχει ακόμα γίνει πραγματικότητα. Διαθέτουμε περισσότερες δευτερεύουσες αγορές και περιφερειακά σύνορα, και πρέπει να κάνουμε ό,τι μπορούμε για να διασφαλίσουμε ότι κατά την επόμενη πενταετία η ενιαία αγορά θα μπορέσει επίσης να υλοποιηθεί για τη βιομηχανία και τους καταναλωτές με στόχο την επίτευξη μεγαλύτερου ανταγωνισμού και διαφάνειας.
<P>
Κατά δεύτερον, υπάρχει προφανής έλλειψη υποδομών. Αν εξετάσετε τα θεμέλια που υπάρχουν στην ενιαία αγορά για άλλα προϊόντα, αγαθά και υπηρεσίες δρόμους, σιδηροδρόμους, αερογραμμές, αερολιμένες, τον ψηφιακό κόσμο, πλωτές οδούς- μπορείτε να διαπιστώσετε ότι εξακολουθούμε να απέχουμε πολύ από αυτά που χρειαζόμαστε σε σχέση με τις υποδομές για τη μεταφορά ενέργειας, ιδίως φυσικού αερίου και ηλεκτρικής ενέργειας, προκειμένου να επιτύχουμε τους στόχους μας στον τομέα της ευρωπαϊκής ενεργειακής πολιτικής, δηλαδή να ενισχύσουμε την ασφάλεια του εφοδιασμού, την αλληλεγγύη, τον ανταγωνισμό και τα συμφέροντα των καταναλωτών. Τις επόμενες δύο δεκαετίες πρέπει να καλύψουμε έδαφος αναφορικά με όσα δημιουργήθηκαν κατά τους τελευταίους δύο αιώνες στην περίπτωση των οδών και των σιδηροδρόμων και κατά την τελευταία δεκαετία στην περίπτωση του ψηφιακού κόσμου. Αυτό σχετίζεται με την αποδοχή από τους ανθρώπους και τη διαφάνεια. Χρειαζόμαστε διαφάνεια προκειμένου να επιτύχουμε μεγαλύτερη αποδοχή της ανάπτυξης υποδομών ηλεκτρικής ενέργειας και φυσικού αερίου, και χρειαζόμαστε κατάλληλους χρηματοδοτικούς πόρους, που πρέπει να παρέχονται κυρίως από τους καταναλωτές μέσω των τιμών της ενέργειας, αλλά που, όπου εμπλέκονται ευρωπαϊκά συμφέροντα, αποτελούν επίσης δημόσια αρμοδιότητα του ευρωπαϊκού προϋπολογισμού.
<P>
Τρίτον, διαθέτουμε ένα σε μεγάλο βαθμό ανεκμετάλλευτο δυναμικό στον τομέα της ενεργειακής απόδοσης. Όποιος εξαρτάται, όπως εμείς, από τις εισαγωγές και επιθυμεί ταυτόχρονα να σημειώσει πρόοδο σε σχέση με τη βιωσιμότητα, την προστασία του κλίματος και την περιβαλλοντική προστασία, πρέπει να αντισταθεί στην κατασπατάληση ενέργειας και να ηγηθεί με στοχευμένες ενεργειακές πρωτοβουλίες, εξοικονόμηση ενέργειας και αυξημένη ενεργειακή απόδοση στον δημόσιο, βιομηχανικό και ιδιωτικό τομέα. " ενεργειακή απόδοση θα αποτελέσει, ως εκ τούτου, το επόμενο θέμα της ατζέντας και για τους δυο μας. Αναμένω με μεγάλο ενδιαφέρον την έκθεση πρωτοβουλίας του Κοινοβουλίου, που κοντεύει να ολοκληρωθεί και στη βάση της οποίας θα παρουσιαστεί η στρατηγική μας για την ενεργειακή απόδοση στο ευρύ κοινό, εσάς και το Συμβούλιο την ερχόμενη άνοιξη.
<P>
Ένα άλλο μέρος της στρατηγικής μας είναι το ζήτημα της οικονομικά προσιτής ενέργειας. " βελγική Προεδρία ορθώς επισημαίνει ότι ιδίως η ηλεκτρική ενέργεια μπορεί επίσης να προκαλέσει διάσταση στην κοινωνία εξαιτίας του γεγονότος ότι η ενέργεια καθίσταται ακριβότερη και, ως εκ τούτου, δεν μπορούν πλέον να έχουν όλοι πρόσβαση σε αυτήν. Αυτό σημαίνει ότι πρέπει να επεκτείνουμε την ασφάλεια του εφοδιασμού στο πλαίσιο της στρατηγικής μας ώστε να συμπεριλάβει τον τομέα της οικονομικά προσιτής ενέργειας για τη βιομηχανία και τις θέσεις εργασίας και για τα νοικοκυριά. " έρευνα αποτελεί μια ακόμα σημαντική πτυχή. " Ευρώπη δεν μπορεί να φροντίσει τα πάντα, αλλά η έρευνα για την ενέργεια μπορεί να αποτελέσει σημείο εστίασης του ευρωπαϊκού προϋπολογισμού κατά τα επόμενα χρόνια και μιας εταιρικής σχέσης μεταξύ των δημοσίων αρχών και της βιομηχανίας που πραγματοποιεί την έρευνα.
<P>
Στη συνέχεια, υπάρχει το ζήτημα των εξωτερικών σχέσεων, η εξωτερική διάσταση. " κ. Kolarska-Bobińska επέστησε ήδη την προσοχή μας σε αυτήν. Χρειαζόμαστε μια κοινή, συντονισμένη ευρωπαϊκή στρατηγική στο πλαίσιο της εξωτερικής ενεργειακής πολιτικής μας, όσον αφορά τα κυριότερα συμφέροντα της Ευρώπης. Εξακολουθούμε να αποτελούμε τη μεγαλύτερη αγορά ενέργειας όσον αφορά την κατανάλωση, ξεπερνώντας την Κίνα και τις "νωμένες Πολιτείες. Εάν επικεντρωθούμε στην αγοραστική δύναμη και τις στρατηγικές μας αναφορικά με τις υποδομές, θα αποκτήσουμε κύρος. Εάν ισχύσει η παλαιά αρχή του "διαίρει και βασίλευε", οι άλλοι θα μας αντιταχθούν ευκολότερα. Δεν θέλουμε να συμβεί αυτό. Με αυτό κατά νου, θα ήθελα να σας ευχαριστήσω για τις ποικίλες και έξυπνες συνεισφορές και την έκθεσή σας. Θα με καθοδηγήσει κατά τη συνέχεια του έργου μου σχετικά με τη στρατηγική μας, την οποία θα υποβάλουμε στη συνέχεια στο Ευρωπαϊκό Συμβούλιο.
<P>
(Χειροκροτήματα)
<SPEAKER ID="267" NAME="Pilar del Castillo Vera" LANGUAGE="ES">
Κύριε Πρόεδρε, κύριε Επίτροπε, θα ήθελα να ξεκινήσω συγχαίροντας την εισηγήτρια, η οποία έκανε εξαιρετική δουλειά. " έκθεσή της είναι βεβαίως τόσο φιλόδοξη όσο και εκτενής και πρέπει να πω ότι συνιστά αποτέλεσμα των σκληρών και επιτυχημένων διαπραγματεύσεων που κατέληξαν στη σχεδόν ομόφωνη έγκρισή της στην Επιτροπή Βιομηχανίας, Έρευνας και Ενέργειας.
<P>
Συνεχίζοντας στο ίδιο θέμα, θα ήθελα να επισημάνω κάτι που όλοι γνωρίζουμε, αλλά δεν είναι κακό να το πούμε: η ενεργειακή κατάσταση στην Ευρώπη δεν είναι ακριβώς βέλτιστη. Όχι μόνο εξαρτόμαστε ολοένα περισσότερο από τις εισαγωγές ενέργειας από χώρες εκτός Ευρώπης, αλλά πρέπει επίσης να ασχοληθούμε με τις τεράστιες επενδύσεις που είναι απαραίτητες για τις ενεργειακές υποδομές μας, σε μια εποχή που η Ευρώπη εξακολουθεί να πλήττεται από τις συνέπειες της κρίσης. Όλα αυτά στο πλαίσιο του ότι δεν έχουμε ακόμα κατορθώσει να εφαρμόσουμε δική μας νομοθεσία στον τομέα της ενέργειας.
<P>
Τώρα, στην παρούσα κοινοβουλευτική περίοδο, διαθέτουμε ένα μέσο που δεν ήταν διαθέσιμο κατά την προηγούμενη. " Συνθήκη της Λισαβόνας όχι μόνο προβλέπει μια σειρά από σαφείς στόχους, όπως είναι η εσωτερική αγορά ενέργειας, η ασφάλεια του εφοδιασμού, η ενεργειακή απόδοση και η προώθηση των ενεργειακών δικτύων, αλλά παρέχει επίσης στην Ευρωπαϊκή Ένωση ένα νομικό πλαίσιο και μια υγιή νομική βάση -το άρθρο 194- για δράση στο πεδίο της ενεργειακής πολιτικής.
<P>
Σε αυτό το νέο πλαίσιο στο οποίο διεξάγουμε την παρούσα συζήτηση, ζητώ από όλους τους συναδέλφους να υποστηρίξουν την παρούσα έκθεση, η οποία προτείνει μια σειρά από μέτρα που στοχεύουν στη διασφάλιση του ενεργειακού εφοδιασμού και την πλήρη εφαρμογή της υπάρχουσας νομοθεσίας και προγραμμάτων. Τονίζει επίσης την ανάγκη επένδυσης στην έρευνα, προωθεί την ανάπτυξη πανευρωπαϊκών ενεργειακών δικτύων και δίνει στη δημιουργία της εσωτερικής αγοράς ενέργειας την προτεραιότητα που της αρμόζει.
<P>
Σας ευχαριστώ θερμά και σας ζητώ να υποστηρίξετε όλοι την παρούσα έκθεση αύριο.
<SPEAKER ID="268" NAME="Marita Ulvskog" LANGUAGE="SV">
Κύριε Πρόεδρε, θα ήθελα να ευχαριστήσω την εισηγήτρια, κ. Kolarska-Bobińska, για την εξαιρετική και ανοιχτή συνεργασία της. Για εμένα, ως μέλος των σοσιαλδημοκρατών, ήταν σημαντικό που εργάσθηκα για την επίτευξη μιας ενεργειακής πολιτικής και μιας στρατηγικής για τον ενεργειακό εφοδιασμό που διαθέτει σαφή καταναλωτική προοπτική και που θα παράσχει επίσης διαφάνεια στην αγορά του εμπορίου ενέργειας και θα διασφαλίσει ότι η κλιματική κρίση θα έχει επίδραση στις αποφάσεις μας αναφορικά με τη μετάβαση προς ανανεώσιμες, βιώσιμες και ασφαλείς πηγές και συστήματα ενέργειας. Εν προκειμένω, έχουμε επίσης επιτύχει σε κάποιον βαθμό, κάτι που με χαροποιεί. " διατύπωση όσον αφορά τα δικαιώματα των καταναλωτών βελτιώθηκε και κατέστη σαφέστερη και, όπως είπε και ο Επίτροπος, το ίδιο και εκείνη που αφορά το δικαίωμα αγοράς ενέργειας σε λογικές τιμές, ώστε να είναι οικονομικά προσιτή για τα νοικοκυριά. Κάτι πρέπει να γίνει για να αντιμετωπισθεί η ενεργειακή ένδεια. " διατύπωση που αφορά το ζήτημα του κλίματος κατέστη επίσης σαφέστερη, ακόμα και αν μένει ακόμα να γίνουν πολλά εν προκειμένω.
<P>
Θεωρώ επίσης σημαντικό ότι αναφέρεται σαφώς στη στρατηγική η αρμοδιότητα των κρατών μελών για το ενεργειακό μείγμα, για παράδειγμα. " μεγαλύτερη απογοήτευση είναι ότι η έκθεση δεν περιλαμβάνει καθόλου δεσμευτικούς στόχους για την εξοικονόμηση ενέργειας και την αύξηση της απόδοσης -είναι κρίμα. Τα κράτη μέλη κατά πάσα πιθανότητα δεν θα επιτύχουν τον στόχο του 20%, κάτι που αποτελεί πολύ μεγάλη αποτυχία σύμφωνα με τα κριτήριά μας, διότι η εξοικονόμηση ενέργειας αποτελεί έναν από τους καλύτερους τρόπους μείωσης της εξάρτησής μας από τις εισαγωγές, ενίσχυσης της ανταγωνιστικότητάς μας και δημιουργίας θέσεων εργασίας. Θα επανέλθουμε στο ζήτημα αυτό στο Κοινοβούλιο σε διαφορετικό πλαίσιο και τότε ελπίζουμε να λάβουμε ισχυρή υποστήριξη από το σύνολο της παρούσας αίθουσας καθώς και από την Επιτροπή.
<SPEAKER ID="269" NAME="Jens Rohde" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω και να συγχαρώ την κ. Kolarska-Bobinska για την εξαιρετική έκθεσή της. Θα ξεκινήσω με μια ιστοριούλα από τον πραγματικό κόσμο. Πριν από μια δεκαετία, η Κίνα δεν παρήγαγε ούτε μία ανεμογεννήτρια· σήμερα, η Κίνα διαθέτει μία από τις δέκα κορυφαίες εταιρείες αιολικής ενέργειας παγκοσμίως. Σε δύο χρόνια, αναμένουν να έχουν δύο εταιρείες μεταξύ των πέντε κορυφαίων. Πριν από δέκα χρόνια, δεν υπήρχε τίποτα. Σήμερα, η Κίνα αντιπροσωπεύει 50% της παγκόσμιας παραγωγής ανεμογεννητριών. " Κίνα προχωρά, και προχωρά με ταχύτητα.
<P>
Υπό το πρίσμα αυτό, λυπούμαι που το λέω, η νέα ενεργειακή στρατηγική της Επιτροπής είναι απογοητευτική εξαιτίας της έλλειψης φιλοδοξιών για ένα πιο πράσινο μέλλον. Χρειαζόμαστε μια φιλόδοξη ενεργειακή στρατηγική για την Ευρώπη, όχι μόνο σε ένα ψήφισμα της COP-16 που κανείς δεν διαβάζει ούτως ή άλλως. Πρέπει να εφαρμόσουμε φιλόδοξους, συγκεκριμένους στόχους πολιτικής στην Ευρώπη. "Όταν έρθει ο καιρός, θα μπορέσουμε να γίνουμε φιλόδοξοι", φαίνεται να είναι η στρατηγική του Συμβουλίου και της Επιτροπής. Ε λοιπόν, ο καιρός ήρθε και δεν μπορούμε να χαλαρώσουμε και να περιμένουμε κάποια μεγάλη διεθνή δεσμευτική συμφωνία προτού αναλάβουμε δράση.
<P>
Για να έχει μια ενεργειακή στρατηγική αποτελέσματα για το κλίμα, την ανάπτυξη, τις θέσεις εργασίας, χρειαζόμαστε μια πολύ περισσότερο φιλόδοξη και βασιζόμενη στην αγορά προσέγγιση, ώστε να μπορέσουμε να χρησιμοποιήσουμε τον μηχανισμό της αγοράς προς όφελός μας. Εμείς είμαστε που πρέπει να δημιουργήσουμε την ώθηση στην αγορά, να δείξουμε στους πρωτοπόρους πού θέλουμε να πάμε ώστε να μπορέσουν να μας πάνε εκεί. Αυτός είναι ο λόγος για τον οποίο η Ομάδα ALDE ζητεί από την ΕΕ να προχωρήσει σε στόχο μείωσης του διοξειδίου του άνθρακα κατά 30%. " αγορά άνθρακα, ο κύριος μηχανισμός μας για τη μείωση των εκπομπών διοξειδίου του άνθρακα και τις πράσινες επενδύσεις, δεν λειτουργεί. Έχει κατακλυσθεί από ποσοστώσεις και η τιμή είναι υπερβολικά χαμηλή, επομένως δεν υπάρχουν κίνητρα για πραγματοποίηση επενδύσεων σε πράσινες τεχνολογίες. Πιστεύουμε ότι η ΕΕ πρέπει να κάνει αυτήν τη μετάβαση προς όφελος της οικονομικής μας ανάπτυξης, του κλίματος και της ενεργειακής ασφάλειας. Έλα Ευρώπη, έλα Επιτροπή· ας κάνουμε πράξη τα λόγια μας.
<P>
(Χειροκροτήματα)
<SPEAKER ID="270" NAME="Claude Turmes" LANGUAGE="EN">
Κύριε Πρόεδρε, καταρχάς θα ήθελα να εκφράσω τις ευχαριστίες μου και τις ευχαριστίες της Ομάδας μου για το έργο που εκπόνησε η Lena Kolarska-Bobińska, καθώς και όλοι οι σκιώδεις εισηγητές. Προφανώς δεν ήταν εύκολο να μας μαζέψετε όλους -σαν πρόβατα- αλλά εσείς τα καταφέρατε.
<P>
Το πρώτο μου μήνυμα είναι: "εφαρμόστε, εφαρμόστε, εφαρμόστε". Δεν χρειαζόμαστε μια νέα ενεργειακή πολιτική. Πρέπει να εφαρμόσουμε τη δέσμη μέτρων για το κλίμα, την τρίτη δέσμη μέτρων για την εσωτερική αγορά και να εγγυηθούμε την ασφάλεια του εφοδιασμού σε φυσικό αέριο. Κατόπιν αυτού, πρέπει να προσθέσουμε σε αυτά στοχευμένες πολιτικές. Αναφερθήκατε στην ενεργειακή απόδοση. Αυτό έχει ζωτική σημασία και αναμένουμε την έκθεση του κ. Bendtsen, που θα την αναλύσει με περισσότερες λεπτομέρειες.
<P>
Το δεύτερο μήνυμά μου αφορά την εσωτερική αγορά. Κύριε Επίτροπε, θεωρώ ότι κάνατε εξαιρετική δουλειά όσον αφορά τη δέσμη μέτρων για τις υποδομές, αλλά ελπίζω ότι δεν θα χαλαρώσετε, κατά μια έννοια, όσον αφορά την πολιτική ανταγωνισμού. Την τελευταία πενταετία διαθέτουμε καλό ιστορικό αντίστασης στη δημιουργία δεσποζουσών θέσεων στην αγορά και αυτό πρέπει να αποτελέσει βασική εστίαση των ευρωπαϊκών ενεργειακών πολιτικών μας.
<P>
Όσον αφορά τις ανανεώσιμες πηγές ενέργειας, η έκθεσή μας είναι πολύ πιο σαφής ενώ η στρατηγική σας για την ΕΕ και η στρατηγική για την ενέργεια ως το 2020 είναι πολύ ασαφείς. Ο Jens Rohde έχει δίκιο. Οι ανανεώσιμες πηγές ενέργειας θα απαρτίσουν ποσοστό 70% του συνόλου των επενδύσεων στην ηλεκτρική ενέργεια στην Ευρώπη κατά την ερχόμενη δεκαετία. Οι τεχνολογίες στον τομέα των ανανεώσιμων πηγών αποτελούν τη μεγαλύτερη εξαγωγική αγορά μας μεταξύ όλων των ενεργειακών τεχνολογιών. Δεν θεωρώ ότι στέλνει σωστό μήνυμα η μείωση της σημασίας των ανανεώσιμων πηγών ενέργειας στη στρατηγική ΕΕ 2020. Χρειαζόμαστε ένα ειδικό κεφάλαιο για αυτό που θα αποτελέσει τις μεγαλύτερες επενδύσεις της επόμενης δεκαετίας.
<P>
Στην έκθεσή μας είμαστε επίσης πολύ πιο προσεκτικοί σε σχέση με την επανέναρξη της συζήτησης σχετικά με τα εθνικά συστήματα προσαρμογής και άλλα συστήματα. Οι κυβερνήσεις επιθυμούν εθνικά συστήματα υποστήριξης και δεν πρέπει να προκαλέσουμε σύγχυση στην παρούσα συζήτηση μέσω της επανέναρξης εκείνης.
<P>
Το φυσικό αέριο θα αποβεί σημαντικό, όπως και το πετρέλαιο στο μέλλον. Θέλω να σας απευθύνω δύο συγκεκριμένα ερωτήματα. Πρώτον, θα ήθελα να σας ρωτήσω πώς βλέπετε την αγορά φυσικού αερίου στον τομέα ηλεκτρικής ενέργειας για την επόμενη δεκαετία. Δεύτερον, στη συνέντευξη Τύπου σας ήσασταν πολύ σαφής σχετικά με την κορύφωση της παραγωγής πετρελαίου καθώς και τον κίνδυνο η τιμή να φτάσει στα 200 δολάρια το βαρέλι, επομένως πώς συνδέεται αυτό με την πολιτική για τις μεταφορές σε επίπεδο Επιτροπής;
<SPEAKER ID="271" NAME="Konrad Szymański" LANGUAGE="PL">
Κύριε Πρόεδρε, θα ήθελα, βεβαίως, να εκφράσω και εγώ τις ευχαριστίες μου προς την εισηγήτρια για την πολύ καλή συνεργασία της κατά την προετοιμασία αυτής της πολύ δύσκολης έκθεσης. " έκθεση επισημαίνει όλες τις σημαντικότατες προκλήσεις με τις οποίες έρχεται αντιμέτωπη η ευρωπαϊκή ενεργειακή πολιτική. Θεωρώ ότι, πάνω από όλα, η Ένωση πρέπει να αντιμετωπίσει τις ρήτρες που έρχονται σε αντίθεση με την αγορά και περιλαμβάνονται σε συμφωνίες με τρίτες χώρες. Αυτό αποτελεί ένα από τα μεγαλύτερα εμπόδια.
<P>
Ειδικότερα, η Ρωσία επιβάλλει περιορισμούς στην πρόσβαση στους αγωγούς φυσικού αερίου, και απαγορεύει επίσης την επανεξαγωγή, περιορίζοντας τα δικαιώματα κυριότητας των ευρωπαϊκών επιχειρήσεων σε σχέση με το φυσικό αέριο που έχει ήδη αγοραστεί. Αυτό συνέβη στην περίπτωση της πολωνικής σύμβασης της οποίας έχει γνώση ο Επίτροπος. Σκοπός της ρωσικής πολιτικής είναι η διατήρηση ενός μονοπωλίου στην αγορά φυσικού αερίου για όσο το δυνατόν μεγαλύτερο χρονικό διάστημα. Το μονοπώλιο της Gazprom στην Κεντρική Ευρώπη διατηρείται εις βάρος της κοινής αγοράς, εις βάρος του ανταγωνισμού και, τέλος, εις βάρος των δικαιωμάτων των καταναλωτών. Σε τέτοιες περιπτώσεις, η Ένωση πρέπει να αντιδρά πολύ αποφασιστικά, και δεν πρέπει να εξαιρεθεί ο διπλωματικός παράγων και ο ρόλος της Ύπατης Εκπροσώπου της Ένωσης για θέματα εξωτερικής πολιτικής. Διαφορετικά, η αντίδρασή μας θα είναι απλώς μη ισορροπημένη.
<P>
" διπλωματία της Ένωσης εν γένει πρέπει να αφιερώσει μεγαλύτερη προσοχή σε ζητήματα που συνδέονται με τις πρώτες ύλες. Πρόκειται για ένα ζήτημα, η σημασία του οποίου αυξάνεται, και το οποίο αποτελεί μεγάλη πρόκληση για τις υπηρεσίες μας, λαμβάνοντας υπόψη τις αρμοδιότητες στον τομέα της εμπορικής πολιτικής της ΕΕ. Στο πλαίσιο της ενεργειακής πολιτικής μας, πρέπει σίγουρα να υποστηρίξουμε στο έπακρο τις σύγχρονες τεχνολογίες, τις εγκαταστάσεις υγροποιημένου φυσικού αερίου, τη γεωθερμική ενέργεια και το σχιστολιθικό φυσικό αέριο. Δεν μπορούμε να εγκαταλείψουμε πολύ έξαφνα τον άνθρακα, όσο δεν είμαστε βέβαιοι για την ασφάλεια και τη διαφοροποίηση του εφοδιασμού σε φυσικό αέριο. Διαφορετικά, το μόνο που θα καταφέρουμε θα είναι να αυξήσουμε την εξάρτησή μας από το φυσικό αέριο, ιδίως στην Κεντρική Ευρώπη, όπου ο άνθρακας εξακολουθεί να διαδραματίζει εξαιρετικά σημαντικό ρόλο.
<P>
Υπάρχει ένα τελευταίο ζήτημα: θεωρώ ότι πρέπει να υπογραμμισθεί ένα συγκεκριμένο θεσμικό πρόβλημα. Όλα τα ζητήματα στα οποία αναφέρθηκε η κ. Kolarska-Bobińska στην έκθεσή της δεν έτυχαν επαρκούς προσοχής στην ανακοίνωση της Ευρωπαϊκής Επιτροπής, η οποία είναι προφανές ότι καταρτίσθηκε χωρίς να ληφθεί υπόψη η θέση του Κοινοβουλίου. Πρόκειται για μια πολύ κακή συγκυρία -η εν λόγω διαδικασία έχει πάει πολύ άσχημα. Δεν νομίζω ότι πρέπει να λειτουργούμε έτσι.
<SPEAKER ID="272" NAME="Νίκη Τζαβέλα">
εξ ονόματος της ομάδας EFD. - Κύριε Πρόεδρε, θα ήθελα να συγχαρώ την κ. Bobińska για την επίπονη και εξαιρετική δουλειά την οποία έκανε. Και επειδή ακούστηκαν αρκετά εδώ φιλόδοξοι στόχοι - και ο συνάδελφος ο κ. Turmes αναφέρθηκε επανειλημμένα στην εφαρμογή-, θα ήθελα όλοι να συγχαρούμε και την Επιτροπή για την τελευταία ανακοίνωση που εξέδωσε το Νοέμβριο επί θεμάτων ενεργειακής στρατηγικής. Είναι η πρώτη φορά που βλέπουμε ρεαλισμό να διακατέχει μια στρατηγική. " Επιτροπή αναφέρεται συγκεκριμένα και ξεκάθαρα στις δυσκολίες, τις οριοθετεί και υποδεικνύει ποιες είναι αυτές οι δυσκολίες και ποια είναι τα χάσματα τα οποία θα μας δυσκολέψουν για να υλοποιήσουμε τους στόχους τους οποίους έχουμε θέσει.
<P>
Επειδή λοιπόν, κ. Επίτροπε, με ρεαλισμό μας θέτετε τη στρατηγική πολιτική της ενέργειας - και πράγματι το επικροτώ αυτό - θα ήθελα να σας προτείνω μια πρακτική και ρεαλιστική λύση όσον αφορά το Νότιο Διάδρομο. Έχουμε δύο μικρούς αγωγούς: τον ITGI και τον TAP. Είναι έτοιμοι, είναι ώριμοι. Μπορείτε να προχωρήσετε. Ο Nabucco, επειδή είναι μεγάλος, είναι πολύπλοκος και μπορεί να καθυστερήσει. Προχωρήστε λοιπόν τους δύο μικρούς αγωγούς.
<SPEAKER ID="273" NAME="Dimitar Stoyanov" AFFILIATION="NI">
(BG) Κύριε Πρόεδρε, θα ήθελα να εκφράσω την υποστήριξή μου για την έκθεση που εκπονήθηκε, ιδίως το τελευταίο της μέρος που ζητεί να λάβουν προτεραιότητα τα συμφέροντα των πολιτών έναντι των πολιτικών διαφωνιών.
<P>
Ο λόγος είναι ότι υπάρχει ένα πολύ απλό παράδειγμα γι' αυτό. Δύο μεγάλα έργα βρίσκονται επί του παρόντος υπό κατασκευή: ο South Stream και ο Nabucco. Υπάρχουν κάποιες ακραίες παρατάξεις στη Βουλγαρία που υποστηρίζουν ότι τα έργα αυτά είναι ασύμβατα μεταξύ τους. Φτάνουν σχεδόν στο σημείο να υποστηρίζουν ότι μπορεί να υπάρξει είτε ο South Stream είτε ο Nabucco. Πιστεύω ότι ο ανταγωνισμός μεταξύ αμφότερων των έργων αποτελεί τον μόνο δυνατό τρόπο να διασφαλισθεί η ασφαλής, φθηνή ενέργεια για τους πολίτες της Ευρώπης.
<P>
Ένα άλλο εξαιρετικά σημαντικό ζήτημα, που δεν πρέπει με κανέναν τρόπο να παραβλέψουμε, είναι η πυρηνική ενέργεια και η ανάπτυξή της σε σχέση με την πολιτικοποίηση του εν λόγω ζητήματος. Ο λόγος που το αναφέρω είναι επειδή η απόφαση για το κλείσιμο των αντιδραστήρων στον σταθμό παραγωγής ενέργειας στο Kozloduy ήταν πολιτική. Αντί για τη δημιουργία δισεκατομμυρίων ευρώ από αυτούς, κάποια εκ των οποίων θα μπορούσαν ακόμα και να ενταχθούν στον προϋπολογισμό της ΕΕ, τα κράτη μέλη πρέπει τώρα να καταβάλουν αποζημίωση λόγω της πολιτικής απόφασης να κλείσουν οι εν λόγω αντιδραστήρες.
<P>
Εκτός αυτού, παρατηρούμε πρόσφατα ένα κλίμα υστερίας γύρω από το ζήτημα των σταθμών παραγωγής πυρηνικής ενέργειας. Θα ήθελα να σας καλέσω επιτακτικά να αντιταχθείτε σε αυτές τις ακτιβιστικές οργανώσεις εγκρίνοντας αμερόληπτα μέτρα προκειμένου να αντισταθείτε στο εν λόγω ζήτημα· κυρίως επειδή δεν προσφέρουν εναλλακτικές λύσεις. " πυρηνική ενέργεια αποτελεί στην πραγματικότητα την επιλογή που μπορεί επίσης να διασφαλίσει ασφαλή, φθηνή ενέργεια.
<SPEAKER ID="274" NAME="Herbert Reul" AFFILIATION="PPE">
(DE) Κύριε Πρόεδρε, κύριε Oettinger, κυρίες και κύριοι, και εγώ θα ήθελα με τη σειρά μου να ευχαριστήσω την κ. Kolarska-Bobińska για το ιδιαίτερα εποικοδομητικό και εντατικό έργο της. Εφόσον εκφράζω τις ευχαριστίες μου, υποστηρίζω επίσης την έκθεση, σε αντίθεση με ορισμένους συναδέλφους μου που εξαίρουν την έκθεση αλλά που θα επιχειρήσουν, μέσω κάποιων βασικών τροπολογιών, να επιφέρουν ριζικές αλλαγές σε κάποια από τα εδάφια αύριο. Θα ήθελα, ως εκ τούτου, να αναφερθώ στο αίτημα που έχει υποβληθεί πολλάκις να είμαστε περισσότερο φιλόδοξοι. Δεν είμαι βέβαιος αν όσα έχουν ειπωθεί εν προκειμένω είναι φιλόδοξα ή αν είναι υπερβολικά.
<P>
Είμαι εξαιρετικά ευγνώμων απέναντι στην κ. Kolarska-Bobińska διότι παρουσίασε μια ρεαλιστική πολιτική, καθώς αυτό είναι το ζητούμενο σε περιόδους χρηματοοικονομικής κρίσης. Δεν χρειάζεται να παρουσιάσουμε νέα όνειρα, αλλά να υποβάλουμε κάτι που θα μας επιτρέψει σε ένα, δύο, τρία ή και τέσσερα χρόνια να δείξουμε ότι τα καταφέραμε.
<P>
Είμαι ιδιαίτερα ευγνώμων απέναντί της διότι αναφέρθηκε στη σημασία του ενεργειακού μείγματος και της αρμοδιότητας των κρατών μελών, τα οποία θα αποφασίσουν στη συνέχεια τα ίδια τι επιθυμούν. Δεν θα επιμείνουμε ότι υπάρχει μια μόνο προοπτική και ότι αυτή είναι οι ανανεώσιμες πηγές ενέργειας. " προοπτική περιλαμβάνει τις ανανεώσιμες πηγές ενέργειας, τον άνθρακα, το πετρέλαιο, το φυσικό αέριο και την πυρηνική ενέργεια, καθώς και την πυρηνική σύντηξη. Θα με χαροποιήσει ιδιαίτερα εάν όλα όσα συνέταξε η κ. Kolarska-Bobińska και έλαβαν την υποστήριξη μιας μεγάλης πλειοψηφίας διατηρηθούν τελικά.
<P>
Αναφέρθηκε στο ζήτημα της οικονομικής ευθύνης, στην ανάγκη να αναπτύξουμε και να συστήσουμε υποδομές και όχι απλώς να τις απαιτούμε και να λέμε ότι τα χρήματα πρέπει να έρθουν από αλλού. Επεσήμανε επίσης την ευθύνη των επιχειρήσεων.
<P>
Αυτό μας φέρνει στην ενιαία αγορά. Εν προκειμένω, δεν χρειάζεται να ζητήσουμε μια νέα δέσμη μέτρων και μια νέα νομοθεσία. Αντίθετα, πρέπει να απαιτήσουμε εφαρμογή και μια επανεξέταση και να είμαστε ρεαλιστές, ούτως ώστε τα πρότυπα που έχουμε ορίσει να τεθούν πράγματι σε εφαρμογή. Τέλος, αλλά εξίσου σημαντικό, δεν πρέπει απλώς να συσσωρεύουμε νέα πράγματα και στο τέλος να μένουμε έκπληκτοι όταν οι τιμές της ενέργειας είναι τόσο υψηλές ώστε οι πολίτες δεν είναι πλέον σε θέση να τις πληρώσουν. Είναι φιλόδοξο ή είναι ανεύθυνο να συσσωρεύουμε απλώς νέα πράγματα, να αυξάνουμε το κόστος και στη συνέχεια να παραπονιόμαστε για την ενεργειακή ένδεια μεταξύ των πολιτών;
<P>
Ορισμένες φορές, η συζήτηση επικεντρώνεται αποκλειστικά στη βιομηχανία, αλλά θα πλήξει τους πολίτες με όλη της τη δύναμη κατά τους επόμενους μήνες και χρόνια. Σε ορισμένες συζητήσεις, θα ήθελα να εξετάσουμε ευθύς εξαρχής ποιο θα είναι το τελικό αποτέλεσμα.
<SPEAKER ID="275" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, κύριε Επίτροπε, καταρχάς, συγχαρητήρια στην κ. Kolarska-Bobińska καθώς και στη σκιώδη εισηγήτρια από την ομάδα μου, την κ. Ulvskog, και τους άλλους εισηγητές για το εξαιρετικό έργο τους.
<P>
Δεδομένης της στρατηγικής της φύσης, πρόκειται για μια εκτενή έκθεση, η οποία εξετάζει λεπτομερώς τις διάφορες πτυχές της ενεργειακής πολιτικής της ΕΕ οικοδομώντας τη στρατηγική στη βάση της σημαντικής σε έκταση νομοθεσίας που έχουμε εγκρίνει τα τελευταία χρόνια. Στον λίγο χρόνο που διαθέτω, θα ήθελα να επισημάνω δύο πολύ σημαντικές πτυχές της παρούσας έκθεσης: τις διασυνδέσεις και τη φορολογία.
<P>
Στο σημείο αυτό, χρειαζόμαστε επειγόντως να εφαρμόσουμε αποφασιστικά τους νομοθετικούς και οικονομικούς μηχανισμούς που διαθέτουμε προκειμένου να ενισχύσουμε τους αδύναμους κρίκους των διευρωπαϊκών ενεργειακών δικτύων σε σωστό χρονικό πλαίσιο, κάτι που είναι πολύ σημαντικό.
<P>
Όσον αφορά τη φορολογία, πιστεύω ότι προκειμένου η απόδοση, η εξοικονόμηση ενέργειας και οι ανανεώσιμες πηγές ενέργειας να αναπτυχθούν στα επίπεδα της αγοράς χρειάζονται όχι μόνο συγκεκριμένα φορολογικά μέτρα, αλλά και φορολογικά κίνητρα με τη μορφή κατάλληλων κρατήσεων ή απαλλαγών.
<SPEAKER ID="276" NAME="Lena Ek" AFFILIATION="ALDE">
(EN) Κύριε Πρόεδρε, έχουμε τεράστια προβλήματα με την αγορά ενέργειας και το δίκτυο στην Ευρώπη, για να μην αναφέρω ότι η παραγωγή ενέργειας βασίζεται κυρίως σε ορυκτούς πόρους. Αν κάποιος λέει εφαρμογή, εφαρμογή, εφαρμογή, εγώ λέω εστίαση, εστίαση, εστίαση και θα αναφέρω μερικά παραδείγματα.
<P>
Εξακολουθεί να μας λείπει ποσοστό 50% της χρηματοδότησης για το ευρωπαϊκό στρατηγικό σχέδιο ενεργειακών τεχνολογιών. Προβαίνουμε σε διαπραγματεύσεις στον τομέα του προϋπολογισμού που στρέφονται προς μια τελείως διαφορετική κατεύθυνση από αυτήν την ενεργειακή στρατηγική. Χρειάστηκε να παλέψουμε -με συγχωρείτε, δεν θέλω να απομακρυνθώ από την αίθουσα- διαολεμένα για το ευρωπαϊκό σχέδιο για την ανάκαμψη της οικονομίας, την ενεργειακή απόδοση και τα εναλλακτικά καύσιμα, και στον τομέα της έρευνας αντιμετωπίζουμε το ίδιο πρόβλημα.
<P>
Κατά την ίδια εβδομάδα που συζητούμε μια, οφείλω να το παραδεχτώ, εν μέρει καλή στρατηγική, κύριε Επίτροπε, ψηφίζουμε σχετικά με μια έκθεση για την επιδότηση του άνθρακα που αναφέρει ότι η Ισπανία επιδοτεί τον άνθρακα στο πλαίσιο μιας μη ανταγωνιστικής αγοράς άνθρακα σε ύψος 50.000 ευρώ ανά θέση εργασίας, τη στιγμή που ο μέσος όρος είναι 17.000 ανά θέση εργασίας. Πώς μπορούμε να είμαστε ανταγωνιστικοί και σύγχρονοι αν λαμβάνουμε αποφάσεις όπως αυτή; Υπονομεύει την όλη στρατηγική.
<SPEAKER ID="277" NAME="Jaroslav Paska" AFFILIATION="EFD">
(SK) Κύριε Πρόεδρε, η εμπειρία των προηγούμενων ετών, όταν η διακοπή της παροχής φυσικού αερίου από την Ουκρανία και οι εκτεταμένες διακοπές στην παροχή ηλεκτρικής ενέργειας σε αρκετές χώρες της ΕΕ απέδειξαν ότι το ενεργειακό μας σύστημα δεν διαθέτει τα αναγκαία αποθέματα για την αντιμετώπιση καταστάσεων κρίσης, μας έμαθε ότι οποιαδήποτε λύση θα απαιτήσει εκτεταμένες επενδύσεις. Ως εκ τούτου, κατά τη λήψη αποφάσεων σχετικά με τις αναγκαίες αλλαγές, θα πρέπει να προχωρήσουμε με συντονισμένο και προσεκτικό τρόπο προκειμένου να χρησιμοποιήσουμε με τον πλέον αποδοτικό τρόπο τους πόρους που θα επενδυθούν.
<P>
" υποβληθείσα έκθεση ανταποκρίνεται σε αυτήν την κατάσταση με συνολικό τρόπο, λαμβάνοντας υπόψη ουσιαστικά όλα τα ζητήματα που θα πρέπει να αντιμετωπισθούν προκειμένου να επιλυθούν τα ενεργειακά μας προβλήματα. Αυτό περιλαμβάνει τα πάντα, από τις νομοθετικές βάσεις και την κατανομή αρμοδιοτήτων ως τους κανόνες του εμπορίου, τον εκσυγχρονισμό των δικτύων και τη χρηματοδότηση.
<P>
Παράλληλα με τη διασφάλιση της ενεργειακής ασφάλειας και της υποστήριξης για την έρευνα και την ανάπτυξη, δεν παραβλέφθηκε και η ανάγκη για μεγαλύτερη ενεργειακή απόδοση και χρήση ανανεώσιμων πηγών ενέργειας. Με την συνολική και ισορροπημένη προσέγγισή της, η παρούσα έκθεση αποτελεί, κατά την άποψή μου, ένα καλό σημείο εκκίνησης για περαιτέρω έργο με σκοπό τη βελτίωση του ευρωπαϊκού ενεργειακού συστήματος.
<SPEAKER ID="278" NAME="Bendt Bendtsen" AFFILIATION="PPE">
(DA) Κύριε Πρόεδρε, καταρχάς θα ήθελα να ευχαριστήσω την εισηγήτρια για ένα εξαιρετικό έργο και μια καλά ισορροπημένη έκθεση. Δεν υπάρχει η παραμικρή αμφιβολία ότι υπάρχει μια ταχέως αυξανόμενη ανάγκη για μια νέα ενεργειακή στρατηγική για την Ευρώπη, και οι ευρωπαϊκές επιχειρήσεις δεν έχουν επίσης την παραμικρή αμφιβολία γι' αυτό. Έχουμε ολοένα μεγαλύτερη εξάρτηση από το φυσικό αέριο από τη Ρωσία και το πετρέλαιο από τη Μέση Ανατολή. " ενεργειακή στρατηγική έχει μετατραπεί τόσο σε τμήμα της ευρωπαϊκής εξωτερικής πολιτικής και πολιτικής ασφάλειας όσο και σε ζήτημα ασφάλειας του εφοδιασμού. Οι αποφάσεις μας στην Ευρώπη έχουν ζωτική σημασία για την ανταγωνιστικότητά μας. Υπάρχει ανάγκη για τεράστιες επενδύσεις στο μέλλον που θα μας επιτρέψουν να δημιουργήσουμε μια ολοκληρωμένη και συνεκτική εσωτερική αγορά, και υπάρχει επίσης ανάγκη για μεγάλες επενδύσεις στην ενεργειακή απόδοση. Κάθε ευρώ που εξοικονομείται συνιστά κέρδος. " ενεργειακή απόδοση αποτελεί επίσης τον φθηνότερο τρόπο για τη μείωση των εκπομπών διοξειδίου του άνθρακα.
<P>
Θα ήθελα να ευχαριστήσω τον Επίτροπο Oettinger για τις σημερινές του παρατηρήσεις αναφορικά με την ενεργειακή απόδοση. Όσον αφορά την ενεργειακή απόδοση -ασχέτως του αν οι στόχοι είναι ή όχι δεσμευτικοί- με ικανοποιεί η ανακοίνωση της Επιτροπής, η οποία αναφέρει μεγάλο αριθμό τομέων όπου μπορούμε να κάνουμε περισσότερα. Είμαι επίσης ανοιχτός στην προοπτική να δοθεί στην Επιτροπή μεγαλύτερη εξουσία απόρριψης των εθνικών σχεδίων δράσης εάν δεν επαρκούν για την επίτευξη του στόχου του 20% ως το 2020.
<P>
Επιπλέον, οι "νωμένες Πολιτείες και η Κίνα προβαίνουν σε μεγάλες επενδύσεις σε τομείς που θα αυξήσουν την ενεργειακή απόδοση. Όλοι έχουν πλήρη επίγνωση του ότι οι τιμές της ενέργειας θα αυξηθούν στο μέλλον, και η Ευρώπη πλήττεται σήμερα από έλλειψη ανταγωνιστικότητας σε έναν παγκοσμιοποιημένο κόσμο. Πρέπει ως εκ τούτου να παράσχουμε στις επιχειρήσεις μας τη δυνατότητα να επιτύχουν μεγαλύτερη ανταγωνιστικότητα μέσω υγιών επενδύσεων στην ενεργειακή απόδοση, τις υποδομές, τα έξυπνα δίκτυα κ.ο.κ.. Ένα πρόσθετο όφελος θα είναι οι νέες θέσεις εργασίας και οι καινοτόμες επιχειρήσεις σε μια Ευρώπη όπου χάνονται σήμερα χιλιάδες θέσεις εργασίας.
<SPEAKER ID="279" NAME="Ivari Padar" AFFILIATION="S&amp;D">
(ET) Κύριε Πρόεδρε, συγχαίρω την εισηγήτρια και τους συναδέλφους για την παρούσα επιτυχημένη έκθεση. " δημιουργία μιας πανευρωπαϊκής αγοράς ενέργειας είναι προς όφελος όλων των Ευρωπαίων. Ανοίγοντας, ωστόσο, τις αγορές ενέργειας αγνοήσαμε τα ζητήματα της διαφάνειας και της πληρότητας της αγοράς.
<P>
Με ανησυχεί το γεγονός ότι, τη στιγμή που ηλεκτρική ενέργεια, φυσικό αέριο και ποσοστώσεις εκπομπών διοξειδίου του άνθρακα αξίας εκατοντάδων δισεκατομμυρίων ευρώ αλλάζουν χέρια στις αγορές, υπάρχει σαφές κενό εποπτείας και νομοθεσίας. Ως εκ τούτου, επικροτώ την πρωτοβουλία της Ευρωπαϊκής Επιτροπής για την κάλυψη αυτού του κενού. Εύχομαι ότι η ανακοίνωση της Επιτροπής, η οποία αναμένεται να εγκριθεί σύντομα, θα επικεντρωθεί στην προστασία των καταναλωτών και θα ορίσει ένα σαφές πανευρωπαϊκό ρυθμιστικό πλαίσιο που θα ορίζει κατηγορηματικούς κανόνες και ορισμούς προκειμένου να αποφευχθούν οι πράξεις προσώπων που είναι κάτοχοι εμπιστευτικών πληροφοριών, η χειραγώγηση της αγοράς και να αυξηθεί η ρευστότητα της αγοράς.
<P>
Πιστεύω ότι ο Οργανισμός Συνεργασίας των Ρυθμιστικών Αρχών Ενεργείας (ACER), ο φορέας ρύθμισης της αγοράς ενέργειας της Ευρωπαϊκής Ένωσης που καταρτίσθηκε μέσω της τρίτης δέσμης μέτρων για την εσωτερική αγορά, πρέπει εντέλει να αναλάβει την εποπτεία της εμπορίας ηλεκτρικής ενέργειας, φυσικού αερίου και εκπομπών, και συνιστώ η εποπτεία των τριών αυτών αγορών να τεθεί υπό την αιγίδα ενός κοινού ρυθμιστικού φορέα στα κράτη μέλη.
<SPEAKER ID="280" NAME="Fiona Hall" AFFILIATION="ALDE">
(EN) Κύριε Πρόεδρε, χαίρομαι που η ενεργειακή στρατηγική της Επιτροπής για το 2020 αναφέρεται στην υπό εξέλιξη αναθεώρηση που αφορά τον αντίκτυπο της έμμεσης αλλαγής της χρήσης γης. Έχει ουσιαστική σημασία η Επιτροπή να ανταποκριθεί στην υποχρέωσή της να υποβάλει πρόταση σχετικά με αυτό ως το τέλος του έτους, τόσο για να διασκεδάσει τις ευρείες ανησυχίες του κοινού ότι ορισμένα βιοκαύσιμα που διατίθενται επί του παρόντος στην αγορά μπορεί να μην οδηγήσουν σε καθαρή μείωση των εκπομπών αερίων του θερμοκηπίου, όσο και προς όφελος της βιομηχανίας που αναπτύσσει καινοτόμες διαδικασίες, η προστιθέμενη αξία των οποίων αξίζει την αναγνώριση.
<P>
Ως προς το ζήτημα της ενεργειακής ασφάλειας, θα ήθελα επίσης να ζητήσω από την Επιτροπή να επανεξετάσει τις παρατηρήσεις της σχετικά με την εναρμόνιση των εθνικών σχεδίων υποστήριξης των ανανεώσιμων πηγών ενέργειας. Τάσσομαι υπέρ της δράσης σε ευρωπαϊκό επίπεδο όταν προσθέτει αξία, αλλά τα κράτη μέλη παρουσίασαν μόλις πρόσφατα τα εθνικά σχέδια δράσης τους σχετικά με τις ανανεώσιμες πηγές ενέργειας και εργάζονται με στόχο την εφαρμογή τους· αυτό θα συνιστούσε υπερβολική εναρμόνιση.
<SPEAKER ID="281" NAME="Maria Da Graca Carvalho" AFFILIATION="PPE">
(PT) Κύριε Πρόεδρε, Επίτροπε, θα ήθελα να ξεκινήσω συγχαίροντας την εισηγήτρια για το εξαιρετικό έργο της σχετικά με την παρούσα έκθεση. Ο τομέας της ενέργειας αποτελεί την κινητήριο δύναμη πίσω από την οικονομική ανάπτυξη. " Ευρώπη διαθέτει στρατηγική για την ενέργεια και την καταπολέμηση της αλλαγής του κλίματος από το 2008. " εφαρμογή της εν λόγω στρατηγικής έχει ζωτική σημασία, αλλά η Συνθήκη της Λισαβόνας μας επιτρέπει να προχωρήσουμε περισσότερο, ανοίγοντας τον δρόμο για τη δημιουργία μια πραγματικής ενεργειακής κοινότητας στο εσωτερικό της Ευρώπης.
<P>
Πρέπει να εμβαθύνουμε την εσωτερική αγορά ενέργειας, να οικοδομήσουμε και να σφυρηλατήσουμε δεσμούς μεταξύ των δικτύων, να διασφαλίσουμε αλληλεγγύη στον τομέα της ενέργειας και να θέσουμε τον καταναλωτή στο κέντρο των προβληματισμών μας. Υπάρχει ανάγκη αύξησης της δημόσιας χρηματοδότησης και ανάπτυξης εργαλείων και προγραμμάτων που θα ενθαρρύνουν την ενεργειακή απόδοση. " επιστημονική έρευνα και η τεχνολογία διαδραματίζουν βασικό ρόλο για την επίτευξη αυτών των στόχων.
<P>
Με δεδομένα τα παραπάνω, επικροτώ την έναρξη των διαφόρων ευρωπαϊκών βιομηχανικών πρωτοβουλιών στο πλαίσιο του ευρωπαϊκού στρατηγικού σχεδίου ενεργειακής τεχνολογίας και καλώ την Επιτροπή να θέσει σε εφαρμογή τα υπόλοιπα μέτρα του εν λόγω σχεδίου. Το όγδοο πρόγραμμα πλαίσιο πρέπει επίσης να καταστήσει την έρευνα και την ανάπτυξη καινοτόμων τεχνολογιών προτεραιότητά του στον τομέα της ενέργειας. Έχει, ως εκ τούτου, ζωτική σημασία να υπάρξει επαρκής χρηματοδότηση που θα υποστηρίξει τις καθαρές και βιώσιμες τεχνολογίες. Αυτός είναι ο μόνος τρόπος ώστε να μπορέσουμε να διατηρήσουμε την ανταγωνιστικότητα της βιομηχανίας μας, να προωθήσουμε την οικονομική ανάπτυξη και να δημιουργήσουμε θέσεις εργασίας.
<SPEAKER ID="282" NAME="Kathleen Van Brempt" AFFILIATION="S&amp;D">
(NL) Κύριε Πρόεδρε, η λέξη που ακούσαμε να επαναλαμβάνεται περισσότερο μέχρι στιγμής σήμερα είναι η λέξη "στρατηγική"· και δικαίως. Ως εκ τούτου, επικροτούμε τη στρατηγική της Επιτροπής. Εντούτοις, τη θεωρούμε λίγο απογοητευτική, κύριε Επίτροπε, καθώς μια καλή στρατηγική περιλαμβάνει την εκτέλεση μιας ορθής αξιολόγησης -μιας αξιολόγησης των προβλημάτων εφοδιασμού και, ιδίως, των οικολογικών προβλημάτων, καθώς και των κοινωνικών προβλημάτων- και στη βάση αυτής της στρατηγικής είναι που θέτουμε προτεραιότητες. Δίνω πολύ μεγάλη προσοχή στη λέξη "προτεραιότητα", καθώς σημαίνει να μπαίνουν τα πράγματα στη σωστή σειρά. " ενεργειακή απόδοση βρίσκεται στην πρώτη θέση αυτής της σειράς. Αναφερθήκατε σε αυτό, αλλά γιατί, εφόσον θεωρούμε την ενεργειακή απόδοση τόσο σημαντική, είναι τόσο δύσκολο να διατυπώσουμε στόχους τους οποίους σκοπεύουμε να επιβάλουμε στα κράτη μέλη μας; Αυτό έχει ζωτική σημασία. Γνωρίζουμε ότι λειτουργεί, και αποτελεί έναν τρόπο να φτάσουμε εκεί που πρέπει. Ως εκ τούτου, θα ήθελα να ζητήσω από τον Επίτροπο να ασχοληθεί με αυτήν την προτεραιότητα και να την παρουσιάσει επίσης όντως κατά τις προετοιμασίες σας για τη μεγάλη σύνοδο τον Φεβρουάριο.
<SPEAKER ID="283" NAME="Romana Jordan Cizelj" AFFILIATION="PPE">
(SL) Κύριε Πρόεδρε, κύριε Επίτροπε, σήμερα αποφασίζουμε σχετικά με την πορεία της ενεργειακής εξέλιξης ως το έτος 2020, αλλά η περίοδος αυτή είναι υπερβολικά σύντομη. Θα χρειαστούν πολλά χρόνια για να καταστούν οι εγκαταστάσεις ενέργειας έτοιμες να λειτουργήσουν. " κατασκευή των δικτύων και των σταθμών παραγωγής ηλεκτρικής ενέργειας θέλει και αυτή τον χρόνο της. " διάρκεια λειτουργίας αυτών των κατασκευών είναι αρκετές δεκαετίες. Αυτός είναι ο λόγος για τον οποίο οι επενδυτές χρειάζονται σχετικά σταθερές πολιτικές κατευθυντήριες γραμμές για μια πολύ μεγαλύτερη περίοδο. Εάν θέλουμε να εκπληρώσουμε τους στόχους μας όσον αφορά την αλλαγή του κλίματος και την ενεργειακή βιωσιμότητα, πρέπει να αναπτύξουμε ένα πολύ πιο μακροπρόθεσμο πλαίσιο πολιτικής. Χρειαζόμαστε ένα έγγραφο στρατηγικής για την ενεργειακή ανάπτυξη με διάρκεια τουλάχιστον ως το 2050.
<P>
" πυρηνική ενέργεια καθίσταται ολοένα περισσότερο μια από τις ενεργειακές πηγές του μέλλοντος και θα ήθελα, ως εκ τούτου, να επισημάνω τρία καθήκοντα που βλέπω να έχουμε να αντιμετωπίσουμε εν προκειμένω σε ευρωπαϊκό επίπεδο. Καταρχάς, πρέπει να αναλάβουμε νομοθετική δράση για να εγγυηθούμε τον ασφαλή παροπλισμό των σταθμών παραγωγής πυρηνικής ενέργειας και τη διάθεση των ραδιενεργών αποβλήτων σύμφωνα με την αρχή "ο ρυπαίνων πληρώνει".
<P>
Κατά δεύτερον, πρέπει να διασφαλίσουμε με αποτελεσματικές και διαφανείς διαδικασίες ότι οι νέοι σταθμοί παραγωγής ηλεκτρικής ενέργειας θα κατασκευαστούν σύμφωνα με τα υψηλότερα δυνατά πρότυπα ασφαλείας. Αυτό μπορούμε να το κάνουμε θεσπίζοντας ελάχιστα πρότυπα για την έγκριση και την επιβεβαίωση των σχεδίων για νέες μονάδες παραγωγής πυρηνικής ενέργειας. Επιπλέον, πρέπει να εξετάσουμε το ενδεχόμενο να χορηγήσουμε άδεια σε νέα είδη σταθμών παραγωγής πυρηνικής ενέργειας σε ευρωπαϊκό επίπεδο. Αυτό θα μας βοηθήσει να εκμεταλλευτούμε τη συνδυασμένη γνώση και να βοηθήσουμε τις χώρες που μόλις τώρα αρχίζουν να χρησιμοποιούν την πυρηνική ενέργεια και εκείνες που διαθέτουν ουσιαστικά σχετικά μικρούς διοικητικούς φορείς.
<P>
Τρίτον, πρέπει να καταστήσουμε περισσότερο δημοκρατική τη διαδικασία λήψης των αποφάσεων σχετικά με ζητήματα που αφορούν την πυρηνική ενέργεια. " πυρηνική ενέργεια αποτελεί μία μόνο από πολλές πιθανές πηγές ενέργειας και, ως εκ τούτου, οι διαδικασίες λήψης αποφάσεων πρέπει να είναι ίδιες με εκείνες που αφορούν τον άνθρακα, τις ανανεώσιμες πηγές, το φυσικό αέριο και το πετρέλαιο. Το Ευρωπαϊκό Κοινοβούλιο πρέπει να αποκτήσει εξουσίες συναπόφασης. Δεν χρειάζεται να επανεξετάσουμε τη Συνθήκη Ευρατόμ διότι αυτό μπορεί να γίνει μέσω διοργανικής συμφωνίας.
<SPEAKER ID="284" NAME="Adam Gierek" AFFILIATION="S&amp;D">
(PL) Κύριε Πρόεδρε, η ενέργεια εκπροσωπεί περίπου το 40% του κόστους παραγωγής, ενώ η εργασία ανέρχεται μόλις στο 15%, αλλά η απόκτηση των πρώτων υλών για την παραγωγή ενέργειας απαιτεί και αυτή με τη σειρά της ενέργεια. Ως εκ τούτου, η ανταγωνιστικότητα της οικονομίας θα εξαρτάται από την ενέργεια. Το δόγμα που αφορά τις επιπτώσεις στο παγκόσμιο κλίμα και την προώθηση της επονομαζόμενης "απαλλαγμένης από τον άνθρακα" οικονομίας είναι ανοησία. " αποτελμάτωση εξαιτίας δεσμευτικών στόχων όσον αφορά τον άνθρακα αποτελεί παράδειγμα προτάσεων που είναι κοινωνικά και οικονομικά ανεύθυνες, όπως ακριβώς η τεχνολογία δέσμευσης και αποθήκευσης διοξειδίου του άνθρακα που επιβλήθηκε σε σταθμούς παραγωγής ενέργειας με καύση άνθρακα -αλλά γιατί όχι και σε άλλα καύσιμα; Για ποιον λόγο δεν αποτελεί η αποτελεσματικότητα την κινητήριο δύναμη της προόδου;
<P>
Πρέπει να προειδοποιήσω για την κοινωνική δυσαρέσκεια σε σχέση με την πρόκληση ενεργειακής ένδειας. Στα νέα κράτη μέλη, η ενέργεια αντιστοιχεί σε περίπου 40% των οικογενειακών δαπανών. Πρέπει επίσης να προειδοποιήσω για την απώλεια ενεργειακής ασφάλειας λόγω της νομοθεσίας που έχει επιβληθεί, και ιδίως της δέσμης μέτρων για το κλίμα και την ενέργεια. Κάτι ακόμα -γιατί δεν μπορούν τα κράτη μέλη να αποφασίζουν μόνα τους πώς θα μειώσουν τις εκπομπές τους διοξειδίου του άνθρακα, όπως μπορούν να αποφασίζουν σχετικά με το ενεργειακό τους μείγμα;
<SPEAKER ID="285" NAME="Lambert van Nistelrooij" AFFILIATION="PPE">
(NL) Κύριε Πρόεδρε, η νέα Συνθήκη της Λισαβόνας έχει καταστήσει την ενέργεια κοινή ευθύνη της ΕΕ και των κρατών μελών. " δεύτερη δέσμη μέτρων για την ενέργεια, η οποία αποτελεί ουσιαστικά τη βάση της εν λόγω στρατηγικής, χρειάζεται σαφώς προσθήκες και η έκθεση παρέχει μια καλή ανάλυση εν προκειμένω. Εντούτοις, τα κράτη μέλη και οι δημόσιοι και ιδιωτικοί φορείς τους πρέπει να συμμετάσχουν. Τα επιχειρησιακά προγράμματα μεταξύ και εντός των κρατών μελών αποκτούν ολοένα μεγαλύτερη σημασία. Έχουν ορισθεί επαρκείς ποσοστιαίοι στόχοι, τόσο για το κλίμα όσο και για την ενέργεια. Δεν υπάρχει καμία ανάγκη για νέους συμπληρωματικούς δεσμευτικούς στόχους. Όπως έχει ήδη ειπωθεί, εκείνο που μετράει είναι η εφαρμογή, το να πάρουμε τους πολίτες -τους καταναλωτές- με το μέρος μας. Μπορεί ακόμα να ισχύει ότι η Επιτροπή πρέπει να βελτιώσει την αξιολόγηση των εν λόγω εθνικών προγραμμάτων και ότι οι πόροι μας, πιθανότατα τα ευρωομόλογα, πρέπει να εξαρτώνται από αυτό. Εξακολουθεί να υπάρχει χάσμα μεταξύ έργων και λόγων. Το πρώτο από τα δύο σημεία εστίασης είναι η ενεργειακή απόδοση: μια μεγάλη ευκαιρία. Συμβάλλει στην ανταγωνιστικότητα των εταιρειών μας καθώς και στην απασχόληση -στους τομείς εγκαταστάσεων και κατασκευών, για παράδειγμα. Ρίξτε μια ματιά και στη δική σας χώρα: δεκάδες χιλιάδες θέσεις εργασίας έχουν δημιουργηθεί στη Γερμανία ως αποτέλεσμα αυτού. Το δεύτερο σημείο εστίασης είναι -πράγματι, το αναφέρατε- οι υποδομές διασύνδεσης των χωρών και στο εσωτερικό των χωρών, και τα έξυπνα δίκτυα. Εκεί είναι που είναι αναγκαία τα ευρωομόλογα. Έχω ένα ερώτημα για τον Επίτροπο: θα σημειωθεί πρόοδος σε σχέση με τα παραπάνω ευρωομόλογα τον Δεκέμβριο; Μιλάμε για νέους πόρους -χρειαζόμαστε χρήματα- και θα ήθελα να μας πείτε εάν σκοπεύετε όντως να συγκεντρώσετε χρήματα με αυτά τα μέσα. Δράση: αυτό είναι το ζητούμενο.
<SPEAKER ID="286" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η ενεργειακή στρατηγική της Ευρωπαϊκής Ένωσης πρέπει να εστιάσει στην ενεργειακή απόδοση, στη μείωση της κατανάλωσης πρωτογενούς ενέργειας και της ενεργειακής ένδειας, καθώς και στην προώθηση της ενέργειας από ανανεώσιμες πηγές και στην ενεργειακή ασφάλεια της Ένωσης. Ωστόσο, είναι απολύτως επιτακτική ανάγκη η ενεργειακή στρατηγική της Ένωσης να συνδεθεί επίσης με τη βιομηχανική πολιτική, την πολιτική για τις μεταφορές, την έρευνα και την καινοτομία, καθώς και την πολιτική για την καταπολέμηση της αλλαγής του κλίματος.
<P>
Καλούμε την Επιτροπή και τα κράτη μέλη να αναπτύξουν τα χρηματοδοτικά και φορολογικά μέσα που είναι αναγκαία για την ενεργειακή απόδοση, ιδίως στον τομέα των κατασκευών, και να καταστήσουν την ενεργειακή απόδοση και τις έξυπνες ενεργειακές υποδομές προτεραιότητα στο μελλοντικό πολυετές δημοσιονομικό πλαίσιο.
<P>
" Ένωση πρέπει να δώσει μεγαλύτερη σημασία στην ανατολική εταιρική σχέση, ιδίως στην περιοχή του Ευξείνου Πόντου, που έχει ιδιαίτερη γεωπολιτική σημασία για την ενεργειακή ασφάλεια και τη διαφοροποίηση των οδών ενεργειακού εφοδιασμού της Ένωσης.
<P>
Καλούμε επίσης την Επιτροπή και τα κράτη μέλη να συνεχίσουν το έργο του ευρωπαϊκού νοτίου διαδρόμου φυσικού αερίου, ιδίως το έργο Nabucco, το οποίο θα μπορούσε να αυξήσει σημαντικά την ασφάλεια του ενεργειακού εφοδιασμού.
<SPEAKER ID="287" NAME="Alajos Meszaros" AFFILIATION="PPE">
(HU) Κύριε Πρόεδρε, τόσο στην κ. Kolarska-Bobińska όσο και στον Επίτροπο Oettinger αξίζουν συγχαρητήρια για το παρόν έργο, το οποίο αποτελεί πράγματι σημαντική προσπάθεια. Ως αποτέλεσμα της Συνθήκης της Λισαβόνας, η ενεργειακή στρατηγική της Ευρωπαϊκής Ένωσης θα οικοδομηθεί σε τέσσερις νέους πυλώνες: την ενιαία αγορά ενέργειας, την ασφάλεια του εφοδιασμού, την ενεργειακή απόδοση και τη διασύνδεση των ευρωπαϊκών ενεργειακών δικτύων.
<P>
Κατά τη χαρτογράφηση της νέας ενεργειακής στρατηγικής μας, πρέπει να λάβουμε υπόψη ορισμένες προκλήσεις. Ενώ οι προμήθειές μας σε ορυκτά καύσιμα σταδιακά μειώνονται, μπορούμε να αυξήσουμε τις διαθέσιμες προμήθειες μέσω της ανεύρεσης νέων τόπων εξόρυξης πρώτων υλών και μέσω προσπαθειών έρευνας και ανάπτυξης. " εξάρτηση της Ευρώπης από την ενέργεια αυξάνεται αναλογικά καθώς αυξάνεται ο πληθυσμός της. Το 2030, η Ευρώπη θα είναι υποχρεωμένη να εξασφαλίζει το 65% των ενεργειακών εισαγωγών της από πηγές εκτός της ΕΕ. Όσον αφορά την προμήθεια φυσικού αερίου, ο αριθμός αυτός μπορεί να φτάσει το 80%. Πρέπει να στοχεύσουμε στην περαιτέρω διαφοροποίηση των μεταφορικών οδών και των πηγών απόκτησης. " ανακαίνιση των σταθμών παραγωγής ενέργειας που λειτουργούν σήμερα μπορεί επίσης να αποδειχθεί πολύ μεγάλης σημασίας.
<P>
Δεν αρκεί να αφιερώνουμε σημαντικά ποσά στον παροπλισμό των απαρχαιωμένων σταθμών παραγωγής ενέργειας -πρέπει επίσης να δώσουμε προσοχή στη συντήρησή τους. Τα κράτη μέλη πρέπει να εκπονήσουν μια συνολική αναθεώρηση της στάσης τους έναντι της πυρηνικής ενέργειας. Πρέπει να συνεχίσουμε τις προσπάθειές μας στον τομέα ανάπτυξης πυρηνικής ενέργειας, διαφορετικά δεν θα είμαστε σε θέση να εκπληρώσουμε τους στόχους μας όσον αφορά την αλλαγή του κλίματος. Συνιστώ να επιδείξουμε προσοχή στον τομέα αυτόν, ώστε να διασφαλίσουμε ότι τα φιλόδοξα σχέδιά μας δεν συνιστούν απειλή για τη βιομηχανική και εμπορική ανταγωνιστικότητά μας. Υπό την έννοια αυτή, βλέπουμε μια ισορροπημένη έκθεση που περιέχει δεσμεύσεις που μπορούν να υλοποιηθούν ρεαλιστικά, και αυτός είναι ο λόγος που την υποστηρίζω σθεναρά.
<SPEAKER ID="288" NAME="Mario Pirillo" AFFILIATION="S&amp;D">
(IT) Κύριε Πρόεδρε, κύριε Επίτροπε, κυρίες και κύριοι, η διασφάλιση βιώσιμης, ασφαλούς και προσβάσιμης ενέργειας αποτελεί σίγουρα μία από τις βασικές προκλήσεις για την Ευρώπη κατά τα επόμενα έτη.
<P>
Οι πολιτικοί στόχοι της Ευρωπαϊκής Ένωσης απαιτούν μια σειρά από δράσεις που δεν μπορούν να αγνοηθούν. " πλήρης υλοποίηση της εσωτερικής αγοράς ενέργειας αποτελεί στόχο που θα μπορέσει να επιτευχθεί μόνο αν η τρέχουσα νομοθεσία που σχετίζεται με τη δέσμη μέτρων για την ενέργεια εφαρμοσθεί από όλα τα κράτη μέλη.
<P>
Πιστεύω ότι για να εκπληρωθούν στο έπακρο οι στόχοι της στρατηγικής, δεν μπορούμε να μην επενδύσουμε σε σύγχρονες και έξυπνες υποδομές, ιδίως στην έρευνα και τη χρήση ανανεώσιμων πηγών ενέργειας. Αυτές ακριβώς οι επενδύσεις δεν αντιπροσωπεύουν μόνο την πλέον επωφελή οικονομικά λύση για τη μείωση της ενεργειακής εξάρτησης της ΕΕ, αλλά θα συμβάλουν επίσης στην καταπολέμηση της αλλαγής του κλίματος.
<SPEAKER ID="290" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θα ήθελα να εκφράσω τις ειλικρινείς ευχαριστίες μου προς την εισηγήτρια και τους σκιώδεις εισηγητές και προς εσάς, κύριε Oettinger, διότι αυτό που παρουσιάσατε τις τελευταίες ημέρες και εβδομάδες έχει ζωτική σημασία για την ανάπτυξη της Ευρωπαϊκής Ένωσης. Ωστόσο, όπως η κ. Van Brempt, ο κ. Turmes και άλλοι, είμαι της άποψης ότι πρέπει να πάμε ένα βήμα παραπέρα, διότι -αν μου επιτρέπετε- μια λογική, περιβαλλοντικά υγιής ενεργειακή πολιτική μοιάζει σχεδόν με μέσο προώθησης της πράσινης ανάπτυξης και των πράσινων θέσεων εργασίας.
<P>
Το ξανασυζητήσαμε χθες με τον Πρόεδρο της Επιτροπής. Δυστυχώς, πολύ λίγα ειπώθηκαν σχετικά με αυτό σήμερα. Εντούτοις, πρέπει να κάνουμε αυτά τα πρόσθετα βήματα. Ασφαλώς, πολλά από όσα σχετίζονται με μια προσανατολισμένη στο περιβάλλον ενεργειακή πολιτική εξακολουθούν να είναι ακριβότερα. Ωστόσο, εάν λάβουμε υπόψη το περιβαλλοντικό όφελος και το τι σημαίνει για την ευρωπαϊκή βιομηχανία να διαδραματίζει ηγετικό ρόλο, βλέπουμε ότι είναι επίσης πολύ σημαντικά για τις θέσεις εργασίας.
<P>
Ο κ. Reul έχει δίκιο: χρειαζόμαστε πολλές πηγές ενέργειας. Ίσως όχι όλες τους -εν προκειμένω, οι γνώμες μας διαφέρουν σε πολλά σημεία. Ωστόσο, πρέπει να γνωρίζουμε την κατεύθυνση την οποία ακολουθούν η ενεργειακή απόδοση, η εξοικονόμηση ενέργειας και οι ανανεώσιμες πηγές ενέργειας. Αυτές είναι οι κινητήριες δυνάμεις μιας μελλοντοστραφούς ευρωπαϊκής οικονομίας.
<SPEAKER ID="291" NAME="Petru Constantin Luhan" AFFILIATION="PPE">
(RO) Κύριε Πρόεδρε, το ενεργειακό ζήτημα αποτελεί πολύ σημαντική προτεραιότητα που δεν έχουμε τη δυνατότητα να αναβάλουμε. Είναι σημαντικό το μελλοντικό σχέδιο δράσης για την περίοδο 2011-2020 να συμβάλει σημαντικά στην ενίσχυση της κοινής πολιτικής της Ευρωπαϊκής Ένωσης.
<P>
Χρειαζόμαστε στενή συνεργασία, ιδίως στον τομέα των ενεργειακών υποδομών, καθώς και κατάλληλη χρηματοδότηση από την ΕΕ. Θεωρώ ότι, εκτός από τη λήψη δημόσιας χρηματοδότησης και χρηματοδότησης από την ΕΕ, προκειμένου να αναπτυχθούν στρατηγικές υποδομές της ΕΕ που θα περιλαμβάνουν την επέκταση και την ενσωμάτωση όλων των τοπικών, περιφερειακών και ευρωπαϊκών αγορών ενέργειας, πρέπει να εστιάσουμε περισσότερο την προσοχή μας στον ιδιωτικό τομέα και σε επενδύσεις που θα προέλθουν από αυτόν.
<P>
Πιστεύω ότι ένας καλός τρόπος για να επιτευχθεί αυτό είναι η προώθηση των συμπράξεων δημοσίου-ιδιωτικού τομέα με την παροχή της αναγκαίας πολιτικής και διοικητικής υποστήριξης, ενός κάποιου επιπέδου χρηματοδότησης και ορισμένων δημοσίων εγγυήσεων. Αυτό θα μας βοηθήσει να λάβουμε επιτυχώς τη χρηματοδότηση που είναι τόσο ουσιαστική για το μέλλον κάθε ενεργειακής πολιτικής.
<SPEAKER ID="292" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Επίτροπε, σήμερα θα ήθελα να αναφερθώ εν συντομία στην ευημερία των πολιτών μας και στις νήσους. Συνήθως τα νησιά μας προκαλούν ευχάριστες σκέψεις, θέλουμε να πάμε εκεί -ο ήλιος, η ζέστη. " απομόνωση των νότιων νήσων έως και ευνοεί την ευημερία των νησιωτών, καθώς προσελκύει τουρίστες, αλλά όσον αφορά την ενέργεια, η απομόνωση ή ο νησιωτικός χαρακτήρας είναι ιδιαίτερα επιβλαβή για τον πληθυσμό. Αυτό ακριβώς είναι που πρέπει να αποφευχθεί. Για ποιον λόγο; " απομόνωση στον τομέα της ενέργειας σημαίνει την κυριαρχία κάποιου μονοπωλίου στην εν λόγω αγορά, και για τους εν λόγω πληθυσμούς αυτό σημαίνει πάλι τόσο αβεβαιότητα του εφοδιασμού όσο και υψηλές τιμές. " παρούσα έκθεση περιέχει τη λύση. Υποδομές, υποδομές, υποδομές. Ας οικοδομήσουμε διασυνδέσεις στην Ευρωπαϊκή Ένωση, για να έρθουμε όλοι κοντά, ώστε οι πολίτες μας να μπορούν να απολαμβάνουν αξιοπρεπείς τιμές και ασφάλεια του εφοδιασμού. Σας ευχαριστώ.
<SPEAKER ID="293" NAME="Francesco De Angelis" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να εκφράσω την εκτίμησή μου για το παρόν ψήφισμα, το οποίο αποτελεί εξαιρετικό έργο από τέσσερις απόψεις.
<P>
Καταρχάς, επαναβεβαιώνει ότι η ενεργειακή απόδοση και η εξοικονόμηση ενέργειας αποτελούν οικονομικά θετικές προτεραιότητες για τη μείωση της ενεργειακής εξάρτησης της Ευρώπης και την καταπολέμηση της αλλαγής του κλίματος. Κατά δεύτερον, δίνει έμφαση στις έξυπνες υποδομές. Κατά τρίτον, μας παροτρύνει να εφαρμόσουμε στο έπακρο την ισχύουσα ευρωπαϊκή νομοθεσία. Κατά τέταρτον, επιχειρεί να επιτύχει μια ενεργειακή πολιτική με ισχυρή και συνεκτική διεθνή διάσταση.
<P>
Τέλος, θα ήθελα να υπογραμμίσω τη σημασία της ενεργειακής ασφάλειας και των επενδύσεων στην έρευνα, την ανάπτυξη και την καινοτομία για την όσο το δυνατό καλύτερη προστασία των συμφερόντων των καταναλωτών, των επιχειρήσεων και των πολιτών.
<SPEAKER ID="294" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, πραγματικά πιστεύω ότι όλα τα κράτη μέλη της Ευρωπαϊκής Ένωσης βιώνουν τώρα τον μεγαλύτερο πονοκέφαλο σε σχέση με την ενέργειά τους και, καταρχάς, θα ήθελα πραγματικά να ευχαριστήσω την εισηγήτρια και τους σκιώδεις εισηγητές για το γεγονός ότι ουσιαστικά όλοι εμείς, οι εκπρόσωποι όλων των κρατών μελών, είχαμε την ευκαιρία να υποβάλουμε τις προτάσεις μας, και χάρη σε ορισμένους έξυπνους συμβιβασμούς γεννήθηκε ένα πολύ καλό κείμενο. Αισθάνομαι επίσης ότι δεν είναι τόσο σημαντικό να έχει κανείς φιλόδοξα σχέδια όσο το να έχει πραγματικά σχέδια, δηλαδή πραγματικές υποδομές, έργα διασύνδεσης, μια πραγματική δυνατότητα να επιλέγουν οι άνθρωποι τον ενεργειακό πάροχο από τον οποίο θα προμηθεύονται ενέργεια και, ασφαλώς, μια πραγματική τιμή της αγοράς. Πιστεύω ότι αν το κατορθώσουμε αυτό, θα έχουμε επιτύχει πολλά. Αισθάνομαι ότι στο μέλλον θα πρέπει επίσης να έχουμε καλύτερο έλεγχο των επιθυμιών και των συμφερόντων των κρατών μελών, διότι αν δημιουργήσουμε μια κοινή αγορά ενέργειας, τα συμφέροντα αυτά πρέπει να συμβιβαστούν. Κύριε Επίτροπε, θα ήθελα επίσης να σας ευχαριστήσω για την τόσο άμεση αντίδραση στην υπογραφή ορισμένων συμφωνιών, και είμαι ευγνώμων που η αρχή της αλληλεγγύης είναι βαθιά ριζωμένη σε επίπεδο ΕΕ.
<SPEAKER ID="295" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, διάβασα προσεκτικά την έκθεση και την προσυπογράφω στο σύνολό της. Ωστόσο, μου δημιουργήθηκαν αρκετά ερωτήματα σχετικά με τις πολλές αναφορές στο μέλλον του άνθρακα στην ευρωπαϊκή στρατηγική, ιδίως στην παράγραφο 52, όπου ζητείται από την Επιτροπή να καταρτίσει νομικές διατάξεις με σκοπό τη διευκόλυνση της κατασκευής σταθμών ηλεκτροπαραγωγής με καύση άνθρακα.
<P>
Πριν από αρκετά χρόνια, στις "νωμένες Πολιτείες ξεκίνησε ένα πολιτικό κίνημα και κίνημα πολιτών, το οποίο οδήγησε σε ένα είδος de facto μορατόριουμ αναφορικά με την κατασκευή σταθμών παραγωγής ηλεκτρικής ενέργειας με καύση άνθρακα. Όπως και οι εκπομπές διοξειδίου του άνθρακα, και η απόφαση αυτή οφείλεται και στο πρόβλημα της διαχείρισης της στάχτης που περιέχει πολλές τοξικές ουσίες. Ως εκ τούτου, σε καμία περίπτωση δεν υποστηρίζω την προάσπιση των σταθμών παραγωγής ενέργειας με καύση άνθρακα και θα ήθελα να επισημάνω ότι ο επονομαζόμενος "καθαρός άνθρακας" σε πολλές περιπτώσεις είναι μάλλον ένα σύνθημα παρά μια πραγματικότητα.
<P>
Άκουσα επίσης αρκετούς συναδέλφους να υπερασπίζονται ένθερμα την πυρηνική ενέργεια, τόσο από την άποψη του κόστους όσο και από εκείνη της ασφάλειας. Δυστυχώς, όποιος υποστηρίζει κάτι τέτοιο αποδεικνύει ότι δεν ξέρει τι λέει. Υπάρχουν εναλλακτικές προτάσεις, είναι ανανεώσιμες, γνήσιες, και η Ευρωπαϊκή Ένωση πρέπει να χαράξει την πορεία της για την επόμενη δεκαετία σε αυτήν την κατεύθυνση.
<SPEAKER ID="296" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, η παρούσα έκθεση παρουσιάζει ορισμένα πολύ ενδιαφέροντα σημεία καθώς, ξεκινώντας από τη βασική έννοια ότι η Ευρώπη πρέπει να προβλέπει η ίδια κοινές πολιτικές ενέργειας, αναλύει προσεκτικά τόσο μεθόδους όσο και χρονοδιαγράμματα.
<P>
Μιλώντας ο ίδιος στο Ευρωπαϊκό Φόρουμ για την Ενέργεια που διοργανώθηκε από τον Πρόεδρο Buzek, μεταξύ εκπροσώπων των 27 κρατών μελών της ΕΕ και του Ευρωπαϊκού Κοινοβουλίου, εξέφρασα θετική γνώμη σχετικά με ένα κοινό ενεργειακό σχέδιο που θα επιτρέψει την ύπαρξη ισότιμων προϋποθέσεων πρόσβασης στην ενέργεια για ιδιώτες και επιχειρήσεις, εξαλείφοντας έτσι τις μερικές φορές αξιοπρόσεκτες σήμερα διαφορές κόστους.
<P>
Λυπούμαι που οι αναπόφευκτες τώρα αναφορές στην ευθύνη της Ευρωπαϊκής Ένωσης όσον αφορά την καταπολέμηση της αλλαγής του κλίματος συμπεριλήφθησαν σε μια τόσο καλή έκθεση. Υπάρχουν συγκεκριμένα έγγραφα που σχετίζονται με το ζήτημα αυτό και θεωρώ περιττό να συνεχίσουμε να προσθέτουμε αναφορές σε αυτό προκειμένου να ικανοποιήσουμε ορισμένους περιβαλλοντικούς εξτρεμιστές.
<P>
Στον βαθμό που μας αφορά, μια δεύτερη περίοδος δέσμευσης έναντι του Πρωτοκόλλου του Κιότο μπορεί να επιτευχθεί μόνο σε παγκόσμιο πλαίσιο, περιλαμβάνοντας όλες τις βασικές οικονομίες σε μια νομικά δεσμευτική συμφωνία.
<SPEAKER ID="297" NAME="RadvilMorkūnaitė-Mikulėnien" AFFILIATION="PPE">
(LT) Κύριε Πρόεδρε, θα ήθελα να εκφράσω τα συγχαρητήριά μου στην εισηγήτρια και να ευχαριστήσω τον Επίτροπο που εξετάζει την ενεργειακή στρατηγική και πολιτική τόσο καλόπιστα. Διαθέτουμε φιλόδοξους στόχους όσον αφορά τον περιορισμό της διαδικασίας αλλαγής του κλίματος. Όσον αφορά την προστασία του περιβάλλοντος, η ενέργεια μπορεί να αποτελέσει εταίρο, αλλά μπορεί να αποτελέσει και εχθρό. Στην Ευρωπαϊκή Ένωση, έχουμε εξάρτηση από τα ορυκτά καύσιμα, που χρησιμοποιούνται για την παραγωγή ενέργειας. Με την εξάντληση των πόρων της ΕΕ, εξαρτόμαστε ολοένα περισσότερο από τρίτες χώρες και, επομένως, δεν είναι σημαντικό μόνο να αναπτύξουμε ανανεώσιμες μορφές ενέργειας, αλλά και να επενδύσουμε στην έρευνα για την αύξηση της ενεργειακής απόδοσης. Στην προηγούμενη περίοδο συνόδου συζητήσαμε την κατανομή των πρόσθετων πόρων για την ενέργεια στο πλαίσιο του ευρωπαϊκού σχεδίου για την ανάκαμψη της οικονομίας. Ίσως να ήταν επίσης καλό να ήμασταν σε θέση να διαθέσουμε χρήματα από άλλους χρηματοδοτικούς μηχανισμούς της Ευρωπαϊκής Ένωσης, που προορίζονται για τη γενικότερη ενεργειακή απόδοση. Οι ανανεώσιμες πηγές ενέργειας είναι σημαντικές για εμάς εξαιτίας όχι μόνο της αλλαγής του κλίματος, αλλά και της ενεργειακής ασφάλειας. Οι διμερείς συμφωνίες ορισμένων κρατών μελών, για την υλοποίηση έργων όπως το "Nord Stream" προκαλούν έλλειψη εμπιστοσύνης όχι μόνο έναντι περιβαλλοντικών ζητημάτων αλλά και έναντι των αρχών της αλληλεγγύης, και ως εκ τούτου χρειάζεται διαφάνεια στον τομέα αυτόν.
<SPEAKER ID="298" NAME="Elena Băsescu" AFFILIATION="PPE">
(RO) Κύριε Πρόεδρε, κατά την άποψή μου, η ενίσχυση του δυναμικού της ΕΕ όσον αφορά τις ανανεώσιμες πηγές ενέργειας αποτελεί ένα από τα βασικά στοιχεία της έκθεσης. Αυτός είναι ο λόγος για τον οποίο θα ήθελα να υπενθυμίσω ότι η περιφέρεια Dobrogea της νοτιοανατολικής Ρουμανίας θα αποτελέσει σε λίγα χρόνια το μεγαλύτερο αιολικό πάρκο στην Ευρώπη. " κατασκευή των 522 ανεμογεννητριών θα ολοκληρωθεί εντός του 2011. Αυτό θα επιτρέψει στην Dobrogea να παρέχει το 50% της εθνικής ενεργειακής κατανάλωσης.
<P>
Οι υποδομές αποτελούν ένα ακόμα βασικό στοιχείο μιας αποδοτικής αγοράς ενέργειας. " ΕΕ πρέπει να επιλέξει μεταξύ των έργων εκείνων που θα αποδείξουν την αποτελεσματικότητα και την οικονομική αποδοτικότητά τους. Το έργο διασύνδεσης AGRI, που αποτελεί μια από τις βασικότερες συνεισφορές της Ρουμανίας στην ανάπτυξη ενεργειακών υποδομών, ενέχει μικρό κόστος και προσφέρει μια εναλλακτική λύση.
<P>
" διαφοροποίηση των πηγών ενεργειακού εφοδιασμού επιβάλλεται και στον τομέα του πετρελαίου. Χαρακτηριστικό παράδειγμα αποτελεί ο αγωγός P8. " Ρουμανία και η Σερβία ξεκίνησαν πρόσφατα εκ νέου τη διενέργεια μελετών σκοπιμότητας για την κατασκευή του πρώτου τμήματος του αγωγού μεταξύ της Κωνστάντζας και του Pancevo.
<SPEAKER ID="299" NAME="Ioan Enciu" AFFILIATION="S&amp;D">
(RO) Κύριε Πρόεδρε, η διαφοροποίηση των πηγών, οι νέες ενεργειακές υποδομές και μια αύξηση του ποσοστού των ανανεώσιμων πηγών ενέργειας είναι σημαντικές για το ενεργειακό μέλλον της Ευρωπαϊκής Ένωσης. Ταυτόχρονα, ωστόσο, δεν πρέπει να σταματήσουμε να χρησιμοποιούμε και τις παλαιές πηγές ενέργειας, που μπορούν σίγουρα να βελτιωθούν με χρήση καινοτόμων τεχνολογιών, ανάλογα με τις δυνατότητες και τις ανάγκες κάθε κράτους μέλους.
<P>
Ωστόσο, ο πλέον σημαντικός παράγων ως προς αυτό για εμένα και τους πολίτες που εκπροσωπώ είναι ότι πρέπει να διατηρήσουμε μια προσιτή τιμή για όλους τους καταναλωτές, καθώς και να διατηρήσουμε και ακόμα και να δημιουργήσουμε νέες θέσεις εργασίας σε αυτόν τον τομέα.
<P>
Δεν πρέπει να καταλήξουμε σε σημείο να υπάρχει πλεόνασμα διαθέσιμης ενέργειας στην ευρωπαϊκή αγορά ενέργειας, επειδή δεν θα είναι δυνατή η αγορά του εξαιτίας των υψηλών τιμών.
<SPEAKER ID="300" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, θα έλεγα ότι μετά τη Συνθήκη της Λισαβόνας είναι δεδομένο ότι θα μπορέσει και το Ευρωπαϊκό Κοινοβούλιο να συμβάλει στην ενεργειακή πολιτική πολύ περισσότερο.
<P>
Θα συμφωνούσα με την εισηγήτρια σε όσα ανέφερε και θα τόνιζα ότι ακόμη περισσότερο σήμερα η ενεργειακή πολιτική σχετίζεται άμεσα και έμμεσα με τη γενικότερη εξωτερική πολιτική και των κρατών και της ίδιας της Ένωσης. Θα συμφωνούσα ότι υπάρχει σήμερα η ανάγκη για απαραίτητα έργα, έργα υποδομής, όπως επίσης ότι θα πρέπει να υπάρξουν και ρυθμιστικές διατάξεις για τον τρόπο με τον οποίο γίνονται οι συμφωνίες.
<P>
Σήμερα ζητούμε καθαρές συμβάσεις, διαφάνεια και ιδιαίτερη αναφορά στις αναλώσιμες πηγές ενέργειας. Όμως προβάλλει, κύριε Επίτροπε, μπροστά μας η ανάγκη για μια κοινή αγορά ενέργειας. Αυτό θα βοηθήσει ιδιαίτερα τα μικρά νησιωτικά κράτη της Ένωσης ούτως ώστε όλοι μέσα σε μία μεγάλη αγορά να μπορούμε να χειριστούμε με διαφάνεια το μεγάλο θέμα της ενέργειας.
<SPEAKER ID="301" NAME="Nick Griffin" AFFILIATION="NI">
(EN) Κύριε Πρόεδρε, θα ήθελα να πω στον Επίτροπο ότι η έκθεση σχετικά με τη νέα ενεργειακή στρατηγική αγνοεί το πρόβλημα: την κορύφωση της παραγωγής πετρελαίου. Τουλάχιστον, όμως, η Επιτροπή ξύπνησε επιτέλους και αντιλήφθηκε αυτήν τη γιγαντιαία και άμεση απειλή. Τη στιγμή που αναγνωρίζει κανείς την κορύφωση της παραγωγής πετρελαίου, το μεγαλύτερο μέρος αυτής της σε μεγάλο βαθμό καλοπροαίρετης έκθεσης μετατρέπεται δυστυχώς σε προσάναμμα.
<P>
Το τεράστιο ενεργειακό χάσμα που ανοίγεται δεν μπορεί προφανώς να γεμίσει από γελοίες ανανεώσιμες πηγές και άνθρακες από σχιστολιθικά πετρώματα. Ο άνθρακας, η πυρηνική σύντηξη -και μακροπρόθεσμα και η πυρηνική σύντηξη και σχάση- αποτελούν τις μοναδικές πηγές ενέργειας που έχουν τη δυνατότητα να μας σώσουν καθώς η πετρελαϊκή εποχή φτάνει στο τέλος της.
<P>
Κύριε Επίτροπε, τώρα που αυτό αναγνωρίσθηκε, μπορούμε να αναμένουμε μια νέα, σοβαρή προσέγγιση στην ενέργεια; Πρέπει να απορρίψουμε όλες τις ανοησίες σχετικά με τα δίκτυα αιολικής ενέργειας και την αύξηση της θερμοκρασίας του πλανήτη και να επικεντρωθούμε σε πραγματικά επιστημονικές λύσεις έναντι της κορύφωσης της παραγωγής πετρελαίου.
<SPEAKER ID="302" NAME="Günther Oettinger" LANGUAGE="DE">
Κύριε Πρόεδρε, κυρίες και κύριοι, εισερχόμαστε εν προκειμένω στη συζήτηση και, λαμβάνοντας υπόψη τα σημεία στα οποία επικεντρώθηκαν οι ομιλίες σας, διαθέτουμε ένα ευρύ ενεργειακό μείγμα στην Ευρωπαϊκή Ένωση, στα κράτη μέλη, καθώς και στο Κοινοβούλιο. Άκουσα να γίνεται λόγος για τα πάντα, από 100% ανανεώσιμες πηγές ενέργειας ως και πυρηνική σύντηξη, πυρηνική ενέργεια και άνθρακα. Αυτό σημαίνει ότι το καυτό ζήτημα θα είναι: θα συμφωνήσουμε σχετικά με μια μακροπρόθεσμη στρατηγική; Θα επιτύχουμε συναίνεση στην Ευρώπη; Εάν ναι, τι θα αφορά αυτή η συναίνεση;
<P>
Εργαζόμαστε επί του παρόντος σχετικά με τη στρατηγική που περιλαμβάνει τους τρεις στόχους του ποσοστού 20% από ανανεώσιμες πηγές ενέργειας, του ποσοστού 20% μείωσης του διοξειδίου του άνθρακα και του ποσοστού 20% αύξησης της απόδοσης. Αυτή είναι η στρατηγική για τη νέα δεκαετία. Είναι σωστό ότι χρειαζόμαστε μια μακροπρόθεσμη στρατηγική. Ο οδικός χάρτης που θα σας παρουσιάσουμε ως ενδεικτικό σχέδιο την επόμενη άνοιξη θα την προβλέπει. Με αυτόν τον οδικό χάρτη σκοπεύουμε του χρόνου να εξετάσουμε την επόμενη 40ετία μαζί σας και μαζί με τα κράτη μέλη, και να παρουσιάσουμε προβλέψεις σχετικά με τις ενεργειακές προϋποθέσεις, το ενεργειακό μείγμα, τους περιβαλλοντικούς στόχους και την ασφάλεια του εφοδιασμού για τέσσερις δεκαετίες. Δεν πρόκειται για εύκολο εγχείρημα. Φανταστείτε για μια στιγμή να ήμαστε στο 1970 πριν από την πετρελαϊκή κρίση, πριν από την πτώση του Τείχους και με λίγα μόλις κράτη μέλη, και να έπρεπε να χρησιμοποιήσουμε την εμπειρογνωμοσύνη που διαθέταμε το 1970 για να έχουμε μια εικόνα για το 2010 και την τρέχουσα ενεργειακή κατάσταση. Οι εκτιμήσεις μας θα ήταν εντελώς λάθος. Γνωρίζουμε τι είδους τεχνικές δυνατότητες θα προκύψουν τα επόμενα 40 χρόνια; Τι νέα πολιτικά συμφέροντα θα έχουν τα κράτη μέλη; Εντούτοις, τάσσομαι υπέρ της απόπειρας εκπόνησης του οδικού χάρτη για το 2050.
<P>
Μετά, τέθηκε το ερώτημα του γιατί χρειαζόμαστε δεσμευτικούς στόχους μείωσης του διοξειδίου του άνθρακα, και γιατί δεν μπορούν να το κάνουν αυτό τα κράτη μέλη. Πολύ απλά επειδή αυτό αποφασίσθηκε. Δέχομαι τους στόχους του 20% για το διοξείδιο του άνθρακα και του 30% αν βρούμε άλλους εταίρους σε παγκόσμιο επίπεδο. Πρόκειται για απόφαση του Κοινοβουλίου, στο οποίο ανήκετε, και του Συμβουλίου, και εγώ την εφαρμόζω. Εάν επιθυμείτε κάτι διαφορετικό, ενημερώστε με. Πιστεύω ότι αν δεν υπήρχαν δεσμευτικοί στόχοι, τα κράτη μέλη απλώς δεν θα συμμορφώνονταν με τους στόχους. Εάν εγκαταλείψουμε τους δεσμευτικούς στόχους, τα κράτη μέλη θα κάνουν λιγότερα ή τίποτα απολύτως, ιδίως σε δύσκολους οικονομικά καιρούς.
<P>
Αναφέρθηκε το ζήτημα της ενεργειακής απόδοσης. Στο πλαίσιο της στρατηγικής μας δημιουργούμε απλώς τις αδρές κατηγορίες αυτού. Λεπτομέρειες σχετικά με το πώς θα υλοποιηθεί αυτό στην πράξη καθώς και με τα μέσα, τα μέτρα και τον δίαυλο χρηματοδότησης θα ακολουθήσουν την άνοιξη, όταν θα πρέπει να υποβάλουμε τη στρατηγική για την ενεργειακή απόδοση, σχετικά με την οποία συζητάτε επί του παρόντος.
<P>
Υπήρξαν ερωτήσεις σχετικά με την εσωτερική αγορά. Σας παρακαλώ να εμπιστευθείτε εμένα και τον κ. Almunia. Θα διασφαλίσουμε την πλήρη συμμόρφωση προς τη δεύτερη και την τρίτη δέσμη μέτρων για την εσωτερική αγορά, θα ασχοληθούμε με τις διαδικασίες επί παραβάσει της συνθήκης και θα κάνουμε ό,τι μπορούμε για να διασφαλίσουμε ότι κατά τα επόμενα πέντε χρόνια το φυσικό αέριο και η ηλεκτρική ενέργεια θα αποκτήσουν μια εσωτερική αγορά με ανταγωνισμό και διαφάνεια. Τις τελευταίες εβδομάδες διαδραματίσαμε συμβουλευτικό ρόλο απέναντι στα κράτη μέλη -στην πολωνική κυβέρνηση στην υπόθεση Jamal, στη βουλγαρική κυβέρνηση στην υπόθεση South Stream και αναφορικά με τον εφοδιασμό της Βουλγαρίας με φυσικό αέριο. Για την ακρίβεια, τα κράτη μέλη δεν είναι πάντα διατεθειμένα ή σε θέση να διασφαλίσουν τα ίδια τη συμμόρφωση προς τους κανόνες της εσωτερικής αγοράς στο πλαίσιο των διμερών συμφωνιών τους. Όπου ζητείται η συμβουλή μας, την παρέχουμε, αλλά απαιτείται και η συμμετοχή των κρατών μελών. Υπάρχουν επίσης μεγάλα κράτη μέλη όπου η εσωτερική αγορά δεν λειτουργεί. μια χώρα δεν απέχει πολύ από εδώ και ίσως να πρόκειται και για τη χώρα όπου βρισκόμαστε τώρα. Επομένως, θα ήθελα να ρωτήσω τους βουλευτές από τη Γαλλία: προτίθεστε να συνεργασθείτε μαζί μου για τη δημιουργία μιας εσωτερικής αγοράς στη Γαλλία και σε άλλες χώρες; Χρειάζομαι την υποστήριξή σας γι' αυτό -όχι σε εθνικό, αλλά σε ευρωπαϊκό επίπεδο.
<P>
Σε σχέση με τον νότιο διάδρομο, η απόφαση σχετικά με το Nabucco, το TAP ή το ITGI θα ληφθεί, πιστεύω, μέσα στο πρώτο τρίμηνο του επόμενου έτους. Ωστόσο, μια υποδομή φυσικού αερίου απαιτεί από εμάς να συζητήσουμε πόσο φυσικό αέριο θα χρειαστούμε για τη θέρμανση και την μετατροπή σε ηλεκτρική ενέργεια κατά τις επόμενες δεκαετίες. Σήμερα, ανέρχεται σε 500 δισεκατομμύρια κυβικά μέτρα ετησίως. Θα είναι περισσότερα ή λιγότερα; Και αυτό θα περιλαμβάνεται στον οδικό χάρτη για το 2050.
<P>
Ο κ. Rohde ανέφερε το παράδειγμα της Κίνας. Κατά την άποψή μου, η Κίνα χρησιμεύει πάντα ως μέτρο σύγκρισης, αλλά κατά προτίμηση όχι ως πρότυπο. Έχετε δίκιο ότι έγιναν πολλές επενδύσεις για την αιολική ενέργεια στην Κίνα. Είναι αλήθεια, αλλά δεν αναφέρατε το γεγονός ότι η Κίνα αγοράζει σήμερα όλο τον άνθρακα του κόσμου και επενδύει πολύ περισσότερα στον άνθρακα. Πέρυσι, η Κίνα επένδυσε περισσότερα στις ανανεώσιμες πηγές ενέργειας από ό,τι η Γερμανία, αυτό ισχύει. Εντούτοις, η αναλογία των ανανεώσιμων πηγών ενέργειας που παράγει η Κίνα μειώνεται, διότι επενδύονται πολύ περισσότερα στην πυρηνική ενέργεια και τον άνθρακα. Επιπλέον, η Κίνα αναφέρεται στην πυρηνική ενέργεια σαν να αποτελεί μορφή ανανεώσιμης ενέργειας. Δεν συμφωνώ με αυτό. Κατά συνέπεια, μια σύγκριση με την Κίνα είναι μεν σημαντική, αλλά θα συμβούλευα σοβαρά να μην χρησιμοποιείται η Κίνα ως παράδειγμα που θα έπρεπε να ακολουθήσουμε στο πλαίσιο του ευρωπαϊκού έργου μας.
<P>
Σας ευχαριστώ για μια ακόμα φορά. Σας χρειάζομαι και σε σχέση με τον ευρωπαϊκό προϋπολογισμό. Υποβλήθηκαν αιτήματα να γίνουν περισσότερα και να παρασχεθούν περισσότεροι πόροι για έρευνα και υποδομές. Θα συμφωνήσω με αυτό. Θα πάρω κάθε ευρώ που θα μου δώσετε, αλλά ο προϋπολογισμός αποφασίζεται από το Συμβούλιο και το Κοινοβούλιο. Στη βάση της καλής μας εμπειρίας με το ευρωπαϊκό στρατηγικό σχέδιο ενεργειακών τεχνολογιών, με τη χρηματοδότηση της έρευνας για την ενέργεια και με το σχέδιο οικονομικής ανάκαμψης, πιστεύω ότι θα εκπονήσουμε μια καλή πρόταση σχετικά με τις υποδομές και ότι θα την υποστηρίξετε ώστε, κατά την επόμενη δεκαετία, να παρασχεθεί επαρκής ευρωπαϊκή χρηματοδότηση με προστιθέμενη αξία για κατάλληλα ευρωπαϊκά μέτρα στους τομείς των υποδομών και της έρευνας. Με αυτό το πνεύμα, έχουμε σίγουρα αρκετές δυνατότητες για εποικοδομητική συνεργασία.
<SPEAKER ID="303" NAME="Lena Kolarska-Bobińska" LANGUAGE="PL">
Κύριε Πρόεδρε, όπως διαπιστώνεται, τα θέματα της συζήτησης και οι απόψεις που εκφράσθηκαν στο Ευρωπαϊκό Κοινοβούλιο είναι πολύ ποικίλες και διαφορετικές. Ως εκ τούτου, η παρούσα έκθεση συνιστά το αποτέλεσμα του συμβιβασμού που επιδιώκαμε. Θεωρώ ότι είναι μια πολύ καλή έκθεση, διότι επιτύχαμε συναίνεση.
<P>
Θα ήθελα να εκφράσω τις ευχαριστίες μου προς τους σκιώδεις εισηγητές -την κ. Ulvskog, τον κ. Rohde, τον κ. Turmes, τον κ. Szymański και άλλους- για το γεγονός ότι επιτύχαμε αυτήν τη συναίνεση με τόσο ωραίο τρόπο. Θα ήθελα επίσης να ευχαριστήσω την κ. Castillo Vera για τη συνεργασία, τη βοήθεια και την υποστήριξή της, την κ. Toth από την Ομάδα του Ευρωπαϊκού Λαϊκού Κόμματος (Χριστιανοδημοκράτες) για τη βοήθειά της, τον κ. Hillman, καθώς και τον Επίτροπο και το προσωπικό της Επιτροπής, που απάντησαν στις πολυάριθμες ερωτήσεις μου και ανταποκρίθηκαν στις διάφορες ιδέες μου.
<P>
Στις Βρυξέλλες πραγματοποιείται σήμερα μια αντιπαράθεση ανάμεσα στους υποστηρικτές της ιδέας της διακυβερνητικότητας και εκείνους που επιθυμούν την ανάληψη δράσης υπέρ της ιδέας της αλληλεγγύης. Τόσο το Ευρωπαϊκό Κοινοβούλιο όσο και η Επιτροπή έρχονται ωστόσο αντιμέτωποι με την ανάγκη να διασφαλισθεί ότι η αλληλεγγύη θα κυριαρχήσει έναντι των μεμονωμένων εθνικών συμφερόντων στις μελλοντικές συνεδριάσεις του Ευρωπαϊκού Συμβουλίου. Επιτύχαμε μια κάποια συναίνεση. Διαθέτουμε μια στρατηγική, και, όπως είπε ο κ. Turmes, δεδομένου αυτού πρέπει να την εφαρμόσουμε, να την εφαρμόσουμε και πάλι να την εφαρμόσουμε, υπερασπιζόμενοι τον εαυτό μας έναντι διαφόρων επιμέρους συμφερόντων.
<SPEAKER ID="304" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη 25 Νοεμβρίου στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="908" NAME="Luis Paulo Alves" AFFILIATION="S&amp;D">
γραπτώς. - (PT) Θεωρώ ότι αυτή η νέα ενεργειακή στρατηγική είναι ζωτικής σημασίας προκειμένου να υπάρξει μια ανταγωνιστική, βιώσιμη και ασφαλής στρατηγική. Σε μια περίοδο που η Ευρώπη βρίσκεται να εξαρτάται περισσότερο από ποτέ από τις εισαγωγές ενέργειας, θεωρώ πολύ σημαντικό να συνεχίσει να διαδραματίζει τον κυρίαρχο ηγετικό της ρόλο σε ζητήματα ενέργειας εστιάζοντας στην καινοτομία και την τεχνολογία. Το να καταστεί η ενεργειακή μας στρατηγική περισσότερο βιώσιμη θα απαιτήσει μια συνεχή εστίαση στις ανανεώσιμες πηγές ενέργειας, μέσω της εισαγωγής αυξημένου ανταγωνισμού εντός του τομέα, ούτως ώστε να μπορέσουμε να υλοποιήσουμε αποτελεσματικά την εσωτερική αγορά ενέργειας. Αυτό θα οδηγήσει σε μείωση του κόστους και σε αύξηση της ανταγωνιστικότητας για την οικονομία, και θα δημιουργήσει επίσης πλούτο και θέσεις εργασίας, που είναι σημαντικά για ένα υγιές εμπορικό ισοζύγιο. Προέρχομαι από μια εξόχως απόκεντρη περιφέρεια, η οποία διαθέτει επί του παρόντος επίπεδο αυτάρκειας που ανέρχεται περίπου στο 27%, και στοχεύει να επιτύχει επίπεδο 75% ως το 2012. Οι Αζόρες έχουν ορίσει περισσότερο φιλόδοξους στόχους από ό,τι η ΕΕ, με αποτελέσματα που αναγνωρίζονται ήδη σε ευρωπαϊκό επίπεδο, ιδίως όσον αφορά τη γεωθερμική ενέργεια, μέσω μιας φιλόδοξης ενεργειακής πολιτικής εταιρικών σχέσεων μεταξύ της περιφέρειας και των καλύτερων ερευνητικών κέντρων σε εθνικό και διεθνές επίπεδο. " Ένωση θα πρέπει να εξετάσει τα παραδείγματα αυτά και να αυξήσει την υποστήριξή της προς τους τομείς της έρευνας, της καινοτομίας και της ανάπτυξης έργων.
<SPEAKER ID="305" NAME="George Sabin Cutaş" LANGUAGE="RO">
Είναι καιρός να μιλήσουμε σχετικά με μια γνήσια ευρωπαϊκή ενεργειακή στρατηγική. Επί του παρόντος, υπάρχουν κενά στην εφαρμογή της νομοθεσίας της ΕΕ που αφορά την ενέργεια. Οι διατάξεις της Συνθήκης της Λισαβόνας παρέχουν στην Ευρωπαϊκή Ένωση ένα υγιές νομικό πλαίσιο για την ανάπτυξη μιας αποτελεσματικής ενιαίας εσωτερικής αγοράς, η οποία θα εγγυάται την ασφάλεια του εφοδιασμού, τη βιωσιμότητα, τη διασύνδεση των δικτύων και την αλληλεγγύη. Στο πλαίσιο αυτό, τα νέα κράτη μέλη, τα οποία είναι πολύ πιο ευάλωτα σε εξωτερικές διακοπές του ενεργειακού τους εφοδιασμού, χρειάζονται την υποστήριξη της Ευρωπαϊκής Ένωσης για να αντιμετωπίσουν αυτές τις προκλήσεις.
<P>
Επιπλέον, θα ήθελα να σας παροτρύνω να διατηρήσετε τη δυνατότητα επιδότησης των ανθρακωρυχείων από τα κράτη μέλη, τουλάχιστον ως το 2018. Σε έναν καπιταλιστικό κόσμο, ο όρος "μη ανταγωνιστικός" είναι συνώνυμος με κοινωνική μάστιγα. Πρέπει να λάβουμε υπόψη τον ανθρώπινο παράγοντα και να σκεφτούμε τις αρνητικές κοινωνικοοικονομικές επιπτώσεις που θα έχει το κλείσιμο των ανθρακωρυχείων, τα οποία αποτελούν σημαντική πηγή θέσεων εργασίας, προτού χαρακτηρίσουμε ένα ορυχείο μη ανταγωνιστικό.
<SPEAKER ID="306" NAME="Ilda Figueiredo" LANGUAGE="PT">
" παρούσα έκθεση επιδιώκει να συμβάλει σε ένα νέο σχέδιο δράσης για την ενέργεια, στο πλαίσιο της στρατηγικής Ευρώπη 2020. Καταρχήν, ένα νέο σχέδιο μπορεί να αποδειχθεί σημαντική πρωτοβουλία, με την προϋπόθεση ότι θα ληφθούν υπόψη τα λάθη και οι ελλείψεις των προηγούμενων σχεδίων. Είναι άσκοπο να επιμένει κανείς σχετικά με ακριβώς εκείνη την προσέγγιση και τις προτάσεις που μας έφεραν σε σημείο να απέχουμε πολύ από εκεί όπου θα έπρεπε να είμαστε.
<P>
Οι στρατηγικές ελλείψεις της ευρωπαϊκής ενεργειακής πολιτικής που πρέπει να ληφθούν υπόψη περιλαμβάνουν τα ακόλουθα σημεία.
<P>
" ενεργειακή πολιτική έχει τοποθετηθεί σε θέση παραρτήματος μιας "περιβαλλοντικής" πολιτικής, απώτατος στόχος της οποίας είναι να ανοίξει νέα πεδία χρηματοπιστωτικής κερδοσκοπίας καθιστώντας τις άδειες δικαιωμάτων εκπομπών αερίων θερμοκηπίου οικονομικά αποδοτικές. Ωστόσο, το ζήτημα της ενέργειας χρήζει μιας ειδικά προσαρμοσμένης προσέγγισης που θα βασίζεται στη βελτίωση συγκεκριμένων δεικτών, όπως η ενεργειακή ένταση ή το ενεργειακό έλλειμμα.
<P>
Στον τομέα της ενέργειας θεωρείται επίσης συχνά ότι μέσω της θέσης σε λειτουργία αγορών όπου δραστηριοποιούνται ιδιώτες επενδυτές, όλα θα επιλυθούν με μαγικό τρόπο. Τρεις διαδοχικές δέσμες νομοθετικών μέτρων έχουν ήδη εκδοθεί, δημόσιοι πόροι έχουν δαπανηθεί, και εντούτοις εξακολουθούμε να μην διαθέτουμε ανταγωνιστικές αγορές, επενδύσεις σε υποδομές ή περισσότερο προσβάσιμη ενέργεια για τους καταναλωτές. Αυτό συνιστά αποτυχία σε όλες τις πτυχές των δηλωθέντων στόχων.
<P>
Το επιχείρημα ότι τα βιοκαύσιμα θα επιφέρουν μόνο περιβαλλοντικά οφέλη και θα παράσχουν σημαντική γεωργική και βιομηχανική ανάπτυξη στις ευρωπαϊκές χώρες έχει καταρρεύσει.
<SPEAKER ID="307" NAME="Andras Gyurk" LANGUAGE="HU">
Χαίρομαι που βλέπω ότι υπάρχει ολοένα πιο έντονη δέσμευση στην Ευρώπη για την υλοποίηση μιας ενιαίας αγοράς ενέργειας. Αυτό αποδεικνύεται περίτρανα από το γεγονός ότι τόσο η έκθεση της κ. Kolarska-Bobińska όσο και οι πιο πρόσφατες προτεραιότητες της Ευρωπαϊκής Επιτροπής στον τομέα της ενεργειακής στρατηγικής και των υποδομών ζητούν επιτακτικά διαρθρωτικές αλλαγές. Αρχίζουμε όλοι επιτέλους να βλέπουμε ότι η εντυπωσιακή επιτυχία απαιτεί σημαντικές επενδύσεις, συγκεκριμένα σχέδια δράσης και εξάλειψη του διοικητικού φόρτου. Αυτή είναι η μοναδική επιλογή ώστε να μπορέσουν όλα τα κράτη μέλη να επιτύχουν τους βασικούς στόχους της Συνθήκης της Λισαβόνας: ενιαία αγορά, ασφάλεια του εφοδιασμού, ενεργειακή απόδοση και επέκταση των ανανεώσιμων πηγών ενέργειας.
<P>
Θεωρώ το γεγονός ότι τα έγγραφα που αναφέρθηκαν νωρίτερα αντιμετωπίζουν τις προσπάθειες ενεργειακής ανάπτυξης στην Κεντρική και Ανατολική Ευρώπη ως επείγουσα προτεραιότητα ένα ζωτικής σημασίας βήμα προόδου. " περσινή κρίση στον τομέα του φυσικού αερίου κατέστησε επίσης εμφανές στα δυτικά κράτη ότι τα κράτη μέλη στην περιοχή μας εξαρτώνται σε μεγάλο βαθμό από μια μόνο πηγή φυσικού αερίου και ότι η ενιαία αγορά δεν λειτουργεί εδώ. " Ευρώπη συνειδητοποίησε ότι η πρόσβαση σε εναλλακτικές πηγές φυσικού αερίου, η δημιουργία του διαδρόμου φυσικού αερίου Βορρά-Νότου και η εξάλειψη των απομονωμένων αγορών αυξάνουν την ασφάλεια του περιφερειακού εφοδιασμού, ενώ αποτελούν επίσης σημαντικό βήμα για την επίτευξη μιας ενιαίας αγοράς.
<P>
Ταυτόχρονα, η ενίσχυση των δικτύων ηλεκτρικής ενέργειας και η περιφερειακή διασύνδεση των αγωγών πετρελαίου αυξάνει επίσης την ευελιξία της περιοχής μας. Ωστόσο, το επίπεδο της δέσμευσης δεν μπορεί να περιοριστεί στη δημιουργία μιας στρατηγικής. Είμαι βέβαιος ότι οι διαρθρωτικές αλλαγές που υποστηρίζουν την αποδοτική υλοποίηση μιας ενιαίας αγοράς θα υλοποιηθούν σύντομα και ότι θα επιτύχουμε μια ταχεία και διαφανή διαδικασία χορήγησης αδειών, θα δημιουργήσουμε πρωτοβουλίες σε περιφερειακό επίπεδο και θα παράσχουμε πρόσβαση σε νέα μέσα χρηματοδότησης.
<SPEAKER ID="308" NAME="Tunne Kelam" LANGUAGE="EN">
Μετά από αρκετές δραματικές εμπειρίες σε σχέση με τον ενεργειακό εφοδιασμό, κατέστη σαφές ότι η ενέργεια αποτελεί βασικό παράγοντα της ασφάλειας της ΕΕ. " ανάγκη για ένα μακροπρόθεσμο στρατηγικό όραμα όσον αφορά την ενέργεια είναι εμφανής. " νέα προτεινόμενη ενεργειακή στρατηγική στοχεύει στην κάλυψη αυτής της ανάγκης. Πρώτον και κύριο, η Ευρώπη χρειάζεται μια συνεκτική και εναρμονισμένη εσωτερική αγορά ενέργειας, η οποία πρέπει να περιλαμβάνει τα διάφορα ενεργειακά δίκτυα, συνδέοντάς τα μεταξύ τους. Αυτό αποτελεί απόλυτη προτεραιότητα για τη σταθερότητα και την ασφάλεια της ΕΕ. Σήμερα, εξακολουθούν να υπάρχουν απομονωμένες περιφέρειες της ΕΕ που εξαρτώνται σχεδόν κατά 100% από τον εξωτερικό ενεργειακό εφοδιασμό. Στην περίπτωση του εισαγόμενου φυσικού αερίου, αυτό ισχύει για τα τρία κράτη μέλη της Βαλτικής. Εξαρτώνται από τις ρωσικές εξαγωγές φυσικού αερίου, τις οποίες η Μόσχα χρησιμοποιεί ως εργαλείο της εξωτερικής πολιτικής της. Το αποτέλεσμα είναι ότι τα κράτη της Βαλτικής, τα οποία συνορεύουν άμεσα με τη Ρωσία, πληρώνουν 30% περισσότερο από ό,τι η Γερμανία για το ίδιο ρωσικό φυσικό αέριο. " νέα στρατηγική για τη Βαλτική Θάλασσα θα πρέπει να στοχεύει στην ανάπτυξη ολοκληρωμένων δικτύων γύρω από τη Βαλτική Θάλασσα. Υποστηρίζω τη διάθεση μεγαλύτερου μέρους του προϋπολογισμού για την κοινή ενεργειακή πολιτική. " ανάπτυξη σύγχρονων και αποδοτικών ενεργειακών υποδομών θα χρειαστεί επενδύσεις προτεραιότητας. " ενίσχυση της ενεργειακής απόδοσης σημαίνει περισσότερες επενδύσεις στην έρευνα και την ανάπτυξη, καθώς και σε νέες ενεργειακές τεχνολογίες.
<SPEAKER ID="309" NAME="Marian-Jean Marinescu" LANGUAGE="RO">
" προτεινόμενη ενεργειακή στρατηγική πρέπει να προωθήσει σε βάθος χρόνου έναν διαφοροποιημένο συνδυασμό ενεργειακών πηγών, που θα περιλαμβάνουν όχι μόνο ανανεώσιμες πηγές ενέργειας, αλλά και πυρηνική ενέργεια. Ωστόσο, η βιωσιμότητα αυτής της στρατηγικής δεν θα είναι εφικτή όσο το δίκτυο μεταφοράς δεν ενισχύεται, ώστε να μπορέσει να υποστηρίξει την ολοκλήρωση της αγοράς και την ανάπτυξη βιώσιμης παραγωγής ενέργειας σε μεγάλη κλίμακα.
<P>
Επιπλέον, η ενοποίηση των διασυνδέσεων και των δεσμών με τρίτες χώρες έχει τεράστια σημασία. Τα δίκτυα διανομής πρέπει να επεκταθούν και να εκσυγχρονισθούν επειγόντως για να είναι σε θέση να ενσωματώσουν τις ολοένα συχνότερες περιπτώσεις διανομής της παραγωγής. Είναι αυτονόητο ότι η ολοκλήρωση της αγοράς απαιτεί επίσης καλύτερη χρήση των υπαρχόντων επιχειρησιακών δικτύων βάσει της διασυνοριακής εναρμόνισης της διάρθρωσης της αγοράς και μέσω της ανάπτυξης κοινών ευρωπαϊκών προτύπων για τη διαχείριση των διασυνδέσεων. Τέλος, αλλά εξίσου σημαντικό, ένας ακόμα ζωτικής σημασίας παράγων είναι η σύσταση ενός "έξυπνου" δικτύου της ΕΕ, που θα έχει τη δυνατότητα για τη διαχείριση, τη διανομή και τον υπολογισμό σε πραγματικό χρόνο όλων των διαφορετικών προτύπων παραγωγής και κατανάλωσης προκειμένου να διασφαλισθεί η ασφαλής, αποδοτική λειτουργία του μελλοντικού συστήματος ηλεκτρικής ενέργειας.
<SPEAKER ID="310" NAME="Rareş-Lucian Niculescu" LANGUAGE="RO">
Θα ήθελα να επικροτήσω την παρούσα έκθεση, ιδίως τις αναφορές στην ανάπτυξη του δυναμικού του τομέα της βιοενέργειας. Το δυναμικό του εν λόγω τομέα είναι αναξιοποίητο. Ένας σημαντικός παράγων εν προκειμένω είναι ότι ορισμένα κράτη μέλη αντιμετωπίζουν μια κατάσταση, στο πλαίσιο της οποίας τεράστιες γεωργικές εκτάσεις μένουν ακαλλιέργητες κάθε χρόνο. Αυτή η εγκαταλελειμμένη γη θα μπορούσε επίσης να χρησιμοποιηθεί από μια προοπτική ανανεώσιμων πηγών ενέργειας. " κατάσταση στη Ρουμανία, την οποία γνωρίζω καλύτερα, αποτελεί σαφές παράδειγμα αυτού: περίπου 3 εκατομμύρια εκτάρια γης παραμένουν αχρησιμοποίητα, ενώ η ενέργεια που χάνεται σε όλη αυτήν την περιοχή ανέρχεται σε περίπου 187 terawatt ανά ώρα. Πιστεύω ότι το ζήτημα αυτό πρέπει να εξετασθεί στο πλαίσιο των συζητήσεων σχετικά με το μέλλον της κοινής γεωργικής πολιτικής. Το αίτημα που υποβλήθηκε στην Επιτροπή για πρόταση πλαισίου πολιτικής και υποστήριξη της περαιτέρω προώθησης της ανάπτυξης βιώσιμων βιοκαυσίμων δεύτερης γενιάς στην Ευρώπη είναι επίκαιρο και εύχομαι ότι θα εγκριθεί από την ΕΕ.
<SPEAKER ID="907" NAME="Wojciech Michał Olejniczak" LANGUAGE="PL">
" απόκτηση ενέργειας αποτελεί μια από τις πλέον σημαντικές προκλήσεις με τις οποίες έρχεται αντιμέτωπος ο σημερινός κόσμος. Πριν από αρκετό καιρό, η Ευρωπαϊκή Ένωση υποστήριξε μια πολιτική για την απόκτηση ενέργειας με χρήση τεχνολογιών που διασφαλίζουν χαμηλές εκπομπές διοξειδίου του άνθρακα. " αναγνώριση από την εισηγήτρια της ιδέας αυτής ως στρατηγικού στόχου δεν αποτελεί έκπληξη και έχει την πλήρη υποστήριξή μου. Ο δεύτερος στρατηγικός στόχος -η εγγύηση της ενεργειακής ασφάλειας για όλα τα κράτη μέλη- έχει επίσης την πλήρη υποστήριξή μου. " εισηγήτρια συνδέει τον στόχο αυτόν με την εγκαθίδρυση μιας οικονομίας με χαμηλές εκπομπές άνθρακα. Αυτό το ζήτημα είναι ιδιαίτερα σημαντικό για την Πολωνία. Δεν αποτελεί μυστικό ότι η ενεργειακή ασφάλεια της Πολωνίας βασίζεται στον άνθρακα. Ως εκ τούτου, προκειμένου να επιτευχθεί αυτός ο στόχος αποτελεσματικά, είναι πολύ σημαντικό να υπάρξει ισχυρή χρηματοδοτική ενίσχυση από την ΕΕ. " Πολωνία -και πολλά άλλα κράτη μέλη- αναγνωρίζει την ανάγκη οικοδόμησης μιας οικονομίας με χαμηλές εκπομπές άνθρακα, αλλά δεν είναι, παρ' όλα αυτά, σε θέση να επιτύχει τον στόχο αυτό χωρίς ευρωπαϊκή βοήθεια. Τέλος, θα ήθελα να εκφράσω την ικανοποίησή μου διότι η εισηγήτρια αναγνωρίζει την ανάγκη να εξασφαλισθεί ενέργεια για τους πολίτες σε οικονομικά προσιτές τιμές ως έναν από τους στρατηγικούς στόχους της νέας ενεργειακής στρατηγικής για την Ευρώπη. Αποδεχόμενος τους τρεις βασικούς στρατηγικούς στόχους της νέας ενεργειακής στρατηγικής για την Ευρώπη, θα ήθελα να εκφράσω την έντονη υποστήριξή μου για την πρόταση ψηφίσματος προς μια νέα ενεργειακή στρατηγική για την Ευρώπη την περίοδο 2011-2020.
<SPEAKER ID="906" NAME="Indrek Tarand" LANGUAGE="SV">
Χαίρομαι ιδιαίτερα που, για μια ακόμα φορά, έχουμε σήμερα την ευκαιρία να συζητήσουμε ενεργά στο Ευρωπαϊκό Κοινοβούλιο σχετικά με ζητήματα που σχετίζονται με την ενεργειακή ασφάλεια. Ας μην υπάρξει εν προκειμένω καμία παρεξήγηση -το ζήτημα αυτό είναι εξίσου ευαίσθητο με το ζήτημα του φυσικού αερίου. Τα τελευταία χρόνια, η ΕΕ στο σύνολό της αύξησε την εξάρτησή της από τον ενεργειακό εφοδιασμό από συγκεκριμένες τρίτες χώρες. Υπάρχει ένας εγγενής κίνδυνος στην αγορά, όχι μόνο εξαιτίας της οικονομικής πτυχής, αλλά και λόγω της έλλειψης δημοκρατικών δικαιωμάτων και ανθρωπίνων δικαιωμάτων και της συμμετοχής εταιρειών που δεν διαθέτουν σωστή επιχειρηματική νοοτροπία. Δυστυχώς, πρέπει να αναγνωρίσουμε ότι η έκθεση της κ. Kolarska-Bobińska, η οποία αποτελεί εξαιρετικό έργο, υποβάλλεται προς συζήτηση και ψηφοφορία πολύ αργά. " Ευρωπαϊκή Επιτροπή εξέδωσε ήδη την ενεργειακή στρατηγική της για την Ευρώπη για την περίοδο 2011-2020 στις 10 Νοεμβρίου, επομένως είναι μάλλον πολύ αργά για να επηρεαστεί αυτή. Ωστόσο, κάλλιο αργά παρά ποτέ. Ως εκ τούτου, θα προσθέσω στις σημερινές απόψεις το γεγονός ότι η Γαλλία αποφάσισε να πουλήσει ένα πολεμικό πλοίο τύπου Mistral στη Ρωσία. Υποθέτουμε ότι θα μετανιώσει ειλικρινά για την απόφασή της.
<SPEAKER ID="905" NAME="Zbigniew Ziobro" LANGUAGE="PL">
" πρόταση ψηφίσματος που υπεβλήθη εξακολουθεί να παρουσιάζει έλλειψη σαφών αναφορών σε δύο σημαντικά ζητήματα. Το πρώτο από αυτά είναι η χρηματοδοτική ενίσχυση από τον προϋπολογισμό της Ευρωπαϊκής Ένωσης για την αναζήτηση εναλλακτικών πηγών καυσίμων, όπως το σχιστολιθικό φυσικό αέριο. " χρήση σχιστολιθικού φυσικού αερίου επιτρέπει σήμερα στις "ΠΑ να εγγυηθούν την ανεξαρτησία τους όσον αφορά τον ενεργειακό εφοδιασμό. Επιστήμονες και γεωλόγοι αναφέρουν ότι και για την Ευρωπαϊκή Ένωση διαφαίνεται μια παρόμοια δυνατότητα ενεργειακής αυτονομίας. Θεωρώ ότι είναι σημαντικό να αλλάξει η πολιτική της Ένωσης σχετικά με το εν λόγω ζήτημα, ώστε να υποστηρίξει την αναζήτηση και τη χρήση σχιστολιθικού φυσικού αερίου. Είναι επίσης σημαντικό να διασφαλισθεί η χρηματοδοτική υποστήριξη προς φορείς που ασχολούνται με την ανάπτυξη τεχνολογίας για την εξόρυξη και τη μεταφορά σχιστολιθικού φυσικού αερίου -συμπεριλαμβανομένης της χρήσης διοξειδίου του άνθρακα κατά τη διαδικασία διάρρηξης των πετρωμάτων. Το δεύτερο ζήτημα είναι η απουσία ρητών παραπομπών στην ανάγκη για συγκεκριμένες επενδύσεις σε έργα μεταφοράς καυσίμων. Αυτό είναι ένα άλλο έγγραφο που δεν έχει καμία σχέση με στρατηγική. Το Ευρωπαϊκό Κοινοβούλιο πρέπει επιτέλους να ορίσει ενεργειακά έργα που είναι σημαντικά για την ασφάλειά του και τους τρόπους με τους οποίους θα μπορέσουν να χρηματοδοτηθούν. Παρά τις δηλώσεις που έχουν γίνει, τόσο στο πλαίσιο της ανατολικής εταιρικής σχέσης όσο και σε εκείνο των προγραμμάτων συνέργειας του Εύξεινου Πόντου, η κατασκευή του αγωγού φυσικού αερίου Nabucco, που θα συνδέει τα κοιτάσματα στην Ασία με τους χρήστες στην Ευρώπη, εξακολουθεί να αναβάλλεται. Από τη στρατηγική λείπει επίσης η αναφορά στη δυνατότητα χρήσης κοιτασμάτων στην Αφρική και την Αρκτική. Το τελευταίο ζήτημα που έχει παραλειφθεί είναι η έλλειψη σαφούς εξήγησης του όρου "ενεργειακή ασφάλεια της Ευρωπαϊκής Ένωσης". Τι σημαίνει στην πραγματικότητα; Υποτίθεται ότι αναφέρεται στην Ένωση στο σύνολό της ή στο καθεστώς ασφάλειας του εφοδιασμού κάθε επιμέρους κράτους μέλους από αυτά που απαρτίζουν σήμερα την Ευρωπαϊκή Ένωση;

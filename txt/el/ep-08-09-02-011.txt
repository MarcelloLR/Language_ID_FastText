<CHAPTER ID="011">
Ώρα των Ερωτήσεων (Συμβούλιο) 
<SPEAKER ID="329" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B6-0457/08).
<P>

<P>
Θέμα: Πολιτική εφοδιασμού αγροτικών προϊόντων
<P>
Λαμβάνοντας υπόψη τη διεθνή ανησυχία που προκλήθηκε σε διεθνές επίπεδο από τον τρόμο που δημιουργήθηκε από την έλλειψη τροφίμων, και ότι η ανησυχία αυτή οδήγησε διάφορες χώρες να περιορίσουν ή να δεσμεύσουν εκτάκτως αγροτικά προϊόντα που προορίζονταν προς εξαγωγή, μήπως το Συμβούλιο εξετάζει σήμερα την περίπτωση η κοινή εξωτερική πολιτική και πολιτική ασφάλειας να ασχοληθεί με το ζήτημα της ασφάλειας του εφοδιασμού αγροτικών προϊόντων, συμπεριλαμβάνοντας ειδικές συμφωνίες με τις κυριότερες χώρες εφοδιασμού των προϊόντων αυτών;
<SPEAKER ID="331" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, κ. Medina Ortega, στη συνεδρίασή του στις 19 και στις 20 Ιουνίου του τρέχοντος έτους, το Ευρωπαϊκό Συμβούλιο αναγνώρισε ότι οι πρόσφατες αυξήσεις στις τιμές των τροφίμων αποτελούν πηγή ανησυχίας τόσο στην Ευρωπαϊκή Ένωση, όπου η κρίση πλήττει κυρίως τα νοικοκυριά χαμηλού εισοδήματος, όσο και διεθνώς και ιδιαιτέρως στις αναπτυσσόμενες χώρες. Οι λόγοι αυτού του φαινομένου είναι σύνθετοι. Ο πρώτος είναι η αύξηση της παγκόσμιας ζήτησης, ιδίως στις μεγαλύτερες αναδυόμενες οικονομίες. Ο δεύτερος σχετίζεται με την αύξηση του κόστους παραγωγής και μεταφοράς, που απορρέει εν μέρει από την αύξηση των τιμών του πετρελαίου. Ο τρίτος σχετίζεται με τον τρόπο λειτουργίας των χρηματοπιστωτικών αγορών, την κερδοσκοπία στις διεθνείς αγορές και τις τοπικές αγορές τροφίμων. Τέλος, ορισμένες από τις σημαντικότερες χώρες-παραγωγούς είχαν μικρές σοδειές λόγω των κακών κλιματολογικών συνθηκών. Το Συμβούλιο Γενικών Υποθέσεων και Εξωτερικών Σχέσεων τον επόμενο μήνα θα εξετάσει εκ νέου αυτά τα ζητήματα, πρώτα μελετώντας την ανάγκη για βελτίωση της επισιτιστικής ασφάλειας σε συντονισμό με τα "νωμένα Έθνη και σε δεύτερη φάση σε επίπεδο διεθνών χρηματοπιστωτικών ιδρυμάτων και G8. To ΔΝΤ και η Παγκόσμια Τράπεζα έχουν προγραμματίσει συναντήσεις και είμαι πολύ ευχαριστημένος που ο κ. Ban Ki-moon, Γενικός Γραμματέας των "νωμένων Εθνών, συγκρότησε ομάδα υψηλού επιπέδου ειδικά για την επισιτιστική κρίση. " Ευρωπαϊκή Ένωση θα διαδραματίσει ουσιαστικό ρόλο στην υλοποίηση της διακήρυξης της διάσκεψης κορυφής του FAO που πραγματοποιήθηκε στη Ρώμη στις 5 Ιουνίου. Προφανώς, θα πρέπει επίσης να αξιοποιήσουμε τις επερχόμενες συναντήσεις των "νωμένων Εθνών και της Παγκόσμιας Τράπεζας προκειμένου να αναπτύξουμε και να διευρύνουμε δραστηριότητες για την αύξηση της παραγωγής τροφίμων στις πληττόμενες αναπτυσσόμενες χώρες.
<P>
Είναι προφανές ότι οι βασικές πολιτικές που έχουν αντίκτυπο στην τρέχουσα επισιτιστική κρίση και μπορούν να συμβάλουν στη λήξη της είναι η γεωργική πολιτική, η αναπτυξιακή πολιτική και η εμπορική πολιτική. " ΚΕΠΠΑ στην οποία αναφέρθηκε ο κ. Medina Ortega μπορεί να συμβάλλει σε μικρό μόνο βαθμό, στο πλαίσιο του πολιτικού διαλόγου που διεξάγεται με τρίτες χώρες με σκοπό τη θέσπιση καλύτερων γεωργικών πολιτικών στις εν λόγω χώρες· με τον τρόπο αυτόν θα μπορούσε να βελτιωθεί η επισιτιστική ασφάλεια στις αναπτυσσόμενες χώρες και να ενισχυθεί η περιφερειακή ολοκλήρωση των περιοχών που πλήττονται περισσότερο.
<SPEAKER ID="333" NAME="Manuel Medina Ortega" AFFILIATION="PSE">
(ES) Σας ευχαριστώ για την απάντησή σας. Βλέπω ότι το Συμβούλιο ενδιαφέρεται πράγματι για αυτό το θέμα.
<P>
Θα ήθελα να επισημάνω ότι οι λιμοί ανέκαθεν ταλαιπωρούσαν την Ευρώπη· σας θυμίζω τον λιμό που αποδεκάτισε τον πληθυσμό της Ιρλανδίας στα μέσα του 19ου αιώνα. Πολλές ακόμη περιοχές της Ευρώπης έχασαν τμήμα του πληθυσμού τους λόγω λιμών, όπως για παράδειγμα η Ουκρανία.
<P>
Στην εποχή που διανύουμε, οι εξελίξεις μάς υπενθυμίζουν τι μπορεί να συμβεί· είμαστε μια κοινότητα 500 εκατομμυρίων ανθρώπων που καταναλώνουν ως επί το πλείστον εισαγόμενα τρόφιμα.
<P>
Δεν πιστεύει το Συμβούλιο ότι ήρθε η ώρα να εκπονήσουμε μια γενική πολιτική για συνολική επισιτιστική ασφάλεια και ότι η πολιτική επισιτιστικής ασφάλειας πρέπει να αποτελέσει μία από τις γενικές πολιτικές της Ευρωπαϊκής Ένωσης ώστε να μην επαναληφθούν τέτοιοι μαζικοί λιμοί στο μέλλον;
<SPEAKER ID="335" NAME="Jean-Pierre Jouyet">
Προεδρεύων του Συμβουλίου. - (FR) Ο κ. Medina Ortega έχει δίκιο. Πιστεύω ότι στο πλαίσιο της αναθεώρησης της κοινής γεωργικής πολιτικής, στις συναντήσεις μας για την αναπτυξιακή πολιτική και τις ανταλλαγές απόψεων και τις συνόδους κορυφής που θα πραγματοποιήσουμε με τις αναπτυσσόμενες χώρες, το Συμβούλιο θα φροντίσει να επικεντρωθεί στο θέμα του εφοδιασμού τροφίμων και της επισιτιστικής ασφάλειας. Είναι δύο διακριτά ζητήματα που όμως πρέπει να εξεταστούν μαζί. Σε κάθε περίπτωση, μία από τις φιλοδοξίες της γαλλικής Προεδρίας, ιδίως ενόψει του Ευρωπαϊκού Συμβουλίου του Οκτωβρίου, είναι να τεθούν επί τάπητος αυτά τα ζητήματα και να εξεταστούν από κοινού.
<SPEAKER ID="337" NAME="Jim Allister" AFFILIATION="NI">
(ΕΝ) Αντί της κάπως περίεργης ιδέας που περιέχεται στην ερώτηση να εξεταστεί το θέμα της επισιτιστικής ασφάλειας στο πλαίσιο της ΚΕΠΠΑ, δεν θα ήταν προτιμότερο να επανέλθουμε στην επισιτιστική ασφάλεια ως πρωταρχικό στόχο της ΚΓΠ όπως εξάλλου υποσχέθηκε ο Πρόεδρος Sarkozy στην αξιοσημείωτη ομιλία του στη γεωργική έκθεση του Παρισιού τον Φεβρουάριο; Στην ομιλία του αυτή ανέδειξε την επισιτιστική ασφάλεια, και την αύξηση του μεριδίου της ΕΕ στην παγκόσμια παραγωγή τροφίμων, σε βασικό στόχο της αναθεώρησης της ΚΓΠ. Έχει να αναφέρει κάποια πρόοδο προς την επίτευξη αυτών των στόχων ο γάλλος υπουργός;
<SPEAKER ID="339" NAME="Paul Rübig" AFFILIATION="PPE-DE">
(DE) Κυρία Πρόεδρε, κύριε Προεδρεύοντα του Συμβουλίου, βιώνουμε μια ριζική μεταστροφή στην Ευρώπη: από την υπερπαραγωγή στον φόβο ανεπάρκειας των τροφίμων. Πιστεύετε ότι οι διαπραγματεύσεις που διεξάγονται αυτή τη στιγμή στον ΠΟΕ υπό τη γαλλική Προεδρία υπάρχει περίπτωση να καταλήξουν σε ικανοποιητικό αποτέλεσμα έως τον Δεκέμβριο;
<P>
Πιστεύετε ότι η παγκόσμια αγορά μπορεί να αποτελεί χρυσή ευκαιρία για τον γεωργικό μας κλάδο; Είδαμε φυσικά ότι οι τιμές αυξήθηκαν πολύ απότομα και ότι οι τιμές αυτές προσφέρουν όπως είναι φυσικό νέες ευκαιρίες για την αύξηση του εισοδήματος των γεωργών μας σε χώρες όπως η Γαλλία, η Βρετανία και, κυρίως, τα νέα κράτη μέλη, και θα μπορούσαν επίσης να αυξήσουν τα εισοδήματα και αλλού, ιδίως στις ΛΑΧ, τις φτωχότερες των φτωχών χωρών.
<SPEAKER ID="341" NAME="Jean-Pierre Jouyet">
Προεδρεύων του Συμβουλίου. - (FR) Σε απάντηση στον κ. Allister έχω να πω ότι πράγματι πιστεύω ότι η επισιτιστική ασφάλεια πρέπει να αποτελέσει βασικό στόχο της αναθεώρησης της ΚΓΠ. Είναι ένας από τους στόχους στους οποίους θέλουμε να δώσουμε έμφαση κατά την εν λόγω αναθεώρηση. Κατά τη διεξαγωγή λοιπόν αυτής της συνολικής αναθεώρησης, πρέπει να εξετάσουμε όχι μόνο τους ποσοτικούς στόχους της ΚΓΠ αλλά και πιο ποιοτικές πτυχές, ώστε να διασφαλίσουμε ότι όλοι οι συμπολίτες μας, όπου και αν κατοικούν, θα έχουν πρόσβαση σε υψηλής ποιότητας διατροφικά προϊόντα.
<P>
Όσον αφορά την ερώτηση του κ. Rübig, θα ήθελα να επισημάνω ότι πράγματι αυτή τη στιγμή επωφελούμαστε από τις υψηλές διεθνείς τιμές, οι οποίες ευνοούν τις ευρωπαϊκές εξαγωγές. Δεδομένης της συνολικής παγκόσμιας ζήτησης, ενδέχεται να διαπιστώσουμε ότι είμαστε εισαγωγείς σε ορισμένους τομείς ή ότι δεν παράγουμε αρκετές ποσότητες. Κατά τη διάρκεια των πολυμερών εμπορικών διαπραγματεύσεων, η Ευρώπη έκανε ό,τι μπορούσε και, όπως γνωρίζετε, προέβη σε ορισμένες παραχωρήσεις στις μεταρρυθμίσεις, στο πλαίσιο των συμφωνιών της ΚΓΠ. Δυστυχώς υπήρξαν κάποιες χώρες που ήγειραν εμπόδια. Αληθεύει ότι ο γύρος της Ντόχα για την ανάπτυξη πρέπει να δώσει μεγαλύτερη έμφαση στο θέμα της επισιτιστικής ασφάλειας και της ισόρροπης παραγωγής τροφίμων παγκοσμίως.
<P>
Θέμα: Ευρωπαϊκό Σύμφωνο για τη Νεολαία
<P>
Όλοι οι τομείς πολιτικής, και ειδικότερα οι υποδομές για την εκπαίδευση και τη διά βίου μάθηση, η απασχόληση και η κινητικότητα, η κοινωνική ένταξη, η υγεία και η δυνατότητα αυτονομίας καθώς και η ενίσχυση των πρωτοβουλιών για επιχειρηματικότητα και εθελοντισμό, αφορούν στους νέους της Ευρωπαϊκής Ένωσης. Ερωτάται κατά συνέπεια το Συμβούλιο πώς προτίθεται να υλοποιήσει το Ευρωπαϊκό Σύμφωνο για τη Νεολαία (7619/05) και να επενδύσει σε πολιτικές που έχουν αντίκτυπο στους νέους.
<SPEAKER ID="344" NAME="Jean-Pierre Jouyet">
Προεδρεύων του Συμβουλίου. - (FR) Κυρία Παναγιωτοπούλου-Κασσιώτου, δικαίως λέτε ότι μεγάλο φάσμα τομέων πολιτικής αφορά στους νέους. Σας ευχαριστώ που το επισημαίνετε. " πολιτική για τη νεολαία είναι από τη φύση της διατομεακή. Το Ευρωπαϊκό Σύμφωνο για τη Νεολαία που εγκρίθηκε από το Ευρωπαϊκό Συμβούλιο το 2005 αποσκοπεί ακριβώς στην ενσωμάτωση της νεολαίας σε διάφορες πολιτικές, σε συμμόρφωση με τη στρατηγική της Λισαβόνας.
<P>
Οι στόχοι μας είναι απλοί: βελτίωση του εκπαιδευτικού δυναμικού στην Ευρώπη, κατάρτιση, κινητικότητα των νέων και επαγγελματική και κοινωνική ένταξη των νέων. Γνωρίζουμε ότι πρέπει όλοι μαζί να καταστήσουμε το σύμφωνο πιο αποτελεσματικό και ότι χρειαζόμαστε απτά αποτελέσματα. Για την υποστήριξη του έργου μας, από το έτος 2009 η Επιτροπή θα εκπονεί τριετείς εκθέσεις για τη νεολαία. Οι εκθέσεις αυτές θα παρέχουν εις βάθος ανάλυση της κατάστασης των νέων στην Ευρώπη και έτσι θα μας βοηθούν να αναδεικνύουμε τους προβληματισμούς τους.
<P>
" ΕΕ έχει σίγουρα μεγάλη ευθύνη στον τομέα αυτό, αλλά για την ώρα, σύμφωνα με τις Συνθήκες, η δράση των κρατών μελών είναι ακόμη πιο ζωτικής σημασίας και πρέπει να διασφαλίσουμε την επικέντρωση στις βέλτιστες πρακτικές σε εθνικό, τοπικό και περιφερειακό επίπεδο. Πρέπει να προωθήσουμε κάθε είδους συνεργία μεταξύ των εμπλεκόμενων φορέων, όπως επιχειρήσεις, σχολεία, σύλλογοι, φορείς απασχόλησης, διοργανωτές δραστηριοτήτων για νέους, ερευνητές, οικογένειες και κοινωνικοί εταίροι. Σε αυτό το πλαίσιο, η Προεδρία του Συμβουλίου ενδιαφέρεται ιδιαιτέρως για την προώθηση της διασυνοριακής κινητικότητας για τους νέους. Αυτό το θέμα θα συζητηθεί στο Συμβούλιο της 20ής και 21ης Νοεμβρίου, που θα εξετάσει την έκθεση για την κινητικότητα της ομάδας εμπειρογνωμόνων υψηλού επιπέδου με επικεφαλής την κ. Maria João Rodriguez. Θέλουμε να δούμε το πρόγραμμα Erasmus, που αποδείχθηκε μεγάλη επιτυχία, να διευρύνεται. Γνωρίζουμε ότι αυτό δεν μπορεί να γίνει από τη μια μέρα στην άλλη, αλλά ελπίζουμε ότι το Erasmus θα γίνει πιο δημοκρατικό και με ευρύτερη βάση.
<P>
Θέλουμε επίσης να προωθήσουμε προγράμματα μαθητείας στο πνεύμα του Leonardo σε πανευρωπαϊκό επίπεδο. Στη διάρκεια της γαλλικής Προεδρίας σκοπεύουμε να διοργανώσουμε μια μεγάλη εκδήλωση για την προαγωγή της κινητικότητας στο πλαίσιο μαθητείας. Επίσης, και πάλι στη διάρκεια της γαλλικής Προεδρίας, θέλουμε να θέσουμε στο επίκεντρο την υγεία των νέων ως προτεραιότητα των πολιτικών μας για τη νεολαία, ώστε να αναδείξουμε τα θέματα υγείας που απασχολούν ειδικά τους νέους, π.χ. θέματα υγιεινής ή καταπολέμησης εθισμών - κάπνισμα, αλκοόλ και φυσικά ναρκωτικά.
<P>
Το 2009, το Συμβούλιο θα διαδραματίσει ενεργό ρόλο στη γενική διαδικασία αξιολόγησης της ευρωπαϊκής συνεργασίας στον τομέα της νεολαίας. Δεδομένου ότι πρόκειται για μια μακροπρόθεσμη διαδικασία, είναι σημαντικό να διασφαλιστεί η συνέχεια της δράσης παρά τις εναλλαγές της Προεδρίας, και γι' αυτό έχουμε έρθει σε επαφή με τις επόμενες προεδρίες, την τσεχική και τη σουηδική, ώστε να διασφαλιστεί η απρόσκοπτη συνέχεια αυτής της πολιτικής που είναι τόσο ζωτική για την επόμενη γενιά Ευρωπαίων.
<SPEAKER ID="346" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, ευχαριστώ τον Προεδρεύοντα του Συμβουλίου για την απάντησή του και εύχομαι καλή επιτυχία στους στόχους της Γαλλικής Προεδρίας.
<P>
Είναι σίγουρο ότι μετά τη σύναψη του Συμφώνου υπήρξε και μία συμφωνία του Συμβουλίου για ποσοτική επιτυχία στόχων: 10% μείωση της αποχής από τη σχολική εκπαίδευση, μείωση της ανεργίας των νέων με συγκεκριμένα ποσοστά και συγκεκριμένη απόσταση από την απόκτηση του πτυχίου.
<P>
Κατά πόσον αυτά έχουν επιτευχθεί τη στιγμή που οι στατιστικές μάς πληροφορούν ότι η ανεργία των νέων είναι ακόμη πολύ υψηλή;
<SPEAKER ID="348" NAME="Jean-Pierre Jouyet">
Προεδρεύων του Συμβουλίου. - (FR) Είναι αλήθεια ότι η ανεργία των νέων παραμένει σε πολύ υψηλά επίπεδα, αν και κατά μέσο όρο η κατάσταση στην Ένωση έχει βελτιωθεί τα τελευταία χρόνια.
<P>
Νομίζω ότι πρέπει να επικεντρωθούμε σε τρεις τομείς δράσης. Πρώτον, πρέπει να διασφαλίσουμε την καλύτερη προσαρμογή της κατάρτισης στις απαιτήσεις της αγοράς, και ιδίως στις ανάγκες της αγοράς εργασίας, και την καλύτερη εναρμόνιση των συστημάτων κατάρτισης με τη στρατηγική ανταγωνισμού που αποφασίστηκε στη Λισαβόνα.
<P>
Δεύτερον, πρέπει να ξεκινήσει διάλογος με τους εργοδότες και τους κοινωνικούς εταίρους, να προαχθεί η κοινωνική ευθύνη των επιχειρήσεων και η κοινωνική ένταξη των νέων. Από αυτή την άποψη όλες οι επιχειρήσεις που εδρεύουν στην Ευρώπη, ιδίως οι μεγαλύτερες σε μέγεθος, φέρουν σημαντική ευθύνη.
<P>
Τρίτον, πιστεύω ότι στον τομέα της εκπαίδευσης πρέπει επίσης να δημιουργήσουμε δίκτυα αριστείας και να προωθήσουμε την κινητικότητα μεταξύ των χωρών μας, όπως επίσης την αμοιβαία αναγνώριση των διπλωμάτων και των προσόντων, ώστε η ευρωπαϊκή αγορά εργασίας να γίνει πιο ευέλικτη.
<SPEAKER ID="350" NAME="Jörg Leichtfried" AFFILIATION="PSE">
(DE) Κυρία Πρόεδρε, Υπουργέ, θα ήθελα να αναφερθώ σε ένα στοιχείο που θεωρώ ότι είναι πολύ σημαντικό για το θέμα που συζητάμε. Όλες οι έως τώρα έρευνες σε επίπεδο ΕΕ, δείχνουν ότι οι νέοι είναι αυτοί που έχουν τον μεγαλύτερο ενθουσιασμό για την Ευρωπαϊκή μας Ένωση. Οι νέοι επίσης είναι πιο πιθανό να πιστεύουν ότι μπορούν να ωφεληθούν από την Ένωση, ενώ στο άλλο άκρο βρίσκονται οι πιο λυσσαλέοι αντίπαλοί της, που είναι κατά κύριο λόγο ηλικιωμένοι, αδιάλλακτοι και απογοητευμένοι άνδρες.
<P>
Θα με ενδιέφερε να μάθω αν, στο πλαίσιο αυτού του Συμφώνου και ίσως σε άλλα πλαίσια, έχετε προγράμματα που θα μπορούν να καλλιεργήσουν ακόμη περισσότερο αυτό το ενδιαφέρον των νέων για την ΕΕ, αυτή τη θετική τους στάση απέναντί της.
<SPEAKER ID="352" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, κ. Leichtfried, ίσως μπορώ να εκθέσω τις απόψεις μου λιγότερο διχαστικά. Πιστεύω πράγματι ότι οι νέοι αντιμετωπίζουν με ενθουσιασμό την Ευρώπη και ότι πρέπει να αξιοποιήσουμε αυτό το στοιχείο, χωρίς ωστόσο αυτό να σημαίνει ότι οι εκπρόσωποι άλλων γενεών, των γενεών που οικοδόμησαν την Ευρώπη, δεν νιώθουν τον ίδιο ενθουσιασμό. Δυστυχώς, σε ευρωπαϊκό επίπεδο, υπάρχουν άνθρωποι που είναι υπέρ και άνθρωποι που είναι κατά. Οι δημοσκοπήσεις δείχνουν - όπως είδαμε ξανά πρόσφατα - ότι οι αντίπαλοι της ΕΕ είναι συχνά πιο στρατευμένοι και οφείλουμε να εξετάσουμε βαθύτερα αυτό το θέμα.
<P>
Όσον αφορά το σχεδιαζόμενο σύμφωνο για την κινητοποίηση των νέων και την ανάδειξη μιας πιο απτής εικόνας της Ευρώπης, πιστεύω ότι πρέπει να προωθήσουμε τη διασυνοριακή κινητικότητα των νέων μας και ότι - μέσω αυτών των προγραμμάτων, που θα λάβουν μεγαλύτερη χρηματοδότηση, αν και ξέρω ότι πρόκειται για μακροπρόθεσμο έργο που θα πάρει πολλά χρόνια - κατά την αναθεώρηση του πλαισίου των κοινών πολιτικών μας πρέπει να εξετάσουμε προγράμματα προαγωγής της κινητικότητας των νέων και των παιδιών, είτε πρόκειται για μαθητές, είτε για προγράμματα μαθητείας ή πρακτικής άσκησης είτε για προγράμματα επαγγελματικής κατάρτισης.
<P>
Πιστεύω ότι έτσι μόνο θα καταστεί πιο απτή η έννοια της Ευρώπης, και ο ενθουσιασμός των νέων θα ευδοκιμήσει ώστε η νέα γενιά Ευρωπαίων να είναι αυτή που τόσο εσείς όσο και εγώ ελπίζουμε να δούμε.
<P>
Θέμα: Ανωμαλίες που συνδέονται με τα υπερπόντια εδάφη της ΕΕ
<P>
" Προεδρία θεωρεί ότι συνιστά ανωμαλία το γεγονός ότι μια χώρα της Νοτίου Αμερικής θεωρείται ότι αποτελεί τμήμα της Ευρωπαϊκής Ένωσης, όταν ταυτόχρονα καθυστερούμε τις διαπραγματεύσεις ένταξης με την Κροατία, την Τουρκία και άλλα ευρωπαϊκά κράτη, τα οποία σαφώς έχουν ισχυρότερες απαιτήσεις από γεωγραφικής απόψεως;
<P>
Στην τρέχουσα συγκυρία μετά το δημοψήφισμα στην Ιρλανδία, με ποιό τρόπο προτίθεται το Συμβούλιο να εξετάσει υποψηφιότητες όπως οι ανωτέρω; Το θέμα αυτό έχει ήδη συζητηθεί στο Συμβούλιο;
<SPEAKER ID="355" NAME="Jean-Pierre Jouyet">
Προεδρεύων του Συμβουλίου. - (FR) Κύριε Evans, χαίρομαι που είστε παρών γιατί δεν είμαι βέβαιος τι ακριβώς εννοείτε. Ίσως δεν κατάλαβα καλά την ερώτηση και θα μπορέσετε να μου παράσχετε κάποιες διευκρινίσεις.
<P>
Υπάρχουν στη Νότια Αμερική ορισμένες εξόχως απόκεντρες περιφέρειες που ανήκουν στην Ευρωπαϊκή Ένωση και ως εκ τούτου επωφελούνται από ειδικές πολιτικές. Δεν υπάρχει ωστόσο κανένα νοτιοαμερικανικό κράτος που να είναι μέλος της Ευρωπαϊκής Ένωσης - απαντώ με τη μέγιστη προσοχή γιατί δεν ξέρω αν έχω κατανοήσει πλήρως τους υπαινιγμούς της ερώτησης.
<P>
Όσον αφορά την Τουρκία και την Κροατία, σημειώθηκε σημαντική πρόοδος από την έναρξη των διαπραγματεύσεων με αυτές τις χώρες. Στην περίπτωση της Τουρκίας, για παράδειγμα, η προπαρασκευαστική φάση (screening) έχει ήδη ολοκληρωθεί για 23 κεφάλαια· οκτώ κεφάλαια έχουν ανοίξει προς διαπραγμάτευση και για ένα από αυτά η διαδικασία έχει κλείσει προσωρινά. " Προεδρία μας πιστεύει ότι θα μπορέσει να ανοίξει δύο ακόμη κεφάλαια.
<P>
Όσον αφορά την Κροατία, έχει ολοκληρωθεί η προπαρασκευαστική φάση. Άνοιξαν 21 κεφάλαια, εκ των οποίων έκλεισαν προσωρινά τα τρία. Πραγματοποιήθηκε μια συνδιάσκεψη προσχώρησης στις 25 Ιουλίου, και το πρώτο, κάπως ευαίσθητο κεφάλαιο για την κυκλοφορία των εμπορευμάτων άνοιξε, ενώ το κεφάλαιο 20 για τις επιχειρήσεις και τη βιομηχανική πολιτική έκλεισε. Όπως γνωρίζετε, η πρόοδος των διαπραγματεύσεων εξαρτάται κυρίως από τα αποτελέσματα που επιτυγχάνουν οι υποψήφιες χώρες. " πρόοδος που σημειώνεται στην εκπλήρωση των κριτηρίων για το άνοιγμα και το κλείσιμο των κεφαλαίων καθώς και των απαιτήσεων που τίθενται στο πλαίσιο των διαπραγματεύσεων, συμπεριλαμβανομένων των αναθεωρημένων εταιρικών σχέσεων για την προσχώρηση, είναι κρίσιμης σημασίας και προφανώς βασιζόμαστε στην κρίση της Επιτροπής. Επαναλαμβάνω, κ. Evans, ότι αν η απάντησή μου δεν είναι εύστοχη, θα ήθελα να διευκρινίσετε τι ακριβώς εννοείτε με την ερώτησή σας.
<SPEAKER ID="357" NAME="Robert Evans" AFFILIATION="PSE">
(ΕΝ) Θα κάνω μερικές διευκρινίσεις και θα θέσω το ερώτημά μου ευρύτερα. Ο Προεδρεύων του Συμβουλίου απάντησε σε κάποια από τα ζητήματα που εγείρει η ερώτησή μου και τον ευχαριστώ γι' αυτό. Έχει δίκιο. " θέση μου είναι ότι συνιστά ανωμαλία η συμμετοχή χωρών όπως η Γαλλική Γουιάνα στην Ευρωπαϊκή Ένωση με όλα τα σχετικά οφέλη και πλεονεκτήματα - δεν πρόκειται μόνο για γαλλικά εδάφη, αλλά μου έρχονται στο μυαλό η Μαρτινίκα και η Γουαδελούπη.
<P>
Την ίδια στιγμή, εντός της Ευρώπης - και ο Προεδρεύων αναφέρθηκε στην ενταξιακή πορεία της Κροατίας και ενδεχομένως της Τουρκίας - προβάλλουμε αντιστάσεις· υπάρχουν χώρες της Ευρωπαϊκής Ένωσης που προβληματίζονται με αυτή την κατάσταση.
<P>
Υπάρχουν όμως και άλλες εξίσου ανώμαλες περιπτώσεις, γεωγραφικά εγγύτερες: τα νησιά Τζέρσεϋ και Γκέρνσεϋ, που δεν ανήκουν στην Ευρωπαϊκή Ένωση και εξαιρούνται από τη νομοθεσία. Πρόκειται για φορολογικούς παραδείσους όπου πηγαίνουν οι πλούσιοι για να αποφύγουν τους φόρους που επιβαρύνουν όλους τους άλλους.
<P>
Αυτό το θέμα, αυτές οι ανωμαλίες, συζητούνται στο Συμβούλιο; Μπορεί ο Προεδρεύων να εξηγήσει γιατί η Γαλλική Γουιάνα ανήκει στην Ευρωπαϊκή Ένωση και να μας πει αν αυτό θα συνεχιστεί όχι μόνο βραχυπρόθεσμα αλλά και μακροπρόθεσμα; Μπορεί να ρίξει μια ματιά στην κρυστάλλινη σφαίρα του και να μου δώσει μια ιδέα της κατεύθυνσης που ακολουθεί η Ευρωπαϊκή Ένωση σε παγκόσμια κλίμακα;
<SPEAKER ID="359" NAME="Jean-Pierre Jouyet">
Προεδρεύων του Συμβουλίου. - (FR) Ευχαριστώ κ. Evans. " αλήθεια είναι ότι φοβόμουν ότι είχα κατανοήσει το νόημα της ερώτησής σας σωστά και ότι δεν θα χρειαζόταν να ακούσω τη διευκρίνιση που θελήσατε να δώσετε. Ας μιλήσουμε σοβαρά· οι εξόχως απόκεντρες περιφέρειες αποτελούν τμήμα της Ευρωπαϊκής Ένωσης, και μάλιστα σημαντικό τμήμα, οπουδήποτε και αν βρίσκονται και ανεξαρτήτως της χώρας με την οποία συνδέονται - Γαλλία, Ισπανία, Πορτογαλία, "νωμένο Βασίλειο ή οποιαδήποτε άλλη.
<P>
Αναφερθήκατε σε κάποια από τα υπερπόντια διαμερίσματα της Γαλλίας. Αυτά τα διαμερίσματα ανήκουν στη Γαλλία από τον 17ο αιώνα. Οι κάτοικοί τους είναι γάλλοι πολίτες από το 1848 - οπότε δεν πρόκειται για κάποια νέα εξέλιξη - και αυτό ελήφθη υπόψη από την αρχή, ήδη από την ιδρυτική συνθήκη της Ευρωπαϊκής Κοινότητας και στη συνέχεια από τη συνθήκη για την Ευρωπαϊκή Ένωση.
<P>
Ένα άλλο σημείο που θίγετε - αν και εδώ πιστεύω ότι το ζήτημα είναι η επέκταση της επιρροής της Ευρώπης στα υπερπόντια εδάφη - αφορά το είδος των πολιτικών που πρέπει να εφαρμοστούν. Πιστεύω ότι είναι σημαντικό για εμάς να καταβάλουμε προσπάθειες σε αυτόν τον τομέα, όχι μόνο γιατί μια περιφέρεια είναι γαλλική αλλά γιατί όπως προείπα είναι ζήτημα επιρροής.
<P>
Είπατε επίσης κάτι που αφορά το Συμβούλιο - δεν θα πω ονόματα - και το οποίο θίγει ένα δύσκολο θέμα, και συγκεκριμένα τους φορολογικούς παραδείσους είτε κοντά είτε μακριά από την ήπειρό μας. Πράγματι πρόκειται για σοβαρό πρόβλημα. Έχει ασχοληθεί με αυτό το συμβούλιο Ecofin. Έχουν κατατεθεί ορισμένες προτάσεις και προσπαθούμε να λάβουμε αποτελεσματικά μέτρα κατά των φορολογικών παραδείσων τόσο σε επίπεδο ΕΕ όσο και στο πλαίσιο διεθνών συμφωνιών τις οποίες έχει συνυπογράψει η ΕΕ.
<SPEAKER ID="361" NAME="Justas Vincas Paleckis" AFFILIATION="PSE">
(LT) Θα ήθελα να κάνω μια όχι και τόσο σοβαρή ερώτηση: Μήπως θα έπρεπε η Ευρωπαϊκή Ένωση να μετονομαστεί σε "Ευρωπαϊκή και Νοτιαμερικανική Ένωση"; Επίσης, αν τελικά προσχωρήσει και η Τουρκία, μήπως η Ένωση θα γίνει και ασιατική; Αν θέλουμε να σοβαρευτούμε, οι πολίτες της ΕΕ γνωρίζουν ελάχιστα αυτά τα υπερπόντια εδάφη. Θα ήταν δυνατόν οι ενημερωτικές εκστρατείες της ΕΕ να παράσχουν περισσότερες πληροφορίες για αυτά τα θέματα ώστε αυτές οι περιφέρειες να μην φαντάζουν τόσο μακρινές και άγνωστες ιδίως στους νέους της ΕΕ; Αυτό θα τους επέτρεπε να γνωρίσουν καλύτερα αυτές τις περιοχές και έτσι θα αποφεύγαμε ερωτήματα αυτού του είδους.
<SPEAKER ID="363" NAME="Avril Doyle" AFFILIATION="PPE-DE">
Ευχαριστώ το Συμβούλιο. Ίσως να ελέχθη, αλλά δεν άκουσα την απάντηση του Υπουργού στο δεύτερο μέρος της ερώτησης του κ. Evans σε σχέση με το κλίμα στο Συμβούλιο μετά το δημοψήφισμα στην Ιρλανδία. Πρώτα από όλα, θα μπορούσε να μας πει ακριβώς ποιο είναι το κλίμα στο Συμβούλιο μετά το ιρλανδικό δημοψήφισμα και αν έχει κάποια επίπτωση στην εξέταση των υποψηφιοτήτων της Κροατίας, της Τουρκίας και των άλλων κατονομαζόμενων χωρών; Με άλλα λόγια, ποια είναι η τρέχουσα θέση στο Συμβούλιο, μετά το ιρλανδικό δημοψήφισμα, όσον αφορά τις αιτήσεις αυτών των χωρών;
<SPEAKER ID="365" NAME="Jean-Pierre Jouyet">
Προεδρεύων του Συμβουλίου. - (FR) Θα απαντήσω πρώτα στον κ. Paleckis, πιστεύω ότι έχει δίκιο. Αληθεύει ότι καταβάλλονται προσπάθειες για να εκπαιδεύσουμε και να ενημερώσουμε τους ευρωπαίους πολίτες σχετικά με αυτές τις απόκεντρες μεν ευρωπαϊκές δε περιφέρειες. Βλέπω ότι απεικονίζονται τουλάχιστον στα χαρτονομίσματα του ευρώ, κάτι που αποτελεί μια κάποια πρόοδο. Πρέπει ωστόσο να πάμε ακόμη παραπέρα, από την άποψη της ενημέρωσης και της επικοινωνίας. Θα έλεγα στην κ. Doyle ότι το θέμα που έθεσε είναι εξαιρετικά ευρύ. Πρέπει να συνεπώς να επικεντρωθούμε στις εν εξελίξει διαπραγματεύσεις. Όσον αφορά το Συμβούλιο, αυτές οι διαπραγματεύσεις βασίζονται στις προτάσεις που κατέθεσε η Επιτροπή βάσει των εκθέσεων της προπαρασκευαστικής φάσης, όπως γίνεται πάντα.
<P>
Καταστήσαμε επίσης σαφές ότι είμαστε προετοιμασμένοι να εμβαθύνουμε τις σχέσεις μας με διάφορες άλλες χώρες, ιδίως τις βαλκανικές, και ότι δεδομένων των προσπαθειών που έχουν ήδη καταβληθεί θα επιθυμούσαμε στενότερες σχέσεις όχι μόνο με την Κροατία αλλά και με τη Σερβία και άλλες χώρες όπως η Βοσνία και το Μαυροβούνιο.
<P>
Έπειτα υπάρχει το θέμα των εταιρικών σχέσεων. Θα διεξαχθεί μια σημαντική σύνοδος κορυφής ΕΕ-Ουκρανίας στις 9 Σεπτεμβρίου. Στο τρέχον κλίμα της σύγκρουσης μεταξύ Ρωσίας και Γεωργίας, θα επιχειρήσουμε επίσης να αναπτύξουμε την εταιρική σχέση με την Ουκρανία, και, όπως γνωρίζετε, χτες τονίσαμε την ανάγκη καλλιέργειας των σχέσεων με τη Γεωργία. Αυτή είναι η ενημέρωση για τις τρέχουσες σχέσεις.
<P>
Μετά τίθεται το θέμα της κατάστασης όσον αφορά τη Συνθήκη της Λισαβόνας. Πολλά κράτη μέρη, συμπεριλαμβανομένου αυτού που εκπροσωπώ - αν ξεχάσουμε για λίγο τη θέση μου ως Προεδρεύοντα της Ένωσης - δήλωσαν ότι η τρέχουσα συνθήκη ήταν για 27 κράτη μέλη και αν θέλουμε να διευρυνθούμε έχουμε ανάγκη τη Συνθήκη της Λισαβόνας. Σας απαντώ ειλικρινά, κ. Doyle, ότι αυτή είναι η θέση του Συμβουλίου αυτή τη στιγμή.
<P>
Θέμα: Μέτρα Συνοριακής Προσαρμογής (BAMs) σχετικά με τις ολιγότερο αποτελεσματικές εισαγωγές ως προς την εκπομπή άνθρακα
<P>
Μπορεί το Συμβούλιο να διευκρινίσει την άποψή του όσον αφορά τα Μέτρα Συνοριακής Προσαρμογής (BAMs) σχετικά με τις ολιγότερο αποτελεσματικές εισαγωγές ως προς την εκπομπή άνθρακα από τρίτες χώρες για την περίοδο μετά το 2012 του συστήματος εμπορίας δικαιωμάτων εκπομπής αερίων θερμοκηπίου εντός της Κοινότητας (EU ETS);
<SPEAKER ID="368" NAME="Jean-Pierre Jouyet">
Προεδρεύων του Συμβουλίου. - (FR) Το Ευρωπαϊκό Συμβούλιο εξέτασε την πολύ σημαντική σας ερώτηση στη συνεδρίαση του Μαρτίου, οπότε και δήλωσε ότι στο εξαιρετικά ανταγωνιστικό διεθνές περιβάλλον υπάρχει κίνδυνος μετακίνησης της παραγωγής σε χώρες όπου ισχύουν λιγότερο αυστηρά όρια εκπομπών ("διαρροή διοξειδίου του άνθρακα") σε ορισμένους τομείς, όπως στις βιομηχανίες υψηλής έντασης ενέργειας που είναι ιδιαιτέρως εκτεθειμένες στον διεθνή ανταγωνισμό. Είναι ένα πραγματικό πρόβλημα που πρέπει να αναλυθεί και να επιλυθεί με μια νέα οδηγία που θα θεσπίσει ένα σύστημα ανταλλαγών δικαιωμάτων εκπομπών στην Κοινότητα.
<P>
Ο καλύτερος τρόπος να αντιμετωπιστεί αυτή η "διαρροή" και να διασφαλιστεί ότι το κοινοτικό σύστημα ανταλλαγής δικαιωμάτων εκπομπών θα διατηρήσει την αποτελεσματικότητά του είναι φυσικά η σύναψη διεθνούς συμφωνίας, κ. Doyle. Είναι σαφές, ωστόσο, ότι πρέπει επίσης να προετοιμαστούμε για δράση εάν δεν επιτευχθεί διεθνής συμφωνία και αυτή τη στιγμή συζητούμε τα πλέον ενδεδειγμένα μέτρα ώστε η βιομηχανία μας να παραμείνει ανταγωνιστική και ταυτόχρονα η ΕΕ να αποτελέσει παράδειγμα στη μείωση των αερίων του θερμοκηπίου.
<P>
Πιστεύουμε ότι είναι σημαντικό αυτό να επιτευχθεί με τρόπο που να διασφαλίζει ότι οι διάφορες βιομηχανίες θα παρέχουν επαρκή διαφάνεια όσον αφορά τις επενδύσεις τους, ιδίως στο επιδεινούμενο οικονομικό περιβάλλον των ημερών μας και ενόψει της επιβράδυνσης της διεθνούς μεγέθυνσης, καθώς όλα δείχνουν ότι η κατάσταση θα παραμείνει ίδια και το επόμενο έτος.
<P>
Στην πρόταση για οδηγία, η Επιτροπή, υπό το φως της έκβασης των διεθνών διαπραγματεύσεων, αναλαμβάνει να υποβάλει μια αναλυτική έκθεση συνοδευόμενη από τις κατάλληλες προτάσεις για την αντιμετώπιση των προβλημάτων που ενδέχεται να προκύψουν από τον κίνδυνο της "διαρροής άνθρακα".
<P>
Δύο είναι οι δυνατές επιλογές: " προσαρμογή των ελεύθερων ποσοστώσεων ή/και η συμπερίληψη των εισαγωγέων προϊόντων που παράγονται από ενεργοβόρους βιομηχανικούς κλάδους στο κοινοτικό σύστημα, φροντίζοντας ταυτόχρονα το σύστημα αυτό να συνάδει με τους κανόνες του ΠΟΕ. " Προεδρία του Συμβουλίου ελπίζει, φυσικά, ότι το Συμβούλιο και το Κοινοβούλιο θα μπορέσουν να διασαφηνίσουν αυτά τα θέματα, ώστε η Ευρώπη να διαθέτει μια βιομηχανική βάση που να της ανήκει και να είναι ανταγωνιστική και ότι επίσης θα γνωρίζουμε όσον το δυνατόν πιο σύντομα ποιοι μηχανισμοί θα ισχύσουν, πριν από το 2011.
<SPEAKER ID="370" NAME="Avril Doyle" AFFILIATION="PPE-DE">
(ΕΝ) Δέχομαι ότι τα μέτρα συνοριακής προσαρμογής έχουν θέση στο οπλοστάσιό μας αλλά μόνο στο ράφι, σαν καρότο και όχι σαν ραβδί στο πλαίσιο κάθε διεθνούς διαπραγμάτευσης όπου, καλόπιστα, προσπαθούμε να καταλήξουμε σε διεθνή συμφωνία για την καταπολέμηση της κλιματικής αλλαγής. Θα μπορούσε μήπως ο Υπουργός να σχολιάσει το άρθρο 20 του ΠΟΕ που προβλέπει τη σχετική περίπτωση, δηλαδή απαγόρευση εφόσον απειλείται η διατήρηση πεπερασμένων "φυσικών πόρων"; Οι στόχοι της μείωσης εκπομπών διοξειδίου του άνθρακα εμπίπτουν σε αυτό τον ορισμό όπως συνέβαινε μέχρι τώρα με τον καθαρό αέρα; Θα ήθελα ο Υπουργός να εκθέσει τις σκέψεις του σχετικά με αυτό.
<SPEAKER ID="372" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, κυρία Doyle, πιστεύω, καταρχάς, ότι όπως σωστά είπατε πρέπει να χρησιμοποιούμε τα μέσα που έχουμε στη διάθεσή μας σαν καρότο και όχι σαν ραβδί, προκειμένου να διασφαλίσουμε ότι δεν θα υπάρξουν εξαιρέσεις από την υποχρέωση περιορισμού των εκπομπών αερίων του θερμοκηπίου. Δεύτερον, πρέπει να πετύχουμε τη σωστή ισορροπία με τις απαιτήσεις των βιομηχανιών, που δεν είναι πάντα δίκαιες από αυτή την άποψη. Όσον αφορά το άρθρο 20 του ΠΟΕ, πιστεύουμε ότι αυτό το μέτρο καλύπτει πράγματι τον θεμιτό στόχο της διατήρησης πεπερασμένων φυσικών πόρων. Σύμφωνα με την έκθεση εμπειρογνωμόνων που λάβαμε, συνάδει συνεπώς με τους κανόνες του διεθνούς εμπορικού δικαίου.
<SPEAKER ID="374" NAME="Syed Kamall" AFFILIATION="PPE-DE">
(ΕΝ) Θα ήθελα να καλωσορίσω τον κ. Υπουργό σε αυτή την περίοδο συνόδου εδώ στις Βρυξέλλες, αντί για το Στρασβούργο, και να πω ότι ανυπομονώ να δω και άλλες συνόδους στη διάρκεια της γαλλικής Προεδρίας να διεξάγονται στις Βρυξέλλες και όχι στο Στρασβούργο.
<P>
Συνεχίζοντας, θα συμφωνούσε ο Υπουργός ότι ένας από τους καλύτερους τρόπους καταπολέμησης της παγκόσμιας φτώχειας είναι να ενθαρρυνθούν οι επιχειρηματίες στις φτωχές χώρες να ιδρύσουν επιχειρήσεις και να παράγουν πλούτο μέσω του εμπορίου; Δεδομένου του εμφανούς του ενδιαφέροντος για τα μέτρα συνοριακής προσαρμογής - τα οποία στην ουσία είναι εισαγωγικοί δασμοί - τι απαντά στην κριτική ότι τα εν λόγω μέτρα είναι αντιαναπτυξιακά και αποτελούν στην ουσία κίνηση προστατευτισμού των ευρωπαίων ιμπεριαλιστών που αποσκοπεί στον αποκλεισμό των εξαγωγών των αναπτυσσόμενων χωρών αφήνοντας τους φτωχούς του πλανήτη παγιδευμένους στη φτώχεια τους;
<SPEAKER ID="376" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, ως Προεδρεύων οφείλω να διατηρήσω την ηρεμία μου παρά τις αδικαιολόγητες και απρόκλητες επιθέσεις, αφού σίγουρα δεν είμαστε οι μόνοι που δραστηριοποιούμαστε επιχειρηματικά σε φτωχές χώρες!
<P>
Αν θέλουμε να σοβαρευτούμε, πιστεύω ότι οι μηχανισμοί που εξετάζουμε - και απαντώ επίσης σε όσα είπε η κυρία Doyle νωρίτερα - δεν είναι ραβδί κατά των αναπτυσσόμενων χωρών. Αν το δούμε απολύτως αντικειμενικά, θέλοντας να βρούμε τη χρυσή τομή μεταξύ της ανταγωνιστικότητας και της μείωσης των αερίων του θερμοκηπίου, πρέπει πραγματικά να επιτύχουμε μια καλή ισορροπία με τους μείζονες εταίρους μας. Ένας από αυτούς είναι και οι "νωμένες Πολιτείες, οι οποίες, εξ όσων γνωρίζω, δεν έχουν αναλάβει τις ίδιες δεσμεύσεις με εμάς σε αυτόν τον τομέα. Ένας άλλος μείζων εταίρος είναι η Ιαπωνία, η οποία έχει επίσης αναλάβει λιγότερες δεσμεύσεις και καταβάλλει λιγότερες προσπάθειες. Έπειτα υπάρχει η Ρωσία, για την οποία μου λένε διαρκώς ότι δεν συμμερίζεται τις δικές μας αξίες, ότι πρέπει να της απευθυνόμαστε με ρεαλιστικούς όρους και είναι μια αναδυόμενη μεγάλη δύναμη. Τέλος, υπάρχει η Βραζιλία, η Ινδία και φυσικά η Κίνα, η οποία ανήκει στον Παγκόσμιο Οργανισμό Εμπορίου. Δεν βλέπω λοιπόν γιατί πρέπει να πάψουμε να είμαστε ρεαλιστές και να γίνουμε αφελείς. Πρέπει να δώσουμε το παράδειγμα στον αγώνα κατά της υπερθέρμανσης του πλανήτη. " Ευρώπη είναι και πρέπει να παραμείνει επικεφαλής αυτού του αγώνα, διατηρώντας το πλεονέκτημά της στις διεθνείς διαπραγματεύσεις, όπως του χρόνου στην Κοπεγχάγη. Σε αυτό το πλαίσιο ωστόσο δεν υπάρχει κανένας λόγος να ντρεπόμαστε που προασπίζουμε τα συμφέροντά μας έναντι κρατών εξίσου αν όχι περισσότερο πλούσιων από εμάς. Όπως αναφέρθηκε από άλλους ομιλητές στις απαντήσεις σε προηγούμενες ερωτήσεις, και στην Ευρώπη έχουμε θύλακες φτώχειας.
<P>
Θέμα: Φόρουμ υψηλού επιπέδου για την αποτελεσματικότητα της αναπτυξιακής βοήθειας στην Άκρα (Γκάνα) το Σεπτέμβριο
<P>
Το Φόρουμ υψηλού επιπέδου για την αποτελεσματικότητα της αναπτυξιακής βοήθειας το οποίο πρόκειται να πραγματοποιηθεί στην Άκρα φέτος το Σεπτέμβριο, αποτελεί μια πραγματική ευκαιρία για τους δωρητές και για τις κυβερνήσεις εταίρους να δεσμευθούν περαιτέρω με χρονοδιαγράμματα και με την πραγματοποίηση ελέγχων ώστε το έργο της αναπτυξιακής βοήθειας να βελτιωθεί για τους φτωχούς.
<P>
Πώς μπορούν το Συμβούλιο και τα κράτη μέλη να δεσμευθούν με περισσότερο φιλόδοξο τρόπο στους στόχους της Διακήρυξης του Παρισιού του 2005; Μπορούν το Συμβούλιο και τα κράτη μέλη να εγγυηθούν ότι όχι μόνον οι κυβερνήσεις θα προσπαθήσουν να βελτιώσουν την αποδοτικότητα της παροχής αναπτυξιακής βοήθειας μέσω της εν λόγω διακήρυξης, αλλά ότι θα αντιμετωπιστεί επίσης η αποτελεσματικότητα της βοήθειας - όσον αφορά τον τρόπο με τον οποίο επιφέρει πραγματικές βελτιώσεις στις ζωές των φτωχών; Μπορεί το Συμβούλιο να δώσει μια επικαιροποιημένη απάντηση στο ψήφισμα του Κοινοβουλίου (P6_ΤΑ(2008)0237) σχετικά με την παρακολούθηση της Διακήρυξης του Παρισιού του 2005 για την αποτελεσματικότητα της αναπτυξιακής βοήθειας; Τώρα που βρισκόμαστε στα μισά του δρόμου, ποια μέσα προτείνει το Συμβούλιο ώστε οι κυβερνήσεις να καταστούν υπεύθυνες για την τήρηση των δεσμεύσεών τους όσον αφορά τους αναπτυξιακούς στόχους της χιλιετίας λαμβάνοντας υπόψη το γεγονός ότι υπήρξε πτώση στα ποσοστά αναπτυξιακής βοήθειας της ΕΕ από 0,41% του Ακαθάριστου Εθνικού Εισοδήματος το 2006 σε 0,38% το 2007, μείωση της τάξης του 1,5 δισ. ευρώ περίπου;
<SPEAKER ID="379" NAME="Jean-Pierre Jouyet">
Προεδρεύων του Συμβουλίου. - (FR) Κύριε Burke, η ερώτησή σας αφορά τρία ζητήματα που σχετίζονται άμεσα με τη συνεργασία και την ανάπτυξη: αποτελεσματικότητα της αναπτυξιακής βοήθειας, αναπτυξιακοί στόχοι της χιλιετίας (ΑΣΧ) και ύψος αναπτυξιακής βοήθειας.
<P>
Είναι ένα πολύ επίκαιρο ζήτημα, καθώς το τρίτο φόρουμ υψηλού επιπέδου για την αποτελεσματικότητα της βοήθειας συνεδριάζει από σήμερα στην Άκρα, ενώ απομένει λιγότερο από ένας μήνας πριν από τη συνάντηση υψηλού επιπέδου για τους ΑΣΧ, η οποία θα πραγματοποιηθεί στη Νέα Υόρκη στις 25 Σεπτεμβρίου. Μια άλλη σημαντική εκδήλωση θα είναι η Διεθνής διάσκεψη απολογισμού της χρηματοδότησης της ανάπτυξης που θα λάβει χώρα στη Ντόχα από τις 29 Νοέμβρη ως τις 2 Δεκέμβρη, όπου θα εξετασθεί η υλοποίηση της συναίνεσης του Μοντερέυ.
<P>
Το Συμβούλιο εργάζεται σκληρά για όλες αυτές τις διασκέψεις και έχει υιοθετήσει μια σειρά συμπερασμάτων από τον Ιούνιο. Όσον αφορά την αποτελεσματικότητα της βοήθειας, το Συμβούλιο αναγνωρίζει ότι παρά την πρόοδο που έχει σημειωθεί πρέπει ακόμη να γίνουν πολλά. Πρέπει να εντοπίσουμε τους τομείς ή τα έργα όπου η Ένωση μπορεί να διαδραματίσει αποφασιστικό ρόλο και να προσθέσει αξία σε σχέση με τους άλλους δωρητές. Δεν υπάρχει αμφιβολία ότι πρέπει επίσης να χρησιμοποιήσουμε τα εθνικά συστήματα και να κάνουμε τους αποδέκτες της βοήθειας να συνειδητοποιήσουν σε μεγαλύτερο βαθμό τις ευθύνες τους. Αυτός είναι ο στόχος που θέσαμε στον εαυτό μας για τη διάσκεψη της Άκρα και ελπίζουμε να δούμε μια φιλόδοξη στρατηγική δήλωση στο πλαίσιο του σχεδίου δράσης της Άκρα, όπου θα δηλώνονται ισχυροί, ακριβείς και μετρήσιμοι στόχοι μαζί με χρονοδιάγραμμα υλοποίησης, ώστε οι εταίροι μας να συνειδητοποιήσουν πόσο σημαντικό είναι να βελτιωθεί η αποτελεσματικότητα της βοήθειας.
<P>
Το δεύτερο σημείο αφορά τους αναπτυξιακούς στόχους της χιλιετίας. Όλες οι χώρες-εταίροι, τόσο οι δωρητές όσο και οι αποδέκτες της βοήθειας, έχουν από κοινού την ευθύνη να πετύχουν αυτούς τους στόχους και πρέπει να τιμήσουν τις δεσμεύσεις τους. Το Συμβούλιο υιοθέτησε το θεματολόγιο δράσης της ΕΕ για τους ΑΣΧ φέτος τον Ιούνιο και έχουμε θέσει ορισμένους ενδιάμεσους στόχους με σκοπό να τους υλοποιήσουμε.
<P>
Τέλος, όσον αφορά το ύψος της βοήθειας, πράγματι μας ανησυχεί η μείωση του συνολικού όγκου επίσημης αναπτυξιακής βοήθειας, ο οποίος μειώθηκε από 47,7 δισ. ευρώ το 2006 σε 46 δισ. ευρώ το 2007. Ωστόσο, παρά τη μείωση αυτή, η Ευρώπη παραμένει ο μεγαλύτερος δωρητής, ιδίως στην Αφρική, και ελπίζουμε ότι η πτώση είναι παροδική. Αν τα στατιστικά στοιχεία που παρέχουν τα κράτη μέλη είναι σωστά, θα έχουμε έναν πολύ μεγάλο όγκο αναπτυξιακής βοήθειας το 2008 και λογικά θα μπορέσουμε να επιτύχουμε τους στόχους της χιλιετίας για το 2010 και το 2015. Γι' αυτό το Συμβούλιο ζήτησε από τα κράτη μέλη να εκπονήσουν κυλιόμενα ενδεικτικά χρονοδιαγράμματα για να δείξουν πώς σκοπεύουν να υλοποιήσουν τους στόχους τους στον τομέα της επίσημης αναπτυξιακής βοήθειας.
<SPEAKER ID="381" NAME="Colm Burke" AFFILIATION="PPE-DE">
(ΕΝ) Όσον αφορά τη συνεργασία στο εσωτερικό των αναπτυσσόμενων χωρών, αναφέρω ότι υπήρξε περίπτωση στην οποία η ΕΕ έδινε 1,2 εκατομμύρια ευρώ σε ένα πρόγραμμα στην Αιθιοπία και η αιθιοπική κυβέρνηση επέβαλλε ΦΠΑ 17% σε αυτό το ποσό. Αναρωτιέμαι λοιπόν αν έχουμε σημειώσει καθόλου πρόοδο στις σχέσεις μας με τις αναπτυσσόμενες χώρες που είναι αποδέκτες αναπτυξιακής βοήθειας.
<P>
Αναρωτιέμαι επίσης αν είχαμε καμία ένδειξη από τα κράτη μέλη σε αυτό το στάδιο όσον αφορά τα κονδύλια αναπτυξιακής βοήθειας που προβλέπουν στους προϋπολογισμούς τους για το 2009. Θα έχουμε μείωση λόγω της οικονομικής κρίσης σε πολλές χώρες, και τι μέτρα λαμβάνει η Προεδρία έναντι των κρατών μελών ώστε να αποφευχθεί αυτό το ενδεχόμενο;
<SPEAKER ID="383" NAME="Jean-Pierre Jouyet">
Προεδρεύων του Συμβουλίου. - (FR) Θα χρειαστεί να αναβάλω για την ώρα την απάντηση στον κ. Burke διότι αυτή τη στιγμή δεν έχω επαρκή στοιχεία για τις προτάσεις των κρατών μελών όσον αφορά τον προϋπολογισμό του 2009. Αυτό που είπα είναι ότι ζήτησα ενδεικτικούς προϋπολογισμούς. Προτείνω, συνεπώς, να επανέλθω αργότερα στο θέμα και οι υπηρεσίες του Συμβουλίου θα διαβιβάσουν στον κ. Burke ακριβείς πληροφορίες για τον προϋπολογισμό του 2009 αμέσως μόλις τις λάβουν - εξ όσων γνωρίζω αυτή τη στιγμή έχουμε μόνο αποσπασματικές πληροφορίες. Αν ο κ. Burke συμφωνεί, θα κάνω το ίδιο και για το θέμα της Αιθιοπίας, ώστε να δω εάν τηρήθηκαν οι κανόνες για τη χορήγηση βοήθειας όσον αφορά την επιβολή ΦΠΑ.
<P>
Θέμα: Αποστολή της ΕΕ στο Τσαντ
<P>
Μπορεί το Συμβούλιο να παράσχει πληροφορίες για την ανάπτυξη της αποστολής EUFOR στο Τσαντ; Έχουν ανακύψει τυχόν απρόβλεπτα προβλήματα και, αν ναι, ποια είναι τα βασικά συμπεράσματα που προέκυψαν από αυτή την εμπειρία;
<SPEAKER ID="386" NAME="Jean-Pierre Jouyet">
Προεδρεύων του Συμβουλίου. - (FR) Κύριε Higgins, τα τρία πολυεθνικά τάγματα που συναποτελούν τη δύναμη EUFOR στο ανατολικό Τσαντ και στην Κεντροαφρικανική Δημοκρατία είναι τώρα σε πλήρη επιχειρησιακή ετοιμότητα. " δύναμη αυτή, που αποτελείται από περίπου 3 200 στρατιώτες, μπορεί να φέρει εις πέρας όλα τα καθήκοντα που θα της αναθέσει το Συμβούλιο. Σας θυμίζω ότι η Αλβανία, η Κροατία και η Ρωσία, που σύντομα να αναπτύξουν τέσσερα ελικόπτερα στην περιοχή επίσης ανήκουν σε αυτή τη δύναμη. " Ουκρανία έχει ξεκινήσει διαπραγματεύσεις αλλά δεν έχει αναλάβει άλλη δράση μέχρι τώρα.
<P>
Όπως γνωρίζετε, ο συμπατριώτης σας στρατηγός Patrick Nash είναι ο διοικητής της επιχείρησης και η Προεδρία του Συμβουλίου τον συγχαίρει για τον επαγγελματισμό του.
<P>
Μετά την κοινή αποστολή αξιολόγησης ΕΕ/Ο"Ε που διεξήχθη στο Τσαντ και την Κεντροαφρικανική Δημοκρατία στο διάστημα 18-24 Ιουνίου, ο Javier Solana υπέβαλε έκθεση και διατύπωσε συστάσεις για τη συνέχεια που έπρεπε να δοθεί από τον Ο"Ε. Το Συμβούλιο ενέκρινε την έκθεση του κ. Solana στις 25 Ιουνίου και ο Γενικός Γραμματέας των "νωμένων Εθνών θα βασιστεί σε αυτή για τη σύνταξη της δικής του έκθεσης που θα συζητηθεί στο Συμβούλιο Ασφαλείας στο εγγύς μέλλον.
<P>
Θέλω να τονίσω ότι από την ανάπτυξή της και μετά, η EUFOR έχει επιδείξει αμεροληψία, ανεξαρτησία και ουδετερότητα. Συνέβαλε στη βελτίωση της ασφάλειας στο ανατολικό Τσαντ και στο βορειοανατολικό κομμάτι της Κεντροαφρικανικής Δημοκρατίας, καταφέρνοντας να αναπτύξει μέσα σε μερικούς μήνες, μακριά από ευρωπαϊκές βάσεις και σε ένα πολύ εχθρικό περιβάλλον, μια δύναμη που διαδραματίζει σημαντικό αποτρεπτικό ρόλο μόνο διά της παρουσίας της, περιπολεί στην περιοχή βοηθώντας να γίνει πιο ασφαλής, παρέχει συνοδεία στις ανθρωπιστικές οργανώσεις που το ζητούν, βοηθά στη διάνοιξη δρόμων ανεφοδιασμού, προστατεύει συγκεκριμένα σημεία κατόπιν αιτήματος και παρέχει εναλλακτικές λύσεις ώστε οι οργανώσεις αυτές να φέρουν εις πέρας την αποστολή τους. Τέλος, βοήθησε την τοπική αστυνομία να γίνει πιο δραστήρια και να επεκτείνει το σύνηθες πεδίο δράσης της.
<P>
" EUFOR ενεργεί εντός των όρων της εντολής της. Πήραμε μια γεύση από τις δραστηριότητές της στη διάρκεια των επιθέσεων ανταρτών στις περιοχές Goz Beida και Biltine στα μέσα Ιουνίου, όταν κατάφερε να απομακρύνει, να στεγάσει και να προστατέψει 300 περίπου μέλη του προσωπικού ανθρωπιστικών οργανώσεων που ζήτησαν τη βοήθειά της, αποτρέποντας παράλληλα τη λεηλασία στην αγορά της περιοχής Goz Beida. Τα ιρλανδικά στρατεύματα που προσπαθούσαν να ασφαλίσουν μια περιοχή για τη φιλοξενία εκτοπισμένων αντέδρασαν πολύ αποτελεσματικά σε άμεσα πυρά.
<P>
Τον Ιούλιο, στη διάρκεια συγκρούσεων μεταξύ των ομάδων Dadjo και Mouro στο Kerfi, η EUFOR ανέπτυξε έναν ενισχυμένο λόχο για την ασφάλιση της περιοχής και απομάκρυνε περίπου 30 άτομα από το προσωπικό ανθρωπιστικών οργανώσεων.
<P>
Θα ήθελα να τονίσω ότι η EUFOR συντονίζεται στενά με την ομάδα MINURCAT του Ο"Ε, η οποία επιχειρεί στην Κεντροαφρικανική Δημοκρατία και στο Τσαντ και, όπως είπα νωρίτερα, συνεργάζεται στενά με ανθρωπιστικές οργανώσεις.
<SPEAKER ID="388" NAME="Jim Higgins" AFFILIATION="PPE-DE">
(GA) Μετά το τέλος των βροχών, δεν θα ξεσπάσει πόλεμος μεταξύ των κυβερνητικών δυνάμεων και των ανταρτών; Θα μπορούσε το Συμβούλιο να μας πει ποιες άλλες πόλεις είναι έτοιμες να συμμετάσχουν στην αποστολή με προσωπικό, εξοπλισμό και χρήματα;
<SPEAKER ID="390" NAME="Jean-Pierre Jouyet">
Προεδρεύων του Συμβουλίου. - (FR) " EUFOR δεν συμμετείχε στις συγκρούσεις μεταξύ κυβερνητικών δυνάμεων και ανταρτών· εκτελεί πολύ ευσυνείδητα και εντελώς αμερόληπτα την αποστολή της, αποφεύγοντας εξ ολοκλήρου τις συγκρούσεις που ανακύπτουν από τα εσωτερικά προβλήματα μεταξύ της κυβέρνησης και των ανταρτών. Εκτελεί την εντολή της πλήρως ουδέτερη, χωρίς να αναμιγνύεται στις εσωτερικές υποθέσεις του Τσαντ και της Κεντροαφρικανικής Δημοκρατίας, με βασικό στόχο τη βελτίωση της ασφάλειας στο ανατολικό Τσαντ και στο βορειοανατολικό τμήμα της Κεντροαφρικανικής Δημοκρατίας. Κάθε φορά που παρεμβαίνει σε συγκρούσεις και συμβάντα όπως προανέφερα, το κάνει γιατί απειλούνται ανθρωπιστικές αποστολές. Παρενέβη για να προστατεύσει τις αποστολές αυτές.
<SPEAKER ID="392" NAME="Colm Burke" AFFILIATION="PPE-DE">
(ΕΝ) Ήμουν στο Τσαντ τον Μάρτιο, τρεις εβδομάδες μετά την επίθεση των ανταρτών. Πέρασα έξι ημέρες στην περιοχή και συναντήθηκα με διάφορες ομάδες. Ένα από τα πράγματα που κατέστη σαφές ήταν η ανάγκη να φέρουμε τους εκπροσώπους των ανταρτών στο τραπέζι των διαπραγματεύσεων. Αναρωτιέμαι αν έχει σημειωθεί καθόλου πρόοδος σε αυτό το θέμα, είτε μέσω του Ο"Ε είτε μέσω της ΕΕ, δεδομένου ότι, σύμφωνα με τις πληροφορίες μου, αυτή τη στιγμή υπάρχουν 7 000 έως 10 000 άνθρωποι κάτω των 18 που φέρουν όπλο. Αν θέλουμε να δούμε πρόοδο, κάποιος πρέπει να πείσει τους αντάρτες να έρθουν στο τραπέζι των διαπραγματεύσεων. Αναρωτιέμαι λοιπόν αν έχει γίνει κάποιο βήμα προς αυτή την κατεύθυνση.
<SPEAKER ID="394" NAME="Marian Harkin" AFFILIATION="ALDE">
(ΕΝ) Θα ήθελα να ρωτήσω πολύ σύντομα τον υπουργό ποια είναι η άποψή του για το μέλλον αυτής της αποστολής. Εξ όσων γνωρίζω, πρόκειται να λήξει τον ερχόμενο Μάρτιο. Προβλέπει ότι η αποστολή θα συνεχιστεί υπό τη σημαία της UFOR ενδεχομένως για άλλους έξι μήνες, ή ίσως υπό τη σημαία του Ο"Ε; Θεωρεί πιθανό η αποστολή να λήξει τον ερχόμενο Μάρτιο; Όπως είπα, θα ήθελα να ακούσω τι έχει να πει για το μέλλον της αποστολής.
<SPEAKER ID="396" NAME="Jean-Pierre Jouyet">
Προεδρεύων του Συμβουλίου. - (FR) Για να απαντήσω στον κ. Burke και την κ. Harkin, πιστεύω ότι έχουμε κάθε λόγο να είμαστε υπερήφανοι για αυτή την αποστολή. Σας θυμίσω ότι πρόκειται για τη μεγαλύτερη αποστολή που αναπτύχθηκε ποτέ.
<P>
Όσον αφορά την ερώτηση της κ. Harkin, τονίζουμε την ανάγκη ταχείας μετάβασης στα "νωμένα Έθνη ώστε να διασφαλιστεί τελικά η αντικατάσταση της αποστολής EUFOR από την MINURCAT. Ο ειδικός εντεταλμένος της ΕΕ στην περιοχή, πρέσβης Torben Brylle, είναι σε επαφή με τους αντάρτες. Θα ήταν ψέμα αν ισχυριζόμουν ότι όλα είναι καλά.
<P>
Πιστεύω ότι αυτή η αποστολή είναι απολύτως αναγκαία, ότι προσφέρει ό,τι είναι δυνατόν στους εκτοπισμένους πληθυσμούς, και στους ανθρώπους που υποφέρουν. Βρισκόμαστε αντιμέτωποι με μια πραγματική ανθρωπιστική τραγωδία, αλλά είναι επίσης αλήθεια ότι η αποστολή δεν διαθέτει επαρκείς πόρους - όπως δεν σταματάμε να λέμε - και το Συμβούλιο θέλει οπωσδήποτε να ενισχύσει αυτούς τους πόρους προτού πάρουν τη σκυτάλη τα "νωμένα Έθνη. Σε κάθε περίπτωση, το έργο είναι μακροπρόθεσμο. Για να απαντήσω στην κ. Harkin, θα πω ότι θα προτιμούσαμε τη μετάβαση στον Ο"Ε από την παράταση της εντολής μας.
<SPEAKER ID="800" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση, διακοπείσα στις 19.05 επαναλαμβάνεται στις 21.00.)

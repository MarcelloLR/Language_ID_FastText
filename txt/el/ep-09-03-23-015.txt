<CHAPTER ID="015">
Καλλυντικά προϊόντα (αναδιατύπωση) (συζήτηση) 
<SPEAKER ID="102" NAME="Πρόεδρος">
" ημερήσια διάταξη προβλέπει την έκθεση της κ. Roth-Behrendt, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τα καλλυντικά προϊόντα (αναδιατύπωση) - C6-0053/2008 -.
<SPEAKER ID="103" NAME="Dagmar Roth-Behrendt" LANGUAGE="DE">
Κύριε Πρόεδρε, κυρίες και κύριοι, κατά πάσα πιθανότητα δεν θα χρειαστώ τα τέσσερα λεπτά που μου αναλογούν στην αρχή της συζήτησης, καθώς πρόκειται για ένα πολύ απλό και πολύ ευχάριστο ζήτημα αυτό που συζητάμε σήμερα. Συζητάμε μια νέα εκδοχή της Οδηγίας για τα καλλυντικά, που είναι τώρα κανονισμός. Ο κανονισμός θα εκσυγχρονιστεί στην πραγματικότητα και θα θέλαμε πολύ να τον ενημερώσουμε, να τον βελτιώσουμε και να τον καταστήσουμε πιο συνεπή.
<P>
Έχουμε τρεις μικρές βελτιώσεις κατά νου. Από τη μια πλευρά ο κανονισμός διασφαλίζει ότι η χρήση καρκινογόνων ουσιών έχει πράγματι απαγορευτεί, αλλά χρειάζεται να διατηρούμε ένα αίσθημα μέτρου, ώστε ουσίες που η χρήση τους επιτρέπεται στα τρόφιμα να μην απαγορεύεται η χρήση τους σε καλλυντικά, όπως η βιταμίνη Α ή το οινόπνευμα. Πρόκειται για κάτι που η Επιτροπή έχει ήδη αναγνωρίσει και έχει λάβει υπόψη στην πρότασή της.
<P>
" Επιτροπή αναγνώρισε επίσης δικαίως το γεγονός ότι νέες τεχνολογίες, όπως η νανοτεχνολογία, χρειάζονται ειδική προσοχή, ειδικά όταν έχουμε να κάνουμε με μικροσκοπικά σωματίδια τα οποία ενδέχεται να μπορούν να διαπεράσουν τις στρώσεις της επιδερμίδας. Θέλουμε απλώς να διασφαλίσουμε ότι δεν παρουσιάζουν κάποιο κίνδυνο. Και εδώ, είμαι ικανοποιημένη που επιτύχαμε συμβιβασμό τον οποίο μπορώ ολόψυχα να υποστηρίξω.
<P>
Τέλος, κύριε Πρόεδρε, υπάρχει κάτι ακόμα που πρέπει να αναφέρουμε, δηλαδή τις πληροφορίες που δίνονται για το προϊόν. Πρέπει επίσης να τις εξετάσουμε και να τις ενημερώσουμε. Εάν φτάσαμε εδώ σήμερα και βιαστήκαμε να φτάσουμε, και εάν το αποσμητικό μας μας υποσχέθηκε ότι δεν θα έχουμε ιδρώσει για 14 ώρες, αλλά είμαστε εντούτοις γεμάτοι ιδρώτα το απόγευμα, τότε θα μείνουμε πιθανότατα έκπληκτοι και θα πούμε ότι οι πληροφορίες δεν είναι καθόλου αληθείς. Οι πληροφορίες που προσφέρουν όσα υπόσχονται αποτελούν σημαντικό μέρος ενός έντιμου, αξιόπιστου προϊόντος. Έχουμε τη νομοθεσία για τη διασφάλιση ασφαλών καλλυντικών και την ίδια στιγμή, για τη διασφάλιση αυθεντικών και καθαρών προϊόντων.
<P>
Είμαι πολύ ευγνώμων για την εξαιρετική συνεργασία με την τσέχικη Προεδρία. Θα ήθελα να ευχαριστήσω ιδιαιτέρως την κ. Popadičová, που δεν μπορεί να είναι εδώ σήμερα, αλλά έκανε πραγματικά το καλύτερο, κάτι που δεν ήταν πάντα εύκολο στο Συμβούλιο αυτό.
<P>
Θα ήθελα επίσης να απευθύνω ειδικές ευχαριστίες στην Επιτροπή, της οποίας η συνεργασία υπήρξε ιδιαιτέρως εποικοδομητική και επιτυχής. Και αυτό δεν συμβαίνει πάντα στη βουλή αυτή. Επιπλέον, θα ήθελα να ευχαριστήσω τους συναδέλφους μου, δηλαδή τις γυναίκες συνεργάτες μου που εργάσθηκαν επί του θέματος για μεγάλο διάστημα. Θα ήθελα να ευχαριστήσω τις Françoise Grossetête, Margret Auken, Hiltrud Breyer και επίσης Fréderique Ries, που δεν μπορούν να παραστούν σήμερα, για τη συνεργασία τους. Δεν συμφωνούσαμε πάντα για τα θέματα όπως το πώς να χειριστούμε τη γνωστοποίηση σχετικά με τη νανοτεχνολογία και τι πρέπει να συμβεί σε επίπεδο σημάνσεων, αλλά καταφέραμε να επιτύχουμε ένα εξαιρετικό συμβιβασμό. Είμαι πολύ ευχαριστημένη για αυτό.
<P>
Θα ήθελα απλώς να πω κάτι για τη σήμανση. Πιστεύω ότι ορισμένες αντιπροσωπείες, ίσως ακόμα και η δική μου αντιπροσωπεία και το δικό μου κράτος μέλος, πρέπει να σημειώσουν ορισμένα πράγματα. " σήμανση δεν έχει καμία σχέση με τις προειδοποιητικές ενδείξεις. Οι σημάνσεις επιτρέπουν στους καταναλωτές να κάνουν ελεύθερες και ενημερωμένες επιλογές. Οι καταναλωτές έχουν δικαίωμα να ενημερώνονται σχετικά με τις νανοτεχνολογίες και να γνωρίζουν ότι η συγκεκριμένη ουσία περιέχει ιδιαιτέρως μικρά, ακόμα και μικροσκοπικά σωματίδια. Έχουν το δικαίωμα να γνωρίζουν εάν θέλουν να χρησιμοποιούν αντηλιακή κρέμα και εάν θέλουν να χρησιμοποιήσουν την αντηλιακή κρέμα στα παιδιά τους. Οι καταναλωτές έχουν το δικαίωμα να αποφασίζουν. Εγώ προσωπικά θα το έκανα ευχαρίστως και θα χρησιμοποιούσα η ίδια τα προϊόντα. Άλλοι δεν θα το έκαναν. Εντούτοις, είναι σημαντικό για εμάς να διασφαλίσουμε ότι όλοι οι άνθρωποι είναι σε θέση να κάνουν τις επιλογές αυτές.
<P>
Γνωρίζω ότι εσείς, Επίτροπε Verheugen, πρόκειται να κάνετε μια δήλωση σήμερα σχετικά με το συνολικό θέμα της αποφυγής παραποίησης των φαρμάκων. Είμαι πολύ ευγνώμων και ελπίζω ότι θα ασχοληθείτε επίσης με το θέμα της απειλής που θέτει, ή των ευκαιριών που σχετίζονται με αυτό, το εμπόριο στο διαδίκτυο. Εάν το κάνετε αυτό, αύριο που θα ψηφίσουμε για την εκδοχή του συμβιβασμού για τον οποίο το Συμβούλιο ψήφισε ήδη την περασμένη εβδομάδα, θα είναι μια καλύτερη μέρα για ορισμένους από τους συναδέλφους μου, που γενικά υποστηρίζουν τον εν λόγω συμβιβασμό, αλλά θα επιθυμούσαν επιπλέον εγγυήσεις. Ευχαριστώ πολύ.
<SPEAKER ID="104" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, θα ήθελα να εκφράσω τις ειλικρινείς ευχαριστίες μου στην εισηγήτρια, κ. Roth-Behrendt, και τις δύο σκιώδεις εισηγήτριές της, κκ. Ries και Grossetête, για την εποικοδομητική και εντατική συνεργασία τους, που μας επέτρεψε να καταλήξουμε σε συναίνεση σε πρώτη ανάγνωση.
<P>
Πρόκειται για ένα κανονισμό, που έχει τρεις σημαντικές επιπτώσεις και επιτυγχάνει τρία σημαντικά βήματα προς τα εμπρός. Διασφαλίζουμε μεγαλύτερη ασφάλεια και διαφάνεια για τους καταναλωτές και επιτύχαμε σημαντική απλοποίηση της υφιστάμενης νομοθεσίας. Το ζήτημα της ασφάλειας, υπήρξε ειδικά, στον πυρήνα της εργασίας μας.
<P>
Θα ήθελα απλώς να επισημάνω μερικά σημεία. Δημιουργούμε τώρα, για πρώτη φορά, ένα μηχανισμό που θα ήθελα να περιγράψω ως "φύλακα των καλλυντικών", δηλαδή μια συνεχή παρακολούθηση των καλλυντικών προϊόντων. Πρόκειται για κάτι που ήδη έχουμε στα φαρμακευτικά προϊόντα. Αυξάνουμε το επίπεδο επιτήρησης της αγοράς από τα κράτη μέλη και δημιουργούμε ένα σύστημα για τη διασφάλιση της υποχρεωτικής ιχνηλασιμότητας των καλλυντικών προϊόντων. Όλα αυτά εφαρμόζονται σε όλους τους κατασκευαστές, από τους ερασιτέχνες έως τους εμπόρους χονδρικής και λιανικής, με άλλα λόγια σε όλους τους φορείς της αλυσίδας διανομής.
<P>
" κ. Roth-Behrendt μίλησε ήδη σχετικά με το θέμα των νανοτεχνολογιών. Βρήκαμε μια λύση για την περίπτωση αυτή, την οποία θα ήθελα να περιγράψω ως μοντέλο, καθώς η ίδια αυτή λύση θα χρησιμοποιηθεί ξανά αργότερα μέσα στην εβδομάδα σχετικά με άλλα σημαντικά τμήματα νομοθεσίας. Οι συγκεκριμένες διατάξεις για τα νανοϋλικά που χρησιμοποιούνται στα καλλυντικά εισάγουν ένα μηχανισμό για την παροχή των απαραίτητων πληροφοριών πριν τα υλικά διατεθούν δημόσια στην αγορά. Αυτό διασφαλίζει ότι σχετικά δεδομένα με την ασφάλεια πρέπει να παρουσιάζονται και οι αρχές έχουν το χρόνο να λαμβάνουν τυχόν απαραίτητες προφυλάξεις ασφαλείας.
<P>
Υπήρξε μακροχρόνια, εντατική και εποικοδομητική συζήτηση σχετικά με το εάν υλικά που ταξινομούνται ως καρκινογόνα, μεταλλαξιογόνα ή τοξικα για την αναπαραγωγή, μπορούν να χρησιμοποιούνται σε εξαιρετικές περιπτώσεις. Είμαι πολύ ευχαριστημένος που το Συμβούλιο και το Κοινοβούλιο συμφώνησαν με την Επιτροπή ότι πρέπει να διατηρήσουμε τη γενική απαγόρευση στις ουσίες αυτές στα καλλυντικά προϊόντα. Οι ελάχιστες εξαιρέσεις που πρότεινε η Επιτροπή προορίζονται μόνο για την αποφυγή ασυμβατότητας σε σχέση με τη νομοθεσία για τα τρόφιμα, καθώς δεν είναι άμεσα σαφές ότι μπορεί κανείς να πίνει αλκοόλ αλλά να μην το χρησιμοποιεί σε καλλυντικά προϊόντα.
<P>
Επιπλέον προς τη διασφάλιση της ασφάλειας των προϊόντων, η πρόταση βελτιώνει το επίπεδο πληροφόρησης που παρέχεται στους καταναλωτές. Ένα παράδειγμα αποτελεί η προσθήκη στη λίστα των συστατικών πληροφοριών για το ποιες ουσίες εμφανίζονται σε μορφή νάνο. Επιπλέον, η νομοθεσία προβλέπει συγκεκριμένη επιθεώρηση της πληροφόρησης που παρέχεται από τους κατασκευαστές. Βρίσκομαι στην ευχάριστη θέση να επιβεβαιώσω ότι τα κράτη μέλη και η Επιτροπή, μέσω της στενής τους συνεργασίας επί του θέματος, επιθυμούν να αποφύγουν την πιθανότητα παραπλάνησης των καταναλωτών.
<P>
Όπως ανέφερα, ο κανονισμός αυτός αποτελεί επίσης μέρος του προγράμματος μας απλοποίησης. Με αυτό τον τρόπο, ασάφειες και αντιφάσεις θα αφαιρεθούν από μια οδηγία που μετρά ήδη 33 χρόνια και η οποία, στο διάστημα αυτό, έχει τροποποιηθεί 55 φορές. Υπάρχουν πιθανώς λίγοι άνθρωποι που θα μπορούσαν να την καταλάβουν πραγματικά. Για το λόγο αυτό καταλήξαμε σε μια σημαντική απλοποίηση της ευρωπαϊκής νομοθεσίας.
<P>
Θα ήθελα επίσης να επισημάνω ότι η δημιουργία κεντρικού συστήματος για την υποβολή καλλυντικών προϊόντων πριν διατεθούν στην αγορά στην ΕΕ, θα οδηγήσει σε εξοικονόμηση για τη βιομηχανία.
<P>
Ήδη επεσήμανα ότι το Ευρωπαϊκό Κοινοβούλιο, το Συμβούλιο και η Επιτροπή εργάσθηκαν στενά και εποικοδομητικά μαζί. Εξ ονόματος της Επιτροπής, είμαι σε θέση να συμφωνήσω με όλες τις τροποποιήσεις που υποβλήθηκαν από την εισηγήτρια, την κ. Roth-Behrendt.
<P>
" Επιτροπή υπέβαλε επίσης τις διευκρινίσεις που ζητήθηκαν από το Κοινοβούλιο σχετικά με το ότι πρόκειται για κανονισμό αντί για οδηγία, αναφορικά με τις πωλήσεις στο διαδίκτυο, την παραποίηση προϊόντων, τις μεταβατικές διατάξεις και το χρονικό πλαίσιο για την έναρξη ισχύος του κανονισμού και σχετικά με το θέμα του ορισμού των νανοϋλικών. Προκειμένου να εξοικονομήσουμε χρόνο, θα επιθυμούσα να δώσετε τη σύμφωνη γνώμη σας σε όλες τις εξηγήσεις που υποβλήθηκαν στις υπηρεσίες διάσκεψης, καθώς το περιεχόμενο είναι ήδη γνωστό στο Κοινοβούλιο.
<P>
Δηλώσεις της Επιτροπής
<P>
" Επιτροπή λαμβάνει υπόψη τις ανησυχίες των κρατών μελών σε ό,τι αφορά την αναδιατύπωση οδηγιών σε κανονισμούς.
<P>
" Επιτροπή θεωρεί ότι, όπου οι υφιστάμενες διατάξεις μιας οδηγίας είναι σαφείς σε επαρκή βαθμό, ακριβείς και λεπτομερείς, θα μπορούσαν να μετατραπούν σε άμεσα εφαρμόσιμες διατάξεις κανονισμού μέσω αναδιατύπωσης. Αυτό αληθεύει ειδικότερα όπου οι εν λόγω διατάξεις είναι τεχνικής φύσεως και έχουν ήδη μεταφερθεί πλήρως στο εσωτερικό δίκαιο όλων των κρατών μελών.
<P>
" Επιτροπή δέχεται, λαμβάνοντας υπόψη τις διαφορετικές απόψεις που έχουν διατυπωθεί, ότι η ειδική περίπτωση του κανονισμού περί καλλυντικών προϊόντων δεν θα χρησιμοποιηθεί ως προηγούμενο για την ερμηνεία της διοργανικής συμφωνίας στο συγκεκριμένο αυτό σημείο.
<P>
" Επιτροπή δεσμεύεται να αποσαφηνίσει την κατάσταση όσον αφορά τις πωλήσεις καλλυντικών προϊόντων μέσω του Διαδικτύου πριν από την ημερομηνία εφαρμογής του κανονισμού.
<P>
" Επιτροπή συμμερίζεται τις ανησυχίες του Ευρωπαϊκού Κοινοβουλίου για το γεγονός ότι ο τομέας των καλλυντικών θα μπορούσε να επηρεαστεί από την απομίμηση η οποία ενδέχεται να αυξήσει τους κινδύνους για την ανθρώπινη υγεία. Ως εκ τούτου, η Επιτροπή θα λάβει μέτρα για να ενισχύσει τη συνεργασία μεταξύ των αρμόδιων εθνικών αρχών με σκοπό την καταπολέμηση των απομιμήσεων.
<P>
" Επιτροπή θα συντάξει επεξηγηματικό σημείωμα σχετικά με τις μεταβατικές διατάξεις και τις ημερομηνίες εφαρμογής του κανονισμού (δεδομένων ειδικότερα των άρθρων 7, 8, 10 και 12α).
<P>
Σχετικά με τον ορισμό των νανοϋλικών, η Επιτροπή σημειώνει ότι εξακολουθούν να βρίσκονται σε εξέλιξη οι εργασίες για την επίτευξη ενός κοινού ορισμού των νανοϋλικών. Ως εκ τούτου, η Επιτροπή επιβεβαιώνει ότι στη σύνταξη κοινοτικής νομοθεσίας στο μέλλον θα πρέπει να λαμβάνεται υπόψη η πρόοδος για την επίτευξη κοινού ορισμού και τονίζει ότι οι διαδικασίες επιτροπολογίας που περιέχονται στη συγκεκριμένη πρόταση θα καθιστούν δυνατή την επικαιροποίηση του ορισμού εντός της παρούσας πρότασης.
<SPEAKER ID="106" NAME="Françoise Grossetête">
εξ ονόματος της Ομάδας PPE-DE. - (FR) Κύριε Πρόεδρε, επιτρέψτε μου αρχικά να συγχαρώ θερμά όχι μόνο το Συμβούλιο αλλά και την εισηγήτρια ασφαλώς, κ. Roth-Behrendt, την Ευρωπαϊκή Επιτροπή, τις συναδέλφους σκιώδεις εισηγήτριες και, ιδιαιτέρως, την κ. Ries, για τη δουλειά που κάναμε. Υπήρξαν ορισμένες φορές αιχμηρές ανταλλαγές μεταξύ μας, αλλά στο τέλος επιτύχαμε ένα αποτέλεσμα που είναι πολύ ικανοποιητικό και που ενδυναμώνει, από τη μια πλευρά, την ασφάλεια των καλλυντικών προϊόντων προς όφελος των καταναλωτών και από την άλλη, μειώνει τα διοικητικά βάρη που είχαν γίνει ανούσια για την ευρωπαϊκή μας βιομηχανία.
<P>
Αυτός ο κανονισμός ήταν απαραίτητος γιατί χρειαζόταν να αποκατασταθεί η σαφήνεια της νομοθεσίας, η οποία έχει τροποποιηθεί σχεδόν 50 φορές κατά τα 30 τελευταία χρόνια. " μεταφορά της οδηγίας δημιουργούσε προβλήματα στα 27 κράτη μέλη. Υπήρχαν μερικές νομικές ασάφειες και το κείμενο είχε επιβαρυνθεί πολύ και είχε γίνει πολύ δαπανηρό για τις επιχειρήσεις μας σε επίπεδο εφαρμογής. Θυμίζω επίσης ότι οι εταιρείες καλλυντικών στην ευρωπαϊκή ένωση αποτελούν παγκόσμιους ηγέτες στον κλάδο με περισσότερους από 3.000 κατασκευαστές καλλυντικών. Πρόκειται για μια ιδιαιτέρως καινοτόμα βιομηχανία που αντιπροσωπεύει αγορά 65 δις ευρώ και δημιουργεί άμεσα ή έμμεσα περισσότερες από 350.000 θέσεις εργασίας. Επομένως, είναι σημαντικός ο προβληματισμός για τα καλλυντικά.
<P>
Αυτός ο νέος κανονισμός ενδυναμώνει την ασφάλεια, όπως ανέφερα, και την ευθύνη των κατασκευαστών κατά την παρακολούθηση στην αγορά, ενώ ταυτόχρονα μειώνει τη γραφειοκρατία. Διασφαλίζει την πιο αποτελεσματική ιχνηλασιμότητα των καλλυντικών προϊόντων, την αναγνώριση του υπεύθυνου ατόμου, ένα φάκελο με πληροφορίες και την περιγραφή του καλλυντικού προϊόντος και της μεθόδου κατασκευής.
<P>
Συζητήσαμε εκτενώς, στην πραγματικότητα, για τα νανοϋλικά που χρησιμοποιούνται στα καλλυντικά, ιδιαιτέρα στα προϊόντα αντηλιακής προστασίας και τα οποία πρέπει να υπόκεινται σε πολύ αυστηρές απαιτήσεις σε σχέση με την ασφάλεια, αλλά χωρίς να εμποδίζουν την καινοτομία. Ένα προϊόν με νανοϋλικά πρέπει επομένως να επισημαίνεται από το υπεύθυνο άτομο και όχι το ίδιο το νανοϋλικό.
<P>
Συμπερασματικά, θέλω να επιστήσω την προσοχή σας στο γεγονός ότι πρέπει πραγματικά να καταπολεμήσουμε την παραποίηση των καλλυντικών προϊόντων, γιατί αποτελούν ακόμα αληθινό κίνδυνο. Έχουμε ακόμα πολλά να κάνουμε στον τομέα αυτό.
<SPEAKER ID="107" NAME="Daciana Octavia Sârbu" LANGUAGE="RO">
Τα ασφαλή καλλυντικά προϊόντα είναι ιδιαιτέρως σημαντικά για τους ευρωπαίους καταναλωτές, για το λόγο αυτό πρέπει να εστιάσουμε με την κατάλληλη προσοχή σε αυτά.
<P>
Θεωρώ επίκαιρη την πρωτοβουλία να επανεξεταστεί η οδηγία και να αντικατασταθεί με μια πρόταση κανονισμού από την Επιτροπή. Αυτό θα επιτρέψει στις ανακρίβειες και τις ανακολουθίες νομικής φύσης να απαλειφθούν και να αποφευχθούν οι ασυμφωνίες στη μεταφορά στις εθνικές νομοθεσίες.
<P>
Κάτω από συνθήκες όπου η εμπειρία σε ευρωπαϊκό επίπεδο έχει καταδείξει ότι η προσέγγιση "συστατικό ανά συστατικό" δεν είναι ούτε βιώσιμη ούτε κατάλληλη, κατά τη γνώμη μου, οι προτεραιότητές μας είναι να κάνουμε τους κατασκευαστές πιο υπόλογους και να επιβάλλουμε τον αυστηρό έλεγχο στην εσωτερική αγορά.
<P>
" χρήση νανοϋλικών αποτελεί υποσχόμενη λύση στον τομέα, αλλά χρειάζεται να αξιολογηθούν και να δηλωθούν ασφαλή από την επιστημονική επιτροπή για προϊόντα που προορίζονται για τη χρήση από καταναλωτές, ενώ η χρήση εναλλακτικών μεθόδων αποτελεί πρωτοβουλία που πρέπει να εξακολουθήσει να στηρίζεται.
<P>
Πιστεύω ότι η εμπλοκή της Επιτροπής στην οποία αναφέρθηκα είναι ζωτική σχετικά με τη χρήση ουσιών που ταξινομούνται ως καρκινογόνες, μεταλλαξιογόνες ή τοξικές προκειμένου να επαληθευτεί η χρήση τους κατά τη διαδικασία κατασκευής.
<P>
Προκειμένου να εφαρμοστεί ο κανονισμός αυτός αποτελεσματικά, πιστεύω ότι τα κράτη μέλη πρέπει να διεξάγουν κατάλληλους ελέγχους και, σε περίπτωση μη συμμόρφωσης να υποβάλλουν έκθεση στην Επιτροπή σε τακτική βάση.
<SPEAKER ID="108" NAME="Chris Davies">
εξ ονόματος της Ομάδας ALDE. - Κύριε Πρόεδρε, το Κοινοβούλιο πλησιάζει προς το τέλος της θητείας του και ορισμένοι από εμάς αρχίζουμε να προετοιμαζόμαστε για τις εκλογές. Στο "νωμένο Βασίλειο, τουλάχιστον, βρισκόμαστε αντιμέτωποι με μια θάλασσα ευρωσκεπτικιστών και ευρωφοβικών που επιθυμούν να κρίνουν οτιδήποτε πράττουμε σε κάθε ευκαιρία. Και η ιστορία αυτής την νομοθεσίας μπορεί να τους δώσει έρεισμα: 55 σημαντικές αλλαγές κατά τα τελευταία 30 χρόνια, που την έκαναν περισσότερο δυσκίνητη και περίπλοκη και ελάχιστα βοηθητική για τη βιομηχανία ή τους καταναλωτές.
<P>
Ναι, πιστεύω ότι οι κριτικές συχνά είναι ανεπαρκείς. Δεν τείνουν να κοιτάξουν πραγματικά τι κάνει η Ευρωπαϊκή Ένωση προσπαθώντας να βελτιώσει την υπάρχουσα κατάσταση και να φέρει πρακτικά οφέλη. Υποθέτουν ότι είμαστε πάντα στατικοί. Επομένως, εδώ έχουμε μια νομοθεσία που στην πράξη, διασφάλισε ότι οι υφιστάμενες διευθετήσεις θα είναι απλούστερες, ότι η γραφειοκρατία μειώνεται, ότι η νομοθεσία διευκρινίζεται για όλους. Και έχουμε μια οδηγία που έγινε κανονισμός. Τώρα πίσω στη χώρα μου αυτό είναι τρομερό - αφαιρεί ένα μέρος της ελευθερίας κινήσεων των κρατών μελών - αλλά η πραγματικότητα είναι, όπως είδαμε με το σχέδιο REACH, όπως τώρα βλέπουμε με αυτό, η βιομηχανία δεν θέλει 27 διαφορετικές ερμηνείες ενός ευρωπαϊκού κανόνα, θέλει την ευκολία να γνωρίζει ακριβώς που βρίσκεται απέναντι στην αγορά, τη μεγαλύτερη στο είδος της ανά τον κόσμο.
<P>
Θα πουν οι επικριτές "Κάναμε λάθος που θέλαμε να απαγορευτούν τα ΚΜΤ"; Θα πουν "Ήμασταν λάθος"; Θα πουν ότι έπρεπε να βάζουμε στα καλλυντικά, προϊόντα που δεν θα βάζαμε σε φαγητά, παρά το γεγονός ότι ορισμένα από αυτά τα καλλυντικά τα τοποθετούμε στα μάτια μας, στο δέρμα μας, ακόμα και μέσα στο στόμα μας; Θα αντιτεθούν στην πραγματοποίηση σωστών αξιολογήσεων των καλλυντικών ή στην κεντρική υπηρεσία πληροφοριών η οποία όπως σωστά είπε η Επιτροπή στην πραγματικότητα θα εξοικονομεί χρήματα για τη βιομηχανία; Δεν νομίζω να το κάνουν.
<P>
" συνάδελφός μου Frédérique Ries, η οποία δεν μπορεί να είναι μαζί μας σήμερα, ήθελε να διασφαλίσει ότι θα γίνονταν βήματα για την προσπάθεια αποφυγής της διάθεσης στην αγορά προϊόντων παραποίησης, για να ενισχυθεί η ιχνηλασιμότητα των προϊόντων και για την μεγαλύτερη αυστηρότητα στους περιορισμούς για τη διάθεση στην αγορά λάθος πληροφοριών για τις ευεργετικές επιδράσεις των προϊόντων. Ήθελε να στηρίξουμε τη σαφή σήμανση των προϊόντων σχετικά με το περιεχόμενο νανοϋλικών. Κάναμε προόδους σε όλους αυτούς τους τομείς. Επομένως, εξ ονόματός της, θα ήθελα να ευχαριστήσω την εισηγήτρια, τις σκιώδεις εισηγήτριες και τον Επίτροπο Verheugen. Πιστεύω ότι πρόκειται για καλή νομοθεσία και εγώ προσωπικά, στο δρόμο προς τις εκλογές, θα ήμουν πολύ ευχαριστημένος να μπορώ να την επιδεικνύω ως παράδειγμα του τι μπορεί να κάνει καλά η Ευρωπαϊκή Ένωση.
<SPEAKER ID="109" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, η ευρωπαϊκή βιομηχανία καλλυντικών προϊόντων είναι ένας πολύ σημαντικός τομέας όσον αφορά στην οικονομία και στην απασχόληση. Όπως ελέχθη, αντιπροσωπεύει ένα κύκλο εργασιών άνω των 35 δις Ευρώ και πάνω από 350.000 θέσεις εργασίας στις πωλήσεις, στη διανομή και στη μεταφορά. Είναι ένας τομέας υψηλής καινοτομίας, αλλά και εγώ θα ήθελα να τονίσω ότι πρέπει να παρασχεθούν εγγυήσεις για την ύπαρξη ενός υψηλού επιπέδου προστασίας για την ανθρώπινη υγεία και ενός υψηλού επιπέδου ενημέρωσης των καταναλωτών.
<P>
Επ'αυτής ακριβώς της βάσης συγχαίρω την εισηγήτρια για το εξαιρετικό έργο της και θα ήθελα να προβάλω ορισμένα σημεία τα οποία πιστεύω ότι είναι ιδιαίτερα σημαντικά. Είναι σωστό τα προϊόντα να υποβάλλονται σε μια αξιολόγηση ασφάλειας η οποία δημιουργεί επίσης μια ευθύνη για τους διανομείς προκειμένου να ολοκληρώσουν τους απαραίτητους ελέγχους προτού διαθέσουν τα προϊόντα στην αγορά. " απαγόρευση που επιβάλλεται από το νέο κανονισμό σε πάνω από 1000 ουσίες που χρησιμοποιούνται στη βιομηχανία των καλλυντικών και οι οποίες έχουν χαρακτηριστεί ως καρκινογόνες ή τοξικές είναι επίσης ένα θετικό βήμα.
<P>
Μια άλλη σημαντική πτυχή είναι ο κατάλογος των επιτρεπόμενων χρωστικών ουσιών, συντηρητικών και ηλιακών φίλτρων και η μεγαλύτερη σαφήνεια στη σήμανση σχετικά με τη λειτουργία του καλλυντικού προϊόντος, τη διάρκεια ζωής του, τις ειδικές προειδοποιήσεις για τη χρήση του, ενώ ένας κατάλογος συστατικών σε φθίνουσα σειρά κατά βάρος είναι επίσης απαραίτητος. Το σημαντικότερο είναι ότι η ετικέτα πρέπει να περιέχει λέξεις, σήματα ή εικόνες οι οποίες αποδίδουν ρεαλιστικά χαρακτηριστικά και λειτουργίες στο προϊόν και όχι χαρακτηριστικά ή λειτουργίες τις οποίες δεν διαθέτει.
<P>
Θα είναι, λοιπόν, απαραίτητο, να δοθούν εγγυήσεις για την ανιχνευσιμότητα των προϊόντων καθώς άλλωστε πρέπει να αποτρέψουμε το ανησυχητικό φαινόμενο της αντιγραφής/απομίμησης των καλλυντικών προϊόντων και των επονομαζόμενων "παράλληλων εισαγωγών". Θα ολοκληρώσω, κύριε Πρόεδρε, επισημαίνοντας ότι μόνο στην Ιταλία, καλλυντικά προϊόντα αξίας 120 εκατομμυρίων Ευρώ, περιλαμβανομένων αρωμάτων και οδοντόπαστας, προέρχονται πράγματι από την παράλληλη αγορά με ενδεχόμενες σοβαρές επιπτώσεις για την υγεία.
<SPEAKER ID="110" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, η προστασία της ανθρώπινης υγείας είναι ο πρωταρχικός στόχος και σε σχέση με τα καλλυντικά προϊόντα. Γράφουμε ιστορία με αυτή την ψηφοφορία. Είναι η πρώτη φορά που συγκεκριμένοι κανονισμοί έχουν συνταχθεί για τη χρήση νανοϋλικών στα καλλυντικά προϊόντα και χαράσσουμε ένα νέο δρόμο. Φυσικά, είμαι ιδιαίτερα ευχαριστημένη που μπορώ να πω ότι επρόκειτο για μια πρωτοβουλία της Ομάδας των Πρασίνων/ Ευρωπαϊκής Ελεύθερης Συμμαχίας που οδήγησε σε αυτό το ρηξικέλευθο γεγονός. Εμείς, οι Πράσινοι, ήμαστε η κινητήρια δύναμη, εμείς εντάξαμε το θέμα στην ημερήσια διάταξη και θα ήθελα ολόψυχα να ευχαριστήσω την εισηγήτρια, κυρία Roth-Behrendt, για την ξεκάθαρη και ακλόνητη στήριξή της. Χαίρομαι επίσης που μπορώ να επαινέσω την Επιτροπή για το ότι άλλαξε γνώμη. Μέχρι τώρα, τόνιζε διαρκώς ότι η υπάρχουσα νομοθεσία ήταν επαρκής για να εγγυηθεί την ασφάλεια των νανοϋλικών. Τώρα, δήλωσε ξεκάθαρα ότι χρειαζόμαστε πράγματι συγκεκριμένους κανονισμούς.
<P>
Αυτό δεν ισχύει μόνο για τον Κανονισμό για τα καλλυντικά προϊόντα, αλλά και για τον κανονισμό τον οποίο πρόκειται να συζητήσουμε αυτή την εβδομάδα για τα καινούργια τρόφιμα, καθώς η νανοτεχνολογία ήταν μέχρι τώρα ένα είδος μαύρης τρύπας. Εισήχθη στην αγορά χωρίς επαρκείς εξηγήσεις για τους κινδύνους. Για αυτό το λόγο, η σημερινή είναι μια καλή ημέρα για την υγεία και την προστασία των καταναλωτών, παρόλο που είναι λυπηρό ότι ο ορισμός των νανοϋλικών δεν είναι αρκούντως περιεκτικός αλλά περιορίζεται μόνο στα αδιάλυτα και έμμονα υλικά. Ωστόσο, είναι παρόλα αυτά σημαντικό και, για εμάς, ζωτικής σημασίας, ότι έχουν υιοθετηθεί συγκεκριμένοι κανονισμοί για τα νανοϋλικά.
<P>
Επίσης, ελπίζω και θα ήθελα ήδη να ζητήσω την υποστήριξή σας σε αυτό το θέμα τώρα ώστε και ο κανονισμός για τα καινούργια τρόφιμα να υπερψηφιστεί αυτή την εβδομάδα, καθώς εκείνη η υπόθεση δεν τυγχάνει τόσο ευρείας υποστήριξης από την Επιτροπή. Χρειαζόμαστε μια συνεκτική, συνεπή στάση, όχι μόνο στο θέμα του αλκοόλ αλλά και όσον αφορά τόσο στα καλλυντικά όσο και στα τρόφιμα. Το ίδιο ισχύει γενικά και στο πεδίο της νανοτεχνολογίας. Στο εν λόγω πεδίο, επίσης, χρειαζόμαστε μια συνεπή και συνεκτική στάση μεταξύ καλλυντικών και τροφίμων. Ελπίζω ειλικρινά ότι θα έχουμε τελικά έναν ανοιχτό διάλογο σχετικά με το σκοπό και τις χρήσεις της νανοτεχνολογίας. Χαίρομαι επίσης για το ότι δεν αποδυναμώσαμε την απαγόρευση των ουσιών ΚΜΤ (Καρκινογόνων, Μεταλλαξιογόνων, Τοξικών για την αναπαραγωγή), η οποία συμφωνήθηκε το 2008 και είχε προταθεί από τους Πράσινους.
<SPEAKER ID="111" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, η ομάδα μου και εγώ υποδεχόμαστε με χαρά το συμβιβασμό στον οποίο κατόρθωσαν να φτάσουν το Συμβούλιο και το Κοινοβούλιο σε αυτή την αναδιατύπωση της Οδηγίας για τα καλλυντικά προϊόντα.
<P>
Το μεγαλύτερο πρόσκομμα στις διαπραγματεύσεις με το Συμβούλιο ήταν ακριβώς τα νανοϋλικά. Πρόκειται για τη χρήση εξαιρετικά μικρών δομών για τη δημιουργία νέων υλικών που προσλαμβάνουν νέες ιδιότητες ή λειτουργίες ακριβώς διότι τα μόρια είναι τόσο μικρά. Για παράδειγμα, το υλικό μπορεί να γίνει πιο σκληρό, σταθερό, λεπτό, αδιάβροχο, να συγκρατεί τη θερμότητα ή να αποκτήσει κάποιο άλλο χαρακτηριστικό. Ουσιαστικά δεν γνωρίζουμε ακόμα πολλά σχετικά με αυτή την τεχνολογία. Ορισμένα προϊόντα μακιγιάζ και κρέμες περιέχουν νανομόρια και είναι πιθανό το ενδεχόμενο τα εν λόγω μόρια να μπορούν να διεισδύσουν στο κατεστραμμένο δέρμα και στη συνέχεια στο σώμα, όπου σίγουρα δεν πρέπει να βρίσκονται.
<P>
Θα πρέπει, λοιπόν, να επιτρέψουμε μια ενεργή ουσία στα καλλυντικά προϊόντα χωρίς κανένα απολύτως μέσο ελέγχου; Φυσικά, η απάντηση είναι όχι. Πρέπει να αποκτήσουμε περισσότερες γνώσεις και πληροφορίες για τα νανοϋλικά. Για αυτό το λόγο, χαίρομαι για αυτή τη συμφωνία επί της οποίας θα ψηφίσουμε αύριο. Είναι ένα βήμα προς τη σωστή κατεύθυνση.
<P>
" συμφωνία θα αφορά στην καλύτερη προστασία των Ευρωπαίων καταναλωτών όταν τα νανοϋλικά χρησιμοποιούνται σε βαφές μαλλιών, φίλτρα υπεριώδους ακτινοβολίας και άλλα. Θα υπόκεινται σε μια αξιολόγηση ασφάλειας προτού επιτραπεί η διάθεση των προϊόντων στην αγορά ενώ η βιομηχανία των καλλυντικών προϊόντων θα πρέπει επίσης να ενημερώνει την Επιτροπή για τη χρήση νανοϋλικών σε οποιαδήποτε άλλα προϊόντα της, ώστε η Επιτροπή στη συνέχεια να είναι σε θέση να διαβουλευτεί με την Επιτροπή Εσωτερικής Αγοράς και Προστασίας των Καταναλωτών σχετικά με το εάν υπάρχουν υποψίες ότι τα νανοϋλικά συνιστούν κίνδυνο για την υγεία.
<P>
Θα ήθελα να πω ένα μεγάλο ευχαριστώ στην εισηγήτρια και στην Επιτροπή για την επίτευξη μιας τόσο καλής αναδιατύπωσης της Οδηγίας.
<SPEAKER ID="112" NAME="Irena Belohorská" AFFILIATION="NI">
- (SK) Θα ήθελα να εκφράσω τις ευχαριστίες μου στην εισηγήτρια. Dagmar, μπράβο για το έργο σου στο προσχέδιο του κανονισμού του Ευρωπαϊκού Κοινοβουλίου και του Συμβουλίου που μας παρουσίασε η Επιτροπή. Είναι ένα ιδιαίτερα σημαντικό έγγραφο για την προστασία της υγείας των καταναλωτών. Αναμφίβολα όλοι χρησιμοποιούμε καλλυντικά προϊόντα, καθώς σε αυτά περιλαμβάνονται όχι μόνο τα προϊόντα καλλωπισμού αλλά και τα αποκαλούμενα καλλυντικά καθημερινής χρήσης, όπως η οδοντόπαστα, τα αποσμητικά, τα σαμπουάν, προϊόντα για τα μαλλιά και τα νύχια, κραγιόν και άλλα.
<P>
Έχουν περάσει πλέον 33 χρόνια από την τελευταία οδηγία και πρόκειται για αρκετά μεγάλο διάστημα παρά τις τροποποιήσεις. Άλλωστε, οι εξελίξεις στη χημεία και την κοσμετολογία έχουν επιφέρει τεράστιες και θεμελιώδεις αλλαγές. Αναφέρομαι στη χρήση των νανοϋλικών στα οποία γίνεται πολύ συχνή αναφορά εδώ και τα οποία μπορούν να έχουν θετικές αλλά και αρνητικές επιπτώσεις στην ανθρώπινη υγεία. Επομένως, συμφωνώ με τη γνώμη ότι όλα τα υλικά που χρησιμοποιούνται στα καλλυντικά προϊόντα και έχουν καρκινογόνες επιπτώσεις πρέπει να απαγορευθούν. Επίσης, πρέπει να σκεφτούμε πολύ προσεκτικά τη χρήση υλικών των οποίων οι μεταλλαξιογόνες και τοξικές επιπτώσεις δεν μπορούν να αποκλειστούν.
<P>
Οι καταναλωτές αγοράζουν συχνά καλλυντικά προϊόντα βασισμένοι σε παραπλανητικές διαφημίσεις ή ελλιπείς πληροφορίες. Έτσι, μέσω των ευρωπαϊκών υπηρεσιών μας, όπως ο Ευρωπαϊκός Οργανισμός Χημικών Προϊόντων και η Ευρωπαϊκή Αρχή για την Ασφάλεια των Τροφίμων, πρέπει να προσπαθήσουμε να συντάξουμε οδηγίες και κατευθυντήριες γραμμές για τον έλεγχο. Δεν πρέπει να ξεχνάμε ότι τα καλλυντικά προϊόντα είναι αυτά που αντιγράφονται συχνότερα και αυτό αυξάνει το ενδεχόμενο ύπαρξης επιβλαβών υλικών. Πέρα από αυτές τις προειδοποιήσεις πρέπει να προσπαθήσουμε να ενημερώσουμε τους καταναλωτές σχετικά με τους πιθανούς κινδύνους για την υγεία ακόμα και από προϊόντα γνωστών εταιρειών.
<SPEAKER ID="113" NAME="Horst Schnellhardt" AFFILIATION="PPE-DE">
(DE) Κύριε Πρόεδρε, κυρίες και κύριοι, κατά τη γνώμη μου, το καθοριστικό σημείο στην έκθεση που έχουμε μπροστά μας είναι η μεταβολή της νομικής βάσης. Παρόλο που τα Κράτη Μέλη της Ευρωπαϊκής Ένωσης αναπτύσσονται σε διαφορετικούς ρυθμούς και υπάρχουν ακόμα μεγάλες διαφορές μεταξύ τους ως προς την ανάπτυξη, θα επιτύχουμε μεγαλύτερη νομική βεβαιότητα εάν ο κανονισμός είναι η προτιμώμενη μέθοδος επιλογής και παραμείνει έτσι στο μέλλον.
<P>
Υπάρχουν οδηγίες που προκάλεσαν περισσότερη ζημία στον ανταγωνισμό και περισσότερη αδικία σε σχέση με ό,τι ίσχυε πριν ως αποτέλεσμα των διαφορετικών τρόπων με τον οποίο εφαρμόστηκαν στα Κράτη Μέλη. Κατά συνέπεια, είναι σωστό ότι, σε αυτή την έκθεση, η οδηγία και η εθνική εφαρμογή συγκεντρώθηκαν σε ένα περιεκτικό κανονισμό. Με αυτό τον τρόπο υπάρχει φυσικά μια αύξηση του επιπέδου νομικής βεβαιότητας, κάτι φοβερά σημαντικό ιδιαίτερα για τις εταιρείες σε αυτό τον κλάδο που ασχολούνται και με την έρευνα. Φυσικά, η δέσμευση της Επιτροπής σύντομα ότι θα μειώσει κατά 25% τις υποχρεωτικές καταχωρήσεις είναι επίσης ιδιαίτερα καλοδεχούμενη. Κάναμε το πρώτο βήμα με αυτό τον κανονισμό. Συγχαρητήρια, Επίτροπε.
<P>
Επίσης, η παρούσα έκθεση καθιστά σαφές πόσο γρήγορα τα νέα προϊόντα μπορούν να εμφανιστούν στην αγορά και να αναγκάσουν τις νομοθετικές αρχές να αναλάβουν δράση. Εξετάσαμε το ζήτημα της τροποποίησης της Οδηγίας για τα καλλυντικά προϊόντα μόλις πριν από μερικά χρόνια. " χρήση των νανοϋλικών μας αναγκάζει να αντιμετωπίσουμε και πάλι το ζήτημα. Στο πλαίσιο της προληπτικής προστασίας των καταναλωτών, οι αποφάσεις σχετικά με τη σήμανση είναι καλοδεχούμενες, ενώ η ευκαιρία της προσωρινής αποδοχής εν όψει της κατάστασης προόδου των επιστημονικών ανακαλύψεων είναι επίσης αποδεκτή. Σε αυτό το σημείο, θα ήθελα επίσης να προειδοποιήσω κατά των τάσεων πανικού όπως έχει συμβεί με άλλες εξελίξεις και, αντίθετα, να συμβουλέψω υπέρ της επιστημονικής εξέτασης του όλου θέματος.
<P>
Με τις απαιτήσεις που εφαρμόσαμε, δηλαδή ότι οι ισχυρισμοί των διαφημίσεων και οι ετικέτες πρέπει να αντανακλούν μόνο τα αληθινά χαρακτηριστικά του προϊόντος, ενεργούμε ως υπέρμαχοι του καταναλωτή. Ωστόσο, η περίπτωση του αποσμητικού, στην οποία αναφέρθηκε η κυρία Roth-Behrendt, είναι διαφορετική. Έχει επίδραση σε ένα άτομο αλλά όχι σε ένα άλλο. Ορισμένες φορές, η ίδια ουσία έχει επίδραση πάνω μου τη μια ημέρα, αλλά όχι την επόμενη. Επομένως, δεν πρέπει να λάβουμε αυτό το θέμα τόσο σοβαρά υπόψη.
<P>
Ελπίζω μόνο ότι η νομική προσέγγιση δεν θα αποδυναμωθεί από την Επιτροπή ως αποτέλεσμα των υπερβολικά πολλών μέτρων στο πλαίσιο της επιτροπολογίας. Για αυτό το λόγο, σας ζητώ να μην παρατείνετε υπερβολικά αυτή τη διαδικασία.
<SPEAKER ID="114" NAME="Margrete Auken" AFFILIATION="Verts/ALE">
(DA) Κύριε Πρόεδρε, όλοι χρησιμοποιούμε καλλυντικά προϊόντα. Δεν πρόκειται για προϊόντα πολυτελείας που έχουν σχέση μόνο με ένα συγκεκριμένο φύλο ή μόνο με τους ενήλικες. Το σαπούνι, το σαμπουάν, η οδοντόπαστα, οι λοσιόν, τα αποσμητικά, τα αντηλιακά είναι γύρω μας και μας επηρεάζουν όλους. Είναι σημαντικό να είναι ασφαλή και όλες οι χώρες να έχουν σταθερούς, ξεκάθαρους κανόνες και αυτό είναι που επιτύχαμε με αυτή την πρόταση. Θα ήθελα να δράξω αυτή την ευκαιρία, όπως οι υπόλοιποι, προκειμένου να ευχαριστήσω την κυρία Roth-Behrendt για το εξαιρετικό έργο της.
<P>
Είμαστε ευτυχείς που η απαγόρευσή μας για τις ουσίες ΚΜΤ διατηρήθηκε αλλά έγινε προσφορότερη. Εάν η χρήση της αιθανόλης είχε απαγορευτεί στα καλλυντικά προϊόντα μάλλον θα είχε δημιουργήσει προβλήματα και ταυτόχρονα θα φαινόταν κάπως περίεργο καθώς την πίνουμε σε σχετικά μεγάλες ποσότητες. Ωστόσο, είναι θετικό ότι το Συμβούλιο δεν κατόρθωσε να αποδυναμώσει τις διατάξεις. Οι παρεκκλίσεις από την απαγόρευση θα περιοριστούν πλέον σε ουσίες η χρήση των οποίων είναι εγκεκριμένη στα τρόφιμα και μέχρι τώρα δεν έχουν παρουσιάσει προβλήματα ενώ είναι ανεκτές από ευπαθείς ομάδες, όπως τα μικρά παιδιά και οι γυναίκες που κυοφορούν. Ωστόσο, το σημαντικότερο είναι ότι επιτέλους περιλαμβάνονται και τα νανοϋλικά. " μάχη αυτή ήταν σκληρή, λες και ο σχετικός κλάδος προσπάθησε να καταπνίξει το διάλογο περί ασφάλειας των νανοϋλικών. Θα ήταν ευτυχείς εάν απλώς αποδεχόμαστε αυτές τις ουσίες ως καταπληκτικές ουσίες που δεν προκαλούν κανένα πρόβλημα. Για παράδειγμα, δεν έγινε καμία νύξη για την ανησυχία της κοινής γνώμης σχετικά με τους γενετικά τροποποιημένους οργανισμούς (ΓΤΟ).
<P>
Εμείς, στην Ομάδα των Πρασίνων/ Ευρωπαϊκής Ελεύθερης Συμμαχίας είμαστε υπερήφανοι που στις διατάξεις περιλαμβάνονται πλέον τα νανοϋλικά. Θα υποβάλλονται σε δοκιμές, θα φέρουν σήμανση και, αναφορικά με μια σειρά προϊόντων, όπως φίλτρα υπεριώδους ακτινοβολίας, βαφές και συντηρητικά, ο παραγωγός θα πρέπει τώρα να εγγυάται την ασφάλεια ενώ η Επιτροπή θα πρέπει να παρέχει αναλυτικές πληροφορίες και να βρει το χρόνο να ελέγχει τα υπόλοιπα. Τέλος, κατορθώσαμε επίσης να συμπεριληφθεί η ανάγκη σήμανσης ώστε οι καταναλωτές να μπορούν να βλέπουν τι αγοράζουν και τι βάζουν στην επιδερμίδα τους. Επίσης, συμπεριλάβαμε μια διάταξη σχετικά με την αναθεώρηση, απαιτώντας από την Επιτροπή να διασφαλίσει ότι ο ορισμός των νανοϋλικών και οι διαδικασίες ασφάλειας είναι ικανοποιητικές. Τέλος, είναι θετικό το ότι θα απαγορεύεται να διαφημίζεται ένα προϊόν ως έχον ιδιότητες που είναι πέρα από αυτές που μπορεί να προσφέρει. Θα έχει ενδιαφέρον να δούμε πώς όλες οι αντιρυτιδικές κρέμες που βάζουμε στο πρόσωπό μας και οι οποίες προφανώς δεν έχουν αποτέλεσμα θα πωλούνται στο μέλλον.
<SPEAKER ID="115" NAME="Péter Olajos" AFFILIATION="PPE-DE">
(HU) Στον κλάδο των καλλυντικών προϊόντων, όπως και σε πολλούς άλλους τομείς, μια επανάσταση βρίσκεται σε εξέλιξη επί του παρόντος. Πριν από μερικά χρόνια, η νανοτεχνολογία άρχισε να κατακτά και αυτό τον κλάδο της βιομηχανίας και, ως αποτέλεσμα, παρουσιάζονται τώρα πρωτόγνωρες ευκαιρίες και προοπτικές. Φυσικά, η νανοτεχνολογία δεν αποτελεί καινούργια εφεύρεση: τα ανθρώπινα όντα χρησιμοποιούν την τεχνολογία επί τέσσερις χιλιάδες χρόνια, παρόλο που το έχουμε συνειδητοποιήσει μόλις τα τελευταία είκοσι χρόνια.
<P>
Ταυτόχρονα, είναι σημαντικό να χειριστούμε αυτό το θέμα με τη δέουσα προσοχή. Χωρίς να καθυστερήσουμε τις νέες ανακαλύψεις και την εφαρμογή τους, θα πρέπει παρόλα αυτά να δώσουμε προσοχή στους κινδύνους για την υγεία. Πρέπει να προστατέψουμε τους πολίτες μας από αυτούς τους πιθανούς κινδύνους, κυρίως μέσω μιας διαφοροποιημένης προσέγγισης βασισμένης στους κινδύνους.
<P>
Υπάρχουν νανο-εφαρμογές και προϊόντα που προορίζονται για άμεση χρήση από τους καταναλωτές, όπως προϊόντα ένδυσης και τρόφιμα, περιλαμβανομένων των καλλυντικών προϊόντων, στην περίπτωση των οποίων μια όχι αρκετά προσεκτική προσέγγιση μπορεί να καταλήξει στο να δοκιμάσουν οι άνθρωποι, κυριολεκτικά στη σάρκα τους, τις πιθανώς επιβλαβείς συνέπειες.
<P>
Για αυτό ακριβώς το λόγο, είναι σημαντικό για τους ανθρώπους να γνωρίζουν τι είδους σκευάσματα χρησιμοποιούν. Συνεπώς, η χρήση μιας δέουσας και αναλυτικής σήμανσης είναι απολύτως απαραίτητη και η ευθύνη του κατασκευαστή είναι βασική. Μιλάμε για ένα γιγαντιαίο και διαρκώς αναπτυσσόμενο κλάδο, καθώς η ευρωπαϊκή βιομηχανία καλλυντικών προϊόντων στην ΕΕ παράγει ετήσια έσοδα 65 δις Ευρώ. Μια από τις κορυφαίες ευρωπαϊκές εταιρείες καλλυντικών - μία από τις 3000 - δαπανά 450 εκατομμύρια Ευρώ ετησίως μόνο στην έρευνα και στην ανάπτυξη και απασχολεί σχεδόν 3000 επιστήμονες και ερευνητές.
<P>
Σύμφωνα με μια εκτίμηση της Ευρωπαϊκής Επιτροπής, το 2006, το 5% των καλλυντικών προϊόντων περιείχαν νανοϋλικά, ένα ποσοστό που ενδέχεται ακόμα και να έχει διπλασιαστεί μέχρι τώρα. Προκειμένου να ξεπεράσουμε ορισμένα από τα παγκόσμια προβλήματα που έχουμε προκαλέσει, χρειαζόμαστε τη νανοτεχνολογία και έτσι θα ψηφίσω συνειδητά υπέρ αυτού του νομοθετικού ψηφίσματος, ωστόσο, δεν πρέπει να ξεχνάμε ότι κάθε νόμισμα έχει δυο πλευρές.
<P>
Συγχαίρω την κυρία Roth-Behrendt, την κυρία Grossetête και την κυρία Wallis, οι οποίες έφεραν στο τραπέζι την πρόταση για το ψήφισμα. Έκαναν εξαιρετική δουλειά.
<SPEAKER ID="116" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, η εισαγωγή ελάχιστων προτύπων για την ασφάλεια των καλλυντικών προϊόντων σηματοδοτεί ένα σημαντικό βήμα προς τη διασφάλιση ουσιωδώς υψηλότερων επιπέδων ασφάλειας για τους Ευρωπαίους καταναλωτές. Ταυτόχρονα, αυτός ο σύγχρονος κανονισμός μειώνει το διοικητικό βάρος για τους Ευρωπαίους παραγωγούς οι οποίοι απασχολούν πάνω από 350.000 άτομα. " εκτενής συζήτηση εδώ εστίασε κυρίως στη σήμανση διότι πρόκειται για κάτι που συχνά παραπλανά τους καταναλωτές και για αυτό καλωσορίζω θερμά το γεγονός ότι οι νέοι ισχυρισμοί για τα αποτελέσματα των προϊόντων πρέπει να είναι τεκμηριωμένοι. Επίσης, διεξήχθη εδώ - και όχι μόνο εδώ - μια πολύ έντονη συζήτηση σχετικά με την παραχώρηση αδειών για τα νανοϋλικά και, φυσικά, την εξάλειψη των καρκινογόνων υλικών από τα καλλυντικά προϊόντα. Δεν συμφωνώ ότι τα μηνύματα σχετικά με το περιεχόμενο των νανοϋλικών στα προϊόντα πρέπει να λάβουν τη μορφή προειδοποιήσεων. Είναι σημαντικό να έχουμε ένα κατάλογο εγκεκριμένων νανοϋλικών τα οποία δεν είναι επιβλαβή αλλά βελτιώνουν την ποιότητα ενός προϊόντος. Φυσικά, δεν υπάρχει κανένας λόγος να φοβίζουμε τους καταναλωτές. Τα ελάχιστα πρότυπα θα εγγυηθούν την ασφάλειά τους. Οπωσδήποτε θεωρώ την αντιγραφή/ απομίμηση σοβαρό πρόβλημα και θα ήθελα επίσης να επιστήσω την προσοχή στην περιορισμένη ικανότητα ελέγχου των ελεγκτικών οργανισμών σε εθνικό επίπεδο να ελέγχουν πραγματικά τα πάντα.
<P>
Χαίρομαι που το κείμενο περιλαμβάνει έναν ενιαίο ορισμό για τα νανοϋλικά και καλωσορίζω επίσης το γεγονός ότι θα μπορούμε να επιφέρουμε τροποποιήσεις ώστε να επικαιροποιείται σύμφωνα με τις τελευταίες επιστημονικές εξελίξεις. Καλωσορίζω, επίσης, το γεγονός ότι η οδηγία θα γίνει κανονισμός και θα έχει μεγαλύτερη νομική έμφαση. Για αυτό το λόγο, καλωσορίζω αυτό το έργο και συγχαίρω όλους τους εισηγητές που κατόρθωσαν να επιτύχουν συναίνεση σε ένα ζήτημα τόσο ευαίσθητο όπως η κυκλοφορία των καλλυντικών προϊόντων στην ευρωπαϊκή αγορά βάσει των επιστημονικών εξελίξεων.
<SPEAKER ID="117" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, οι συμβιβασμοί που έγιναν σε πρώτη ανάγνωση κατά τη διάρκεια του τελευταίου νομοθετικού έτους πολύ σύντομα έγιναν κάτι συνηθισμένο λόγω της πίεσης χρόνου. Άλλωστε, αυτό συμφέρει τις μικρές ομάδες καθώς οι συμφωνίες που γίνονται στο τραπέζι των διαπραγματεύσεων τις καθιστούν πιο ισχυρές από ό,τι ταιριάζει στο μέγεθός τους. Ωστόσο, εάν αυτή η πρακτική εξαπλωθεί, θα διαβρώσει την αξιοπιστία της κοινοβουλευτικής δημοκρατίας σε αυτό το Κοινοβούλιο.
<P>
Όμως, αυτή τη φορά η δημοκρατία νίκησε διότι οι μεγαλύτερες ομάδες βρήκαν κοινό έδαφος και το αποτέλεσμα που επιτεύχθηκε έχει τη γνήσια υποστήριξη της πλειοψηφίας.
<P>
Ήταν προφανές ότι η Οδηγία για τα καλλυντικά προϊόντα έχρηζε επανασύνταξης. Οι διατάξεις της έπρεπε να διευκρινιστούν και να επικαιροποιηθούν και η κατευθυντήρια οδηγία έπρεπε να γίνει κανονισμός και τίποτε λιγότερο προκειμένου να μπορεί να εγγυηθεί υψηλά επίπεδα προστασίας της ανθρώπινης υγείας παντού στην ΕΕ όπως και τις διεργασίες της εσωτερικής αγοράς. Οι αρχές αυτές ακολουθούν ως λογική συνέχεια του έργου που ξεκίνησε κατά τη συζήτηση του REACH.
<P>
" πεπαλαιωμένη νομοθεσία στον κλάδο των καλλυντικών προϊόντων συνιστά ξεχωριστή απειλή για την υγεία και για το βαθμό στον οποίο μπορούμε να βασιζόμαστε στο νόμο. Οι ισχυρισμοί για τα νανομόρια και τα καλλυντικά προϊόντα αποτελούν καλό παράδειγμα. Ενώ τα θετικά χαρακτηριστικά των νανοϋλικών είναι λίγο πολύ γνώριμα, οι κίνδυνοι παραμένουν άγνωστοι σε μεγάλο βαθμό. Κατά παρόμοιο τρόπο, τα ειδικά χαρακτηριστικά των καλλυντικών προϊόντων, τα οποία επηρεάζουν άμεσα την απόφαση των καταναλωτών να τα αγοράσουν, είναι αδύνατο να επαληθευτούν με οποιαδήποτε σιγουριά.
<P>
Για αυτό το λόγο ήταν σημαντική η εδραίωση μιας κοινής πολιτικής μεταξύ των τριών μεγαλύτερων πολιτικών ομάδων προκειμένου να μπορούν να ληφθούν υπόψη παράγοντες σχετικά με την υγεία, το περιβάλλον, το εμπόριο και την κοινωνία ώστε να καταστεί δυνατή η συμφωνία με το Συμβούλιο. Αντιστοίχως, εκτιμώ ιδιαίτερα το έργο της συναδέλφου μου κυρίας Grossetête ως σκιώδους εισηγήτριας. Σε συνεργασία με την εισηγήτρια του Κοινοβουλίου, την κυρία Roth-Behrendt, και τους συναδέλφους της φιλελεύθερους, διασφάλισε την ύπαρξη πλειοψηφικής θέσης, κάτι που κατέστησε εφικτό το τελικό αποτέλεσμα. " πραγματική δημοκρατία τους αφουγκράζεται όλους, αλλά αντανακλά την άποψη της πλειοψηφίας.
<SPEAKER ID="118" NAME="Πρόεδρος">
Κανείς δεν εξέφρασε την επιθυμία να πάρει το λόγο. Έτσι, πριν δώσω το λόγο στην εισηγήτρια, θα ήθελα να σας ενημερώσω ότι μέχρι τώρα έχουν μιλήσει δεκατέσσερα Μέλη του Κοινοβουλίου εκ των οποίων τα έντεκα ήταν γυναίκες.
<SPEAKER ID="119" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, σκόπευα να σχολιάσω εν συντομία την τελευταία σας παρατήρηση, αλλά αποφάσισα να μην το κάνω. Οι άνδρες ενδιαφέρονται επίσης για τα καλλυντικά προϊόντα και μάλιστα ολοένα και περισσότερο. Σε κάθε περίπτωση, ενδιαφέρονται να διασφαλίσουν ότι τα καλλυντικά προϊόντα μας είναι ασφαλή.
<P>
Σε αυτό το σημείο απομένει μόνο ένα πράγμα που θα ήθελα να κάνω. Θα ήθελα να σας ευχαριστήσω ειλικρινά για τη σύμφωνη γνώμη και την υποστήριξή σας. Όπως είπε ο κύριος Davies, δώσαμε πραγματικά ένα καλό παράδειγμα του τι μπορεί να επιτύχει η ευρωπαϊκή νομοθεσία.
<P>
Εάν μπορώ να σας δώσω μια συμβουλή επί προσωπικού, κύριε Davies, είναι η εξής. Στην πατρίδα σας ίσως αξίζει επίσης να επισημανθεί ότι στην Ευρώπη έχουμε κανονισμούς για τα καλλυντικά προϊόντα που δεν υπάρχουν αλλού, ιδίως σχετικά με την απαγόρευση για τις δοκιμές καλλυντικών προϊόντων σε ζώα. Αυτό δεν επιτρέπεται στην Ευρώπη. Επιπλέον, πριν από μερικές ημέρες, ετέθη σε ισχύ ένας κανονισμός σύμφωνα με τον οποίο προϊόντα που έχουν δοκιμαστεί σε ζώα απαγορεύεται να κυκλοφορήσουν στην ευρωπαϊκή αγορά. Με δεδομένο ότι οι Βρετανοί είναι γνωστοί ως έθνος φιλόζωων, αυτό είναι ένα επιχείρημα το οποίο και εσείς θα μπορείτε ενδεχομένως να χρησιμοποιήσετε.
<SPEAKER ID="120" NAME="Dagmar Roth-Behrendt" LANGUAGE="DE">
Κύριε Πρόεδρε, σας ευχαριστώ πολύ. Επίτροπε, σας ευχαριστώ πολύ, κυρίες και κύριοι. Αισθάνομαι ιδιαίτερα ευγνώμων στον Επίτροπο Verheugen διότι προέβαλε ακόμα μια φορά την απαγόρευση των δοκιμών σε ζώα, κάτι που μου υπενθύμισε ότι αυτή είναι επί του παρόντος η τρίτη αναθεώρηση της νομοθεσίας για τα καλλυντικά προϊόντα στην οποία είχα το προνόμιο να συμμετέχω, έχοντας συμμετάσχει στην έκτη τροποποίηση, στην έβδομη τροποποίηση και τώρα στη μετατροπή σε κανονισμό.
<P>
Επιτύχαμε, πράγματι, να απαγορεύσουμε τις δοκιμές σε ζώα. Για παράδειγμα, κατορθώσαμε να εξασφαλίσουμε ότι οι καταναλωτές γνωρίζουν τη διάρκεια ζωής ενός προϊόντος μέσω ενός μικρού πλαισίου που περιέχει έναν αριθμό ο οποίος τους ενημερώνει για το διάστημα για το οποίο μπορεί να χρησιμοποιηθεί ένα προϊόν. Επίσης, απευθύνω αυτά τα σχόλια σε ορισμένους συναδέλφους, όπως η κυρία Roithová, οι οποίοι δυστυχώς δεν μπόρεσαν να παρευρεθούν στην αρχή αυτού του διαλόγου. Οι ετικέτες δεν αποτέλεσαν σε κανένα σημείο προειδοποιήσεις. Εάν ένα προϊόν δεν είναι ασφαλές, δεν πρέπει να τίθεται σε κυκλοφορία στην αγορά. Όλα τα προϊόντα στην ευρωπαϊκή αγορά πρέπει να είναι ασφαλή και αβλαβή. Ωστόσο, η σήμανση επιτρέπει στους καταναλωτές να επιλέξουν. Αυτή είναι η έννοια της δημοκρατίας και της ελευθερίας της επιλογής.
<P>
Έχουμε στα χέρια μας ένα εξαιρετικό νομοθέτημα. Προσπάθησα να κάνω τη διαδικασία πολύ διαφανή. Προσπάθησα, όπως είπε η κυρία Grossêtete, να συγκεντρώσω διάφορες απόψεις και αυτό επειδή ήθελα να εξασφαλίσω τη σύνταξη μιας νομοθεσίας που είναι καλή για όλους, δηλαδή για τους καταναλωτές στην Ευρωπαϊκή Ένωση, για τη βιομηχανία, η οποία θα πρέπει να λειτουργήσει με αυτή τη νομοθεσία και τέλος για όλους όσοι ωφελούνται από αυτή.
<P>
Θα ήθελα ακόμα μια φορά να πω στον κύριο Schnellhardt ότι ναι, τα αποσμητικά επιδρούν διαφορετικά σε διαφορετικούς ανθρώπους, παρόλα αυτά υπάρχει πάντοτε ο ισχυρισμός ότι "κρατούν τον ιδρώτα μακριά". Για αυτό το λόγο είναι σημαντικό οι ισχυρισμοί σχετικά με τους βαθιούς κύκλους γύρω από τα μάτια μου μετά από μια εβδομάδα στο Στρασβούργο να είναι, σε ορισμένο βαθμό, αληθινοί και αξιόπιστοι.
<P>
Θα ήθελα να ευχαριστήσω και πάλι τον Επίτροπο, ιδιαίτερα για τις εξηγήσεις που έδωσε, όπως και τους συναδέλφους και συνεργάτες μου που διεκπεραίωσαν το μεγαλύτερο μέρος του έργου. Σας ευχαριστώ πολύ.
<SPEAKER ID="121" NAME="Πρόεδρος">
Ήταν μια εξαιρετικά αποδοτική και ενδιαφέρουσα συζήτηση.
<P>
" συζήτηση ολοκληρώθηκε.
<P>
" ψηφοφορία θα διεξαχθεί αύριο, Τρίτη 24 Μαρτίου 2009.

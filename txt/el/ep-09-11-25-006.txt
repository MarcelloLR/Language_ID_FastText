<CHAPTER ID="006">
Προετοιμασία του Ευρωπαϊκού Συμβουλίου της 10ης και 11ης Δεκεμβρίου 2009 (συζήτηση) 
<SPEAKER ID="010" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής ενόψει του Ευρωπαϊκού Συμβουλίου που θα διεξαχθεί στις 10 και 11 Δεκεμβρίου 2009.
<SPEAKER ID="011" NAME="Cecilia Malmström" LANGUAGE="SV">
Κύριε Πρόεδρε, κύριε Barroso, αξιότιμοι βουλευτές, είναι εξαιρετική η ευκαιρία που μου δίνεται να συζητήσω μαζί σας πριν από την επόμενη συνεδρίαση του Ευρωπαϊκού Συμβουλίου. Πρόκειται, βέβαια, για τη δεύτερη τακτική συνεδρίαση κατά τη διάρκεια της σουηδικής Προεδρίας και την τελευταία που θα διεξαχθεί από εκ περιτροπής Προεδρία.
<P>
Όπως γνωρίζετε, η Συνθήκη της Λισαβόνας θα τεθεί σε ισχύ την 1η Δεκεμβρίου, ωστόσο, σύμφωνα με τη δήλωση που εγκρίθηκε από το Ευρωπαϊκό Συμβούλιο τον Δεκέμβριο του 2008, η εκ περιτροπής Προεδρία θα συνεχίσει να προεδρεύει στο Ευρωπαϊκό Συμβούλιο μέχρι τη λήξη της στο τέλος του έτους. Όλα τα κράτη μέλη έχουν πλέον επικυρώσει τη συνθήκη και έχουν καταθέσει τα έγγραφα επικύρωσης στη Ρώμη. Ως εκ τούτου, είμαι στην ευχάριστη θέση να επιβεβαιώσω την έναρξη ισχύος της Συνθήκης της Λισαβόνας την 1η Δεκεμβρίου.
<P>
Οι προσπάθειες που χρειάστηκαν για να φτάσουμε ως εδώ ήταν χρονοβόρες και επίπονες, όπως γνωρίζει καλά το Κοινοβούλιο. " νέα συνθήκη θα αλλάξει τον τρόπο λειτουργίας της ΕΕ από πολλές απόψεις. Ως αποτέλεσμα της συνθήκης, θα μας δοθούν καλύτερες δυνατότητες επίλυσης με πιο δημοκρατικό, διαφανή και αποδοτικό τρόπο σημαντικών ζητημάτων που αντιμετωπίζει η ΕΕ. Επίσης, επιφέρει πολλές σημαντικές μεταρρυθμίσεις που επηρεάζουν εσάς εδώ στο Κοινοβούλιο.
<P>
Στην έκτακτη συνεδρίαση του Ευρωπαϊκού Συμβουλίου την προηγούμενη εβδομάδα, οι αρχηγοί κρατών και κυβερνήσεων συμφώνησαν να διορίσουν τον Herman van Rompuy Πρόεδρο του Ευρωπαϊκού Συμβουλίου. Θα ηγηθεί του έργου του Ευρωπαϊκού Συμβουλίου από 1ης Ιανουαρίου.
<P>
Συμφωνήθηκε επίσης, μετά την έγκριση του Προέδρου της Επιτροπής, ο διορισμός της Catherine Ashton ως νέας Ύπατης Εκπροσώπου για τις εξωτερικές υποθέσεις και την πολιτική ασφάλειας. Σύμφωνα με τη συνθήκη, η κ. Ashton θα αναλάβει όλα τα καθήκοντά της την 1η Δεκεμβρίου, συμπεριλαμβανομένου και του ρόλου της Αντιπροέδρου της Επιτροπής. Κατά τον ίδιο τρόπο που το Ευρωπαϊκό Κοινοβούλιο διατυπώνει θέση για όλους τους βουλευτές, θα πραγματοποιήσει επίσης ακρόαση για την κ. Ashton. Γνωρίζω ότι σύντομα θα παρουσιαστεί στην Επιτροπή Εξωτερικών Υποθέσεων και θα απαντήσει σε ερωτήσεις.
<P>
Το Ευρωπαϊκό Συμβούλιο επίσης συμφώνησε για τον διορισμό του Pierre de Boissieu ως Γενικού Γραμματέα της Γραμματείας του Συμβουλίου.
<P>
Οι εργασίες ενόψει της έναρξης ισχύος της Συνθήκης της Λισαβόνας θα συνεχίσουν όπως περιγράφηκαν από την Προεδρία στην έκθεση προόδου προς το Ευρωπαϊκό Συμβούλιο τον Οκτώβριο. Την 1η Δεκεμβρίου θα ληφθεί σειρά αποφάσεων για την πλήρη εφαρμογή της Συνθήκης της Λισαβόνας, για παράδειγμα, σχετικά με την αναθεώρηση του κανονισμού του Συμβουλίου και του κανονισμού του Ευρωπαϊκού Συμβουλίου. Στη συνεδρίαση του Ευρωπαϊκού Συμβουλίου τον Δεκέμβριο, θα παρουσιάσουμε νέα έκθεση συνοψίζοντας την κατάσταση των ζητημάτων τα οποία αντιμετωπίσαμε σε σχέση με την εκτέλεση και την πρακτική εφαρμογή της Συνθήκης της Λισαβόνας. " Ευρωπαϊκή Υπηρεσία Εξωτερικής Δράσης θα αποτελέσει ένα από αυτά τα θέματα. " έκθεση θα περιλαμβάνει επίσης οδικό χάρτη για τον καθορισμό της πορείας του έργου σε αυτό το θέμα.
<P>
Επίκεντρο της συνεδρίασης του Ευρωπαϊκού Συμβουλίου τον Δεκέμβριο θα είναι κυρίως η οικονομική και χρηματοπιστωτική κρίση. Οι επιπτώσεις της κρίσης θα παραμείνουν αισθητές για αρκετό καιρό ακόμα - ιδίως στην αγορά εργασίας. Ωστόσο, είναι σημαντικό για εμάς να προβούμε σε μακροπρόθεσμη θεώρηση και να ανταποκριθούμε σε σημαντικές προκλήσεις τόσο μεσοπρόθεσμα όσο και μακροπρόθεσμα.
<P>
" ΕΕ, τα κράτη μέλη και οι ευρωπαϊκές κεντρικές τράπεζες έχουν λάβει σειρά μέτρων, για παράδειγμα, προγράμματα εγγύησης για τράπεζες και το ευρωπαϊκό σχέδιο για την ανάκαμψη της οικονομίας. Αυτά τα μέτρα έχουν συμβάλει σημαντικά στην αύξηση της χρηματοπιστωτικής σταθερότητας και στη μείωση των επιπτώσεων της κρίσης στην ανάπτυξη και την απασχόληση.
<P>
Οι οικονομικές προοπτικές φαίνονται πιο αισιόδοξες, αλλά υφίστανται ακόμα σημαντικοί κίνδυνοι. Συνεπώς, δεν έχει έρθει ακόμα η στιγμή να αποσυρθούν τα μέτρα στήριξης τα οποία έχουν ληφθεί. Ωστόσο, στο Συμβούλιο έχει ξεκινήσει συζήτηση για το πώς θα μπορούσε να πραγματοποιηθεί η σταδιακή κατάργηση αυτών των ειδικών μέτρων κατά της κρίσης και το πότε θα μπορούσε να ξεκινήσει. Το Ευρωπαϊκό Συμβούλιο θα εξετάσει το έργο του Συμβουλίου σχετικά με τις στρατηγικές εξόδου. Θα παρακολουθήσουμε επίσης το ευρωπαϊκό σχέδιο για την ανάκαμψη της οικονομίας.
<P>
Όσον αφορά τις χρηματοπιστωτικές αγορές, είναι ευχάριστο το γεγονός ότι η κατάστασή τους βελτιώνεται σημαντικά. " ανάγκη του χρηματοπιστωτικού τομέα για μέτρα στήριξης έχει μειωθεί. Κατά συνέπεια, πρέπει να σχεδιάσουμε στρατηγικές για τον συντονισμό της σταδιακής κατάργησης των μέτρων. Ωστόσο, πρέπει να τονίσουμε ότι είναι ακόμα πολύ νωρίς για την έναρξη γενικής σταδιακής κατάργησης των μέτρων στήριξης του χρηματοπιστωτικού τομέα.
<P>
" σουηδική Προεδρία επιδιώκει συμφωνία για ορισμένες κατευθυντήριες αρχές που αφορούν τον συντονισμό και την αλληλουχία της σταδιακής κατάργησης των μέτρων στήριξης.
<P>
Θα περάσω τώρα στο θέμα της χρηματοπιστωτικής εποπτείας. Όλοι συμφωνούν ότι είναι απαραίτητη η αυξημένη και βελτιωμένη συνεργασία όσον αφορά τη χρηματοπιστωτική εποπτεία στην ΕΕ, ιδίως δεδομένης της εμπειρίας μας κατά τη διάρκεια της χρηματοπιστωτικής κρίσης.
<P>
" πρόταση για τη δομή και το επίκεντρο του έργου του Συμβουλίου Συστημικού Κινδύνου εγκρίθηκε από τους υπουργούς Οικονομικών της ΕΕ στη συνεδρίαση του Ecofin στις 20 Οκτωβρίου. Στη συνέχεια, η Προεδρία έλαβε την εντολή για την έναρξη διαπραγματεύσεων με το Ευρωπαϊκό Κοινοβούλιο, όπως και πράξαμε.
<P>
Όσον αφορά τις τρεις "μκρο-αρχές", στόχος της Προεδρίας είναι η γενική προσέγγιση για αυτές τις αρχές και, συνεπώς, για το σύνολο της δέσμης εποπτείας στην επόμενη συνεδρίαση του Ecofin στις 2 Δεκεμβρίου, ώστε να μπορέσουμε να ενημερώσουμε το Συμβούλιο τον Δεκέμβριο.
<P>
" αξία της ύπαρξης δομής είναι σημαντική για τη βιομηχανία χρηματοπιστωτικών υπηρεσιών, για τον κόσμο εκτός Ευρώπης και για τους πολίτες μας. " δέσμη θα περιλαμβάνει τον όρο αναθεώρησης του σχεδίου σε τρία χρόνια. Τότε θα είμαστε σε θέση να διορθώσουμε οποιεσδήποτε ανεπάρκειες συμβάλλουν σε χαμηλότερη ή λιγότερο αποτελεσματική λειτουργία.
<P>
" υφιστάμενη στρατηγική της ΕΕ για την απασχόληση και την ανάπτυξη, η στρατηγική της Λισαβόνας, λήγει το επόμενο έτος. Κατά συνέπεια, η ΕΕ πρέπει να συμφωνήσει μια νέα στρατηγική, η οποία θα μπορέσει να προωθήσει το όραμα της μακροπρόθεσμης ανάπτυξης και ευημερίας. Αυτό θα αποτελέσει ένα από τα πιο σημαντικά ζητήματα τους επόμενους μήνες και ένα από τα θέματα προτεραιότητας της επερχόμενης ισπανικής Προεδρίας.
<P>
" οικονομική και χρηματοπιστωτική κρίση έχει ασκήσει πίεση για την ανάληψη άμεσης δράσης με σκοπό την ελαχιστοποίηση των επιπτώσεων στην ανάπτυξη και την αγορά εργασίας. Ταυτόχρονα, οι διαρθρωτικές αδυναμίες και οι μακροπρόθεσμες προκλήσεις για τις οικονομίες μας έχουν καταστεί σαφέστερες.
<P>
" διατήρηση και ενίσχυση της ανταγωνιστικότητας της Ευρώπης στην παγκόσμια αγορά, η καταπολέμηση της αλλαγής του κλίματος και η αντιμετώπιση των προκλήσεων ως αποτέλεσμα της γήρανσης του πληθυσμού αποτελούν επιτακτικά ζητήματα για την Ευρωπαϊκή Ένωση και τα κράτη μέλη της μεσοπρόθεσμα και μακροπρόθεσμα. Απαιτούν κοινές και συντονισμένες λύσεις, κοινό όραμα και ενισχυμένο ευρωπαϊκό πρόγραμμα μεταρρυθμίσεων για τα επόμενα δέκα χρόνια.
<P>
Το όραμα αφορά τη μετατροπή των προκλήσεων σε ευκαιρίες. Αφορά την πλήρη εφαρμογή του δυναμικού της εσωτερικής αγοράς και την αξιοποίηση των πλεονεκτημάτων του εξωτερικού εμπορίου και των ανοικτών οικονομιών. Αφορά την αναγνώριση ευκαιριών για τη μετατροπή της Ευρώπης σε οικολογικά αποτελεσματική ή έξυπνη οικονομία και τη δημιουργία αγοράς εργασίας με υψηλά επίπεδα απασχόλησης, βιώσιμα δημόσια οικονομικά και κοινωνική συνοχή.
<P>
Κατά τη διάρκεια της σουηδικής Προεδρίας πραγματοποιείται δεύτερη αξιολόγηση παρακολούθησης της στρατηγικής της ΕΕ για την αειφορία. Έχει σημειωθεί πρόοδος σε πολλούς τομείς. Παράλληλα υπάρχουν διάφοροι τομείς στους οποίους έχουν εντοπιστεί τάσεις αντίθετες προς την αειφόρο ανάπτυξη. Οι τομείς αυτοί περιλαμβάνουν τη ραγδαία αύξηση ζήτησης φυσικών πόρων, τη μείωση της βιοποικιλότητας, την αύξηση της κατανάλωσης ενέργειας στον τομέα των μεταφορών και τη συνέχιση της παγκόσμιας φτώχειας.
<P>
Τέθηκε το ερώτημα σχετικά με το πώς μπορούμε καλύτερα και αποτελεσματικότερα να παρακολουθήσουμε και να δώσουμε συνέχεια στη στρατηγική, καθώς και πώς μπορούμε να αξιοποιήσουμε τα πλεονεκτήματα του συντονισμού ως αποτέλεσμα της αλληλεπίδρασης με άλλες στρατηγικές της ΕΕ, για παράδειγμα, τη στρατηγική της Λισαβόνας.
<P>
Στη συνεδρίαση του Ευρωπαϊκού Συμβουλίου θα συζητηθεί επίσης η ολοκληρωμένη θαλάσσια πολιτική. " Επιτροπή κατέθεσε πρόσφατα την έκθεση προόδου της. Το Ευρωπαϊκό Συμβούλιο θα εξετάσει την έκθεση και θα γνωμοδοτήσει σχετικά με τη μελλοντική κατεύθυνση αυτού του σημαντικού διατομεακού έργου. Εν προκειμένω, θα ήθελα να τονίσω την άποψή μας για την αειφόρο οικονομική ανάπτυξη και το οικολογικά αποτελεσματικό έργο και την καινοτομία.
<P>
Θα ήθελα τώρα να περάσω σε ένα άλλο πολύ σημαντικό θέμα της συνεδρίασης του Ευρωπαϊκού Συμβουλίου, δηλαδή την έγκριση νέου πενταετούς προγράμματος εργασίας στον τομέα της ελευθερίας, της ασφάλειας και της δικαιοσύνης. Το πρόγραμμα της Στοκχόλμης σκοπό έχει να αντικαταστήσει το πρόγραμμα της Χάγης, το οποίο ισχύει προς το παρόν και εγκρίθηκε το 2004.
<P>
Το όραμα του προγράμματος της Στοκχόλμης συνίσταται στην ασφαλέστερη και πιο διαφανή Ευρώπη, όπου τα δικαιώματα των ατόμων θα προστατεύονται. Το πρόγραμμα είναι αποτέλεσμα εντατικών επαφών και συζητήσεων στο Συμβούλιο και με το Ευρωπαϊκό Κοινοβούλιο. Σημαντική ήταν επίσης η συμβολή των εθνικών κοινοβουλίων, της κοινωνίας των πολιτών, των οργάνων της ΕΕ και διάφορων υπηρεσιών και αρχών.
<P>
Οι σουηδοί συνάδελφοί μου, η υπουργός Δικαιοσύνης, Beatrice Ask, και ο υπουργός Μετανάστευσης, Tobias Billström, παρευρέθηκαν εδώ χθες και παρουσίασαν το πρόγραμμα της Στοκχόλμης στο πλαίσιο μακράς συζήτησης. Ως εκ τούτου, δεν θα επαναλάβω όσα είπαν, αλλά θα ήθελα να εκμεταλλευτώ την ευκαιρία για να τονίσω ότι το πρόγραμμα της Στοκχόλμης επικεντρώνεται σε συγκεκριμένα μέτρα τα οποία προσδίδουν προστιθέμενη αξία στην καθημερινή ζωή των πολιτών. Περιλαμβάνει τη συνεργασία εκτός ΕΕ. Μια πιο ασφαλής και ανοιχτή Ευρώπη απαιτεί πραγματική συνεργασία με τις χώρες εταίρους μας.
<P>
Το μελλοντικό έργο σε αυτόν τον τομέα πρέπει να βασίζεται στην ισορροπία μεταξύ μέτρων για τη δημιουργία μιας ασφαλούς Ευρώπης και μέτρων για την προστασία των δικαιωμάτων των ατόμων.
<P>
Το φιλόδοξο έργο που έχει εκπονηθεί και η μελλοντική μέθοδος εργασίας μας, η οποία περιλαμβάνει ενισχυμένη συναπόφαση για το Κοινοβούλιο, πρέπει να συμβάλουν στην παροχή σχεδίου δράσης, το οποίο μπορεί να αντιμετωπίσει καλύτερα αυτές τις σημαντικές προκλήσεις.
<P>
Όσον αφορά την αλλαγή του κλίματος, ενώ η συνεδρίαση του Ευρωπαϊκού Συμβουλίου θα βρίσκεται σε εξέλιξη, θα διεξάγονται επίσης, βεβαίως, οι διαπραγματεύσεις για το κλίμα στην Κοπεγχάγη. Αυτά τα ζητήματα είναι σημαντικά για την Ευρώπη και για το μέλλον όλου του πλανήτη. Πριν από δύο εβδομάδες, ο πρωθυπουργός Fredrik Reinfeldt παρευρέθηκε στο Κοινοβούλιο στις Βρυξέλλες και παρουσίασε το αποτέλεσμα της συνεδρίασης του Ευρωπαϊκού Κοινοβουλίου τον Οκτώβριο, καθώς και τα σημαντικότερα σημεία της θέσης της ΕΕ ενόψει της διάσκεψης της Κοπεγχάγης. Επιβάλλεται να συνεχίσουμε να καθιστούμε σαφές στους εταίρους μας παγκοσμίως πόσο σημαντικό θεωρούμε το ζήτημα και να παρέχουμε τη δυναμική για την προώθηση των διαπραγματεύσεων. " σουηδική Προεδρία θα καταβάλει κάθε προσπάθεια σε αυτό το έργο.
<P>
Τον επόμενο μήνα, το Ευρωπαϊκό Συμβούλιο θα αξιολογήσει την κατάσταση των διαπραγματεύσεων που θα διεξάγονται παράλληλα, ώστε να λάβει τις απαραίτητες αποφάσεις οι οποίες θα μας επιτρέψουν να έχουμε επιτυχές αποτέλεσμα στην Κοπεγχάγη.
<P>
Ως είθισται, ενδέχεται επίσης να προκύψουν ορισμένα θέματα εξωτερικής πολιτικής στη συνεδρίαση του Ευρωπαϊκού Συμβουλίου, αλλά είναι λίγο νωρίς για να αναφέρουμε ποια θα είναι αυτά.
<P>
Κύριες προτεραιότητες της σουηδικής Προεδρίας είναι να ανταποκριθεί στις απαιτήσεις της αλλαγής του κλίματος και να διασφαλίσει ότι η ΕΕ θα διατηρήσει την ηγετική θέση της ενόψει των διαπραγματεύσεων στην Κοπεγχάγη, φέροντας παράλληλα την ευθύνη για τη συνέχιση της αντιμετώπισης της οικονομικής και χρηματοπιστωτικής κρίσης. Αυτά τα θέματα θα αποτελέσουν τις κύριες προτεραιότητες στην τελευταία διάσκεψη κορυφής.
<SPEAKER ID="012" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, έχουμε συζητήσει σε πολλές περιστάσεις τις σημαντικές δυνατότητες που προσφέρει η Συνθήκη της Λισαβόνας στην Ευρωπαϊκή Ένωση, επομένως θα ήθελα για μία ακόμη φορά να εκφράσω την ικανοποίησή μου για το γεγονός ότι το ίδιο θα πράξουμε και για την ήδη ισχύουσα Συνθήκη της Λισαβόνας την επόμενη φορά που θα συναντηθούμε. Και μετά την έναρξη της συνθήκης θα έχει έρθει η κατάλληλη στιγμή να κινηθούμε ακόμα πιο αποφασιστικά πέραν των θεσμικών αποφάσεων προς πολιτικές και αποτελέσματα για τους πολίτες.
<P>
Οι διορισμοί που πραγματοποιήθηκαν την προηγούμενη εβδομάδα, ήτοι του Herman Van Rompuy ως Προέδρου του Συμβουλίου και της Catherine Ashton ως Ύπατης Εκπροσώπου και Αντιπροέδρου της Επιτροπής, αποτελούν το πρώτο βήμα προς την πλήρη εφαρμογή της Συνθήκης της Λισαβόνας. Γνωρίζω ότι τόσο ο Πρόεδρος Van Rompuy όσο και η Ύπατη Εκπρόσωπος και Αντιπρόεδρος βαρόνη Ashton ανυπομονούν να θέσουν σε εφαρμογή τη Συνθήκη της Λισαβόνας.
<P>
Ο διορισμός του Herman Van Rompuy αποτέλεσε απόφαση των αρχηγών κρατών και κυβερνήσεων με συναίνεση. Πρόκειται για απόφαση την οποία καλωσορίζω και προσωπικά στηρίζω σημαντικά. Ο Herman Van Rompuy απολαμβάνει μεγάλου σεβασμού ως πρωθυπουργός του Βελγίου. Συνδυάζει τον ενστικτώδη ευρωπαϊσμό του Βελγίου -ιδρυτικού μέλους της Ένωσης, χώρας η οποία βρισκόταν πάντα στο προσκήνιο του ευρωπαϊκού εγχειρήματος- και τα προσωπικά του προσόντα ως προς την επίτευξη συναίνεσης: ακριβώς οι δύο πιο σημαντικές ιδιότητες που πρέπει να έχει ως Πρόεδρος του Ευρωπαϊκού Συμβουλίου.
<P>
Ανυπομονώ να συνεργαστώ μαζί του και να συναντηθούμε εδώ στις συζητήσεις της Ολομέλειας για το Ευρωπαϊκό Συμβούλιο. Είναι σημαντικό, ενώ κάθε όργανο εργάζεται στο πεδίο αρμοδιοτήτων του και αρμοδιοτήτων άλλων οργάνων, να εργαστούμε όλοι για το κοινό ευρωπαϊκό συμφέρον.
<P>
Είμαι εξαιρετικά υπερήφανος και χαρούμενος για τον διορισμό της Catherine Ashton ως πρώτης Αντιπροέδρου/Ύπατης Εκπροσώπου. Πρόκειται για διορισμό τον οποίο στήριξα και ενέκρινα κατά τη διάρκεια του Ευρωπαϊκού Συμβουλίου, όπως απαιτείται βάσει των συνθηκών. Όλοι την γνωρίζουμε καλά ως άτομο που διαθέτει τόσο τα πολιτικά προσόντα όσο και την αίσθηση κατεύθυνσης για να αναλάβει την απαιτητική θέση της Ύπατης Εκπροσώπου και Αντιπροέδρου της Επιτροπής. Μπορώ να σας διαβεβαιώσω, από την προσωπική μου εμπειρία από εκείνη ως μέλος της Επιτροπής, για τη βαθιά δέσμευσή της στο ευρωπαϊκό εγχείρημα.
<P>
Όπως ανέφερα χθες, έχουν ολοκληρωθεί όλες οι υποψηφιότητες για την Επιτροπή. Είμαι ιδιαίτερα χαρούμενος για το γεγονός ότι εντός μίας εβδομάδας κατέστη δυνατό να τριπλασιάσουμε τον αριθμό των γυναικείων υποψηφιοτήτων από τρεις σε εννέα. Συνεπώς, εννέα εκ των μελών της επόμενης Επιτροπής θα είναι γυναίκες, μία παραπάνω από ό,τι στην παρούσα Επιτροπή, και για άλλη μία φορά θα ήθελα να ευχαριστήσω όλους όσοι με στηρίξατε σε αυτό το δύσκολο έργο της επίτευξης τουλάχιστον λογικού -όχι ιδανικού, αλλά λογικού- αριθμού γυναικών για την επόμενη Επιτροπή.
<P>
Θα περάσω τώρα στην κατανομή των χαρτοφυλακίων. Είναι τιμή μου να διαβεβαιώσω αυτό το Σώμα ότι θα το πράξω με πλήρη σεβασμό των προτεραιοτήτων που ορίζονται στις πολιτικές κατευθυντήριες γραμμές που σας παρουσίασα και που με τη δική σας ψήφο εγκρίθηκαν από το Κοινοβούλιο, και ότι θα σεβαστώ επίσης όλες τις σχετικές δεσμεύσεις μου προς το Κοινοβούλιο. Στην συνέχεια, το Κοινοβούλιο θα μπορέσει να πραγματοποιήσει ουσιαστικές ακροάσεις και να ψηφίσει για το επόμενο Σώμα των Επιτρόπων τον Ιανουάριο.
<P>
Τον επόμενο μήνα, το Ευρωπαϊκό Συμβούλιο θα μας δώσει την πρώτη σημαντική ευκαιρία να δείξουμε ότι επικεντρωνόμαστε στην ουσία της πολιτικής, ότι θα κάνουμε τη διαφορά. Θα ήθελα εν συντομία να επικεντρωθώ σε τρία βασικά θέματα τα οποία θα συγκεντρώσουν το ενδιαφέρον.
<P>
Πρώτον, η κλιματική αλλαγή. " χρονική στιγμή του Ευρωπαϊκού Συμβουλίου, μία εβδομάδα πριν από τη λήξη της διάσκεψης κορυφής της Κοπεγχάγης, είναι σίγουρα επιτυχής. " Ευρωπαϊκή Ένωση αποδείχθηκε πρωτοπόρος στη δράση ενάντια στην αλλαγή του κλίματος. Είμαστε οι πρώτοι που δείξαμε ότι το σύστημα ανώτατων ορίων και εμπορίας μπορεί να στεφθεί με επιτυχία. Είμαστε οι πρώτοι που θέσαμε επί τάπητος τον δεσμευτικό και δύσκολο στόχο των μειωμένων εκπομπών. Είμαστε οι πρώτοι που καθορίσαμε το πώς μπορεί ο αναπτυγμένος κόσμος να συμβάλει πραγματικά στη χρηματοδότηση του κόστους της αλλαγής του κλίματος στις αναπτυσσόμενες χώρες.
<P>
Ωστόσο, καθώς πλησιάζει η λήξη των προετοιμασιών της διάσκεψης της Κοπεγχάγης, η πίεση αυξάνεται. Πρέπει να παραμείνουμε ενωμένοι και επικεντρωμένοι στον στόχο για τη μείωση των παγκόσμιων εκπομπών και για να θέσουμε στο τραπέζι των συζητήσεων το ζήτημα των απαραίτητων χρηματοδοτήσεων - αυτό είναι το καθήκον μας. Πρέπει να δηλώσουμε με σαφήνεια ότι αυτό δεν μπορεί να είναι μόνο καθήκον της Ευρώπης: χρειαζόμαστε επίσης τη συμβολή άλλων, δηλαδή των σημαντικών οικονομιών, σε φιλόδοξους στόχους.
<P>
Ποια πρέπει να είναι τα κύρια μηνύματα του Ευρωπαϊκού Συμβουλίου; Πρώτον, το γεγονός ότι θέλουμε να δούμε μια φιλόδοξη και ουσιαστική συμφωνία στην Κοπεγχάγη, η οποία, πρώτα από όλα, θα περιλαμβάνει τον στόχο των 2° C. Αυτό είναι ουσιαστικό. Ορισμένες φορές βλέπουμε πολιτικούς και διπλωμάτες να διαπραγματεύονται. Μπορούν να διαπραγματεύονται μεταξύ τους -εμείς μπορούμε να διαπραγματευόμαστε μεταξύ μας- αλλά δεν μπορούμε να διαπραγματευτούμε με την επιστήμη. Δεν μπορούμε να διαπραγματευτούμε ενάντια στην επιστήμη της φύσης. Δεν μπορούμε να διαπραγματευτούμε ενάντια στις επιστημονικές συμβουλές, και αυτό αποτελεί ελάχιστη προϋπόθεση: η επίτευξη συμφωνίας συμβατής με τον στόχο των 2° C. Κατά συνέπεια, πρέπει να θέσουμε πραγματικούς και αποτελεσματικούς στόχους μείωσης των εκπομπών για τις αναπτυγμένες χώρες, καθώς και ουσιαστικές δράσεις από τις αναπτυσσόμενες χώρες, ιδίως τις ταχέα αναπτυσσόμενες, αναδυόμενες οικονομίες. " συμφωνία πρέπει επίσης να είναι ολοκληρωμένη και να καλύπτει όλο το φάσμα θεμάτων που περιλαμβάνονται στον οδικό χάρτη του Μπαλί.
<P>
Δεύτερον, ακόμα και εάν στην Κοπεγχάγη δεν θα είναι δυστυχώς δυνατή η οριστικοποίηση νέας συνθήκης, θα πρέπει να δημιουργηθεί επιχειρησιακή συμφωνία βάσει πραγματικών δεσμεύσεων από όλες τις πλευρές, στην οποία θα συμβάλουν όλοι οι σημαντικοί παράγοντες και η οποία θα εγκριθεί στο υψηλότερο πολιτικό επίπεδο. Χρειαζόμαστε ένα σαφές, απλό πολιτικό κείμενο, το οποίο να καταδεικνύει ότι κίνητρό μας αποτελούν οι συζητήσεις για την αντιμετώπιση της αλλαγής του κλίματος στην ανάληψη δράσης. Επίσης, πρέπει να καταστεί σαφές ότι θα μετατραπεί σε πλήρη συνθήκη το συντομότερο δυνατό.
<P>
" συμφωνία πρέπει να είναι ακριβής. Αυτό σημαίνει συγκεκριμένους αριθμούς όσον αφορά τη μείωση των εκπομπών και λεπτομερές οικονομικό πακέτο, ώστε να βοηθηθούν οι αναπτυσσόμενες χώρες τόσο προκειμένου να αναπτύξουν προγράμματα μετριασμού όσο και προκειμένου να προσαρμοστούν στην αλλαγή του κλίματος. Ιδιαίτερα σημαντική πρόκειται να είναι η χρηματοδότηση ταχείας εκκίνησης.
<P>
Τέλος, έχω την αίσθηση ότι η συμμετοχή των ηγετών θα είναι βασική, διότι πρόκειται για δύσκολες αποφάσεις οι οποίες πρέπει να ληφθούν στο υψηλότερο κυβερνητικό επίπεδο. Χαίρομαι που ακούω ότι ήδη, μετά την πρόσκληση του πρωθυπουργού Rasmussen, περίπου τουλάχιστον 65 αρχηγοί κρατών και κυβερνήσεων σχεδιάζουν να παρευρεθούν στην Κοπεγχάγη. Εγώ ο ίδιος θα παρευρεθώ.
<P>
Ένα άλλο βασικό θέμα είναι το πρόγραμμα της Στοκχόλμης στον τομέα της δικαιοσύνης, της ελευθερίας και της ασφάλειας. Οι πολίτες θέλουν να ζουν σε μια Ευρωπαϊκή Ένωση ευημερούσα και ειρηνική, όπου τα δικαιώματά τους γίνονται σεβαστά και η ασφάλειά τους προστατεύεται. Θέλουν να είναι σε θέση να ταξιδεύουν ελεύθερα και να μετακομίζουν προσωρινά ή μόνιμα σε άλλη ευρωπαϊκή χώρα για σπουδές, εργασία, δημιουργία οικογένειας, εγκατάσταση επιχείρησης ή συνταξιοδότηση.
<P>
Έχουμε διανύσει μακρύ δρόμο τα τελευταία 10 χρόνια. " κατάργηση των ελέγχων στα εσωτερικά σύνορα του χώρου Σένγκεν επιτρέπει σε περισσότερους από 400 εκατομμύρια πολίτες από 25 χώρες να ταξιδεύουν χωρίς συνοριακούς ελέγχους από την Ιβηρική Χερσόνησο έως τις χώρες της Βαλτικής, από την Ελλάδα έως τη Φινλανδία.
<P>
Σήμερα η Συνθήκη της Λισαβόνας μας δίνει νέες δυνατότητες για να προχωρήσουμε. Όλοι γνωρίζουμε ότι οι τομείς της ελευθερίας, της ασφάλειας και της δικαιοσύνης θα βιώσουν μερικές από τις πιο σημαντικές αλλαγές λόγω της συνθήκης. Υπάγει πλήρως αυτόν τον τομέα πολιτικής στο πεδίο των συνήθων διαδικασιών μας. Διευκρινίζει ποια δράση μπορεί να αναληφθεί και, ιδίως, διευρύνει το δημοκρατικό πλαίσιο αυτών των πολιτικών μέσω της πλήρους συμμετοχής του Κοινοβουλίου σας.
<P>
Το πρόγραμμα της Στοκχόλμης, το οποίο βασίζεται κατά κύριο λόγο στη συμβολή και τις προτάσεις της Επιτροπής, θα αποτελέσει βασικό μοχλό για τη σχετική επίτευξη. Πρέπει να θέσει το πλαίσιο για ολοκληρωμένο και αποτελεσματικό πρόγραμμα δράσης που επιφέρει πραγματικές αλλαγές και πλεονεκτήματα για τους πολίτες.
<P>
Το πρόγραμμα, όπως παρουσιάζεται από το Ευρωπαϊκό Συμβούλιο, πρέπει να θέσει τις κατευθυντήριες προτεραιότητες για τον τομέα της δικαιοσύνης και των εσωτερικών υποθέσεων τα επόμενα χρόνια και να καταδείξει πώς θα εφαρμοστούν στην πράξη. Αποτελεσματικότερος σεβασμός των θεμελιωδών δικαιωμάτων, καλύτερη πρόσβαση στη δικαιοσύνη, αποφασιστικότερη δράση κατά του οργανωμένου εγκλήματος, της εμπορίας ανθρώπων και της τρομοκρατίας, αποτελεσματική διαχείριση της μετανάστευσης - όλοι αυτοί αποτελούν τομείς στους οποίους το πρόγραμμα της Στοκχόλμης πρέπει να πραγματοποιήσει σειρά βημάτων προόδου. Απαιτείται επίσης δυναμική προσέγγιση των τρίτων χωρών που αποτελούν εταίρους μας, στόχος τον οποίο είμαι αποφασισμένος να επιδιώξω στο πλαίσιο της συνεργασίας μας για τη μεγιστοποίηση των διεθνών συμφερόντων μας.
<P>
Τέλος, πρέπει να συνεχίσουμε να είμαστε επικεντρωμένοι στην αντιμετώπιση της οικονομικής κρίσης. " δράση της Ευρωπαϊκής Ένωσης έχει συμβάλει σημαντικά το τελευταίο έτος. Τώρα πρέπει να διατηρήσουμε τη δύναμη του στόχου και την αίσθηση της εστίασης. Πρέπει να παρακολουθούμε στενά τα μέτρα ανάκαμψης που έχουμε λάβει, ιδίως με τη συνεχιζόμενη αύξηση της ανεργίας. Κύρια προτεραιότητά μας πρέπει να εξακολουθήσει να είναι η διατήρηση των ανθρώπων στις θέσεις εργασίας τους και η βοήθεια προς εκείνους που έχασαν τις θέσεις εργασίας τους ώστε να επιστρέψουν στην απασχόληση.
<P>
Πρέπει επίσης να ξεκινήσουμε να διαμορφώνουμε μια ατζέντα για την περίοδο μετά την κρίση με σκοπό την αξιοποίηση νέων πηγών ανάπτυξης και την εξεύρεση νέων δυνατοτήτων απασχόλησης. " ατζέντα που σκιαγραφήσαμε στη στρατηγική για το 2020, το έγγραφο διαβούλευσης που δημοσίευσε χθες η Επιτροπή. Ανυπομονώ να ακούσω τις σκέψεις του Κοινοβουλίου καθώς και τις δικές σας απόψεις στο τελικό κείμενο.
<P>
Το Ευρωπαϊκό Συμβούλιο θα υποβληθεί επίσης σε δοκιμασία φιλοδοξίας σχετικά με την πρόοδο όσον αφορά το πακέτο χρηματοπιστωτικής εποπτείας. Γνωρίζω ότι αυτός είναι και στόχος του Κοινοβουλίου και σας καλώ να συνεργαστείτε με το Συμβούλιο για την τελική έγκριση μέχρι τα μέσα του 2010, ώστε να καταστεί δυνατή η δημιουργία νέων αποτελεσματικών αρχών μέχρι το τέλος του 2010.
<P>
Εν κατακλείδι, η αλλαγή του κλίματος, η ελευθερία, η ασφάλεια και η δικαιοσύνη, καθώς και η αντιμετώπιση της οικονομικής και χρηματοπιστωτικής κρίσης αποτελούν τρεις τομείς που επηρεάζουν καθημερινά τους πολίτες και τρεις τομείς στους οποίους το Ευρωπαϊκό Συμβούλιο μπορεί να δείξει ότι η Συνθήκη της Λισαβόνας έχει πράγματι εγκαινιάσει νέο κεφάλαιο στην ιστορία του ευρωπαϊκού εγχειρήματος.
<P>
Για την επίτευξη ουσιαστικών αποτελεσμάτων, πρέπει να συνεργαστούμε -να συνεργαστούμε με την Επιτροπή και το Κοινοβούλιο, το οποίο ευχαριστώ για την αδιάλειπτη στήριξη των φιλόδοξων πολιτικών που έθεσε η Επιτροπή σε αυτούς τους τομείς- να συνεργαστούμε με τη σουηδική Προεδρία του Συμβουλίου, την οποία πραγματικά συγχαίρω για τη σκληρή προσπάθεια που κατέβαλε, και να συνεργαστούμε με τους δανούς φίλους μας που προετοιμάζουν τη διάσκεψη κορυφής της Κοπεγχάγης.
<P>
Ας αξιοποιήσουμε στο έπακρο τις μελλοντικές ευκαιρίες. Ας συνεργαστούμε για το κοινό ευρωπαϊκό συμφέρον. " Επιτροπή και εγώ προσωπικά είμαστε έτοιμοι να αντιμετωπίσουμε την πρόκληση. Είμαι βέβαιος ότι το παρόν Κοινοβούλιο, με ενισχυμένες εξουσίες υπό τη νέα συνθήκη, θα επιδείξει με τη σειρά του την υπευθυνότητα και τη δέσμευσή του απέναντι στους ευρωπαίους πολίτες.
<SPEAKER ID="013" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, επιτέλους φτάσαμε έως εδώ.
<P>
Οι αρχηγοί κρατών και κυβερνήσεων επέλεξαν τον Herman Van Rompuy ως τον πρώτο Πρόεδρο του Ευρωπαϊκού Συμβουλίου και την Catherine Ashton ως Ύπατη Εκπρόσωπο. Ευχαριστώ τον Fredrik Reinfeldt, τον τελευταίο πρωθυπουργό που αναλαμβάνει την εκ περιτροπής Προεδρία του Ευρωπαϊκού Συμβουλίου. Σας ευχαριστώ που επιτύχατε τη συναίνεση ως προς τα δύο πρόσωπα που θα φέρουν το βαρύ φορτίο της ανάληψης των νέων λειτουργιών που δημιούργησε η Συνθήκη της Λισαβόνας.
<P>
Σήμερα, σε αυτό το Σώμα, θα ήθελα να επαινέσω τις αρχικές δηλώσεις του Προέδρου Van Rompuy για τον οποίο, παραθέτω, "η εικόνα του Συμβουλίου θα διαμορφωθεί από τα αποτελέσματά του" και ο οποίος υποστηρίζει τη βήμα προς βήμα προσέγγιση. Μέσω αυτής της μεθόδου -θα την περιέγραφα ως μέθοδο "Jean Monnet", τρόπος αποτελεσματικής δράσης, χωρίς, ωστόσο, πολιτικές τοποθετήσεις- η Ομάδα του Ευρωπαϊκού Λαϊκού Κόμματος (Χριστιανοδημοκράτες) βρίσκει τη βάση στήριξής της. Μέσω αυτής της μεθόδου φτάσαμε από τις συγκρούσεις του χθες στις συναλλαγές του σήμερα. Μέσω αυτής της μεθόδου φτάσαμε από τις μεγάλες αναμονές στα σύνορα του χώρου Σένγκεν, από τις κυμαινόμενες ισοτιμίες στο σταθερό ευρώ. Πράγματι, χάρη σε αυτήν τη βήμα προς βήμα ολοκλήρωση της Ευρώπης, έχει πραγματοποιηθεί σημαντική πρόοδος, και κανένας δεν μπορεί να το αρνηθεί αυτό.
<P>
Θα ήθελα να σας προειδοποιήσω, κυρίες και κύριοι, για την αβασάνιστη κριτική την οποία ακούσαμε τις τελευταίες ημέρες. Σκέφτομαι ιδίως εκείνους, οι οποίοι, απλά χάριν ενός πνευματώδους σχολίου, έπεσαν σε ανυποληψία λόγω ανεύθυνων δηλώσεων.
<P>
Όπως όλοι, έτσι και οι βουλευτές της Ομάδας PPE έχουν όνειρα, αλλά η διαφορά μεταξύ ημών και των υπολοίπων είναι ότι εμείς προσπαθούμε να κάνουμε αυτά τα όνειρα πραγματικότητα. Το πράξαμε με την ολοκλήρωση της Ευρώπης, το πράξαμε με την επανένωση και το πράξαμε επίσης με τη Συνθήκη της Λισαβόνας, η οποία, παρά τις ατέλειές της, θα μας πάει ένα βήμα πιο μπροστά προς τη σωστή κατεύθυνση. Αυτό περιμένουν, κυρίες και κύριοι, οι Ευρωπαίοι και όχι απλά εντυπωσιακές και βραχύβιες δηλώσεις.
<P>
Είμαστε πεπεισμένοι ότι ο Πρόεδρος Van Rompuy θα αναλάβει δράση για αυτόν τον σκοπό με την ίδια αποφασιστικότητα και την ίδια θέληση που επέδειξε και στη χώρα του, ιδιότητες που στέφθηκαν με επιτυχία και αναγνωρίστηκαν από όλους. Ο Πρόεδρος Van Rompuy έχει την πλήρη στήριξη της Ομάδας PPE, και του προσφέρω τη βοήθειά μας σε ένα καθήκον το οποίο θα είναι αναμφισβήτητα πολύ δύσκολο.
<P>
Πράγματι, προσδοκώ την εξέλιξη του Συμβουλίου. Προσδοκώ να εξελιχθεί σε όργανο με μεγαλύτερη διαφάνεια και να συνεργαστεί ακόμη στενότερα με το Κοινοβούλιο και την Επιτροπή. Προσδοκώ οι υπουργοί να πάψουν να εξαγγέλλουν εθνικό θρίαμβο κατά των εταίρων τους, ενώ έχουν μόλις επιστρέψει από τις Βρυξέλες, και να πάψουν να κατηγορούν την Ευρώπη για όλα τα κακώς κείμενα. Τέλος, προσδοκώ το Συμβούλιο να πάψει να αλλάζει τη θέση του ανάλογα με το ποιος είναι ο Πρόεδρός του. Όλα αυτά τα προσδοκώ, μαζί με την Ομάδα PPE, από την πρώτη μόνιμη Προεδρία του Συμβουλίου. Κυρία Malmström, αυτό δεν ισχύει για εσάς, επειδή εσείς έχετε ήδη διοριστεί επίτροπος από τη χώρα σας. Δεν έχετε, συνεπώς, καμιά επιλογή - πρέπει να μιλήσετε για την Ευρώπη.
<P>
Εξ ονόματος της Ομάδας PPE, συγχαίρω επίσης την Catherine Ashton, τη νέα Ύπατη Εκπρόσωπο και Αντιπρόεδρο της Ευρωπαϊκής Επιτροπής "Barroso I". Χαιρετίζουμε τον διορισμό της και θα παρακολουθήσουμε στενά τις απαντήσεις της στις ερωτήσεις μας κατά την επόμενη ακρόαση των Επιτρόπων τον Ιανουάριο. Στο τέλος αυτής της διαδικασίας πρόκειται να αναλάβει τα καθήκοντά της ως Αντιπρόεδρος της Επιτροπής "Barroso II".
<P>
Κύριε Πρόεδρε, κυρίες και κύριοι, χαίρομαι που παρήλθε η περίοδος κατά την οποία θέταμε ερωτήσεις για πρόσωπα και που μπορούμε επιτέλους, με ήρεμη σκέψη, να ασχοληθούμε με τα θεμελιώδη ζητήματα. Γνωρίζουμε ότι δύο κύρια θέματα θα κυριαρχήσουν στο Ευρωπαϊκό Συμβούλιο τον Δεκέμβριο. Το πρώτο είναι η ανάκαμψη της ανάπτυξης, η οποία δεν πρέπει να πραγματοποιηθεί χωρίς την ανάκαμψη της απασχόλησης. Για τον σκοπό αυτόν, προσδοκούμε συγκεκριμένες ενέργειες από το Ευρωπαϊκό Συμβούλιο.
<P>
Το δεύτερο θέμα είναι η αλλαγή του κλίματος. Όλοι γνωρίζουν ότι το Συμβούλιο θα παρευρίσκεται σε κεντρική θέση στη διάσκεψης κορυφής της Κοπεγχάγης, η οποία πρέπει να καταλήξει όχι μόνο σε πολιτικούς στόχους αλλά και σε δεσμεύσεις που μπορούν να ποσοτικοποιηθούν. Αυτό είναι ουσιαστικής σημασίας. Το πρώτο Ευρωπαϊκό Συμβούλιο που θα διεξαχθεί υπό τη Συνθήκη της Λισαβόνας πρέπει να επιτρέψει στην Ευρώπη να διαδραματίσει τον πλήρη ρόλο της. Ως εκ τούτου, ελπίζω ότι θα μπορέσει να χρησιμοποιήσει την επιρροή του και να υποστηρίξει τις θέσεις του με μεγαλύτερη αποφασιστικότητα σε σχέση με το παρελθόν.
<SPEAKER ID="014" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, παρόντες και απόντες, τις τελευταίες ημέρες μετά τη συνεδρίαση του Ευρωπαϊκού Συμβουλίου, συζητήσαμε πολύ για πρόσωπα και θέσεις. Για άλλη μία φορά, θα ήθελα να απευθύνω τα σχόλιά μου σε εσάς, κύριε Barroso. Είναι σημαντικό για εμάς να συζητάμε για ανθρώπους και θέσεις. Όσον αφορά τις θέσεις, η Ομάδα μας είχε μία σαφή προτεραιότητα. Είχαμε δηλώσει ότι, ως η δεύτερη μεγαλύτερη Ομάδα σε αυτό το Σώμα, θέλαμε η δεύτερη θέση στην Επιτροπή, με άλλα λόγια, ο Ύπατος Εκπρόσωπος που ενεργεί ως Αντιπρόεδρος της Επιτροπής, να προέλθει από το δικό μας κόμμα. Ο λόγος είναι ότι πιστεύουμε πως η Επιτροπή, που δεν αποτελεί ουδέτερο οργανισμό, αλλά πολιτικό όργανο, πρέπει να αντικατοπτρίζει την πραγματικότητα αυτού του Κοινοβουλίου. Πετύχαμε αυτό για το οποίο αγωνιζόμασταν. Γνωρίζω ότι και εσείς αγωνιστήκατε για αυτό, και για τον λόγο αυτόν θα ήθελα να σας εκφράσω τις θερμές μου ευχαριστίες, παρά την κριτική που συνήθως δέχεστε από εμένα σε αυτό το Σώμα.
<P>
Αυτό σηματοδοτεί θετική εξέλιξη, επειδή καταδεικνύει ότι η αξίωση που θέσαμε, ως Σοσιαλδημοκράτες, σε αυτό το Σώμα, ελήφθη σοβαρά υπόψη από εσάς, διότι έχουμε ακόμα απόσταση να διανύσουμε μέχρι την τελική ψηφοφορία στην Επιτροπή. Επίσης, προσδοκούμε η δομή των χαρτοφυλακίων που θα καθορίσετε για τους Επιτρόπους να αντικατοπτρίζει το περιεχόμενο και τις προκλήσεις τις οποίες αντιμετωπίζουν αυτοί οι άνθρωποι. Κατά τη γνώμη μου, αυτό είναι πολύ πιο σημαντικό από τη συζήτηση για τις θέσεις και τα άτομα.
<P>
Βεβαίως, είμαστε ικανοποιημένοι με το γεγονός ότι η Cathy Ashton κατέχει πλέον τη θέση της Ύπατης Εκπροσώπου. Αρκετά ειπώθηκαν για τον κ. Van Rompuy και συμφωνώ με τους προηγούμενους ομιλητές. Ωστόσο, πολύ πιο σημαντικό είναι το ερώτημα σχετικά με τα καθήκοντα για την εκτέλεση των οποίων θα είναι υπεύθυνα αυτά τα άτομα. Δεν πιστεύω ότι οι πολίτες της Ευρώπης ενδιαφέρονται σοβαρά για τον τρόπο με τον οποίο εξελέγησαν ο κ. Van Rompuy και η βαρόνη Ashton. Παρ' όλα αυτά, το ερώτημα σχετικά με το πώς μπορούμε να μειώσουμε την ανεργία, η οποία προς το παρόν αυξάνεται και δεν μειώνεται στην Ευρώπη, αποτελεί σημαντικό ζήτημα. Οι πολίτες ενδιαφέρονται για το ερώτημα εάν είμαστε πράγματι ακόμα σε θέση να αποτρέψουμε την αλλαγή του κλίματος και εάν η Κοπεγχάγη θα αποτελέσει αποτυχία ή επιτυχία. Ωστόσο, αυτό δεν επαρκεί. Πιστεύω ότι δεν συζητούμε αρκετά για την αλλαγή του κλίματος. Δεν συζητούμε αρκετά για το γεγονός ότι, για παράδειγμα, καταπολεμώντας την αλλαγή του κλίματος και επενδύοντας σε τεχνολογία φιλική προς το περιβάλλον, υπάρχει τεράστιο δυνατότητα δημιουργίας θέσεων εργασίας, ότι η πράσινη τεχνολογία είναι ένα έργο του μέλλοντος και ότι η βιομηχανική πολιτική και η προστασία του περιβάλλοντος δεν είναι αμοιβαίως αποκλειόμενες, αλλά μπορούν να συνδυαστούν μεταξύ τους.
<P>
Οι ιδέες που παρουσιάσατε εδώ για τη δομή της Επιτροπής δείχνουν προς τη σωστή κατεύθυνση. Πρόκειται για ένα ζήτημα το οποίο πρέπει να επιλυθεί στην Κοπεγχάγη κατά τον ίδιο τρόπο με την πολιτική για την παγκόσμια υγεία, με το ερώτημα εάν η Ευρώπη πρέπει να επιδείξει αλληλεγγύη προς μια ετοιμοθάνατη ήπειρο όπως η Αφρική, με την καταπολέμηση του AIDS και με τη διάθεση νέων πόρων για το μέλλον. Μπορούν τα προβλήματα της Ευρώπης σχετικά με την ασφάλεια της ενέργειας να επιλυθούν ειρηνικά; Ή απειλούμαστε από εντεινόμενες συγκρούσεις στα σύνορα της Ευρώπης ως αποτέλεσμα της αγοράς αερίου, πετρελαίου και άλλων πρώτων υλών; Αυτό είναι έργο που πρέπει να αναλάβει η Ύπατη Εκπρόσωπος της Ευρωπαϊκής Ένωσης. Το ζήτημα του ελέγχου των οικονομικών αγορών αποτελεί πρωταρχικό στόχο της ευρωπαϊκής πολιτικής, επειδή είναι πραγματικά σκανδαλώδες το γεγονός ότι, εν μέσω της περιόδου κατά την οποία οι φορολογούμενοι της Ευρώπης εξακολουθούν να είναι υπεύθυνοι για το κόστος παρακολούθησης της κρίσης, το καζίνο άνοιξε και πάλι και οι τζογαδόροι ξεκίνησαν εκ νέου να ταξιδεύουν σε όλο τον κόσμο. Σε αυτήν την περίπτωση, δεν χρειαζόμαστε συζήτηση για τη στελέχωση των θέσεων, αλλά σαφείς κανόνες για τις οικονομικές αγορές της Ευρωπαϊκής Ένωσης. Αυτό είναι πολύ πιο σημαντικό.
<P>
(Χειροκροτήματα)
<P>
Γι' αυτό υποστηρίζω ότι ναι, ο Herman Van Rompuy και η Cathy Ashton εξελέγησαν, αλλά τώρα πρέπει να συνεχίσουν το έργο τους και η Επιτροπή πρέπει να συσταθεί. Συνεπώς, θα ήθελα εν τέλει να επαναλάβω τα σχόλιά μου στον κ. Barroso. Εμείς οι Σοσιαλδημοκράτες έχουμε συζητήσει μαζί σας τις ιδέες μας. Ένα από τα αιτήματά μας ικανοποιήθηκε, προς ευχαρίστησή μας, δηλαδή η θέση της Ύπατης Εκπροσώπου. Υποθέτουμε ότι η δομή της περιβαλλοντικής, κοινωνικής και οικονομικής πολιτικής της Επιτροπής σας θα ανταποκρίνεται σε αυτά που σας ζητούν οι Σοσιαλδημοκράτες, κατά προτίμηση υπό την ηγεσία σοσιαλδημοκρατών Επιτρόπων, και τότε όλα θα βαίνουν καλώς.
<SPEAKER ID="015" NAME="Guy Verhofstadt">
εξ ονόματος της Ομάδας ALDE. - (ΕΝ) Κύριε Πρόεδρε, δεν θα επανέλθω στους διορισμούς της περασμένης εβδομάδας. Επιτρέψτε μου απλά να δηλώσω ότι υπήρξαν καλά και κακά νέα. Τα κακά νέα είναι ότι ο Πρόεδρος δεν προήλθε από τους Φιλελεύθερους, αλλά τα καλά νέα είναι ότι είναι Βέλγος. Όπως δήλωσε ο Πρόεδρος της Επιτροπής, το Βέλγιο είναι πράγματι μια χώρα με συνολική συναίνεση, σίγουρα όσον αφορά ευρωπαϊκά ζητήματα και το μέλλον της Ευρώπης.
<P>
Συνεπώς, κύριε Barroso, αυτό που ελπίζουμε τώρα είναι η σύσταση νέας Επιτροπής το συντομότερο δυνατό. Ελπίζω ότι θα υπάρξουν πολλοί φιλελεύθεροι Επίτροποι - κάποιοι υποστηρίζουν ότι είναι υπερβολικά πολλοί, αλλά για εμένα ποσοστό 50% θα ήταν καλό! Πιστεύω ότι σχεδόν ένα τρίτο φιλελεύθερων Επιτρόπων είναι καλή αναλογία. Σε κάθε περίπτωση, είμαι πολύ χαρούμενος που από τους οκτώ φιλελεύθερους Επιτρόπους που παρουσιάστηκαν ως υποψήφιοι, οι τέσσερις είναι γυναίκες, επομένως υπάρχει ισορροπία των φύλων σε ό,τι αφορά την παρουσία των Φιλελευθέρων στην Επιτροπή.
<P>
Ως προς τις προτεραιότητες, πιστεύω ότι υπάρχουν τρεις βασικές προτεραιότητες για τις επόμενες ημέρες και εβδομάδες. Καταρχάς, η Κοπεγχάγη. Πρέπει να στεφθεί με επιτυχία. Νομίζω ότι απομένουν δύο ερωτήματα: πώς να αντιμετωπίσουμε τις ανησυχίες του αναπτυσσόμενου κόσμου και πώς να δημιουργήσουμε μια νομικά δεσμευτική συνθήκη, επειδή αυτό είναι το βασικό ζήτημα. " ουσία της συνθήκης είναι σημαντική, αλλά πιο σημαντικός, κατά την άποψή μου, είναι ο νομικά δεσμευτικός χαρακτήρας της.
<P>
Το δεύτερο σημείο είναι το πρόγραμμα της Στοκχόλμης. Για την Ομάδα μας, εν προκειμένω, το βασικό σημείο είναι η ισορροπία μεταξύ ασφάλειας και ελευθερίας. Είναι προφανές ότι πρέπει να προστατεύσουμε τους πολίτες μας κατά της τρομοκρατίας και του οργανωμένου εγκλήματος, ωστόσο ενδέχεται, μετά την 11η Σεπτεμβρίου, να έχουμε επικεντρωθεί υπερβολικά στην ασφάλεια και την προστασία. Πιστεύω ότι το πρόγραμμα της Στοκχόλμης -και επίσης η φιλοσοφία της Προεδρίας σας- πρέπει να επανακαθορίσει αυτήν την ισορροπία προς όφελος του σεβασμού των θεμελιωδών δικαιωμάτων και μεγαλύτερης διαφάνειας στην κοινωνία. Πιστεύω ότι αυτή είναι η μεγάλη φιλοδοξία, την οποία πρέπει να εκπληρώσει το πρόγραμμα της Στοκχόλμης. Κατά την άποψη της Ομάδας μας, ALDE, είναι πιο φιλόδοξο από το πρόγραμμα του Τάμπερε και το πρόγραμμα της Χάγης, αλλά με πιο σημαντική εστίαση στα θεμελιώδη δικαιώματα του ατόμου. " προστασία και η οργάνωση της ασφάλειας είναι θετική, όμως πρέπει να πραγματοποιείται ισορροπημένα με σεβασμό προς τα θεμελιώδη δικαιώματα.
<P>
" τρίτη σημαντική προτεραιότητα των ημερών, όπως ανέφερε και ο Πρόεδρος της Επιτροπής, είναι η χρηματοπιστωτική εποπτεία. Κύριε Barroso, πιστεύω ότι ίσως γίνεται όλο και πιο ξεκάθαρο ότι αυτό που τελικά χρειαζόμαστε είναι ενιαία ευρωπαϊκή αρχή χρηματοπιστωτικής εποπτείας. Χρειαζόμαστε καλή εποπτική αρχή για διασυνοριακά χρηματοπιστωτικά ιδρύματα, η οποία θα συνδέει τη μικροεποπτεία με τη μακροεποπτεία και ενδεχομένως θα την συνδέει όσο πιο στενά γίνεται με την Ευρωπαϊκή Κεντρική Τράπεζα -γιατί όχι;- και, φυσικά, με τα δρώμενα στην Επιτροπή.
<P>
Το σημαντικό αυτήν τη στιγμή είναι το Συμβούλιο να μην υποτιμήσει τις προτάσεις που έχουν κατατεθεί. Αυτός είναι ο φόβος μου προς το παρόν. Στο Κοινοβούλιο ασκούμε πιέσεις για πιο φιλόδοξες προτάσεις, ωστόσο πιστεύω ότι ο πειρασμός επί του παρόντος στο Συμβούλιο βρίσκεται στην αντίθετη κατεύθυνση. Ως εκ τούτου, είναι απόλυτα απαραίτητο να υπάρχει σωστή κατανόηση αυτού μεταξύ της Επιτροπής και του Κοινοβουλίου, γεγονός το οποίο συνεπάγεται ότι θα δηλώσουν στο Συμβούλιο: αυτή είναι η διαδικασία συναπόφασης, επομένως εάν καταθέσετε προτάσεις οι οποίες υποτιμούν τις προτάσεις της Επιτροπής, αυτό δεν πρόκειται να λειτουργήσει στο Κοινοβούλιο. Πάμε προς την αντίθετη κατεύθυνση.
<P>
Πιστεύω ότι η πλειοψηφία του Κοινοβουλίου υποστηρίζει την πορεία προς μια ενιαία εποπτική αρχή. Αυτό χρειαζόμαστε στο μέλλον, και πιστεύω ότι πρόκειται για σημαντικό μήνυμα το οποίο θα σας δώσουμε για να μεταφέρετε στην Προεδρία, επειδή σίγουρα θα υπάρξει εκτεταμένη συζήτηση στις 10 και 11 Δεκεμβρίου κατά την επόμενη συνεδρίαση του Ευρωπαϊκού Συμβουλίου.
<SPEAKER ID="016" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κύριε Barroso, θα καταλάβετε ότι, ως αρχηγός Ομάδας σε αυτό το Σώμα, είμαι, βεβαίως, ευχαριστημένος από το γεγονός ότι οι γυναίκες κατάφεραν να καταστήσουν σαφέστερη τη θέση των γυναικών στην κορυφή της Ευρωπαϊκής Ένωσης. Ωστόσο, για εμάς είναι σημαντικό οι γυναίκες να μην λαμβάνονται υπόψη μόνο ως αριθμός. Μπορείτε να βασιστείτε σε εμάς ώστε να σας βοηθήσουμε να διασφαλίσετε ότι αυτές οι γυναίκες έχουν θέσεις επιρροής στην Επιτροπή. Δεν θέλουμε απλά συμβολικές χειρονομίες.
<P>
Υπήρξε εκτεταμένη δημοσιότητα για τα άτομα που τοποθετήθηκαν στις κορυφαίες θέσεις, τον Herman Van Rompuy και τη βαρόνη Ashton. Οι βουλευτές αυτού του Σώματος γνωρίζουν περισσότερο τη βαρόνη Ashton από ό,τι τον Herman Van Rompuy. Θα έχουμε την ευκαιρία να τους γνωρίσουμε ακόμα καλύτερα κατά τη διάρκεια των ακροάσεων. Συστήνω να προταθεί στον Herman Van Rompuy να συναντηθεί με τις Ομάδες του Κοινοβουλίου, ώστε να μπορέσουμε να μάθουμε περισσότερα για εκείνον. Όλοι δηλώνουν ότι οι Βέλγοι είναι πολύ υπερήφανοι για αυτόν. Γιατί δεν ξεκινά έναν εθελοντικό διάλογο με τις Ομάδες του Κοινοβουλίου, ώστε να μπορέσουμε να γνωριστούμε καλύτερα στην αρχή της θητείας του;
<P>
Αυτή ήταν η άποψή μου για την προηγούμενη εβδομάδα. " επόμενη διάσκεψη κορυφής πλησιάζει. Κύριε Schulz, δεν πιστεύω ότι συζητάμε πολύ λίγο για την Κοπεγχάγη, αλλά ότι εξάγουμε πολύ λίγα λογικά συμπεράσματα από τις συζητήσεις μας. Το Κοινοβούλιο θα ψηφίσει την επόμενη εβδομάδα για ένα ψήφισμα, το οποίο περιλαμβάνει όλα όσα πρέπει για την Κοπεγχάγη, εάν βασιστούμε στα "νωμένα Έθνη και τους επιστήμονες. Οι πολίτες της Ευρώπης απομακρύνονται όλο και περισσότερο από αυτές τις προτάσεις με την πάροδο του χρόνου. " δική μου ανάλυση για το βασικό πρόβλημα πίσω από αυτό είναι ότι η αλλαγή του κλίματος θεωρείται βάρος και οι δυνατότητες που παρουσιάζονται από μια συνεπή πολιτική για το κλίμα δεν αναγνωρίζονται.
<P>
Ένα άλλο θέμα για την επόμενη διάσκεψη κορυφής είναι η στρατηγική της Λισαβόνας. Ένας από τους μακροπρόθεσμους στόχους αυτής της στρατηγικής είναι η προώθηση της αειφόρου ανάπτυξης, αλλά δεν έχουμε καταφέρει να το επιτύχουμε. Ανέκαθεν δινόταν διαφορετικό επίπεδο σημασίας στους διάφορους πυλώνες της στρατηγικής της Λισαβόνας. Το περιβάλλον, η κοινωνική δικαιοσύνη και η αειφορία βρίσκονταν πάντα στο περιθώριο λόγω παλαιότερων και, κατά τη γνώμη μου, ανεπίκαιρων προτεραιοτήτων που αφορούν τη βιομηχανική, οικονομική, ακόμα και ερευνητική πολιτική. Εάν προτίθεστε να αποφασίσουμε στην επόμενη διάσκεψη κορυφής σχετικά με το εάν πρέπει να εγκρίνουμε την αναθεωρημένη στρατηγική της Λισαβόνας την άνοιξη, δεν έχουμε χρόνο για την ανάλυση των αδυναμιών της στρατηγικής της Λισαβόνας, η οποία, κατά την άποψή μου, έχει αποτύχει. Για ποιο λόγο αντιμετωπίζουμε αυτήν την καταστροφική οικονομική κρίση; Για ποιο λόγο έχουμε τόσα πολλά κοινωνικά προβλήματα και προβλήματα που αφορούν την αγορά εργασίας στην Ευρωπαϊκή Ένωση; Δεν θεωρούμε ότι είναι καλή ιδέα η προετοιμασία της στρατηγικής της Λισαβόνας και η αναθεώρησή της χωρίς προσεκτική εξέταση, χωρίς αυτοκριτική και χωρίς πραγματική διαδικασία διαβουλεύσεων, όπως αυτήν την οποία ζητούν τα συνδικάτα και η Κοινωνική Πλατφόρμα, επειδή η στρατηγική της Λισαβόνας είναι πολύ σημαντική για όλους μας και για την προοπτική της Ευρωπαϊκής Ένωσης.
<P>
Τέλος, θα ήθελα να εξετάσω το πρόγραμμα της Στοκχόλμης. Όπως πολλά από αυτά τα μεγάλα προγράμματα, ακούγεται θετικό - αυτό αναφέρεται διαρκώς για το πρόγραμμα και αυτό φαίνεται ότι πιστεύει γενικά ο κόσμος. Ωστόσο, η Ομάδα μου έχει την εντύπωση ότι υπάρχει ανισορροπία μεταξύ ελευθερίας και ασφάλειας. Δεν συμφωνούμε με αυτήν την εξέλιξη και θα συνεχίσουμε να το τονίζουμε χρησιμοποιώντας το παράδειγμα του συστήματος SWIFT. Ήταν σοβαρό λάθος να μην συμπεριληφθεί το SWIFT στην ημερήσια διάταξη. Κύριε Barroso, προσπαθείτε να παρακάμψετε το Κοινοβούλιο με αυτήν την προσωρινή συμφωνία SWIFT, παραβλέποντας τις ανησυχίες για την προστασία δεδομένων. Αυτό αποτελεί ένδειξη της παρούσας ανισορροπίας μεταξύ ελευθερίας και ασφάλειας.
<SPEAKER ID="017" NAME="Timothy Kirkhope">
εξ ονόματος της Ομάδας ECR. - (ΕΝ) Κύριε Πρόεδρε, πρώτα από όλα θα ήθελα να ευχηθώ στον κ. Van Rompuy και στη βαρόνη Ashton καλή επιτυχία στην ανάληψη των νέων ρόλων τους και ελπίζω να καταφέρουν να καθιερώσουν πρότυπα για τις θέσεις τους τα οποία θα διαρκέσουν.
<P>
Εάν το Ευρωπαϊκό Συμβούλιο θέλει να έχει έναν ημι-μόνιμο Πρόεδρο, πρέπει να είναι κάποιος ο οποίος ακολουθεί χαμηλών τόνων αλλά πρακτική προσέγγιση για την επίτευξη συναίνεσης μεταξύ των κρατών μελών, όπου αυτό είναι εφικτό και επιθυμητό. Εάν επιθυμούμε Ύπατη Εκπρόσωπο για θέματα εξωτερικής πολιτικής με ενισχυμένο ρόλο, το βασικό καθήκον είναι η στενή συνεργασία με τα κράτη μέλη για τον συντονισμό κοινών πολιτικών στην περίπτωση κοινών στόχων.
<P>
Αυτοί οι διορισμοί πρέπει να αποτελέσουν ευκαιρία για να τεθεί οριστικό τέλος στο εφιαλτικό όραμα μιας ακόμα πιο συγκεντρωτικής και γραφειοκρατικής ευρωπαϊκής εξωτερικής πολιτικής και πολιτικής ασφάλειας, προς όφελος μιας πολιτικής που θα βασίζεται στην προθυμία συνεργασίας μεταξύ των κρατών μελών.
<P>
Ο διορισμός της βαρόνης Ashton, ιδίως, ως εν ενεργεία Επιτρόπου, πρέπει να χαροποίησε ιδιαίτερα τον Πρόεδρο Barroso, αν και το γεγονός αυτό δεν πρέπει να δώσει στην Επιτροπή την ευκαιρία να αναλάβει περισσότερες εξουσίες από ό,τι τα δημοκρατικά θεσμικά όργανα της Ευρώπης.
<P>
Όμως, μετά από μια δεκαετία έμμονης ενασχόλησης με τους θεσμούς της, η Ευρωπαϊκή Ένωση πρέπει τώρα να επιστρέψει στο έργο της. Συχνά δηλώνεται ότι οι πολίτες των κρατών μελών μας δεν κατανοούν την Ευρώπη και, εάν το έπρατταν, θα ήταν ακόμα πιο δημοφιλής. Όμως, μας διαφεύγει ένα καίριο σημείο. Οι πολίτες καταλαβαίνουν πολύ καλά την απορρόφηση της Ευρώπης στα δικά της ζητήματα. Αυτό που δεν κατανοούν είναι για ποιο λόγο αφιερώνεται τόσος χρόνος, προσπάθεια και πόροι στις θεσμικές διαδικασίες και τόσος λίγος στα αποτελέσματα των πολιτικών, τα οποία ενδέχεται να αλλάξουν πράγματι κάτι στη ζωή τους.
<P>
Οι πολίτες βλέπουν ότι οι οικονομίες μας είναι σε κρίση, η ανεργία αυξάνεται, η ανάπτυξη των επιχειρήσεων είναι δυσκολότερη, η αλλαγή του κλίματος επιδεινώνεται και άλλα μέρη του πλανήτη καθίστανται με δραματικό τρόπο όλο και πιο ανταγωνιστικά.
<P>
Ωστόσο, όταν στρέφονται προς την Ευρώπη, βλέπουν μια Ένωση που έχει αφιερώσει χρόνια σε αυτήν τη θεσμική διαμάχη. Για ποιο λόγο να ενδιαφερθούν για τις λεπτομέρειες της ψηφοφορίας με ειδική πλειοψηφία τη στιγμή που έχουν χάσει τις θέσεις εργασίας τους; Για ποιο λόγο να ενδιαφερθούν για τις πολυπλοκότητες της διαδικασίας συναπόφασης όταν το μέλλον που αντιμετωπίζουν τα παιδιά τους είναι αβέβαιο;
<P>
Ελπίζω ότι οι διορισμοί της προηγούμενης εβδομάδας θα μπορέσουν να θέσουν ένα τέρμα σε αυτά τα έτη εσωστρέφειας. " Ευρωπαϊκή Ένωση πρέπει τώρα να προχωρήσει και να επικεντρωθεί στο πραγματικό έργο που έχει να επιτελέσει όσον αφορά την οικοδόμηση δυναμικών και ανταγωνιστικών οικονομιών και τη δημιουργία ισχυρού παγκόσμιου συστήματος εμπορίου και, ιδίως κατά τη διάρκεια των επόμενων εβδομάδων, τη διασφάλιση μιας πραγματικά αποτελεσματικής συμφωνίας για την αλλαγή του κλίματος.
<P>
Ομολογώ ότι τα λόγια της σουηδικής Προεδρίας και του Προέδρου Barroso είναι ενθαρρυντικά από αυτήν την άποψη. Ας ελπίσουμε ότι τώρα μπορεί να ακολουθήσει η πρακτική εφαρμογή, η οποία είναι ζωτικής σημασίας για όλους τους πολίτες μας.
<P>
(Ο ομιλητής συμφωνεί να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8 του Κανονισμού)
<SPEAKER ID="018" NAME="John Bufton" AFFILIATION="EFD">
(ΕΝ) Κύριε Πρόεδρε, μετά τα ωραία λόγια του κ. Kirkhope για την κατάσταση στην οποία βρισκόμαστε, η ερώτησή μου προς αυτόν είναι η εξής: θεωρείτε ότι αρνηθήκατε στον βρετανικό λαό το δημοψήφισμα, το οποίο ο David Cameron είχε υποσχεθεί στο "νωμένο Βασίλειο; Δεν έχετε πλέον εντολή και η ουσία είναι ότι δεν δόθηκε στους πολίτες του "νωμένου Βασιλείου και στα περισσότερα μέρη της Ευρώπης το δικαίωμα λόγου σχετικά με τη Λισαβόνα.
<P>
Ο David Cameron θα έπρεπε να ντρέπεται. Όσο για τους Συντηρητικούς αυτού του Κοινοβουλίου, ψηφίζουν πατώντας συνέχεια πράσινο, πράσινο, πράσινο. Συμφωνούν διαρκώς. Είναι υπέρ της ΕΕ. Νομίζω ότι έχει έρθει η ώρα να είστε ξεκάθαροι και να πείτε στους ανθρώπους στη χώρα σας ποια είναι ακριβώς η θέση σας.
<SPEAKER ID="019" NAME="Timothy Kirkhope" AFFILIATION="ECR">
(ΕΝ) Κύριε Πρόεδρε, λυπάμαι που οι εσωτερικές πολιτικές υποθέσεις του "νωμένου Βασιλείου έχουν μονοπωλήσει τη συζήτηση σήμερα το πρωί. Αυτό που θα ήθελα να ξεκαθαρίσω είναι ότι δεν ντρέπομαι καθόλου για τα λόγια ή τις πράξεις του αρχηγού του κόμματος των Συντηρητικών και, ιδίως, ότι είναι σαφές σε όλους μας ότι πάντα δηλώναμε πως εάν η Συνθήκη της Λισαβόνας δεν επικυρωνόταν, θα θέλαμε το ζήτημα να μεταφερθεί στον βρετανικό λαό. Πιστεύω ότι πρόκειται για έντιμη στάση μας.
<P>
Θεωρώ ότι όσοι μιλούν για μη ρεαλιστικούς στόχους όσον αφορά την Ευρώπη, όσοι μιλούν με ακραίο και έμμονο τρόπο, δεν ευνοούν τους ανθρώπους στους οποίους αναφέρθηκα στην ομιλία μου - τους πολίτες όχι μόνο της Ευρώπης, αλλά και της χώρας μου, οι οποίοι επιθυμούν ευημερία, βεβαιότητα στη ζωή τους και το μέλλον. Όπως ακριβώς κάθε θεσμός της Ευρώπης έτσι και αυτοί προβαίνουν σε αυτήν τη θεσμική ομφαλοσκόπηση.
<SPEAKER ID="020" NAME="Lothar Bisky" LANGUAGE="DE">
Κύριε Πρόεδρε, θα ήθελα να καλωσορίσω τους δύο υποψηφίους εξ ονόματος της Ομάδας GUE/NGL. Καταρχάς, χαιρετίζουμε την εκλογή γυναίκας. Υποθέτουμε ότι οι δύο υποψήφιοι για τα υψηλά αξιώματα δεν θα επικεντρωθούν μόνο στο περιεχόμενο των αρμοδιοτήτων τους, αλλά θα αναπτύξουν επίσης προσέγγιση συνεργασίας προς το Κοινοβούλιο.
<P>
Προσδοκούμε από το Συμβούλιο να αντιμετωπίσει στενότερα τα κοινωνικά ζητήματα που προκύπτουν από την κρίση και να εξάγει τα ορθά συμπεράσματα. Μέχρι στιγμής δισεκατομμύρια έχουν καταβληθεί στους τραπεζίτες, αλλά δεν έχει υπάρξει καμία ουσιαστική βοήθεια προς τους απλούς πολίτες. Ο κ. Schulz έχει δίκιο όταν αναφέρει ότι τα καζίνο ανοίγουν και πάλι, αλλά την ίδια στιγμή η φτώχεια και, ιδίως, η παιδική φτώχεια αυξάνεται.
<P>
" κρίση οδήγησε στην απώλεια τεσσάρων εκατομμυρίων θέσεων εργασίας σε όλη την Ευρώπη. Σύμφωνα με αναφορές της Επιτροπής, ο αριθμός αυτός ενδέχεται να αυξηθεί σε επτά εκατομμύρια μέσα στο έτος. Γνωρίζουμε ότι τέτοιου είδους εκτιμήσεις είναι συχνά χαμηλότερες από τους πραγματικούς αριθμούς. Για παράδειγμα, 1,5 εκατομμύριο άνθρωποι στη Γερμανία εργάζονται με καθεστώς συμβάσεων ορισμένου χρόνου και οφείλουμε να δώσουμε έμφαση σε αυτό.
<P>
Ωστόσο, η αυξανόμενη ανεργία και η φτώχεια αποτελούν τα πρώτα σημάδια ακόμα μεγαλύτερης ανισότητας ευκαιριών, η οποία θα έχει σημαντικό αντίκτυπο στις εκπαιδευτικές ευκαιρίες. Πρέπει να συζητήσουμε και αυτό το θέμα. Το ερώτημα που προκύπτει είναι εάν οι αρχηγοί κρατών και κυβερνήσεων θα βρουν τρόπους εξόδου από την κρίση, οι οποίοι θα συνδυάζουν την έννοια της ολοκλήρωσης με την κοινωνική πρόοδο και θα έχουν πραγματική επίδραση στους πολίτες της Ευρώπης. Αντί για στρατηγικές εξόδου για τα προγράμματα οικονομικής ανάκαμψης και την υποχρεωτική δημοσιονομική εξυγίανση, χρειαζόμαστε αλλαγή πολιτικής. Έχω τρεις σχετικές παρατηρήσεις. Πρώτον, προσδοκούμε το Συμβούλιο να υποβάλει δήλωση για τη θέση του σχετικά με τα σχέδια για τη στρατηγική για το 2020, η οποία σκοπό έχει να αντικαταστήσει την αποτυχημένη στρατηγική της Λισαβόνας. Καινοτομία και γνώση, καταπολέμηση των αποκλεισμών, πράσινες οικονομικές στρατηγικές, ψηφιακή Ευρώπη - ως κατάλογος συνθημάτων δεν ακούγεται άσχημος. Ωστόσο, χρειαζόμαστε επειγόντως συγκεκριμένες προτάσεις οι οποίες να περιγράφουν τον τρόπο εφαρμογής όλων αυτών.
<P>
Δεύτερον, το Συμβούλιο πρέπει επιτέλους να δεσμευθεί για ένα αυστηρό σύστημα ελέγχου των χρηματοπιστωτικών αγορών. Έχω ορισμένες εύλογες ερωτήσεις σχετικά με το πώς μπορεί το Συμβούλιο να το πράξει αυτό σύμφωνα με τις ισχύουσες συνθήκες, επειδή, σε μερικές περιπτώσεις, οι περιορισμοί στην ελεύθερη διακίνηση κεφαλαίων και πληρωμών απαγορεύονται ή δεν είναι επιθυμητοί. Μας ενδιαφέρει να δούμε πώς θα το επιτύχετε αυτό.
<P>
Τρίτον, θα ήθελα και πάλι να τονίσω ότι το Συμβούλιο πρέπει να δώσει ένα σαφές μήνυμα μετά την Κοπεγχάγη όσον αφορά την ανάγκη δεσμευτικής συμφωνίας για την αλλαγή του κλίματος. Οι εθελοντικές δεσμεύσεις ποτέ δεν έχουν επιτύχει τον επιδιωκόμενο στόχο.
<SPEAKER ID="021" NAME="Nigel Farage">
εξ ονόματος της Ομάδας EFD. - (ΕΝ) Κύριε Πρόεδρε, είστε όλοι πολύ υποτονικοί σήμερα το πρωί. Πίστευα ότι αυτή θα ήταν μια μεγάλη στιγμή υπερηφάνειας! Χρειαστήκατε οκτώμισι χρόνια παρενοχλήσεων, ψευδών, αγνόησης των δημοκρατικών δημοψηφισμάτων. Χρειαστήκατε οκτώμισι χρόνια για να καταφέρετε να θεσπίσετε αυτήν τη συνθήκη, και την 1η Δεκεμβρίου θα την έχετε.
<P>
Βεβαίως, ο αρχιτέκτονας όλου αυτού, ο Giscard, ήθελε από αυτήν τη Συνταγματική Συνθήκη η Ευρώπη να αποκτήσει ισχυρή, παγκόσμια φωνή, αλλά φοβάμαι ότι οι ηγέτες έπασχαν από συλλογική έλλειψη δύναμης. Αποφάσισαν ότι ήθελαν τα πρόσωπά τους να ανήκουν στο διεθνές προσκήνιο, όχι ως κάποιοι από την Ευρωπαϊκή Ένωση, και έτσι διορίστηκαν ορισμένοι πολιτικοί Πυγμαίοι.
<P>
Το ερώτημα του Kissinger, ο οποίος διερωτάται με ποιον να επικοινωνήσει τηλεφωνικά στην Ευρώπη, δεν έχει πραγματικά απαντηθεί, σωστά; Υποθέτω ότι η απάντηση μπορεί να είναι μόνο ο κ. Barroso, επειδή είναι ο μόνος για τον οποίο έχει ακούσει κανείς παγκοσμίως και ενδεχομένως είναι ο μεγάλος νικητής αυτών των αξιωμάτων. Είναι φυσικό, κύριε Barroso, να είσαστε χαρούμενος σήμερα το πρωί.
<P>
Και έχουμε τον νέο Πρόεδρο της Ευρώπης, τον Herman Van Rompuy. Δεν είναι και πολύ εύκολο να το προφέρει κανείς, έτσι δεν είναι; Δεν μπορώ να τον φανταστώ να σταματά την κυκλοφορία στο Πεκίνο ή στην Ουάσινγκτον - αμφιβάλλω εάν ποτέ τον αναγνωρίσει κανείς στις Βρυξέλλες. Παρ' όλα αυτά, θα λαμβάνει μισθό υψηλότερο από του Obama, γεγονός που δηλώνει όλα όσα πρέπει να γνωρίζετε για αυτήν την ευρωπαϊκή πολιτική τάξη και για τον τρόπο με τον οποίο φροντίζουν τους εαυτούς τους.
<P>
Τουλάχιστον είναι εκλεγμένος πολιτικός, σε αντίθεση με τη βαρόνη Cathy Ashton, η οποία αποτελεί την πραγματική εκπρόσωπο της σύγχρονης πολιτικής τάξης. Υπό κάποια έννοια είναι ιδανική, δεν είναι; Ποτέ δεν είχε κανονική εργασία και ποτέ δεν έχει εκλεγεί για κανένα αξίωμα στη ζωή της. Κατά συνέπεια, πιστεύω ότι είναι τέλεια για την Ευρωπαϊκή Ένωση.
<P>
(Ο Πρόεδρος ζητά από τον ομιλητή να ολοκληρώσει)
<P>
Ποτέ δεν έχει εκλεγεί σε κανένα αξίωμα και κανένας δεν γνωρίζει ποια είναι! Ακόμα και ο πρωθυπουργός μιλούσε για τη βαρόνη "Ashdown" και όχι για την Ashton. Εννοώ ότι κανένας δεν έχει ακούσει για αυτήν. Είναι ακόμα λιγότερο γνωστή από τον Herman Van Rompuy! Χρειάζεται και αυτό μια προσπάθεια, έτσι δεν είναι;
<P>
Ήρθε από το πουθενά. Ανήκει στη μετα-δημοκρατική ηλικία. Έχει έναν καλό γάμο: παντρεύτηκε σύμβουλο, φίλο και υποστηρικτή του Τόνι Μπλερ και προωθήθηκε στη Βουλή των Λόρδων. Όταν ήταν στη Βουλή των Λόρδων τής ανατέθηκε ένα μεγάλο έργο, το οποίο ήταν να περάσει τη Συνθήκη της Λισαβόνας από τη Βουλή των Λόρδων προσποιούμενη ότι επρόκειτο για κάτι τελείως διαφορετικό από το Σύνταγμα της ΕΕ. Κατά συνέπεια, είναι καλή στο να δείχνει σοβαρή, ενώ κατέπνιξε σθεναρά κάθε προσπάθεια στη Βουλή των Λόρδων για διεξαγωγή δημοψηφίσματος από τον βρετανικό λαό.
<P>
Ως εκ τούτου, λοιπόν: ποτέ δεν εξελέγη σε δημόσιο αξίωμα, ποτέ δεν είχε κανονική εργασία και διορίζεται σε ένα από τα υψηλότερα αξιώματα στην Ένωση. Ο διορισμός της είναι ντροπή για τη Βρετανία.
<P>
(Παρέμβαση)
<P>
Τουλάχιστον εγώ έχω εκλεγεί, κύριε, σε αντίθεση με εκείνη! Δεν έχει εκλεγεί και ο κόσμος έχει τη δύναμη να την απομακρύνει.
<P>
Αλλά ακούστε και αυτό. Υπάρχει κάτι πιο σοβαρό από αυτό. " Cathy Ashton ήταν ενεργό μέλος της εκστρατείας για τον πυρηνικό αφοπλισμό (CND). Μάλιστα, ήταν η ταμίας της εκστρατείας για τον πυρηνικό αφοπλισμό σε μια περίοδο που η CND λάμβανε πολύ μεγάλες δωρεές και αρνούταν να αποκαλύψει την πηγή. Αυτό που γνωρίζουμε είναι ότι οι δωρεές προέρχονταν από κάποιον ονόματι Will Howard, ο οποίος ήταν μέλος του Κομμουνιστικού Κόμματος της Μεγάλης Βρετανίας. Θα το αρνηθεί αυτό η βαρόνη Ashton, ότι δηλαδή, όσο ήταν ταμίας, δεχόταν χορηγίες από οργανισμούς που ήταν αντίθετοι προς τον δυτικό καπιταλισμό και τη δημοκρατία; Αυτό το ερώτημα πρέπει να τεθεί.
<P>
Και είμαστε πολύ χαρούμενοι που κάποια η οποία πρόκειται να είναι επικεφαλής της πολιτικής μας για την ασφάλεια ήταν πριν από μερικά χρόνια ακτιβίστρια σε μια οργάνωση όπως η CND; Εάν πραγματικά το πιστεύουμε αυτό, τότε ειλικρινά καλά να πάθουμε! Δεν θεωρώ ότι είναι το κατάλληλο άτομο για αυτήν τη θέση. Δεν έχει καμία εμπειρία και πρέπει να απαντήσει σε αυτά τα ερωτήματα. Έλαβε χρήματα από εχθρούς της Δύσης; Αυτό το ερώτημα πρέπει να απαντηθεί.
<P>
Έχουμε, λοιπόν, δύο Πυγμαίους. Θα έχουμε δύο αδιάφορους ηγέτες, αλλά δεν πανηγυρίζω, επειδή θα προχωρήσουν με πολιτική ενότητα και, ενώ οι ηγέτες μας μπορεί προς το παρόν να έχουν περισώσει την αξιοπρέπειά τους στη διεθνή σκηνή, έχουν όλοι προδώσει τις εθνικές δημοκρατίες τους. Το ευρωπαϊκό κράτος είναι εδώ. Είμαστε πολύ κοντά στο να δεχθούμε χιονοστιβάδα νέων νόμων λόγω της Συνθήκης της Λισαβόνας και δεν χωρά καμία αμφιβολία ότι πρέπει να διεξαχθεί πλήρες, ελεύθερο και δίκαιο δημοψήφισμα στο "νωμένο Βασίλειο, ώστε να αποφασίσουμε εάν θέλουμε να παραμείνουμε μέρος αυτής της Ένωσης ή όχι. Ελπίζω και προσεύχομαι να ψηφίσουμε υπέρ της αποχώρησης, αλλά ούτως ή άλλως ο λαός πρέπει να ερωτηθεί.
<P>
(Ο ομιλητής συμφωνεί να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8 του Κανονισμού)
<SPEAKER ID="022" NAME="Πρόεδρος">
Θα ήθελα να απευθυνθώ στον κ. Farage. Θα το εκτιμούσαμε εάν ηρεμούσατε λίγο τα πνεύματα, διότι ορισμένες λέξεις και εκφράσεις δεν είναι πάντα εύκολο να γίνουν αποδεκτές.
<SPEAKER ID="023" NAME="Edit Herczog" AFFILIATION="S&amp;D">
(ΕΝ) Κύριε Πρόεδρε, ο κ. Farage δήλωσε πως τα δύο άτομα που εξελέγησαν την προηγούμενη εβδομάδα δεν είναι άτομα για τα οποία θα σταματούσε η κυκλοφορία. Γι' αυτό τους εκλέξαμε - επειδή θέλαμε να εκλέξουμε ανθρώπους που θα κάνουν την κυκλοφορία να προχωρήσει για όλους τους Ευρωπαίους πολίτες, ώστε να αποκτήσουν καλύτερη ζωή, και αυτό θα πράξουν.
<P>
Ο κ. Van Rompuy και η κ. Cathy Ashton εξελέγησαν για τους πολίτες και τα 480 εκατομμύρια Ευρωπαίων θα το δουν σύντομα αυτό. Πιστεύω ότι αυτό είναι το στοίχημα. Πρέπει να τους στηρίξουμε. Πρέπει να διασφαλίσουμε την προσωπική τους ακεραιότητα. Και, κύριε Farage, θα ήθελα να σας παραθέσω ένα ουγγρικό απόφθεγμα. Είναι καλό που βρίσκεστε εδώ, γιατί όταν η μαϊμού ανεβαίνει στο δέντρο, είναι ευκολότερο να δεις τα οπίσθιά της!
<SPEAKER ID="024" NAME="Nigel Farage" AFFILIATION="EFD">
(ΕΝ) Κύριε Πρόεδρε, με όλο τον σεβασμό, θεωρώ ότι η αξιότιμη βουλευτής έχασε τελείως το νόημα, επειδή δύο φορές επανέλαβε τη φράση "τα άτομα που εξελέγησαν την προηγούμενη εβδομάδα". Δεν εξελέγησαν. Αυτό ακριβώς θέλω να πω, και όσον αφορά τη βαρόνη Ashton δεν έχει ποτέ σε όλη της τη ζωή εκλεγεί σε δημόσιο αξίωμα. Της ανατίθεται ένα εξαιρετικά ισχυρό αξίωμα και οι λαοί της Ευρώπης, της Βρετανίας, της κάθε χώρας, δεν έχουν το δικαίωμα να την ελέγξουν και να την απομακρύνουν, και αυτό είναι το θεμελιώδες σφάλμα με όλη αυτήν την Ευρωπαϊκή Ένωση. Πρόκειται μόνο για γραφειοκρατία έναντι δημοκρατίας. Τα πράγματα έχουν λάβει τρομερά, τρομερά λανθασμένη πορεία.
<P>
Όμως, μπορώ να επανέλθω και να θέσω σε εσάς ένα ερώτημα, κύριε Πρόεδρε; Φάνηκε ότι υπαινιχθήκατε πως ανέφερα κάτι ανάρμοστο ή πέρα από τα όρια ή λανθασμένο. Μπορείτε, σας παρακαλώ, να εξηγήσετε ποιο ήταν αυτό; Θα ήθελα να το γνωρίζω.
<SPEAKER ID="025" NAME="Πρόεδρος">
Ο τρόπος με τον οποίο περιγράψατε την επιλογή των ανθρώπων που είναι τόσο σημαντικοί για την Ευρωπαϊκή Ένωση και αυτά που αναφέρετε σχετικά με το όλο θέμα είναι, κατά τη γνώμη μου, τελείως ανάρμοστα για όλη την κατάσταση.
<P>
(Διαμαρτυρίες)
<P>
Αυτή είναι η άποψή μου, κύριοι συνάδελφοι.
<SPEAKER ID="026" NAME="Nigel Farage" AFFILIATION="EFD">
(ΕΝ) Κύριε Πρόεδρε, όταν εκλεγήκατε στο αξίωμα του Προέδρου, δηλώσατε ότι θα ενεργείτε ως ουδέτερος Πρόεδρος, ώστε να εξασφαλίσετε την ευκαιρία σε όλους τους συμμετέχοντες στη συζήτηση να εκφράσουν την άποψή τους. Εάν ασκείτε κριτική στο πολιτικό περιεχόμενο των λόγων μου, τότε δεν επιτελείτε το έργο σας ως ουδέτερος Πρόεδρος.
<SPEAKER ID="027" NAME="Andreas Mölzer" AFFILIATION="NI">
(DE) Κύριε Πρόεδρε, μετά από όλη αυτήν την ένταση ίσως χρειαζόμαστε μια πιο προσγειωμένη προσέγγιση. Αναδυόμενες οικονομίες διψασμένες για ενέργεια και σπάταλες βιομηχανικές χώρες δεν ήταν καν προετοιμασμένες για την εφαρμογή του Πρωτοκόλλου του Κιότο. Συνεπώς, αμφιβάλλω ότι πρόκειται να αλλάξει κάτι μετά τη διάσκεψη της Κοπεγχάγης. Ο σκοπός της εμπορίας πιστοποιητικών είναι επίσης αμφισβητήσιμος, με τη δαπάνη εκατομμυρίων για αυτόν τον σκοπό, ενώ οι πραγματικές εναλλακτικές, όπως η ενέργεια από ανανεώσιμες πηγές, προωθούνται ως υποτιμημένες εναλλακτικές. Αυτό δεν πρέπει σε καμία περίπτωση να οδηγήσει στην προώθηση εγκαταστάσεων παραγωγής πυρηνικής ενέργειας ως εναλλακτική λύση φιλική προς το Πρωτόκολλο του Κιότο.
<P>
" δεύτερη επείγουσα κρίση, με άλλα λόγια ο αγώνας δρόμου για την επιχορήγηση της υπό κατάρρευση αυτοκινητοβιομηχανίας Opel, αποτελεί ένα εξίσου εκρηκτικό ζήτημα. Σημάδια, όπως η πτώση στις παραγγελίες, δεν ελήφθησαν σοβαρά υπόψη και η ΕΕ συνέβαλε πιθανώς με την πληθώρα κανονισμών της στην παρακμή μιας άλλοτε ακμαίας βιομηχανίας. Το δίδαγμα που πρέπει να λάβουμε είναι ότι στο μέλλον πρέπει να καθιερώσουμε βασικές συνθήκες, οι οποίες μπορούν να σχεδιαστούν και να προβλεφθούν για όλες τις βιομηχανίες, και ότι μέχρι την εφαρμογή πλήρως ανεπτυγμένων εννοιών, είναι ανεύθυνη η δαπάνη δισεκατομμυρίων ευρώ των ευρωπαίων φορολογουμένων για την επίλυση του προβλήματος. Είναι σημαντικό να διασφαλιστεί τουλάχιστον ότι αυτά τα χρήματα δεν καταλήγουν στις "ΠΑ. Επιπλέον, πρέπει να θεσπιστούν κανόνες αποπληρωμής.
<P>
Πρέπει τουλάχιστον να τεθούν τα θεμέλια της οριστικοποίησης του "διαφανούς" ευρωπαίου πολίτη στην επόμενη συνεδρίαση. Το πρόγραμμα της Στοκχόλμης δίνει λιγότερα δικαιώματα στους ανθρώπους, επειδή δεν μπορούν να ελέγξουν τον τρόπο με τον οποίο χρησιμοποιούνται τα δεδομένα. Δεν υπάρχει κανένα σημάδι τερματισμού της παρακολούθησης των επιβατών, το αμφιλεγόμενο θέμα της προστασίας δεδομένων δεν έχει ακόμα επιλυθεί και, εάν θέλουμε να εισαγάγουμε ένα ευρωπαϊκό σύστημα ασύλου, τότε, κατά τη γνώμη μου, πρέπει να εφαρμόσουμε τα αυστηρότερα κριτήρια, όπως αυτά που χρησιμοποιούνται στη Δανία.
<SPEAKER ID="028" NAME="Cecilia Malmström" LANGUAGE="SV">
Κύριε Πρόεδρε, ευχαριστώ τους αρχηγούς των Ομάδων για την εμπνευσμένη συμβολή τους. " μεγάλη πλειοψηφία, αν και όχι απόλυτη, φαίνεται ότι, όπως και η σουηδική Προεδρία, είναι ικανοποιημένη με το γεγονός ότι καταφέραμε να στεφθούν με επιτυχία οι δύο διορισμοί, του Herman Van Rompuy και της Catherine Ashton. Και οι δύο συμβάλλουν στη συνοχή, τη σταθερότητα και τον αυξημένο συντονισμό στην Ευρωπαϊκή Ένωση, κάτι απαραίτητο εάν θέλουμε να είμαστε σε θέση να επικεντρωθούμε στις σημαντικές προκλήσεις που αλληλεπικαλύπτουν τις εξαμηνιαίες Προεδρίες. Θεωρώ ότι αυτό είναι πολύ καλό.
<P>
Όπως δήλωσε και ο κ. Schulz, αφού διορίστηκαν θα μπορέσουν να επικεντρωθούν στα καθήκοντά τους και εμείς θα μπορέσουμε να τερματίσουμε αυτήν τη συζήτηση. Ενδεχομένως, όταν επιτέλους η Συνθήκη της Λισαβόνας τεθεί σε ισχύ την 1η Δεκεμβρίου, να μπορέσει και η συζήτηση για τη βρετανική εσωτερική πολιτική να μείνει εκτός αυτού του Κοινοβουλίου. " ΕΕ χρειάζεται σύγχρονους βασικούς κανόνες και η Συνθήκη της Λισαβόνας θα μας τους παράσχει. Θα είμαστε καλύτερα εξοπλισμένοι για την επίλυση των σημαντικών ζητημάτων που αντιμετωπίζουμε.
<P>
Κατά τη διάρκεια της επόμενης περιόδου, που θα οδηγήσει στην ευρωπαϊκή διάσκεψη κορυφής, υπάρχουν τρία βασικά θέματα στα οποία η σουηδική Προεδρία ελπίζει να σημειώσει πρόοδο μαζί με εσάς και με τη βοήθεια της Επιτροπής. Το θέμα του κλίματος, για το οποίο καταβάλουμε κάθε δυνατή προσπάθεια για την επίτευξη πολιτικής συμφωνίας με χρονοδιάγραμμα, ώστε να μπορέσει κάποια στιγμή να καταστεί νομικά δεσμευτική. Θα πρέπει να ζήσουμε με τα αποτελέσματα της Κοπεγχάγης για μεγάλο χρονικό διάστημα και πρέπει σταδιακά να αλλάξουμε τις κοινωνίες μας, ώστε να γίνουμε οικολογικά έξυπνοι.
<P>
Όσον αφορά τα οικονομικά ζητήματα, αν και η κατάσταση φαίνεται καλύτερη στις οικονομικές αγορές, αντιμετωπίζουμε υψηλά ποσοστά ανεργίας σε πολλές χώρες, γεγονός που θα αποτελέσει χαρακτηριστικό των οικονομιών μας για πολλά χρόνια ακόμα.
<P>
Όσον αφορά τις ερωτήσεις του κ. Verhofstadt για την εποπτεία, χαίρομαι που, παρ' όλα αυτά, σημειώνουμε πρόοδο σε αυτό το ζήτημα. Το πρόβλημα που αντιμετωπίζαμε μέχρι στιγμής με τη χρηματοπιστωτική εποπτεία είναι ότι επικεντρωνόταν υπερβολικά σε μεμονωμένες επιχειρήσεις και πολύ λίγο στο χρηματοπιστωτικό σύστημα ως σύνολο. " συνεργασία μεταξύ των διαφόρων εποπτικών αρχών δεν έχει επίσης επιτύχει. Με τη δημιουργία των νέων ευρωπαϊκών εποπτικών αρχών θα καταφέρουμε να το διορθώσουμε αυτό. Θα διαθέτουν συνολική άποψη και ενισχυμένη συνεργασία. Βεβαίως, θα είναι υπόλογες στο Συμβούλιο και στο Ευρωπαϊκό Κοινοβούλιο. Περισσότερες λεπτομέρειες για αυτό το θέμα θα συζητηθούν στη συνεδρίαση του Ecofin στις 2 Δεκεμβρίου, όταν, ελπίζω, θα σημειώσουμε περαιτέρω πρόοδο.
<P>
Τέλος, σχετικά με το πρόγραμμα της Στοκχόλμης: πρόκειται για μια πολύ σημαντική απόφαση με την οποία θα πρέπει να πορευτούμε για μεγάλο χρονικό διάστημα και σχετικά με την οποία το Ευρωπαϊκό Κοινοβούλιο θα έχει μεγάλη επιρροή στο μέλλον. Όπως θα μπορούσε να πει κανείς, είναι ζήτημα εξεύρεσης λύσεων στα τρομερά προβλήματα που αντιμετωπίζουμε όσον αφορά το διασυνοριακό έγκλημα, το λαθρεμπόριο και την απειλή της τρομοκρατίας, και είναι ζήτημα ισορροπίας με μια πολιτική η οποία θα θέτει στο επίκεντρο τους πολίτες και θα διασφαλίζει τον σεβασμό της ιδιωτικής ζωής των ατόμων.
<P>
Ελπίζω ότι θα μπορέσουμε να καταρτίσουμε ένα μακροπρόθεσμο πρόγραμμα για την αντιμετώπιση αυτών των ζητημάτων στο πλαίσιο του προγράμματος της Στοκχόλμης. Αυτά τα τρία ζητήματα, μαζί με σειρά άλλων, είναι οι προτεραιότητες της σουηδικής Προεδρίας και είμαι πολύ χαρούμενη που βλέπω ότι θα έχουν, ελπίζω, επιτυχή κατάληξη τον Δεκέμβριο. Σας ευχαριστώ πολύ. Βεβαίως, θα μιλήσω εκ νέου στο τέλος της συζήτησης.
<SPEAKER ID="029" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, τέθηκε ένα συγκεκριμένο θέμα για το SWIFT και θα ήθελα να διευκρινίσω τη θέση μου σχετικά, επειδή πιστεύω ότι είναι εξαιρετικής σημασίας. Σχετίζεται επίσης με το πρόγραμμα της Στοκχόλμης.
<P>
Το πρόγραμμα SWIFT είναι πράγματι ένα εξαιρετικά πολύτιμο όργανο των κρατών μελών για την καταπολέμηση της τρομοκρατίας. Έχει επιτρέψει στις αρχές των κρατών μελών να αποτρέψουν τρομοκρατικές επιθέσεις στην Ευρώπη. Δεν αναφερόμαστε σε θεωρητικές περιπτώσεις. Αναφερόμαστε σε πραγματικές περιπτώσεις.
<P>
Το σχέδιο της συμφωνίας Ευρωπαϊκής Ένωσης"νωμένων Πολιτειών, το οποίο βρίσκεται υπό συζήτηση, είναι μια προσωρινή συμφωνία μέγιστης διάρκειας 12 μηνών. Είναι αναγκαία για τη νόμιμη αντικατάσταση της υπάρχουσας συμφωνίας μετά τη μεταφορά της αποθήκευσης δεδομένων εκτός "νωμένων Πολιτειών.
<P>
Εάν η προσωρινή συμφωνία εγκριθεί πριν από την 1η Δεκεμβρίου και η νομική βάση τροποποιηθεί, θα αποφευχθεί το κενό ασφάλειας και το σοβαρό πλήγμα στις σχέσεις Ευρωπαϊκής Ένωσης"νωμένων Πολιτειών σε αυτόν τον τομέα.
<P>
Στην πρόσφατη συνεδρίαση, στην οποία συμμετείχαν η Ευρωπαϊκή Ένωση και ο πρόεδρος Obama, το πρώτο ζήτημα που έθεσε ο πρόεδρος Obama είναι η συνεργασία μεταξύ "νωμένων Πολιτειών και Ευρώπης για την καταπολέμηση της τρομοκρατίας. Ανέφερε ονόματα συγκεκριμένων χωρών της Ευρώπης που πρόσφατα απέφυγαν τρομοκρατικές επιθέσεις χάρη στη συνεργασία μεταξύ μας σε αυτόν τον τομέα.
<P>
Εάν το επιθυμείτε, μπορώ να σας δώσω ορισμένες σχετικές πληροφορίες. Περισσότερες από 5 450 υποθέσεις που υπόκεινται στο πρόγραμμα παρακολούθησης της χρηματοδότησης της τρομοκρατίας έχουν περάσει μέχρι σήμερα στις ευρωπαϊκές κυβερνήσεις, ενώ περισσότερες από 100 νέες υπόνοιες που δημιουργήθηκαν ανατέθηκαν στις ευρωπαϊκές χώρες από τον Ιανουάριο έως τον Σεπτέμβριο του τρέχοντος έτους.
<P>
Μπορώ να σας δώσω συγκεκριμένα παραδείγματα. " πληροφορία αυτή παρείχε ουσιαστική βοήθεια στις ευρωπαϊκές κυβερνήσεις κατά τη διάρκεια των ερευνών για το σχέδιο της Αλ Κάιντα να επιτεθεί σε υπερατλαντικές πτήσεις μεταξύ "νωμένου Βασιλείου και "νωμένων Πολιτειών.
<P>
Στα μέσα Σεπτεμβρίου του 2009, τρία άτομα καταδικάστηκαν σε τουλάχιστον 30 έτη φυλάκισης έκαστος. Στις αρχές του 2009, το σύστημα αυτό χρησιμοποιήθηκε για τον εντοπισμό της οικονομικής δραστηριότητας μέλους της Αλ Κάιντα που είχε ως βάση του την Ευρώπη και συμμετείχε στον σχεδιασμό εικαζόμενης επίθεσης σε αεροσκάφος. Οι πληροφορίες παρασχέθηκαν στις κυβερνήσεις ευρωπαϊκών χωρών και χωρών της Μέσης Ανατολής.
<P>
Το καλοκαίρι του 2007, το ίδιο σύστημα χρησιμοποιήθηκε για τον εντοπισμό των οικονομικών δραστηριοτήτων μελών της Islamic Jihad Union που είχαν ως βάση τη Γερμανία. Οι πληροφορίες αυτές συνέβαλαν στην έρευνα και τελικά στη σύλληψη μελών της Islamic Jihad Union που σχεδίαζαν επιθέσεις στη Γερμανία. Στη συνέχεια ομολόγησαν αυτές τις δραστηριότητες.
<P>
Κατά συνέπεια, το εν λόγω σύστημα έχει ήδη σώσει ορισμένες ζωές στην Ευρώπη και αλλού. Πρόκειται για ένα εξαιρετικά σοβαρό θέμα. Συμφωνώ απόλυτα με την άποψη ότι η καταπολέμηση της τρομοκρατίας πρέπει να πραγματοποιηθεί με πλήρη σεβασμό των θεμελιωδών δικαιωμάτων και εγγύηση των διαφανών και ελεύθερων κοινωνιών μας. Ήμασταν οι πρώτοι που δηλώσαμε στον πρόεδρο Μπους ότι πρέπει να κλείσει τις φυλακές του Γκουαντάναμο - εμείς οι Ευρωπαίοι. Και εμμένουμε σε αυτήν τη θέση μας. Παράλληλα, πρέπει να φροντίσουμε να μείνουμε ενωμένοι και αφοσιωμένοι στην καταπολέμηση της τρομοκρατίας.
<P>
Γι' αυτόν τον λόγο, θέλω να σας διαβεβαιώσω ότι θα σας παρουσιάσουμε νέα εντολή βάσει της Συνθήκης της Λισαβόνας, ακριβώς για την αντιμετώπιση αυτού του ζητήματος, στο πλαίσιο της οποίας το Ευρωπαϊκό Κοινοβούλιο θα έχει πλήρεις εξουσίες.
<P>
Συνεπώς, στις αρχές του 2010 θα παρουσιάσουμε νέα βάση με σεβασμό προς τη Συνθήκη της Λισαβόνας, η οποία θα παρέχει στο Κοινοβούλιο πλήρη εξουσία για να ενεργήσει σχετικά, επειδή θέλουμε και το Κοινοβούλιο να βρίσκεται στο προσκήνιο αυτής της δράσης κατά της τρομοκρατίας και υπέρ της ασφάλειας, με πλήρη σεβασμό, βεβαίως, προς τα θεμελιώδη δικαιώματα και τις νομικές εγγυήσεις μας.
<P>
Τέλος, επειδή τόσοι πολλοί από εσάς μιλήσατε για το ζήτημα της ισορροπίας των φύλων -και σας ευχαριστώ για τα σχόλιά σας- το οποίο είναι πολύ σημαντικό για εμένα, για την Επιτροπή και τα ευρωπαϊκά θεσμικά όργανα, επιτρέψτε μου να επισημάνω το γεγονός ότι σήμερα είναι η 10η επέτειος της παγκόσμιας ημέρας για την εξάλειψη της βίας κατά των γυναικών. Θεωρώ ότι και αυτό είναι ένα ζήτημα για το οποίο πρέπει και εμείς στην Ευρώπη να αναλάβουμε δράση. Δυστυχώς, εξακολουθούν να υπάρχουν στην Ευρώπη περιπτώσεις επιθέσεων κατά γυναικών από τους άνδρες συντρόφους τους ή πρώην συντρόφους τους. Δράττομαι της ευκαιρίας για να δείξω τη δέσμευσή μας σε αυτό το πολύ σημαντικό ζήτημα που παρατηρείται και στην ευρωπαϊκή κοινωνία.
<SPEAKER ID="030" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, στο πλαίσιο των σχολιασμών για την εγκαινίαση της νέας περιόδου της Ευρωπαϊκής Ένωσης, ο διεθνής Τύπος πολύ συχνά χρησιμοποίησε εκφράσεις όπως "υποψήφιοι που δεν ανταποκρίνονται στις θέσεις" ή "ανεπαρκείς υποψήφιοι".
<P>
Θα ήθελα να πάω ενάντια στο ρεύμα. Ο κ. Verhofstadt είπε την πιο μεγάλη αλήθεια όταν δήλωσε ότι το ποτήρι μπορούμε να το δούμε είτε μισογεμάτο είτε μισοάδειο. Διερωτώμαι, συνεπώς, ποιο ήταν το σκεπτικό του Συμβουλίου όταν επέλεξε αυτά τα άτομα. Θεωρώ ότι ήταν κοινοτικό σκεπτικό και θα εξηγήσω τι εννοώ. " επιλογή ενός απερχόμενου μέλους της Ευρωπαϊκής Επιτροπής για τη θέση του ευρωπαίου υπουργού Εξωτερικών στέλνει ένα ξεκάθαρο μήνυμα: δηλώνει ότι πρόθεση είναι η άσκηση κοινοτικής εξωτερικής πολιτικής και όχι εξωτερικής πολιτικής που συνάδει προς τη φιλοσοφία κάποιου συγκεκριμένου κράτους. Ως εκ τούτου, σε ό,τι αφορά εμένα προσωπικά, τα νέα δεν είναι ότι η κ. Ashton είναι Βρετανίδα, αλλά ότι προέρχεται από την Επιτροπή. Με άλλα λόγια, υιοθετεί κοινοτική προσέγγιση στα ζητήματα εξωτερικής πολιτικής που δεν συνδέεται με τη συγκεκριμένη άποψη ενός κράτους.
<P>
Όσον αφορά την υποψηφιότητα του βέλγου πρωθυπουργού, αμφισβητήθηκε μέσω συγκρίσεων με πιο προβεβλημένα πρόσωπα. Πιστεύω ότι αυτό που ζητάμε από τον Πρόεδρο του Ευρωπαϊκού Συμβουλίου, του οποίου η θητεία θα διαρκέσει δυόμισι χρόνια, δεν είναι να φωνάζει δυνατότερα από τους άλλους ή να επιβάλλει την εξουσία του, αλλά να πείσει τους άλλους να εκφράζονται ομόφωνα. Για τον λόγο αυτόν, πιστεύω ότι ήταν καλή επιλογή η πρόταση του κ. Van Rompuy.
<P>
Κινητήρια δύναμη πρέπει να είναι η κοινοτική προσέγγιση, γιατί εάν πραγματικά θέλουμε να οικοδομήσουμε την Ευρώπη, είναι σκόπιμο τα πρόσωπα να επιλεγούν με βάση αυτό το κριτήριο. Θα μπορέσουμε να δούμε την αποδοτικότητα και αποτελεσματικότητα αυτής της επιλογής όταν τους δούμε εν δράσει, αλλά καλώ όλους να στηρίξουν σημαντικά το έργο τους, διαφορετικά θα έχουμε χάσει πράγματα μια μοναδική ευκαιρία.
<SPEAKER ID="032" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, έλαβα το λόγο χθες στην Ολομέλεια για να τονίσω τη σπουδαιότητα του προγράμματος της Στοκχόλμης, το οποίο βρίσκεται στην ημερήσια διάταξη του Ευρωπαϊκού Συμβουλίου της 10ης Δεκεμβρίου. Ο λόγος ήταν επειδή ήθελα να επιστήσω την προσοχή όλων στο περιεχόμενό τους και, ιδίως, να ζητήσω την ευρύτερη δυνατή κοινοβουλευτική στήριξη για την προώθηση της έκθεσης που καταρτίστηκε με τη συνεργασία τριών Επιτροπών. Αναφέρομαι στην Επιτροπή Νομικών Θεμάτων, την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και την Επιτροπή Συνταγματικών Υποθέσεων. Κατά συνέπεια, χθες, επικεντρώθηκα στη σημασία της δημιουργίας Ευρώπης για τους πολίτες, καθώς και αγοράς.
<P>
Πιστεύω ότι τώρα είναι η κατάλληλη στιγμή να τονίσουμε τη σημασία αυτού του ζητήματος από συνταγματική άποψη, για την ημερήσια διάταξη του Ευρωπαϊκού Κοινοβουλίου που θα διεξαχθεί στις 10 και 11 Δεκεμβρίου. Ούτως ή άλλως, το Κοινοβούλιο θα ενισχυθεί βάσει της Συνθήκης της Λισαβόνας.
<P>
Το Κοινοβούλιο θα ενισχυθεί σημαντικά στον τομέα της ελευθερίας, της ασφάλειας και της δικαιοσύνης και μέσω της ανάπτυξης του σχεδίου δράσης που θα εγκριθεί κατά τη διάρκεια της ισπανικής Προεδρίας. Αυτό συμβαίνει επειδή απαιτείται τέτοια συνεργασία, σύμφωνα με το άρθρο 17 της Συνθήκης για την Ευρωπαϊκή Ένωση και το άρθρο 295 της Συνθήκης για τη λειτουργία της Ευρωπαϊκής Ένωσης. Τα άρθρα αυτά μας καλούν να ξεκινήσουμε διοργανική συνεργασία και απαιτούν την επίτευξη συμφωνίας για τη διοργανική συνεργασία με σκοπό την ανάπτυξη κοινής στρατηγικής για την εφαρμογή της Συνθήκης της Λισαβόνας. Επιπλέον, απαιτείται να το πράξουμε αυτό τηρώντας παράλληλα τις αρχές της μέγιστης δυνατής διαφάνειας, επικουρικότητας και συνεργασίας με τα εθνικά κοινοβούλια. Τα εθνικά κοινοβούλια θα ασχοληθούν, στη συνέχεια, με την ανάπτυξη της ατζέντας της Λισαβόνας.
<P>
Αυτό σημαίνει ότι πρέπει να εργαστούμε ακόμα πιο σκληρά. Δεν θα είναι εύκολη η κατάσταση για εμάς. Αντίθετα θα γίνει πιο πολύπλοκη. Θα αναγκαστούμε επίσης να διεξαγάγουμε διαδικασία αξιολόγησης, ώστε να διδαχθούμε από την εμπειρία. Ο κύριος στόχος της άσκησης θα είναι η διασφάλιση της συμμόρφωσης προς το ευρωπαϊκό μοντέλο και τα θεμελιώδη δικαιώματα. Το Ευρωπαϊκό Κοινοβούλιο θα πρέπει επίσης να ασχοληθεί περισσότερο με την προστασία των δεδομένων. Έχω κατά νου την παρακολούθηση της συμφωνίας SWIFT, η οποία αναφέρθηκε νωρίτερα σήμερα και είναι τόσο σημαντική στο πλαίσιο της διμερούς μας σχέσης με τις "νωμένες Πολιτείες.
<P>
Ωστόσο, πιο σημαντικό είναι ότι το Ευρωπαϊκό Κοινοβούλιο θα συμμετάσχει στην αξιολόγηση και την παρακολούθηση της επίδοσης των υπηρεσιών στο πλαίσιο της δομής των ευρωπαϊκών οργάνων. Αναφέρομαι στη Europol, την Ευρωπαϊκή Υπηρεσία Υποστήριξης για το Άσυλο, τη Eurojust και τον Frontex.
<P>
Για όλους αυτούς τους λόγους, θα ήθελα η ατζέντα του Ευρωπαϊκού Κοινοβουλίου να αντικατοπτρίζει τη δέσμευση για δράση και έργο σε συνεργασία με το Ευρωπαϊκό Κοινοβούλιο, ιδίως σχετικά με την προετοιμασία και την παρακολούθηση του σχεδίου δράσης που πρόκειται να εγκριθεί κατά τη διάρκεια των έξι μηνών της ισπανικής Προεδρίας.
<SPEAKER ID="033" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, τα καταφέραμε - η Συνθήκη της Λισαβόνας τέθηκε σε ισχύ. Θα ήθελα να ευχαριστήσω τη Cecilia Malmström, τη σουηδική Προεδρία και όλη την ομάδα που εργάστηκε πολύ σκληρά. Πρόκειται για μέγιστο επίτευγμα.
<P>
Στο πλαίσιο αυτό, θα ήθελα να αναφερθώ εν συντομία στα δύο σημεία που αποτέλεσαν το θέμα της παρούσας συζήτησης. Το πρώτο θέμα είναι ο Πρόεδρος του Συμβουλίου. Κύριε Barroso, μόλις αναφέρατε ότι θέλετε να συνεργαστείτε με τον Herman Van Rompuy. Πιστεύω ότι είναι πολύ καλή ιδέα. Είναι ορθό το ότι πρέπει να συνεργαστείτε με το Κοινοβούλιο. Ωστόσο, υπάρχει κάτι που θα ήθελα να δηλώσω με σαφήνεια: ο Πρόεδρος του Συμβουλίου δεν είναι υπόλογος στο Ευρωπαϊκό Κοινοβούλιο ούτε σε οποιοδήποτε άλλο κοινοβούλιο. Αυτό σημαίνει ότι εσείς ως Πρόεδρος της Επιτροπής είστε ο νόμιμος δημοκρατικός θεσμός και ο νόμιμος δημοκρατικός πρόεδρος της Ευρώπης. Γι αυτόν τον λόγο, δουλέψτε με κάθε τρόπο σε συνεργασία, αλλά διασφαλίστε ότι εσείς βρίσκεστε στο τιμόνι και οδηγείτε το όχημα.
<P>
Το δεύτερο σημείο είναι ότι η εκπρόσωπος του Συμβουλίου δήλωσε ότι η Cathy Ashton θα αναλάβει τόσο το αξίωμα της Ύπατης Εκπροσώπου όσο και της Αντιπροέδρου της Επιτροπής την 1η Δεκεμβρίου 2009. Πρώτον, πρόκειται για ένα αξίωμα -Ύπατη Εκπρόσωπος, Αντιπρόεδρος της Επιτροπής- και δεύτερον, δεν μπορεί να αναλάβει το αξίωμα χωρίς τη συναίνεση του Κοινοβουλίου. Από 1ης Δεκεμβρίου, η πρώτη Επιτροπή Barroso βρίσκεται σε νομικό άτοπο μεταξύ της λήξης της Συνθήκης της Νίκαιας και της έναρξης της Συνθήκης της Λισαβόνας. " Cathy Ashton δεν θα αναλάβει πλήρη καθήκοντα πριν λάβει τη συναίνεση του Κοινοβουλίου στα τέλη Ιανουαρίου του2010.
<P>
Ένα τελευταίο σημείο για την κουλτούρα συζήτησης σε αυτό το Κοινοβούλιο. Αρκεί να ακούσουμε τον κ. Farage. Εάν ο ίδιος ή το κόμμα του επρόκειτο να γίνουν κυβέρνηση στο "νωμένο Βασίλειο, οι Βρετανοί πραγματικά θα εκτιμούσαν την αξία της ελευθερίας εγκατάστασης στην Ευρωπαϊκή Ένωση, επειδή πολλοί θα μετακόμιζαν στη Γαλλία, τη Γερμανία, την Ισπανία, την Ιταλία και την Πορτογαλία, κύριε Barroso.
<SPEAKER ID="034" NAME="Jill Evans" AFFILIATION="Verts/ALE">
(EN) Κύριε Πρόεδρε, η συνεδρίαση του Συμβουλίου θα διεξαχθεί σε λιγότερο από δύο εβδομάδες μετά την έναρξη ισχύος της Συνθήκης της Λισαβόνας, ενώ έχουμε διανύσει, όπως είπε και η υπουργός, μακρά και δύσκολη πορεία για να φτάσουμε έως εδώ. Ωστόσο, πολλοί από εμάς έχουμε την αίσθηση ότι χάσαμε μια σημαντική ευκαιρία. Υπάρχει ακόμα ένας κρίκος που λείπει, ένα ζωτικό δημοκρατικό στοιχείο στη σχέση μεταξύ της ΕΕ και των λαών της Ευρώπης - πρόκειται για το υπο-κράτος ή το περιφερειακό επίπεδο διακυβέρνησης.
<P>
Πολλοί πολίτες των εκλογικών περιφερειών έχουν την αίσθηση ότι η Ευρώπη είναι το ίδιο απόμακρη όπως πάντα και αυτό πρέπει να το αντιμετωπίσουμε επειγόντως. Δεν είχαμε όλοι τη δυνατότητα να συμμετάσχουμε σε δημοψήφισμα και να εκφράσουμε τις απόψεις μας για τη μελλοντική εξέλιξη της Ευρώπης, ωστόσο συμβαίνουν γεγονότα σε όλη την ΕΕ που επηρεάζουν άμεσα το έργο μας για την αντιμετώπιση των προκλήσεων και όλων των ζητημάτων πολιτικής που ήδη αναφέρθηκαν -απασχόληση, κοινωνικά δικαιώματα, οικονομική ρύθμιση, καταπολέμηση της τρομοκρατίας, ειρήνη και δικαιοσύνη- και είμαι υπερήφανος που ομιλώ, συμπτωματικά, ως επικεφαλής της εκστρατείας για τον πυρηνικό αφοπλισμό στην Ουαλία.
<P>
Μας χωρίζουν μόλις μερικές εβδομάδες από τη διάσκεψη κορυφής της Κοπεγχάγης, τη μεγαλύτερη πρόκληση όλων. Μέχρι και το 80% των πολιτικών μετριασμού και προσαρμογής πρόκειται να εφαρμοστούν σε τοπικό και περιφερειακό επίπεδο. Και πολλές περιφερειακές κυβερνήσεις, όπως η κυβέρνηση της Ουαλίας είναι πρωτοπόρες στην έγκριση ριζοσπαστικών πολιτικών για την καταπολέμηση της αλλαγής του κλίματος. Εδώ θα εφαρμοστούν οι όποιες διεθνείς συμφωνίες επιτευχθούν. Ως εκ τούτου, πρέπει να κοιτάξουμε πέρα από το επίπεδο των κρατών μελών στους λαούς της Ευρώπης.
<P>
Την Κυριακή 13 Δεκεμβρίου, περισσότεροι από 150 δήμοι της Καταλονίας θα διεξαγάγουν δημοψηφίσματα για την ανεξαρτησία τους από την Ισπανία. Πώς αντιδρά η ΕΕ σε αυτό; Πρόκειται να συμπεριληφθεί στην ημερήσια διάταξη του Συμβουλίου; Πολύ αμφιβάλλω, αν και θα έπρεπε. " Ευρώπη αλλάζει και ελπίζω ότι ο νέος Πρόεδρος θα αναγνωρίσει την αλλαγή και θα ανταποκριθεί σε αυτήν.
<SPEAKER ID="035" NAME="Peter van Dalen" AFFILIATION="ECR">
(NL) Πρώτα από όλα, θα ήθελα να εκφράσω τις ευχαριστίες μου στη σουηδική Προεδρία για τις προσπάθειες που κατέβαλε τους τελευταίους μήνες. Αξίζει ιδιαίτερη αναγνώριση για τον τρόπο με τον οποίο επέλυσε τον κύβο του Ρούμπικ διορίζοντας τον κ. Van Rompuy και τη Λαίδη Ashton.
<P>
Είμαι πολύ ικανοποιημένος με αυτούς τους διορισμούς, επειδή ο κ. Van Rompuy έχει ήδη δηλώσει ότι οι προσωπικές του απόψεις είναι τελείως άσχετες. Τα λόγια του αποτελούν περίτρανη απόδειξη της σοφίας και της διορατικότητάς του. Συγχαίρω τον κ. Van Rompuy για αυτήν την ευρω-ρεαλιστική προσέγγιση και θα συνεχίσω να του την υπενθυμίζω στο μέλλον, ανεξάρτητα από το εάν είναι αναγκαίο ή όχι.
<P>
Δυστυχώς, ακούστηκαν επίσης αποδοκιμασίες από εκείνους που φοβούνται ότι ο πρώτος μόνιμος Πρόεδρος του Συμβουλίου δεν έχει επαρκή προσόντα για τη θέση. Προφανώς κάποιοι ήλπιζαν σε ένα είδος ευρωπαίου υπερήρωα. Σίγουρα δεν αποδέχομαι τέτοιου είδους απόψεις και οι αρχικές δηλώσεις του κ. Van Rompuy με καθησύχασαν. Ποτέ δεν δήλωσε ότι επιθυμεί να γίνει τέτοιου είδους υπερήρωας.
<P>
Κύριε Πρόεδρε, στην επερχόμενη συνεδρίαση του Συμβουλίου, οι αρχηγοί των ευρωπαϊκών κυβερνήσεων θα πρέπει να εξετάσουν τις λεπτομέρειες της στρατηγικής τους σχετικά με την Κοπεγχάγη, ώστε να μπορέσουν να επιτύχουν το καλύτερο δυνατό αποτέλεσμα. Εύχομαι στον Πρόεδρο Van Rompuy και στον κ. Bildt, Προεδρεύοντα του Συμβουλίου, κάθε επιτυχία σε αυτό το σημαντικό έργο, από τεχνική άποψη. Επιπλέον, εύχομαι σε όλους μας θετικό και, πάνω από όλα, αισιόδοξο και προσανατολισμένο στο μέλλον αποτέλεσμα.
<SPEAKER ID="036" NAME="Τάκης Χατζηγεωργίου" AFFILIATION="GUE/NGL">
Κύριε Πρόεδρε, το επόμενο Συμβούλιο έχει ένα μεγάλο ζήτημα μπροστά του και αυτό είναι το θέμα της διεύρυνσης. Όταν μιλάμε για διεύρυνση, αντιλαμβανόμαστε ότι ένα μεγάλο κεφάλαιο αυτής της συζήτησης είναι η Τουρκία. Eμείς, σαν Κύπρος, και το Κόμμα μου -θέλω πολύ καθαρά να το πω αυτό ενώπιον του Ευρωπαϊκού Κοινοβουλίου- τασσόμαστε πολύ ξεκάθαρα υπέρ της ένταξης της Τουρκίας στην Ευρωπαϊκή Ένωση. Δεν θα κουραστούμε όμως να επαναλαμβάνουμε ότι αυτή η ένταξη δεν μπορεί να επιτευχθεί εάν η Τουρκία δεν υλοποιήσει, όπως όλες οι προηγούμενες χώρες που εντάχθηκαν, όσες δεσμεύσεις αναλαμβάνει και απέναντι στην Κύπρο και απέναντι στην Ευρωπαϊκή Ένωση.
<P>
Στην Κύπρο διεξάγονται συνομιλίες μεταξύ των δύο ηγετών και, εάν επιτευχθεί μια λύση, αυτή θα αποτελεί ένα σύμβολο νίκης για ολόκληρη την Ευρωπαϊκή Ένωση. Αυτή η νίκη θα σπρώξει την Ευρωπαϊκή Ένωση να κατακτήσει τη θέση της στον σύγχρονο κόσμο. Πρέπει όμως να επαναφέρουμε την αλήθεια στο τραπέζι. Και η αλήθεια είναι ότι η Τουρκία κατέχει την μισή Κύπρο με 40 000 στρατιώτες -υποτίθεται- για να προστατεύει 80 000 Τουρκοκύπριους. Αυτό ισοδυναμεί με δύο Τούρκους στρατιώτες έξω από κάθε τουρκοκυπριακό σπίτι. Δεν ξέρω ποιος ευρωβουλευτής έχει τέτοια ασφάλεια. Μιλάμε λοιπόν για απομόνωση των Τουρκοκυπρίων και εμείς τασσόμαστε αναφανδόν υπέρ της άρσης της απομόνωσης των Τουρκοκυπρίων που προέρχεται από τον κατοχικό στρατό.
<P>
Κλείνοντας επισημαίνω ότι, υποστηρίζοντας την ένταξη της Τουρκίας, η Κύπρος δεν μπορεί να συναινέσει στο άνοιγμα του κεφαλαίου της ενέργειας εφόσον η Τουρκία δεν υλοποιήσει τις δεσμεύσεις της απέναντι στην Ευρωπαϊκή Ένωση και την Κύπρο, εφόσον δεν άρει τα εμπόδια που βάζει στην Κυπριακή Δημοκρατία στην προσπάθειά της να διερευνήσει τον οικονομικό της χώρο.
<SPEAKER ID="037" NAME="Zoltán Balczó" AFFILIATION="NI">
(HU) Πρόσφατα ελήφθησαν δύο σημαντικές αποφάσεις στελέχωσης, σύμφωνα με τη Συνθήκη της Λισαβόνας. " Ευρωπαϊκή Ένωση έχει πλέον μόνιμο Πρόεδρο και Ύπατη Εκπρόσωπο εξωτερικών υποθέσεων. Μας μεταδίδουν κάποιο σημαντικό μήνυμα αυτές οι αποφάσεις; Ναι, πράγματι. Σε αυτό το Κοινοβούλιο διεξάγονται πολλές συζητήσεις για την ισορροπία μεταξύ της Ευρωπαϊκής Επιτροπής, του Συμβουλίου και του Κοινοβουλίου. Κατά την άποψή μου υπάρχει ανισορροπία, διότι η κυβέρνηση της ΕΕ, η Επιτροπή, διαθέτει το μονοπώλιο στην παραγωγή νομοθετικού έργου. Σε κάποιες περιπτώσεις ενεργεί σχεδόν σαν δικαστής. Ελέγχει την κύρια εξουσία, ενώ εμείς σε αυτό το Κοινοβούλιο της δίνουμε την τυπική σφραγίδα της δημοκρατίας. " Συνθήκη της Λισαβόνας δεν καθορίζει τα καθήκοντα του μόνιμου Προέδρου. Αυτό θα εξαρτηθεί προφανώς από το πόσο χαρισματικός και αποφασισμένος θα είναι ο κάτοχος της θέσης. Ερμηνεία μπορεί να δοθεί από την απόφαση ότι η εξουσία και η δύναμη πρέπει να παραμείνουν -κατά τα δικά σας λόγια- στην Επιτροπή εκπροσωπώντας το υπερεθνικό κοινό συμφέρον. Ωστόσο, αυτό που υποστηρίζουμε είναι ότι έχει παραμείνει στα χέρια του επικεφαλής μιας αυτοκρατορίας, η οποία ελέγχει συγκεντρωτικά τις ζωές 500 εκατομμυρίων ανθρώπων.
<P>
Από την άλλη πλευρά, θα ήταν επίσης πολύ σημαντικό, όταν μιλάμε για τη διάσκεψη κορυφής για το κλίμα, να διασφαλίσουμε την αποφασιστική δράση μας όπου έχουμε άμεσο συμφέρον. Ωστόσο, αυτό συνεπάγεται αποφασιστικό βήμα προς τις "νωμένες Πολιτείες. Είμαι σχεδόν πεπεισμένος ότι ο λόγος για τον οποίο ο Πρόεδρος Barroso μόλις βγήκε από την Αίθουσα είναι για να πραγματοποιήσει σχετικό τηλεφώνημα.
<SPEAKER ID="038" NAME="Μαριέττα Γιαννάκου" AFFILIATION="PPE">
Κύριε Πρόεδρε, είναι σημαντικό ότι επιτέλους η Συνθήκη της Λισαβόνας έχει τεθεί εν ισχύι. Βέβαια οι Ευρωπαίοι πολίτες παρακολούθησαν επί μια δεκαετία την Ευρωπαϊκή Ένωση να μην μπορεί να βρει τους θεσμικούς τρόπους να λειτουργήσει ουσιαστικά μετά από τη διεύρυνση που έγινε με την ένταξη των δώδεκα νέων κρατών. Σήμερα όμως βρισκόμαστε σε μια νέα πραγματικότητα. Υπάρχει Πρόεδρος του Συμβουλίου -και όλοι μας διαβεβαιώνουν ότι είναι πρόσωπο που θα επιδιώξει τη συναίνεση και τις συμφωνίες- και υπάρχει Ύπατος Εκπρόσωπος για την Εξωτερική Πολιτική.
<P>
Το να σχολιάσει κανείς εκ των προτέρων εάν αυτοί είναι κατάλληλοι ή όχι σε σχέση με αυτούς που εφημολογούντο πριν ή σε σχέση με αυτούς που υποτίθεται ότι είχαν εξειδίκευση στα θέματα αυτά δεν έχει καμία σημασία. Σημασία έχει πώς θα εφαρμοστεί η Συνθήκη. Και εδώ τεράστια σημασία έχει η συνεργασία της Ευρωπαϊκής Επιτροπής με το Ευρωπαϊκό Κοινοβούλιο. Ο ρόλος του Κοινοβουλίου ενισχύεται, αλλά, για να ενισχυθεί στην ουσία και για να γίνει αυτό αντιληπτό στους Ευρωπαίους πολίτες, είναι ανάγκη η Ευρωπαϊκή Επιτροπή να θέτει επιτακτικά τα ζητήματα, αφού εκείνη έχει την πρωτοβουλία στο Ευρωπαϊκό Συμβούλιο.
<P>
Υποτίθεται ότι το Συμβούλιο θα λειτουργήσει με μεγαλύτερη ταχύτητα αφού δεν θα λειτουργεί πια όπως πριν με τις προεδρίες των κρατών μελών και δεν θα δίνεται η ευκαιρία στις κυβερνήσεις να μεταχειρίζονται τα Συμβούλια για να ισχυρίζονται πως ό,τι είναι καλό γίνεται από τις κυβερνήσεις και ό,τι είναι κακό και ενοχλητικό γίνεται από τις Βρυξέλλες.
<P>
Στο Συμβούλιο του Δεκεμβρίου είναι προφανές ότι θα υπάρξουν ζητήματα που έχουν σχέση με τη διεύρυνση, όμως ούτε η Υπουργός ούτε ο Πρόεδρος της Επιτροπής μας ανέφεραν τα σχετικά· μας μίλησαν για άλλα θέματα γενικώς. Είναι γεγονός ότι η διεύρυνση προς τα Δυτικά Βαλκάνια και την Τουρκία, με βάση τις προτάσεις της Ευρωπαϊκής Επιτροπής, συναντά αρκετές αμφιβολίες και αρκετές αμφισβητήσεις παρά το στόχο που είναι η ένταξη των χωρών αυτών στην Ευρωπαϊκή Ένωση.
<SPEAKER ID="039" NAME="Catherine Trautmann" AFFILIATION="S&amp;D">
(FR) Κύριε Πρόεδρε, κύριε Επίτροπε, την Πέμπτη η Ευρωπαϊκή Ένωση διόρισε τον κ. Van Rompuy ως πρώτο μόνιμο Πρόεδρο του Συμβουλίου και την κ. Ashton επικεφαλής της ευρωπαϊκής διπλωματίας. Κυρίες και κύριοι, θα ήθελα να επανέλθω στη συζήτηση που διεξάγεται στο πλαίσιο των θεσμικών οργάνων μας μετά την ανακοίνωση των διορισμών.
<P>
Πράγματι, κατά τη γνώμη μου, πέραν του ζητήματος των ονομάτων και των θέσεων, υπάρχει το βασικό ζήτημα των κρατών. Επιτρέψτε μου να εξηγήσω τι εννοώ. Είμαστε μάρτυρες ίσως του χειρότερου εφιάλτη των ανθρώπων που μετέδωσαν το ιδεώδες της Ευρωπαϊκής Κοινότητας και την επιθυμία τους για ένωση. Τότε επικρατούσε η πεποίθηση ότι οι ρίζες της Ένωσης έπρεπε να αναζητηθούν στη νομιμότητα των κρατών και ότι το μέλλον της βρισκόταν στην υπέρβαση των εθνικών εγωισμών. " ένταση μεταξύ δύο αντικρουόμενων μέσων, η οποία κάποιες φορές είναι επώδυνη, συχνά παράγει αυθεντικούς μηχανισμούς, αλλά, πάνω από όλα, εξυπηρετεί μια πολιτική προσέγγιση μοναδική στον κόσμο.
<P>
Αυτός ο εφιάλτης, κύριες και κύριοι, αφορά μια Ευρώπη περιορισμένη σε μια κοινότητα διακυβερνητικών επιτευγμάτων. Όπως μπορούμε να δούμε σήμερα, το αποτέλεσμα θα ήταν η υποψία ανικανότητας, το τεκμήριο μη νομιμότητας και η ένταση μεταξύ των πολιτικών οικογενειών.
<P>
Με αυτήν την ομιλία, δεν προτίθεμαι, όπως θα διαπιστώνετε, να επανέλθω απλά και μόνο σε κρίσεις. Προτιμώ να θυμηθούμε μαζί τα δικαιώματα και τις υποχρεώσεις μας ως βουλευτές του Ευρωπαϊκού Κοινοβουλίου. Καθήκον μας είναι να αμφισβητήσουμε το παρασκηνιακό παζάρι που περιβάλλει τις αναθέσεις των αξιωμάτων που ορίζονται από τη Συνθήκη της Λισαβόνας. Καθήκον μας, για το μέλλον, είναι η άσκηση πίεσης προς το Συμβούλιο για να θέσει τέρμα σε αυτήν τη μη δημοκρατική, απαρχαιωμένη μέθοδο διορισμών, η οποία προωθεί την ιδέα ότι η Ευρώπη, χτίζοντας το οικοδόμημά της, απομονώνεται από τους λαούς της.
<P>
Καθήκον μας είναι να χρησιμοποιήσουμε όλα τα νέα κοινοβουλευτικά προνόμια για την επιρροή των πολιτικών που θα προκύψουν από τις νέες εξουσίες που μας εγγυάται η Συνθήκη της Λισαβόνας.
<P>
Το Κοινοβούλιο, ανάμεσα από μια αποδυναμωμένη Επιτροπή και ένα ενισχυμένο διακυβερνητικό κέντρο, πρέπει να καταστεί το θεσμικό σημείο ισορροπίας. Όσον αφορά αυτό το θέμα, ελπίζω ότι η Αντιπρόεδρος της Επιτροπής θα υπόκειται στην ίδια ακροαματική διαδικασία του Κοινοβουλίου όπως και οι άλλοι Επίτροποι. Πράγματι, έχουμε το δικαίωμα, βάσει των συνθηκών, να προβούμε σε αυτήν τη διαδικασία. Στηρίζω επίσης την πρόταση της κ. Harms για τη συνάντηση του νέου Προέδρου με όλες τις Ομάδες.
<P>
Καθήκον μας είναι να δώσουμε ώθηση στην ευρωπαϊκή ολοκλήρωση, η οποία βρίσκεται σε άσχημη τροχιά. Κανένας λογικά δεν επιθυμεί την αποτυχία των εντολών που δόθηκαν στον κ. Van Rompuy ή στην κ. Ashton, και ειδικότερα εύχομαι στην κ. Ashton κάθε επιτυχία, επειδή είμαι υπερήφανη για τον διορισμό γυναίκας στο αξίωμα της Ύπατης Εκπροσώπου.
<SPEAKER ID="040" NAME="Marielle De Sarnez" AFFILIATION="ALDE">
(FR) Κύριε Πρόεδρε, καταρχάς, ευχαριστώ τη σουηδική Προεδρία, η οποία αποχωρώντας, στο τέλος του χρόνου, έχει δώσει τον καλύτερο εαυτό της. Αυτό σημαίνει καλά νέα για την Επιτροπή και κακά νέα για το Κοινοβούλιό μας.
<P>
Τούτου λεχθέντος, θα θίξω ορισμένα θέματα. Πρώτον, το θέμα των διορισμών. Δεν αμφισβητώ τα πρόσωπα αλλά τις διαδικασίες. Επιπλέον, ειλικρινά ελπίζω αυτή να είναι η τελευταία φορά που συμβαίνει με αυτόν τον τρόπο. Οι Ευρωπαίοι ανέμεναν διαφανή, δημοκρατικό και σαφή διάλογο, αλλά αντ' αυτού έλαβαν ασάφειες και διαπραγματεύσεις της τελευταίας στιγμής κεκλεισμένων των θυρών στο Ευρωπαϊκό Συμβουλίου. Αυτό δεν πρέπει να επαναληφθεί, και πιστεύω ότι εξαρτάται από το Κοινοβούλιο να προτείνει νέες διαδικασίες και νέους κανόνες για το μέλλον.
<P>
Όσον αφορά την αλλαγή του κλίματος, εύχομαι η Ένωση να εκφραστεί ομόφωνα και να δράσει από κοινού στην Κοπεγχάγη, ανεξάρτητα από το αποτέλεσμα της διάσκεψης. Ας προχωρήσουμε, λοιπόν! Ας στοχεύσουμε σε πραγματική μείωση της τάξεως του 30% των αερίων του θερμοκηπίου! Όταν λέω "πραγματική", εννοώ ότι κάποια μέρα θα είναι αναγκαίο να εγερθεί το ζήτημα των παρεκκλίσεων και της εμπορίας εκπομπών. Ας προχωρήσουμε και, επαναλαμβάνω, ας προβούμε σε σταθερή χρηματοπιστωτική δέσμευση προς τις αναπτυσσόμενες χώρες. Τους το χρωστάμε.
<P>
Τέλος, ως προς την οικονομική και κοινωνική κατάσταση, πρέπει να εργαστούμε για την καθιέρωση νέου οικονομικού μοντέλου που θα δίνει προτεραιότητα στην απασχόληση, την κοινωνική πρόοδο και τη μακροπρόθεσμη, με άλλα λόγια, αειφορία σε όλες τις μορφές της. Χρειαζόμαστε, συνεπώς, εποπτεία και ρύθμιση, πολιτική πιο ευνοϊκή για μικρές και μεσαίες επιχειρήσεις και κοινό συλλογισμό για ένα φορολογικό σύστημα, το οποίο ευνοεί μακροπρόθεσμα παρά βραχυπρόθεσμα αποτελέσματα.
<SPEAKER ID="041" NAME="Gerald Häfner" AFFILIATION="Verts/ALE">
(DE) Κύριε Πρόεδρε, κυρίες και κύριοι, σε ποια θέση βρισκόμαστε τώρα ενόψει αυτής της διάσκεψης κορυφής στην Ευρώπη; Σύμφωνα με κάποιους ομιλητές, όλα θα έβαιναν καλώς εάν απλά είχαμε αρκετά δημοκρατικούς ή φιλελεύθερους -ναι, κύριε Schulz- Επιτρόπους. Πιστεύω ότι αυτό είναι λάθος. Όλα θα πάνε καλά όταν συμφωνήσουμε για τις μεγάλες προκλήσεις που αντιμετωπίζει η Ευρώπη.
<P>
Στην Ευρώπη πριν από 20 χρόνια, καταργήσαμε το σιδηρούν παραπέτασμα και θεωρώ σημαντικό το γεγονός ότι αυτό επιτεύχθηκε από τους ανθρώπους, τους πολίτες και όχι από τις ένοπλες δυνάμεις, τις κυβερνήσεις ή τις μυστικές υπηρεσίες. Πιστεύω ότι και στο μέλλον θα είμαστε σε θέση να οικοδομήσουμε την Ευρώπη από κοινού με τους πολίτες.
<P>
Δεύτερον, υπάρχουν και άλλα τείχη που πρέπει να γκρεμίσουμε, όπως αυτά στο μυαλό μας. Για παράδειγμα, πολλοί πιστεύουν ακόμα ότι μπορούμε να θέτουμε αντιμέτωπες την ελευθερία με την ειρήνη, αν και γνωρίζουμε ότι η ελευθερία είναι αποτελεσματική μόνο όταν προστατεύεται. Ωστόσο, αυτή η προστασία δεν πρέπει να είναι εις βάρος των θεμελιωδών δικαιωμάτων και δεν πρέπει να οδηγεί στη δημιουργία κράτους παρακολούθησης, δεδομένου του παραδείγματος του SWIFT και άλλων ζητημάτων.
<P>
Επίσης, πολλοί πιστεύουν ότι μπορούμε να φέρνουμε αντιμέτωπες την Ευρώπη με τη δημοκρατία. Όμως, επιτυχής μπορεί να είναι μόνο η δημοκρατική Ευρώπη μακροπρόθεσμα. Πολλοί θεωρούν ότι το περιβάλλον και η οικονομία είναι αντίθετες έννοιες, ενώ ο μόνος τρόπος διασφάλισης μακροπρόθεσμης ευημερίας είναι η δημιουργία περιβαλλοντικής οικονομίας.
<P>
Τέλος, θα ήθελα να προσθέσω κάτι ακόμα. Βρισκόμαστε στο στάδιο προετοιμασίας για τη Στοκχόλμη και εάν δεν κάνουμε ό,τι είναι δυνατό στη Στοκχόλμη, ανεξάρτητα από το κόστος -μάλιστα προτίθενται να δαπανήσουν εκατοντάδες εκατομμύρια για τη διάσωση των τραπεζών, ενώ είναι φειδωλοί όσον αφορά το κλίμα- εάν δεν δράσουμε γρήγορα και με συνέπεια, τότε και το ανθρώπινο είδος θα αντιμετωπίσει ακριβώς το ίδιο πρόβλημα με αυτό που αντιμετωπίζω εγώ αυτήν τη στιγμή ως ομιλητής. Θα τελειώσει ο χρόνος του.
<SPEAKER ID="042" NAME="Roberts Zīle" AFFILIATION="ECR">
(LV) Σας ευχαριστώ, κύριε Πρόεδρε. Την περασμένη εβδομάδα η ευρωπαϊκή κοινωνία βίωσε δύο γεγονότα. " ποδοσφαιρική κοινωνία είδε πώς διαιτητής επέλεξε την ομάδα που θα λάβει μέρος στον τελικό του παγκόσμιου πρωταθλήματος, ωστόσο η κοινωνία στο σύνολό της δεν κατάφερε να δει και να κατανοήσει πώς και γιατί συγκεκριμένοι φορείς διαιτησίας επέλεξαν τους πρωταθλητές των ευρωπαϊκών αξιωμάτων. Ωστόσο, εάν κάποιος ρωτήσει ποιον θα καλεί στο μέλλον ο επικεφαλής του Λευκού Οίκου ή του Κρεμλίνου, η απάντηση είναι ότι θα καλεί τους ίδιους ανθρώπους που καλούσε και πριν. Όσον αφορά τα μέτρα του Συμβουλίου τον Δεκέμβριο, δεδομένης της κατάστασης της οικονομίας, των χρηματοπιστωτικών αγορών και της απασχόλησης, καλώ τη σουηδική Προεδρία να μην ξεχάσει τη γνωστή κατάσταση των χωρών της Βαλτικής σχετικά με αυτά τα θέματα. Λόγω των επιθετικών επενδύσεων στο εσωτερικό τους, οι χώρες αυτές αναγκάστηκαν απεγνωσμένα να προσκολληθούν στενά στα εθνικά νομίσματά τους και να καθηλώσουν το ευρώ ώστε να είναι φιλικό προς τους επενδυτές. Αυτό στην πράξη σημαίνει υποτίμηση των οικονομιών τους, με αποτέλεσμα οι λαοί της Βαλτικής να είναι οι πρωταθλητές της ανεργίας, ενώ οι κοινωνίες τους να αιμορραγούν από δημογραφική άποψη. Για ποια ευρωπαϊκή αλληλεγγύη μπορούμε να μιλάμε στους πολίτες μας όταν η κοινωνική και οικονομική τους κατάσταση καταλήγει να είναι πολύ χαμηλότερη από τον ευρωπαϊκό μέσο όρο όπου βρίσκονταν πριν από την ένταξή τους στην Ευρωπαϊκή Ένωση;
<SPEAKER ID="043" NAME="Andrey Kovatchev" AFFILIATION="PPE">
(BG) " έναρξη ισχύος της Συνθήκης της Λισαβόνας πρέπει να σημάνει μεγαλύτερη διαφάνεια, δημοκρατία και αποτελεσματικότητα στο πλαίσιο της διαδικασίας λήψης αποφάσεων. Ωστόσο, όπως πολύ καλά γνωρίζουμε, η αποτελεσματικότητα και η δημοκρατία δεν συμβαδίζουν πάντα, ιδίως όταν υπάρχει έλλειψη συντονισμού μεταξύ των θεσμικών οργάνων και στις σχέσεις με τους πολίτες. Δεν χωρά αμφιβολία ότι είναι δημοκρατικότερη η εξεύρεση κατάλληλου τρόπου για τη συμμετοχή των ευρωπαίων πολιτών στην εκλογή του Προέδρου του Συμβουλίου, ώστε η Ευρωπαϊκή Ένωση να μπορέσει πραγματικά να προσεγγίσει τους πολίτες της. Πιστεύω ότι αυτό αποτελεί έργο για το μέλλον. Παρ' όλα αυτά, εύχομαι στον διορισθέντα Πρόεδρο του Συμβουλίου και τη διορισθείσα Ύπατη Εκπρόσωπο κάθε επιτυχία.
<P>
Όσον αφορά την επερχόμενη συνεδρίαση του Συμβουλίου στις 10 και 11 Δεκεμβρίου, ελπίζω ειλικρινά να εγκριθεί ένα φιλόδοξο πρόγραμμα για τα θεσμικά ζητήματα που σχετίζονται με τη Συνθήκη της Λισαβόνας. Σκέφτομαι την Ευρωπαϊκή Υπηρεσία Εξωτερικής Δράσης. Πρέπει να κατανοήσουμε με ακρίβεια τη σύνθεση, το νομικό καθεστώς και τις εξουσίες της. Υπό αυτήν την έννοια, το Κοινοβούλιό μας ψηφίζει για τη θέση του σχετικά με την έκθεση του κ. Brok. Προσδοκώ επίσης σαφή εξήγηση από το Συμβούλιο για τα αποτελέσματα των εφαρμοζόμενων και προτεινόμενων συντονισμένων στρατηγικών για την έξοδο από την κρίση, συμπεριλαμβανομένης της δέσμης οικονομικών και χρηματοπιστωτικών μέτρων. Θα ήθελα ιδίως να γνωρίζω ποια είναι η άποψη του Συμβουλίου για τις μελλοντικές ευρωπαϊκές αρχές χρηματοπιστωτικής εποπτείας, οι οποίες πρέπει στο μέλλον να μειώσουν τον κίνδυνο χρηματοπιστωτικών ατοπημάτων που ουσιαστικά συνέβαλαν στην παρούσα κρίση.
<P>
Ένα άλλο σημαντικό θέμα για το οποίο αναμένω να ακούσω την απόφαση του Συμβουλίου είναι, για παράδειγμα, η ολοκληρωμένη στρατηγική μετά τη Λισαβόνα, η οποία, όπως ακούσαμε, αναμένεται να εγκριθεί τον Μάρτιο του 2010. Ελπίζω ότι το Κοινοβούλιο θα αναλάβει ενεργό ρόλο σε αυτήν τη στρατηγική. Οι πολίτες της Ευρώπης πρέπει να βρίσκονται στην καρδιά αυτής της στρατηγικής. " δημιουργία θέσεων εργασίας μέσω επενδύσεων, έρευνας, καινοτομιών, πράσινων τεχνολογιών και οικολογικής αποδοτικότητας πρέπει να αποτελέσει παράγοντα συμβολής στην αειφόρο οικονομική ανάπτυξη και όχι το αντίστροφο. Ως προς τη στρατηγική της Στοκχόλμης, θα ήθελα επίσης να διευρυνθεί ο χώρος Σένγκεν και να συμπεριλάβει, φυσικά, τη Βουλγαρία και τη Ρουμανία το συντομότερο δυνατό. Σας ευχαριστώ και εύχομαι κάθε επιτυχία στη συνεδρίαση.
<SPEAKER ID="044" NAME="Glenis Willmott" AFFILIATION="S&amp;D">
(ΕΝ) Κύριε Πρόεδρε, καταρχάς, θα ήθελα να καλωσορίσω τον διορισμό του κ. Van Rompuy και να δηλώσω ότι είμαι ιδιαίτερα υπερήφανος που έχουμε μια εξαιρετικά ικανή και ταλαντούχα Βρετανίδα όπως η Cathy Ashton στη θέση της Ύπατης Εκπροσώπου.
<P>
Ως προς τη συνεδρίαση του Συμβουλίου τον Δεκέμβριο, είδαμε τις επιπτώσεις των αντίξοων καιρικών συνθηκών αυτήν την εβδομάδα στην Cumbria της βορειοδυτικής Αγγλίας, όπου σημειώθηκαν σοβαρές πλημμύρες, και δεν είναι μόνο στην Ευρώπη που οι καιρικές συνθήκες προκαλούν αιφνίδιες κακουχίες. Οι αντίξοες καιρικές συνθήκες προκαλούν και άλλες απρόβλεπτες ανθρώπινες τραγωδίες σε όλο τον πλανήτη.
<P>
" άρνηση αποτελεί την εύκολη επιλογή, αλλά δεν ενεπλάκη στην πολιτική για να αγωνίζομαι για εύκολες επιλογές. Δεν θέλω τα παιδιά και τα εγγόνια μου να ρωτούν για ποιο λόγο δεν ενήργησα. Στην περιφέρειά μου, οι Συντηρητικοί εκπροσωπούνται από τον Roger Helmer, ο οποίος περιγράφει ως μύθο την αλλαγή του κλίματος που προκαλείται λόγω της ανθρώπινης παρέμβασης. Παρά τους ισχυρισμούς του αρχηγού των Συντηρητικών, David Cameron, ότι είναι κόμμα υπέρ του περιβάλλοντος, ο Helmer αντιπροσωπεύει τον κίνδυνο και την αναξιοπιστία της περιβαλλοντικής πολιτικής των Συντηρητικών.
<P>
Πρέπει να δράσουμε, αλλά αγωνιζόμενοι μόνοι μας δεν θα επιτύχουμε αποτελέσματα. Είναι αναγκαία η δράση σε όλα τα επίπεδα, συμπεριλαμβανομένης της μείωσης της παραγωγής ποσοτήτων άνθρακα τουλάχιστον σε ποσοστό 2%. Στηρίζω όσους έχουν υποσχεθεί, όπως ο πρωθυπουργός μας, να μειώσουν τις εκπομπές διοξειδίου του άνθρακα κατά 80% μέχρι το 2050. " κυβέρνηση των Εργατικών στο "νωμένο Βασίλειο επιθυμεί φιλόδοξη, αποτελεσματική και δίκαιη συμφωνία και στήριξη των φτωχότερων χωρών για τη μείωση των εκπομπών τους και την προσαρμογή στην αλλαγή του κλίματος.
<P>
" χρηματοδότηση για την αντιμετώπιση της αλλαγής του κλίματος που θα συμφωνηθεί πρέπει να λειτουργεί συμπληρωματικά προς τους υφιστάμενους στόχους ενίσχυσης και δεν πρέπει να προέλθει από τους υπάρχοντες προϋπολογισμούς. Όποια χρηματοδότηση και αν συμφωνηθεί στην Κοπεγχάγη οφείλει να αντιμετωπίσει κυρίως τις επιπτώσεις της αλλαγής του κλίματος στον αναπτυσσόμενο κόσμο και δεν πρέπει να αντικαταστήσει άλλες πολύτιμες ροές χρηματοδότησης. Προς το παρόν, το ενδιαφέρον επικεντρώνεται στη βραχυπρόθεσμη χρηματοδότηση ταχείας εκκίνησης, ωστόσο χρειαζόμαστε επίσης βραχυπρόθεσμες δεσμεύσεις. Μπορεί ο κ. Barroso να εγγυηθεί ότι οι δεσμεύσεις χρηματοδότησης μετά το 2012 θα αποτελέσουν προτεραιότητα στο πλαίσιο όποιας συμφωνίας επιτευχθεί στην Κοπεγχάγη;
<SPEAKER ID="045" NAME="Diana Wallis" AFFILIATION="ALDE">
(ΕΝ) Κύριε Πρόεδρε, βρισκόμαστε στην αρχή μιας νέας εποχής και ίσως πρέπει να θέσουμε στους εαυτούς μας τρία ερωτήματα: ποιος, πώς και τι; Το "ποιος" απαντήθηκε, λίγο-πολύ, την προηγούμενη εβδομάδα και χαίρομαι περισσότερο από οποιονδήποτε άλλο. Μέσα σε μία εβδομάδα, ενώ είχαμε ξεκινήσει μόνο με τρεις γυναίκες, καταλήξαμε σε εννέα.
<P>
Μπορώ να δηλώσω σε μερικούς από εσάς ότι οι γυναίκες βουλευτές με τα κοστούμια και τις γραβάτες αποσύρθηκαν για λίγο, αλλά θα επιστρέψουν σε πέντε χρόνια εάν η διαδικασία δεν βελτιωθεί. Την επόμενη φορά, θα παρακαλούσα να ισχύσει μια διαδικασία κατά την οποία όλα τα κράτη μέλη θα στηρίξουν την υποψηφιότητα μιας γυναίκας και ενός άνδρα, ώστε να μην αντιμετωπίσουμε βιασύνη την τελευταία στιγμή.
<P>
Επίσης θέλω να αναφερθώ: στο "πώς". " διαδικασία αυτή ήταν αδιαφανής. Αναφέρθηκε ότι τώρα πρέπει να αναλογιστούμε τις πρακτικές συνέπειες της Συνθήκες της Λισαβόνας. Ας γίνει η διαφάνεια το σύνθημα των τριών θεσμικών οργάνων μας, αλλά και χαρακτηριστικό της συμπεριφοράς μας προς τους άλλους και προς τους πολίτες. " διαφάνεια πρέπει να επικρατήσει στο μέλλον.
<P>
Το "τι" πρέπει να αφορά την εστίαση στους πολίτες μας. Το νέο πρόγραμμα της Στοκχόλμης αποτελεί καλή αρχή, πολύ πιο προσανατολισμένο στους πολίτες από ό,τι οι προκάτοχοί του, αλλά πρέπει να συνεχίσουμε να προστατεύουμε τα δικαιώματα των πολιτών μας παρέχοντάς τους προστασία και ταυτόχρονα διασφαλίζοντας την εύκολη ζωή τους σε όλη την Ευρώπη.
<SPEAKER ID="046" NAME="Mirosław Piotrowski" AFFILIATION="ECR">
(PL) Κύριε Πρόεδρε, στην επερχόμενη διάσκεψη κορυφής του Ευρωπαϊκού Συμβουλίου θα κυριαρχήσει η πρόσφατη εκλογή του Προέδρου του Συμβουλίου και της επικεφαλής της διπλωματίας της ΕΕ. Για πολλούς η εκλογή αυτών των συγκεκριμένων προσώπων δεν αποτέλεσε μόνο πρόκληση, αλλά και έλλειψη σαφούς καθορισμού των αρμοδιοτήτων τους. Για πολύ καιρό, ακούγαμε ότι η νέα Συνθήκη της Λισαβόνας θα βελτιώσει την εργασία στην ΕΕ, αλλά τώρα, στο ξεκίνημά της, φαίνεται πως προκαλεί διαμάχες για θέματα στελέχωσης. Κανένας από τους υποψηφίους δεν έχει παρουσιάσει κάποιο πρόγραμμα, σε αντίθεση με τον κ. Barroso, για παράδειγμα, ο οποίος είχε παρουσιάσει πρόγραμμα πριν από την εκλογή του.
<P>
Βαδίζουμε προς πειραματικό στάδιο κατά το οποίο πολλά θα εξαρτηθούν από την προσωπικότητα και τη φαντασία των νέων ηγετών. Μπορούμε μόνο να ελπίζουμε ότι όταν αντιμετωπίζουν θέματα όπως ανακατατάξεις στην Επιτροπή και κυκλικές μεταβολές στη φύση που εξαρτώνται σημαντικά από την ανθρώπινη δραστηριότητα, θα χειριστούν επίσης την επίλυση των συγκεκριμένων προβλημάτων των πολιτών της ΕΕ, όπως την οικονομική κρίση, την ενίσχυση των φτωχότερων περιοχών της ΕΕ και την καταπολέμηση της τρομοκρατίας.
<SPEAKER ID="047" NAME="Gunnar Hökmark" AFFILIATION="PPE">
(ΕΝ) Κύριε Πρόεδρε, πιστεύω ότι μετά την εφαρμογή της Συνθήκης της Λισαβόνας, τη συνεδρίαση του Ευρωπαϊκού Συμβουλίου την προηγούμενη εβδομάδα και τις υποψηφιότητες των Επιτρόπων, έχει έρθει η στιγμή να τεθούν νέες προοπτικές και να δούμε τις νέες προκλήσεις που μας περιμένουν.
<P>
Μία εξ αυτών είναι προφανής και συνίσταται στο ότι το έργο μετά την Κοπεγχάγη θα είναι εξίσου απαιτητικό με το έργο πριν από την Κοπεγχάγη. Θα συνεχίσει να είναι ένα εκ των βασικών καθηκόντων της Ευρωπαϊκής Ένωσης και της νέας Επιτροπής. Πρέπει, όμως, να σκεφτούμε επίσης ότι τώρα είναι η κατάλληλη στιγμή να αφήσουμε πίσω παλαιές αντιλήψεις περί Ανατολικής και Δυτικής Ευρώπης, ή νέας και παλαιάς, και να την θεωρήσουμε ως μία Ευρώπη.
<P>
Επίσης, τώρα είναι η κατάλληλη στιγμή να δούμε ότι, μετά από όλες τις συζητήσεις για τη Συνθήκη της Λισαβόνας, πρέπει να υπάρξει νέα ώθηση στη διαδικασία διεύρυνσης.
<P>
Κροατία και Ισλανδία - θα ήθελα να τις δω να ανταγωνίζονται για να γίνουν το 28ο μέλος. Βέβαια, πρέπει επίσης να λάβουμε υπόψη τα δυτικά Βαλκάνια και τις διαπραγματεύσεις με την Τουρκία. Πρόκειται για ζητήματα τα οποία θα συναντήσουμε στην πορεία και αποτελούν τρόπο βελτίωσης της ισχύος της Ευρωπαϊκής Ένωσης σε έναν νέο κόσμο, όπου πρέπει να είμαστε ισχυροί και ηγετικοί όσον αφορά τις ιδέες και τις αξίες.
<P>
Πρέπει επίσης να διασφαλίσουμε νέα ατζέντα για κοινωνική Ευρώπη -δηλαδή θέσεις εργασίας, καινοτομίες και ευημερία- και ο μόνος τρόπος να το επιτύχουμε είναι να διασφαλίσουμε ότι μετά την κρίση μπορούμε να γίνουμε ανταγωνιστική και ηγετική οικονομία.
<P>
Θέλω επίσης να υπογραμμίσω ότι ευθύνη της νέας Επιτροπής είναι να διασφαλίσει την απουσία προστατευτισμού, την εύκολη ανάπτυξη, ανάδυση και δραστηριοποίηση των μικρών και μεσαίων επιχειρήσεων σε όλη την Ευρώπη και ότι η Ευρώπη θα καταστεί δυναμική οικονομία. Αυτό είναι σημαντικό και το δηλώνω στον Πρόεδρο της Επιτροπής και σε όλους τους Επιτρόπους: πρέπει να διασφαλίσουμε ανταγωνιστική ευρωπαϊκή οικονομία ώστε να αποκτήσουμε κοινωνική Ευρώπη.
<SPEAKER ID="048" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, κυρία Wallström, η διαδικασία επικύρωσης της Συνθήκης της Λισαβόνας έληξε και οι αρχηγοί των κρατών και κυβερνήσεων εξέλεξαν την Επίτροπο Catherine Ashton ως την πρώτη υπουργό Εξωτερικών της ΕΕ, αν και δεν είναι αυτός ο επίσημος τίτλος της.
<P>
Το επόμενο βήμα είναι η ίδρυση της υπηρεσίας εξωτερικών υποθέσεων της Ευρωπαϊκής Ένωσης. Υπάρχει κάτι σημαντικό που πρέπει να ληφθεί υπόψη κατά την ίδρυση αυτής της υπηρεσίας -και ζητώ από τη σουηδική Προεδρία, και συγκεκριμένα από την κ. Cecilia Malmström, να διασφαλίσει την απόδοση σημασίας στην υπηρεσία εξωτερικών υποθέσεων- το γεγονός ότι η εκπροσώπηση των νέων κρατών μελών στις Γενικές Διευθύνσεις Εξωτερικών Σχέσεων και Διεύρυνσης είναι εξαιρετικά χαμηλή. Κατά την ανάθεση των εθνικών ποσοστώσεων στα κράτη μέλη πρέπει να λαμβάνεται υπόψη ότι τα νέα κράτη μέλη ουσιαστικά εκπροσωπούνται μετά βίας σε αυτές τις δύο Γενικές Διευθύνσεις. Συνεπώς, δεν πρέπει να πραγματοποιηθούν διακρίσεις κατά τη σύσταση της υπηρεσίας εξωτερικών υποθέσεων με σκοπό την αύξηση της αξιοπιστίας στα μάτια του κόσμου, αλλά να δοθεί προσοχή στην αναλογικότητα. Είναι πολύ σημαντική η εφαρμογή της αναλογικότητας και της ίσης μεταχείρισης στην υπηρεσία εξωτερικών υποθέσεων. Πρόκειται για κοινό μας συμφέρον.
<P>
Καλώ την Επιτροπή και το Συμβούλιο να εξετάσουν λεπτομερώς αυτό το θέμα. Από τις 143 αντιπροσωπείες της ΕΕ στο εξωτερικό μόνο ένας πρέσβης προέρχεται από νέο κράτος μέλος. Αυτό τα λέει όλα.
<SPEAKER ID="049" NAME="Charles Goerens" AFFILIATION="ALDE">
(FR) Κύριε Πρόεδρε, αυτό στο οποίο θα αναφερθώ δεν αφορά την παρούσα σουηδική Προεδρία του Συμβουλίου, που πρόκειται για εξαιρετική Προεδρία και θα ήθελα να την συγχαρώ, αλλά τα σχόλιά μου αφορούν ειδικότερα όλο το Σώμα του Ευρωπαϊκού Συμβουλίου.
<P>
Ποια μέτρα δεν ελήφθησαν για να σωθεί η Συνθήκη της Λισαβόνας; Επί χρόνια αγωνιζόμασταν να καταστήσουμε την Ευρώπη πιο διαφανή, αποτελεσματική, ορατή και κοντινή στους πολίτες.
<P>
Σύμφωνα με τη λογική μας, η έκτακτη συνεδρίαση του Ευρωπαϊκού Συμβουλίου στις 19 Νοεμβρίου 2009 δεν θα πρόδιδε το πνεύμα της Συνθήκης της Λισαβόνας διορίζοντας τον Πρόεδρο του Συμβουλίου και την Ύπατη Εκπρόσωπο μετά την έναρξη ισχύος της νέας συνθήκης. Αγωνιστήκαμε επί 10 χρόνια για αυτήν τη συνθήκη και το Συμβούλιο δεν ήθελε να περιμένει 10 ημέρες για την επιβολή των νέων διατάξεων σχετικά με την ανάθεση των δύο θέσεων.
<P>
Το πνεύμα της Συνθήκης της Λισαβόνας, για την οποία παλέψαμε τόσο σκληρά, δεν θα προδιδόταν αν είχαμε αναθέσει το αξίωμα του Προέδρου στον Jean-Claude Juncker, πιστό Ευρωπαίο, υπέροχο δάσκαλο και θιασώτη της Ευρώπης με εξαιρετική πείρα και γνώση. Σπάνια συναντά κανείς άνθρωπο που συγκεντρώνει τόσα πολλά προσόντα. Ακόμα δεν έχουμε λάβει εξήγηση για το πώς τα αναμφισβήτητα προσόντα του αποτέλεσαν εμπόδιο στον διορισμό του, όπως φαίνεται ότι συνέβη. Δεν είμαι ο μόνος που θα ήθελε να διαφωτιστεί σχετικά.
<P>
Από το τακτικό στο έκτακτο Ευρωπαϊκό Συμβούλιο, η συνεδρίαση της προηγούμενης Πέμπτης δεν κατάφερε ούτε να συγκαλύψει την υποκείμενη διαίρεση μεταξύ του διακυβερνητικού πνεύματος και της κοινοτικής μεθόδου. Δεν είμαι ο μόνος που εκφράζει αυτήν την κατάσταση. Μολονότι, μετά το δημοψήφισμα στην Ιρλανδία, πολλοί πίστεψαν ότι δόθηκε νέο συμβόλαιο ζωής στην Ευρώπη, εξίσου πολλοί λυπούνται για το μάλλον μη πειστικό ξεκίνημα στην αρχή αυτής της κοινοβουλευτικής περιόδου.
<P>
Καταλήγω με το εξής: μου μένει μόνο να ελπίζω ότι ο διορισθείς Πρόεδρος, του οποίου οι ανθρώπινες αρετές και τα πολιτικά προσόντα είναι γνωστά, θα καταφέρει να δώσει το ταχύτερο δυνατό νέα ώθηση στην Ευρώπη που τόσο απεγνωσμένα την χρειάζεται.
<SPEAKER ID="050" NAME="Simon Busuttil" AFFILIATION="PPE">
(MT) Κάποιες φορές παγιδευόμαστε τόσο πολύ στις καθημερινές μας δραστηριότητες, ώστε δεν καταφέρνουμε να εκτιμήσουμε τις ιστορικές στιγμές που μας προσπερνάνε. " έναρξη ισχύος της Συνθήκης της Λισαβόνας αποτελεί γεγονός που θα περάσει στην ιστορία και για το οποίο θα μαθαίνουν και θα μελετούν κάποια στιγμή τα παιδιά μας και οι μελλοντικές γενιές. Ωστόσο, σε τέτοιες περιστάσεις πρέπει επίσης να σκεφτούμε το νόημα της ιστορικής στιγμής. Θα ήθελα να διατυπώσω δύο σύντομες σκέψεις.
<P>
Πρώτον, χάρη στη Συνθήκη, θα λήξουν οι, κατά την άποψή μου, περιττές συζητήσεις για τα ευρωπαϊκά θεσμικά όργανα και για το Σύνταγμα της Ευρωπαϊκής Ένωσης. Αντ' αυτού, θα είμαστε ικανότεροι να αντιμετωπίσουμε τις πραγματικότητες στην Ευρώπη, όπως την οικονομική κατάσταση, την ανεργία, την αλλαγή του κλίματος και τη μετανάστευση. Αυτές είναι οι προκλήσεις τις οποίες το εκλογικό σώμα μάς θέλει να αντιμετωπίσουμε.
<P>
" δεύτερη σκέψη αφορά τον ρόλο του Κοινοβουλίου. Αυτή είναι η τελευταία φορά που το Κοινοβούλιο συνέρχεται σε αυτήν την Ολομέλεια με τις μέχρι τώρα εξουσίες του. Αυτό το Κοινοβούλιο γεννήθηκε πριν από πενήντα χρόνια και τα μέλη του διορίζονταν από τα εθνικά κοινοβούλια. Σήμερα, αποτελεί ένα Κοινοβούλιο που μοιράζεται τις εξουσίες της απόφασης και της νομοθεσίας με το Συμβούλιο Υπουργών. Πιστεύω ότι αυτό θα οδηγήσει στη δημιουργία νόμων της Ευρωπαϊκής Ένωσης που θα ανταποκρίνονται περισσότερο στα συμφέροντα των πολιτών μας. Το Κοινοβούλιο αυτό θα δεσμευτεί για τη διασφάλιση των συμφερόντων των πολιτών στο πλαίσιο των νόμων που εγκρίνονται.
<P>
Προβλέπω ότι το Συμβούλιο, στη συνεδρίασή του την επόμενη εβδομάδα, θα σταθεί στην ιστορική σημασία αυτής της στιγμής και στο ότι μαζί θα εργαστούμε για να ανταποκριθούμε στις προκλήσεις που αντιμετωπίζουμε.
<SPEAKER ID="051" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κυρίες και κύριοι, η σαφής προτεραιότητα για εμένα, όλους εσάς και όλη την Ευρωπαϊκή Ένωση στο μέλλον, είναι η αγορά εργασίας. Πρέπει να δώσουμε πολύ περισσότερη προσοχή στη δημιουργία νέων θέσεων εργασίας και στη διασφάλιση των υφιστάμενων. Αυτός ο τόσο σημαντικός τομέας μπορεί να αποτελέσει τον παράγοντα-κλειδί για επιτυχή και αειφόρο Ευρώπη και, κατά την άποψή μου, έχει παραμεληθεί σοβαρά τους τελευταίους μήνες. Πρέπει να γνωρίζουμε ότι τα χαμηλά ποσοστά ανεργίας επηρεάζουν θετικά πολλούς άλλους τομείς. Ας βεβαιωθούμε ότι τοποθετούμε τον μοχλό στο σωστό σημείο.
<P>
Επιπλέον, δεν κατάφερα να κατανοήσω πολλούς ομιλητές αυτού του Σώματος οι οποίοι παραπονούνται ότι ορισμένοι ευρωπαίοι πολιτικοί δεν απολάμβαναν διεθνούς φήμης πριν από την εκλογή τους. Γιατί θα έπρεπε να είναι διάσημοι; Πρέπει ως Ευρωπαίοι να έχουμε αρκετή αυτοπεποίθηση ώστε να δηλώνουμε ποιοι μας αρέσουν και ποιοι πιστεύουμε ότι είναι οι κατάλληλοι και, στη συνέχεια, να τους εκλέγουμε και όχι να αποφασίζουμε βασιζόμενοι στο εάν οι άλλοι τους γνωρίζουν ή όχι ή εάν ταιριάζουν στους διεθνείς εταίρους μας. Κάθε άλλη προσέγγιση θα ήταν γελοία, όσο γελοίοι είναι και οι λόγοι πολλών, που ίσως βρίσκονται και εδώ, οι οποίοι κρύβονται πίσω από τις πολύχρωμες σημαίες τους.
<SPEAKER ID="052" NAME="Tunne Kelam" AFFILIATION="PPE">
(ΕΝ) Κύριε Πρόεδρε, πρόκειται για ένα ωραίο ξεκίνημα της περιόδου προετοιμασίας για τα Χριστούγεννα - αναμένοντας την έναρξη ισχύος της Συνθήκης της Λισαβόνας.
<P>
Ωστόσο, δεν είναι μόνο θείο δώρο. Πρέπει να καταβάλουμε αποφασιστική προσπάθεια για την εξασφάλιση προστιθέμενης αξίας για το ευρωπαϊκό μας εγχείρημα. Καταρχάς, ο δρόμος είναι πλέον ανοικτός για κοινές ευρωπαϊκές πολιτικές. Δεν υπάρχουν πλέον τυπικές δικαιολογίες για την αποφυγή τους. Εξαρτάται πλέον από το Συμβούλιο να εγκαινιάσει δυναμικές κοινές πολιτικές εξωτερικής ασφάλειας και ενέργειας που θα μπορούσαν να καταστούν πραγματικά αξιόπιστες για τους εταίρους μας. Ένα από τα πιο πιεστικά έργα θα είναι η ολοκλήρωση της ενιαίας αγοράς ενέργειας, αναπτύσσοντας όλα τα ευρωπαϊκά δίκτυα παροχής ενέργειας, καθώς επίσης εφαρμόζοντας ρήτρα αλληλεγγύης όσον αφορά την ενέργεια.
<P>
Το δεύτερο πρόβλημα προκύπτει από την οικονομική κρίση. Είναι γεγονός ότι οι χώρες εκτός της ευρωζώνης έχουν πληγεί περισσότερο από τη δραματική μείωση των επενδύσεων και την αυξανόμενη ανεργία. Έχουν γίνει επίσης περισσότερο ευάλωτες λόγω ανταγωνιστικού μειονεκτήματος σε σύγκριση με τα μέλη της ευρωζώνης. Ως εκ τούτου, είναι απόλυτα αναγκαία προσωρινά μέτρα από την ΕΕ, όπως πρόσθετες δανειοδοτικές διευκολύνσεις για τη στήριξη των ΜΜΕ και έργα ενέργειας και υποδομών. Επιπρόσθετα, η καλύτερη πρόσβαση στα ευρωπαϊκά κονδύλια θα μπορούσε να επιτραπεί μέσω της προσωρινής μείωσης των εθνικών απαιτήσεων συγχρηματοδότησης.
<P>
Όπως γνωρίζετε, κύριε Πρόεδρε, η χώρα μου, η Εσθονία, καταβάλει αποφασιστικές προσπάθειες για να ενταχθεί στην ευρωζώνη μέχρι το 2011. " Εσθονία έχει ένα από τα χαμηλότερα ποσοστά εξωτερικού χρέους και έχει καταφέρει να θέσει υπό έλεγχο το δημοσιονομικό της έλλειμμα. " πρόσφατη αναγνώριση των προσπαθειών της Εσθονίας από τον ΟΟΣΑ και τον Επίτροπο Almunia αποτελούν ενθαρρυντικά σημάδια της σωστής πορείας μας.
<SPEAKER ID="053" NAME="Zoran Thaler" AFFILIATION="S&amp;D">
(SL) Τον Δεκέμβριο, το Ευρωπαϊκό Συμβούλιο θα εξετάσει πολύ σημαντικά ζητήματα. Θα αποτελέσει την πρώτη συνεδρίαση του Συμβουλίου μετά την επικύρωση της Συνθήκης της Λισαβόνας και οι συνάδελφοι βουλευτές έχουν ήδη αναφέρει ποια πρόκειται να είναι αυτά τα θέματα.
<P>
Προσωπικά, θα ήθελα να επιστήσω την προσοχή σας σε ένα πολύ σημαντικό ζήτημα, το οποίο συχνά παραβλέπεται, αλλά αφορά τη σταθερότητα της Ευρώπης και όλης της Ευρωπαϊκής Ένωσης: το ζήτημα της Πρώην Γιουγκοσλαβικής Δημοκρατίας της Μακεδονίας (ΠΓΔΜ).
<P>
" ΠΓΔΜ αποτελεί υποψήφια χώρα τα τελευταία τέσσερα χρόνια και, τα τελευταία 18 χρόνια, βρίσκεται σε πραγματικά παγωμένη σύγκρουση με την Ελλάδα, τον νότιο γείτονά της και μέλος της Ευρωπαϊκής Ένωσης εδώ και πολλά χρόνια. Αυτό σημαίνει ότι μπορούμε να πούμε ότι έχουμε παγωμένη σύγκρουση στην καρδιά της Ευρώπης.
<P>
Αυτό το έτος στέφθηκε με ιδιαίτερη επιτυχία για την ΠΓΔΜ. Το 2009, η ΠΓΔΜ σημείωσε σημαντική πρόοδο. Έχει λάβει θετική αναφορά από την Επιτροπή, η οποία συνέστησε στο Συμβούλιο να δώσει στη χώρα το πράσινο φως για την έναρξη διαπραγματεύσεων, ώστε να καταστεί πλήρες μέλος. Στις 20 Δεκεμβρίου θα αρθεί η υποχρέωση θεώρησης, ενώ πριν από λίγο καιρό είχαμε εκλογές στην Ελλάδα.
<P>
Καλώ τους εκπροσώπους του Συμβουλίου και της Επιτροπής, αφενός, και τα κράτη μέλη, αφετέρου, να στηρίξουν τους πρωθυπουργούς Παπανδρέου και Gruevski, αυτούς τους δύο θαρραλέους άνδρες, ώστε να μπορέσουν τελικά να επιτύχουν την εξεύρεση λύσης και η ΠΓΔΜ να γίνει μέλος της μεγάλης ευρωπαϊκής οικογένειας.
<SPEAKER ID="054" NAME="Andrzej Grzyb" AFFILIATION="PPE">
(PL) Κύριε Πρόεδρε, το Ευρωπαϊκό Συμβούλιο που θα διεξαχθεί στις 11 και 12 Δεκεμβρίου θα αποτελέσει το επιστέγασμα της γόνιμης σουηδικής Προεδρίας. Θέλω να συγχαρώ την υπουργό και όλη την κυβέρνηση, επειδή οριστικοποίησαν την τόσο δύσκολη διαδικασία επικύρωσης. Δεύτερον, η εφαρμογή της Συνθήκης της Λισαβόνας ξεκινά. Εισάγει νέους θεσμούς, όπως τον Πρόεδρο του Ευρωπαϊκού Συμβουλίου και την Ύπατη Εκπρόσωπο εξωτερικής πολιτικής. Γνωρίζουμε ότι αυτοί οι διορισμοί έχουν προκαλέσει συζητήσεις και αντιπαλότητες και σε αυτό το Σώμα.
<P>
Ευχόμαστε καλή επιτυχία στους διορισθέντες, αλλά θα θέλαμε να δηλώσουμε ότι η πραγματική δοκιμασία θα είναι, μεταξύ άλλων, η ποιότητα της πολιτικής για την Ανατολική Ευρώπη και η διαδικασία ίδρυσης της Ευρωπαϊκής Υπηρεσίας Εξωτερικής Δράσης. Ωστόσο, λυπούμαστε που δεν υπάρχει κανένας εκπρόσωπος της Κεντρικής και Ανατολικής Ευρώπης στην ομάδα. Πιστεύω ότι αυτή η απαίτηση θα εκπληρωθεί σίγουρα στο μέλλον με την επόμενη ανακατανομή.
<P>
" διάσκεψη κορυφής της Κοπεγχάγης για το κλίμα στόχο έχει την έγκριση, μεταξύ άλλων, των φιλόδοξων στόχων που έχουν τεθεί από την Ευρωπαϊκή Ένωση. Και αυτό αποτελεί θέμα για το επόμενο Συμβούλιο. Το ίδιο ισχύει και για το πρόγραμμα της Στοκχόλμης, το οποίο είναι σημαντικό από την άποψη της ασφάλειας, των πολιτών και των νέων διατάξεων της Συνθήκης της Λισαβόνας. Επιπλέον, όλα συνδέονται με την οικονομική κρίση.
<P>
Οι προσδοκίες μας σχετικά με την εισαγωγή της Συνθήκης της Λισαβόνας αφορούν, κυρίως, την αποτελεσματικότερη ΕΕ, ικανή να επιτύχει περαιτέρω διεύρυνση και πλεονεκτήματα τόσο για τους πολίτες όσο και για τα κράτη μέλη. Προσδοκούμε η Συνθήκη της Λισαβόνας να σημάνει νέα αρχή για την κοινή αγορά γεφυρώνοντας το χάσμα μεταξύ πολιτικής και οικονομικής ολοκλήρωσης. Επίσης, θα θέλαμε ο διορισμός της νέας Ευρωπαϊκής Επιτροπής να πραγματοποιηθεί με σεβασμό προς το Ευρωπαϊκό Κοινοβούλιο και τα δικαιώματά του, καθώς και την εφαρμογή του νέου ρόλου των εθνικών κοινοβουλίων, διατηρώντας παράλληλα την αρχή της επικουρικότητας, και τη συζήτηση για τον τρόπο οικοδόμησης της Ευρώπης μετά τη Λισαβόνα. Βέβαια, η πρακτική εφαρμογή της Συνθήκης της Λισαβόνας σημαίνει αναγνώριση ότι η πολιτική αλληλεγγύης και ενέργειας αποτελούν επίσης ζητήματα που διέπονται από την υφιστάμενη νομοθεσία, όπως ο κανονισμός για την ασφάλεια του εφοδιασμού με φυσικό αέριο.
<SPEAKER ID="055" NAME="Ivari Padar" AFFILIATION="S&amp;D">
(ET) Κύριε Πρόεδρε, καταρχάς θα ήθελα να αναφερθώ στον διορισμό της Ύπατης Εκπροσώπου την προηγούμενη εβδομάδα. Κάποιοι από τους προηγούμενους ομιλητές άσκησαν κριτική τόσο κατά του Προέδρου όσο και της Ύπατης Εκπροσώπου, γεγονός το οποίο θεωρώ ανάρμοστο. Ποτέ δεν μπορούμε να είμαστε απόλυτα ικανοποιημένοι, ωστόσο προσωπικά εξετάζω και τους δύο διορισμούς από θετική σκοπιά, επειδή βρέθηκε μια ισορροπία μεταξύ όλων των συμφερόντων: μεταξύ μικρών και μεγάλων κρατών, μεταξύ ανδρών και γυναικών και μεταξύ των διάφορων πολιτικών πόλων.
<P>
Ίσως το μόνο που με ενοχλεί είναι ότι κανένα από τα δύο αξιώματα δεν ανατέθηκε σε εκπρόσωπο των νέων κρατών μελών, αν και αυτό ενδέχεται να συμβεί την επόμενη φορά. Σε κάθε περίπτωση, θέλω να ευχαριστήσω όλους τους υποψηφίους της περιοχής μου, ιδίως τον πρόεδρο της Εσθονίας, Toomas Hendrik Ilves, και την πρόεδρο της Λετονίας, Vaira Vīķe-Freiberga. Πιστεύω, όμως, ότι τώρα πρέπει να προχωρήσουμε στο ουσιαστικό έργο και να πάψουμε να ξοδεύουμε τον χρόνο μας σε πρόσωπα.
<P>
Το δεύτερο σημαντικό σημείο στο οποίο θέλω να αναφερθώ είναι η αντιμετώπιση της οικονομικής κρίσης, το οποίο πιστεύω ότι το Συμβούλιο έχει θέσει ως προτεραιότητα. Οι πολίτες της Ευρώπης προσδοκούν από εμάς να αντιμετωπίσουμε τα προβλήματα της ανεργίας και της δέσμης χρηματοπιστωτικής εποπτείας. Εν προκειμένω, είναι πολύ σημαντικό να δούμε τι είδους Επιτροπή θα είναι η νέα Επιτροπή και πόσο αποτελεσματική θα είναι. Αυτό ισχύει επίσης και για τη χώρα μου, την Εσθονία, επειδή για εμάς προφανέστερος στόχος είναι να διασφαλίσουμε τη νέα οικονομική ανάπτυξη, ώστε να καταστούμε πλήρες μέλος της ευρωζώνης, στόχος στον οποίο είμαστε πολύ κοντά, διότι είναι πολύ πιθανό να εκπληρώσουμε τα κριτήρια του Μάαστριχτ. Σας ευχαριστώ.
<SPEAKER ID="056" NAME="Alojz Peterle." AFFILIATION="PPE">
(SL) Χαίρομαι που πλησιάζει η πρώτη συνεδρίαση του Συμβουλίου, η οποία θα διεξαχθεί σύμφωνα με τους κανόνες της Συνθήκης της Λισαβόνας. Εύχομαι στον κ. Herman Van Rompuy, τον πρώτο Πρόεδρο του Συμβουλίου, κάθε επιτυχία. Έχουμε αρκετά παρόμοιες απόψεις σχετικά με το πώς να λειτουργήσουμε ενωμένοι, λαμβάνοντας υπόψη τη διαφορετικότητά μας.
<P>
Οι νέες θεσμικές ρυθμίσεις εγκρίθηκαν με σκοπό η διαδικασία λήψης αποφάσεών μας να προσεγγίσει τους πολίτες και να καταστεί πιο απλή, δημοκρατική, διαφανής και αποτελεσματική. Σε αυτό το πλαίσιο, ακούστηκαν πολλά για μια ισχυρή Ευρώπη. Ωστόσο, το ουσιαστικό ερώτημα που πρέπει να τεθεί αφορά την έννοια της ισχύος που πρέπει να αναπτύξουμε ή πάνω σε ποια θεμέλια μπορούμε να οικοδομήσουμε την ισχυρή Ευρώπη. Μέχρι στιγμής, η ισχύς και η επιτυχία της Ευρωπαϊκής Ένωσης πηγάζουν από δύο βασικές ιδέες των ιδρυτών της Ευρωπαϊκής Ένωσης: η πρώτη αφορά τον σεβασμό της ανθρώπινης αξιοπρέπειας και η δεύτερη τη συνεργασία. Αυτό σημαίνει ότι, ενώ εργαζόμαστε για τη διασφάλιση των συμφερόντων μας, πρέπει παράλληλα να λαμβάνουμε υπόψη και άλλους είτε πρόκειται για άτομα, λαούς, μειονότητες είτε χώρες.
<P>
Σήμερα, πρέπει εκ νέου να αναρωτηθούμε σοβαρά για το τι σημαίνει ο σεβασμός της ανθρώπινης αξιοπρέπειας και τι σημαίνει να θέτουμε τον άνθρωπο στο επίκεντρο του ενδιαφέροντός μας. Το ερώτημα αυτό συνδέεται στενά με το πρόγραμμα της Στοκχόλμης. Πολλοί από εσάς εφιστήσατε την προσοχή στις θεμελιώδεις ελευθερίες και την ανάγκη προστασίας τους, ωστόσο φαίνεται ότι έχουμε αρκετά αποκλίνουσες απόψεις σχετικά με το από πού ξεκινούν πραγματικά τα ανθρώπινα δικαιώματα. Ελπίζω ότι μπορούμε, τουλάχιστον, να συμφωνήσουμε ότι τα ανθρώπινα δικαιώματα ξεκινούν πριν από τη χορήγηση υπηκοότητας συγκεκριμένης χώρας σε άτομο.
<P>
Ανήκω σε εκείνους που πιστεύουν ακράδαντα ότι το άρθρο 1 του Ευρωπαϊκού Χάρτη Θεμελιωδών Δικαιωμάτων πρέπει να ισχύει για όλη τη διάρκεια της ανθρώπινης ζωής, δηλαδή από την αρχή έως το τέλος της ζωής του ανθρώπου. Συγκεκριμένα, πρέπει να προστατεύσουμε όσους δεν μπορούν να προστατεύσουν τον εαυτό τους. Πριν από την προστασία των ελευθεριών του ανθρώπου, πρέπει να προστατεύσουμε την ανθρώπινη ζωή.
<P>
Χαίρομαι που άκουσα πολλούς από εσάς να χρησιμοποιείτε εκφράσεις όπως "συνεργασία" και "κοινή δράση". " δύναμη της Ευρώπης βρίσκεται στις κοινές της προσπάθειες, είτε αναφερόμαστε στην ανθρωπιστική είτε στη διακυβερνητική πρακτική. Ναι μεν αντιμετωπίζουμε όλο και περισσότερες προκλήσεις που απαιτούν επίδειξη κοινής πολιτικής βούλησης, αλλά μεγαλύτερη συνεργασία δεν σημαίνει απώλεια της ταυτότητάς μας.
<SPEAKER ID="057" NAME="Göran Färm" AFFILIATION="S&amp;D">
(SV) Κύριε Πρόεδρε, σύμφωνα με κριτικές που ακούμε, τα κορυφαία αξιώματα της ΕΕ καταλήφθηκαν από μάλλον άγνωστους πολιτικούς. Πιστεύω ότι αυτή η κριτική είναι άδικη. Εμείς τουλάχιστον στο Κοινοβούλιο γνωρίζουμε την κ. Ashton ως εξαιρετική ηγέτιδα. Ωστόσο, η κριτική πρέπει να αντιμετωπιστεί, επειδή πολλοί συμπεραίνουν ότι τα κράτη μέλη θέλουν να δουν την ΕΕ να λειτουργεί απλά ως μια διακυβερνητική συντονιστική αρχή, παρά ως ένα ξεχωριστό πολιτικό επίπεδο για την εξεύρεση κοινών λύσεων σε σημαντικές προκλήσεις όπως η ανάπτυξη, η απασχόληση, η ειρήνη και το περιβάλλον. Αν αυτό αλήθευε, θα ήταν πολύ παράλογο.
<P>
Σε αυτό το πλαίσιο, είναι ανησυχητικό ότι η Επιτροπή και το Συμβούλιο δυσκολεύτηκαν τόσο πολύ να δείξουν την ικανότητά τους για δράση σχετικά με μία από τις μεγαλύτερες εσωτερικές προκλήσεις που αντιμετωπίζει η ΕΕ, δηλαδή τη μακροπρόθεσμη δημοσιονομική μεταρρύθμισή της. Πρέπει τώρα να διαθέσουμε τους απαραίτητους πόρους, ώστε να επενδύσουμε στην εσωτερική αγορά. Το ζήτημα αποτελούν οι μεταφορές και οι υποδομές. Πρέπει να διαθέσουμε τους απαραίτητους πόρους, ώστε να μπορέσουμε να στηρίξουμε όσα αναφέρουμε στη νέα στρατηγική της Λισαβόνας για το 2020. Πρέπει να επιλύσουμε το θέμα της χρηματοδότησης της κλιματικής αλλαγής, τουλάχιστον σε κάποιο βαθμό, μέσω του προϋπολογισμού της ΕΕ και πρέπει να προετοιμαστούμε για την επόμενη διεύρυνση.
<P>
Συνεπώς, το ερώτημά μου προς την Προεδρία και την Επιτροπή είναι: πότε θα δούμε απτές προτάσεις για μεσοπρόθεσμη αναθεώρηση, η οποία θα επηρεάσει τα μη διαθέσιμα δημοσιονομικά περιθώρια για τα υπόλοιπα τρία χρόνια αυτής της χρηματοπιστωτικής προοπτικής, κατά την οποία τα υφιστάμενα ανώτατα όρια εμποδίζουν την ανάληψη κάθε εύλογης δράσης για την αντιμετώπιση των προκλήσεων που δεν μπορούν να περιμένουν μέχρι την περίοδο μετά το 2013, καθώς και μια πρόταση χάραξης κατευθυντήριων γραμμών για μια μακροπρόθεσμη δημοσιονομική μεταρρύθμιση;
<SPEAKER ID="058" NAME="Seán Kelly" AFFILIATION="PPE">
(GA) Κύριε Πρόεδρε, θα ήθελα να πω λίγα λόγια εκ μέρους της Ιρλανδίας σχετικά με αυτήν την ιστορική στιγμή για την Ευρωπαϊκή Ένωση.
<P>
" υλοποίηση της Συνθήκης της Λισαβόνας, ιδίως με τη στήριξη του 67% των θετικών ψήφων του ιρλανδικού λαού, αποτελεί σημαντική ώθηση για όλους στην Ευρωπαϊκή Ένωση. Νομίζω ότι το γεγονός αυτό αντικατοπτρίζει τη στήριξη των πολιτών για το θετικό έργο που πραγματοποιεί εδώ και πολλά χρόνια το ευρωπαϊκό εγχείρημα.
<P>
Δυστυχώς, ο διορισμός του Προέδρου και της Ύπατης Εκπροσώπου έχει επιφέρει ευρεία αρνητική κριτική, η οποία πιστεύω ότι είναι κάπως άδικη.
<P>
Καταρχάς, μετά τον διορισμό προσώπου σε κάποιο αξίωμα, πρέπει να του δοθεί ο απαραίτητος χρόνος εγκατάστασης και, στη συνέχεια, πρέπει να κριθεί βάσει αποτελεσμάτων και όχι προϊδεασμών σχετικά με την ικανότητά του για εκτέλεση των καθηκόντων του.
<P>
Στην περίπτωση του κ. Van Rompuy, αναφέρθηκε ότι είναι ικανός στην επίτευξη συναίνεσης και αποτελεσματικός διαπραγματευτής, σαν να επρόκειτο για αρνητικές ιδιότητες. Πρόκειται για πολύ σημαντικά προσόντα στην εποχή μας. Τι αναζητούμε; Έναν προεδρικού τύπου γκουρού που θα καμαρώνει στη διεθνή σκηνή προκαλώντας αναταραχές; Κάποιον που θα προκαλεί προβλήματα και δυσκολίες; Όχι, αυτό που χρειαζόμαστε τώρα είναι έναν καλό, αποτελεσματικό, συνετό αρχηγό και νομίζω ότι τον έχουμε βρει. Του εύχομαι καλή επιτυχία.
<P>
Όσον αφορά τη βαρόνη Ashton, ειπώθηκε ότι ποτέ δεν έχει εκλεγεί σε αξίωμα και αυτό αληθεύει, αλλά αυτό το γεγονός από μόνο του δεν αντικατοπτρίζει με τον έναν ή τον άλλο τρόπο τις αρετές της ως άνθρωπο ή ως αποτελεσματική πολιτικό. Την έχω δει εν δράσει μόνο αφότου ήρθε εδώ και, συγκεκριμένα, της είχα θέσει κάποιο ερώτημα για την εμπορική συμφωνία με τη Νότια Κορέα και πιστεύω ότι αντεπεξήλθε.
<P>
Πιστεύω ότι μερικά σχόλια του κ. Farage σήμερα ήταν δυστυχώς πέρα από τα όρια, αλλά τώρα συνειδητοποιώ ότι ο κ. Farage λειτουργεί σαν μαγνητόφωνο. Επαναλαμβάνει διαρκώς την ίδια πολιτική ατζέντα, επανερχόμενος στις ημέρες του ύμνου της βρετανικής κυριαρχίας και της μάχης μεταξύ των εθνών. Αυτές οι ημέρες έχουν παρέλθει. " Ευρωπαϊκή Ένωση αποτελεί τη σημαντικότερη ειρηνευτική διαδικασία που υπήρξε ποτέ. Θα εξακολουθήσει να είναι, και εμείς οι βουλευτές πρέπει να εργαστούμε σκληρά, ώστε να διασφαλίσουμε ότι αυτό θα ισχύσει από εδώ και στο εξής.
<SPEAKER ID="060" NAME="Diogo Feio" AFFILIATION="PPE">
(PT) Κύριε Πρόεδρε, πρόκειται για σημαντική συζήτηση, επειδή πιστεύω ότι είναι η τελευταία κατά τη διάρκεια της οποίας συζητούμε για ονόματα. Μάλιστα, έχει έρθει η στιγμή να γυρίσουμε σελίδα, να συζητήσουμε για πολιτικές και για τις προκλήσεις που αντιμετωπίζει η Ευρωπαϊκή Ένωση. Θα ήθελα να τονίσω μια τέτοια πρόκληση: το ζήτημα της αντιμετώπισης της κρίσης. Αποτελεί ένα από τα ζητήματα για τα οποία οι ευρωπαϊκοί πολιτικοί θεσμοί έχουν επιδείξει τη μεγαλύτερη ενότητα.
<P>
Έχει έρθει η στιγμή να συγχαρούμε το Συμβούλιο για το ενδιαφέρον του και, ιδίως, τη σουηδική Προεδρία. Να συγχαρούμε την Επιτροπή και τον Πρόεδρό της, ο οποίος πάντα επιδεικνύει μεγάλο ενδιαφέρον για την αντιμετώπιση της κρίσης, και να τονίσουμε ότι το ίδιο το Κοινοβούλιο επέδειξε σημαντική ετοιμότητα για να συζητήσει το ζήτημα μέσω της σύστασης ειδικής επιτροπής.
<P>
Ωστόσο, παρατηρούνται επίσης διαφορές μεταξύ των λόγων των πολιτικών ηγετών και των λόγων των διοικητών κεντρικών τραπεζών, τόσο σε εθνικό όσο και σε ευρωπαϊκό επίπεδο.
<P>
Πρώτον, πρέπει να είμαστε επιφυλακτικοί όσον αφορά το τέλος της κρίσης. Δεν έχει έρθει η στιγμή για την απόσυρση των μέτρων στήριξης των εθνικών οικονομιών και επιχειρήσεων. Επίσης, έχει έρθει η στιγμή να σχεδιάσουμε την πορεία μας. Οι διοικητές των κεντρικών τραπεζών έχουν πληροφορήσει τις κυβερνήσεις για ένα φιλόδοξο σχέδιο διόρθωσης των ελλειμμάτων.
<P>
Οι καιροί αλλάζουν. Επίσης, έχουν εκφράσει την αντίθεσή τους με κάποιες πολιτικές, όπως αυτές που στοχεύουν στη μείωση της φορολογίας, σε μήνυμά τους προς διάφορες κυβερνήσεις. Λυπάμαι που η πορτογαλική κυβέρνηση δεν ακολουθεί τον δρόμο της μείωσης της φορολογίας. Ο δρόμος πρέπει να οδηγεί στην ανταγωνιστικότητα και το μήνυμα πρέπει να είναι ξεκάθαρο: μεγαλύτερη ανταγωνιστικότητα, μεγαλύτερη παροχή κινήτρων, μεγαλύτερη ανάπτυξη, μεγαλύτερη στήριξη των επιχειρήσεων, περισσότερη Ευρώπη για τη στήριξη της ανάπτυξης και της απασχόλησης.
<SPEAKER ID="061" NAME="János Áder" AFFILIATION="PPE">
(HU) Κύριε Πρόεδρε, η διάσκεψη κορυφής της Κοπεγχάγης αποτελεί το τέταρτο σημείο της ημερήσιας διάταξης του Ευρωπαϊκού Συμβουλίου. Υπάρχουν δύο προβληματικά σημεία που εμποδίζουν την Ευρωπαϊκή Ένωση να αποκτήσει κοινή στάση σε αυτό το ζήτημα. Το ένα αφορά τις ανησυχίες σχετικά με την πώληση των ποσοστώσεων διοξειδίου του άνθρακα μετά το 2012. " Επιτροπή και ορισμένα από τα παλαιότερα κράτη μέλη της ΕΕ θέλουν να απαγορεύσουν την πώληση ποσοστώσεων μετά το 2012. Ωστόσο, εννέα χώρες -η Τσεχική Δημοκρατία, η Πολωνία, η Ουγγαρία, η Ρουμανία, οι τρεις χώρες της Βαλτικής, η Σλοβακία και η Βουλγαρία- επιμένουν στη δυνατότητα να μπορούν να πωλούν τις ποσοστώσεις τους και μετά το 2012.
<P>
Οι χώρες που αναφέρθηκαν, συμπεριλαμβανομένης της Ουγγαρίας, εκπλήρωσαν, δεν εκπλήρωσαν και υπερ-εκπλήρωσαν τις δεσμεύσεις που ανέλαβαν στο πλαίσιο του Κιότο. " Ουγγαρία, για παράδειγμα, η οποία είχε δεσμευθεί για μείωση κατά 8%, πέτυχε μείωση κατά 23%. Για αυτόν τον λόγο, η Ουγγαρία θεωρεί τη στάση της Επιτροπής εντελώς απαράδεκτη και επιμένει όσο πιο αποφασιστικά μπορεί στη δυνατότητά της να πουλά τις ποσοστώσεις της σε διοξείδιο του άνθρακα και μετά το 2012. Θα ήθελα επίσης να καλέσω τους συναδέλφους μου από τη Βουλγαρία, την Πολωνία, την Τσεχική Δημοκρατία, τη Σλοβακία και τις χώρες της Βαλτικής, ανεξάρτητα από το κόμμα στο οποίο ανήκουν, να εμμείνουν και οι ίδιοι το ίδιο αποφασιστικά σε αυτήν την άποψη.
<SPEAKER ID="062" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, καταρχάς, θα ήθελα να προσφέρω σε εσάς, κυρία Malmström, τα ειλικρινή μου συγχαρητήρια για τη μετακίνησή σας, θα λέγαμε, από το Κοινοβούλιο στην κυβέρνηση και από την κυβέρνηση στην Ευρωπαϊκή Επιτροπή. Σας εύχομαι ό,τι καλύτερο.
<P>
Διεξάγουμε την τελευταία συνεδρίασή μας υπό τη Συνθήκη της Νίκαιας και συζητάμε για την πρώτη συνεδρίασή μας υπό τη Συνθήκη της Λισαβόνας. Αυτό το ραγδαίο άλμα, αυτή η αλλαγή, αυτό το νέο κεφάλαιο πρέπει να είναι εμφανές στην πρώτη διάσκεψη κορυφής. " Ευρώπη έχει αλλάξει. " συζήτηση για τα θεσμικά όργανα έχει λήξει, το ίδιο και η συζήτηση περί στελεχών, ελπίζω. Προχωράμε προς τη χάραξη πολιτικών σε νέο πλαίσιο. Τα δικαιώματα των πολιτών και τα κοινοβούλια θα ενισχυθούν, η δυνατότητα δράσης της Ευρωπαϊκής Ένωσης και των θεσμών θα ενισχυθεί και σε εμάς, και τα τρία θεσμικά όργανα, θα δοθούν δικαιώματα που θα μας διευκολύνουν να εκπροσωπήσουμε την ήπειρό μας διεθνώς.
<P>
Μπορούμε να γράφουμε ό,τι θέλουμε στα χαρτιά. Όμως, το εάν μπορούμε ή όχι να πείσουμε τους πολίτες ότι έχουμε την πολιτική βούληση να αναλάβουμε δράση, να διαμορφώσουμε νέους στόχους και να επιτρέψουμε τη συμμετοχή των πολιτών στα σχέδια θα εξαρτηθεί από όλες αυτές τις συνεδριάσεις των επόμενων εβδομάδων. Προσδοκώ αυτή η διάσκεψη κορυφής να παράγει νέα δυναμική, νέα αίσθηση ευθύνης και σοβαρότερη προσέγγιση στη διαχείριση διάφορων ζητημάτων. Τις τελευταίες ημέρες είδαμε την αναζήτηση του χαμηλότερου κοινού παρονομαστή: εθνικοποίηση και πολιτικοποίηση. Από την άλλη πλευρά, η Συνθήκη της Λισαβόνας αποτελεί έκκληση για εξευρωπαϊσμό και χάραξη πολιτικής.
<P>
Για τον λόγο αυτόν, προσδοκώ να γνωρίζουμε πώς θα χειριστούμε το μοντέλο της κοινωνικής οικονομίας της αγοράς. Πώς θα διαχειριστούμε τη χρηματοπιστωτική και οικονομική κρίση; Δεν μπορούμε να την διαχειριστούμε υπερασπιζόμενοι τα υπάρχοντα δικαιώματα, αλλά αναζητώντας παγκόσμιες λύσεις. Επίσης, προσδοκώ την αναθεώρηση των οικονομικών μας. Είναι βασικό να γνωρίζουμε τα ποσά που πρέπει να δαπανήσουμε για τις πολιτικές μας. " διάσκεψη πρέπει να μεταβιβάσει την ευθύνη για αυτήν τη δημοσιονομική αναθεώρηση στην Επιτροπή. Πρέπει να συζητήσουμε τα διάφορα ζητήματα σοβαρά, ειλικρινά και ανοικτά και να θέσουμε νέους στόχους. Εύχομαι σε όλους ό,τι καλύτερο.
<SPEAKER ID="063" NAME="Jean-Pierre Audy" AFFILIATION="PPE">
(FR) Κύριε Πρόεδρε, κυρία Επίτροπε, πρέπει να είμαστε χαρούμενοι σήμερα, επειδή εξερχόμαστε από μια θεσμική δυσχέρεια. Έχουμε τη Συνθήκη της Λισαβόνας, έχουμε ισότητα, έχουμε νέα πρόσωπα, αλλά παρ' όλα αυτά πώς να σας εξηγήσω την ανησυχία που αισθάνομαι;
<P>
Σήμερα, σε αυτήν τη σχεδόν άδεια Αίθουσα, δεν έχω σχεδόν καθόλου την αίσθηση της ζωντάνιας· συμμετέχουμε σε μια απογοητευτική συζήτηση για την προετοιμασία του Ευρωπαϊκού Συμβουλίου. Δεν μπορώ να σας εξηγήσω την αίσθηση ανησυχίας σχετικά με την προετοιμασία του τελευταίου Συμβουλίου υπό εκ περιτροπής Προεδρία.
<P>
Μεγάλη διαφορά σε σχέση με τη χαρά των λαών το 2004, όταν οι πρώην κομμουνιστικές χώρες εντάχθηκαν στην Ένωση! Μεγάλη διαφορά σε σχέση με τους πανηγυρισμούς για την εικοστή επέτειο από την πτώση του Τείχους του Βερολίνου! Ναι, τώρα γνωρίζουμε ότι η λύση δεν θα έρθει από τα κράτη μέλη. " λύση θα έρθει από τους λαούς, από το Ευρωπαϊκό Κοινοβούλιο.
<P>
Κοιτάω λοιπόν την Επιτροπή, η οποία δεν έπρεπε να συνταχθεί με κάποια πλευρά, αλλά να δημιουργήσει πολιτική συμμαχία με το Ευρωπαϊκό Κοινοβούλιο, ώστε η συμμαχία των λαών να διασφαλίσει ότι μπορούμε να ονειρευόμαστε αυτά που επιθυμούμε για αυτήν την Ευρωπαϊκή Ένωση, την Ένωση των λαών.
<SPEAKER ID="064" NAME="Andreas Mölzer" AFFILIATION="NI">
(DE) Κύριε Πρόεδρε, συμφωνώ με την πλειοψηφία των προηγούμενων ομιλητών ότι η έναρξη ισχύος της Συνθήκης της Λισαβόνας αντιπροσωπεύει νέα ιστορική φάση της ευρωπαϊκής ολοκλήρωσης. Ωστόσο, οι λαοί, οι πολίτες όλης της Ευρώπης δεν έχουν πάντα τη διάθεση να πανηγυρίσουν όταν το σκέφτονται. Πολλοί φοβούνται ότι η Συνθήκη της Λισαβόνας θα μπορούσε να οδηγήσει σε αυξημένο συγκεντρωτισμό στην Ευρώπη.
<P>
Πολλοί φοβούνται ότι τα μικρά κράτη μέλη της ΕΕ, για παράδειγμα, η πατρίδα μου η Αυστρία, θα έχουν μικρότερη επιρροή, λόγω της δυνατότητας των μεγάλων κρατών μελών να αποφασίζουν για τα πάντα ως αποτέλεσμα των νέων μεθόδων ψηφοφορίας. Οι πολίτες έχουν επίσης την αίσθηση ότι η επιλογή των ατόμων για τη στελέχωση των υψηλών θέσεων στην Ευρωπαϊκή Ένωση βασίστηκε στον πιο αδύναμο και χαμηλό κοινό παρονομαστή. Χωρίς να θέλω να θίξω τα προσόντα του κ. Van Rompuy και της βαρόνης Ashton. Παρ' όλα αυτά, οι πολίτες συνειδητοποίησαν ότι η διαδικασία δεν αφορούσε δημοκρατική επιλογή.
<P>
Εάν θέλουμε να οδηγήσουμε την Ευρωπαϊκή Ένωση σε παραγωγικό μέλλον, εμείς εδώ σε αυτό το Κοινοβούλιο πρέπει να προσπαθήσουμε περισσότερο για τη δημοκρατία, συμπεριλαμβανομένης της διαδικασίας επιλογής ατόμων για τη στελέχωση των υψηλών αξιωμάτων.
<SPEAKER ID="065" NAME="Rachida Dati" AFFILIATION="PPE">
(FR) Κύριε Πρόεδρε, κυρία Malmström, κυρία Επίτροπε, κυρίες και κύριοι, η Ευρωπαϊκή Ένωση επέστρεψε σε ρυθμούς ανάπτυξης το τρίτο τρίμηνο του 2009, γεγονός το οποίο θα μπορούσε να μας είχε κάνει να πιστέψουμε ότι τα χειρότερα πέρασαν.
<P>
Παρ' όλα αυτά, η κατάσταση παραμένει ανησυχητική, με εκρηκτικά ποσοστά ανεργίας, συνεπώς πρέπει να συνεχίσουμε να είμαστε εξαιρετικά επιφυλακτικοί. Επιπλέον, η Επιτροπή σε μια έκθεση της 23ης Νοεμβρίου αναφέρει ότι η χρηματοπιστωτική κρίση κατάργησε περισσότερες από 4 εκατομμύρια θέσεις εργασίας μεταξύ του δεύτερου τριμήνου του 2008 και τα μέσα του 2009.
<P>
Σήμερα είναι ζωτικής σημασίας να συζητηθεί, στο επόμενο Ευρωπαϊκό Συμβούλιο, το ζήτημα της απασχόλησης στο πλαίσιο της στρατηγικής της Λισαβόνας για την περίοδο μετά το 2010. " τελευταία πρέπει απαραίτητα να συμπεριλάβει τολμηρούς στόχους και καινοτόμα μέτρα.
<P>
Πιστεύω ότι, από εδώ και πέρα, η συζήτηση πρέπει να επικεντρωθεί στην προσαρμογή της στρατηγικής της Λισαβόνας σε αυτήν την περίοδο σύγχυσης. Οι συμπολίτες μας προσδοκούν ότι η Ευρώπη -και το βλέπουμε καθημερινά- θα παράσχει λύσεις για την κρίση της απασχόλησης. Ας μην τους απογοητεύσουμε.
<P>
Ωστόσο, η παρατήρηση και η απογοήτευσή μου είναι παρόμοιες με του συνάδελφού μου, κ. Audy, μπροστά σε ένα σχεδόν άδειο Κοινοβούλιο, μπροστά σε μια εξαιρετικά ανησυχητική κατάσταση για τους ευρωπαίους συμπολίτες μας.
<SPEAKER ID="066" NAME="Aldo Patriciello" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τη σουηδική Προεδρία για τις τεράστιες προσπάθειες που κατέβαλε αυτούς τους μήνες, οι οποίες οδήγησαν, μεταξύ άλλων, στην έγκριση της Συνθήκης της Λισαβόνας.
<P>
Εν τέλει, μετά από 10 χρόνια θεσμικού αδιεξόδου, η Ευρωπαϊκή Ένωση μπορεί να ανακτήσει την πορεία ανάπτυξής της, η οποία διεκόπη αιφνιδίως πριν από σύντομο λίγο καιρό, ενισχύοντας τη διαδικασία συναπόφασης.
<P>
Χωρίς να θέλω να συμμετάσχω στη συζήτηση για τα προσόντα των ατόμων που επιλέγησαν, οι διορισμοί των τελευταίων ημερών σίγουρα κατέδειξαν ότι οι διαδικασίες διορισμού απέχουν πολύ από τις αρχές της Ευρωπαϊκής Ένωσης περί διαφάνειας και υπευθυνότητας για τον σεβασμό των πολιτών. Το Σώμα αυτό πρέπει να ενεργήσει ώστε να διασφαλιστεί η μεγαλύτερη μελλοντική συμμετοχή στις διαπραγματεύσεις, οι οποίες δεν μπορεί και δεν πρέπει να διεξάγονται μυστικά από τα κράτη στο πλαίσιο του Συμβουλίου.
<P>
Τέλος, ελπίζω να καταφέρουμε στο τέλος του 2009 να επιτύχουμε φιλόδοξη συμφωνία στη διάσκεψη κορυφής της Κοπεγχάγης, όπου η Ευρωπαϊκή Ένωση πρέπει ομόφωνα να εκφράσει την άποψή της για την αλλαγή του κλίματος.
<SPEAKER ID="067" NAME="Czesław Adam Siekierski" AFFILIATION="PPE">
(PL) Κύριε Πρόεδρε, το πιο σημαντικό έργο της σουηδικής Προεδρίας ήταν, περισσότερο από οποιοδήποτε άλλο, η Συνθήκη της Λισαβόνας, η οποία εγκαινιάζει νέες δυνατότητες για την Ευρώπη. Πρέπει να δημιουργήσουμε οδικό χάρτη για την εισαγωγή της. " στελέχωση των θέσεων είναι μόνο η αρχή. Δεύτερον, πρέπει να εγκρίνουμε σχέδιο οικονομικής ανανέωσης. Πρέπει να θυμόμαστε, πέραν της βοήθειας προς τις τράπεζες, και τη βοήθεια προς τους απλούς ανθρώπους, ιδίως στον τομέα της περιοριστικής ανεργίας. Τρίτον, εργαζόμαστε για μια στρατηγική για την καταπολέμηση της αλλαγής του κλίματος - αυτό είναι θετικό. Αποφασίζουμε τι πρέπει να γίνει σε αυτόν τον τομέα, αλλά ας θυμηθούμε ότι, από την άποψη της οικονομικής ενίσχυσης, η καταπολέμηση της κρίσης έχει προτεραιότητα. Τέταρτον, το πρόγραμμα της Στοκχόλμης συνεπάγεται πιο ασφαλή και διαφανή Ευρώπη, Ευρώπη των ελευθεριών - μόνο τότε θα αποτελέσει ενιαία Ευρώπη. Απαιτείται συγκεκριμένη ισορροπία ανάμεσα σε αυτές τις αξίες. Τέλος, η ανάπτυξη της περιοχής της Βαλτικής απαιτεί μεγαλύτερη συνεργασία των κρατών μελών της περιοχής και η Σουηδία συνέβαλε σημαντικά σε αυτό.
<SPEAKER ID="068" NAME="Petru Constantin Luhan" AFFILIATION="PPE">
(RO) Θέλω να ξεκινήσω συγχαίροντας τη σουηδική Προεδρία για τον τρόπο με τον οποίο προετοίμασε τη μετάβαση στη Συνθήκη της Λισαβόνας. Αυτή η προτεραιότητα της σουηδικής ατζέντας στέφθηκε με επιτυχία. Πιστεύω ότι το Συμβούλιο τον Δεκέμβριο πρέπει να εργαστεί για την εξεύρεση λύσεων με στόχο την καταπολέμηση της διπλής πρόκλησης που αντιμετωπίζει η Ευρώπη: την οικονομική κρίση και την αλλαγή του κλίματος.
<P>
Προς το παρόν, πρέπει να αποκατασταθεί η εμπιστοσύνη στις χρηματοπιστωτικές αγορές καθιερώνοντας σύστημα εποπτείας σχεδιασμένο να διαχειρίζεται και να προλαμβάνει την εμφάνιση παρόμοιων κρίσεων στο μέλλον. Όσον αφορά την αλλαγή του κλίματος, πιστεύω ότι η χάραξη της πολιτικής για την προστασία του περιβάλλοντος δεν πρέπει να επηρεάσει άλλα είδη πολιτικών ή την κατανομή των ευρωπαϊκών κονδυλίων σε πολιτικές όπως η περιφερειακή ανάπτυξη.
<SPEAKER ID="069" NAME="Cecilia Malmström" LANGUAGE="SV">
Κύριε Πρόεδρε, θα απαντήσω σε μερικά σύντομα ερωτήματα. Τέθηκε ένα ερώτημα για την Τουρκία. Βεβαίως, είμαστε ικανοποιημένοι με το γεγονός ότι πρωταρχικός στόχος της Τουρκίας εξακολουθεί να είναι η ευρωπαϊκή ολοκλήρωση. Οι διαπραγματεύσεις με την Τουρκία προχωρούν - ενδεχομένως όχι τόσο γρήγορα όσο θα θέλαμε, αλλά σημειώνεται πρόοδος και ελπίζουμε να καταφέρουμε να εγκαινιάσουμε το κεφάλαιο περιβάλλον στο τέλος του έτους.
<P>
Φυσικά, στηρίζουμε τις διαπραγματεύσεις μεταξύ Τουρκίας και Κύπρου και τις συνομιλίες που διεξάγονται στο νησί για την εξεύρεση λύσης στο θέμα της διχοτόμησης. Υπεύθυνα για αυτήν τη διαδικασία είναι τα ενδιαφερόμενα μέρη, ενώ τα "νωμένα Έθνη παρέχουν βοήθεια και η ΕΕ, βεβαίως, παρέχει τη στήριξή της. Βρέθηκα στην Κύπρο πολύ πρόσφατα για να συνομιλήσω με τα διάφορα εμπλεκόμενα μέρη σε αυτό το ζήτημα, επειδή θα ήταν εκπληκτική η σύντομη επίτευξη λύσης. Θα διεξαχθεί επίσης συζήτηση για τη διεύρυνση σχετικά με την Τουρκία και άλλες υποψήφιες χώρες σήμερα το απόγευμα με τον υπουργό Εξωτερικών, Carl Bildt, κατά τη διάρκεια της οποίας οι βουλευτές θα έχουν τη δυνατότητα να θέσουν ερωτήματα για αυτό και άλλα θέματα.
<P>
Θα αναφερθώ σύντομα στη στρατηγική για τη Βαλτική Θάλασσα. Για άλλη μία φορά, θα ήθελα να ευχαριστήσω το Ευρωπαϊκό Κοινοβούλιο για τη στήριξη του προς τη σουηδική Προεδρία όσον αφορά το ζήτημα. " ιδέα της στρατηγικής για τη Βαλτική Θάλασσα γεννήθηκε, βεβαίως, εδώ στο Κοινοβούλιο, συνεπώς είμαστε πολύ χαρούμενοι που έχει πλέον εφαρμοστεί. Θα αποτελέσει πολύ σημαντικό παράγοντα στην αντιμετώπιση των περιβαλλοντικών προβλημάτων της περιοχής, αλλά και στην αύξηση, μεταξύ άλλων, της συνεργασίας για ευημερία, καινοτομία και ασφάλεια.
<P>
" Ευρωπαϊκή Υπηρεσία Εξωτερικής Δράσης είναι από τις μεγαλύτερες και σημαντικότερες αλλαγές που απορρέουν από τη Συνθήκη της Λισαβόνας. Στη διάσκεψη του Οκτωβρίου, το Ευρωπαϊκό Συμβούλιο ενέκρινε γενικό πλαίσιο για αυτήν την υπηρεσία. " κ. Ashton θα συνεχίσει τώρα να εργάζεται σε αυτό το πλαίσιο μαζί με το Ευρωπαϊκό Κοινοβούλιο και θα υποβάλει τελική πρόταση το αργότερο μέχρι τον Απρίλιο του επόμενου έτους. " Υπηρεσία Εξωτερικής Δράσης, βεβαίως, θα εισαχθεί σταδιακά και είναι σημαντικό η εισαγωγή να πραγματοποιηθεί με κατάλληλο και εποικοδομητικό τρόπο. Το Ευρωπαϊκό Κοινοβούλιο θα έχει την ευκαιρία να συζητήσει τη μορφή που θα λάβει.
<P>
Όσον αφορά τη δημοσιονομική μεταρρύθμιση, κύριε Färm, συμφωνώ απόλυτα μαζί σας ότι τώρα που πλέον θα τεθεί σε ισχύ η Συνθήκη της Λισαβόνας σε μια εβδομάδα, με νέους σύγχρονους βασικούς κανόνες για την Ευρωπαϊκή Ένωση, χρειαζόμαστε σαφέστατα σύγχρονη δημοσιονομική διαχείριση, η οποία θα μπορέσει να αντιμετωπίσει τις σχετικές προκλήσεις. Ελπίζω η νέα Επιτροπή να μπορέσει να καταθέσει τέτοια πρόταση το συντομότερο δυνατό. Πιστεύω ότι και ο Πρόεδρος Barroso το ανέφερε αυτό κατά τη διάρκεια της Ώρας των Ερωτήσεων.
<P>
Οκτώ χρόνια μετά το Λάκεν βρισκόμαστε τώρα στο κατώφλι νέας συνθήκης. Πρόκειται για ιστορική στιγμή, για την αρχή νέας εποχής για την Ευρωπαϊκή Ένωση. Είμαι πολύ ικανοποιημένη που η σουηδική Προεδρία κατάφερε να διαδραματίσει κάποιο ρόλο σε αυτό. Μπορούμε πλέον να αφήσουμε πίσω μας τα θεσμικά ζητήματα σε κάποιο βαθμό και να επικεντρωθούμε στις σημαντικές πολιτικές προκλήσεις για τις οποίες γνωρίζουμε ότι ανησυχούν οι πολίτες της Ευρώπης - επειδή οι πολίτες είναι, βεβαίως, αυτοί για τους οποίους αγωνιζόμαστε.
<P>
Πολλά από αυτά τα ζητήματα θα συζητηθούν στη συνεδρίαση του Ευρωπαϊκού Συμβουλίου τον Δεκέμβριο. Όσον αφορά το κλίμα -το βασικό ζήτημα της γενιάς μας- η συνεδρίαση του Ευρωπαϊκού Συμβουλίου θα πραγματοποιηθεί παράλληλα με τη διάσκεψη κορυφής για το κλίμα στην Κοπεγχάγη, και η διάσκεψη θα μας δώσει την ευκαιρία, όπου είναι απαραίτητο, να συντονίσουμε τη διαπραγματευτική μας θέση στην Κοπεγχάγη.
<P>
Όσον αφορά τα χρηματοπιστωτικά ζητήματα και την οικονομική κρίση, μπορούμε να θέσουμε σε λειτουργία σειρά οργάνων και επίσης να σχεδιάσουμε κατευθυντήριες γραμμές για το πώς να καταστεί εκ νέου ανταγωνιστική η Ευρώπη, ώστε να παρέχει ευημερία και κοινωνική συνοχή και, ιδίως, να προσανατολιστούμε προς τη νέα στρατηγική της Λισαβόνας, η οποία μακροπρόθεσμα και μεσοπρόθεσμα θα μπορούσε να βοηθήσει σημαντικά την Ευρώπη σε αυτόν τον τομέα.
<P>
Τέλος, το πρόγραμμα της Στοκχόλμης θα φέρει ασφάλεια και προστασία στους πολίτες της Ευρώπης και είναι εξαιρετικά σημαντική η εφαρμογή του. Όλα αυτά τα ζητήματα θα παραμείνουν και μετά τη διάσκεψη και θα χρειαστεί στενή συνεργασία με το Ευρωπαϊκό Κοινοβούλιο για την αντιμετώπισή τους. Ο πρωθυπουργός Reinfeldt θα βρεθεί εδώ για τη συνεδρίαση του Δεκεμβρίου και, στη συνέχεια, θα υποβάλει αναφορά σχετικά με τη διάσκεψη, καθώς και γενική σύνοψη της σουηδικής Προεδρίας. Σας ευχαριστώ πολύ για την πολύ ωραία και εποικοδομητική συζήτηση.
<SPEAKER ID="070" NAME="Margot Wallström" LANGUAGE="EN">
Κύριε Πρόεδρε, αυτή την ημέρα κατά την οποία γιορτάζουμε το γεγονός ότι η επόμενη Επιτροπή θα αποτελείται προφανώς τουλάχιστον από εννέα γυναίκες -γεγονός το οποίο θεωρώ νίκη για όλους εμάς που αγωνιστήκαμε για αυτό- ακούσαμε σήμερα το πρωί στις ειδήσεις ότι, μόνο στη Γαλλία, 156 γυναίκες σκοτώθηκαν το προηγούμενο έτος εξαιτίας της ενδοοικογενειακής βίας. Επειδή σήμερα είναι η παγκόσμια ημέρα για την εξάλειψη της βίας κατά των γυναικών, θα πρέπει να μας κάνει να σταθούμε και να σκεφτούμε και, ελπίζω, επίσης να δράσουμε στο μέλλον τόσο σε ευρωπαϊκό όσο και σε διεθνές επίπεδο. Ενδεχομένως πρέπει να θίξουμε αυτό το ζήτημα σε διάφορες συζητήσεις κατά τη διάρκεια της υπόλοιπης ημέρας.
<P>
Πρόκειται για σημαντικό βήμα προόδου. Δηλώνει επίσης πολλά για τη διαδικασία από εδώ και στο εξής, η οποία πρέπει να είναι πιο διαφανής κατά τον διορισμό Επιτρόπων. Ελπίζω ότι στο μέλλον τα κράτη μέλη και οι κυβερνήσεις θα προτείνουν τόσο γυναίκα όσο και άνδρα υποψήφιο. Θεωρώ ότι είναι εξαιρετική ιδέα.
<P>
Επιτρέψτε μου επίσης να σχολιάσω τους διορισμούς της Ύπατης Εκπροσώπου και του νέου Προέδρου του Συμβουλίου. " κ. Cathy Ashton διορίστηκε στην Επιτροπή με την πλήρη εμπιστοσύνη της βρετανικής κυβέρνησης. Μάλιστα είχε ψηφιστεί εδώ στο Κοινοβούλιο πριν από έναν χρόνο με μεγάλη πλειοψηφία - 538 ψήφων, εάν δεν απατώμαι. Όπως ειπώθηκε από πολλούς από εσάς, εργάζεται στενά με το Κοινοβούλιο και πάντα αναζητά τη συμμετοχή του Κοινοβουλίου σε διάφορα ζητήματα. Διορίστηκε ομόφωνα από 27 αρχηγούς κρατών και κυβερνήσεων, συνεπώς πιστεύω ότι διαθέτει όλη τη νομιμότητα για να εκτελέσει τα καθήκοντά της και να απολαμβάνει τον σεβασμό των ξένων εταίρων της Ευρωπαϊκής Ένωσης. Μου άρεσε η μεταφορά που χρησιμοποιήθηκε - αντί να έχουμε κάποιον που θα σταματάει την κυκλοφορία ή θα ανάβει το κόκκινο φως, είναι προτιμότερο να έχουμε κάποιον που διευκολύνει τη ροή της κυκλοφορίας ή τη λήψη αποφάσεων με δημοκρατικό και σωστό τρόπο στην Ευρωπαϊκή Ένωση. Την γνωρίζω ως πολύ καλή συνάδελφο και θα έλεγα ότι είναι επίσης πιστή Ευρωπαία. Πρόκειται πράγματι για σημαντικό σημείο αφετηρίας.
<P>
Είχαμε ωραία σχόλια στη συζήτηση μας εδώ. Νομίζω ότι ήταν γόνιμη και εποικοδομητική συζήτηση, και σας ευχαριστώ όλους για τη συμβολή σας. Επιτρέψτε μου επίσης να σχολιάσω το άμεσο ερώτημα του Göran Färm για τη δημοσιονομική αναθεώρηση. Μπορώ μόνο να επαναλάβω αυτά που σας ανέφερε ήδη ο Πρόεδρος της Επιτροπής, ότι, δηλαδή, το ερώτημα θα μεταφερθεί στη νέα Επιτροπή. Πρώτον, επειδή η νέα Συνθήκη της Λισαβόνας περιέχει διατάξεις που απαιτούν νέα θεσμική ρύθμιση, συνεπώς θα παρέχει επίσης γόνιμη βάση για αποφάσεις περί των δημοσιονομικών. Δεύτερον, η νέα Επιτροπή θα πρέπει να αποφασίσει σχετικά με τις πολιτικές προτεραιότητες και να αναλάβει δράση ώστε ο προϋπολογισμός να συνοδεύσει τις πολιτικές προτεραιότητες. Θα έλεγα ότι πρόκειται για σημαντική καινοτομία και ευκαιρία για την επόμενη Επιτροπή. Θα δοθεί επίσης στην Cecilia Malmström με τις θερμές ευχές όλων μας. Αυτό που μπορεί να δηλώσει η Επιτροπή είναι ότι η πρόταση για τη δημοσιονομική αναθεώρηση θα πραγματοποιηθεί στις αρχές του επόμενου έτους και θα αποτελέσει άμεσο καθήκον για τη νέα Επιτροπή.
<P>
Θα ήθελα απλά να σχολιάσω ένα σημείο σχετικά με το πρόγραμμα της Στοκχόλμης. " έγκριση του προγράμματος της Στοκχόλμης συμπίπτει με την έναρξη ισχύος της Συνθήκης της Λισαβόνας, στην οποία το Ευρωπαϊκό Συμβούλιο θα αναλάβει καίριο ρόλο στην ανάπτυξη αυτών των πολιτικών. Αυτό θα αυξήσει, με τη σειρά του, τη δημοκρατική νομιμότητα των σημαντικών αποφάσεων που πρέπει να ληφθούν για τη δικαιοσύνη και τις εσωτερικές υποθέσεις. Πρόκειται για καλά νέα τόσο για τους ευρωπαίους πολίτες όσο και για τα θεσμικά όργανα της ΕΕ.
<P>
Όσον αφορά την αλλαγή του κλίματος, βλέπω ότι εδώ υπάρχει κοινή άποψη για τον ενεργό ρόλο τον οποίο πρέπει να διαδραματίσει η Ευρωπαϊκή Ένωση στην Κοπεγχάγη από εδώ και στο εξής.
<P>
Και πάλι σας ευχαριστώ πολύ για τη συζήτηση. Με τη νέα Συνθήκη της Λισαβόνας, έχουμε πλέον ένα κείμενο που θα μας βοηθήσει σε όλα τα σημαντικά ζητήματα τα οποία τέθηκαν εδώ -αλλαγή του κλίματος, καταπολέμηση της χρηματοπιστωτικής κρίσης και των κοινωνικών και λοιπών επιπτώσεών της- και, φυσικά, θα διασφαλίσει τη μελλοντική δημοκρατική Ευρωπαϊκή Ένωση.
<SPEAKER ID="071" NAME="Πρόεδρος">
" συνεδρίαση έληξε.
<P>
Γραπτές δηλώσεις (άρθρο 149)
<SPEAKER ID="999" NAME="João Ferreira  " LANGUAGE="PT">
Στόχος του επερχόμενου Ευρωπαϊκού Συμβουλίου είναι να τεθούν τα θεμέλια για το μέλλον της στρατηγικής της Λισαβόνας για την ανάπτυξη και την απασχόληση. Αυτό γίνεται σε μια περίοδο κατά την οποία η ανεργία στην Ευρώπη ανέρχεται σε ιστορικά επίπεδα και η οικονομία βρίσκεται σε ύφεση, καθώς βυθίζεται στο τέλμα μιας βαθιάς κρίσης. Μετά από οκτώ χρόνια, πρέπει να αποδεχθούμε τη στυγνή πραγματικότητα: υπήρξε πλήρης αποτυχία όσον αφορά τους δεδηλωμένους στόχους. Οι αιτίες της εν λόγω αποτυχίας έγκεινται σε αυτό που σύντομα αποδείχτηκε το αληθινό πρόγραμμα αυτής της στρατηγικής: απορρύθμιση των εργασιακών σχέσεων και συνακόλουθη υποβάθμιση της εργασίας, επίθεση στα κοινωνικά δικαιώματα, αποδιάρθρωση βασικών δημοσίων υπηρεσιών, ιδιωτικοποίηση και φιλελευθεροποίηση κρίσιμων τομέων της οικονομίας και επιβολή της πρωτοκαθεδρίας της αγοράς σε ολοένα και περισσότερους τομείς της δημόσιας ζωής. Εργαζόμενοι και πολίτες έχουν κάθε λόγο να ελπίζουν σε μια ξεκάθαρη αποστασιοποίηση από αυτό το πρόγραμμα: σε μια αλλαγή κατεύθυνσης που είναι ζωτικής σημασίας να πραγματοποιηθεί. Μεταξύ άλλων, μια τέτοια αλλαγή επιτάσσει: αναγνώριση της εκπαίδευσης ως δικαιώματος, όχι ως υπηρεσίας ή ως ενός ακόμη τομέα της αγοράς· εκδημοκρατισμό της πρόσβασης στη γνώση και στην κουλτούρα· αναγνώριση της αξίας της εργασίας και των δικαιωμάτων των εργαζομένων· προστασία των παραγωγικών τομέων, καθώς και των πολύ μικρών και μικρομεσαίων επιχειρήσεων· καθολικές ποιοτικές δημόσιες υπηρεσίες· δικαιότερη διανομή του πλούτου.
<SPEAKER ID="072" NAME="András Gyürk" LANGUAGE="HU">
Κύριε Πρόεδρε, κυρίες και κύριοι, στην επερχόμενη συνεδρίαση του Ευρωπαϊκού Συμβουλίου τα κράτη μέλη αναμένεται να συμφωνήσουν επί των βασικών αρχών που θα παρουσιαστούν στη διάσκεψη της Κοπεγχάγης για την κλιματική αλλαγή. Νομίζω πως είναι σημαντικό να μην παραγκωνιστεί το ζήτημα της ενεργειακής απόδοσης από τις ποσοστώσεις εκπομπών αερίων θερμοκηπίου και από τη χρηματοδοτική στήριξη που παρέχεται προς τις αναπτυσσόμενες χώρες. Με άλλα λόγια, η Ευρωπαϊκή Ένωση τείνει να λησμονεί αυτό το εύκολο λάφυρο. Ο λόγος που αυτό θα ήταν ιδιαίτερα επιζήμιο είναι διότι σε ορισμένες περιφέρειες της Ευρώπης μπορούμε να μειώσουμε τα επίπεδα εκπομπών αερίων θερμοκηπίου με πολύ χαμηλότερο κόστος μέσω της βελτίωσης της ενεργειακής απόδοσης σε σύγκριση με οποιαδήποτε άλλη λύση. Δύο συμπεράσματα μπορούν να συναχθούν από τα ανωτέρω. Πρώτον, η Ευρωπαϊκή Ένωση πρέπει να προσπαθήσει να διασφαλίσει μια παγκόσμια σύγκλιση των προδιαγραφών ενεργειακής απόδοσης μέσω της έγκρισης του νέου μηχανισμού προστασίας του κλίματος. Δεύτερον, πρέπει να αναγνωριστεί πιο σημαίνοντας ρόλος στις επιδοτήσεις για την ενεργειακή απόδοση στον μελλοντικό πολυετή προϋπολογισμό της ΕΕ, λαμβάνοντας ιδιαίτερα υπόψη τα προγράμματα κτηριακής ανοικοδόμησης των πρώην σοσιαλιστικών χωρών. Αυτό οφείλεται στο γεγονός ότι σε αυτόν τον τομέα είναι δυνατόν να επιτευχθεί σημαντική εξοικονόμηση χάρη στις σχετικά συγκρατημένες χρηματοδοτικές δαπάνες.
<SPEAKER ID="073" NAME="Marian-Jean Marinescu  " LANGUAGE="RO">
Το καίριο θέμα του Προγράμματος της Στοκχόλμης είναι η "οικοδόμηση της Ευρώπης των πολιτών". Εκείνο που κατ' εμέ σημαίνει αυτό είναι ότι εφεξής τα ευρωπαϊκά θεσμικά όργανα από κοινού με τα κράτη μέλη πρέπει να σημειώσουν πρόοδο σε ό,τι αφορά την κατάργηση των συνόρων εντός της ΕΕ, καθώς οι πολίτες εξακολουθούν να αντιμετωπίζουν διοικητικά και νομικά προσκόμματα, τα οποία φαίνεται να τους εμποδίζουν από το να ασκήσουν το δικαίωμά τους να ζουν και να εργάζονται στο κράτος μέλος της επιλογής τους. Αυτός είναι ο λόγος για τον οποίο το Πρόγραμμα της Στοκχόλμης πρέπει να πραγματώσει αυτό το καίριας σημασίας ζητούμενο και να παρουσιάσει σαφώς καθορισμένα μέσα για τη διευκόλυνση της πρόσβασης όλων των εργαζομένων της ΕΕ στην κοινοτική αγορά εργασίας, κάτι το οποίο αποτελεί μείζον σύμβολο της ευρωπαϊκής ιθαγένειας.
<P>
Επιπλέον, η τρέχουσα οικονομική κρίση υπογραμμίζει ακόμη περισσότερο την ανάγκη προώθησης της πλήρους άσκησης του δικαιώματος της ελεύθερης κυκλοφορίας. " βελτίωση της κινητικότητας εντός της ΕΕ, σε έναν κοινό χώρο ελευθερίας, δικαιωμάτων και υποχρεώσεων, συνεπάγεται την εδραίωση του χώρου Σένγκεν και, συνακόλουθα, την ανάγκη ενσωμάτωσης των υπόλοιπων κρατών μελών το συντομότερο δυνατόν. Επιπροσθέτως, αυτό συνεπάγεται επίσης καλή διαχείριση των εξωτερικών συνόρων της ΕΕ, η οποία πρέπει να γίνεται με όσο το δυνατόν πιο συνεπή τρόπο.
<SPEAKER ID="074" NAME="Sirpa Pietikäinen  " LANGUAGE="FI">
Κύριε Πρόεδρε, κυρίες και κύριοι, θέλω να ευχαριστήσω τη σουηδική Προεδρία για το έργο της εκπόνησης του νέου προγράμματος εργασίας στον τομέα της δικαιοσύνης και των εσωτερικών υποθέσεων.
<P>
Χάρη στο Πρόγραμμα της Στοκχόλμης, η Ευρωπαϊκή Ένωση θα μπορέσει να βελτιώσει την καθημερινότητα όλων των πολιτών της ΕΕ. " ασφάλεια, η ευημερία και η ισότητα είναι το αποτέλεσμα της απαρέγκλιτης τήρησης του κράτους δικαίου, της αλληλεγγύης και της απαγόρευσης των διακρίσεων σε διαφόρους τομείς πολιτικής και κατά την εκπόνηση νομοθεσίας.
<P>
Θα ήθελα να επιδειχθεί πολύ μεγαλύτερη προσοχή στη βελτίωση της καθημερινότητας των μεταναστών, των μειονοτήτων και εκείνων που για τον έναν ή τον άλλο λόγο αντιμετωπίζουν διακρίσεις. Δεν πρόκειται απλά για περιθωριακά φαινόμενα: σύμφωνα με μια νέα επισκόπηση του Ευρωβαρόμετρου, ένας στους έξι Ευρωπαίους δήλωσε ότι έχει υποστεί δυσμενή διακριτική μεταχείριση την τελευταία πενταετία.
<P>
Ως προς αυτό, θα ήθελα να υπογραμμίσω τη σημασία της οδηγίας που συζητείται τώρα στο Συμβούλιο σχετικά με την απαγόρευση των διακρίσεων στην παροχή αγαθών και υπηρεσιών. Δυστυχώς, η πρόοδος όσον αφορά την έγκριση της οδηγίας από το Συμβούλιο υπήρξε εξαιρετικά βραδεία και αντιμετώπισε τη σθεναρή αντίθεση ενίων κρατών μελών. " αξιακή βάση της Ευρωπαϊκής Ένωσης δομείται γύρω από τον σεβασμό των αρχών των ανθρωπίνων δικαιωμάτων και της ισότητας. Αυτές οι αρχές πρέπει επίσης να υλοποιηθούν πλήρως σε νομοθετικό επίπεδο σε ολόκληρη την ΕΕ.
<P>
(" συνεδρίαση διακόπτεται στις 11.40)
<P>
(Από τις 11.45 έως τις 12.05, οι βουλευτές του ΕΚ συγκεντρώνονται για την απονομή του βραβείου LUX)
<P>
(" συνεδρίαση συνεχίζεται στις 12.05)

<CHAPTER ID="015">
Εφαρμογή του σχεδίου δράσης σχετικά με την παράνομη, λαθραία και άναρχη αλιεία (συζήτηση) 
<SPEAKER ID="417" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Aubert, εξ ονόματος της Επιτροπής Αλιείας, σχετικά με την εφαρμογή του σχεδίου κοινοτικής δράσης για την εξάλειψη της παράνομης αλιείας καθώς και της αλιείας που διεξάγεται χωρίς την υποβολή εκθέσεων και την εφαρμογή κανόνων.
<SPEAKER ID="418" NAME="Marie-Hélène Aubert " AFFILIATION="Verts/ALE">
εισηγήτρια. - (FR) Κύριε Πρόεδρε, η παράνομη αλιεία αποτελεί μια τάση που αναπτύσσεται ευρέως σήμερα και πλήττει σοβαρά τις δραστηριότητες της ευρωπαϊκής αλιείας, τις τοπικές αλιευτικές κοινότητες και την αλιεία στις αναπτυσσόμενες χώρες, περιλαμβανομένων βεβαίως και των χωρών με τις οποίες η Ευρωπαϊκή Κοινότητα έχει συνάψει αλιευτικές συμφωνίες.
<P>
Είναι επίσης, δυστυχώς, μια εξαιρετικά επικερδής δραστηριότητα. Θα αναφέρω το παράδειγμα του ερυθρού τόνου, ιδιαίτερα στη Μεσόγειο, το κρέας του οποίου πωλείται σε απολύτως αστρονομικές τιμές. Κατά συνέπεια βρισκόμαστε σε ένα φαύλο κύκλο, ο οποίος οδηγεί στη βαθμιαία, αν και με αυξανόμενο ρυθμό, εξάντληση των αλιευτικών πόρων.
<P>
Από την πλευρά της, η νόμιμη αλιεία αυτή η οποία συμμορφώνεται προς τους κανονισμούς, ζημιώνεται σοβαρά από αυτές τις παράνομες δραστηριότητες, τις οποίες μπορούμε, στην πραγματικότητα, να ορίσουμε με αρκετά ευρείς όρους. Μιλούμε για την παράνομη, ανεξέλεγκτη και μη δηλωθείσα αλιεία. Αυτός ο ορισμός βεβαίως, παραπέμπει σε πολλές δραστηριότητες: πειρατική αλιεία, χρήση απαγορευμένων αλιευτικών μέσων, αλίευση απαγορευμένων ειδών, αλιεία άνευ αδείας και πρακτικές μεταφόρτωσης φορτίου εν πλω από ένα σκάφος σε άλλο. Το πεδίο των παράνομων δραστηριοτήτων είναι εξαιρετικά ευρύ.
<P>
Άρα λοιπόν, ποια είναι η χρησιμότητα αυτής της έκθεσης πρωτοβουλίας; Το 2002, ο FAO (ο Οργανισμός Τροφίμων και Γεωργίας των "νωμένων Εθνών) παρουσίασε ένα διεθνές σχέδιο δράσης κατά της παράνομης αλιείας, το οποίο μετέπειτα αντικαταστάθηκε από ένα σχέδιο δράσης της Ευρωπαϊκής Ένωσης που ενέκρινε το Συμβούλιο το 2002. Δυστυχώς, το σχέδιο υλοποιήθηκε από τα κράτη μέλη με ποικίλους τρόπους και σε διαφορετικά επίπεδα.
<P>
Αυτή ακριβώς τη στιγμή, η Ευρωπαϊκή Επιτροπή αξιολογεί τα σχέδια δράσης των κρατών μελών όσον αφορά την καταπολέμηση της παράνομης αλιείας ενόψει της συνεδρίασης του FAO, της Επιτροπής Αλιείας του FAO η οποία θα λάβει χώρα την πρώτη εβδομάδα του Μαρτίου, στη Ρώμη, και η οποία θα αποτελέσει ευκαιρία για να δρομολογηθεί εκ νέου το διεθνές σχέδιο δράσης κατά της παράνομης αλιείας.
<P>
Στον τομέα αυτό η Ευρωπαϊκή Ένωση έχει τεράστια ευθύνη. Γιατί; Πρώτον, διότι η Ευρωπαϊκή Ένωση κατέχει την τρίτη θέση παγκοσμίως όσον αφορά τις αλιευτικές δραστηριότητες, μετά την Κίνα και το Περού. Διαθέτει έναν από τους μεγαλύτερους στόλους στον κόσμο. Επιπλέον, καταφεύγει ευρέως στη χρήση σημαιών ευκαιρίας, πράγμα που προκαλεί πλήθος προβλημάτων όχι μόνον για την αλιεία, αλλά και για τις θαλάσσιες μεταφορές. Τέλος, η ΕΕ είναι μια από τις μεγαλύτερες ιχθυαγορές στον κόσμο.
<P>
Οι ευθύνες λοιπόν είναι πολλές. " απάντηση που μας δίνει η Επιτροπή είναι ότι όλο αυτό το θέμα είναι πολύπλοκο, ότι εμπλέκονται πολλά μέρη, ότι τίποτε δεν μπορεί να γίνει με δράσεις μεμονωμένων οντοτήτων, ότι η αντιμετώπισή του είναι δαπανηρή, ότι δεν μπορεί κανείς να ζητά από ορισμένα κράτη μέλη να συμμορφωθούν με ορισμένους κανόνες και να μην ζητά από τα άλλα κράτη να πράξουν το ίδιο, και ούτω καθεξής. Τα προσχήματα και οι δικαιολογίες για τα ισχνά αποτελέσματα είναι αναρίθμητα και, δυστυχώς, δεν έχουν υπάρξει αρκετές πρωτοβουλίες για να καταπολεμηθεί αποτελεσματικά αυτή η δραστηριότητα της παράνομης αλιείας η οποία, για μία ακόμη φορά, αναπτύσσεται με εξαιρετικά ανησυχητικό ρυθμό τα λίγα τελευταία χρόνια.
<P>
Οι ευθύνες ανήκουν τόσο στα κράτη λιμένα, όπως αποκαλούνται, όσο και στα κράτη σημαίας ή στα κράτη στα οποία τα προϊόντα αλιείας διατίθενται στην αγορά. Τα επίπεδα είναι όντως πολλά: είναι το επίπεδο των περιφερειακών οργανώσεων διαχείρισης αλιείας, το επίπεδο των κρατών μελών, το ευρωπαϊκό επίπεδο· η ανάληψη δράσης πρέπει να αναληφθεί σε όλα αυτά επίπεδα, εγκάρσια, με τη συμμετοχή της Γενικής Διεύθυνσης Αλιείας, της Γενικής Διεύθυνσης Περιβάλλοντος, της Γενικής Διεύθυνσης Ανάπτυξης και της Γενικής Διεύθυνσης Εμπορίου. Αυτό που χρειάζεται εδώ λοιπόν είναι σκληρή δουλειά, όμως, μόνον η ανάληψη δράσης εκ μέρους όλων αυτών των υπηρεσιών και όλων αυτών των πολιτικών αξιωματούχων θα αποδειχθεί πραγματικά αποτελεσματική.
<P>
Ποια είναι τα βασικά μέτρα στην έκθεσή μου, η οποία, να προσθέσω, εγκρίθηκε ομόφωνα από την Επιτροπή Αλιείας, δείχνοντας ότι το συγκεκριμένο θέμα είναι όντως θέμα που δημιουργεί ανησυχία την οποία συμμερίζονται όλα τα κράτη μέλη μας; Υπάρχει η ανιχνευσιμότητα των αλιευτικών προϊόντων και η θέσπιση μαύρης λίστας, δηλαδή, λίστας σκαφών που δεν έχουν άδεια αλιείας ή στα οποία έχουν ήδη επιβληθεί κυρώσεις για δραστηριότητες παράνομης αλιείας. Σήμερα οφείλουμε να καταδικάσουμε το γεγονός της έλλειψης συντονισμού και συνεργασίας μεταξύ των διαφόρων πηγών πληροφοριών όσον αφορά αυτά τα σκάφη, τα οποία έχουν άδεια ή δεν έχουν άδεια αλιείας.
<P>
Μεταξύ των σημαντικών μέτρων, θα πρέπει να αναφέρω αυτά που συνίστανται στην πρόληψη της άφιξης και της διάθεσης στην ευρωπαϊκή αγορά προϊόντων παράνομης αλιείας, και στη συνέχεια, τελικά, τις δράσεις που θα διεξαχθούν στον τομέα του ευρωπαϊκού και του διεθνούς δικαίου. Σήμερα, υπάρχουν όντως νομικά κενά που εμποδίζουν τη δίωξη και την επιβολή τιμωρίας στα πληρώματα πλοίων που διεξάγουν δραστηριότητες παράνομης αλιείας.
<P>
Για να ολοκληρώσω, είναι απολύτως ζωτικής σημασίας να έχουμε μια πιο ολοκληρωμένη ευρωπαϊκή πολιτική, τόσο ως προς τον έλεγχο και την παρακολούθηση όσο και ως προς την επιβολή κυρώσεων. Από αυτή τη συνολική προοπτική η έκθεση περιγράφει μια σειρά πρωτοβουλιών και προτείνει ορισμένα μέτρα που συζητούμε εδώ, ενόψει της συνεδρίασης του FAO, τον Μάρτιο, στο πλαίσιο της οποίας είναι κρίσιμης σημασίας εμείς να εμφανιστούμε πολύ πιο προνοητικοί και πολύ πιο δυναμικοί.
<SPEAKER ID="419" NAME="Joaquín Almunia">
Μέλος της Επιτροπής. (ES) Θα ήθελα να ξεκινήσω ευχαριστώντας την κ. Aubert και όλα τα μέλη της Επιτροπής Αλιείας για τη συμμετοχή τους σε αυτή την πραγματικά διεξοδική έκθεση για την παράνομη αλιεία, που διεξάγεται χωρίς την υποβολή εκθέσεων και την εφαρμογή κανόνων.
<P>
Αυτή η πρωτοβουλία του Κοινοβουλίου έρχεται σε μια χρονική στιγμή κατά την οποία η Επιτροπή έχει δεσμευτεί για μια δημόσια διαβούλευση σχετικά με την αναθεώρηση και την ενίσχυση της σημερινής ευρωπαϊκής κοινοτικής πολιτικής που αντιμετωπίζει αυτού του είδους την αλιεία. Χαίρομαι ιδιαίτερα που διαπιστώνω τη δέσμευση του Κοινοβουλίου σε ένα θέμα που είναι ζωτικής σημασίας για την επίτευξη της βιώσιμης διαχείρισης των αλιευτικών πόρων εντός και εκτός των κοινοτικών υδάτων.
<P>
Καταρχάς, χαίρομαι που η έκθεση υπογραμμίζει ότι η καταπολέμηση της παράνομης αλιείας πρέπει να ξεκινήσει από τα ύδατά μας και επίσης να συμμετάσχουν τα πλοία μας. Τα κοινοτικά ύδατα είναι ρυθμισμένα, αλλά αυτό δεν σημαίνει ότι δεν διεξάγονται σε αυτά παράνομες πρακτικές.
<P>
" έκθεση αναγνωρίζει επίσης άλλη μία εξαιρετικά σημαντική πτυχή, δηλαδή το πώς θα αποτρέψουμε την είσοδο στην Κοινότητα αλιευτικών προϊόντων από τρίτες χώρες που έχουν αλιευθεί παράνομα. Ως η κύρια αγορά και ο κύριος εισαγωγέας αλιευτικών προϊόντων από όλο τον κόσμο, η Κοινότητα έχει ιδιαίτερη ευθύνη προκειμένου να διασφαλίσει ότι τα προϊόντα που καταλήγουν στο τραπέζι των ευρωπαίων καταναλωτών δεν προέρχονται από παράνομες δραστηριότητες. Αυτό σημαίνει ότι πρέπει να υιοθετηθεί μια νέα προσέγγιση προκειμένου να ελέγχεται σωστά η νομιμότητα των αλιευτικών προϊόντων που εισάγονται σε κοινοτικό έδαφος.
<P>
Μία άλλη πτυχή που πρέπει να υπογραμμιστεί είναι η ανάγκη, που επισημαίνεται στην έκθεση, να δημιουργηθούν περισσότερες συνέργιες προκειμένου να βελτιωθούν η εποπτεία, ο έλεγχος και η παρακολούθηση των αλιευτικών δραστηριοτήτων. Οι παράνομοι φορείς εκμετάλλευσης χρησιμοποιούν συνήθως κρυφές και διεθνείς μεθόδους προκειμένου να καλύψουν τις δραστηριότητές τους. " επιτυχία της έρευνας για αυτές τις δραστηριότητες εξαρτάται από τη συνεργασία μεταξύ των διαφορετικών υπηρεσιών που εμπλέκονται στον θαλάσσιο έλεγχο σε διεθνές επίπεδο καθώς και σε κοινοτικό επίπεδο.
<P>
Δεν μπορώ να σχολιάσω όλα τα σημεία της έκθεσης εδώ, αλλά θα ήθελα να υπογραμμίσω, για παράδειγμα, την έκκληση για μεγαλύτερη συνέπεια των κυρώσεων που επιβάλλονται από τα κράτη μέλη για σοβαρές παραβιάσεις των αλιευτικών νόμων, και την ανάγκη να επιλυθούν τα κύρια προβλήματα που προκαλούνται από τις δημόσιες σημαίες αλιείας. Αυτά τα σημεία δείχνουν ότι το Κοινοβούλιο και η Επιτροπή είναι στο ίδιο μήκος κύματος όσον αφορά τις προτεραιότητες για μελλοντικές δράσεις.
<P>
" Επιτροπή δεν ήταν αδρανής τα τελευταία χρόνια. " Ευρωπαϊκή Κοινότητα έχει σημειώσει αξιόλογη πρόοδο μετά την υιοθέτηση το 2002 του σχεδίου δράσης της κατά της παράνομης, μη δηλωθείσας και ανεξέλεγκτης αλιείας. Αυτή η πρόοδος μπορεί να διαπιστωθεί βασικά στις δραστηριότητες της Κοινότητας, σε διεθνές επίπεδο, οι οποίες στοχεύουν στην προώθηση μέτρων για την καταπολέμηση της παράνομης αλιείας σε όλους τους αρμόδιους οργανισμούς στον τομέα της αλιείας και του θαλάσσιου δικαίου. Ωστόσο, η πιο σημαντική πρόοδος στην καταπολέμηση της παράνομης, μη δηλωθείσας και ανεξέλεγκτης αλιείας αφορούσε τις περιφερειακές οργανώσεις αλιείας, η πλειονότητα των οποίων, χάρη στις προσπάθειες της Επιτροπής, έχει υιοθετήσει ήδη ένα εκτεταμένο φάσμα μέτρων κατά της παράνομης αλιείας.
<P>
" Κοινότητα έχει βελτιώσει επίσης την πολιτική της βοήθειας προς τις παράκτιες αναπτυσσόμενες χώρες, που είναι τα κύρια θύματα του είδους της αλιείας που συζητάμε σήμερα. " ενίσχυση της ικανότητας αυτών των χωρών να ελέγχουν επαρκώς τις αλιευτικές δραστηριότητες στα ύδατά τους έχει χρηματοδοτηθεί από τον προϋπολογισμό της Ευρωπαϊκής Ένωσης, χάρη σε μια συμφωνία σύνδεσης στον τομέα της αλιείας, τόσο σε εθνικό όσο και σε περιφερειακό επίπεδο, σύμφωνα με το πρότυπο του περιφερειακού σχεδίου αλιευτικής εποπτείας στον Νοτιοδυτικό Ινδικό Ωκεανό που συμφωνήθηκε πρόσφατα.
<P>
Σε κοινοτικό επίπεδο, η μεταρρύθμιση της κοινής αλιευτικής πολιτικής το 2002 προώθησε επίσης την πολιτική της καταπολέμησης της παράνομης αλιείας μέσω της υιοθέτησης διατάξεων στο πεδίο του ελέγχου της συμμόρφωσης με τους κοινοτικούς κανόνες και της δημιουργίας της Υπηρεσίας Ελέγχου της Αλιείας. Ωστόσο, παρά τη σημαντική πρόοδο που έχει σημειωθεί στην καταπολέμηση της παράνομης αλιείας, η εν λόγω αλιεία εξακολουθεί να μην έχει εξαλειφθεί και εξακολουθεί να είναι μία από τις σοβαρότερες παγκόσμιες απειλές για την αειφόρο διαχείριση των αλιευτικών πόρων και για τη θαλάσσια βιοποικιλότητα.
<P>
Σχεδόν πέντε χρόνια μετά την υιοθέτηση του σχεδίου δράσης 2002, επομένως, η Επιτροπή πιστεύει ότι έχει έρθει ο καιρός να καταρτιστεί μια νέα στρατηγική για την αντιμετώπιση της παράνομης αλιείας. Στο πλαίσιο αυτό, η Επιτροπή αποφάσισε ότι αυτό το έτος η παράνομη, μη δηλωθείσα και ανεξέλεγκτη αλιεία θα είναι μία από τις κύριες προτεραιότητες της κοινής αλιευτικής πολιτικής και της θαλάσσιας πολιτικής. " Επιτροπή θα σχεδιάσει προτάσεις σχετικά με αυτό το θέμα και θα τις παρουσιάσει στα κράτη μέλη και σε αυτό το Κοινοβούλιο το δεύτερο εξάμηνο του τρέχοντος έτους.
<P>
" έκθεση που συζητάμε σήμερα είναι μια ιδιαίτερα επίκαιρη συνεισφορά στο έργο επί του οποίου θα βασίσει τις προτάσεις της η Επιτροπή.
<P>
Κυρίες και κύριοι, τα τελευταία χρόνια η παράνομη, μη δηλωθείσα και ανεξέλεγκτη αλιεία έγινε αντικείμενο πολυάριθμων συζητήσεων και διαβουλεύσεων και έχει έρθει η στιγμή να δράσουμε σε ευρωπαϊκό επίπεδο. " έκθεση της κ. Aubert και της Επιτροπής Αλιείας αποτελεί ένα εξαιρετικά σημαντικό και ενθαρρυντικό βήμα προς αυτή την κατεύθυνση.
<SPEAKER ID="420" NAME="Carmen Fraga Estévez">
εξ ονόματος της Ομάδας PPE-DE. - (ES) Κύριε Πρόεδρε, θα ήθελα να ευχαριστήσω την κ. Aubert για την έκθεσή της, η οποία μας υπενθυμίζει το πρόβλημα της πειρατείας στη θάλασσα και τον φτωχό απολογισμό σε σχέση με τα όσα έχουν γίνει για την καταπολέμησή της.
<P>
Θα ήθελα επίσης να την ευχαριστήσω για το γεγονός ότι υποστήριξε τις τροπολογίες που πιστεύω ότι έχουν διασαφηνίσει την έκθεσή της, θεσπίζοντας τα όρια μεταξύ της μη δηλωθείσας και ανεξέλεγκτης παράνομης αλιείας και των παραβιάσεων της κοινής αλιευτικής πολιτικής στα κοινοτικά ύδατα. Αυτή είναι μια σημαντική πτυχή διότι, μολονότι πρέπει να θέσουμε τέρμα και στις δυο, απαιτούνται εντελώς διαφορετικά όπλα για την καθεμιά.
<P>
Ένα από τα πιο σημαντικά όπλα είναι η δράση των περιφερειακών οργανώσεων αλιείας, που είναι ίσως αυτή τη στιγμή η μόνη πιθανή άμυνα απέναντι σε παράνομες δράσεις στη θάλασσα σε μία μάχη η οποία, εξ ορισμού, είναι διεθνής και πολυμερής, και της οποίας ο ρόλος έχει επίσης επανεκτιμηθεί ως αποτέλεσμα των τροπολογιών που παρουσιάστηκαν. Σε μια στιγμή τόσο μεγάλης ανησυχίας για την αειφορία του θαλάσσιου περιβάλλοντος και όταν οι ίδιοι μας οι αλιείς στερούνται σταδιακά την πρόσβαση στους πόρους, είναι εξαιρετικά ανησυχητικό το γεγονός ότι βλέπουμε ορισμένα κράτη μέλη -περιλαμβανομένου ενός που γνωρίζω καλά- να κάνουν βήματα προς τα πίσω. Και είναι απογοητευτικό το γεγονός ότι, την προηγούμενη Τρίτη, ο Διευθυντής των Εξωτερικών Πολιτικών της Γενικής Διεύθυνσης Αλιείας παραδέχτηκε ότι η Ευρωπαϊκή Ένωση απέτυχε να μειώσει την παράνομη αλιεία. Και όλα σε μια χρονική στιγμή όπως αυτή.
<P>
Στην Γαλικία την περασμένη εβδομάδα οι αλιευτικές αρχές δεκαοκτώ κρατών μελών άρχισαν να συζητάνε τη δέσμη μέτρων για την καταπολέμηση της παράνομης αλιείας, η οποία προφανώς δεν θα παρουσιαστεί σ' εμάς πριν από τα μέσα του έτους, σύμφωνα με τον Επίτροπο. Αναφορικά με αυτό το θέμα, το μπαλάκι είναι περισσότερο από ποτέ στο γήπεδο του Συμβουλίου, διότι, χωρίς πραγματική πολιτική βούληση εκ μέρους των κρατών μελών, χωρίς την αποφασιστική τους δέσμευση να εναρμονίσουν δράσεις, να τις κάνουν υποχρεωτικές και να τις κάνουν προτεραιότητα, τα πράγματα θα συνεχίσουν να είναι ίδια και το επόμενο και το μεθεπόμενο έτος. Ελπίζω ότι αυτό δεν θα συμβεί και ότι θα έχουμε σύντομα μια αποτελεσματική πολιτική.
<P>
Σας ευχαριστούμε πολύ, κύριε Πρόεδρε, και επιτρέψτε μου να διαμαρτυρηθώ για άλλη μια φορά για το γεγονός ότι οι συζητήσεις για την αλιεία γίνονται το βράδυ και ότι ακόμη και μια νέα έκθεση που συμπεριελήφθη προσφάτως στην ημερησία διάταξη τοποθετήθηκε πριν από αυτή τη συζήτηση. Θα ήθελα να διαμαρτυρηθώ έντονα εξ ονόματος της Ομάδας μου και προσωπικά για τον τρόπο που αντιμετωπίζεται η αλιεία σε αυτό το Κοινοβούλιο.
<SPEAKER ID="421" NAME="Πρόεδρος">
" διαμαρτυρία σας θα καταγραφεί στα πρακτικά.
<SPEAKER ID="422" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, θα ήθελα και εγώ να συγχαρώ την κ. Aubert γι' αυτή την έκθεση και για τον τρόπο με τον οποίο αντιμετώπισε τις πολυάριθμες τροπολογίες που παρουσιάσαμε εμείς, η Σοσιαλιστική Ομάδα στο Ευρωπαϊκό Κοινοβούλιο.
<P>
Ο Οργανισμός Τροφίμων και Γεωργίας των "νωμένων Εθνών (FAO) έχει υπολογίσει ότι μέχρι και το 30% των ιχθύων που εκφορτώνονται προέρχεται από την παράνομη αλιεία. " ΕΕ έχει υπογράψει το διεθνές σχέδιο δράσης του FAO και το 2003 η Επιτροπή παρουσίασε προτάσεις για τη μεταφορά αυτού του σχεδίου δράσης στο ευρωπαϊκό κεκτημένο.
<P>
" Επιτροπή Αλιείας εκπόνησε αυτή την έκθεση πρωτοβουλίας ενόψει του διεθνούς φόρουμ για την παράνομη αλιεία που πρόκειται να διεξαχθεί στη Ρώμη στις αρχές Μαρτίου, και προκειμένου να λάβει υπόψη η Επιτροπή, στο νέο σχέδιο δράσης της, την άποψη του Κοινοβουλίου.
<P>
Πολυάριθμες τροπολογίες που παρουσιάστηκαν από την Ομάδα μου θα συμπεριληφθούν και πιστεύω ότι χάρη σε αυτές τις τροπολογίες, έχουμε επιτύχει έναν καλύτερο ορισμό της παράνομης αλιείας. Επιπλέον, έχουμε συμπεριλάβει θέματα όπως ο αυξανόμενος έλεγχος και η ανάγκη για μεγαλύτερη συνεργασία σε διεθνές επίπεδο.
<P>
Επιπλέον, μολονότι αυτό δεν είναι τόσο θέμα εφαρμογής αυστηρότερων μέτρων αλλά αντίθετα βελτίωσης της εφαρμογής των υφιστάμενων μέτρων, υπάρχει σίγουρα ανάγκη για ένα αποτελεσματικό σύστημα ελέγχου και επιθεώρησης εντός ενός κοινού νομικού πλαισίου σε όλη την ΕΕ και αν είναι δυνατό υπό την αιγίδα της Κοινοτικής Υπηρεσίας Ελέγχου της Αλιείας που έχει την έδρα της στο Βίγκο.
<P>
Οι τροπολογίες μας ζητούν να απαγορευτεί η είσοδος πλοίων που εμπλέκονται στην παράνομη αλιεία σε ευρωπαϊκούς λιμένες, να μην νηολογούν τα κράτη μέλη αυτά τα πλοία, να αποθαρρύνουν τα κράτη μέλη τους υπηκόους τους να υψώνουν σημαίες ευκαιρίας, και οι εισαγωγείς, μεταφορείς και άλλοι ενδιαφερόμενοι τομείς να μην μεταφορτώνουν ή να εμπορεύονται ιχθείς που αλιεύονται από αυτά τα πλοία.
<P>
Επίσης ζητάμε τη συνεργασία μεταξύ των κρατών μελών για να ενισχυθεί ο έλεγχος των πλοίων. Γνωρίζουμε ότι είναι δύσκολο να διακριθούν τα νόμιμα από τα παράνομα αλιεύματα, ιδιαίτερα όταν οι ιχθείς που εκφορτώνονται δεν είναι φρέσκοι αλλά κατεψυγμένοι ή επεξεργασμένοι και όταν υπάρχουν εμπορικά δίκτυα με τρίτες χώρες και οι ιχθείς έχουν υποστεί επεξεργασία πριν φτάσουν στην ευρωπαϊκή αγορά.
<P>
Επομένως, απαιτούνται προσπάθειες για να προσδιοριστεί η προέλευση των ιχθύων, επειδή εκατομμύρια άνθρωποι σε όλο τον κόσμο εξαρτώνται από τους αλιευτικούς πόρους και πρέπει να εγγυηθούμε τη διαθεσιμότητα αυτών των πόρων για τις μελλοντικές γενιές.
<SPEAKER ID="423" NAME="Elspeth Attwooll">
εξ ονόματος της Ομάδας ALDE. - (EN) Κύριε Πρόεδρε, θέλω να ξεκινήσω συγχαίροντας την κ. Marie-Hélène Aubert για την ποιότητα της έκθεσής της. " αιτιολογική της έκθεση περιέχει μια άριστη ανάλυση του προβλήματος και του βαθμού προόδου που επετεύχθη όσον αφορά το σχέδιο κοινοτικής δράσης του 2002. Κάνει δέκα πολύ σαφείς συστάσεις για ένα νέο σχέδιο δράσης που ξεκινά το 2007. Πέντε από αυτές τις συστάσεις αφορούν εσωτερικά μέτρα και πέντε αφορούν τη συνεργασία με άλλες χώρες, τόσο άμεσα όσο και μέσω των περιφερειακών οργανώσεων διαχείρισης της αλιείας.
<P>
Κεντρικό ζήτημα στο θέμα της καταπολέμησης της παράνομης, μη δηλωθείσας και ανεξέλεγκτης αλιείας είναι η ανιχνευσιμότητα, τόσο των αλιευτικών σκαφών όσο και των ιχθύων που αλιεύουν ή μεταφέρουν. Αυτό περιλαμβάνει, μεταξύ άλλων, την επιμονή στη χρήση των προδιαγραφών ταυτοποίησης του FAO για τα κοινοτικά αλιευτικά σκάφη και για εκείνα που εισέρχονται σε κοινοτικούς λιμένες και στην ανάπτυξη κατάλληλων συστημάτων τεκμηρίωσης αλιευμάτων. Αλλά σημαίνει επίσης και καλύτερη ανταλλαγή πληροφοριών μεταξύ των ενδιαφερόμενων μερών, ώστε αυτοί οι μαύροι κατάλογοι με αλιευτικά σκάφη και σκάφη μεταφοράς ιχθύων να μπορούν να διανεμηθούν και έτσι να αποφεύγεται η πιθανότητα μετατροπής τους σε λευκό κατάλογο μέσω της μετανηολόγησης. " κατάρτιση μαύρων καταλόγων, ωστόσο, είναι αποτελεσματική μόνο αν υπάρχουν σοβαρές συνέπειες για τα αλιευτικά σκάφη. Γι' αυτό ζητούμε από την Επιτροπή να λάβει πολύ σοβαρά υπόψη τη σύσταση στην παράγραφο 18 του ψηφίσματος ότι πρέπει να εξεταστεί το ενδεχόμενο επέκτασης των ελέγχων εισαγωγής όσον αφορά την υγεία και την υγιεινή ώστε να καλύπτουν και τα προϊόντα της παράνομης, μη δηλωθείσας και ανεξέλεγκτης αλιείας. Για τον λόγο αυτόν, χαιρετίζεται ιδιαίτερα η αναβίωση της διυπηρεσιακής ομάδας διαβούλευσης.
<P>
Φυσικά, θα μπορούσαν να ληφθούν πολλά άλλα μέτρα, γι' αυτό ζητούμε η καταπολέμηση της παράνομης αλιείας να είναι μία από τις προτεραιότητες του ετήσιου προγράμματος εργασιών της Κοινοτικής Υπηρεσίας Ελέγχου της Αλιείας. Επίσης σε αυτό το πλαίσιο, πρέπει να διασφαλίσουμε ότι τα του οίκου μας είναι απολύτως τακτοποιημένα, γι' αυτό ακριβώς επαναλαμβάνουμε τα προηγούμενα αιτήματα του Κοινοβουλίου για κοινές ελάχιστες ποινές για σοβαρές παραβιάσεις που θα πρέπει να ισχύουν σε όλα τα κράτη μέλη. " ίση μεταχείριση είναι σημαντικός παράγοντας για την ενθάρρυνση της συμμόρφωσης.
<P>
Πρέπει επίσης να τονιστεί η σημασία της στήριξης των αναπτυσσόμενων χωρών όσον αφορά την ικανότητά τους να παρακολουθούν τις αλιευτικές δραστηριότητες στα χωρικά τους ύδατα. Υπάρχει μια πρόσθετη ευθύνη σε αυτό το πλαίσιο στις χώρες με τις οποίες έχουμε συνάψει συμφωνίες αλιευτικής σύμπραξης. " συμπερίληψη της παράνομης, μη δηλωθείσας και ανεξέλεγκτης αλιείας στο πρόγραμμα εργασιών της Επιτροπής για το τρέχον έτος είναι πολύ θετική, αλλά χρειαζόμαστε ένα σαφές χρονοδιάγραμμα σε αυτό το πλαίσιο. Είναι καλό να ακούμε ότι η Επιτροπή θα υποβάλει κάτι στο Κοινοβούλιο το δεύτερο μισό του έτους, αλλά ελπίζουμε ότι αυτό θα γίνει το συντομότερο δυνατόν και θα είναι ολοκληρωμένο ως προς την κάλυψή του.
<SPEAKER ID="425" NAME="Raül Romeva i Rueda">
εξ ονόματος της Ομάδας Verts/ALE. - (ES) Κυρία Πρόεδρε, θα ήθελα και εγώ να ευχαριστήσω την κ. Aubert και να την επαινέσω για την εξαιρετική της έκθεση, την οποία προσυπογράφω.
<P>
" παράνομη, μη δηλωθείσα και ανεξέλεγκτη αλιεία δεν θέτει μόνο σε κίνδυνο την βιοποικιλότητα και το περιβάλλον, οδηγώντας σε κόστη που σε πολλές περιπτώσεις μπορεί να είναι αδύνατο να καλυφθούν απολύτως, αλλά αποτελεί επίσης -όπως ανέφεραν προηγούμενοι ομιλητές- ένα σημαντικό κόστος για πολλές κοινωνίες που ζουν σήμερα από την αλιεία και που ελπίζουν ότι οι μελλοντικές γενιές θα μπορούν να κάνουν το ίδιο.
<P>
Από αυτή την άποψη, πιστεύω ότι η ΕΕ έχει μία διττή ευθύνη. Καταρχάς και πάνω απ' όλα, πρέπει να δώσει το παράδειγμα στον κόσμο και να δείξει με πράξεις, και κυρίως με βούληση, ότι η καταπολέμηση της παράνομης αλιείας είναι μία από τις προτεραιότητές της. Δεύτερον, πρέπει να ηγηθεί στην παγκόσμια σκηνή στην καταπολέμηση της παράνομης αλιείας, γεγονός που συνεπάγεται τη χρήση των υφιστάμενων μηχανισμών της ΕΕ -είτε μέσω αλιευτικών συμφωνιών είτε μέσω της συνεργασίας με τρίτες χώρες- και την ενσωμάτωση πάντα ορισμένων διατάξεων που επιτρέπουν να δοθεί προτεραιότητα σε αυτό το θέμα.
<P>
Ταυτόχρονα, ωστόσο, δεδομένου ότι ένα από τα βασικά προβλήματα για τον εντοπισμό και την καταπολέμηση της παράνομης αλιείας είναι -όπως ανέφεραν επίσης προηγούμενοι ομιλητές- τα θέματα της ανιχνευσιμότητας, ο έλεγχος της αλιείας είναι ζωτικής σημασίας από την άποψη ότι είναι συχνά αδύνατο να ξέρουμε αν έχει συμβεί ή όχι παράνομη αλιεία. Επομένως, πρέπει να θεσπιστούν μηχανισμοί για την ενίσχυση της ανιχνευσιμότητας.
<P>
Για τον σκοπό αυτό, επιθυμώ επίσης να πω ότι τον Δεκέμβριο, αυτό το Κοινοβούλιο υιοθέτησε ένα ψήφισμα σχετικά με την οικολογική σήμανση. Πολλές από τις προτάσεις αυτού του ψηφίσματος θα βοηθούσαν στην καταπολέμηση της παράνομης αλιείας μέσω μηχανισμών ανιχνευσιμότητας που είναι άκρως απαραίτητοι.
<P>
Χαιρετίζω και εγώ την έκκληση της έκθεσης προς την Επιτροπή να παρουσιάσει την πρότασή της για την οικολογική σήμανση μέχρι τον Ιούνιο.
<SPEAKER ID="426" NAME="Pedro Guerreiro" LANGUAGE="PT">
Θα ήθελα να συγχαρώ την κ. Aubert για την έκθεσή της. " παράνομη, μη δηλωθείσα και ανεξέλεγκτη αλιεία μεγάλης κλίμακας συνέβαλε σημαντικά στις δυσκολίες που καλείται να αντιμετωπίσει ο τομέας της αλιείας. " παράνομη αλιεία μεγάλης κλίμακας βλάπτει τα θαλάσσια οικοσυστήματα, αυξάνει το κόστος της αλιείας και μειώνει τα έσοδα των ανθρώπων που αλιεύουν νόμιμα και που συμμορφώνονται με τους κανόνες για τη διατήρηση των αλιευτικών πόρων.
<P>
" παράνομη αλιεία μεγάλης κλίμακας, όπως αναφέρει η έκθεση, μειώνει τα έσοδα των κοινοτήτων που εξαρτώνται από την αλιεία σε διάφορες χώρες και οι κοινότητες που δεν διαθέτουν επαρκή εξοπλισμό για να ελέγχουν τις αποκλειστικές οικονομικές ζώνες τους δέχονται το ισχυρότερο πλήγμα. " παράνομη αλιεία μεγάλης κλίμακας συντελεί επίσης στην υποβάθμιση των συνθηκών εργασίας και υγιεινής επί του σκάφους και υπονομεύει τα εργασιακά δικαιώματα των πληρωμάτων. Συνεπώς, πιστεύουμε ότι η παράνομη αλιεία, η οποία αποφέρει σημαντικά παράνομα κέρδη για τους στόλους μεγάλης κλίμακας που εργάζονται για τους μεγάλους οικονομικούς και χρηματοοικονομικούς ομίλους που δραστηριοποιούνται στον τομέα της αλιείας και ακόμα και για τα δίκτυα οργανωμένων εγκληματικών κυκλωμάτων, δεν πρέπει να συγχέεται με τις παραβιάσεις της κοινής αλιευτικής πολιτικής από τμήματα του στόλου παραδοσιακής αλιείας περιορισμένης κλίμακας, οι οποίες συχνά διαπράττονται λόγω της οικονομικής κρίσης που αντιμετωπίζουν.
<P>
Είναι ανησυχητικό το γεγονός ότι, παρά το σχέδιο για το 2002 του Οργανισμού Τροφίμων και Γεωργίας των "νωμένων Εθνών, το οποίο μεταφέρεται άμεσα στο κοινοτικό κεκτημένο και κατόπιν εφαρμόζεται, η παράνομη αλιεία μεγάλης κλίμακας εξακολουθεί να αυξάνεται λόγω των κενών ή της ανακρίβειας των ισχυόντων κανόνων. " καταπολέμηση της παράνομης αλιείας μεγάλης κλίμακας εμποδίζεται από τη χρήση σημαιών ευκαιρίας, από την έλλειψη εποπτείας στη θάλασσα, από τις μεταφορτώσεις στα ανοιχτά ύδατα, από την έλλειψη ελέγχων στους λιμένες και από την έλλειψη συνεργασίας και συντονισμού μεταξύ των αρμόδιων αρχών.
<P>
Δεδομένου ότι η παράνομη αλιεία προκαλεί τις σημαντικότερες επιπτώσεις της στο τμήμα της αλιείας ανοιχτής θάλασσας, η οποία διεξάγεται κατά προτίμηση στα διεθνή ύδατα και στην ηπειρωτική υφαλοκρηπίδα, ειδικά στις λιγότερο αναπτυγμένες χώρες, η συνεργασία μεταξύ των κρατών μελών και των διεθνών οργανισμών αλιείας είναι ζωτικής σημασίας προκειμένου να καταπολεμηθεί αυτό το είδος αλιείας. Για τον σκοπό αυτό, πρέπει να εξασφαλιστούν οι απαραίτητοι πόροι, συμπεριλαμβανομένων χρηματοδοτικών πόρων για την εφαρμογή των απαιτούμενων μέτρων, όπως η αποτελεσματική εποπτεία των αλιευτικών δραστηριοτήτων. " ενίσχυση των μηχανισμών αποτροπής πρέπει να συνοδεύεται από ενισχυμένη ανιχνευσιμότητα των αλιευτικών προϊόντων, όπως τονίστηκε από προηγούμενους ομιλητές, και για τον σκοπό αυτό αξίζει να αναφερθεί και η οικολογική επισήμανση. Εξίσου σημαντικό, όπως αναφέρει η έκθεση, είναι να εντατικοποιηθούν οι έλεγχοι του κράτους λιμένος για τις εκφορτώσεις και τις μεταφορτώσεις από σκάφη τρίτων χωρών. Πιστεύουμε ότι τα ισχύοντα μέτρα καλύπτουν ήδη τα βασικά θέματα και ότι αυτό που απαιτείται είναι η πιο αυστηρή και πιο δίκαιη εφαρμογή και ο καλύτερος συντονισμός σε διεθνές επίπεδο. Ως εκ τούτου, το θέμα δεν είναι απλώς να δημιουργηθούν περισσότερα και πιο περιοριστικά μέτρα για τον τομέα της αλιείας, ειδικά αν τα αποτελέσματά τους ή η μονομερής φύση τους έχει το αντίθετο αποτέλεσμα καθώς ωφελεί τα σκάφη που δραστηριοποιούνται παράνομα σε ακόμα μεγαλύτερο βαθμό.
<P>
Τα αλιευτικά σκάφη τρίτων χωρών που διεξάγουν δραστηριότητες στις αποκλειστικές οικονομικές ζώνες των κρατών μελών πρέπει να υπόκεινται στους κανόνες της κοινής αλιευτικής πολιτικής και στις ισχύουσες εθνικές απαιτήσεις. Φυσικά, υπάρχει πάντα περιθώριο βελτίωσης των κανόνων και κάλυψης των κενών. Σε αυτό το πλαίσιο, εκτιμούμε ότι αυτή η έκθεση, την οποία, παρά μία ή δύο επιφυλάξεις, υποστηρίζουμε γενικά, αποτελεί πολύτιμη συνδρομή σε αυτό το θέμα. Πιστεύουμε, ωστόσο, ότι είναι, τουλάχιστον, πρόωρο να συμπεριληφθεί η καταπολέμηση της παράνομης αλιείας στο πλαίσιο μιας μελλοντικής θαλάσσιας πολιτικής για την Ένωση, επί της οποίας μόλις αρχίσαμε να συζητάμε στο πλαίσιο της Πράσινης Βίβλου που υπέβαλε η Επιτροπή. Δεχόμαστε την ιδέα της μεγαλύτερης διεθνούς και κοινοτικής συνεργασίας και συντονισμού, αλλά πρέπει να αποφύγουμε καταστάσεις που ενδέχεται να οδηγήσουν σε συγκεντρωτισμό και πρέπει να προστατεύσουμε τις αποκλειστικές αρμοδιότητες εποπτείας των κρατών μελών, καθώς τα κράτη μέλη είναι εκείνα που γνωρίζουν καλύτερα τις αποκλειστικές οικονομικές ζώνες τους.
<SPEAKER ID="427" NAME="Iles Braghetto" AFFILIATION="PPE-DE">
(IT) Κυρία Πρόεδρε, κύριε Επίτροπε, κυρίες και κύριοι, οφείλουμε να προστατεύσουμε όλους τους φορείς που ασκούν τη δραστηριότητά τους στο πλαίσιο της ορθής διαχείρισης της αλιείας βάσει βέλτιστων πρακτικών και της προστασίας του θαλάσσιου περιβάλλοντος. Για την καταπολέμηση της παράνομης αλιείας είναι αναγκαία κατασταλτικά μέτρα παρακολούθησης και ελέγχου, τα οποία θα συνοδεύονται από κυρώσεις για σοβαρές παραβιάσεις της κοινοτικής νομοθεσίας. " καταπολέμηση της παράνομης αλιείας, ωστόσο, δεν μπορεί να περιορίζεται στην κατασταλτική δράση, αλλά οφείλει να προαγάγει μια ισχυρή προληπτική δράση μέσω διαρθρωτικών παρεμβάσεων.
<P>
Για τον σκοπό αυτόν, η έκθεση επί της οποίας θα ψηφίσουμε -και για την οποία θέλω να ευχαριστήσω την κ. Aubert- υποδεικνύει με αποτελεσματικότητα ορισμένες στρατηγικές δράσεις, όπως η προώθηση μέτρων κανονιστικής ρύθμισης του εμπορίου που θα καταστήσουν δυνατό τον προσδιορισμό της προέλευσης των αλιευμάτων, η πρόταση οικολογικής επισήμανσης που θα καθιστούσε αδύνατη τη διάθεση προϊόντων παράνομης αλιείας στην ευρωπαϊκή αγορά και η μελέτη των δασμών και των κανόνων προέλευσης. Αυτά τα μέτρα είναι ουσιαστικά για να μειωθεί, αν όχι να εξαλειφθεί, η παράνομη αλιεία από κοινοτικά αλιευτικά σκάφη σε κοινοτικά ύδατα και να προληφθεί η εκφόρτωση και διάθεση προϊόντων παράνομης αλιείας από περιοχές εκτός της ΕΕ.
<P>
Εξίσου σημαντικό είναι το αίτημα για τη διεξαγωγή μιας μελέτης σχετικά με τη συμμόρφωση προς την κοινοτική εργατική νομοθεσία και τη νομοθεσία σχετικά με την υγεία και την ασφάλεια, καθώς επίσης και σε σχέση με τα κοινωνικά δικαιώματα των εργαζομένων και τις συνθήκες διαβίωσης και εργασίας τους επί του σκάφους. " βελτίωση της πλήρους ανιχνευσιμότητας των αλιευμάτων σε όλη την αλυσίδα επιτήρησης, από τα δίχτυα ως το πιάτο, η πρόληψη της εξάντλησης των αλιευτικών αποθεμάτων και της υποβάθμισης του περιβάλλοντος, καθώς και η βελτίωση των συνθηκών ζωής και εργασίας των κοινοτήτων που εξαρτώνται από την αλιεία για την επιβίωσή τους, αποτελούν μορφές πρόληψης και αποτροπής που επιτρέπουν τον διαρθρωτικό περιορισμό του φαινομένου της παράνομης αλιείας και θέτουν τον κοινοτικό αλιευτικό τομέα στην πρώτη γραμμή παγκοσμίως.
<SPEAKER ID="428" NAME="Paulo Casaca" AFFILIATION="PSE">
(PT) Κυρία Πρόεδρε, κύριε Επίτροπε, κύριε Morillon, φυσικά πρέπει όλοι να συγχαρούμε την εισηγήτρια για την εξαιρετική έκθεσή της. Πρέπει επίσης να αρχίσουμε να επισημαίνουμε ότι η κατάσταση ως έχει είναι απολύτως απαράδεκτη.
<P>
Είναι απαράδεκτο ότι η ποσότητα παράνομης, μη δηλωθείσας και ανεξέλεγκτης αλιείας ερυθρού τόνου, ο οποίος αποτελεί το είδος που έχει υποβληθεί στη μεγαλύτερη ανάλυση ως προς αυτό το θέμα, είναι κατά 50% υψηλότερη από την ποσότητα που αλιεύεται νόμιμα. Αυτό οδήγησε στην πλήρη εξάντληση των αποθεμάτων του, στην πτώση της τιμής στην οποία πωλείται το ψάρι και κατ' επέκταση στην καταστροφή των αλιέων. Αυτή είναι μια κατάσταση που δεν μπορεί να συνεχίσει να ανέχεται η Κοινότητα.
<P>
Από όλα τα μέτρα που προτάθηκαν εδώ ως μέσα αντιμετώπισης του προβλήματος, θα ήθελα να τονίσω την ανιχνευσιμότητα ως ζωτική προϋπόθεση για την επιτυχία. Αυτό είναι το μέτρο που πρέπει να βεβαιωθούμε ότι θα εγκριθεί βραχυπρόθεσμα και αν εφαρμοστεί αυστηρά είμαι βέβαιος ότι θα δούμε μια πολύ διαφορετική κατάσταση σύντομα.
<SPEAKER ID="429" NAME="James Nicholson" AFFILIATION="PPE-DE">
(EN) Κυρία Πρόεδρε, καταρχάς θα ήθελα να συγχαρώ την εισηγήτρια γι' αυτή την έκθεση, η οποία συνεχίζει τις προσπάθειες του Κοινοβουλίου να αντιμετωπίσει το πρόβλημα της παράνομης, μη δηλωθείσας και ανεξέλεγκτης αλιείας.
<P>
Το σχέδιο δράσης 2002 της Ευρωπαϊκής Ένωσης για την αντιμετώπιση της παράνομης, μη δηλωθείσας και ανεξέλεγκτης αλιείας περιλαμβάνει τέσσερις δράσεις προς υλοποίηση σε κοινοτικό επίπεδο. Μία από αυτές είναι ο καθορισμός της υποχρέωσης των κρατών μελών να αποτρέπουν τους υπηκόους τους από τη διεξαγωγή παράνομης, μη δηλωθείσας και ανεξέλεγκτης αλιείας. Πράγματι, ο βασικός κανονισμός του Συμβουλίου του 2002 απαιτεί από τα κράτη μέλη να λαμβάνουν μέτρα κατά των υπηκόων τους που παραβιάζουν την κοινή αλιευτική πολιτική.
<P>
Φαίνεται ότι είμαστε πολύ αποτελεσματικοί στον εντοπισμό και στη λήψη μέτρων κατά των αλιέων μας για τυχόν παραβίαση του κοινοτικού δικαίου, ενώ ταυτόχρονα είμαστε λιγότερο αποτελεσματικοί στην αντιμετώπιση του πολύ μεγαλύτερου προβλήματος της παράνομης, μη δηλωθείσας και ανεξέλεγκτης αλιείας. Το πρόβλημα της υπεραλίευσης και της παράνομης αλιείας είναι διεθνές. Ξεπερνά τα ύδατα της Ευρωπαϊκής Ένωσης, ωστόσο οι αλιείς που εκπροσωπώ μπορούν να διαμαρτυρηθούν δικαιολογημένα ότι η Επιτροπή ορισμένες φορές δεν μπορεί να δει πέρα από τα ύδατά της.
<P>
Υπάρχουν σαφώς πολλά ακόμα που μένουν να επιτευχθούν για να αντιμετωπιστεί αυτό το πρόβλημα και χαιρετίζω τις πρακτικές προτάσεις όπως η σύσταση να υπόκεινται τα σκάφη που εισάγουν αλιεύματα στην Ευρωπαϊκή Ένωση στην ίδια απαίτηση προσκόμισης εγγράφων όπως τα σκάφη που δραστηριοποιούνται εντός της Ευρωπαϊκής Ένωσης. Ομοίως, χαιρετίζω την πρόταση ότι η Επιτροπή θα πρέπει να συνεργαστεί με τις αναπτυσσόμενες χώρες για να τις στηρίξει στην καταπολέμηση της παράνομης, μη δηλωθείσας και ανεξέλεγκτης αλιείας. Γνωρίζω ότι ένα από τα οχήματα για να επιτευχθεί αυτό είναι μέσω των διαφόρων διμερών αλιευτικών συμφωνιών με τις αναπτυσσόμενες χώρες.
<P>
Ωστόσο, θα ήθελα να βεβαιωθώ ότι αυτό αποτελεί μια από κοινού προσέγγιση στο πρόβλημα και ότι δεν είναι απλώς ad hoc. Επισημαίνω ότι ορισμένες χώρες δεν ήταν συνεργάσιμες. Ασφαλώς, όταν συνάπτουμε διμερείς αλιευτικές συμφωνίες με μια χώρα, μπορούμε να απαιτήσουμε έναν υψηλότερο βαθμό συνεργασίας από αυτή. Διαφορετικά οι κυνικοί μπορεί να υπονοήσουν ότι μας ενδιαφέρει περισσότερο να εξασφαλίσουμε αλιεύματα παρά να σταματήσουμε την παράνομη αλιεία.
<SPEAKER ID="430" NAME="David Casa" AFFILIATION="PPE-DE">
(EN) Κυρία Πρόεδρε, πολλές από τις συζητήσεις μας σχετικά με την αλιεία επικεντρώθηκαν στην αειφορία και στη σημασία της επίτευξης της σωστής ισορροπίας ανάμεσα στην προστασία του θαλάσσιου περιβάλλοντος, στην προστασία των ιχθυαποθεμάτων και στη βιωσιμότητα της δραστηριότητας.
<P>
Έχουν θεσπιστεί κανονισμοί και οι αλιείς είναι υποχρεωμένοι να τηρούν αυτούς τους κανονισμούς ώστε να επιτευχθεί ένα βέλτιστο πρότυπο, ένα πρότυπο που θα είναι επωφελές για όλους. Αυτοί οι κανονισμοί βασίστηκαν σε συγκεκριμένα στατιστικά στοιχεία που συγκεντρώθηκαν από τις θάλασσές μας και καθορίστηκαν προδιαγραφές βάσει αυτών των πληροφοριών. Ωστόσο, πιστεύω ότι, αν δεν αντιμετωπίσουμε την παράνομη, μη δηλωθείσα και ανεξέλεγκτη αλιεία με πυγμή, θα διαπράξουμε μια σοβαρή παράλειψη προς τους τίμιους αλιείς και θα περιορίσουμε τη δραστηριότητά τους προς όφελος άλλων που ενεργούν παράνομα.
<P>
" γραμμή μεταξύ νόμιμης και παράνομης αλιείας είναι ορισμένες φορές πολύ λεπτή και πρέπει να έχουμε έναν σαφή ορισμό τους προκειμένου να αποφευχθεί η παρανόηση. Χρειαζόμαστε ένα αποτελεσματικό σύστημα ελέγχου και ένα πρόγραμμα διαχείρισης που θα είναι πιο συνεκτικό και ειδικό ώστε να εφαρμόζει τους ισχύοντες κανονισμούς με περισσότερη ακρίβεια. Πρέπει επίσης να προσπαθήσουμε να διαπραγματευτούμε με τα γειτονικά μας κράτη για να υιοθετήσουμε τις ίδιες πολιτικές ώστε να έχουμε ένα σύστημα μίας θάλασσας και μίας πολιτικής, το οποίο αναμφίβολα θα μας ωφελήσει όλους. Για να γίνει αυτό, πρέπει να είμαστε διατεθειμένοι να μοιραστούμε την τεχνολογία μας με αυτές τις χώρες και να ενθαρρύνουμε νέες συμφωνίες εταιρικής σχέσης.
<P>
Επιπροσθέτως, η συνεργασία μεταξύ μας, μεταξύ των κρατών μελών, πρέπει να ενισχυθεί. Οι αποδείξεις νόμιμης προέλευσης των αλιευμάτων πρέπει να είναι υποχρεωτικές πριν εκφορτωθεί οποιοδήποτε φορτίο στην ΕΕ. Σε αυτές περιλαμβάνονται και έγγραφα που αποδεικνύουν ότι οι ιχθείς αλιεύτηκαν σύμφωνα με τους κανόνες της ΠΟΔΑ. Αυτός θα είναι ένας πολύ σημαντικός παράγοντας για να διασφαλιστεί ότι οι αλιείς μας θα έχουν τους σωστούς δασμούς και ότι, επιπλέον, οι θάλασσές μας θα προστατεύονται από την υπεραλίευση. Όταν τα αποθέματα ήταν άφθονα, συχνά εθελοτυφλούσαμε στην ανεξέλεγκτη δραστηριότητα. Τώρα, πιστεύω, είναι καιρός να δράσουμε πριν να είναι πολύ αργά. Κανένας κανονισμός και κανένας νόμος δεν θα είναι ποτέ αποτελεσματικός ή θα έχει νόημα αν η υπεραλίευση ερημώσει τις θάλασσές μας.
<SPEAKER ID="431" NAME="Christofer Fjellner" AFFILIATION="PPE-DE">
(SV) Κυρία Πρόεδρε, στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, είμαι υπεύθυνος για το θέμα της αλιείας βακαλάου στη Βαλτική Θάλασσα. Στο έργο μου σχετικά με αυτό το θέμα, διαπίστωσα ότι, παρά τις μειωμένες αλιευτικές ποσοστώσεις, κάποια μέρη των αποθεμάτων βακαλάου πλησιάζουν στο βιολογικά κρίσιμο όριο. Οι απειλές για τον βακαλάο είναι πολλές, αλλά, παρά ταύτα, η μεγαλύτερη απειλή είναι η παράνομη αλιεία.
<P>
Ως βάση για την έκθεσή μου, προσπάθησα να βρω την εκτίμηση της Επιτροπής για τον βαθμό παράνομης αλιείας γύρω από τη Βαλτική. Ωστόσο, οι πληροφορίες ήταν απόρρητες και χρειάστηκαν μήνες για να τις αποσπάσω. Χθες, κατάφερα να βρω την έκθεση, ωστόσο, και τώρα ξαφνικά κατανοώ προς τι η όλη μυστικότητα. " παράνομη αλιεία στη Βαλτική είναι χειρότερη από ό,τι όλοι φανταζόμασταν. Λυπάμαι για το γεγονός ότι η Σουηδία είναι ένας από τους χειρότερους παραβάτες. " Επιτροπή δηλώνει, ωστόσο, ότι η Πολωνία είναι ο χειρότερος απ' όλους. Όταν οι επόπτες έλεγξαν την αλιεία στην Πολωνία, τα πραγματικά στοιχεία ήταν κατά 48% υψηλότερα από τα δηλωθέντα αλιεύματα. Αυτό σημαίνει, λοιπόν, ότι σχεδόν το ένα τρίτο της πολωνικής αλιείας είναι παράνομο. Ο δεύτερος χειρότερος παραβάτης ήταν η Σουηδία. Στη Σουηδία, τα πραγματικά στοιχεία που διαπιστώθηκαν μετά τη διεξαγωγή ελέγχων ήταν κατά 21% υψηλότερα από τα δηλωθέντα αλιεύματα. Αυτό είναι ακατανόητο, διότι οι σουηδοί αλιείς δεν εκπληρώνουν καν τις ποσοστώσεις τους.
<P>
Το συμπέρασμα που εξήγαγα από την έκθεση που διάβασα είναι ότι πρέπει να βρούμε νέα στρατηγική. Δεν μπορούμε να στηρίζουμε τις ελπίδες μας σε αέναες διαπραγματεύσεις για τη μείωση των αλιευτικών ποσοστώσεων. Το περιβαλλοντικό κίνημα πρέπει να αποσύρει τις απαιτήσεις του για διακοπή της αλιείας. Όλοι εμείς που θέλουμε να προστατεύσουμε την αλιεία σε ύδατα όπως η Βαλτική, πρέπει αντ' αυτού να ενωθούμε για να καταπολεμήσουμε την παράνομη αλιεία. Θέλω λοιπόν να ζητήσω τέσσερα πράγματα από την Επιτροπή. Πρώτον, αντί να προστατεύει τους παραβάτες και να διατηρεί τις ταυτότητές τους μυστικές, να τους εκθέσει δημοσιεύοντας τα ονόματα των χωρών που δεν θέτουν τέλος στην παράνομη αλιεία. Δεύτερον, πρέπει να διασφαλίσετε την εφαρμογή της απαίτησης για ηλεκτρονικά ημερολόγια πλοίου χωρίς καθυστέρηση για όλα τα αλιευτικά σκάφη στη Βαλτική, ανεξαρτήτως μεγέθους. Τρίτον, πρέπει να μηνύσετε την Πολωνία για παραβίαση των αλιευτικών κανονισμών· και τέταρτον πρέπει να διεξάγετε αμέσως μια μελέτη για το ενδεχόμενο εισαγωγής μεμονωμένων μεταβιβάσιμων αλιευτικών ποσοστώσεων που παρέχουν στους μεμονωμένους επαγγελματίες αλιείς ένα προσωπικό συμφέρον στην προστασία των ιχθυαποθεμάτων. Ρωτώ λοιπόν σήμερα, σε αυτό το Σώμα, αν η Επιτροπή προτίθεται να τα κάνει αυτά.
<SPEAKER ID="432" NAME="Ιωάννης Γκλαβάκης" AFFILIATION="PPE-DE">
Κυρία Πρόεδρε, συγχαίρω την εισηγήτρια, κυρία Aubert, για την έκθεσή της σχετικά με την παράνομη, αδήλωτη και ανεξέλεγκτη αλιεία. Το θέμα που συζητάμε εδώ σήμερα παρουσιάζει ιδιαίτερο ενδιαφέρον αν ληφθούν υπόψη οι επιπτώσεις που έχει τόσο στο θαλάσσιο περιβάλλον όσο και στους νόμιμους αλιείς.
<P>
" παράνομη αλιεία αποτελεί έναν από τους βασικότερους λόγους για την κατάρρευση πολλών ιχθυαποθεμάτων. Στην πραγματικότητα υποσκάπτει όλες μας τις προσπάθειες για την ορθή εκμετάλλευση των αλιευτικών πόρων και την προστασία του θαλάσσιου περιβάλλοντος.
<P>
Εκτός από τις περιβαλλοντικές, έχει και δυσμενείς οικονομικές επιπτώσεις διότι στρεβλώνει τον ανταγωνισμό μεταξύ των αλιέων και επηρεάζει τη βιωσιμότητα εκείνων που δραστηριοποιούνται σεβόμενοι τη νομοθεσία που έχει θεσπισθεί.
<P>
Αλλά θα εξετάσω το θέμα αυτό και από την πλευρά του ανθρώπινου παράγοντα: πολύ συχνά η παράνομη αλιεία έχει επιπτώσεις και στην ασφάλεια των πληρωμάτων, δεδομένου ότι δεν διαθέτουν παρά τα ελάχιστα εχέγγυα ως προς τους όρους εργασίας και ασφάλειας της ανθρώπινης ζωής στη θάλασσα. Παράνομη αλιεία σημαίνει παράνομη και ανεξέλεγκτη εργασία.
<P>
Όπως γνωρίζετε, δεν πρόκειται για καινούργιο φαινόμενο. " αυξανόμενη όμως ζήτηση για προϊόντα αλιείας σε συνδυασμό με τη μείωση των διαθέσιμων πόρων οδήγησε στην έξαρση του φαινομένου, ιδίως από σκάφη που φέρουν σημαίες ευκαιρίας.
<P>
" έκθεση της κυρίας Aubert συμπεριλαμβάνει τις σημαντικότερες πτυχές του προβλήματος που πρέπει να εξετασθούν, όπως:
<P>
πρώτον, τις ευθύνες του κράτους υπό τη σημαία του οποίου πλέει το σκάφος·
<P>
δεύτερον, τις ευθύνες του κράτους στο οποίο εκφορτώνονται τα ψάρια·
<P>
τρίτον, τις ευθύνες των παραγωγικών τάξεων που εμπλέκονται στη διακίνηση και εμπορία των αλιευτικών προϊόντων μέχρι να φθάσουν στον καταναλωτή.
<P>
Πιστεύω πως χρειάζεται να ληφθούν περισσότερα μέτρα για τον έλεγχο και την πάταξη της παράνομης αλιείας, τόσο σε ευρωπαϊκό επίπεδο όσο και σε επίπεδο περιφερειακών οργανώσεων αλιείας. Πρέπει να δράσουμε. Πρέπει να προστατεύσουμε το περιβάλλον, τους νόμιμους αλιείς, τους καταναλωτές, τη νομιμότητα. Χρειάζεται αποφασιστικότητα και αυστηρότητα.
<SPEAKER ID="433" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο το μεσημέρι.

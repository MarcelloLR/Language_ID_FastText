<CHAPTER ID="014">
Διάταξη των εργασιών
<SPEAKER ID="020" NAME="Πρόεδρος">
Μόλις διανεμήθηκε η τελική έκδοση του σχεδίου ημερήσιας διάταξης όπως καταρτίστηκε από τη Διάσκεψη των Προέδρων κατά τη συνεδρίαση της 1ης Ιουνίου 2011, σύμφωνα με τα άρθρα 137 και 138 του Κανονισμού. Προτείνονται οι εξής τροποποιήσεις:
<P>
[Δευτέρα]:
<P>
" Ομάδα της Συμμαχίας Φιλελεύθερων και Δημοκρατών για την Ευρώπη υπέβαλε μια πρόταση συζήτησης σχετικά με τη διαδικασία επιλογής του νέου γενικού διευθυντή του ΔΝΤ και την εξωτερική εκπροσώπηση του ευρώ, αμέσως μετά την έκθεση του Jo Leinen σχετικά με τους ευρωπαϊκούς περιβαλλοντικοοικονομικούς λογαριασμούς. " πρόταση θα παρουσιαστεί εξ ονόματος της Ομάδας ALDE από τη Sylvie Goulard. Έχετε τον λόγο.
<SPEAKER ID="021" NAME="Sylvie Goulard" LANGUAGE="FR">
Κύριε Πρόεδρε, για λόγους ευγενείας, θα ήθελα να σας ζητήσω να επιτρέψετε στον Επίτροπο Rehn να παρευρεθεί στη συζήτηση σχετικά με τους ευρωπαϊκούς περιβαλλοντικοοικονομικούς λογαριασμούς και στη συνέχεια στη συζήτηση για το ΔΝΤ. Δεν πρόκειται για πολιτικές συζητήσεις. Ελπίζω επομένως ότι και οι άλλες Ομάδες θα συμφωνήσουν με την πρόταση αυτή ως χάρη στον Επίτροπό μας ο οποίος, θα ήθελα να προσθέσω, εργάζεται πολύ σκληρά τη στιγμή αυτή.
<SPEAKER ID="022" NAME="Francesco Enrico Speroni" LANGUAGE="IT">
Κύριε Πρόεδρε, θεωρώ ότι το αίτημα μπορεί να γίνει δεκτό επειδή δεν βλέπω κανέναν λόγο για να απορριφθεί.
<SPEAKER ID="023" NAME="Πρόεδρος">
" συζήτηση σχετικά με τη διαδικασία επιλογής νέου γενικού διευθυντή του Διεθνούς Νομισματικού Ταμείου και την εξωτερική εκπροσώπηση της ζώνης του ευρώ θα πραγματοποιηθεί αμέσως μετά την έκθεση του κ. Leinen σχετικά με τους ευρωπαϊκούς περιβαλλοντικοοικονομικούς λογαριασμούς. Πρόκειται για μια πολύ μικρή αλλαγή της ημερήσιας διάταξης.
<P>
(" διάταξη των εργασιών εγκρίνεται)

<CHAPTER ID="009">
Έγκριση των συνοπτικών πρακτικών της προηγούμενης συνεδρίασης
<SPEAKER ID="138" NAME="Martin Schulz" AFFILIATION="S&amp;D">
(DE) Κύριε Πρόεδρε, δεν έχω παρατηρήσεις σχετικά με τα συνοπτικά πρακτικά της χθεσινής συνεδρίασης, αλλά θα ήθελα να σχολιάσω ένα περιστατικό που έλαβε χώρα στη συνεδρίαση που διεξήχθη σήμερα το πρωί. " συνάδελφός μου, Kinga Göncz, βουλευτής του Ευρωπαϊκού Κοινοβουλίου στην Ομάδα μου και πρώην υπουργός Εξωτερικών της Ουγγαρίας, προσβλήθηκε στη σημερινή συζήτηση από την Krisztina Morvai του φασιστικού κόμματος Jobbik με εντελώς απαράδεκτο τρόπο. Ως υπουργός Εξωτερικών της Ουγγαρίας, η κ. Göncz εργάστηκε σκληρότερα από κάθε άλλον σχεδόν στη χώρα για την επίτευξη διεθνούς συμφιλίωσης μεταξύ της Ουγγαρίας και των γειτονικών της χωρών. Θα ήθελα να απορρίψω κατηγορηματικά την προκλητική προσβολή προς την κ. Göncz εκ μέρους της κ. Morvai, μέλους ενός νεοφασιστικού κόμματος.
<P>
(Χειροκροτήματα)
<SPEAKER ID="139" NAME="Kinga Göncz" AFFILIATION="S&amp;D">
(HU) Σας ευχαριστώ που μου δίνετε την ευκαιρία να μιλήσω. Λυπάμαι πολύ που διεξάγεται αυτή η συζήτηση στο Ευρωπαϊκό Κοινοβούλιο. Θα ήθελα, επίσης, να απαντήσω εν συντομία λέγοντας ότι το κόμμα που εκπροσωπεί η Krisztina Morvai συγκρότησε μια παραστρατιωτική μονάδα το 2006 και από τότε την χρησιμοποιεί για τον εκφοβισμό της φιλήσυχης πλειοψηφίας.
<P>
Αυτή περιλαμβάνει, ειδικότερα, μειονότητες, ομοφυλόφιλους, Ρομά και Εβραίους. " εν λόγω παραστρατιωτική μονάδα διαλύθηκε πρόσφατα από τα δικαστήρια, αλλά ένας βουλευτής του Ευρωπαϊκού Κοινοβουλίου από το εν λόγω κόμμα φόρεσε τη στολή της εν λόγω οργάνωσης σε αυτήν την Αίθουσα κατά τη σύνοδο του Ιουλίου. Στην Ουγγαρία, το εν λόγω κόμμα διεξήγαγε μια εκστρατεία γεμάτη αντιευρωπαϊκές, ρατσιστικές, ομοφοβικές, ξενοφοβικές και κατά των Ρομά επιθέσεις και περιέγραφε τακτικά την Ουγγαρία ως αποικία της Ευρωπαϊκής Ένωσης στις δηλώσεις του. Το συμβάν στο οποίο αναφέρθηκε η Krisztina Morvai έλαβε χώρα το 2006, όταν οι εν λόγω ακροδεξιοί διαδηλωτές έβαλαν φωτιά στο κεντρικό κτίριο της ουγγρικής τηλεόρασης και προκάλεσαν ταραχές για ημέρες, με αποτέλεσμα τον τραυματισμό 113 αστυνομικών.
<P>
Προκάλεσαν ταραχές ξανά στις 23 Οκτωβρίου. Επεχείρησαν, μάλιστα, να διαταράξουν μια εθνική τελετή με τη χρήση βίας. Ήταν η πρώτη φορά στην ιστορία της χώρας, μετά τη μεταπολίτευση, που η αστυνομία κλήθηκε να αντιμετωπίσει ακροδεξιές διαμαρτυρίες. Ύστερα από αυτό, η κυβέρνηση συγκρότησε μια ανεξάρτητη επιτροπή, οι εκθέσεις της οποίας διατίθενται σε πληθώρα ιστοτόπων, και στην αγγλική γλώσσα. " εν λόγω επιτροπή προέβη σε προτάσεις και κινήθηκαν επίσης πολλές δικαστικές διαδικασίες. Τα όργανα της ουγγρικής κυβέρνησης διερεύνησαν τις εν λόγω παραβιάσεις.
<P>
Υπήρχαν πράγματι προβλήματα. Εντούτοις, θα ήθελα να πω στην Krisztina Morvai ότι, αν αποκαλεί το θεσμικό σύστημα της χώρας της δικτατορικό, το πρόβλημα με αυτό είναι ότι, αν η δημοκρατία δεν λειτουργούσε πραγματικά στην Ουγγαρία, δεν θα ήταν σε θέση να εκφωνήσει μόλις τώρα την ομιλία της σε αυτήν την Αίθουσα. Απολογούμαι για άλλη μια φορά που εγέρθηκε αυτό το θέμα στο Κοινοβούλιο και ελπίζω ειλικρινά ότι δεν θα δοθεί συνέχεια στην εν λόγω συζήτηση.
<SPEAKER ID="140" NAME="Zoltán Balczó" AFFILIATION="NI">
(HU) Κύριε Πρόεδρε, σύμφωνα με τον Κανονισμό, έχω στη διάθεσή μου μισό λεπτό για να θέσω μια ερώτηση. " ερώτηση απευθύνεται στον κ. Schulz. Βάσει των συκοφαντικών δηλώσεων που πραγματοποιήθηκαν από τη συνάδελφό του, πώς τολμά να αποκαλεί ένα κόμμα φασιστικό σε αυτήν την Αίθουσα, απλώς και μόνο επειδή το κόμμα αυτό δεν συμφωνεί με κάθε πτυχή του γενικότερου προσανατολισμού της Ευρωπαϊκής Ένωσης; Το εν λόγω κόμμα έλαβε 430 000 ψήφους στην Ουγγαρία. Επομένως, αποκαλείτε 430 000 ψηφοφόρους φασίστες. Στο εξής, να σκέφτεστε προτού μιλήσετε!

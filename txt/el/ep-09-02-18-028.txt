<CHAPTER ID="028">
Ψυχική υγεία (σύντομη παρουσίαση) 
<SPEAKER ID="305" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης από την κυρία Τζαμπάζη, εκ μέρους της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για την Ψυχική Υγεία.
<SPEAKER ID="306" NAME="Ευαγγελία Τζαμπάζη">
Εισηγήτρια. - Κύριε Πρόεδρε, κύριε Επίτροπε, αγαπητοί συνάδελφοι, σήμερα συνειδητοποιούμε ολοένα και περισσότερο ότι δεν υπάρχει υγεία χωρίς ψυχική υγεία. Συνειδητοποιούμε ότι συχνά απαντώνται προβλήματα ψυχικής υγείας τα οποία έχουν αντίκτυπο από ανθρώπινης και οικονομικής σκοπιάς τόσο στην ατομική, οικογενειακή, επαγγελματική και κοινωνική ζωή των ατόμων και των οικογενειών τους όσο και στην ίδια την κοινωνία.
<P>
Τα στοιχεία μιλάνε από μόνα τους: ένα στα τέσσερα άτομα θα αντιμετωπίσει κάποια ψυχική διαταραχή· η κατάθλιψη αποτελεί μια από τις πιο συχνές διαταραχές και, έως το 2020, θα αποτελεί τη συχνότερη ασθένεια στον αναπτυγμένο κόσμο· κάθε χρόνο, στην Ευρωπαϊκή Ένωση σημειώνονται περίπου 59.000 αυτοκτονίες, εκ των οποίων το 90% οφείλεται σε ψυχικές διαταραχές. Στις ευάλωτες και περιθωριοποιημένες ομάδες, όπως π.χ. στα άτομα με αναπηρία, υπάρχουν μεγαλύτερες πιθανότητες να σημειωθούν προβλήματα ψυχικής υγείας.
<P>
Επίσης, σε μια Ευρώπη η οποία γηράσκει, η εμφάνιση νευροεκφυλιστικών διαταραχών γίνεται ολοένα και συχνότερη. Θα συμφωνήσουμε επομένως ότι η από κοινού αντιμετώπιση των προκλήσεων που παρουσιάζει η ψυχική υγεία είναι αναγκαία και μας αφορά όλους. Είναι υποχρέωση όλων να υπερασπιστούμε την ψυχική υγεία, η δε διασφάλιση των δικαιωμάτων των ψυχικά ασθενών και των οικογενειών τους αποτελεί ιδεολογική και πολιτική θέση σύμφωνα με την οποία το κράτος στηρίζει κοινωνικά και προστατεύει αυτούς που έχουν ανάγκη. Το πρώτο βήμα ήταν η Πράσινη Βίβλος της Επιτροπής, το επόμενο βήμα έγινε με τη διοργάνωση της Ευρωπαϊκής Συνδιάσκεψης "Μαζί για την ψυχική υγεία και την ευημερία", η οποία και καθιέρωσε το Ευρωπαϊκό Σύμφωνο για την Ψυχική Υγεία και την Ευημερία.
<P>
Σε αυτή την κατεύθυνση, η έκθεση για την ψυχική υγεία, την οποία ενέκρινε ομόφωνα η Επιτροπή Περιβάλλοντος, περιλαμβάνει μια σειρά από συστάσεις για την προώθηση της ψυχικής υγείας και της ευημερίας του πληθυσμού, την καταπολέμηση του στίγματος των διακρίσεων και του κοινωνικού αποκλεισμού, την ενίσχυση της προληπτικής δράσης και της αυτοβοήθειας και την παροχή υποστήριξης και επαρκούς θεραπείας στα άτομα με προβλήματα ψυχικής υγείας, τις οικογένειες αυτών και τους φροντιστές τους.
<P>
Στην έκθεση τονίζουμε την ανάγκη για την παροχή υψηλής ποιότητας προσιτών, προσβάσιμων, αποτελεσματικών και καθολικών υπηρεσιών ψυχικής υγείας καθώς και για την ανάπτυξη σύγχρονης νομοθεσίας. Ζητούμε να δοθεί έμφαση στην κατάρτιση όλων των ατόμων στις θέσεις κλειδιά, αιτούμε τη διασφάλιση της πρόσβασης σε κατάλληλη εκπαίδευση, κατάρτιση και απασχόληση και τη δημιουργία υποστηρικτικού περιβάλλοντος με ιδιαίτερη έμφαση στις ευάλωτες ομάδες. Ζητούμε να δοθεί έμφαση στην πρόληψη των προβλημάτων ψυχικής υγείας μέσα από κοινωνικές παρεμβάσεις, ζητούμε από τα κράτη μέλη την ενδυνάμωση των οργανισμών που εκπροσωπούν τα ίδια τα άτομα με ψυχικά προβλήματα. Προτείνουμε τη θέσπιση μιας πλατφόρμας για την παρακολούθηση, για την εφαρμογή του συμφώνου. Ζητάμε από την Επιτροπή να παρουσιάσει τα συμπεράσματα των θεματικών διασκέψεων. Επισημαίνουμε την ανάγκη για ανάπτυξη κατάλληλων δεικτών για καλύτερη εκτίμηση των αναγκών σε εθνικό και ευρωπαϊκό επίπεδο.
<P>
Παράλληλα, διατυπώνουμε προτάσεις στα πλαίσια των πέντε τομέων προτεραιότητας του συμφώνου. Στο πλαίσιο αυτό, τονίζουμε ότι, για την πρόληψη της κατάθλιψης και των αυτοκτονιών, απαιτείται η εφαρμογή πολυτομεακών προγραμμάτων καθώς και η ανάπτυξη δικτύων, η ανάπτυξη ενός υγιούς σχολικού κλίματος, η βελτίωση συνθηκών εργασίας, η ανάληψη μέτρων για τη βελτίωση της ποιότητας της ζωής και, τέλος, σε ό,τι αφορά την αντιμετώπιση του στίγματος και του κοινωνικού αποκλεισμού, τονίζουμε ότι απαιτούνται δράσεις ενημέρωσης και ευαισθητοποίησης. Γι' αυτό, κύριε Πρόεδρε, θα ήθελα να ευχαριστήσω τους συναδέλφους που συνέβαλαν με τις προτάσεις τους και επιθυμώ να στείλουμε το μήνυμα ότι η ψυχική υγεία είναι ύψιστο κοινωνικό αγαθό και ότι οφείλουμε όλοι να εργαστούμε για την προαγωγή της
<SPEAKER ID="307" NAME="Janez Potočnik">
Μέλος της Επιτροπής. - Κύριε Πρόεδρε, συγχαίρω το Ευρωπαϊκό Κοινοβούλιο και την εισηγήτριά του, κυρία Τζαμπάζη, για αυτή την έκθεση πρωτοβουλίας για την ψυχική υγεία. " έκθεση τονίζει πολύ σωστά τη μεγάλη επίδραση που έχει η ψυχική υγεία στη γενική ευημερία, την παιδεία, τη μόρφωση και την κοινωνική συνοχή στην Ευρωπαϊκή Ένωση.
<P>
Το γεγονός ότι το Κοινοβούλιο υιοθετεί αυτή την έκθεση δύο μόνο χρόνια μετά από ψήφισμα ανταποκρινόμενο στην Πράσινη Βίβλο της Επιτροπής για την ψυχική υγεία στέλνει ένα σαφές μήνυμα για την επείγουσα ανάγκη περισσότερης δράσης σε αυτό τον τομέα.
<P>
Κατά τη γνώμη μου, υπάρχουν λόγοι να είμαστε αισιόδοξοι. Ο κόσμος είναι πιο ευαισθητοποιημένος για τη σημασία της ψυχικής υγείας και ευημερίας σε όλους τους τομείς, σε σύγκριση με ορισμένα χρόνια πριν. Αυτό έγινε εμφανές από τη μεγάλη υποστήριξη που δόθηκε στη διάσκεψη υψηλού επιπέδου της Επιτροπής "Μαζί για την ψυχική υγεία και την ευημερία" και το Ευρωπαϊκό Σύμφωνο για την Ψυχική Υγεία και την Ευημερία, αναφορά στα οποία γίνεται από την εισηγήτρια.
<P>
Περαιτέρω θετικές εξελίξεις αποτελούν το γεγονός ότι πολλά Κράτη Μέλη έχουν αναθεωρήσει τις στρατηγικές τους για την ψυχική υγεία ή δημιουργούν σχέδια δράσης, για παράδειγμα, στη Φιλανδία και στην Ουγγαρία. " κοινωνικό-οικονομική παιδεία έχει συμπεριληφθεί στα σχολικά προγράμματα. Στο "νωμένο Βασίλειο, τα ζητήματα υγείας αποτελούν αυτοτελές μάθημα σε πολλά σχολεία.
<P>
Οι εργοδότες συνειδητοποιούν ολοένα και περισσότερο τη σχέση μεταξύ ευημερίας και παραγωγικότητας. " CSR Europe έχει δημιουργήσει ακόμη και εξοπλισμό για την ευημερία στον εργασιακό χώρο. Παρόλα αυτά, ας είμαστε ξεκάθαροι. Δεν μπορεί να υπάρξει εφησυχασμός καθώς απομένουν πολλά ακόμη να γίνουν. Μπορούν να προκύψουν νέοι κίνδυνοι για την ψυχική υγεία ως αποτέλεσμα της οικονομικής και δημοσιονομικής κρίσης. Τα Κράτη Μέλη μπορούν να μπουν στον πειρασμό να μειώσουν τα κονδύλια για την ψυχική υγεία ή να μειώσουν τις προσπάθειές τους για τη δημιουργία σύγχρονων συστημάτων ψυχικής υγείας με υπηρεσίες που βασίζονται στην κοινότητα αντί για τα ξεπερασμένα άσυλα.
<P>
H οικονομική κάμψη επιδεινώνει τις μελλοντικές προοπτικές των νέων ανθρώπων, ειδικά όσων εγκαταλείπουν πρόωρα το σχολείο. " ανασφάλεια στον εργασιακό τομέα και οι ανησυχία που προκύπτει από αυτό το γεγονός σχετικά με τη σταθερότητα του εισοδήματος και τα αυξανόμενα επίπεδα ανεργίας, δημιουργούν νέες σημαντικές απειλές για την ψυχική υγεία.
<P>
Στη διάρκεια των επόμενων δύο χρόνων, η Επιτροπή θα οργανώσει μια σειρά θεματικών συνεδρίων για τις πέντε προτεραιότητες του συμφώνου για την ψυχική υγεία. Αυτά θα διοργανωθούν από κοινού με τις Προεδρίες του Συμβουλίου και τα Κράτη Μέλη. Το πρώτο διεθνές συνέδριο για το στιγματισμό και την ψυχιατρική φροντίδα θα οργανωθεί από την Τσέχικη Προεδρία τις 29 Μαΐου φέτος. Το πρώτο θεματικό συνέδριο για την ψυχική υγεία των νέων και την παιδεία θα λάβει χώρα στη Στοκχόλμη τις 29-30 Σεπτεμβρίου, σε συνεργασία με τη Σουηδική Προεδρία. Το δεύτερο θεματικό συνέδριο για την πρόληψη της κατάθλιψης και των αυτοκτονιών θα οργανωθεί με την Ουγγαρία το Δεκέμβριο. Στο πρώτο εξάμηνο του 2010, η Ισπανική Προεδρία θα φιλοξενήσει ένα θεματικό συνέδριο για την ψυχική υγεία των γηραιότερων. Επιπλέον, είμαστε σε επικοινωνία με άλλα Κράτη Μέλη σχετικά με δύο επιπλέον συνέδρια για την ψυχική υγεία στον εργασιακό χώρο και την καταπολέμηση του στιγματισμού και του κοινωνικού αποκλεισμού.
<P>
" έκθεση του Κοινοβουλίου περιλαμβάνει πολλές συγκεκριμένες προτάσεις που αποτελούν μια πολύτιμη συνεισφορά σε μελλοντικές συζητήσεις σε αυτά τα συνέδρια. " έκθεση δεν τονίζει μόνο τη συνάφεια της ψυχικής υγείας στην Ευρωπαϊκή Ένωση, αλλά καταδεικνύει επίσης τις πολλές ευκαιρίες δράσης στον τομέα της ψυχικής υγείας σε Ευρωπαϊκό επίπεδο.
<P>
Μία από τις προτάσεις στην έκθεση αφορά τη δημιουργία μιας δομής με σκοπό την επίβλεψη της εφαρμογής του Ευρωπαϊκού Συμφώνου για την Ψυχική Υγεία και την Ευημερία. Συμφωνώ ότι θα ήταν πολύ σημαντική η περιοδική αξιολόγηση προόδου των στόχων του συμφώνου.
<P>
Θα εξετάσουμε προσεκτικά ποιος είναι ο καλύτερος τρόπος για να εφαρμόσουμε αυτή την ιδέα. Για μία ακόμη φορά, θα ήθελα να ευχαριστήσω το Κοινοβούλιο και την εισηγήτριά του για αυτή την πολύ σημαντική έκθεση και της πολύ σημαντικές της εισηγήσεις.
<SPEAKER ID="308" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="983" NAME="Louis Grech  " AFFILIATION="PSE">
γραπτώς. - " ψυχική υγεία αποτελεί ένα σημαντικό παράγοντα στις ζωές των ανθρώπων και υπάρχουν πολλά στοιχεία που δείχνουν την επίδρασή της στα κοινωνικά, οικονομικά και νομικά μας συστήματα. Υποστηρίζω αυτή την έκθεση καθώς περιέχει μια περιεκτική προσέγγιση των προκλήσεων που αντιμετωπίζουμε στον τομέα της ψυχικής υγείας, όπως η καταπολέμηση του στιγματισμού, της διάκρισης και του κοινωνικού αποκλεισμού, αλλά αναγνωρίζει επίσης και την ανάγκη για προγράμματα πρόληψης, δημόσιας υποστήριξης και επαρκούς αγωγής των ατόμων.
<P>
" ψυχική υγεία, ως μια σχετικά νέα επιστήμη, δεν τυγχάνει ευρείας προτεραιότητας, πρόσφατες όμως τεχνολογικές ανακαλύψεις μας επιτρέπουν να εξερευνήσουμε περισσότερο τον ανθρώπινο εγκέφαλο, ανοίγοντας το δρόμο για νέες θεραπείες που μπορούν να αλλάξουν τη ζωή των ανθρώπων. Πιστεύω ότι πρέπει να υποστηρίξουμε σθεναρά την περαιτέρω έρευνα σε αυτό τον τομέα, δίνοντας ιδιαίτερη έμφαση στον αυξανόμενο πληθυσμό των ηλικιωμένων στην Ευρώπη, ο οποίος τρέφει ελπίδες για υγιή, αξιοπρεπή και ενεργά γηρατειά.
<P>
Χρειαζόμαστε προσβάσιμες δομές φροντίδας και θεραπείας των ψυχικών διαταραχών, αλλά είναι επίσης πολύ σημαντικό να υπάρχει ένα υποστηρικτικό περιβάλλον όπως προγράμματα ένταξης στην αγορά εργασίας. " ψυχική υγεία είναι επίσης πολύ σημαντική και για τον εργασιακό χώρο, όπου μπορεί να μειώσει σε μεγάλο βαθμό την απόδοση, χρειάζεται έτσι να προωθήσουμε ορθές πρακτικές μεταξύ των εργοδοτών που μειώνουν το περιττό άγχος και διατηρούν την ψυχική ευημερία των εργαζομένων τους.
<SPEAKER ID="982" NAME="Eija-Riitta Korhola  " LANGUAGE="FI">
Θα ήθελα να ευχαριστήσω την κυρία Τζαμπάζη για την έκθεσή της για την ψυχική υγεία, την οποία και υπερψήφισα.
<P>
Ένας στους τέσσερις ανθρώπους θα αντιμετωπίσει προβλήματα ψυχικής υγείας τουλάχιστον μία φορά στη ζωή του. Εκτιμάται ότι μέχρι το 2020, η κατάθλιψη θα αποτελεί την πιο κοινή ασθένεια στον ανεπτυγμένο κόσμο και τη δεύτερη αιτία για ανικανότητα προς εργασία. Εξωτερικοί παράγοντες, όπως οι επιπτώσεις της παρούσας οικονομικής κρίσης, θα καταστήσουν τους ανθρώπους πιο ευάλωτους σε αυτά τα προβλήματα. " ψυχική νόσος όχι μόνο συνεπάγεται δαπάνες που αποτελούν βάρος για τον υγειονομικό τομέα και όλο το κοινωνικό και οικονομικό σύστημα · μειώνει επίσης σε μεγάλο βαθμό την ποιότητα ζωής των ατόμων με προβλήματα ψυχικής υγείας και των οικογενειών τους.
<P>
Παρόλο που έχουν γίνει τεράστια βήματα όσον αφορά τα επίπεδα φροντίδας και γενικότερης αντιμετώπισης, οι άνθρωποι που υποφέρουν από προβλήματα ψυχικής υγείας και οι οικογένειές τους περιθωριοποιούνται όλο και πιο συχνά. Οι διαφορές στο επίπεδο πρόληψης και εξασφάλισης υψηλού επιπέδου φροντίδας, είναι μεγάλες, τόσο μεταξύ των χωρών της ΕΕ όσο και περιφερειακά στις διάφορες χώρες.
<P>
Με χαρά διαπίστωσα ότι στην έκθεση της κυρίας Τζαμπάζη έγινε ειδική αναφορά στο ζήτημα της ψυχικής υγείας των νέων, όπου προτείνεται η αντιμετώπιση του ζητήματος αυτού μέσω δια-τομεακών προγραμμάτων. Δεν πρέπει να ξεχνάμε παρόλα αυτά, ότι το πιο σημαντικό προληπτικό έργο για την ψυχική υγεία, είναι η υπευθυνότητα των λειτουργών και των υπηρεσιών πέραν της οικογένειας και του σπιτιού. Αυτό περιλαμβάνει την προώθηση υγιεινού τρόπου ζωής καθώς και το να ακούμε τα παιδιά και τους νέους ανθρώπους και να τους δίνουμε προσοχή.
<P>
Θεωρώ εξαιρετικής σημασίας την υψηλή ποιότητα, την εύκολη προσβασιμότητα και την αποτελεσματικότητα καθολικών υπηρεσιών ψυχικής υγείας, τις οποίες ζητά στην έκθεσή της η κυρία Τζαμπάζη, καθώς επίσης και την μεγαλύτερη επένδυση σε υψηλής ποιότητας έρευνα. Πρέπει να υπάρξει περισσότερη χρηματοδότηση ειδικά για ιατρική έρευνα, σχετικά με τη σχέση μεταξύ πρόληψης και προβλημάτων ψυχικής και σωματικής υγείας.
<SPEAKER ID="309" NAME="Siiri Oviir  " LANGUAGE="ET">
Οι ψυχικές διαταραχές αποτελούν εθνικό πρόβλημα υγείας σε πολλές χώρες, καθώς έχουν σημαντική επιρροή στους ανθρώπους που πλήττονται, στις οικογένειές τους και στην κοινωνία εν γένει. Οι ψυχικές διαταραχές συχνά οδηγούν σε ανικανότητα και μπορούν έτσι να αποτελέσουν ένα σημαντικό οικονομικό βάρος για την κοινωνία.
<P>
Σύμφωνα με την έκθεση ανάπτυξης της Παγκόσμιας Τράπεζας του 1993, τέσσερις από τις δέκα πιο κοινές αιτίες ανικανότητας ήταν η ψυχική υγεία και/ή νευρολογικές διαταραχές. Ενώ το 1993, η κατάθλιψη βρισκόταν στην τέταρτη θέση ανάμεσα στις ασθένειες που προκαλούν ανικανότητα, εάν συνεχιστούν οι υπάρχουσες τάσεις, μέχρι το 2020, η κατάθλιψη μπορεί να γίνει η δεύτερη πιο σημαντική αιτία ανάμεσα στο σύνολο του πληθυσμού, και ακόμη και η πιο σημαντική αιτία ανικανότητας για τις γυναίκες.
<P>
Παρά την έκταση και τη σοβαρότητα των συνεπειών των ψυχικών διαταραχών, υπάρχουν ακόμη και σήμερα χώρες στον κόσμο και στην Ευρώπη όπου δε δίνεται επαρκής προσοχή στο πρόβλημα. Αυτή η κατάσταση προκαλείται συχνά από τη διαδεδομένη εν μέρει αρνητική δημόσια και πολιτική αντιμετώπιση στην κοινωνία και το στιγματισμό των ψυχικά ασθενών. Αυτό με τη σειρά του οδηγεί σε ανεπαρκή προσοχή προς την ψυχική υγεία, περιορισμένη διαθεσιμότητα υπηρεσιών, έλλειψη μεθόδων εναλλακτικής αγωγής και ανεπαρκή πληροφόρηση σχετικά με δυνατότητες αγωγής.
<P>
Παρά το γεγονός ότι η λύση των προβλημάτων ψυχικής υγείας εμπίπτει στην αρμοδιότητα των Κρατών Μελών, είναι σημαντικό να αυξηθεί περαιτέρω η οικονομική και γνωσιοκεντρική βοήθεια που παρέχεται στα Κράτη Μέλη από την ΕΕ, για να τα βοηθήσουν να αναπτύξουν και να βελτιώσουν τις απαραίτητες υπηρεσίες και προληπτικά μέσα για την υγεία, την κοινωνία, τη φροντίδα και τη μόρφωση.
<P>
Πιστεύω ότι η προώθηση της ψυχικής υγείας και ευημερίας των ατόμων πρέπει να γίνει στόχος υψηλής προτεραιότητας σε όλα τα Κράτη Μέλη της Ευρωπαϊκής Ένωσης, καθώς η ψυχική υγεία των ατόμων έχει άμεση επίδραση στην οικονομική παραγωγικότητα και την απασχόληση των Κρατών Μελών.
<SPEAKER ID="310" NAME="Zdzisław Zbigniew Podkański  " LANGUAGE="PL">
Όπως είναι γνωστό, η ψυχική υγεία είναι θεμελιώδης αξία για κάθε άτομο και εμείς, οι εκπρόσωποι των εθνών της Ευρώπης, δεν πρέπει να το ξεχνάμε αυτό. Πιστεύω ότι είναι θετικό ότι σήμερα στρέψαμε την προσοχή μας σε αυτό το ζήτημα εδώ στο Ευρωπαϊκό Κοινοβούλιο. Οι ψυχικές ασθένειες, ένας χείμαρρος αυτοκτονιών και κατάθλιψης, έχουν γίνει η απειλή της σύγχρονης κοινωνίας. Αυτά τα προβλήματα δεν επηρεάζουν μόνο όσους ζουν υπό συνεχές άγχος, αλλά επίσης και τα παιδιά, τους νέους και τους ηλικιωμένους. Πιστεύω ότι πρέπει να κάνουμε μακρόπνοα βήματα για να καταπολεμήσουμε αυτές τις ασθένειες του πολιτισμού. Για αυτό το λόγο υποστηρίζω την έρευνα και την ελεύθερη πρόσβαση στα αποτελέσματα αυτής της έρευνας, καθώς και την εμπλοκή ειδικευμένων επιστημόνων.
<P>
Εκφράζοντας τις ευχαριστίες μου για την Έκθεση για την Ψυχική Υγεία, θα ήθελα συγχρόνως να εκφράσω την ανησυχία μου για το κατά πόσο είναι δυνατόν, πέρα από την παροχή βοήθειας στους ηλικιωμένους και τη δράση για την καταπολέμηση του στιγματισμού και του κοινωνικού αποκλεισμού, να συμπεριλάβουμε σχέδια που θα έχουν στόχο κοινωνικά αποκλεισμένα άτομα. Αυτά τα άτομα δείχνουν συχνά μια αρνητική διάθεση απέναντι στους άλλους, νιώθουν αποξενωμένοι και φοβούνται την επίκριση της κοινωνίας. Κατά τη γνώμη μου, το πρώτο στο οποίο πρέπει να επικεντρωθούμε είναι ένα εκτεταμένο εκπαιδευτικό πρόγραμμα, έτσι ώστε όποιος βρεθεί στην ανάγκη, να ξέρει που να αποταθεί, τι είδους βοήθεια μπορεί να ζητηθεί και, το πιο σημαντικό, ότι είναι δυνατό να επιστρέψει στη κανονική ζωή.
<SPEAKER ID="311" NAME="Daciana Octavia Sârbu  " LANGUAGE="RO">
" ψυχική υγεία και η ευημερία αποτελούν μια μεγάλη πρόκληση στον αιώνα τον οποίο ζούμε. " Παγκόσμια Οργάνωση Υγείας εκτιμά ότι οι ψυχικές διαταραχές θα αποτελούν το 15% όλων των ασθενειών μέχρι το 2020.
<P>
Ανησυχώ ιδιαίτερα για το μέλλον των εφήβων και των παιδιών, για αυτό το λόγο έχει προτείνει την ανάληψη δράσης για την ευαισθητοποίηση των πολιτών σχετικά με την επιδείνωση της ψυχικής υγείας παιδιών, οι γονείς των οποίων έχουν μεταναστεύσει, παράλληλα με την εισαγωγή προγραμμάτων στα σχολεία που θα έχουν σκοπό τη βοήθεια αυτών των νέων για να αντιμετωπίσουν τα ψυχολογικά προβλήματα που συνδέονται με την απουσία των γονέων τους.
<P>
Έχω επιμείνει σε αυτό το θέμα λόγω του μεγάλου αριθμού των παιδιών που έχουν εγκαταλειφθεί από τους γονείς τους, οι οποίοι έχουν φύγει για δουλειά στο εξωτερικό, μια κατάσταση που συναντάται όλο και πιο συχνά στην Κεντρική και Ανατολική Ευρώπη. Έχοντας την υποστήριξη αυτών των νέων ανθρώπων κατά νου, έχω προτείνει δράσεις για τη δημιουργία συμβουλευτικών δομών σε κάθε σχολείο δευτεροβάθμιας εκπαίδευσης και την προσφορά εναλλακτικών επιλογών που θα είναι εμπιστευτικής φύσης και δε θα στιγματίζουν τα παιδιά, προκειμένου να ικανοποιηθούν οι κοινωνικές και συναισθηματικές τους ανάγκες.
<P>
Έχοντας κατά νου ότι η ψυχική υγεία καθορίζει την ποιότητα ζωής των πολιτών της Ευρωπαϊκής Ένωσης, αυτό το ζήτημα πρέπει να αντιμετωπιστεί εξίσου σοβαρά όπως τα ζητήματα σωματικής υγείας. Μάλιστα, χρειάζεται ένα Ευρωπαϊκό σχέδιο δράσης για να αντιμετωπιστούν οι προκλήσεις που τίθενται από της ψυχικές διαταραχές.
<SPEAKER ID="312" NAME="Richard Seeber  " LANGUAGE="DE">
Όταν μιλάμε για υγεία, συνήθως αναφερόμαστε στην ευημερία του σώματος. Παρόλα αυτά, η ψυχική ασθένεια μπορεί να αποτελεί ένα εξίσου μεγάλο εμπόδιο για την καθημερινή ζωή των πασχόντων και έχει εκτενείς και δυσμενείς κοινωνικές επιπτώσεις. Συνεπώς, η πρωτοβουλία του Κοινοβουλίου για τη βελτίωση της πληροφόρησης σχετικά με την ψυχική υγεία, είναι ένα πολύ θετικό βήμα. Πρέπει να υπάρξει μεγαλύτερη δημόσια συζήτηση για την προσέγγιση των ψυχικών διαταραχών και επιπλέον να γίνουν διαθέσιμες στο ευρύ κοινό μέθοδοι πρόληψης της ψυχικής ασθένειας.
<P>
Ιδιαίτερη έμφαση πρέπει να δοθεί στον εργασιακό χώρο. Καθώς οι εργαζόμενοι περνούν ένα μεγάλο μέρος του χρόνου τους στον εργασιακό τους χώρο και εκτίθενται σε άγχος που σχετίζεται με τη δουλειά τους, είναι απαραίτητη η προώθηση της ψυχικής υγείας στον συγκεκριμένο τομέα. Μόνο όταν οι εργαζόμενοι έχουν κίνητρο και ισορροπία, μπορούν να ανταποκριθούν στις διάφορες απαιτήσεις.
<P>
Έτσι, πρέπει να υπάρξει ευαισθητοποίηση για αυτό το ζήτημα μεταξύ των επιχειρήσεων και των δημόσιων οργανισμών. Γενικά, αναγνωρίζοντας τις ψυχικές διαταραχές, το Κοινοβούλιο επιδεικνύει μια σύγχρονη κατανόηση της υγείας και προσφέρει στους πάσχοντες μια θετική προοπτική μακροπρόθεσμα.

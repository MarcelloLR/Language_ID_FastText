<CHAPTER ID="014">
Διάταξη των εργασιών
<SPEAKER ID="019" NAME="Πρόεδρος">
Το τελικό σχέδιο της ημερήσιας διάταξης της τρέχουσας περιόδου συνόδου, το οποίο κατήρτισε η Διάσκεψη των Προέδρων κατά τη συνεδρίαση της Πέμπτης, 3 Ιουνίου 2008, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις.
<P>
Δευτέρα/Τρίτη/Τετάρτη: Δεν υπάρχουν τροποποιήσεις.
<P>
Πέμπτη: " Σοσιαλιστική Ομάδα στο Ευρωπαϊκό Κοινοβούλιο έχει ζητήσει να διαγραφεί από την ημερήσια διάταξη η πρώτη υποενότητα της συζήτησης για τα ανθρώπινα δικαιώματα σήμερα το απόγευμα με τίτλο "Εικαζόμενη ύπαρξη κοινών τάφων στο τμήμα του υπό ινδική διοίκηση Kασμίρ".
<P>
Ο πρόεδρος της Ομάδας ΕΣΚ, κ. Schulz, έχει τον λόγο για να εξηγήσει το εν λόγω αίτημα.
<SPEAKER ID="020" NAME="Martin Schulz" LANGUAGE="DE">
Κύριε Πρόεδρε, προσπάθησα ήδη στη Διάσκεψη των Προέδρων να πείσω τους προέδρους των πολιτικών ομάδων ότι το εν λόγω θέμα είναι εντελώς άστοχο να συμπεριληφθεί την παρούσα φάση στην ημερήσια διάταξη. Στηρίζεται σε μια απλή εικασία της Διεθνούς Αμνηστίας. Κατά την ίδια τη Διεθνή Αμνηστία, υπάρχει η υποψία για την ύπαρξη αυτών των κοινών τάφων, όμως δεν υπάρχουν ακόμη απτές αποδείξεις.
<P>
" πρόεδρος της Υποεπιτροπής Ανθρωπίνων Δικαιωμάτων, κ. Flautre, αντέδρασε με πολύ συνετό τρόπο σε αυτή την καταγγελία. Προσκάλεσε εκπροσώπους της Διεθνούς Αμνηστίας να επισκεφθούν την επιτροπή στις 16 Ιουλίου ώστε να υποστηρίξουν και να συγκεκριμενοποιήσουν τις καταγγελίες. Συνεπώς, θεωρούμε ότι είναι πολύ εύλογο να περιμένουμε να πραγματοποιηθεί πρώτα αυτή η ακρόαση και μετά να αποφασίσουμε πώς πρέπει να αντιμετωπίσουμε αυτό το θέμα στην ημερήσια διάταξή μας.
<P>
Επιπροσθέτως, θέλω να επισημάνω ότι η επίμαχη γεωγραφική περιοχή δεν είναι μια τυχαία περιοχή, αλλά ένα μέρος του κόσμου στο οποίο, μεταξύ άλλων, το Ευρωπαϊκό Κοινοβούλιο, ως διεθνής πολιτική οντότητα, οφείλει να κινείται με μεγάλη προσοχή, και να μην λαμβάνει αποφάσεις βάσει εικασιών οι οποίες ενδέχεται να προκαλέσουν το ακριβώς αντίθετο από το επιθυμητό αποτέλεσμα, που είναι η επίτευξη μεγαλύτερης σταθερότητας στην εν λόγω περιοχή.
<P>
Ως εκ τούτου, ζητούμε τη διαγραφή αυτού του θέματος από την ημερήσια διάταξη.
<SPEAKER ID="021" NAME="Monica Frassoni">
εξ ονόματος της Ομάδας Verts/ALE. - (EN) Κύριε Πρόεδρε, στη συζήτηση που -ευελπιστώ ότι- πρόκειται να διεξαγάγουμε θα ζητήσουμε τη διενέργεια ανεξάρτητης έρευνας σχετικά με τους κοινούς τάφους, την προστασία των χώρων αυτών και τον τερματισμό της παρενόχλησης των ανθρώπων που διεξάγουν αυτή την έρευνα. Φρονώ ότι δεν υπάρχει καμία απολύτως αντίφαση μεταξύ αυτής της αίτησης για κατεπείγουσα συζήτηση και της ακρόασης που διοργανώνει η κ. Flautre για τις 16 Ιουλίου.
<SPEAKER ID="022" NAME="Martin Schulz" AFFILIATION="PSE">
(DE) Κύριε Πρόεδρε, πώς είναι δυνατόν να ζητείται ονομαστική ψηφοφορία για μια πρότασή μου, τη στιγμή που την κατέθεσα μόλις τώρα;
<SPEAKER ID="023" NAME="Πρόεδρος">
Κύριε Schulz, όταν σχεδιάζετε κάτι, αυτό γίνεται γρήγορα γνωστό, υποθέτω λοιπόν ότι έγινε γνωστό σε όλους πολύ γρήγορα. Εντούτοις, πιστεύω ότι, εφόσον μου έχει κατατεθεί αυτή η αίτηση, οφείλω να την θέσω σε ψηφοφορία.
<SPEAKER ID="024" NAME="Martin Schulz" AFFILIATION="PSE">
(DE) Κύριε Πρόεδρε, βάσει του Κανονισμού, νομίζω ότι αυτό είναι αδύνατον. " πολιτική μου ομάδα αποφάσισε, περίπου πριν από 25 λεπτά, να μου αναθέσει να καταθέσω αυτή την πρόταση. Συνεπώς, πιστεύω ότι είναι εντελώς αδύνατον να έχει υποβληθεί εν τω μεταξύ αίτηση για ονομαστική ψηφοφορία επί της πρότασης την οποία μόλις κατέθεσα. Εάν έχει υποβληθεί, τότε η υποβολή της έγινε εκτός των προβλεπόμενων προθεσμιών, οπότε έχετε τη διακριτική ευχέρεια να την απορρίψετε.
<SPEAKER ID="025" NAME="Πρόεδρος">
Κύριε Schulz, έχω ενημερωθεί ότι η πρόταση υποβλήθηκε μία ώρα νωρίτερα, και από αυτό συμπεραίνω ότι υποβλήθηκε ως προληπτικό μέτρο. Αυτό τουλάχιστον υποπτεύομαι, κύριε Schulz. Γιατί είναι τόσο φοβερό πρόβλημα; Έχετε τις πεποιθήσεις σας, άλλοι έχουν τις δικές τους. Όλοι μπορούμε να έχουμε τις πεποιθήσεις μας. Εξ όσων πληροφορούμαι, πριν από μία ώρα -με άλλα λόγια, εγκαίρως- υποβλήθηκε σύμφωνα με την προβλεπόμενη διαδικασία αίτηση για ονομαστική ψηφοφορία, εφόσον ετίθετο θέμα να ληφθεί σχετική απόφαση.
<P>
(Διαμαρτυρίες)
<P>
" καθεμία πλευρά μπορεί να αποφασίσει αν θέλει να προσκομίσει τα έγγραφά της ή όχι - η επιλογή ανήκει σε έναν έκαστο των βουλευτών.
<SPEAKER ID="026" NAME="Martin Schulz" AFFILIATION="PSE">
(DE) Κύριε Πρόεδρε, παρακαλώ να διακοπεί η συνεδρίαση για δύο λεπτά μέχρις ότου αποκτήσουν όλοι οι βουλευτές του Σώματος τις κάρτες ψηφοφορίας τους.
<SPEAKER ID="027" NAME="Πρόεδρος">
Προχωρούμε σε σύντομη διακοπή της συνεδρίασης προκειμένου να πάρουν όλες και όλοι οι συνάδελφοι κάρτες ψηφοφορίας.
<P>
(" συνεδρίαση διακόπτεται για λίγα λεπτά)
<P>
(Το Σώμα απορρίπτει την πρόταση με ονομαστική ψηφοφορία)
<SPEAKER ID="029" NAME="Hannes Swoboda" AFFILIATION="PSE">
(DE) Κύριε Πρόεδρε, αναφέρατε στην αρχή ότι είναι πολύ ευχάριστο το γεγονός ότι παρίσταται στη συνεδρίαση ο υπουργός Jean-Pierre Jouyet - και είναι πραγματικά ευχάριστο. Θα καλέσετε μήπως τις μελλοντικές Προεδρίες να μιμηθούν το παράδειγμα του κ. Jouyet και να παρίστανται στο Κοινοβούλιο από τη Δευτέρα;
<SPEAKER ID="030" NAME="Σταύρος Λαμπρινίδης" AFFILIATION="PSE">
Κύριε Πρόεδρε, μία πολύ σύντομη παρατήρηση για το πρόγραμμά μας την Πέμπτη: έρχεται εδώ ο Πρόεδρος της Γαλλίας, ο κύριος Σαρκοζί, να παρουσιάσει ενόψει μίας τεράστιας ευρωπαϊκής κρίσης το ζήτημα του μέλλοντος της Ευρώπης.
<P>
" Σοσιαλιστική Ομάδα, καθ' όσον γνωρίζω, έχει μόνο 18 λεπτά ομιλίας. Φαντάζομαι ότι ο Πρόεδρος έχει ελάχιστα και οι υπόλοιποι ακόμη λιγότερα.
<P>
Το Ευρωπαϊκό Κοινοβούλιο είναι ο κατ' εξοχήν χώρος όπου θα έπρεπε οι ευρωβουλευτές να μιλούν και οι ηγέτες να ακούν. Με αυτή την κατανομή χρόνου νομίζω ότι έχουμε χάσει ένα σημαντικότατο στοίχημα σ' αυτή τη συζήτηση.
<SPEAKER ID="031" NAME="Πρόεδρος">
Κύριε Λαμπρινίδη, προβλέπεται συγκεκριμένη διαδικασία για την κατανομή του χρόνου. Οι Πέμπτες δεν διαφέρουν από τις υπόλοιπες ημέρες, και είναι ευθύνη της πολιτικής σας ομάδας να κατανείμει τους χρόνους ομιλίας στο εσωτερικό της όπως κρίνει σκόπιμο. Κατά τα λοιπά, ακολουθείται η μέθοδος d'Hondt, και την Πέμπτη δεν προβλέπεται τίποτε το διαφορετικό.

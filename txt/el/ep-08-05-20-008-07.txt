<CHAPTER ID="008-07">
7. Στατιστικές για το κρέας και το ζωικό κεφάλαιο (
<P>
- Πριν από την ψηφοφορία:
<SPEAKER ID="137" NAME="Friedrich-Wilhelm Graefe zu Baringdorf">
εισηγητής. - (DE) Κύριε Πρόεδρε, ήταν πράγματι διασκεδαστικό. Όσον αφορά το περιεχόμενο, πρόκειται για σημαντική έκθεση, αλλά δεν θα ήθελα να την σχολιάσω τώρα.
<P>
Δεν διεξαγάγαμε καμία συζήτηση, οπότε συμφωνήθηκε να προσθέσω τα σχόλιά μου εν συντομία. Αυτή η έκθεση αφορά τη διαδικασία συναπόφασης. Είχαμε διαφωνίες με το Συμβούλιο σχετικά με τη διαδικασία επιτροπολογίας. Στη διαδικασία συναπόφασης εκφράσαμε, όπως ήταν αρκετά φυσικό, την επιθυμία -όπως διαπραγματευτήκατε- για ελέγχους επί της κανονιστικής διαδικασίας· εκφράσαμε την επιθυμία να μπορεί το Κοινοβούλιο να επέμβει σε περίπτωση αλλαγής των διοικητικών διαδικασιών. Το Συμβούλιο ήθελε να μας το αρνηθεί αυτό. Είχαμε αρκετούς διαπληκτισμούς με το Συμβούλιο, αλλά στο τέλος η άποψή μας επικράτησε. Εάν η Συνθήκη, που κάποτε ονομαζόταν Σύνταγμα, τεθεί σε ισχύ, θα πρέπει να γίνει περαιτέρω αναθεώρηση της διαδικασίας επιτροπολογίας. Θα πρέπει τότε να διασφαλίσουμε ότι η πρακτική που ακολουθεί ήδη το Συμβούλιο δεν θα επαναληφθεί και ότι κατά βάση δεν θα χάσουμε την επιρροή μας εδώ.
<P>
Αναφέρω αυτό το ζήτημα ώστε να ασχοληθούν με αυτό οι πολιτικές ομάδες.

<CHAPTER ID="003">
Απολογισμός της σουηδικής προεδρίας - Συμπεράσματα του Ευρωπαϊκού Συμβουλίου της 10ης και 11ης Δεκεμβρίου 2009 (συζήτηση)
<SPEAKER ID="014" NAME="Πρόεδρος">
Θα ήθελα να καλωσορίσω θερμά τον πρωθυπουργό κ. Reinfeldt που ήταν μαζί μας για σχεδόν έξι μήνες ως Προεδρεύων του Συμβουλίου. Θα ήθελα επίσης να καλωσορίσω τον Πρόεδρο Barroso.
<P>
" ημερήσια διάταξη προβλέπει την κοινή συζήτηση
<P>
της δήλωσης του Συμβουλίου για τον απολογισμό της σουηδικής Προεδρίας και
<P>
της έκθεσης του Ευρωπαϊκού Συμβουλίου και της δήλωσης της Επιτροπής για τα συμπεράσματα του Ευρωπαϊκού Συμβουλίου της 10ης και της 11ης Δεκεμβρίου 2009.
<SPEAKER ID="015" NAME="Fredrik Reinfeldt">
Προεδρεύων του Συμβουλίου. - (EN) Κύριε Πρόεδρε, είμαι ευγνώμων γι' αυτήν την ευκαιρία να απευθυνθώ και πάλι στο Ευρωπαϊκό Κοινοβούλιο σε μια τόσο κρίσιμη περίοδο.
<P>
Τη στιγμή αυτή που συζητάμε, εκπρόσωποι 193 χωρών είναι συγκεντρωμένοι σε ένα συνεδριακό κέντρο της Κοπεγχάγης και συζητούν, επιχειρηματολογούν, διαπραγματεύονται και προσπαθούν να ανταποκριθούν στις προσδοκίες εκατομμυρίων ανθρώπων σε ολόκληρο τον κόσμο. Σε μόλις δύο ημέρες θα έχει ολοκληρωθεί η σύνοδος του Ο"Ε για το κλίμα. Σύντομα θα αναπολούμε μια σύνοδο που ήταν σημαντική όχι μόνο για την ΕΕ, αλλά για ολόκληρο τον κόσμο. μια σύνοδο που ήταν καθοριστική για εκείνους που δεν μπορούν να ποτίσουν τις καλλιέργειές τους εξαιτίας της έλλειψης νερού, καθοριστική για εκείνους που έχασαν τα σπίτια τους από ανεμοστρόβιλους ή πλημμύρες και καθοριστική για εκείνους που κατασκευάζουν εις μάτην τείχη για να προστατευθούν από τη στάθμη της θάλασσας που ανεβαίνει κάθε χρόνο.
<P>
Γνωρίζουμε τι διακυβεύεται, γιατί λοιπόν είναι τόσο δύσκολο να δράσουμε; Μήπως επειδή φοβόμαστε ότι θα αλλάξει ο τρόπος ζωής μας; Κι όμως, γνωρίζουμε ότι αν συνεχίσουμε να χρησιμοποιούμε τους παγκόσμιους πόρους με τον ίδιο τρόπο, ο σημερινός τρόπος ζωής μας θα είναι πια αδύνατος και θα αντιμετωπίσουμε ακόμα πιο ριζικές αλλαγές. Έχουμε να φοβηθούμε για πολύ σημαντικότερα πράγματα από τις καθημερινές μας ανέσεις.
<P>
" καταπολέμηση της κλιματικής αλλαγής ήταν στην κορυφή της ατζέντας σε ολόκληρη τη διάρκεια της σουηδικής Προεδρίας, σε όλες τις συνεδριάσεις του Ευρωπαϊκού Συμβουλίου και σε όλες μας τις συνόδους κορυφής με τους μείζονες εταίρους της Ένωσης. Όπως πιθανώς γνωρίζετε, στο Ευρωπαϊκό Συμβούλιο του Οκτωβρίου εγκρίναμε μια ευρεία εντολή προκειμένου να διατηρήσουμε την ηγετική θέση της ΕΕ στις διαπραγματεύσεις για το κλίμα. Συμφωνήσαμε σε έναν μακροπρόθεσμο στόχο μείωσης των εκπομπών της τάξης του 80%-95% μέχρι το 2050 και επαναλάβαμε την προσφορά μας να μειώσουμε τις εκπομπές κατά 30%, υπό τον όρο ότι και άλλοι θα καταβάλουν παρόμοιες προσπάθειες. Συμφωνήσαμε σε μειώσεις των εκπομπών των διεθνών μεταφορών και παρά τις αντιδράσεις ορισμένων πλευρών, προσδιορίσαμε με συγκεκριμένους αριθμούς την οικονομική ενίσχυση που απαιτείται στις αναπτυσσόμενες χώρες για την καταπολέμηση της κλιματικής αλλαγής. Την περασμένη εβδομάδα κάναμε - μετά από εβδομάδες διμερών διαβουλεύσεων - ένα ακόμα βήμα: μια συλλογικά καταρτισμένη οικονομική δέσμη για τη "ταχεία εκκίνηση" της δράσης για το κλίμα σε αναπτυσσόμενες χώρες, προσφέροντας 7,2 δισ. ευρώ για τα επόμενα τρία χρόνια.
<P>
Γνωρίζω ότι αυτό δεν αρκεί. Πρέπει συνεπώς να πω ότι, αν και είμαι ικανοποιημένος που το Ευρωπαϊκό Συμβούλιο μπόρεσε να συμφωνήσει στο ζήτημα αυτό, έφθασε πλέον η στιγμή για να συνταχθούν μαζί μας και άλλες ανεπτυγμένες χώρες.
<P>
Τι πρέπει λοιπόν να κάνουμε στην Κοπεγχάγη; Για να μειώσουμε τις εκπομπές αερίων θερμοκηπίου, χρειαζόμαστε δεσμευτικές υποσχέσεις όχι μόνο από τις ανεπτυγμένες χώρες, αλλά και από αναπτυσσόμενες χώρες, προκειμένου να εξασφαλίσουμε ότι η άνοδος της θερμοκρασίας του πλανήτη θα παραμείνει κάτω από τον στόχο των 2 °C που μας λέει η επιστήμη ότι απαιτείται.
<P>
Συζήτησα με την ηγεσία της Ινδίας και της Κίνας. Γνωρίζω τι λένε γι' αυτό. Γιατί να συμφωνήσουν σε μια καθαρή και πράσινη ανάπτυξη όταν εμείς ρυπαίναμε για ολόκληρες δεκαετίες τον πλανήτη; Αυτή είναι μία άποψη για το ζήτημα αυτό, το πρόβλημα όμως είναι ότι ο ανεπτυγμένος κόσμος δεν μπορεί να λύσει μόνος του το πρόβλημα. Οι εκπομπές του αναπτυσσόμενου κόσμου έχουν ήδη αρχίσει να ξεπερνούν αυτές του ανεπτυγμένου κόσμου. Αυτός είναι ο λόγος για τον οποίο πρέπει να συνεργαστούμε για να λύσουμε το πρόβλημα. Από την πλευρά μας, μπορούμε να αντισταθμίσουμε πολλά χρόνια ανεύθυνης συμπεριφοράς. Μπορούμε να βοηθήσουμε στη χρηματοδότηση των δράσεων για το κλίμα στον αναπτυσσόμενο κόσμο. " Ευρωπαϊκή Ένωση ανέλαβε την ευθύνη της την περασμένη εβδομάδα. Στην Κοπεγχάγη, σημασία δεν θα έχει ο τύπος αλλά η ουσία. Αν επιτύχουμε μια συμφωνία για τη μείωση των εκπομπών και τη χρηματοδότηση και μια δέσμευση άμεσης ανάληψης δράσης, θα μπορούμε να είμαστε ικανοποιημένοι και, αυτό που είναι ακόμα σημαντικότερο, θα μπορέσουμε να αρχίσουμε την καταπολέμηση της κλιματικής αλλαγής.
<P>
Πέρυσι αντιμετωπίσαμε ξαφνικά τη σοβαρότερη οικονομική κρίση από τη δεκαετία του '30. Το έδαφος έτρεμε κυριολεκτικά κάτω από τα πόδια μας. Ξαφνικά, καταλάβαμε πόσο διασυνδεδεμένες ήταν οι χρηματοπιστωτικές αγορές και πόσο μεγάλη ήταν η μεταξύ μας αλληλεξάρτηση ως προς την ανεύρεση μιας κοινής αντίδρασης. Μέσα σε λίγους μόνο μήνες, κυβερνήσεις της ΕΕ ενέκριναν έκτακτα μέτρα στήριξης. Ήταν μια γρήγορη και εντυπωσιακή αντίδραση, είχε όμως το τίμημά της. Το συσσωρευμένο έλλειμμα στα δημόσια οικονομικά μας ανέρχεται τώρα σε σχεδόν 7% του ΑΕγχΠ - είναι δηλαδή παραπάνω από τρεις φορές μεγαλύτερο από εκείνο του περασμένου έτους. Είκοσι κράτη μέλη εισέρχονται στη διαδικασία υπερβολικού ελλείμματος. Έτσι, όπως είναι φυσικό, οι συνέπειες της οικονομικής και χρηματοπιστωτικής κρίσης ήταν άλλη μια κύρια προτεραιότητα αυτό το φθινόπωρο.
<P>
Επιτρέψτε μου να αναφέρω εν συντομία τι έχουμε κάνει. Στο τέλος Οκτωβρίου εγκρίναμε μια δημοσιονομική στρατηγική εξόδου και στο Ευρωπαϊκό Συμβούλιο της περασμένης εβδομάδας εγκρίναμε τις αρχές για την έξοδο από τα σχέδια οικονομικής ενίσχυσης. Επιπλέον, εγκρίναμε μια εντελώς νέα δομή της χρηματοπιστωτικής εποπτείας στην Ευρώπη. Όταν οι χρηματοπιστωτικές ροές είναι διεθνείς, η εποπτεία δεν μπορεί να παραμένει εθνική. Τώρα είναι η σειρά του Ευρωπαϊκού Κοινοβουλίου να συμφωνήσει για τις τελικές ενέργειες.
<P>
Ήταν επίσης σαφές για εμάς ότι η "λογική των bonus" δεν θα μπορούσε να συνεχιστεί με τον τρόπο που είχε συνηθίσει ο κόσμος. Χαίρομαι διότι η ΕΕ κατάφερε να πείσει την G20 να συμφωνήσει σε εκτεταμένες αλλαγές αυτής της πολιτικής. Οι νέοι κανόνες θα ενισχύσουν την ανάγκη σύνδεσης μεταξύ αποτελέσματος και ανταμοιβής.
<P>
" οικονομική και χρηματοπιστωτική κρίση μας έπληξε σκληρά, δείξαμε όμως την ικανότητά μας να δράσουμε και ενισχύσαμε την αντίστασή μας. Όταν θα έχουμε εξασφαλίσει πια την ανάκαμψή μας, η ΕΕ θα είναι ισχυρότερη χάρη στα μέτρα που υιοθετήσαμε.
<P>
" σουηδική Προεδρία συνέπεσε με μια περίοδο θεσμικής αλλαγής. Όταν αναλάβαμε την Προεδρία την 1η Ιουλίου, το Κοινοβούλιο αυτό μόλις είχε εκλεγεί. Δεν είχαμε ακόμα διορίσει Πρόεδρο της Ευρωπαϊκής Επιτροπής. Το αποτέλεσμα του δημοψηφίσματος στην Ιρλανδία, που εκκρεμούσε τότε, ήταν αβέβαιο. Δεν ήταν σαφές αν θα επικυρωνόταν η Συνθήκη της Λισαβόνας από όλα τα κράτη μέλη. Δεν ήταν καν ακόμα βέβαιο αν θα μπορούσε να τεθεί σε ισχύ κατά τη διάρκεια της σουηδικής Προεδρίας.
<P>
Τότε εκτυλίχθηκε το δράμα. Σε στενή διαβούλευση με αυτό το Κοινοβούλιο, ο José Manuel Barroso διορίστηκε Πρόεδρος της Ευρωπαϊκής Επιτροπής για μια δεύτερη θητεία. " Προεδρία είχε πλέον έναν σταθερό ομόλογο στην Επιτροπή με τον οποίο μπορούσε να συνεργαστεί. Το αποτέλεσμα του ιρλανδικού δημοψηφίσματος ήταν μια νίκη για την Ιρλανδία. Ήταν μια νίκη για την ευρωπαϊκή συνεργασία. Μας έφερε ένα βήμα πιο κοντά στη Συνθήκη της Λισαβόνας.
<P>
Αλλά τότε συνέβη το αναπάντεχο. Λίγο πριν από το τέλος της διαδικασίας, ο Τσέχος πρόεδρος προέβαλε νέους όρους για να υπογράψει. Έπρεπε να διαχειριστούμε τα αιτήματα αυτά με τέτοιον τρόπο ώστε αυτό να μην αποτελέσει αφορμή για τα άλλα κράτη μέλη να προβάλουν παρόμοιους όρους και το καταφέραμε στο Ευρωπαϊκό Συμβούλιο του Οκτωβρίου. Μετά από μερικές ημέρες ο Τσέχος πρόεδρος υπέγραψε. Αμέσως μετά την υπογραφή άρχισα ξανά τις διαβουλεύσεις με τους συναδέλφους μου. Έπρεπε να συμφωνήσουμε για τις υψηλόβαθμες θέσεις - για τον Πρόεδρο του Ευρωπαϊκού Συμβουλίου, και να ορίσουμε τον Ύπατο Εκπρόσωπο. Δεν υπερβάλλω λέγοντας ότι ανακουφιστήκαμε όταν την 1η Δεκεμβρίου ολοκληρώθηκαν όλες οι προετοιμασίες. Επιτέλους μπορούσε να τεθεί σε ισχύ η Συνθήκη της Λισαβόνας.
<P>
Τώρα η Ευρωπαϊκή Ένωση θα είναι πιο αποτελεσματική. Θα διαθέτει καλύτερα μέσα για την καταπολέμηση της κλιματικής αλλαγής και για να επηρεάζει την παγκόσμια οικονομική ατζέντα. Ο νέος Πρόεδρος του Ευρωπαϊκού Συμβουλίου θα εξασφαλίσει τη συνέχεια. " Ύπατη Εκπρόσωπος θα εξασφαλίσει τον συντονισμό των εξωτερικών μας σχέσεων. Με τη μεγαλύτερη εμπλοκή του Ευρωπαϊκού Κοινοβουλίου και των εθνικών μας κοινοβουλίων θα έχουμε μια πιο δημοκρατική Ένωση. Μια νέα εποχή ξεκίνησε για την Ευρωπαϊκή Ένωση.
<P>
Όταν παρουσιάστηκα εδώ μπροστά σας στις 15 Ιουλίου, βρισκόμασταν ακόμα εν μέσω της οικονομικής και χρηματοπιστωτικής κρίσης. Υπήρχε αβεβαιότητα ως προς τη μετάβαση στη νέα Συνθήκη. Δεν γνωρίζαμε αν θα καταφέρναμε να ενωθούμε και να ενθαρρύνουμε άλλους για να ακολουθήσουμε τον όχι και τόσο μακρύ, αλλά πολύ δύσβατο δρόμο προς την Κοπεγχάγη.
<P>
Με τη συνεδρίαση του Ευρωπαϊκού Συμβουλίου της περασμένης εβδομάδας, η σουηδική Προεδρία υλοποίησε και τις πέντε προτεραιότητές της: μια ισχυρή εντολή της ΕΕ για την κλιματική αλλαγή, την παρακολούθηση της οικονομικής και χρηματοπιστωτικής κρίσης, τη στρατηγική της ΕΕ για τη Βαλτική Θάλασσα, το πρόγραμμα της Στοκχόλμης για τη δικαιοσύνη και τις εσωτερικές υποθέσεις, την ενίσχυση της ΕΕ ως παγκόσμιου παράγοντα, συμπεριλαμβανομένης της διεύρυνσης και μιας νέας υπηρεσίας εξωτερικής δράσης. Όπως είπα, με την έναρξη ισχύος της Συνθήκης της Λισαβόνας άρχισε στην Ευρωπαϊκή Ένωση μια νέα εποχή.
<P>
Θα ήθελα να τελειώσω εκφράζοντας τις ευχαριστίες μου προς όλους εσάς. " Προεδρία χρειαζόταν τη βοήθεια του Ευρωπαϊκού Κοινοβουλίου για την αντιμετώπιση των προκλήσεων που αντιμετωπίζαμε. Σας ευχαριστώ που μας προσφέρατε τη βοήθεια αυτή.
<P>
Θα ήθελα επίσης να ευχαριστήσω την Επιτροπή και ειδικά τον Πρόεδρο Barroso. Αυτό το φθινόπωρο πέρασα προφανώς πάρα πολύ χρόνο με τον José Manuel. Υπήρξε τεράστια βοήθεια για μένα και για τη σουηδική Προεδρία.
<P>
Τέλος, θα ήθελα να ευχαριστήσω τα κράτη μέλη για τη βούλησή τους να παραμερίσουν τις διαφορές τους και να αρχίσουν να συμβιβάζονται - έχοντας στην καρδιά τους το καλό της Ευρώπης - για να βρεθούν λύσεις που δεν θα είναι καλές μόνο για τα ίδια, αλλά για ολόκληρη την Ευρώπη. Αυτή η ενότητα είναι η δύναμή μας.
<SPEAKER ID="016" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, κύριε πρωθυπουργέ, το περασμένο εξάμηνο είδαμε να τίθεται σε ισχύ μια νέα συνθήκη τερματίζοντας σχεδόν δέκα χρόνια συζητήσεων και ανοίγοντας την πόρτα σε νέες ευκαιρίες για αυτήν τη νέα, διευρυμένη Ευρωπαϊκή Ένωση που έχουμε σήμερα. Είχαμε την πρώτη ένδειξη για το ότι η αποφασιστική δράση για τη σταθεροποίηση της ευρωπαϊκής οικονομίας ενόψει της κρίσης αποφέρει κάποια αποτελέσματα. Καθώς μπαίνουμε στον τελικό γύρο της Κοπεγχάγης, μπορούμε να είμαστε βέβαιοι ότι η Ευρωπαϊκή Ένωση εργάστηκε σκληρά για να διατηρήσει την ορμή που υποστήριζε προς μια αποφασιστική παγκόσμια δράση σχετικά με την κλιματική αλλαγή.
<P>
Θα ήθελα για τον λόγο αυτόν να εκφράσω τις ειλικρινείς μου ευχαριστίες στον πρωθυπουργό κ. Reinfeldt και σε όλη την ομάδα της σουηδικής Προεδρίας για μια εξαιρετικά επιτυχημένη προεδρία. Είναι ιδιαίτερα σημαντικό που η σουηδική Προεδρία υπήρξε τόσο αποτελεσματική σχετικά με την εξασφάλιση της ολοκλήρωσης της διαδικασίας επικύρωσης της Συνθήκης της Λισαβόνας επιτυγχάνοντας τη μετάβαση σε αυτήν τη νέα συνθήκη και ταυτόχρονα και όλους τους άλλους στόχους. Παρακολουθήσαμε τον διορισμό του πρώτου Προέδρου του Ευρωπαϊκού Συμβουλίου και της πρώτης Υπάτης Εκπροσώπου, της Αντιπροέδρου της Επιτροπής, από το Ευρωπαϊκό Συμβούλιο. Κι ας μην ξεχνάμε - γιατί αυτή ήταν μια πολύ σημαντική στιγμή για το Σώμα, μετά από τον ομόφωνο διορισμό του Ευρωπαϊκού Συμβουλίου - ότι παρακολουθήσαμε την εκλογή του Προέδρου της νέας Επιτροπής από το Ευρωπαϊκό Κοινοβούλιο με ειδική πλειοψηφία.
<P>
" συνεδρίαση του Ευρωπαϊκού Συμβουλίου της περασμένης εβδομάδας ήταν η πρώτη φορά που το Συμβούλιο συνήλθε ως ολοκληρωμένο θεσμικό όργανο. Επίσης, ήταν η πρώτη φορά που παρευρέθηκε η νέα Υπάτη Εκπρόσωπος και Αντιπρόεδρος της Επιτροπής Catherine Ashton. Ο νέος Πρόεδρος του Ευρωπαϊκού Συμβουλίου θα αναλάβει πλήρως τα καθήκοντά του την 1η Ιανουαρίου 2010 και παρουσίασε τις ιδέες του για τον μελλοντικό τρόπο οργάνωσης του Ευρωπαϊκού Συμβουλίου στο μέλλον. Επικροτώ θερμά όλες τις προτάσεις για να δοθεί μεγαλύτερη συνοχή και συνέχεια στο έργο του Ευρωπαϊκού Συμβουλίου. Επίσης, επικροτώ τις ιδέες να έχουμε πιο πολιτικές και ειλικρινείς συζητήσεις και γρήγορα και ισχυρά συμπεράσματα.
<P>
Αντικείμενο του Ευρωπαϊκού Συμβουλίου αποτέλεσαν και πολλά άλλα ζητήματα. Θα ήθελα να υπογραμμίσω μόνο μερικά από αυτά, χωρίς να ξεχάσω ένα πολύ σημαντικό: τη διατύπωση της στρατηγικής για τη Βαλτική που μπορεί να αποτελέσει πρότυπο για άλλες περιφερειακές συνεργασίες εντός της ΕΕ και με ορισμένους από τους εταίρους μας.
<P>
Στον τομέα της οικονομίας διατηρούμε τη σωστή ισορροπία μεταξύ της διατήρησης των κινήτρων και της προετοιμασίας των στρατηγικών μας για την έξοδο από την κρίση. Παρουσίασα την εικόνα της ευρωπαϊκής μας στρατηγικής για το 2020. Ελπίζω ότι το Ευρωπαϊκό Συμβούλιο θα επικεντρωθεί στη συζήτηση για αυτήν την πολύ σημαντική ατζέντα για το μέλλον της Ευρώπης, συγκεκριμένα διεξάγοντας συζητήσεις στις επόμενες συνεδριάσεις, στο επίσημο Ευρωπαϊκό Συμβούλιο τον Φεβρουάριο και στο εαρινό Ευρωπαϊκό Συμβούλιο. Θα ήθελα να επαναλάβω εδώ την πρότασή μου να έρθω εδώ στην Ολομέλεια έτσι ώστε το Κοινοβούλιο να μπορέσει να διοργανώσει μια συγκεκριμένη συζήτηση για αυτό το πολύ σημαντικό ζήτημα. Θεωρώ εξαιρετικά σημαντικό το γεγονός ότι εδώ υπάρχει πλήρης συμμετοχή του Ευρωπαϊκού Κοινοβουλίου, και από την πλευρά του Συμβουλίου, από το Ευρωπαϊκό Συμβούλιο σε αυτήν τη στρατηγική της Ευρωπαϊκής Ένωσης για το 2020, όπου θα κριθεί το μέλλον μας.
<P>
Στο πρόγραμμα της Στοκχόλμης, οι προτάσεις της Επιτροπής έχουν τώρα μεταφραστεί σε μια συμφωνία για μια προσέγγιση κατά την επόμενη πενταετία. Γνωρίζω ότι πολλοί σε αυτήν εδώ την αίθουσα συμμερίζονται την αποφασιστικότητά μας να χρησιμοποιήσουμε αυτό το εφαλτήριο ώστε να εκμεταλλευτούμε τις ευκαιρίες της Συνθήκης της Λισαβόνας για μια αλλαγή πορείας στην ευρωπαϊκή δράση για την ελευθερία, την ασφάλεια και τη δικαιοσύνη. Αυτός ήταν ένας από τους κύριους λόγους για τους οποίους αποφάσισα να αναδιοργανώσω τα χαρτοφυλάκια του επόμενου σώματος των Επιτρόπων στον τομέα αυτόν. Αυτός θα είναι ένας από τους σημαντικότερους τομείς της εργασίας της Ευρωπαϊκής Ένωσης κατά τα επόμενα πέντε χρόνια.
<P>
Το Ευρωπαϊκό Συμβούλιο ήταν ιδιαίτερα σημαντικό για την κλιματική αλλαγή. Τα προηγούμενα χρόνια η Ευρωπαϊκή Ένωση ανέπτυξε μια συνεπή και φιλόδοξη προσέγγιση της κλιματικής αλλαγής. Είμαι πολύ υπερήφανος διότι η Επιτροπή ήταν ο πρωτεργάτης αυτής της πολύ φιλόδοξης ατζέντας. Ο αντίκτυπος της μείωσης των εκπομπών μπορεί να γίνει αισθητός μόνο μετά από αρκετές δεκαετίες, όμως κάνουμε ήδη συγκεκριμένα βήματα δίνοντας στους στόχους μας ισχύ νόμου.
<P>
Ας είμαστε ειλικρινείς ως προς αυτό. Ορισμένοι από τους εταίρους μας εξαγγέλλουν τις προθέσεις τους με ανακοινώσεις τύπου, εμείς όμως ανακοινώσαμε τις προθέσεις μας δια νόμου, ο οποίος έχει ήδη συμφωνηθεί από όλα τα κράτη μέλη. Ο ανεπτυγμένος κόσμος πρέπει να δράσει, αλλά πρέπει επίσης να βοηθήσει τον αναπτυσσόμενο κόσμο να αποσυνδέσει την ανάπτυξη από τις εκπομπές. Θεωρώ σωστό το γεγονός ότι το Ευρωπαϊκό Συμβούλιο επικεντρώθηκε την περασμένη εβδομάδα στο πώς μπορούμε να θέσουμε αυτόν τον παγκόσμιο ηγετικό ρόλο στην υπηρεσία ενός φιλόδοξου στόχου στην Κοπεγχάγη: δίνοντας την υπόσχεση ότι θα βοηθήσουμε τις αναπτυσσόμενες χώρες όχι σε κάποιο μακρινό μέλλον, αλλά ήδη το επόμενο έτος, καθιστώντας σαφές ότι η συμφωνία πρέπει να είναι ευρεία και να διαθέτει μηχανισμούς επαλήθευσης που θα διασφαλίζουν την τήρησή της, διατηρώντας την ετοιμότητά μας να ανεβάσουμε τους στόχους μας, μόνο όμως εάν και οι άλλοι προβούν επίσης σε φιλόδοξες δεσμεύσεις.
<P>
Θεωρώ ότι το Ευρωπαϊκό Συμβούλιο πέτυχε πολύ σημαντικά αποτελέσματα, συγκεκριμένα, σε δύο ζητήματα. Πρώτον, στο οικονομικό, το Συμβούλιο κατόρθωσε να δημιουργήσει μια χρηματοδοτική δέσμη ταχείας εκκίνησης μεγαλύτερη από την αναμενόμενη και, πράγμα σημαντικό, με τη συμμετοχή όλων των κρατών μελών. Φυσικά, ορισμένοι είπαν ότι αυτά που δίνονται από την Ευρωπαϊκή Ένωση δεν είναι αρκετά, όμως 7,2 δισ. ευρώ, δηλαδή παραπάνω από 10 δισ. αμερικανικά δολάρια υπό τις σημερινές συνθήκες, και για τρία χρόνια, είναι μια πολύ σοβαρή δέσμευση. Ελπίζω ότι τώρα τα χρήματα είναι εξασφαλισμένα και δε αποτελούν απλά μια επιθυμία. Τώρα είναι η σειρά των άλλων να κάνουν το ίδιο. Επίσης, το Ευρωπαϊκό Συμβούλιο επανέλαβε τη δέσμευσή του για μεσοπρόθεσμη χρηματοδότηση προκειμένου να εξασφαλιστεί ότι θα έχει μια δίκαιη συνεισφορά που είναι απαραίτητη για το 2020.
<P>
Δεύτερον, η δράση για το κλίμα υπήρξε κάποιες φορές παράγων διχογνωμίας για το Ευρωπαϊκό Συμβούλιο. Όμως αυτή τη φορά η ατμόσφαιρα ήταν διαφορετική. Υπήρχε μια έντονη κοινή αίσθηση ότι είναι προς το συμφέρον όλων να κάνει η Ευρωπαϊκή Ένωση το καθήκον της. Τώρα θα πρέπει να αποκομίσουμε τα οφέλη από την επένδυση που κάναμε ως πρωτοπόροι σε αυτήν την ατζέντα.
<P>
Αυτό που βρήκα γενικά ενθαρρυντικό ήταν η διαπίστωση ότι η Ευρωπαϊκή Ένωση πρέπει να είναι ενωμένη. Ας ελπίσουμε ότι αυτή η αποφασιστικότητα θα διατηρηθεί εν μέσω των πιέσεων των επομένων δύο ή τριών ημερών.
<P>
Τι μπορούμε να περιμένουμε τις επόμενες ημέρες; Ο δανός πρωθυπουργός κ. Rasmussen θα υποβάλει πιθανώς σήμερα ένα κείμενο, στο οποίο όμως πολλοί από τους βασικούς αριθμούς δεν έχουν ακόμα συμπληρωθεί. Καθήκον των ηγετών θα είναι να το προωθήσουν αυτό το κείμενο ώστε να καταλήξει σε συμφωνία. Αυτός είναι ο λόγος για τον οποίο θα μεταβώ στην Κοπεγχάγη αμέσως μετά από αυτήν τη συζήτηση. Μαζί με τον πρωθυπουργό κ. Reinfeldt θα κάνουμε τα πάντα προκειμένου η Ευρωπαϊκή Ένωση να ηγηθεί αυτής της συζήτησης.
<P>
Γνωρίζουμε ότι αυτήν τη στιγμή η ατμόσφαιρα στην Κοπεγχάγη δεν είναι άνετη. Γνωρίζουμε επίσης ότι αυτό είναι στοιχείο του συνήθους ρυθμού μιας κορυφαίας διαπραγμάτευσης. Όμως η άφιξη τόσο πολλών αρχηγών κρατών και κυβερνήσεων θα αποτελέσει ισχυρό παράγοντα ώθησης για την επίτευξη συμφωνίας. Αν η συμφωνία αυτή συμπεριλάβει μια πραγματική δέσμευση μείωσης των εκπομπών και από τις ανεπτυγμένες και από τις αναπτυσσόμενες χώρες, μια σαφή δέσμευση για τη χρηματοδότηση προκειμένου να επιτευχθεί ο στόχος αυτός, και μια συμφωνία για το πώς θα εφαρμοστεί και θα επαληθευθεί -αν αυτή η συμφωνία συμπεριλάβει τα διάφορα στοιχεία του οδικού χάρτη του Μπαλί και μπορεί να θεωρηθεί ότι βρίσκεται προς τη σωστή κατεύθυνση προκειμένου να τηρηθεί το όριο των 2 °C, τότε πιστεύω ότι θα πούμε δικαιολογημένα πως αυτό θα είναι ένα μεγάλο επίτευγμα. Δεν έχουμε φθάσει ακόμα σε αυτό το σημείο, όμως πιστεύω ότι η επίτευξη αυτής της συμφωνίας είναι δυνατή.
<P>
Οι επόμενες ημέρες θα δείξουν εάν θα πραγματοποιηθούν οι φιλοδοξίες που συζητήσαμε σε αυτήν εδώ την αίθουσα τόσες φορές, ωστόσο αισθάνομαι ήδη ότι υπάρχει αδιαμφισβήτητη ανάγκη αλλαγής και ότι πρέπει να σημειώσουμε αυτή την επιτυχία στην Κοπεγχάγη. Διακυβεύονται πάρα πολλά. Φυσικά, πρέπει να βρεθεί μια ισορροπία, υπάρχει όμως και η αίσθηση ότι η σημερινή γενιά γνωρίζει πως υπάρχει μια πρόκληση την οποία δεν μπορούμε να αποφύγουμε. Πιστεύω ότι μετά από το Ευρωπαϊκό Συμβούλιο της περασμένης εβδομάδας η Ευρωπαϊκή Ένωση είναι πια έτοιμη να αντιμετωπίσει την πρόκληση αυτή. Ελπίζω ότι με την ηγεσία της Ευρώπης θα σημειώσουμε επιτυχία στην Κοπεγχάγη.
<SPEAKER ID="017" NAME="Joseph Daul" LANGUAGE="FR">
Κύριε Πρόεδρε, κύριε Barroso, κύριε Reinfeldt, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) συμφωνεί με τον τρόπο με τον οποίο εσείς, κύριε Reinfeldt, χειριστήκατε την εκ περιτροπής προεδρία σύμφωνα με τη Συνθήκη της Νίκαιας. Επίσης, ταυτίζεται με τις πρόσφατες προτάσεις του Ευρωπαϊκού Συμβουλίου, τόσο για την κλιματική αλλαγή όσο και για την κρίση ή τη δημιουργία μας Ευρώπης με ασφάλεια, μιας Ευρώπης που προστατεύει.
<P>
" Ομάδα μου υποστηρίζει πραγματικά την ειλικρινή και υπεύθυνη διαχείριση των ευρωπαϊκών υποθέσεων που υπήρξε το χαρακτηριστικό γνώρισμα της σουηδικής Προεδρίας. Ειλικρινής, επειδή σε μια περίοδο όπου τόσο πολλοί φίλοι, γείτονες και συγγενείς μας πλήττονται από την κρίση διότι έχασαν τις θέσεις τους ή οι θέσεις τους εξακολουθούν να κινδυνεύουν, η Ευρώπη δεν τους έδωσε ψεύτικες υποσχέσεις. Χτίζει το μέλλον, το μέλλον μας, εξασφαλίζοντας ότι οι επιχειρήσεις θα έχουν και πάλι τα μέσα να δημιουργούν, να καινοτομούν και να δημιουργούν με τον τρόπο αυτόν θέσεις εργασίας.
<P>
Υπεύθυνη διαχείριση, διότι η Ευρώπη εφαρμόζει το πρότυπο της κοινωνικής οικονομίας της αγοράς στα ζητήματα της αλλαγής του κλίματος, της ασφάλειας, αλλά και της απασχόλησης και της οικονομίας. Οργανώνει το χρονοδιάγραμμα, τις ρυθμίσεις για μια συντονισμένη, σταδιακή, αλλά και δύσκολη έξοδο από την κρίση. Εξυγιαίνει τις καταστροφικές πρακτικές που είδαμε στις χρηματοπιστωτικές αγορές κατά τις προηγούμενες δεκαετίες. Υποστηρίζει τις ΜΜΕ και ενισχύει την κοινωνική συνοχή, χωρίς την οποία δεν μπορεί να επιτευχθεί τίποτα μόνιμο.
<P>
Ας προσέξουμε ωστόσο να μην επαναλάβουμε τα λάθη της στρατηγικής της Λισαβόνας, που υπήρξε πιο απογοητευτική από κάθε τι άλλο επειδή είχε θέσει μη ρεαλιστικούς στόχους. Ας προσέξουμε να εξασφαλίσουμε ότι η νέα οικονομική στρατηγική, που βαφτίστηκε "Ευρωπαϊκή Ένωση 2020", δεν θα γίνει άλλο ένα πολύπλοκο τέρας. Κύριε Reinfeldt, κύριε Barroso, η Ευρώπη επιδεικνύει αίσθηση ευθύνης και στο θέμα της κλιματικής αλλαγής. Με την απόφασή της να απελευθερώσει 2,4 δισ. ευρώ ως ετήσια ενίσχυση για τρία χρόνια, η Ευρώπη δημιουργεί ένα παράδειγμα προσφέροντας το ένα τρίτο της διεθνούς βοήθειας που διατίθεται για τις φτωχότερες χώρες.
<P>
Περιμένω τώρα να κάνουν το ίδιο και οι εταίροι μας. Από την Κοπεγχάγη περιμένω ισορροπημένες δεσμεύσεις, βραχυπρόθεσμες και μεσοπρόθεσμες, επαληθεύσιμες δεσμεύσεις, μαζί με οικονομικές κυρώσεις για την περίπτωση μη συμμόρφωσης. Με άλλα λόγια, περιμένω να μην παραπλανήσει η Κοπεγχάγη την Ευρώπη.
<P>
Ολοκληρώνω λέγοντας ότι η Ομάδα του Ευρωπαϊκού Λαϊκού Κόμματος υποστηρίζει τις κατευθυντήριες γραμμές του Συμβουλίου για την ασφάλεια στο πλαίσιο του νέου προγράμματος της Στοκχόλμης. Οι συμπολίτες μας θέλουν περισσότερη ασφάλεια, αλλά και σεβασμό των ελευθεριών του πολίτη. Θέλουν προστασία στην καθημερινή ζωή τους, θέλουν να γνωρίζουν τι τρώνε και τι καταναλώνουν, ταυτόχρονα όμως περιμένουν -πράγμα απόλυτα φυσικό- να ζήσουν σε μια πιο δίκαιη κοινωνία με μεγαλύτερο σεβασμό για τους άλλους. Αυτό ακριβώς είναι το είδος της Ευρώπης που υπερασπιζόμαστε και προάγουμε εμείς, η Ομάδα του Ευρωπαϊκού Λαϊκού Κόμματος.
<P>
Κυρίες και κύριοι, τώρα που πέρασε η οξεία κρίση και οι θεσμικές διακυμάνσεις, ήρθε η ώρα να λάβουμε μεγάλες αποφάσεις, και τα περιθώρια σφάλματος που διαθέτουμε είναι μικρά. Σε λίγες ημέρες θα δούμε αν απέδωσε η θαρραλέα στάση της Ευρώπης ως προς την κλιματική αλλαγή. Θα δούμε αν οι "νωμένες Πολιτείες, η Κίνα και οι άλλοι απλά προσπαθούν να κερδίσουν χρόνο ή θέλουν να περάσουν στον τελικό και να γίνουν υπεύθυνοι παγκόσμιοι παράγοντες.
<P>
Θα ήθελα να ευχαριστήσω τη σουηδική Προεδρία για τις προσπάθειές της και πρωτίστως, τώρα που φθάνουν τα Χριστούγεννα, τον κ. Reinfeldt. Εργαστήκατε σκληρά τους τελευταίους έξι μήνες, και όπως όλοι γνωρίζουμε, τα πράγματα δεν ήταν εύκολα. Επίσης, εύχομαι κάθε επιτυχία στον κ. Van Rompuy που θα αναλάβει καθήκοντα για δυόμισι χρόνια και ζητώ από το Συμβούλιο να μην ξεχνά ότι από δω και πέρα το Συμβούλιο και το Κοινοβούλιο παίζουν στην ίδια ομάδα υπό κάπως διαφανέστερες συνθήκες.
<SPEAKER ID="018" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, σήμερα αναφέρθηκε αρκετές φορές η έννοια της μετάβασης και πιστεύω ότι είναι ένας κατάλληλος όρος για να περιγραφεί η σουηδική Προεδρία. Ήταν μια προεδρία μετάβασης από μια συνθήκη, τη Συνθήκη της Νίκαιας, που είχε αποδειχθεί εντελώς ανεφάρμοστη, στη Συνθήκη της Λισαβόνας που είναι παραφορτωμένη με προσδοκίες, οι οποίες κατά τη γνώμη μου δεν μπορούν να εκπληρωθούν όλες, καθώς η Συνθήκη της Λισαβόνας δεν μπορεί να αποτελέσει το τέλος της θεσμικής ανάπτυξης στην Ευρώπη. Από την άποψη αυτή πρέπει να προσέξουμε και να μην προσδοκούμε ότι η Συνθήκη της Λισαβόνας θα εκπληρώσει όλες μας τις επιθυμίες για όλες τις λύσεις όλων των παγκόσμιων προβλημάτων, γιατί όλα τα θέματα επί της διαδικασίας που τέθηκαν, δείχνουν πόσο δύσκολο είναι να λειτουργήσουμε με τη Συνθήκη της Λισαβόνας.
<P>
Θα ήθελα να αρχίσω με τα θεσμικά προβλήματα που δημιούργησε αυτή η συνθήκη. Σήμερα έχουμε ακόμα εδώ μαζί μας τον σουηδό πρωθυπουργό. Ποιος θα εκπροσωπήσει την Προεδρία του Συμβουλίου την επόμενη φορά; Ο κ. Van Rompuy, η εκ περιτροπής προεδρία του Συμβουλίου, μετά ο Πρόεδρος της Επιτροπής, μετά η βαρόνη Ashton -αν μιλήσουν όλοι αυτοί, τότε, για πρώτη φορά, δεν θα έχουμε στις πρώτες τέσσερις παρεμβάσεις αυτήν τη διαρκή διάσκεψη του Ευρωπαϊκού Λαϊκού Κόμματος και θα έχουμε τη βαρόνη Ashton, δηλαδή μια γνήσια σοσιαλίστρια, που θα ρίξει λάδι στη φωτιά. Αυτό είναι αναμφίβολα ένα όφελος.
<P>
(Παρεμβολή)
<P>
Ασφαλώς δεν γνωρίζω αν θα παρευρεθεί ο κ. Van Rompuy ή ο κ. Zapatero, ωστόσο σας ευχαριστώ, κύριε Langen. Αν γνωρίζετε ήδη ότι θα παρευρεθεί ο κ. Zapatero, τότε προσφέρατε κι εσείς μια φορά κάτι χρήσιμο. Σας ευχαριστώ πολύ.
<P>
" σουηδική Προεδρία ήταν μια προεδρία μετάβασης, ήταν όμως και μια προεδρία που υποχρεώθηκε άλλη μια φορά να παρακολουθήσει την κ. Merkel και τον κ. Sarkozy να κρατούν κλειστά τα χαρτιά τους ως το τέλος αφήνοντας τη σημερινή Προεδρία να κλείσει τον κύκλο της - ενώ η κοινή γνώμη έλεγε ότι "δεν ξέρει τι συμβαίνει, δεν μπορεί να κάνει τίποτα", και υποχρεώνεται να πληρώσει το παιχνίδι της τακτικής τους. Αυτή ήταν η μοίρα του κ. Reinfeldt τους τελευταίους μήνες. Ευτυχώς, αυτό τώρα τελείωσε. Αυτή είναι η πρόοδος που σημειώσαμε με τη Συνθήκη της Λισαβόνας: ότι έχουμε δηλαδή λίγο περισσότερη διαφάνεια στις θεσμικές δομές μας. Και ασφαλώς κάτι ακόμα: την ενίσχυση της εξουσίας του Ευρωπαϊκού Κοινοβουλίου. Ωστόσο αυτή η ενίσχυση της εξουσίας του Ευρωπαϊκού Κοινοβουλίου σημαίνει επίσης ότι τα άλλα θεσμικά όργανα θα είναι υποχρεωμένα να συναλλάσσονται με το Κοινοβούλιο. Για τον Πρόεδρο του Ευρωπαϊκού Συμβουλίου αυτό σημαίνει πως θα πρέπει να συντονίζει με το Κοινοβούλιο τις αποφάσεις που θέλει να προετοιμάσει στο Συμβούλιο -τουλάχιστον τις αποφάσεις νομοθετικού χαρακτήρα. Καλά θα έκανε να μη θεωρεί τον Πρόεδρο του Ευρωπαϊκού Κοινοβουλίου θεατή στις συνεδριάσεις του Συμβουλίου, αλλά εκπρόσωπο ενός θεσμικού οργάνου που έχει λάβει μεγαλύτερη εξουσία. Αυτό περιμένω για παράδειγμα από τον κ. Van Rompuy.
<P>
Το Συμβούλιο, αλλά και η Επιτροπή, καλά θα έκαναν να επιδιώξουν βάσει αυτής της νέας συνθήκης μια πλειοψηφία στο Κοινοβούλιο που θα μπορεί μεταξύ άλλων να αντιμετωπίζει τις προκλήσεις της κοινωνικής, περιβαλλοντικής και χρηματοοικονομικής πολιτικής που τα ίδια διατυπώνουν στα προγράμματά τους αφού σε ό,τι αφορά τη νομοθετική διαδικασία, στο τέλος χρειάζονται μια ειδική πλειοψηφία στο Κοινοβούλιο, αν θέλουν να προωθούν τις πρωτοβουλίες τους. Ως εκ τούτου η Επιτροπή καλά θα έκανε να επιδιώξει μια πλειοψηφία, από όλες τις πλευρές του Κοινοβουλίου, πράγμα που ίσως να μη συμβαδίζει με το γεγονός ότι κάποια μέλη της Επιτροπής είναι αντιπρόεδροι ευρωπαϊκών κομμάτων, αποδεικνύοντας έτσι τον μονόπλευρο χαρακτήρα ορισμένων πολιτικών τάσεων. Αυτό πρέπει να το σκεφτείτε πολύ σοβαρά, κύριε Barroso.
<P>
" σουηδική Προεδρία κατέβαλε μεγάλες προσπάθειες. Αυτό το παραδέχομαι ευχαρίστως εδώ. Στο τέλος όμως - και αυτό δεν είναι δικό σας λάθος, κύριε Reinfeldt, αλλά λάθος του συστήματος- δεν άσκησε καμία επιρροή στις μεγάλες αποφάσεις, συμπεριλαμβανομένων αυτών που λαμβάνονται τώρα στην Κοπεγχάγη, διότι μία και μόνο εκ περιτροπής προεδρία δεν μπορεί γενικά να έχει μεγάλη επιρροή, παρά μόνο να συντονίζει, και υπάρχει διαφορά μεταξύ συντονισμού και επιρροής. " άσκηση επιρροής στην εποπτεία των χρηματοπιστωτικών αγορών, στην κλιματική αλλαγή, στις προσπάθειες οικονομικής ανάκαμψης - όλα αυτά είναι πράγματα που μπορεί να τα κάνει μόνο η Ευρώπη ως σύνολο, με τη συνεργασία των θεσμικών της οργάνων. Για τον λόγο αυτόν θεωρώ ότι η Συνθήκη της Λισαβόνας αποτελεί πρόοδο. Το γεγονός ότι η σουηδική Προεδρία την επέβαλε τελικά μου φαίνεται ότι ήταν η μεγάλη επιτυχία αυτής της μεταβατικής προεδρίας.
<SPEAKER ID="019" NAME="Guy Verhofstadt" LANGUAGE="FR">
Κύριε Πρόεδρε, πρώτον, δεν θα μιλήσω σήμερα το πρωί για θεσμικά ζητήματα όπως έκαναν άλλοι προηγούμενοι ομιλητές. Θα έχουμε ασφαλώς τον χρόνο να συζητήσουμε τα ζητήματα αυτά εφόσον φαίνεται ότι το Συμβούλιο θα εφαρμόσει μια διαδικασία που απαιτεί μια διακυβερνητική διάσκεψη. Πρέπει να σκεφτούμε αν θέλουμε μια διάσκεψη ή όχι. Εγώ πιστεύω ότι εμείς στο Ευρωπαϊκό Κοινοβούλιο θα έχουμε πάντως μερικές ιδέες για το ζήτημα αυτό προκειμένου να εξασφαλίσουμε ότι θα σημειώσουμε πρόοδο όσον αφορά την ευρωπαϊκή δημοκρατία και ότι θα αντισταθμίσουμε την έλλειψη διαφάνειας και δημοκρατίας στις προτεινόμενες συμπληρωματικές εκλογές.
<P>
Μετά από αυτά, θα ήθελα να ευχαριστήσω ιδιαίτερα την Προεδρία, τον κ. Reinfeldt και την κ. Malmström για τις εξαίρετες σχέσεις που διατήρησαν με το Κοινοβούλιο και για την καλή διαχείριση των πολύ δύσκολων, όπως αποδείχθηκαν ζητημάτων -και μιλώ φυσικά για την επικύρωση της Συνθήκης της Λισαβόνας. Έπρεπε μάλιστα να ξεπεράσουμε και το "εμπόδιο Klaus"· από δω και πέρα θα μιλάμε για το εμπόδιο Klaus και τον εξαίρετο τρόπο με τον οποίο έλυσε η σουηδική Προεδρία το πρόβλημα αυτό.
<P>
Δεύτερον, πιστεύω ότι το δεύτερο πολύ σημαντικό στοιχείο είναι το πρόγραμμα της Στοκχόλμης που εγκρίθηκε και τώρα πρέπει να εφαρμοστεί. Ωστόσο, κύριε Reinfeldt, για εσάς φυσικά η Προεδρία δεν τελειώνει εδώ, αφού υπάρχει ακόμα η σύνοδος κορυφής της Κοπεγχάγης όπου πρέπει να κερδίσετε κάποιο έδαφος.
<P>
Θα ήθελα να στείλω σήμερα σε αυτήν εδώ την αίθουσα ένα αισιόδοξο και αποφασιστικό μήνυμα, που είναι σε κάποιο βαθμό αντίθετο με αυτά που διαβάζουμε στον σημερινό Τύπο. Ο σημερινός Τύπος χαρακτηρίζεται από απαισιοδοξία: θα επιτευχθεί ή όχι συμφωνία; Εγώ πιστεύω ότι είναι δυνατή μια συμφωνία διότι σοβαροί εταίροι υπάρχουν και πρέπει να προσπαθήσουμε να τους βρούμε και να τους κινητοποιήσουμε.
<P>
Το γεγονός ότι αύριο και μεθαύριο φθάνουν ο πρόεδρος Obama και ο κινέζος πρωθυπουργός αποδεικνύει τη βούλησή τους για επίτευξη συμφωνίας. Πιστεύω ότι πρέπει να ακολουθήσουμε μια στρατηγική. Ποια όμως, κυρίες και κύριοι; Πιστεύω ότι πρέπει να ακολουθήσουμε μια στρατηγική με την οποία θα προσπαθήσουμε να καθιερώσουμε μια τριπλή συνεργασία μεταξύ των "νωμένων Πολιτειών, της Κίνας και της Ευρώπης.
<P>
Εάν αυτοί οι τρεις καταλήξουν τις επόμενες δύο ημέρες σε μια πρώτη συμφωνία, θα έχουμε μια σοβαρή βάση για να πείσουμε τις άλλες - την Ινδία, τη Βραζιλία και τις υπόλοιπες χώρες- να συμμετάσχουν σε αυτήν την προσπάθεια. Ως εκ τούτου ζητώ μια ενεργητική προσέγγιση. Το σημαντικότερο είναι να επιδιώξουμε αυτήν την τριπλή συμμαχία, που είναι απαραίτητη για να επιτύχουμε συμφωνία, και να προτείνουμε από την αρχή μείωση των εκπομπών κατά 30%. Στην πρόταση αυτή πρέπει να φαίνεται ότι υπάρχει συγκεκριμένος σκοπός.
<P>
Κατά τη γνώμη μου, πρέπει να αφήσουμε να μας οδηγήσει σε αυτήν την τελική φάση των διαπραγματεύσεων στην Κοπεγχάγη ο Hegel που είπε ότι αυτό που ωθεί τον άνθρωπο στην απελπισία δεν είναι το αδύνατο, αλλά αυτό που ήταν δυνατό και δεν επιτεύχθηκε. Πιστεύω ότι με την επιμονή της σουηδικής Προεδρίας θα σημειώσουμε επιτυχία στη σύνοδο κορυφής της Κοπεγχάγης.
<SPEAKER ID="020" NAME="Rebecca Harms" LANGUAGE="DE">
Κύριε Πρόεδρε, κύριε Barroso, κύριε Reinfeldt, έχοντας περάσει τέσσερις ημέρες στην Κοπεγχάγη μου είναι εξαιρετικά δύσκολο να ακούω τη φράση "ηγετικός ρόλος της Ευρωπαϊκής Ένωσης". Τον ηγετικό ρόλο -αυτό το έχω μάθει ήδη στο νηπιαγωγείο- τον αποκτά κανείς κυρίως με το να δίνει το καλό παράδειγμα. Θα ήθελα τώρα να σας ρωτήσω, κύριε Reinfeldt και κύριε Barroso, αν πιστεύετε πραγματικά ότι μπορούμε να επιτύχουμε ηγετικό ρόλο σε μια διεθνή διαδικασία όπως αυτή της Κοπεγχάγης με μια στρατηγική βασισμένη σε ψέματα, αυταπάτες και εκτεταμένη διεθνή απάτη.
<P>
Θα πρέπει να ξέρετε, κύριε Reinfeldt - ο κ. Barroso ασφαλώς το ξέρει γιατί ασχολείται αρκετό καιρό με αυτό- ότι ο στόχος των δύο βαθμών είναι ακατόρθωτος αν οι ευρωπαίοι παραμείνουν στις προσφορές που έχουν κάνει ως τώρα. Ο στόχος της μείωσης δεν είναι επαρκής. Ταυτόχρονα, εμείς οι Ευρωπαίοι έχουμε χρησιμοποιήσει κάθε μέσο προκειμένου να αποφύγουμε μια πολιτική μείωσης στις χώρες μας. " αντιστάθμιση δεν έχει πια όρια. Ο θερμός αέρας είναι καθημερινό φαινόμενο όχι μόνο για την Πολωνία, αλλά και για τη Σουηδία. Ο συνυπολογισμός των δασών που προωθήσατε ειδικά εσείς και η κυβέρνησή σας, κύριε Reinfeldt, είναι άλλη μια συνεισφορά της Ευρώπης στην αποφυγή μιας ενεργού πολιτικής για τη μείωση.
<P>
Πολλοί εμπειρογνώμονες διατύπωσαν στην Κοπεγχάγη την εκτίμηση ότι αυτά που εσείς ο ίδιος έχετε προτείνει μέχρι σήμερα, ως το καλύτερο που μπορούμε να κάνουμε δεν θα οδηγούσαν στη μείωση των εκπομπών της Ευρώπης μέχρι το 2020, αλλά αντίθετα, στην αύξησή τους. Σας παρακαλώ λοιπόν να εξηγήσετε, κύριε Reinfeldt, πώς θα επιτύχουμε τον στόχο των δύο βαθμών αν παραμείνετε στις μέχρι τώρα προσφορές.
<P>
Και επιδεινώνοντας ακόμα περισσότερο την κατάσταση, μια γερμανική εφημερίδα, η Financial Times, γράφει σήμερα ότι παραιτηθήκατε από τον στόχο του 30% για το 2020 και θέλετε πλέον να το προτείνετε αυτό για το 2025. Εάν θέλετε πραγματικά να προωθήσετε αυτήν τη διαδικασία, θα σας ζητούσα να διαψεύσετε επειγόντως αυτά που δημοσιεύθηκαν σήμερα στην εφημερίδα ως η γραμμή της Ευρώπης.
<P>
Θα πω κάτι τελευταίο πριν τελειώσω. Χιλιάδες επίσημοι παρατηρητές θα βρίσκονται έξω από τις πόρτες του Bella Centre τις επόμενες ημέρες - ακόμη κι αν έχουν διαπίστευση για τη διάσκεψη. Οι άνθρωποι αυτοί έχουν εργαστεί πολύ σκληρά για την πολιτική για το κλίμα για πολλά χρόνια, μερικοί για ολόκληρες δεκαετίες. Σας παρακαλώ να μεριμνήσετε ώστε οι άνθρωποι αυτοί, επειδή ξαφνικά δεν είναι πια δυνατή η συμμετοχή τους, να μην καταλήξουν σε κλουβιά ή με δεμένα χέρια για ώρες πάνω στο παγωμένο έδαφος .
<P>
Υπάρχουν πολλοί ηγετικοί ρόλοι που μπορούν να χαθούν στην Κοπεγχάγη. Ωστόσο ο τρόπος με τον οποίο εμφανίζεται εκεί το κράτος δικαίου στην ΕΕ - οι ομάδες ταραξιών δεν με ενδιαφέρουν καθόλου - και η δυσανάλογη αντιμετώπιση των ειρηνικών διαδηλωτών -φυσικά, η Cecilia Malmström είναι ειδικευμένη στο δίκαιο- είναι επίσης κάτι που πραγματικά θα πρέπει να το εξηγήσετε στην Κοπεγχάγη.
<SPEAKER ID="021" NAME="Michał Tomasz Kamiński" LANGUAGE="PL">
Κύριε Πρόεδρε, κρίμα που μιλήσατε για την τήρηση του χρόνου ομιλίας ακριβώς πριν από τη δική μου παρέμβαση. Θα προσπαθήσω να τον τηρήσω.
<P>
Κύριε Reinfeldt, ασφαλώς σας αξίζουν οι ευχαριστίες μας. Όπως ειπώθηκε, η σουηδική Προεδρία συνέπεσε με μια δύσκολη περίοδο μετάβασης και αναταραχής που συνδέεται με την έγκριση της Συνθήκης της Λισαβόνας. Αυτό πέρασε τώρα, όμως η προεδρία συνέπεσε και με μια περίοδο οικονομικής κρίσης. Θα ήθελα να αρχίσω την ομιλία μου, που γενικά δεν θα είναι επαινετική, ευχαριστώντας σας διότι η σουηδική Προεδρία απέφυγε τον πειρασμό του λαϊκισμού, στον οποίο είναι τόσο εύκολο να υποκύψει κανείς σε αυτούς τους δύσκολους καιρούς της κρίσης.
<P>
Κύριε Reinfeldt, αποδείξατε ότι δεν υπάρχουν εύκολες απαντήσεις σε δύσκολα ερωτήματα. " σουηδική Προεδρία έδειξε ότι σε καιρούς κρίσης η Ευρωπαϊκή Ένωση μπορεί να αναζητεί καλές, μη λαϊκίστικες λύσεις που μπορούν να βοηθήσουν όχι μόνο την Ευρώπη, αλλά και ολόκληρο τον κόσμο να βγει από αυτήν τη δύσκολη κατάσταση. Θα ήθελα να σας ευχαριστήσω με κάθε ειλικρίνεια για το δύσκολο έργο που επιτελέσατε, για τον σεβασμό σας στα κράτη μέλη, καθώς και για τον σεβασμό που δείξατε στο Ευρωπαϊκό Κοινοβούλιο. Ήταν μια δύσκολη περίοδος και νομίζω ότι περάσατε τις εξετάσεις ως προς αυτό. Σε δύο εβδομάδες θα μπορέσετε να ολοκληρώσετε την αποστολή σας με πλήρη ικανοποίηση.
<P>
Νομίζω ότι δεν ήταν τυχαίο ότι στην ομιλία σας δεν αναφερθήκατε στην εξωτερική πολιτική. Δυστυχώς, είμαι εδώ υποχρεωμένος να πω μερικές βαριές κουβέντες. Θεωρώ ότι στο ζήτημα της εξωτερικής πολιτικής, ιδίως σε δύο τομείς, η σουηδική Προεδρία και οι τελευταίοι έξι μήνες δεν μπορούν να χαρακτηριστούν επιτυχείς.
<P>
Πρώτον, η κρίση που θεωρώ εντελώς άσκοπη και αφορά το ατυχές άρθρο μιας σουηδικής εφημερίδας για τους ισραηλινούς στρατιώτες, καθώς και η εντελώς άσκοπη επιδείνωση των σχέσεων μεταξύ της σουηδικής Προεδρίας και του Ισραήλ, αμαυρώνουν τους έξι τελευταίους μήνες. Θέλω να πω πως το γεγονός ότι η Προεδρία δεν καταδίκασε ομόφωνα το άρθρο της σουηδικής εφημερίδας ήταν λάθος. Εγώ και ολόκληρη η Ομάδα μου θεωρούμε ότι οι ισραηλινοί στρατιώτες δεν υπερασπίζονται μόνο το Ισραήλ, αλλά ολόκληρο τον πολιτισμό μας. Πιστεύω ότι κατά το τελευταίο εξάμηνο έλειψε η ομόφωνη υποστήριξη προς τον κυριότερο σύμμαχό μας στη Μέση Ανατολή, το Ισραήλ. Αυτό το αποδεικνύει το αποτέλεσμα του τελευταίου Ευρωπαϊκού Συμβουλίου για τη Μέση Ανατολή που, μολονότι κατά τη γνώμη μου είναι καλύτερο από ό,τι είχε προταθεί, δεν μας δίνει έναν ηγετικό ρόλο στη Μέση Ανατολή. " Ευρωπαϊκή Ένωση θα πρέπει να πρωτοστατήσει στην ειρηνευτική διαδικασία και να είναι η κύρια δύναμη που επιδιώκει την ειρήνη στη Μέση Ανατολή. Αν θέλουμε να εκπληρώσουμε αυτόν τον ρόλο, πρέπει να ξεπεράσουμε τις δικές μας διαφορές. Δεν μπορούμε να υιοθετούμε μονόπλευρες θέσεις υπέρ των Παλαιστινίων. Κατά τους τελευταίους έξι μήνες, δυστυχώς, η εξωτερική πολιτική δεν έδωσε τέλος σε αυτό.
<P>
Για το ζήτημα αυτό μιλήσαμε χθες στη συζήτηση για τη Γεωργία. Πιστεύω ότι ο εντεινόμενος ρωσικός ιμπεριαλισμός είναι ένα από τα σοβαρότερα προβλήματα για την Ευρωπαϊκή Ένωση. Δεν είναι επικίνδυνος μόνο για τους γείτονες της Ρωσίας, αλλά και για ολόκληρη την Ευρωπαϊκή Ένωση. Παρ' όλα αυτά θα ήθελα να σας ευχαριστήσω, κύριε Reinfeldt, για την ηγεσία σας και για τη σουηδική ηγεσία της Ευρωπαϊκής Ένωσης. Ο ρόλος του Κοινοβουλίου είναι να εφιστά την προσοχή σε ό,τι κατά τη γνώμη μας δεν είναι πάντα το καλύτερο. Θεωρώ ότι παρά τα αρνητικά σχόλια που διατύπωσα, η σουηδική Προεδρία ήταν γενικά μια καλή προεδρία.
<P>
(Ο ομιλητής συμφώνησε να απαντήσει σε μια ερώτηση με τη διαδικασία "γαλάζια κάρτα" βάσει του άρθρου 149 παράγραφος 8)
<SPEAKER ID="022" NAME="Zoltán Balczo" AFFILIATION="NI">
(HU) Θα ήθελα να ρωτήσω τον κ. Kamiński αν θεωρεί τις ενέργειες των ισραηλινών στρατιωτών στη Γάζα ως μέρος του αγώνα υπέρ του ανθρώπινου πολιτισμού. Εσείς είστε o προκατειλημμένος, γιατί όποιος θέλει την ειρήνη στην περιοχή, θα πρέπει σύμφωνα με τα ψηφίσματα του Ο"Ε να υπερασπίζεται το δικαίωμα των Παλαιστινίων για ένα ανεξάρτητο κράτος. Εσείς είστε εκείνος που ζητεί αδίκως από τη Σουηδία να απολογηθεί για μια θέση που υιοθέτησε.
<SPEAKER ID="023" NAME="Michał Tomasz Kamiński" LANGUAGE="PL">
Θεωρώ ότι το Ισραήλ είναι η μοναδική δημοκρατία στη Μέση Ανατολή. Το κράτος του Ισραήλ αποτελεί φωτεινό παράδειγμα για τις χώρες της Μέσης Ανατολής στον τομέα της δημοκρατίας. Ασφαλώς ο πόλεμος είναι μια δύσκολη υπόθεση που πάντα έχει οδυνηρές συνέπειες. Γι' αυτό είμαστε υπέρ της ειρήνης. Κατά τη γνώμη μου, ο ρόλος μας είναι να υποστηρίζουμε την ειρηνευτική διαδικασία στη Μέση Ανατολή και να αντιτασσόμαστε με αποφασιστικότητα στην τρομοκρατία.
<SPEAKER ID="024" NAME="Lothar Bisky" LANGUAGE="DE">
Κύριε Πρόεδρε, η συνάδελφός μου κ. Svensson θα μιλήσει για το θέμα της σουηδικής Προεδρίας. Εγώ θα ήθελα να δώσω έμφαση σε δύο σημεία από τα συμπεράσματα της πρώτης συνόδου κορυφής μετά από την έναρξη ισχύος της Συνθήκης της Λισαβόνας. Πρώτον, λυπάμαι διότι το Ευρωπαϊκό Συμβούλιο δεν έστειλε κανένα σαφές μήνυμα σχετικά με τη μελλοντική στρατηγική της ΕΕ. Αντίθετα, ευθυγραμμίστηκε με την παλιά Επιτροπή που ήθελε να συνεχίσει στις βασικές αρχές της αποτυχημένης στρατηγικής της Λισαβόνας.
<P>
Ωστόσο, ακόμη κι αν αναγνωρίστηκε ότι χρειάζεται μια νέα πολιτική προσέγγιση, πού είναι; Εγώ δεν την είδα. Τώρα όμως, με τη νέα Επιτροπή, το νέο Κοινοβούλιο και τον Πρόεδρο του Ευρωπαϊκού Συμβουλίου θα υπήρχε μια ευκαιρία για να αρχίσουμε έναν εντελώς νέο διάλογο. Φυσικά, υπάρχει η νέα συνθήκη και η ευκαιρία της πρωτοβουλίας πολιτών που δεν έχει ακόμα υλοποιηθεί.
<P>
Το σημείο εκκίνησής μας είναι σαφές: προτεραιότητά μας πρέπει να παραμείνουν, πρώτα από όλα τα άλλα και ιδίως πάνω από τα συμφέροντα του κέρδους, οι κοινωνικές και περιβαλλοντικές ανησυχίες των ανθρώπων. Αυτή πρέπει να γίνει η νέα βασική αρχή των στρατηγικών και της νομοθεσίας της Ευρωπαϊκής Ένωσης, γιατί μόνο τότε θα θεωρήσουν οι πολίτες ότι η ΕΕ αντιπροσωπεύει μακροπρόθεσμα μια πρόοδο.
<P>
Το δεύτερο σημείο μου είναι πως εμείς οι αριστεροί του Ευρωπαϊκού Κοινοβουλίου επικροτούμε το γεγονός ότι το Συμβούλιο εκπληρώνει επιτέλους το αίτημα για έναν φόρο μεταφοράς κεφαλαίων. Στη χθεσινή συζήτηση ακούσαμε με ευχαρίστηση τον κ. Barroso να υπόσχεται ότι η νέα Επιτροπή υπό τη δική του ηγεσία θα υποβάλει τις σχετικές προτάσεις στο άμεσο μέλλον. Θα συνεχίσουμε να επαναφέρουμε το ζήτημα αυτό και παραμένουμε της γνώμης ότι η Ευρωπαϊκή Ένωση μπορεί και πρέπει να κάνει το πρώτο βήμα σε περιπτώσεις αμφιβολίας. Δεν μπορούμε να συνεχίσουμε να περιμένουμε να αναλάβει κάποιος άλλος αντί για εμάς αυτόν τον ρόλο σε παγκόσμιο επίπεδο.
<SPEAKER ID="025" NAME="Mario Borghezio">
εξ ονόματος της Ομάδας EFD. - (IT) Κύριε Πρόεδρε, κυρίες και κύριοι, ασφαλώς δεν μπορεί να υποστηριχθεί ότι η σουηδική Προεδρία φέρθηκε λογικά και υιοθέτησε μια διορατική και σαφή στάση στο θέμα της χρηματοπιστωτικής κρίσης.
<P>
Γιατί δεν βρήκατε το θάρρος να κατονομάσετε τους υπεύθυνους για τη χρηματοπιστωτική κρίση διατυπώνοντας σαφή μέτρα για να περιστείλετε την κερδοσκοπία ή να πείτε καθαρά στους ευρωπαίους πολίτες ότι οι τράπεζές μας και οι χρηματοπιστωτικοί μας οργανισμοί προσφέρουν ακόμα πολλά από τα χρηματοπιστωτικά προϊόντα που υπόκεινται σε κερδοσκοπία και μολύνουν την αγορά μας;
<P>
Γιατί δεν δώσατε ένα σαφές μήνυμα υποστήριξης προς την πραγματική οικονομία, που εκπροσωπείται κυρίως από το πλήθος των μικρών και μεσαίων επιχειρήσεων, από τον κόσμο της παραγωγής, από τον υγιή κόσμο της ευρωπαϊκής μας οικονομίας, στον οποίο - το επαναλαμβάνω- θα χρειάζεται πάντα να προσφέρετε μηνύματα ενθάρρυνσης και πραγματικής υποστήριξης;
<P>
" σημαντικότερη πρόκληση που αντιμετώπισε η σουηδική Προεδρία αφορούσε ίσως την ελευθερία, την ασφάλεια και τη δικαιοσύνη, κι αυτό ισχύει και για την εφαρμογή του προγράμματος της Στοκχόλμης. Ποιο συμπέρασμα μπορεί να συναχθεί από αυτό; Πιστεύω ότι αυτή η Προεδρία δεν δραστηριοποιήθηκε αρκετά για την αντιμετώπιση της παράνομης μετανάστευσης και ότι η δράση που ανέλαβε ήταν εξαιρετικά αναποτελεσματική. " Προεδρία δεν αντέδρασε ενεργά στην παράνομη μετανάστευση ούτε όσον αφορά τα σχέδια ενσωμάτωσης και την αντιμετώπιση του προβλήματος των προσφύγων.
<P>
Φαίνεται ότι η Ευρώπη δεν μίλησε δυνατά όχι μόνο γενικά για την εξωτερική πολιτική - και συμφωνώ απόλυτα με όσους αντέδρασαν σε αυτό- αλλά και για το συγκεκριμένο αυτό ζήτημα. Φάνηκε ότι η Ευρώπη δεν είχε αρκετή ισχύ σε ένα τόσο καίριο ζήτημα όπως η μετανάστευση, από όποια σκοπιά κι αν το εξετάσουμε: είτε από τη σκοπιά των ανθρώπων όπως εγώ που ανησυχούν πολύ για την παράνομη μετανάστευση είτε από τη σκοπιά εκείνων που ενδιαφέρονται περισσότερο για την εφαρμογή πολιτικών ένταξης.
<P>
Τρέφουμε μεγάλες ελπίδες ότι η νέα ισπανική Προεδρία θα εφαρμόσει τις ιδέες που έχουν ήδη εξαγγελθεί σε ορισμένες σημαντικές δηλώσεις και σύμφωνα με τις οποίες η Ευρώπη δεν πρέπει να θεωρεί τη μετανάστευση ως ένα πρόβλημα που αφορά αποκλειστικά τις χώρες που βρέχονται από τη Μεσόγειο.
<P>
Πρόκειται προφανώς για ένα πρόβλημα που αφορά ολόκληρη την Ευρώπη, υπάρχει όμως ένα σημείο για το οποίο η κυβέρνηση της χώρας μου διατύπωσε ένα σαφές αίτημα, που ωστόσο αγνοήθηκε. Πρότεινε να υιοθετηθεί μια σοβαρή πανευρωπαϊκή στρατηγική για την καταπολέμηση της κληρονομιάς του οργανωμένου εγκλήματος, μια στρατηγική που απέφερε εξαιρετικά αποτελέσματα στην Ιταλία. Αυτή η κληρονομιά είναι παρούσα παντού στην Ευρώπη: η μαφία, οι οργανωμένες μαφίες έχουν κατακλύσει ολόκληρη την Ευρώπη διεισδύοντας στην πραγματική οικονομία και ειδικά στη χρηματοπιστωτική οικονομία.
<P>
Περιμένουμε ακόμα ένα σαφές μήνυμα ότι θα δούμε να θεσπίζεται ένα ευρωπαϊκό νομικό καθεστώς για την αντιμετώπιση αυτού του είδους του οργανωμένου εγκλήματος που έχει τόση δύναμη σε διάφορες, αν όχι σε όλες τις χώρες της Ευρωπαϊκής Ένωσης. Καθώς αυτό το είδος εγκλήματος μπορεί να λειτουργεί με υπερβολικά μεγάλη ελευθερία, έχει εκμεταλλευθεί τις ελευθερίες μας και μετακινείται όπως θέλει μεταξύ χρηματοπιστωτικών αγορών, φορολογικών παραδείσων και αγορών ακινήτων και άλλων περιουσιακών στοιχείων. Σε αυτό ακριβώς το σημείο θα ήταν καλό να είχαμε μεγαλύτερη σαφήνεια και μια πιο καθαρή γραμμή ως προς τη δράση της σουηδικής Προεδρίας. Κατηγορούμε ανοιχτά τη σουηδική Προεδρία.
<P>
Και τώρα ερχόμαστε στις δηλώσεις ορισμένων εκπροσώπων αυτής της Προεδρίας για ένα άλλο σημαντικό και συμβολικό ζήτημα: το δημοψήφισμα της Ελβετίας για τους μιναρέδες. Ο σουηδός υπουργός Εξωτερικών υποστήριξε ότι το "όχι" στην κατασκευή μιναρέδων θα αποτελούσε "έκφραση μιας προκατάληψης". Πήγε μάλιστα ακόμα μακρύτερα ισχυριζόμενος ότι η ίδια η απόφαση της Βέρνης να διεξαγάγει δημοψήφισμα για ένα θέμα σαν αυτό ήταν αμφιλεγόμενη. Εδώ λοιπόν έχουμε ένα θέμα που βρίσκεται εκτός του πεδίου του δημοψηφίσματος, και αυτό είναι το ερώτημα αν έπρεπε να γίνει ή όχι δημοψήφισμα.
<P>
Πώς τολμούν οι νομοθέτες της Ευρωπαϊκής Ένωσης να κατηγορούν μια μικρή χώρα που ήταν ανέκαθεν δημοκρατική, ακόμα και τον Μεσαίωνα; Μπορούμε εμείς, οι σκλάβοι μιας γραφειοκρατίας που δεν εκλέγεται από κανένα, να κάνουμε στον λαό της Ελβετίας μάθημα δημοκρατίας; Μπορούμε να τους αμφισβητήσουμε το δικαίωμα διεξαγωγής δημοψηφίσματος για ένα σημαντικό ζήτημα για το οποίο ο καθένας έχει δικαίωμα να έχει τη δική του άποψη;
<P>
Αντίθετα, η Ευρωπαϊκή Ένωση θα έπρεπε να διδαχθεί από την ελβετική δημοκρατία πώς να αντιμετωπίζει τα πιο ευαίσθητα προβλήματα δίνοντας τη δυνατότητα στον λαό να μιλήσει, στον λαό κι όχι στις γραφειοκρατίες, τις ομάδες εκπροσώπησης συμφερόντων και τις τράπεζες αυτής της ευρωπαϊκής υπερδύναμης που παίρνει πάντα αποφάσεις για τις ζωές των πολιτών χωρίς να ζητήσει τη γνώμη τους!
<SPEAKER ID="026" NAME="Barry Madlener" AFFILIATION="NI">
(SV) Κύριε Πρόεδρε, χαίρομαι που τελείωσε η άβουλη και δειλή σουηδική Προεδρία.
<P>
(NL) Ευτυχώς τελείωσε αυτή η αδύναμη σουηδική Προεδρία, και δεν ήταν πολλά τα καλά που έφερε η Σουηδία. Δεν υπήρξε σκληρή γραμμή απέναντι στην Τουρκία που εξακολουθεί να κατέχει παράνομα την Κύπρο. " Σουηδία άφησε ακάλυπτο το Ισραήλ και η πρότασή της για διαίρεση της Ιερουσαλήμ δείχνει την αφέλειά της όσον αφορά την απαράδεκτη και βάρβαρη ιδεολογία του Ισλάμ. Θα ήταν καλύτερο να είχε υποστηρίξει έντονα η Σουηδία τη διεξαγωγή ευρωπαϊκών δημοψηφισμάτων σε όλα τα κράτη μέλη όπως έκανε η Ελβετία για την απαγόρευση των μιναρέδων. Αυτό θέλει η ευρωπαϊκή κοινή γνώμη.
<P>
Το πλανόδιο τσίρκο που κινείται μεταξύ Βρυξελλών και Στρασβούργου δεν το συμπεριέλαβε αυτό ούτε καν στην ημερήσια διάταξη, κύριε Reinfeldt. Σας το ζητήσαμε, προφανώς όμως δεν τολμήσατε να το κάνετε, φοβούμενοι αναμφίβολα τη Γαλλία. Μετά θα σπαταλήσετε χρήματα για την πολιτική για το κλίμα στην Κοπεγχάγη μολονότι η αλλαγή του κλίματος δεν είναι επιστημονικά βεβαιωμένη.
<P>
Οι Κάτω Χώρες καταβάλλουν μεγάλο ποσό χρημάτων. " καθαρή συνεισφορά τους κατά κεφαλήν εξακολουθεί να είναι διπλάσια έως τριπλάσια από εκείνη άλλων πλουσίων χωρών. " κατάσταση αυτή πρέπει να διορθωθεί το συντομότερο δυνατό. Ελπίζουμε πως η επόμενη προεδρία θα δείξει μεγαλύτερο θάρρος.
<SPEAKER ID="028" NAME="Anna Maria Corazza Bildt" AFFILIATION="PPE">
(EN ) Κύριε Πρόεδρε, παρατήρησα ότι δώσατε σχεδόν ένα λεπτό επιπλέον χρόνο ομιλίας σε ορισμένους συναδέλφους. Θα ήθελα να σας υπενθυμίσω ότι εμείς από τις μικρές χώρες έχουμε ως νεοεκλεγέντα μέλη του Σώματος αυστηρά μόνο ένα λεπτό για έκτακτες παρεμβάσεις και αυτός ο χρόνος αφαιρέθηκε από τη δυνατότητά μας να εκφράσουμε τις απόψεις μας. Σας παρακαλώ να σέβεστε και εμάς.
<SPEAKER ID="029" NAME="Fredrik Reinfeldt">
Προεδρεύων του Συμβουλίου. - (EN) Κύριε Πρόεδρε, έχω δύο σύντομες παρατηρήσεις να κάνω. Πρώτον, θα ήθελα να ευχαριστήσω τους βουλευτές για τα καλά τους λόγια - ακούστηκαν και άλλα λόγια, αλλά τα περισσότερα ήταν καλά λόγια και ευγενικές παρατηρήσεις. Τώρα έχουμε μια νέα Ευρωπαϊκή Ένωση βασισμένη στη Συνθήκη της Λισαβόνας και θα μπορούσα να πω καθώς συμμετέχω στην εκ περιτροπής προεδρία ότι για να κάνουμε αυτήν την Ευρώπη ικανή να λειτουργήσει στο μέλλον, απαιτείται συνδυασμένη ανάληψη ευθύνης από τα κράτη μέλη, την Επιτροπή και αυτό το Κοινοβούλιο. Αν δεν αναλάβουν όλα αυτά τα μέρη πλήρως τις ευθύνες τους, θα είναι πολύ δύσκολο να επιτελεστεί αυτό το έργο.
<P>
Θα κάνω λίγες μόνο παρατηρήσεις για την προσπάθεια συντονισμού 27 κρατών μελών. Αυτό απαιτεί χρόνο, αν όμως δεν το κάνουμε, θα καταλήξουμε σε μια κατάσταση όπου αυτή η Ευρωπαϊκή Ένωση θα διοικείται μόνο από λίγους ή από κάποιον άλλο. Αφιερώσαμε αυτόν τον χρόνο. Γνωρίζω πόσο χρόνο χρειάζεστε για να επιτύχετε αυτόν τον συντονισμό και πιστεύω ότι αυτό θα είναι προφανές και για τον Herman Van Rompuy και για την εκ περιτροπής ακόμα προεδρία.
<P>
" δεύτερη παρατήρησή μου αφορά την Κοπεγχάγη. Ακούω συχνά το εξής: " Ευρώπη δεν ηγείται, και στην πατρίδα μου, η αντιπολίτευση λέει πως η Σουηδία δεν ηγείται: αυτή είναι η επιθυμία μας να κατηγορούμε τον εαυτό μας. Δείξτε μου λοιπόν τότε ποιος είναι ο ηγέτης. Θα ήθελα να το μάθω γιατί θα ήταν τέλεια να δω αυτόν τον ηγέτη και να ακολουθήσω τις πρωτοβουλίες του. Δεν τις έχω δει ακόμα. Δεσμευόμαστε για μειώσεις, που έχουν νομική βάση, υποβάλλονται νωρίτερα, και έχουν συγκεκριμένη χρηματοδότηση που δεν είδα από άλλα μέρη του αναπτυσσόμενου κόσμου.
<P>
Επίσης, όσον αφορά την Κοπεγχάγη, θεωρώ πολύ σημαντικό να θυμόμαστε ότι πρέπει να τηρήσουμε τον στόχο των 2 °C. Δεν είμαι βέβαιος ότι θα το καταφέρουμε αυτό. Γνωρίζω ότι η Ευρώπη έκανε αυτό που της αναλογεί και είναι έτοιμη να προχωρήσει στο 30%, όμως δεν μπορούμε να λύσουμε το πρόβλημα μόνοι μας. Μας αναλογεί μόνο το 13% των παγκόσμιων εκπομπών. Για να έχουμε μια παγκόσμια λύση, χρειάζεται μια παγκόσμια αντίδραση, και τότε χρειάζεται να προβούν σε μεγαλύτερες δεσμεύσεις και οι άλλοι μεγάλοι πρόξενοι εκπομπών.
<P>
Και λίγα λόγια για τη Σουηδία, εφόσον αναφέρθηκε. Νομίζω ότι είναι πολύ σημαντικό μετά από τέτοιου είδους δεσμεύσεις - είτε πρόκειται για το Κιότο είτε τώρα για μια συμφωνία στην Κοπεγχάγη- να πηγαίνει κανείς στην πατρίδα του και να κάνει αυτά που πρέπει. Μόλις χθες επικαιροποιήσαμε τη μείωση εκπομπών που έχει γίνει στη Σουηδία από το 1990. Τώρα έχουμε πετύχει μείωση της τάξεως του -12%. Παρακολουθούμε πώς γίνεται αυτό διεθνώς σεβαστό και πώς παρουσιάζεται. Πάντα θα μπορούσαμε να πούμε ότι αυτός είναι ο λάθος τρόπος αντιμετώπισης του θέματος, αυτή όμως είναι η παγκόσμια συμφωνία που διαθέτει ο κόσμος. Σχετικά με αυτό παρουσιάσαμε αυτού του είδους αριθμητικά στοιχεία.
<P>
Φυσικά αποτελεί πρόβλημα το γεγονός ότι ορισμένες άλλες χώρες ακολουθούν την αντίθετη κατεύθυνση, και επικρίνονται γι' αυτό. Έτσι, το θέμα δεν είναι μόνο η επίτευξη συμφωνίας, αλλά είναι και να κάνετε τις αλλαγές στην οικονομία σας χρησιμοποιώντας την εμπορία δικαιωμάτων εκπομπών και άλλα μέσα για να επιτύχετε αυτές τις αλλαγές. Είναι κι αυτός ένας τομέας όπου βλέπει κανείς πολλές ευρωπαϊκές χώρες να ενεργούν με έναν τρόπο που δεν υπάρχει σε άλλα μέρη του κόσμου.
<SPEAKER ID="030" NAME="José Manuel Barroso" LANGUAGE="EN">
Κύριε Πρόεδρε, έχω μόνο δύο παρατηρήσεις: η πρώτη αφορά την Κοπεγχάγη και η δεύτερη την επιτυχημένη σουηδική Προεδρία. Πρώτα απ' όλα, όσον αφορά την Κοπεγχάγη, αισθάνομαι και εγώ μεγάλη έκπληξη βλέποντας πολλούς ευρωπαίους συναδέλφους να χρησιμοποιούν μια αυτοκαταστροφική ρητορική. Στην πραγματικότητα, αν υπάρχει ένας τομέας στον οποίο μπορούμε να είμαστε υπερήφανοι για τον ηγετικό ρόλο της Ευρωπαϊκής Ένωσης, αυτός είναι ειδικά η αλλαγή του κλίματος. Δείξτε μου έναν σχετικό παράγοντα ή μια ομάδα χωρών που έχουν αναλάβει τόσες δεσμεύσεις όσες αναλάβαμε εμείς.
<P>
Όπως είπα προηγουμένως, μερικοί άλλοι ανακοίνωσαν τις προθέσεις τους με δηλώσεις στον Τύπο. " Ευρωπαϊκή Ένωση ανακοίνωσε της προθέσεις της με νομοθεσία που είναι ήδη δεσμευτική: νομοθεσία που προήλθε από την Ευρωπαϊκή Επιτροπή, που εγκρίθηκε από το Ευρωπαϊκό Συμβούλιο και από αυτό το Κοινοβούλιο, και η Ευρωπαϊκή Ένωση έχει ήδη ορίσει -μονομερώς και χωρίς όρους- τη μείωση των αερίων θερμοκηπίου στο 20% μέχρι το 2020. Μέχρι στιγμής κανένας άλλος παράγοντας δεν έχει κάνει κάτι αντίστοιχο. Ας ζητήσουμε λοιπόν από τους άλλους να κάνουν κάτι ανάλογο με τις δικές μας προσπάθειες.
<P>
(Χειροκροτήματα)
<P>
Είναι αρκετό να πετύχουμε τον στόχο των 2 °C; Όχι, δεν είναι αρκετό. Γι' αυτόν τον λόγο λέμε στους άλλους ότι μπορούμε να διαπραγματευτούμε. Οι πολιτικοί και οι διπλωμάτες μπορούν να διαπραγματεύονται, όμως εμείς δεν μπορούμε να διαπραγματευθούμε με την επιστήμη, δεν μπορούμε να διαπραγματευθούμε με τη φυσική. Ας κάνουμε λοιπόν μια παγκόσμια συμφωνία, πράγμα που θα μας επιτρέψει να επιτύχουμε μια συμφωνία συμβατή με αυτά που μας λέει η επιστήμη. Αυτό δεν μπορεί να γίνει μόνο από την Ευρώπη, διότι η Ευρώπη είναι υπεύθυνη για το 14% περίπου των παγκοσμίων εκπομπών και η σχετική τάση είναι φθίνουσα. Έτσι, ακόμη κι αν η Ευρώπη σταματήσει αύριο εντελώς τις εκπομπές αερίων θερμοκηπίου, δεν πρόκειται να λύσει το πρόβλημα.
<P>
Χρειαζόμαστε λοιπόν τη σύμπραξη των Αμερικανών, των Κινέζων, των Ινδών. Μέσα σε αυτούς τους έξι μήνες συζητήσαμε μαζί με τον πρωθυπουργό κ. Reinfeldt με τον Obama, μιλήσαμε με τους Hu και Wen, με τον Singh, με τον Medvedev και με τον Lola. Και μπορώ να πω ότι σε όλες αυτές τις συναντήσεις ήμασταν οι μόνοι που ζήτησαν από αυτούς να παρουσιάσουν σημαντικότερες προσφορές.
<P>
Αυτό κάνουμε τώρα στην Κοπεγχάγη - και ας μην ξεχνάμε, γιατί μερικές φορές οι άνθρωποι τείνουν να ξεχνούν, ότι δεν είναι ένα παιχνίδι μόνο μεταξύ αυτών των παραγόντων, αλλά και με τις αναπτυσσόμενες χώρες: τις πιο φτωχές, τις πιο ευάλωτες, τις αφρικανικές χώρες. Συζητήσαμε επίσης με τον Meles Zenawi της Αιθιοπίας και με άλλους. Αυτός είναι ο λόγος για τον οποίο η Ευρωπαϊκή Ένωση ήταν η πρώτη που προσέφερε κάποια χρήματα.
<P>
Γι' αυτό ας είμαστε ειλικρινείς μεταξύ μας. Πάντα μπορούμε να έχουμε μεγαλύτερες φιλοδοξίες, και η Ευρωπαϊκή Ένωση έδειξε τη φιλοδοξία της. Ας ζητήσουμε όμως και από τους άλλους μεγαλύτερες φιλοδοξίες, γιατί μόνο έτσι μπορούμε να έχουμε μια συμφωνία που θα είναι συμβατή με τη δική μας φιλοδοξία. Είναι ένα παγκόσμιο πρόβλημα, και χρειαζόμαστε μια παγκόσμια λύση.
<P>
Τέλος, επιτρέψτε μου να πω δυο λόγια για τον κύριο Reinfeldt και τη σουηδική Προεδρία. Αυτή είναι η τελευταία φορά που θα έχουμε Πρόεδρο του Ευρωπαϊκού Συμβουλίου μόνο για έξι μήνες, επομένως αυτό ήταν το τέλος πολλών ετών εργασίας της Ευρωπαϊκής Ένωσης. Θα ήθελα να πω - και το έλεγα αυτό στον Πρόεδρο Reinfeldt κατά τους έξι αυτούς μήνες- ότι αυτός ήταν ο ενδέκατος Πρόεδρος του Ευρωπαϊκού Συμβουλίου με τον οποίο συνεργάστηκα, και έτσι επιδοκιμάζω πραγματικά το γεγονός ότι τώρα θα έχουμε έναν μόνιμο Πρόεδρο του Ευρωπαϊκού Συμβουλίου.
<P>
Θα ήθελα όμως να πω στον πρωθυπουργό κ. Reinfeldt ότι ήταν ο ενδέκατος που συνεργάστηκε με την Επιτροπή, αλλά σίγουρα του αξίζει μια θέση μεταξύ των πρώτων για μια από τις καλύτερες προεδρίες που είχαμε την περίοδο αυτή στην Ευρωπαϊκή Ένωση. Σας ευχαριστώ για όλα όσα κάνατε και εσείς και η σουηδική Προεδρία σε αυτούς τους έξι μήνες.
<SPEAKER ID="031" NAME="Rebecca Harms" AFFILIATION="Verts/ALE">
(EN) Κύριε Πρόεδρε, η διαφάνεια απέναντι στο Κοινοβούλιο υπογραμμίζεται πολύ συχνά τώρα που έχει τεθεί σε ισχύ η Συνθήκη της Λισαβόνας. Υπάρχει νέα πρόταση του Ευρωπαϊκού Συμβουλίου για την Κοπεγχάγη με στόχο 30% -μια μεγαλύτερη αντιστάθμιση από τον στόχο του 20%- για το 2025; Ένα έγγραφο διέρρευσε και κυκλοφορεί στην Κοπεγχάγη και θέλω τώρα να διασαφηνιστεί με βάση τις επαφές με την Επιτροπή αν αυτή είναι η πραγματική στρατηγική του Συμβουλίου. Σας παρακαλώ να μας πείτε την αλήθεια.
<SPEAKER ID="032" NAME="Gunnar Hokmark" AFFILIATION="PPE">
(EN) Κύριε Πρόεδρε, διστάζω να το διατυπώσω έτσι γιατί δεν ακούγεται πολύ σεμνό για έναν Σουηδό, νομίζω όμως ότι είναι δίκαιο να πούμε ότι η Ευρωπαϊκή Ένωση και η Ευρώπη δεν θα είναι οι ίδιες μετά από αυτήν την Προεδρία. Είναι μια διαφορετική Ευρωπαϊκή Ένωση -μια Ένωση πιο δυνατή και πιο καλή- για διάφορους λόγους, μερικούς από τους οποίους είμαι πολύ υπερήφανος να αναφέρω ως Σουηδός.
<P>
Πρώτα απ' όλα, ασφαλώς, η συνθήκη που ισχύει τώρα αλλάζει τη θεσμική ισορροπία της Ένωσης, αλλά και την κάνει πιο ικανή να επιτύχει τους πολιτικούς μας στόχους. Θα ήθελα να υπογραμμίσω το γεγονός ότι ανοίξαμε τη διαδικασία της διεύρυνσης με τη συμφωνία μεταξύ Σλοβενίας και Κροατίας, που είναι σημαντική για την Κροατία, αλλά και σε σχέση με τα Δυτικά Βαλκάνια και τη συνεχιζόμενη μελλοντική διαδικασία διεύρυνσης. Αυτή είναι μια από τα ισχυρά σημεία της Ευρωπαϊκής Ένωσης, αλλά είναι και μια ευκαιρία για όλους μας.
<P>
Θεωρώ επίσης σημαντικό να επισημανθεί ότι και στη διάρκεια αυτής της Προεδρίας και τώρα που βρισκόμαστε εδώ, η Ευρωπαϊκή Ένωση είναι για πρώτη φορά κορυφαίος παγκόσμιος παράγοντας σε ένα από τα σημαντικότερα διεθνή θέματα που αντιμετωπίζει η ανθρωπότητα. Αυτό είναι κάτι νέο και δημιουργεί μεγάλες ευθύνες για το μέλλον, επειδή είναι φανερό πως ό,τι και να επιτευχθεί στην Κοπεγχάγη, η Ευρωπαϊκή Ένωση διαδραμάτισε θεμελιώδη και καίριο ρόλο στην κατάρτιση της ατζέντας για εκείνα που θα πρέπει να επιτύχουμε. Όσο μεγάλη και να είναι η επιτυχία μας, το έργο δεν θα ολοκληρωθεί, υπογραμμίζει όμως τις μεγάλες ευθύνες της Ευρωπαϊκής Ένωσης.
<P>
Ύστερα έχουμε την οικονομική ανάκαμψη, με αυστηρούς κανόνες προκειμένου να τακτοποιηθούν τα δημόσια οικονομικά και να αποτραπεί ο προστατευτισμός. Είμαι Σουηδός κι έτσι ίσως να είμαι κάπως υποκειμενικός ως προς το ζήτημα αυτό, πιστεύω όμως ότι όλοι έχουμε έναν λόγο να αισθανόμαστε υπερήφανοι για όσα πετύχαμε αυτήν την περίοδο. Πρέπει όμως παρ' όλη τη μετριοφροσύνη να θυμόμαστε επίσης ότι αυτά τα επιτεύγματα σημαίνουν μια μεγάλη ευθύνη για μας στο μέλλον.
<SPEAKER ID="034" NAME="Åsa Westlund" AFFILIATION="S&amp;D">
(SV) Κύριε Πρόεδρε, θα ήθελα να πω αρχικά ότι η Προεδρία ικανοποίησε τις υψηλές προσδοκίες που είχαν εναποτεθεί σε αυτήν ως ένας αποτελεσματικός διπλωματικός μηχανισμός. Αυτό το εκτιμούμε πολύ, ιδίως ενόψει του χάους που επικρατούσε ορισμένες φορές στη διάρκεια της τσεχικής προεδρίας. Πολύ θετικά αντιμετωπίστηκαν επίσης οι τελικοί γύροι για τη Συνθήκη της Λισαβόνας. Τέλος, η Προεδρία κατάφερε επίσης να παρουσιάσει τον μόνιμο Πρόεδρο του Ευρωπαϊκού Συμβουλίου και τη νέα Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφάλειας.
<P>
Δυστυχώς, ο άμεσος πολιτικός αντίκτυπος στην καθημερινή ζωή των ανθρώπων ήταν κάπως λιγότερο ουσιαστικός. Οι εργαζόμενοι της Ευρώπης δεν υποστηρίχθηκαν καθώς δεν τέθηκε τέρμα στο μισθολογικό ντάμπιγκ μετά από την απόφαση για την υπόθεση Laval ούτε είδαν κάποια νέα πρωτοβουλία για την αντιμετώπιση της ανεργίας και τη δημιουργία περισσότερων θέσεων εργασίας.
<P>
Το περιβαλλοντικό κίνημα είναι απογοητευμένο από τη Σουηδία γιατί δεν υπερασπίστηκε περιβαλλοντικά ζητήματα. Στην πραγματικότητα η Σουηδία έκανε μάλλον ένα βήμα προς τα πίσω αντί να εκμεταλλευθεί την ευκαιρία να πιέσει για πιο απαιτητικούς στόχους στον τομέα του περιβάλλοντος και της αλλαγής του κλίματος.
<P>
Όμως το γεγονός ότι η Σουηδία δεν έχει σημαντικότερο ρόλο στη διάσκεψη για το κλίμα που διεξάγεται τώρα στην Κοπεγχάγη οφείλεται μάλλον στον ίδιο τον κ. Reinfeldt, σε λόγους κομματικής πολιτικής που μείωσαν από την αρχή τις προσδοκίες από τη διάσκεψη. Αυτό ήταν αντίθετο προς τη διαπραγματευτική στρατηγική της ΕΕ και ενόχλησε σημαντικό αριθμό άλλων ευρωπαίων ηγετών. Ωστόσο ακόμα σοβαρότερο είναι το γεγονός ότι υπονόμευσε την ευκαιρία επίτευξης μιας καλής συμφωνίας για την κλιματική αλλαγή.
<P>
Τέλος, θα ήθελα να αναφέρω το πρόγραμμα της Στοκχόλμης - ένα από τα λίγα πράγματα που θα εξακολουθήσουν να υπάρχουν μετά από τη λήξη της σουηδικής Προεδρίας. Καθώς και εγώ η ίδια κατάγομαι από τη Στοκχόλμη, ανησυχώ για το γεγονός ότι η γενέτειρά μου μπορεί τελικά να συνδεθεί με ένα πολιτικό πρόγραμμα που βασίζεται περισσότερο σε μια Ευρώπη-φρούριο παρά στη διαφύλαξη των ανθρωπίνων δικαιωμάτων.
<P>
Εμείς οι σουηδοί Σοσιαλδημοκράτες χαιρόμαστε παρ' όλα αυτά διότι τελικά ακούσατε εν μέρει τα αιτήματά μας και τα αιτήματα του Κοινοβουλίου για ευρύτερη συμπερίληψη των δικαιωμάτων των γυναικών και των παιδιών στο πρόγραμμα αυτό. Τρέφουμε μεγάλες προσδοκίες ότι με τον νέο της ρόλο, η κ. Malmström θα κάνει ό,τι μπορεί για να ενισχύσει περαιτέρω τα στοιχεία αυτά.
<SPEAKER ID="035" NAME="Silvana Koch-Mehrin" AFFILIATION="ALDE">
(DE) Κύριε Πρόεδρε, κύριε Barroso, κύριε Reinfeldt, η ήρεμη και σταθερή προεδρία σας ήταν επιτυχής. Είχατε να επιλύσετε δύσκολα πολιτικά ζητήματα και γενικά κάνατε καλή δουλειά. Τα πρόσωπα που επιλέξατε για τις σημαντικές νέες θέσεις της ΕΕ μπορούν τώρα να τις διαμορφώσουν πέρα από προκατασκευασμένες ιδέες, γιατί μέχρι σήμερα ήταν μάλλον άγνωστα για τους περισσότερους ευρωπαίους πολίτες. Παρενθετικά, επιτρέψτε μου να πω ότι η καλύτερή σας επιλογή κάθεται στα δεξιά σας.
<P>
Ωστόσο, κύριε Reinfeldt, δεν μπορώ να βάλω "άριστα" στην Προεδρία σας. Υπάρχουν δύο λόγοι για αυτό. Πρώτον, ενισχύσατε την εξέλιξη που θέλει το Ευρωπαϊκό Συμβούλιο ένα είδος "υπερκυβέρνησης" της ΕΕ. Από την περιβαλλοντική μέχρι τη χρηματοοικονομική πολιτική, η ευρεία δικαιοδοσία του αυξάνεται. Ταυτόχρονα κλείνετε τις πόρτες ακόμα πιο ερμητικά. Δεν είναι αυτή η εικόνα που παρουσιάζουν οι διαφανείς συζητήσεις εκπροσώπων των πολιτών.
<P>
Ο δεύτερος λόγος είναι ο εξής: το γεγονός ότι περάσατε τη συμφωνία SWIFT από το Συμβούλιο λίγες μόνο ώρες πριν από την έναρξη ισχύος της Συνθήκης της Λισαβόνας δείχνει σαφή περιφρόνηση προς το Ευρωπαϊκό Κοινοβούλιο και ως εκ τούτου έλλειψη σεβασμού προς τους πολίτες.
<P>
Παρ' όλα αυτά, θα ήθελα να σας ευχαριστήσω για τους τελευταίους έξι μήνες.
<SPEAKER ID="036" NAME="Carl Schlyter" AFFILIATION="Verts/ALE">
(SV) Κύριε Πρόεδρε, η σουηδική Προεδρία λειτούργησε καλά από πρακτική και θεσμική άποψη. Ήταν σαν μια καλολαδωμένη και αποδοτική μηχανή -αν και δεν ανέβασε ποτέ στροφές. Τι έγινε με την κοινωνική νομοθεσία; Οι εργασίες για την αντιμετώπιση των διακρίσεων έμειναν στάσιμες. " πρόταση θέσπισης μιας ευρωβινιέτας για να σταματήσουν οι εκπομπές των βαρέων μεταφορικών οχημάτων έχει παγώσει, το ίδιο και η πολιτική για το κλίμα. Στα θέματα αυτά πρωτοστατούν οι ερευνητές και το Ευρωπαϊκό Κοινοβούλιο -το Συμβούλιο απέτυχε!
<P>
Το Συμβούλιο προσέφερε ένα παραθυράκι για τη δασοκομία, τη ναυτιλία και τις αεροπορικές εταιρείες στις διαπραγματεύσεις για το κλίμα. Πού είναι τα χρήματα για τις αναπτυσσόμενες χώρες - συγκεκριμένατα τα 30 δισ. ευρώ που είχε ζητήσει το Κοινοβούλιο; Τι έγινε με τους στόχους για τις εκπομπές; Το Κοινοβούλιο ζήτησε μειώσεις από 32% έως 40%. Τώρα μαθαίνουμε ότι τα έγγραφα που επεξεργάζεται το Συμβούλιο αποδυναμώνουν ακόμα περισσότερο τους στόχους μας για τις εκπομπές. " πολιτική για το κλίμα του Συμβουλίου έχει τόσο μεγάλα κενά ώστε μπορεί να συγκριθεί μόνο με ένα δίχτυ φτιαγμένο για να πιάνει φάλαινες!
<P>
Τέλος, θα ήθελα να αναφερθώ στη Vattenfall: Σταματήστε τις δικαστικές διαδικασίες της Vattenfall! Παρεμποδίζουν το έργο μας για την αλλαγή του κλίματος. Έχετε εξουσία έναντι αυτής της επιχείρησης. Θα πρέπει να εξασφαλίσετε τουλάχιστον ότι η Vattenfall θα κοιτάζει τη δουλειά της και θα σταματήσει να αμφισβητεί την περιβαλλοντική νομοθεσία της Γερμανίας και της ΕΕ.
<SPEAKER ID="037" NAME="Timothy Kirkhope" AFFILIATION="ECR">
(EN) Κύριε Πρόεδρε, θα ήθελα καταρχάς να συγχαρώ τη σουηδική κυβέρνηση για την Προεδρία του Συμβουλίου. Ανέλαβε τα καθήκοντά της με ένα πολύ βαρύ πρόγραμμα και κατόρθωσε να επιτύχει πολλά, τα περισσότερα εκ των οποίων επιδοκιμάζουμε.
<P>
Έχω μιλήσει σε αυτήν την αίθουσα επανειλημμένα για την ανάγκη αναζωογόνησης της στρατηγικής της Λισαβόνας· για πάρα πολύν καιρό, η Ευρωπαϊκή Ένωση επιδίωκε την πολιτική και θεσμική μεταρρύθμιση με ένα βαθμό ενεργητικότητας και αποφασιστικότητας που ήταν απλά ανεπαρκής για την οικονομική μεταρρύθμιση. Ωστόσο, διακυβεύεται η θέση μας στο παγκόσμιο εμπόριο, το σχετικό μας οικονομικό βάρος και η διεθνής μας ανταγωνιστικότητα. Ως εκ τούτου επιδοκιμάζω την πρωτοβουλία της Επιτροπής "Ευρωπαϊκή Ένωση 2020" που ενέκρινε τώρα το Ευρωπαϊκό Συμβούλιο και συγχαίρω ιδίως τον κ. Barroso για τον ρόλο που διαδραμάτισε σε αυτό.
<P>
" μελλοντική ευημερία και ευεξία των πολιτών μας εξαρτάται από μια δυναμική οικονομία που θα είναι ικανή να δημιουργεί θέσεις εργασίας και πλούτο απελευθερώνοντας τη δημιουργική ενέργεια των επιχειρηματιών και δίνοντας ώθηση στην ανάπτυξη επιτυχημένων επιχειρήσεων. Στο πλαίσιο αυτής της οικονομικής ανανέωσης οι οικονομίες μας θα πρέπει να γίνουν πράσινες, και ελπίζουμε όλοι πως μια συμφωνία αυτήν την εβδομάδα στην Κοπεγχάγη θα ορίσει ένα ρεαλιστικό πλαίσιο για την αντιμετώπιση της αλλαγής του κλίματος διευκολύνοντας παράλληλα την οικονομική μεγέθυνση και την ανάπτυξη.
<P>
Όσον αφορά την έγκριση του προγράμματος της Στοκχόλμης, υποστηρίζουμε την αρχή ότι τα κράτη μέλη της Ένωσης πρέπει να συνεργαστούν περισσότερο για την αντιμετώπιση προβλημάτων που αφορούν τη μετανάστευση, τη διασυνοριακή εγκληματικότητα και την τρομοκρατία. Αυτοί όμως είναι και τομείς που αποτελούν την καρδιά της εθνικής κυριαρχίας, και η υπεράσπιση των νόμων, η εξασφάλιση της ασφάλειας και η προστασία των πολιτών συγκαταλέγονται στα σημαντικότερα καθήκοντα ενός δημοκρατικού κράτους. Ως εκ τούτου πρέπει να βρούμε μια ισορροπία ανάμεσα στην ανάγκη κοινής δράσης και στον σεβασμό των δικαιωμάτων των κρατών μελών μας. Ορισμένα τμήματα του προγράμματος της Στοκχόλμης απλά δεν κατορθώνουν να επιτύχουν τη σωστή ισορροπία. Ορισμένες από τις προτάσεις απλά θα συγκεντρώσουν την εξουσία, θα προξενήσουν περιττές δαπάνες και θα προσθέσουν περαιτέρω γραφειοκρατία με πολύ μικρή προστιθέμενη αξία. Προτεραιότητές μας πρέπει να είναι η επίτευξη ανταγωνιστικότητας, η απορύθμιση, η καινοτομία και η δημιουργία θέσεων εργασίας. Οι πολίτες της Ευρώπης δεν αξίζουν κάτι λιγότερο από αυτά.
<SPEAKER ID="038" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, θα ήθελα να βάλω κι εγώ "άριστα" στη σουηδική Προεδρία για τις οργανωτικές της ικανότητες. " σουηδική εθνική κυβέρνηση ανταποκρίθηκε στις προσδοκίες όλων μας. Δυστυχώς, δεν μπορώ να είμαι τόσο θετική όσον αφορά την πολιτική μου αξιολόγηση.
<P>
Για δύο τομείς συγκεκριμένα πρέπει να γίνει κριτική. Πρώτον, το θέμα της διαφάνειας και της εξωστρέφειας. " Σουηδία γενικά αν και στον τομέα αυτόν θεωρείται υπόδειγμα, αντίθετα, υιοθέτησε μια παθητική προσέγγιση - και αυτό είναι ένα ιδιαίτερα σοβαρό θέμα όταν διακυβεύεται η ελευθερία επικοινωνίας των πολιτών μας. Επιτρέψτε μου να αναφέρω σε αυτό το πλαίσιο την οδηγία για τη διατήρηση δεδομένων, τη δέσμη μέτρων για τις τηλεπικοινωνίες και τη μυστική συμφωνία ACTA. Διατυπώθηκαν αιτήματα προς την Προεδρία να ενεργήσει για να καταστούν διαθέσιμα τα έγγραφα, όπως κατέστη δυνατό από την τροποποίηση του κανονισμού για τη διαφάνεια του 2001, σύμφωνα με τον οποίο το κοινό θα έχει πρόσβαση σε όλα τα έγγραφα που αφορούν εν εξελίξει διεθνείς διαπραγματεύσεις. Γιατί δεν δραστηριοποιήθηκε γι' αυτό η σουηδική Προεδρία;
<P>
Ο δεύτερος τομέας είναι η κλιματική αλλαγή και, κατά τη γνώμη μου, ο τρόπος με τον οποίο εξαπατούμε τις φτωχές χώρες χρησιμοποιώντας τους πόρους ενίσχυσης για να απαλύνουμε τις χειρότερες από τις ζημίες για τις οποίες ήταν και είναι υπεύθυνες οι πλούσιες χώρες του κόσμου. Και αυτό παρά το γεγονός ότι η σύμβαση για το κλίμα, το σχέδιο του Μπαλί και το πρωτόκολλο του Κιότο δηλώνουν και τα τρία ότι η χρηματοδότηση μέτρων για το κλίμα πρέπει να είναι νέα χρηματοδότηση. Γι' άλλη μια φορά, οι πιο ευάλωτοι είναι εκείνοι που καλούνται να πληρώσουν τα σπασμένα για τις ενέργειες των πλουσίων χωρών. Αυτοί που καλούνται τώρα να καταβάλουν το τίμημα είναι εκείνοι που δεν έχουν καθαρό νερό, που απειλούνται από την ελονοσία, που πάσχουν από τον ιό HIV και, πρώτα απ' όλα, οι πιο φτωχές γυναίκες και παιδιά του κόσμου. " πολιτική αυτή είναι ένας επαίσχυντος τρόπος μεταχείρισης των φτωχότερων περιοχών του κόσμου.
<SPEAKER ID="039" NAME="Andreas Mölzer" AFFILIATION="NI">
(DE) Κύριε Πρόεδρε, η σουηδική Προεδρία φθάνει τώρα στο τέλος της - χωρίς μεγάλες καταστροφές, κατά τη γνώμη μου όμως και χωρίς εξαιρετικές επιτυχίες. Οπωσδήποτε, δεν κατέστη δυνατό να επιτευχθεί ο φιλόδοξος στόχος να τεθεί υπό έλεγχο η οικονομική κρίση. Δώσαμε δισεκατομμύρια για ένα σύστημα από το οποίο ωφελούνται μόνο λίγοι, ενώ το κοινό υποχρεούται να υποστεί τον κίνδυνο και το κόστος. Είναι απαράδεκτο να καταλήγουν τα χρήματα που με κόπο κέρδισαν οι ευρωπαίοι φορολογούμενοι στα bonus των τραπεζικών στελεχών.
<P>
Εφόσον διεξάγουμε ήδη μια σύνοδο κορυφής για το κλίμα, τότε κατά τη γνώμη μου πρέπει επίσης να εξετάσουμε επιτέλους πιο ειλικρινά τις δαπάνες και να επιδείξουμε κάποια εντιμότητα στη συζήτηση για τους πυρηνικούς αντιδραστήρες. Εάν αναζητούμε λύσεις για την προστασία του κλίματος, πρέπει και να σταματήσουμε την απάτη που περιβάλλει τα πιστοποιητικά δικαιωμάτων εκπομπών.
<P>
Θεωρώ ότι στην περίπτωση των διαπραγματεύσεων για τη συμφωνία SWIFT, η σουηδική Προεδρία επέτρεψε στις "ΠΑ να της υπαγορεύσουν κάποια πράγματα όσον αφορά την αποκάλυψη τραπεζικών δεδομένων. Αυτό και το πρόγραμμα της Στοκχόλμης έχουν ως αποτέλεσμα να καθίσταται όλο και πιο εύκολη η χειραγώγηση των πολιτών, οι οποίοι γίνονται όλο και πιο "διαφανείς".
<P>
Στο πρόσωπο της Σουηδίας χάνει και η Τουρκία έναν συνήγορο για την ένταξή της. Κατά τη γνώμη μου είναι καιρός να σταματήσουμε τις ενταξιακές διαπραγματεύσεις και να προσφέρουμε στην Τουρκία μια προνομιούχο εταιρική σχέση.
<SPEAKER ID="040" NAME="Werner Langen" AFFILIATION="PPE">
(DE) Κύριε Πρόεδρε, καταρχάς θα ήθελα να εκφράσω τις ευχαριστίες μου. Παρά το πλήθος προβλημάτων, το έργο της σουηδικής Προεδρίας του Συμβουλίου ήταν εξαίρετο. " Σουηδία είναι μια μεσαίου μεγέθους χώρα της Ευρωπαϊκής Ένωσης και αυτό θα πρέπει να το θεωρήσουμε θετικό από όλες τις απόψεις. Θα ήθελα να ευχαριστήσω εσάς, κύριε Reinfeldt, και ολόκληρη την κυβέρνησή σας. Το κλίμα, η κρίση της χρηματοπιστωτικής αγοράς, η Συνθήκη της Λισαβόνας και η νέα Επιτροπή ήταν πραγματικά δύσκολα καθήκοντα και θέματα που είχατε να αντιμετωπίσετε. Θα ήθελα να επισημάνω δύο ζητήματα.
<P>
Το πρώτο είναι η κρίση της χρηματοπιστωτικής αγοράς. Το γεγονός ότι η Σουηδία παρέμεινε, μαζί με την Επιτροπή, σταθερή όσον αφορά τις προσπάθειες δημοσιονομικής εξυγίανσης επιμέρους κρατών μελών είναι εξαιρετικά θετικό. Το γεγονός ότι δεν είπατε "τώρα θα απαλλάξουμε την Ελλάδα από τις ευθύνες της στη ζώνη του ευρώ" είναι κάτι που δεν μπορώ παρά να υποστηρίξω θερμά.
<P>
Ο δεύτερος τομέας είναι η πολιτική για το κλίμα: Ακούσαμε την κριτική των κομμουνιστών και των Πρασίνων. Δεν έχουν καμία πραγματική ευθύνη πουθενά στην Ευρώπη. Μπορούμε να ασκήσουμε πολιτική για το κλίμα κατά τα πρότυπα της Κίνας ή των "ΠΑ διατυπώνοντας μεγαλόσχημες εξαγγελίες χωρίς να επιτυγχάνουμε αποτελέσματα. " Ευρώπη είχε αποτελέσματα. Απορρίπτω τον ισχυρισμό ότι η Greenpeace είναι ο γνώμονας για την ευρωπαϊκή πολιτική για το κλίμα. Πρέπει να παραμείνουμε ρεαλιστές! Και εδώ, η σουηδική Προεδρία είχε κατά τη διάρκεια της θητείας της, μαζί με την Επιτροπή, πολύ καλά αποτελέσματα, πράγμα που προξενεί έκπληξη. Θα ήθελα να εκφράσω και γι' αυτό τις ειλικρινείς μου ευχαριστίες.
<P>
Όσον αφορά το ζήτημα της Συνθήκης της Λισαβόνας: ο κ. Schulz δεν είναι εδώ αυτήν τη στιγμή. Είπε ότι η Επιτροπή επηρεάζεται επειδή περιλαμβάνει αντιπροέδρους ευρωπαϊκών κομμάτων. Εκπλήσσομαι που ο πρόεδρος μιας πολιτικής Ομάδας θέλει να κάνει θέμα την πολιτική δέσμευση επιμέρους μελών της Επιτροπής. Τι νόημα έχει αυτό; Δεν μπορώ παρά να απορρίψω αυτό το επιχείρημα.
<P>
Τέλος, θα ήθελα να σας ενθαρρύνω -όπως έκανα και όταν αναλάβατε το αξίωμά σας- να υιοθετήσετε επιτέλους το ευρώ. Μπορώ να πω "η Σουηδία προ των πυλών", κύριε Reinfeldt;
<SPEAKER ID="041" NAME="Adrian Severin" AFFILIATION="S&amp;D">
(EN) Κύριε Πρόεδρε, για να είμαι δίκαιος, πιστεύω ότι η σουηδική Προεδρία μπορεί να είναι ικανοποιημένη από τα επιτεύγματά της και πιστεύω ότι η Σουηδία μπορεί να είναι υπερήφανη για την απόδοση της σουηδικής Προεδρίας. Όπως όμως συμβαίνει πάντα με τις βραχύβιες προεδρίες, όταν είναι καλές, μας αφήνουν με μια πικρή αίσθηση ενός κατά κάποιον τρόπο ανολοκλήρωτου έργου.
<P>
Γι' αυτό πιστεύω ότι τώρα το σημαντικότερο ερώτημα είναι πώς και τι μπορούμε να προσθέσουμε στη συνέχεια στα επιτεύγματα της σουηδικής Προεδρίας. Το πρώτο πράγμα είναι η εφαρμογή της στρατηγικής της Λισαβόνας Μια συνθήκη δεν αρκεί ποτέ για να λυθεί ένα πρόβλημα. Πάντα απαιτείται πολιτική βούληση για να αναπτυχθεί σωστά, στην προκειμένη περίπτωση όμως νομίζω ότι χρειαζόμαστε ακόμα περισσότερα από βούληση. Χρειαζόμαστε θάρρος και φαντασία -φαντασία για να γεμίσουμε τα κενά ή να διασαφηνίσουμε τις αμφισημίες της Συνθήκης. Ως εκ τούτου ελπίζω ότι η σουηδική Προεδρία θα συνεχίσει να συμμετέχει, με σημείο εκκίνησης την εμπειρία που έχει συγκεντρώσει, στην υποστήριξη της δημιουργίας του νέου θεσμού που δημιούργησε η Συνθήκη της Λισαβόνας, δηλαδή του μόνιμου - ή μεγάλης διάρκειας - Προέδρου του Ευρωπαϊκού Συμβουλίου και του αξιώματος του Υπάτου Εκπροσώπου με την Υπηρεσία Εξωτερικής Δράσης.
<P>
Μία από τις προτεραιότητες της σουηδικής Προεδρίας ήταν, φυσικά, η διαχείριση της οικονομικής και χρηματοπιστωτικής κρίσης. Αυτό ήταν πολύ σημαντικό. Σε αυτό το πλαίσιο θεωρώ ότι παρατηρήθηκαν δύο φαινόμενα που είναι αρκετά απειλητικά: πρώτον, ο πειρασμός του εθνικού προστατευτισμού και του εθνικού εγωισμού, και δεύτερον, οι οικονομικές και κοινωνικές ανισότητες μεταξύ των κρατών μελών μας και η έλλειψη οικονομικής, κοινωνικής και εδαφικής συνοχής εντός της Ευρωπαϊκής Ένωσης.
<P>
Θα πρέπει να αμφισβητήσουμε ότι η διεύρυνση ήταν σοφή; Ασφαλώς όχι. Αυτές οι ανισότητες υπήρχαν από πριν και η αλληλεξάρτηση δεν ισχύει μόνο στην Ένωση, αλλά σε ολόκληρο τον κόσμο. Επομένως, αυτές οι ανισότητες ήταν ικανές να υπονομεύσουν ή να διακυβεύσουν τη σταθερότητα ολόκληρης της ηπείρου και της Ένωσης. Για τον λόγο αυτόν θεωρώ ότι η διεύρυνση έδωσε τη δυνατότητα στα νέα κράτη μέλη να αντιμετωπίσουν καλύτερα αυτές τις ανισότητες μέσα στην Ένωση προς όφελος όλων των κρατών μελών της.
<P>
Το συμπέρασμα όμως είναι το εξής, και τελειώνω με αυτό. Θεωρώ ότι το επόμενο βήμα είναι να ασκήσουμε πιο θαρραλέες και ουσιαστικές πολιτικές εδαφικής, οικονομικής και κοινωνικής συνοχής στην Ευρώπη - και όχι λιγότερες πολιτικές τέτοιου είδους- μαζί με θαρραλέες μεταρρυθμίσεις, χρηματοπιστωτικές και οικονομικές μεταρρυθμίσεις που θα μας έδιναν τη δυνατότητα να μην επαναλάβουμε την κρίση και, ασφαλώς, με πολιτικές αποκατάστασης μετά από την κρίση. Σε αυτό το πλαίσιο θα πρέπει να επαινεθεί η τελευταία δήλωση της Επιτροπής για την οικονομική υποστήριξη των ανατολικών χωρών και η προθυμία που εξέφρασε ο κ. Barroso να συζητήσει τη Στρατηγική 2020.
<SPEAKER ID="042" NAME="Charles Goerens" AFFILIATION="ALDE">
(FR) Κύριε Πρόεδρε, θα ήθελα να εκφράσω κι εγώ τις ευχαριστίες μου στη σουηδική Προεδρία του Ευρωπαϊκού Συμβουλίου, ωστόσο παραμένει ένα πρόβλημα. Την Πέμπτη, το Ευρωπαϊκό Συμβούλιο αποφάσισε να διαθέσει 7,2 δισ. ευρώ για τη χρηματοδότηση της μερικής προσαρμογής των αναπτυσσομένων χωρών στην κλιματική αλλαγή, πράγμα που είναι πολύ καλό.
<P>
Κατά την άποψή μου, το ποσόν αυτό πρέπει να είναι συμπληρωματικό της αναπτυξιακής βοήθειας που η Ευρωπαϊκή Ένωση υποσχέθηκε να αυξήσει στο 0,7% του ακαθάριστου εθνικού προϊόντος μέχρι το 2015. Για ποιον λόγο; Ας υποθέσουμε ότι τα 7,2 δισ. ευρώ προέρχονται από τη δέσμη που έχει ήδη διατεθεί για την επίσημη αναπτυξιακή βοήθεια. Το ποσόν αυτό δεν θα είναι αρκετό για τη χρηματοδότηση των αναπτυξιακών στόχων της χιλιετίας. Θα ήταν σαν να κλείνουμε μια τρύπα ανοίγοντας μια άλλη.
<P>
Περιμένουμε διευκρινίσεις από το Ευρωπαϊκό Συμβούλιο και την Επιτροπή για το ζήτημα αυτό. Κάθε ασάφεια σχετικά με τον συμπληρωματικό χαρακτήρα του ποσού που εξήγγειλε το Ευρωπαϊκό Συμβούλιο της 10ης και 11ης Δεκεμβρίου θα υπονόμευε την αξιοπιστία της Ευρωπαϊκής Ένωσης στη διάσκεψη της Κοπεγχάγης, την οποία δεν διστάζουμε να αποκαλέσουμε καίρια για το μέλλον της ανθρωπότητας.
<P>
(Χειροκροτήματα)
<SPEAKER ID="043" NAME="Ian Hudghton" AFFILIATION="Verts/ALE">
(EN) Κύριε Πρόεδρε, εκπροσωπώ το τμήμα της Ευρωπαϊκής Ελεύθερης Συμμαχίας της Ομάδας μου που περιλαμβάνει τα κόμματα Ανεξαρτησίας της Ουαλίας, της Φλάνδρας, της Καταλονίας και της Σκοτίας. Επιδιώκουμε καθεστώς ανεξαρτησίας προκειμένου τα έθνη μας να μπορούν να συνεισφέρουν σε συνεδριάσεις του Ευρωπαϊκού Συμβουλίου και σε παγκόσμια γεγονότα όπως η σύνοδος της Κοπεγχάγης για την αλλαγή του κλίματος.
<P>
" κυβέρνηση και το κοινοβούλιο της Σκοτίας ενέκριναν την πιο φιλόδοξη παγκοσμίως πράξη για την κλιματική αλλαγή με στόχους μείωσης εκπομπών κατά 42% μέχρι το 2020 και κατά 80% μέχρι το 2050. Αυτοί είναι οι στόχοι που θέλουμε να επιτύχουμε, ωστόσο η κυβέρνηση του "νωμένου Βασιλείου απέρριψε το εύλογο αίτημα να συμμετέχει ένας Σκώτος υπουργός στις επίσημες διαδικασίες της Κοπεγχάγης. Μια τέτοια συμπεριφορά δεν κάνει τίποτα άλλο από το να υπογραμμίζει το γεγονός ότι μόνο με την ανεξαρτησία -το κανονικό καθεστώς ανεξαρτησίας- μπορεί η Σκοτία να συνεισφέρει σωστά στη διεθνή κοινότητα, και ελπίζω ότι το Ευρωπαϊκό Συμβούλιο θα συζητήσει πολύ σύντομα την εσωτερική διεύρυνση της Ευρωπαϊκής Ένωσης με τη Σκοτία να δείχνει τον δρόμο.
<SPEAKER ID="044" NAME="Hans-Peter Martin" AFFILIATION="NI">
(DE) Κύριε Πρόεδρε, χρειαζόμαστε μία επανάσταση στη δημοκρατία. Το γεγονός ότι θαυμάζω τόσες σουηδικές παραδόσεις με έκανε να απογοητευτώ ακόμα περισσότερο από τον γενικό απολογισμό των δραστηριοτήτων τους. Δυστυχώς δεν ήταν μια προεδρία των πολιτών αλλά μάλλον μια προεδρία του Συμβουλίου και επίσης μια προεδρία των μεγάλων επενδυτών, σύμφωνα με τα πρότυπα της κ. Wallström παρά με εκείνα της κ. Malmström.
<P>
Κυρία Malmström, σας θυμάμαι καλά από τον καιρό που καθόσασταν εδώ ως βουλευτής του Κοινοβουλίου. Κατά τη διάρκεια αυτής της προεδρίας δείξατε ένα μάλλον διαφορετικό πρόσωπο. Ελπίζω ότι όταν επιστρέψετε, θα συνεχίσετε από εκεί που είχατε σταματήσει όταν ήσασταν εδώ, δηλαδή εμπνεόμενη από τον κοινοβουλευτισμό. Γιατί εγκρίνατε τη συμφωνία SWIFT τόσο αργά; Γιατί έχουμε τώρα ένα είδος προεδρείου σε επίπεδο ΕΕ - αυτό είναι ένας από τους στόχους των Σουηδών, όλων των ανθρώπων, με τη διαφάνειά τους; Σας παρακαλώ να χρησιμοποιήσετε το μέλλον σας για να επιστρέψετε στις ρίζες σας.
<SPEAKER ID="045" NAME="János Áder" AFFILIATION="PPE">
(HU) Κύριε Πρόεδρε, κυρίες και κύριοι, τις τελευταίες δυόμισι ώρες αυτής της συζήτησης ειπώθηκαν πολλά για την Κοπεγχάγη και τις διαπραγματεύσεις της Κοπεγχάγης. Πρέπει να πω ότι από την άποψη αυτή η σουηδική Προεδρία δεν ήταν απόλυτα επιτυχής, διότι δεν υπάρχει κοινή θέση της Ευρωπαϊκής Ένωσης που θα παρουσιαστεί στην Κοπεγχάγη. Αυτό δεν είναι αναγκαστικά σφάλμα της σουηδικής Προεδρίας, αλλά μάλλον της Ευρωπαϊκής Επιτροπής. Τι συμβαίνει και γιατί δεν υπάρχει κοινή θέση; Κοινή θέση δεν υπάρχει σε τουλάχιστον δύο ζητήματα. Το ένα είναι αν είναι δυνατή η μεταφορά ποσοστώσεων διοξειδίου του άνθρακα μετά το 2012 και αν θα μπορούν να πωλούνται και τότε.
<P>
" Ευρωπαϊκή Επιτροπή επικρίνει τη θέση αυτή με έναν ακατανόητο, κοντόφθαλμο και στενόμυαλο τρόπο. " Ουγγαρία, η Πολωνία, η Ρουμανία και άλλες πρώην σοσιαλιστικές χώρες εκπλήρωσαν τις δεσμεύσεις τους όσον αφορά το Κιότο. Στην πραγματικότητα δεν τις εκπλήρωσαν απλά, παρά τις εκπλήρωσαν με το παραπάνω. Έχουμε το δικαίωμα να πωλούμε τις πλεονάζουσες ποσοστώσεις. Όμως η Επιτροπή εξακολουθεί να θέλει να μας το στερήσει. Με άλλα λόγια, θέλει να τιμωρήσει τη συμβατική συμμόρφωση, την οποία επέδειξε και η Ουγγαρία.
<P>
Άλλοι δεν τήρησαν τις δεσμεύσεις τους, αυξάνοντας μάλιστα τις βλαβερές εκπομπές τους, κανείς όμως δεν θέλει να τους τιμωρήσει.
<P>
Μετά από αυτό, πώς μπορούμε να περιμένουμε ότι εκείνοι που υπέγραψαν θα συμμορφωθούν με μια νέα συμφωνία, αν βέβαια υπάρξει συνέχεια του Κιότο στην Κοπεγχάγη;
<P>
Παροτρύνω την Ευρωπαϊκή Επιτροπή, και θα παρότρυνα και θα καλούσα κατηγορηματικά και τον Πρόεδρο Barroso, αν ήταν εδώ, να αλλάξει τη στενόμυαλη στάση που έχει κρατήσει ως τώρα και να υιοθετήσει μια στάση συμβατή με το πρωτόκολλο του Κιότο που είναι σήμερα σε ισχύ. Θα ήθελα επίσης να επιστήσω την προσοχή σας σε ένα γεγονός που δεν πρέπει να ξεχνάμε, συγκεκριμένα ότι χωρίς τα νέα κράτη μέλη, η ΕΕ των 15 δεν θα είχε καταφέρει να εκπληρώσει τη δέσμευση για μείωση των εκπομπών κατά 8%. Πραγματικά, εάν είχε συμβεί αυτό, η διαπραγματευτική θέση της Ευρωπαϊκής Ένωσης στην Κοπεγχάγη θα ήταν πολύ πιο φτωχή και αδύναμη.
<SPEAKER ID="046" NAME="Catherine Trautmann" AFFILIATION="S&amp;D">
(FR) Κύριοι Πρόεδροι, κυρία υπουργέ, η σουηδική Προεδρία είχε μερικές στιγμές που θα μπορούσαν να χαρακτηριστούν ιστορικές: την έναρξη ισχύος της Συνθήκης της Λισαβόνας, τους διορισμούς του πρώτου Προέδρου του Ευρωπαϊκού Συμβουλίου και της Υπάτης Εκπροσώπου, αλλά και τη διάσκεψη για την κλιματική αλλαγή και τον διορισμό μιας νέας Επιτροπής, καθώς και - επιτρέψτε μου αυτήν τη σύντομη αναφορά- τη δέσμη για τις τηλεπικοινωνίες.
<P>
Αυτά τα γεγονότα γέννησαν ελπίδες. Μετά όμως από μια σφαιρική εξέταση παραμένουν ένα-δυο ανάμεικτα αποτελέσματα. Πρώτον, το Κοινοβούλιό μας, που επιδιώκει τη θέσπιση ευρωπαϊκής εποπτείας των χρηματοπιστωτικών αγορών, επικρότησε τις προτάσεις της Επιτροπής Σοφών του κ. Larosiere ως ένα καίριο βήμα. Ωστόσο τα συμπεράσματα του Συμβουλίου ECOFIN της 2ας Δεκεμβρίου υπολείπονται σημαντικά αυτού του ρεαλιστικού επιπέδου φιλοδοξιών.
<P>
Στο σημείο αυτό θα ήθελα να αναφέρω ότι το Κοινοβούλιο θα επιδιώξει ασφαλώς την αποκατάσταση κάποιας ισορροπίας στις προτάσεις που του υποβλήθηκαν προκειμένου να καταστήσει σταθερότερες τις χρηματοπιστωτικές αγορές. Το ίδιο ισχύει για τις χρηματοοικονομικές δεσμεύσεις που αναλήφθηκαν απέναντι τις χώρες του Νότου ως βοήθεια για να καταπολεμήσουν την κλιματική αλλαγή. Μολονότι στην Κοπεγχάγη οι φτωχές χώρες απαιτούν πραγματικές δεσμεύσεις αναφορικά με τη μακροπρόθεσμη χρηματοδότηση, το Συμβούλιο κατάφερε να υποσχεθεί μόνο 7,2 δισ. ευρώ για διάστημα τριών ετών. Αυτό είναι πράγματι ένα πρώτο βήμα, αλλά είναι πολύ κατώτερο των απαιτήσεων, πολύ δε περισσότερο εφόσον μέρος του προέρχεται από ανακατανομή.
<P>
Τέλος, στον χρηματοοικονομικό τομέα, επιδοκιμάζουμε τη βούληση επιβολής κανόνων και δυναμικής δράσης τόσο ως προς την εποπτεία όσο και ως προς τη φορολόγηση. Στα συμπεράσματα του Συμβουλίου σημειώνω ειδικότερα την αναφορά σε έναν παγκόσμιο φόρο οικονομικών συναλλαγών. Αυτό είναι κάτι το οποίο εμείς οι σοσιαλιστές ευχόμασταν και ζητούσαμε για παραπάνω από δέκα χρόνια. Έχουμε ακόμα να κάνουμε πολλά. " αναζήτηση νέων οικονομικών πόρων για την προώθηση της απασχόλησης, η αλληλεγγύη εντός και εκτός Ευρώπης και η χρηματοδότηση της καταπολέμησης της κλιματικής αλλαγής είναι μείζονες προκλήσεις. Καθώς πλησιάζουν τα Χριστούγεννα, καλώ την Επιτροπή να μας παρουσιάσει μια απόφαση για τους ιδίους πόρους κατά τα επόμενα χρόνια.
<SPEAKER ID="047" NAME="Olle Schmidt" AFFILIATION="ALDE">
(SV) Κύριε Πρόεδρε, είναι μάλλον παράξενο να ακούει κανείς εδώ ορισμένους από τους μεμψίμοιρους - συμπεριλαμβανομένων και μερικών σουηδών συναδέλφων μου- να επικρίνουν τη σουηδική Προεδρία. Με τι συγκρίνει την Προεδρία αυτή ο Carl Schlyter; Με την Τσεχική Δημοκρατία ή με κάποια άλλη σπουδαία Προεδρία;
<P>
Ούτε και θα έπρεπε να περιμένει κανείς θετική αξιολόγηση από τον κ. Borghezio. Στην πραγματικότητα, το να λαμβάνει κανείς αρνητική αξιολόγηση από τον κ. Borghezio είναι καλό.
<P>
Έγιναν πολλά. Τέθηκε σε ισχύ η Συνθήκη της Λισαβόνας. Καλύφθηκαν οι δύο ανώτατες θέσεις στην ΕΕ. Πέρασαν με δυσκολία ορισμένες σημαντικές προτάσεις: το πρόγραμμα της Στοκχόλμης, η μελλοντική χρηματοπιστωτική εποπτεία και ιδίως η δέσμη για τις τηλεπικοινωνίες. Επίσης, η σύνοδος κορυφής για το κλίμα στην Κοπεγχάγη θα μπορούσε να λάβει τη σωστή κατεύθυνση αν το θελήσουμε εμείς στο Ευρωπαϊκό Κοινοβούλιο.
<P>
Σε ό,τι αφορά τα αρνητικά, θα ήθελα να αναφέρω την αποτυχία της υλοποίησης της κινητικότητας των ασθενών. Αυτό σημαίνει συνεχή έλλειψη νομικής ασφάλειας και περιττή ταλαιπωρία καθώς οι άνθρωποι περιμένουν για θεραπεία.
<P>
Γενικά πάντως αξίζει αναγνώριση στον κ. Reinfeldt, στην υπουργό Ευρωπαϊκών Υποθέσεων κ. Malmström, και σε όλα τα άλλα μέλη της ομάδας της Προεδρίας. Όλοι σας αξίζετε έναν "ευτυχισμένο καινούργιο χρόνο"!
<SPEAKER ID="048" NAME="Judith Sargentini" AFFILIATION="Verts/ALE">
(NL) Κύριε Πρόεδρε, κύριε Reinfeldt, υπάρχει ένα σοβαρό μελανό σημείο στην Προεδρία σας, συγκεκριμένα οι αποφάσεις που ελήφθησαν σχετικά με τη συμφωνία SWIFT. " Συνθήκη της Λισαβόνας τέθηκε σε ισχύ την 1η Δεκεμβρίου, και στις 30 Νοεμβρίου εσείς και οι συνάδελφοί σας αρχηγοί κρατών και κυβερνήσεων περάσατε βιαστικά μια συμφωνία παραχώρησης τραπεζικών μας στοιχείων στις "νωμένες Πολιτείες. Αν αυτό αποτελεί ένδειξη για τη μελλοντική εξέλιξη του προγράμματος της Στοκχόλμης - ενός προγράμματος που σκόπευε στην εξασφάλιση των ατομικών μας δικαιωμάτων, της ασφάλειας και της ελευθερίας- τότε έχω την εντύπωση ότι η εφαρμογή του θα κάνει πραγματικά την πλάστιγγα να γείρει θέτοντας σε κίνδυνο την ελευθερία μας και τα ατομικά μας δικαιώματα.
<P>
Αυτό αποτελεί ψεγάδι για την Προεδρία σας. Θεωρώ επίσης ότι αμαυρώνει την έναρξη ισχύος της Συνθήκης της Λισαβόνας που δίνει περισσότερα δικαιώματα στο Ευρωπαϊκό Κοινοβούλιο, και θα ήθελα επίσης να βεβαιώσετε ότι μελλοντικά θα δείχνετε μεγαλύτερο σεβασμό απέναντι στα δικαιώματα των πολιτών, τους πολίτες και το Κοινοβούλιο.
<SPEAKER ID="049" NAME="Zoltán Balczó" AFFILIATION="NI">
(HU) Κύριε Πρόεδρε, θα θέλαμε να αξιολογήσουμε τα αποτελέσματα της σουηδικής Προεδρίας αναδρομικά από μια οπτική γωνία 10-20 χρόνων. Το πιο σημαντικό γεγονός που θα αναφέρεται, είναι η έναρξη ισχύος της Συνθήκης της Λισαβόνας. Αυτή η συνθήκη δημιουργεί το νομικό πλαίσιο για ένα υπερκράτος όπου οι ζωές 500 εκατομμυρίων ανθρώπων θα ελέγχονται από ένα κεντρικό σημείο και τα εθνικά κράτη θα εξασθενήσουν. Ο δρόμος που μας οδήγησε στο γεγονός αυτό ήταν αντιδημοκρατικός. Τρία δημοψηφίσματα απέρριψαν αυτό το σχέδιο, μέχρι που το επιβεβλημένο δεύτερο ιρλανδικό δημοψήφισμα και η επίτευξη της υπογραφής του Václav Klaus δημιούργησαν την ευκαιρία να πραγματοποιηθεί. " πλειοψηφία του πληθυσμού της Ευρώπης απέρριψε αυτό το σχέδιο και θέλει να παραμείνει στο εθνικό κράτος. Αυτό με κάνει να αισιοδοξώ ότι η ιστορία θα καταγράψει αυτήν την περίοδο ως μια αποτυχημένη απόπειρα δημιουργίας μιας αυτοκρατορίας.
<SPEAKER ID="050" NAME="Othmar Karas" AFFILIATION="PPE">
(DE) Κύριε Πρόεδρε, κύριε Προεδρεύοντα του Συμβουλίου, κυρίες και κύριοι, σε συζητήσεις που αφορούν την Προεδρία του Συμβουλίου μιλάμε συχνά σαν να ήταν η Προεδρία η Ευρωπαϊκή Ένωση. " Προεδρία του Συμβουλίου δεν είναι η ΕΕ. Είναι ένας σημαντικός διαχειριστής ενός ευρωπαϊκού θεσμικού οργάνου. Ως εκ τούτου ζητώ από όλους σας να είστε λίγο πιο δίκαιοι και ήρεμοι.
<P>
Το περασμένο εξάμηνο η Προεδρία του Συμβουλίου έκανε καλή δουλειά. Βοήθησε να ανοίξει ένα νέο κεφάλαιο στην πετυχημένη ιστορία της Ευρωπαϊκής Ένωσης. Ωστόσο κανείς από εμάς δεν θέλει μια Ευρώπη των κυβερνήσεων. Εργαζόμαστε με στόχο μια Ευρώπη των πολιτών και μια ευρύτερη συνεργασία μεταξύ των θεσμικών οργάνων και των διαφόρων μερών της Ευρωπαϊκής Ένωσης. Ο καθένας μας είναι ένα μέρος της Ευρωπαϊκής Ένωσης.
<P>
Ο θεσμικός διάλογος έκλεισε, οι νέες θέσεις έχουν καλυφθεί και σε κάποια λίγα σημαντικά σημεία, το Συμβούλιο υιοθέτησε μια στάση που θα μας δώσει τη δυνατότητα να συνεχίσουμε το έργο μας. Ας κοιτάξουμε το μέλλον. Κάποιος είπε πως έχουμε ένα σοβαρό πρόβλημα, διότι η Συνθήκη της Λισαβόνας δεν έχει ακόμα ληφθεί υπόψη στις μεθόδους εργασίας του Συμβουλίου. Το Συμβούλιο έχει περισσότερες ευκαιρίες να επηρεάσει το Ευρωπαϊκό Κοινοβούλιο και τις επιτροπές του από τις ευκαιρίες που έχει το Ευρωπαϊκό Κοινοβούλιο να επηρεάσει τις ομάδες εργασίας και τις συνεδριάσεις του Συμβουλίου. Ζητάμε και από την άποψη αυτή ίση μεταχείριση των δύο θεσμικών οργάνων, αφού έχουμε το ίδιο καθεστώς ως νομοθέτες.
<P>
Μπορούμε να διαφωνήσουμε όσον αφορά το περιεχόμενο, όμως ήταν ασφαλώς λάθος να περάσει η συμφωνία SWIFT πριν από την αλλαγή που πραγματοποιήθηκε την επόμενη ημέρα όσον αφορά την εξουσία συναπόφασης του Κοινοβουλίου. " απόφαση για την εποπτεία των χρηματοπιστωτικών αγορών δεν έχει ακόμα οριστικοποιηθεί. Πρέπει να επιφέρουμε βελτιώσεις, να έχουμε εκτελεστική εξουσία, χρειαζόμαστε περισσότερη ευρωπαϊκή εποπτεία όσον αφορά διασυνοριακούς οργανισμούς και πρέπει να επιτύχουμε καλύτερο συντονισμό μεταξύ των κρατών μελών, της Επιτροπής και της Ευρωπαϊκής Κεντρικής Τράπεζας στην επιτροπή της Βασιλείας, γιατί διαφορετικά θα δημιουργηθεί μια παράλληλη δομή.
<SPEAKER ID="051" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, θα ήθελα να συγχαρώ τη σουηδική Προεδρία για το έργο της, ιδίως όσον αφορά τον χώρο ελευθερίας, ασφάλειας και δικαιοσύνης.
<P>
" έναρξη ισχύος της Συνθήκης της Λισαβόνας αντιπροσωπεύει ένα ποιοτικό βήμα και απαιτεί να συνεχίσουν οι επόμενες προεδρίες - η ισπανική, η βελγική και η ουγγρική- τη διαφορά που έκανε η σουηδική Προεδρία με το πρόγραμμα της Στοκχόλμης στην εκπόνηση του σχεδίου δράσης.
<P>
Στο πλαίσιο της συνεργασίας που απαιτείται βάσει της Συνθήκης της Λισαβόνας μεταξύ της Ευρωπαϊκής Επιτροπής, του Συμβουλίου και του Κοινοβουλίου και των εθνικών κοινοβουλίων των κρατών μελών (άρθρο 17 της Συνθήκης για την Ευρωπαϊκή Ένωση και άρθρο 295 της Συνθήκης για τη λειτουργία της Ευρωπαϊκής Ένωσης) θα ήθελα να επιστήσω την προσοχή στη σημασία τριών σημείων, στα οποία έδωσε έμφαση η σουηδική Προεδρία.
<P>
Το πρώτο αφορά την ασάφεια γύρω από τον συντονιστή της καταπολέμησης της τρομοκρατίας και της παράνομης εμπορίας ανθρώπων και κατά πόσον ο αξιωματούχος αυτός εξαρτάται από την Επιτροπή και, αντίθετα, υπόκειται στον έλεγχο του Ευρωπαϊκού Κοινοβουλίου.
<P>
Το δεύτερο είναι η εξωτερική διάσταση των θεμελιωδών δικαιωμάτων που τώρα θα είναι μια οριζόντια διάσταση της ευρωπαϊκής πολιτικής. Ενώ υπάρχει Επίτροπος για τα θεμελιώδη δικαιώματα και τη δικαιοσύνη, η Ευρωπαϊκή Ένωση έχει και μια Υπηρεσία Εξωτερικής Δράσης που πρέπει να είναι αφοσιωμένη στα ανθρώπινα δικαιώματα και να ασχολείται έντονα με την υπεράσπιση των θεμελιωδών δικαιωμάτων.
<P>
Το τρίτο αφορά τον χώρο Σένγκεν για την ελεύθερη κυκλοφορία προσώπων. Πιστεύουμε πως το γεγονός ότι δόθηκε σημασία στην αξιολόγηση και παρακολούθηση του ευρωπαϊκού συμφώνου για τη μετανάστευση και το άσυλο και στην πολιτική ελέγχου των εξωτερικών συνόρων (άσυλο, μετανάστευση και πρόληψη του οργανωμένου εγκλήματος) θα έχει ως αποτέλεσμα να επιτευχθεί η δημιουργία αυτού του χώρου ελεύθερης κυκλοφορίας προσώπων και ανθρωπίνων δικαιωμάτων ολοκληρώνοντας έτσι την εσωτερική αγορά και υλοποιώντας το ευρωπαϊκό μας σχέδιο.
<SPEAKER ID="052" NAME="Lena Ek" AFFILIATION="ALDE">
(SV) Κύριε Πρόεδρε, ποτέ δεν είναι εύκολο να χτίσει κανείς γέφυρες. Είναι ιδιαίτερα δύσκολο όταν πρέπει να περάσουμε από αυτές τις γέφυρες 27 κράτη μέλη και 500 εκατομμύρια ανθρώπους, πραγματοποιώντας με τη Συνθήκη της Λισαβόνας τη μετάβαση από την παλιά ΕΕ σε μια ΕΕ πιο ανοιχτή, πιο διαφανή και πιο δημοκρατική, με το Ευρωπαϊκό Κοινοβούλιο να έχει τώρα πολύ μεγαλύτερη επιρροή.
<P>
Αυτό το φθινόπωρο είχαμε να αντιμετωπίσουμε και μια κλιματική κρίση και μια κρίση θέσεων εργασίας. Παρ' όλα αυτά η σουηδική Προεδρία κατόρθωσε να θεσπίσει ορισμένους απίστευτα σημαντικούς νόμους για την ενεργειακή απόδοση. Χαίρομαι ιδιαίτερα διότι η ΕΕ έχει πλέον θεσπίσει την ενεργειακή σήμανση οικιακών συσκευών. Άλλα παραδείγματα νομοθεσίας που θεσπίστηκε τώρα περιλαμβάνουν απαιτήσεις ως προς την ενεργειακή απόδοση των κτιρίων και την οικολογική σήμανση ελαστικών οχημάτων.
<P>
Τέλος, θα ήθελα να ευχαριστήσω την κυβέρνηση για την αποτελεσματική και συγκροτημένη Προεδρία της. Θα ήθελα ιδίως να εκφράσω την εκτίμησή μου για την πρέσβειρα της ΕΕ Ulrika Barklund Larsson που έφυγε από κοντά μας τόσο ξαφνικά αυτό το φθινόπωρο. Έκανε φανταστική δουλειά και μας λείπει πάρα πολύ.
<P>
Το μόνο που απομένει τώρα είναι να ολοκληρωθεί η διάσκεψη για το κλίμα στην Κοπεγχάγη -το τελευταίο και σημαντικότερο καθήκον με τις μεγαλύτερες μακροπρόθεσμες επιπτώσεις. Καλή τύχη!
<SPEAKER ID="053" NAME="Mario Mauro" AFFILIATION="PPE">
(IT) Κύριε Πρόεδρε, κύριε Reinfeldt, κυρίες και κύριοι, υπάρχουν ορισμένα σημεία στα συμπεράσματα που προέκυψαν από το τελευταίο Ευρωπαϊκό Συμβούλιο για τα οποία θα πρέπει να μπορούμε να συμφωνήσουμε και τα οποία θα μπορούσαμε να χαρακτηρίσουμε ενθαρρυντικά για το άμεσο μέλλον.
<P>
Πρώτον, αναφορικά με τη μετανάστευση: υπογραμμίστηκε η ανάγκη να κάνουμε την πρόσβαση στην επικράτεια της Ευρωπαϊκής Ένωσης πιο αποτελεσματική όσον αφορά την εξασφάλιση της ασφάλειας των πολιτών. Για να γίνει αυτό χρειαζόμαστε μια πολιτική ένταξης. Με άλλα λόγια, πρέπει να επιτύχουμε τη σωστή ισορροπία μεταξύ των αναγκών των κρατών μελών και του ανθρώπινου δράματος, του παραγωγικού δυναμικού των μεταναστών.
<P>
Μετά έγινε αναφορά σε μια Ευρώπη των ευθυνών και της αλληλεγγύης όσον αφορά το θέμα της μετανάστευσης και του ασύλου. Σε αυτό το πλαίσιο με ενθαρρύνει ο τρόπος με τον οποίο το Συμβούλιο υπογράμμισε την επιτακτική ανάγκη καταπολέμησης της παράνομης μετανάστευσης αρχίζοντας από τα παραμεθόρια κράτη μέλη, ιδίως του Νότου. Αυτό σημαίνει επιμερισμός των πόρων και των προβλημάτων. Δυστυχώς η πτυχή αυτή επισκιάζεται πολύ συχνά από τον εγωισμό και την έλλειψη θάρρους.
<P>
" δεύτερη πτυχή, την οποία θεωρώ προτεραιότητα αυτήν την περίοδο οικονομικής κρίσης όπου δεν μπορούμε ακόμα να διακρίνουμε το φως στο τέλος του τούνελ, είναι η επανεκκίνηση της στρατηγικής της Λισαβόνας. Πρέπει να καταφέρουμε να επανέλθουμε το ταχύτερο δυνατό στον ανταγωνισμό με τις αναδυόμενες δυνάμεις σε οικονομικό και εμπορικό επίπεδο και μόνο ένα σύγχρονο σύστημα έρευνας και ενημέρωσης θα μας δώσει τη δυνατότητα να κάνουμε αυτό το βήμα που είναι τόσο ζωτικής σημασίας για εμάς και κυρίως για τις επόμενες γενιές.
<P>
Παρατηρώ με ικανοποίηση ότι η νέα μέθοδος που επικαλείται το Συμβούλιο έχει ως στόχο την ενίσχυση του δεσμού μεταξύ εθνικών μέτρων και μέτρων της Ευρωπαϊκής Ένωσης και την ενίσχυση της εθνικής συμμετοχής μέσω μιας πιο ενεργού εμπλοκής των κοινωνικών εταίρων και των αρχών περιφερειακής και τοπικής αυτοδιοίκησης που μπορεί να συνοψιστεί σε μία λέξη: επικουρικότητα.
<P>
Εξακολουθώ να πιστεύω ότι πρέπει να κάνουμε περισσότερα προς αυτήν την κατεύθυνση: στο επίκεντρο της οικονομικής ανάκαμψης της Ευρώπης πρέπει να βρίσκεται η οικογένεια, οι άνθρωποι και οι μεσαίες ομάδες. Στην πραγματικότητα, μόνο οι άνθρωποι, μόνο οι άντρες και οι γυναίκες έχουν τον γνήσιο δυναμισμό που μπορεί να αναζωογονήσει τους πολλούς τομείς της κοινωνικής μας ζωής που τώρα πλήττονται από την απαισιοδοξία, η οποία πολύ συχνά προέρχεται από τους θεσμούς.
<SPEAKER ID="054" NAME="Ivari Padar" AFFILIATION="S&amp;D">
(ET) Κύριε Πρόεδρε, θα ήθελα αρχικά να επαινέσω την Προεδρία για την έγκριση της στρατηγικής για τη Βαλτική Θάλασσα που είναι ασφαλώς πολύ σημαντική για την πατρίδα μου. Θα ήθελα ωστόσο να μιλήσω λίγο περισσότερο για τρία σημεία που αφορούν το οικονομικό ζήτημα.
<P>
Πρώτον, θα ήθελα να εκφράσω τις ευχαριστίες μου για τις προσπάθειες που καταβλήθηκαν σχετικά με την κανονιστική ρύθμιση του διευρωπαϊκού χρηματοπιστωτικού συστήματος και να απευθύνω έκκληση προς το Ευρωπαϊκό Κοινοβούλιο να προσφέρει και αυτό επίσης τη μέγιστη υποστήριξή του.
<P>
Δεύτερον, η Ευρωπαϊκή Ένωση και τα κράτη μέλη της εφάρμοσαν πολλά έκτακτα μέτρα για να τεθεί υπό έλεγχο η χρηματοπιστωτική κρίση, πράγμα πολύ θετικό. Είναι ήδη δυνατό να διακρίνει κανείς κάποια σταθεροποίηση της οικονομίας. Την ίδια στιγμή, συμφωνώ με το Συμβούλιο ότι η κατάσταση δεν είναι ακόμα τόσο ασφαλής ώστε να εγκαταλείψουμε τα μέτρα στήριξης. Κατά τη γνώμη μου, το συμπέρασμα από αυτήν την κρίση είναι αναμφισβήτητα το γεγονός ότι οι τράπεζες είναι απαραίτητες, το ίδιο και οι υπηρεσίες που προσφέρουν. Ως εκ τούτου δεν είναι ανάγκη να τους επιβληθούν πολύ μεγάλες κυρώσεις, όμως οι τραπεζικές δραστηριότητες θα πρέπει να βασίζονται σε όσα συμβαίνουν στην πραγματική οικονομία και όχι σε μια διατραπεζική εικονική αγορά - αυτός ήταν και ο κύριος λόγος για την πρόσφατη κρίση. Παράλληλα πρέπει να εξετάσουμε την καταβολή των bonus των τραπεζικών στελεχών, ένα θέμα που απέκτησε ιδιαίτερη σημασία στην Εσθονία.
<P>
Τρίτον, σε συνάρτηση με τα παραπάνω υποστηρίζω τις εκκλήσεις προς το Διεθνές Νομισματικό Ταμείο να εξετάσει τη θέσπιση ενός φόρου στις παγκόσμιες χρηματοπιστωτικές συναλλαγές -τον φόρο Tobin- για να επιστρέφονται χρήματα στην κοινωνία σε καιρούς άνθησης. Συμφωνώ ότι είναι αναγκαία η ανανέωση των οικονομικών και κοινωνικών συμφωνιών μεταξύ των χρηματοπιστωτικών οργανισμών και της κοινωνίας που υπηρετούν και η αύξηση του οφέλους για την κοινωνία σε καλές εποχές, καθώς και η προστασία της από κινδύνους.
<SPEAKER ID="055" NAME="Paulo Rangel" AFFILIATION="PPE">
(PT) Κύριε Πρόεδρε, θα ήθελα να αρχίσω εκφράζοντας τα συγχαρητήριά μου στη σουηδική Προεδρία και ιδίως στον κ. Reinfeldt εξ ονόματος και της Ομάδας του Ευρωπαϊκού Λαϊκού Κόμματος (Χριστιανοδημοκράτες) και της πορτογαλικής αντιπροσωπείας στην Ομάδα του Ευρωπαϊκού Λαϊκού Κόμματος.
<P>
Το συμπέρασμά μας ως προς τη σουηδική Προεδρία είναι πως υπήρξε σχεδόν απόλυτα επιτυχημένη, κυρίως σε τέσσερις θεμελιώδεις τομείς. Πρώτον, στον θεσμικό τομέα, η συμβολή της σουηδικής Προεδρίας στην έναρξη ισχύος της Συνθήκης της Λισαβόνας, στην εξαιρετικά επιτυχημένη εκλογή του Προέδρου της Επιτροπής και σε όλα όσα αφορούν την επικύρωση έδειξε εξαιρετικό επαγγελματισμό και στο επίπεδο που αναμένουμε να κινείται η βέλτιστη πρακτική στην Ευρωπαϊκή Ένωση. Ασφαλώς, για μια χώρα σαν την Πορτογαλία που διαδραμάτισε καθοριστικό ρόλο στην έγκριση της Συνθήκης της Λισαβόνας, η συνεισφορά της σουηδικής Προεδρίας ήταν ανεκτίμητης αξίας.
<P>
Το δεύτερο σημείο στο οποίο θα ήθελα να εστιάσω είναι το πρόγραμμα για το κλίμα, για το οποίο φυσικά οι προσπάθειες της Επιτροπής ήταν επίσης εξαιρετικά σημαντικές. Κατά την άποψή μου και κατά την άποψη πολλών συναδέλφων μου στο Ευρωπαϊκό Λαϊκό Κόμμα, ο τομέας της αλλαγής του κλίματος ήταν εκείνος στον οποίο σημείωσε τη μεγαλύτερη επιτυχία η Ευρωπαϊκή Ένωση. Βρίσκεται πραγματικά στην πρώτη γραμμή του παγκόσμιου αγώνα και αυτό το οφείλουμε στις προσπάθειες τόσο της σουηδικής Προεδρίας όσο και ειδικότερα του προεδρείου της Επιτροπής. Και αυτά τα αποτελέσματα τα θεωρούμε εξαιρετικά θετικά.
<P>
Το τρίτο σημείο είναι η χρηματοπιστωτική ρύθμιση. Ειδικά κατά το τελευταίο Συμβούλιο έγινε ένα βήμα προόδου που θεωρούμε καθοριστικό και που μπορεί να έχει μεγάλο αντίκτυπο στην έξοδό μας από την κρίση. Ως εκ τούτου θα ήθελα να εκφράσω κι εγώ τα συγχαρητήριά μας διότι επιτεύχθηκε συμφωνία στον τομέα αυτόν. Τέλος, θα ήθελα να αναφερθώ σε έναν τομέα που έχει μεγάλη σημασία για μένα προσωπικά: στο πρόγραμμα της Στοκχόλμης και συνεπώς τον χώρο ελευθερίας, ασφάλειας και δικαιοσύνης. Παρακολούθησα και τη διαδικασία του Τάμπερε και στη συνέχεια ειδικότερα τη διαδικασία της Χάγης. Θεωρώ το πρόγραμμα της Στοκχόλμης απολύτως ουσιαστικό και θα ήθελα να συγχαρώ τη σουηδική Προεδρία και τον κ. Reinfeldt γι' αυτό.
<SPEAKER ID="056" NAME="Μαριέττα Γιαννάκου" AFFILIATION="PPE">
Κύριε Πρόεδρε, ο απολογισμός της σουηδικής Προεδρίας είναι πραγματικά θετικός. Συμπίπτει με την έναρξη ισχύος της Συνθήκης της Λισαβόνας, η οποία σηματοδοτεί την εγκατάλειψη του διακυβερνητισμού, που μας ταλαιπώρησε επί πολλά χρόνια, και την άσκηση μιας πιο ολοκληρωμένης και πιο συνεκτικής πολιτικής.
<P>
" σουηδική Προεδρία χαρακτηρίζεται επίσης από τη δημιουργία του προγράμματος της Στοκχόλμης καθώς και τις αποφάσεις για τη χρηματοπιστωτική κρίση, που πραγματικά αποτελούν σημαντικά, κομβικά σημεία στην περαιτέρω εξέλιξη αυτής της προσπάθειας.
<P>
Ταυτόχρονα, η εκλογή του Προέδρου της Ευρωπαϊκής Επιτροπής και η τοποθέτηση των προσώπων, πράγματα που έχουν τεράστια σημασία για την εξέλιξη της προσπάθειας που θα κάνουμε μέσω της Συνθήκης της Λισαβόνας, έχουν δε ιδιαίτερη σημασία και ενδιαφέρον και για το Ευρωπαϊκό Κοινοβούλιο, είναι θετικά και ουσιαστικά στοιχεία.
<P>
Το Ευρωπαϊκό Κοινοβούλιο αναλαμβάνει ένα νέο ρόλο ως νομοθετικό σώμα παράλληλα με το Ευρωπαϊκό Συμβούλιο. Και αυτό σηματοδοτεί νέες εξελίξεις για τις οποίες πρέπει να καταβάλουμε όλοι μας πολύ μεγαλύτερες και πολύ πιο συνεκτικές προσπάθειες.
<SPEAKER ID="057" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, συγχαίρω τη σουηδική Προεδρία για την εξαίρετη ηγεσία της κατά το τελευταίο εξάμηνο.
<P>
Όσον αφορά το πρόγραμμα της Στοκχόλμης, θα ήθελα να υπογραμμίσω το γεγονός ότι προσπαθεί να δώσει ώθηση στην κοινή πολιτική για τη μετανάστευση που επιθυμούμε. Όμως δόθηκε δευτερεύουσα σημασία σε ορισμένα ουσιαστικά ζητήματα.
<P>
Το 2008 σημειώθηκαν στην Ευρωπαϊκή Ένωση 515 τρομοκρατικές επιθέσεις σε έντεκα κράτη μέλη. Συνεπώς η καταπολέμηση της τρομοκρατίας και η προστασία των θυμάτων πρέπει να συμπεριληφθεί στις προτεραιότητες της πολιτικής μας ατζέντας και να αποτελέσει μια ξεχωριστή, ειδική κατηγορία στο πρόγραμμα της Στοκχόλμης.
<P>
Δεύτερον, οκτώ εκατομμύρια παράνομοι μετανάστες ζουν στον χώρο ελευθερίας, ασφάλειας και δικαιοσύνης. Σε σχέση με αυτό πρέπει να ενισχύσουμε πολιτικές ανάπτυξης και συνεργασίας με τις χώρες προέλευσης και διέλευσης. " Ευρωπαϊκή Ένωση πρέπει να προαγάγει τη σύναψη συμφωνιών επαναπατρισμού και επανεισδοχής με χώρες όπως το Μαρόκο, η Αλγερία και η Λιβύη. Το μελλοντικό σχέδιο δράσης του προγράμματος της Στοκχόλμης που θα παρουσιαστεί στα μέσα Ιουνίου του 2010 πρέπει να λαμβάνει υπόψη τις πτυχές αυτές.
<SPEAKER ID="058" NAME="Andrzej Grzyb" AFFILIATION="PPE">
(PL) Θα ήθελα να προσθέσω κι εγώ τις δικές μου ευχαριστίες σε αυτές που εκφράζονται προς τη σουηδική Προεδρία και τον κ. Reinfeldt προσωπικά για την αποτελεσματικότητά του και για τον εξαίρετο τρόπο με τον οποίο υλοποίησε τις προτεραιότητες της Προεδρίας.
<P>
Φυσικά, αυτό που έχει σημασία για τους πολίτες της Ευρωπαϊκής Ένωσης είναι ειδικότερα η δράση που στοχεύει στον περιορισμό των επιπτώσεων της οικονομικής και χρηματοπιστωτικής κρίσης. Αυτό σχετίζεται με την υποστήριξη του τομέα των επιχειρήσεων προκειμένου να αποκατασταθούν οι θέσεις εργασίας και να δημιουργηθούν οι προϋποθέσεις ανάπτυξης των μικρών και μεσαίων επιχειρήσεων, καθώς και να εξαλειφθούν τα αίτια της κρίσης, ιδίως στις χρηματοπιστωτικές αγορές, έτσι ώστε αυτά να μην επαναληφθούν στο μέλλον. Θεωρώ ότι η ευρωπαϊκή εποπτεία στον τομέα αυτόν είναι ανεπαρκής και ότι εν προκειμένω πρέπει να ασκήσουμε επιρροή ως δημοκρατικά εκλεγμένο θεσμικό όργανο, και στα ηθικά πρότυπα που ακολουθούν οι ασκούντες την εποπτεία των τραπεζών και των χρηματοπιστωτικών οργανισμών.
<P>
Αναφορικά με τη σύνοδο κορυφής της Κοπεγχάγης υποστηρίζω πλήρως τη θέση που διατύπωσε ο κ. Barroso. Εδώ υπάρχει όντως ανάγκη εταιρικής σχέσης με άλλους σημαντικούς οικονομικούς παράγοντες για να γίνουν πραγματικά εφικτά τα αποτελέσματα της συνόδου κορυφής.
<SPEAKER ID="059" NAME="Silvia-Adriana Ţicău" AFFILIATION="S&amp;D">
(RO) Ήμουν εισηγήτρια για την οδηγία σχετικά με την ενεργειακή απόδοση των κτιρίων, την οποία διαπραγματεύθηκα σε δεύτερη ανάγνωση με τη σουηδική Προεδρία του Συμβουλίου της Ευρωπαϊκής Ένωσης. Πρόκειται για μια εξαιρετικά σημαντική έκθεση για το μέλλον της Ευρωπαϊκής Ένωσης και την καταπολέμηση της κλιματικής αλλαγής. Είναι επίσης σημαντική για τη διάσκεψη της Κοπεγχάγης, ιδίως όμως για τα 2,7 εκατομμύρια θέσεων εργασίας που μπορεί να δημιουργηθούν στον τομέα αυτόν μέχρι το 2020.
<P>
Αναφορικά με την επιτροπολογία, σύμφωνα με τη Συνθήκη της Λισαβόνας, ξεκίνησαν διαπραγματεύσεις για μια διοργανική συμφωνία για τις εξουσίες και τις διαδικασίες που ανατίθενται από την Επιτροπή. Λαμβάνοντας υπόψη ότι η Συνθήκη της Λισαβόνας δημιουργεί μια νέα βάση και για την κλιματική αλλαγή και για μια κοινή ενεργειακή πολιτική, ελπίζω -και το περιμένουμε αυτό από την Ευρωπαϊκή Επιτροπή, κύριε Barroso- ότι θα μας παρουσιάσετε ένα πρόγραμμα εργασίας για την επόμενη πενταετία, ούτως ώστε οι επίτροποι τους οποίους θα ακούσουμε να μπορέσουν να ανταποκριθούν και σε αυτές τις προκλήσεις.
<P>
Τέλος, θα ήθελα να αναφέρω την άρση των εμποδίων της ελεύθερης κυκλοφορίας εργαζομένων στην περίπτωση των εργαζομένων από τα νέα κράτη μέλη, που θα πρέπει να αποτελέσει την τελευταία ενέργεια της σουηδικής Προεδρίας.
<SPEAKER ID="060" NAME="Πρόεδρος">
Ζητώ συγγνώμη από τον κ. Balčytis και τον κ. Luhan: Δεν μπορώ να ικανοποιήσω το αίτημά τους, γιατί έχουμε ήδη πολλούς άλλους ομιλητές και δεν έχουμε αρκετό χρόνο ώστε να δώσουμε τον λόγο σε όλους. Θα πρέπει να το αφήσουν για μια άλλη φορά. Ζητώ και πάλι συγγνώμη.
<SPEAKER ID="061" NAME="Ivo Vajgl" AFFILIATION="ALDE">
(SL) Θα ήθελα να συγχαρώ τη σουηδική Προεδρία διότι ηγήθηκε της Ευρωπαϊκής Ένωσης με δίκαιο και υπεύθυνο τρόπο σε μια περίοδο -όπως είπατε- θεσμικής αλλαγής και οικονομικής και χρηματοπιστωτικής κρίσης. Ωστόσο ίσως να χάσατε στην περίοδο αυτή την ευκαιρία να προαγάγετε έναν ευρύτερο ευρωπαϊκό διάλογο για ένα κοινωνικοοικονομικό μοντέλο διαφορετικό από αυτό που μας οδήγησε σε αυτήν την κρίση. " Σουηδία γνωρίζει πολύ περισσότερα γι' αυτό από ορισμένες άλλες χώρες.
<P>
Επίσης, συνειδητοποιήσατε με πικρό τρόπο τα όρια της Ευρωπαϊκής Ένωσης όσον αφορά την ενιαία δράση, ειδικά κατά την περίοδο όπου εκλέξαμε την ηγεσία της ΕΕ. Θέσατε ορισμένα νέα πρότυπα στον τομέα της εξωτερικής πολιτικής, για παράδειγμα στη Μέση Ανατολή, και σας συγχαίρω για το επίτευγμα αυτό. Επίσης, σας ευχαριστώ για την προσοχή που δώσατε στη διεύρυνση της Ευρωπαϊκής Ένωσης και για το γεγονός ότι δώσατε μαζί με την Επιτροπή λύση σε ορισμένα ζητήματα που εκκρεμούσαν και εμπόδιζαν αυτήν τη διαδικασία. Κάνατε καλή δουλειά!
<SPEAKER ID="062" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Barroso, κύριε Reinfeldt, θα ήθελα να μάθω την άποψή σας για τα συμπεράσματα της τρόικας, κύριε Reinfeldt, εφόσον οι αρχηγοί κρατών και κυβερνήσεων αποφάσισαν να δημιουργήσουν αυτήν την έννοια της τρόικας για να δώσουν μια αίσθηση συνέχειας στην Προεδρία. Ακόμα, εφόσον ολοκληρώνετε την τρόικα που αποτελούν η Γαλλική Δημοκρατία, η Τσεχική Δημοκρατία και το Βασίλειο της Σουηδίας, ποια είναι η άποψή σας για το μέσο αυτό και ποια συμπεράσματα συνάγετε από αυτό;
<SPEAKER ID="063" NAME="Mirosław Piotrowski" AFFILIATION="ECR">
(PL) Κύριε Πρόεδρε, συνεδριάζουμε κάθε έξι μήνες εδώ στο Κοινοβούλιο για να συνοψίσουμε τα επιτεύγματα μιας χώρας όταν ολοκληρώνεται η ηγεσία της στην Ευρωπαϊκή Ένωση.
<P>
" σουηδική Προεδρία θα περάσει στην ιστορία γιατί κατά τη διάρκεια της θητείας της πέρασε το ευρωσύνταγμα, υπέρ του οποίου ορισμένοι συνηγορούσαν εδώ και σχεδόν δέκα χρόνια και το οποίο στη σημερινή του μορφή είναι γνωστό ως Συνθήκη της Λισαβόνας. Αυτό έγινε παρά τη θέληση πολλών εθνών. Τα αποτελέσματα των δημοψηφισμάτων στη Γαλλία, τις Κάτω Χώρες και την Ιρλανδία αγνοήθηκαν επιδεικτικά. Θεσπίστηκε η αρχή του δημοκρατικού ελλείμματος που επιτρέπει τον εκ των άνω έλεγχο, υποτίθεται για να βελτιωθούν οι διοικητικοί μηχανισμοί της ΕΕ. Οι πρώτες αλλαγές που σχετίζονται με την επιλογή ανθρώπων για νέες θέσεις στην Ένωση έφεραν για την ώρα ένα οργανωτικό χάος και προκάλεσαν γενική ιλαρότητα στην Ευρώπη και σε ολόκληρο τον κόσμο. " σουηδική Προεδρία αφήνει πραγματικά την Ευρωπαϊκή Ένωση σε μια κατάσταση αβεβαιότητας και χάους.
<SPEAKER ID="064" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, θα ήθελα να συγχαρώ τη σουηδική Προεδρία για το όραμα μιας Ευρώπης με επίκεντρο τον πολίτη που ενεγράφη στο πρόγραμμα της Στοκχόλμης. Όσες φορές και να υπογραμμίσουμε την ιστορική σημασία του να έχουμε επιτέλους ένα όραμα που ανταποκρίνεται στις ανησυχίες των πολιτών μας σχετικά με την ασφάλεια ενώ ταυτόχρονα σέβεται τα ατομικά δικαιώματα των πολιτών, δεν θα είναι αρκετές. Επιτέλους μπορούμε να προχωρήσουμε προς μια Ευρώπη των πολιτών για τους πολίτες.
<P>
Θα ήθελα επίσης να επιδοκιμάσω την Υπηρεσία Υποστήριξης για το Άσυλο που είναι ένα σημαντικό και συγκεκριμένο βήμα για να ανταποκριθούμε στις ανησυχίες των χωρών που θέλουν να καταπολεμήσουν την παράνομη μετανάστευση, προβλέποντας παράλληλα μια πιο ανθρώπινη μεταναστευτική πολιτική. Το πρόγραμμα της Στοκχόλμης θα είναι μαζί μας για πέντε χρόνια και ελπίζω ότι θα μπορέσουμε να προχωρήσουμε στην υλοποίησή του. Ευχαριστώ τη σουηδική Προεδρία. " σφραγίδα σας θα μας ακολουθεί για πέντε χρόνια.
<SPEAKER ID="065" NAME="Csaba Sándor Tabajdi" AFFILIATION="S&amp;D">
(HU) " σουηδική Προεδρία επιτέλεσε εξαιρετικό έργο και θα ήθελα να συγχαρώ τον κ. πρωθυπουργό γι' αυτό. " τελική ολοκλήρωση της επικύρωσης της Συνθήκης της Λισαβόνας έλυσε τη λυπηρή και επαίσχυντη μικρή κρίση στην οποία ενεπλάκη ο Τσέχος πρόεδρος Klaus. " κατάσταση αυτή ήταν αποτέλεσμα του πολιτικού σφάλματος που έγινε κατά τη διαδικασία της διεύρυνσης, όπου η Ευρωπαϊκή Ένωση δεν δήλωσε νωρίτερα ότι τα 13 διατάγματα Beneš που εισήγαγαν διακρίσεις ήταν ηθικά αβάσιμα. Το δεύτερο σημαντικό γεγονός είναι ότι η ΕΕ κατάφερε να εδραιώσει μια ενιαία θέση για τις διαπραγματεύσεις σχετικά με την αλλαγή του κλίματος. Οι "ΠΑ και η Κίνα δεν έχουν ακόμα συνειδητοποιήσει το γεγονός αυτό, όμως η Ευρωπαϊκή Ένωση καταλαβαίνει πολύ καλά ότι το μέλλον ανήκει σε όποιον προηγείται τώρα στην πράσινη οικονομική ανάπτυξη. Ας μη ξεχνάμε ότι ο μόνος λόγος που η ΕΕ κατόρθωσε να επιτύχει τους στόχους της ήταν ότι τα νέα κράτη μέλη μείωσαν σημαντικά τις εκπομπές τους. Τέλος, το τρίτο σημαντικό γεγονός ήταν ότι άρχισαν ενταξιακές διαπραγματεύσεις με τη Σερβία και ότι δόθηκε στη Σερβία, τη Μακεδονία και το Μαυροβούνιο η δυνατότητα ταξιδιών χωρίς θεώρηση. Θα ήθελα να ευχαριστήσω τη σουηδική Προεδρία για τη δημιουργία μιας εξαίρετης ευκαιρίας για το τρίο της ισπανικής-βελγικής-ουγγρικής προεδρίας.
<SPEAKER ID="066" NAME="Rachida Dati" AFFILIATION="PPE">
(FR) Κύριε Πρόεδρε, κύριε Barroso, κύριε Reinfeldt, πρώτα απ' όλα θα ήθελα να συγχαρώ τη σουηδική Προεδρία για τους έξι μήνες ασταμάτητης και πολύ φιλόδοξης εργασίας της, με την οποία εξασφάλισε μαζί με τους αρχηγούς κρατών και κυβερνήσεων και στο πλαίσιο της G20 μια κοινή και φιλόδοξη θέση στα θέματα της χρηματοπιστωτικής ρύθμισης.
<P>
Ως προς τη διάσκεψη της Κοπεγχάγης βλέπουμε επίσης ότι η Ευρωπαϊκή Ένωση έχει μια φιλόδοξη, πολύ ανώτερη, ενεργητική και κοινή θέση. Θα ήθελα ως εκ τούτου να υποστηρίξω τις θέσεις και τις αποφάσεις της. " Ευρώπη υπήρξε η κινητήρια δύναμη πίσω από την πρόταση, τη διαπραγμάτευση και τη σύναψη σημαντικών συμφωνιών που αφορούν τη χρηματοπιστωτική κρίση που πλήττει ολόκληρη την Ευρώπη.
<P>
Το Ευρωπαϊκό Συμβούλιο απεφάνθη επίσης την περασμένη εβδομάδα για τη δομή της νέας χρηματοπιστωτικής εποπτείας και άρχισαν διαπραγματεύσεις με το Ευρωπαϊκό Κοινοβούλιο, εφόσον από δω και στο εξής, και το Κοινοβούλιο θα μοιράζεται την ευθύνη της παρακολούθησης της εφαρμογής των αποφάσεων που ελήφθησαν στο Πίτσμπουργκ.
<P>
" χρηματοπιστωτική κρίση αποκάλυψε τα αδύνατα σημεία του συστήματος χρηματοπιστωτικής εποπτείας μας. " ιδέα ήταν να εξασφαλιστεί καλύτερος συντονισμός, αλλά και να ανανεωθούν και να ενισχυθούν οι εξουσίες των ευρωπαϊκών αρχών. Αυτά είναι επειγόντως απαραίτητα.
<P>
Ελπίζω - και εδώ απευθύνομαι προς την Επιτροπή- ότι θα συνεχίσουμε να επαγρυπνούμε και θα διατηρήσουμε το σημερινό επίπεδο φιλοδοξίας όταν θα εφαρμόζουμε τις αποφάσεις μας.
<SPEAKER ID="067" NAME="Diane Dodds" AFFILIATION="NI">
(EN) Κύριε Πρόεδρε, σήμερα το πρωί θα ήθελα να εκφράσω την τεράστια δυσαρέσκεια μου εξ ονόματος του αλιευτικού κλάδου της Βόρειας Ιρλανδίας αφού σε αυτόν επιβλήθηκε άλλη μια περικοπή. " ανακοίνωση που έκανε χθες το βράδυ το Συμβούλιο ότι θα υπάρξει περικοπή της τάξεως του 9% σχετικά με την καραβίδα θαλάσσης στην περιοχή 7A αποτελεί σκληρό πλήγμα για τον κλάδο της αλιείας στη Βόρεια Ιρλανδία.
<P>
Πρόκειται για έναν ευαίσθητο κλάδο εξαιτίας του προγράμματος ανάκτησης του γάδου και των περικοπών των ημερών στη θάλασσα. Πρόκειται για έναν κλάδο που είναι αναγκασμένος να βασίζεται στην καραβίδα θαλάσσης. Αυτή η περικοπή κατά 9% θα είναι καταστροφική και είναι ιδιαίτερα δυσάρεστη εφόσον η επιστήμη θα επέτρεπε στην Επιτροπή εφέτος μια επαναδιαπραγμάτευση.
<P>
Θεωρώ ότι η προτεραιότητα της Ισπανίας κατά την επόμενη περίοδο θα πρέπει να είναι η μεταρρύθμιση της κοινής αλιευτικής πολιτικής και η λήψη ανάλογων αποφάσεων σε περιφερειακό επίπεδο από ανθρώπους της περιοχής, υπεύθυνους ανθρώπους και όχι από γραφειοκράτες των Βρυξελλών.
<SPEAKER ID="068" NAME="Czesław Adam Siekierski" AFFILIATION="PPE">
(PL) Κατά τη διάρκεια της σουηδικής Προεδρίας συνέβησαν πολλά καλά στην Ένωση, σε μια ασφαλώς δύσκολη περίοδο κρίσης και προσδοκιών σχετικά με την αποδοχή της Συνθήκης της Λισαβόνας. Ωστόσο δεν συμμερίζομαι την άποψη ότι έχουμε μια διαφορετική ή μια καινούρια Ένωση. Πιστεύω ότι έχουμε, το πολύ, μια ανανεωμένη Ένωση. Ουσιαστικά οι γενικές διατάξεις της Συνθήκης πρέπει να συμπληρωθούν όχι μόνο με περισσότερες λεπτομέρειες, αλλά και με συγκεκριμένες πρακτικές λύσεις. Είναι σημαντικό να αποσαφηνιστεί η κατανομή των αρμοδιοτήτων μεταξύ των κύριων θέσεων και το πώς θα διαμορφωθούν οι σχέσεις μεταξύ των θεσμικών οργάνων της ΕΕ, συμπεριλαμβανομένου του νέου ρόλου του Ευρωπαϊκού Κοινοβουλίου.
<P>
Ανησυχία μου προξενούν οι πιθανοί περιορισμοί της λειτουργίας της εκ περιτροπής προεδρίας από διαδοχικά κράτη μέλη. Ο ηγετικός ρόλος είναι κάτι για το οποίο τα κράτη μέλη προετοιμάζονται και το οποίο εκτελούν με μεγάλη αποφασιστικότητα. Εάν παράλληλα με τον μόνιμο Πρόεδρο του Ευρωπαϊκού Συμβουλίου δεν έχουμε και τον ηγέτη της εκάστοτε χώρας που ασκεί την προεδρία να δίνει εδώ αναφορές, η Ένωση δεν θα είναι ολοκληρωμένη και θα χάσει μέρος της πολυμορφίας της. Οι χώρες που είναι επικεφαλής πρέπει να συνεχίσουν να εμπνέουν δημιουργικά νέα δράση και ο μόνιμος Πρόεδρος του Ευρωπαϊκού Συμβουλίου θα πρέπει να εξασφαλίζει τον συντονισμό, τη συνέχεια και τη συνοχή του έργου της Ένωσης.
<SPEAKER ID="070" NAME="Fredrik Reinfeldt">
Προεδρεύων του Συμβουλίου. - (EN) Κύριε Πρόεδρε, καθώς φθάνουμε στο τέλος αυτής της συζήτησης, φθάνουμε, όπως αναφέρθηκε, και στο τέλος της τελευταίας προεδρίας βάσει της αρχής της "εκ περιτροπής". Ο José Manuel Barroso και εγώ θα αναχωρήσουμε σε λίγο για την Κοπεγχάγη και γι' αυτό θα κάνω μόνο μια παρατήρηση για τους χρηματοδοτικούς πόρους, διότι πιστεύω ότι αυτό θα βρίσκεται στο επίκεντρο των συζητήσεων που θα έχουμε τώρα με τις αναπτυσσόμενες χώρες.
<P>
Μπορέσαμε να προτείνουμε έναν αριθμό - 2,4 δισ. ευρώ ετησίως - για το διάστημα 2010-2012. Το σημαντικό για εμάς ήταν να πούμε ότι αυτό αφορά αυτά τα έτη, προορίζεται για το διάστημα 2010-2012, και θα είναι διαθέσιμο ως ενίσχυση για την προστασία του κλίματος.
<P>
" συζήτηση για το πώς θα εκπληρώσουμε τους αναπτυξιακούς στόχους της χιλιετίας είναι μια σημαντική συζήτηση. Θέλω να υπογραμμίσω ότι τα κράτη μέλη συμφώνησαν πως πρέπει να δεσμευθούμε να εκταμιεύσουμε συλλογικά το 0,56% του κοινοτικού ΑΕΕ μέχρι το 2010, δηλαδή ήδη τον επόμενο χρόνο, και να φθάσουμε το ποσοστό του 0,7% του Ο"Ε το 2015 αναφορικά με την επίσημη αναπτυξιακή βοήθεια.
<P>
Αυτό εξαρτάται σε μεγάλο βαθμό από τα κράτη μέλη. Για να υπογραμμίσω κάτι που είναι προφανές, πάρα πολλά κράτη μέλη υπολείπονται σήμερα αυτών των ποσοστών. " Σουηδία είναι μια πολύ μεγάλη εξαίρεση, σχεδόν η μόνη που βρίσκεται στο 1% του ΑΕΕ όσον αφορά την αναπτυξιακή βοήθεια. Όταν συζητάμε αυτά τα επίπεδα, πρέπει επίσης να θυμόμαστε ότι υπάρχουν διαφορές μεταξύ των χωρών.
<P>
Δώσαμε τη δυνατότητα στα κράτη μέλη να προσφέρουν προαιρετικά τους πόρους που μπορούν. Ενημερώνω με μεγάλη μου χαρά ότι και τα 27 κράτη μέλη συνεισέφεραν σε αυτούς τους πόρους ταχείας εκκίνησης. Σε ορισμένες περιπτώσεις υπήρξαν πολύ μικρές συνεισφορές, όμως η φωνή της Ευρώπης ακούγεται, με την έννοια ότι στην πράξη συνεισέφεραν όλοι.
<P>
Επίσης, σας ευχαριστώ και πάλι για τη συνεργασία που είχαμε με το Κοινοβούλιο. Είναι η τέταρτη φορά στη διάρκεια της σουηδικής Προεδρίας που μιλώ ως πρωθυπουργός εδώ στο Κοινοβούλιο. Αυτό δεν προσεγγίζει καν τον αριθμό συναντήσεων της Cecilia Malmström με το Κοινοβούλιο, γιατί εκείνη βρέθηκε εδώ 25 φορές για να σας μιλήσει. Γενικά η Προεδρία απευθύνθηκε στην Ολομέλεια του Σώματος σε 43 περιπτώσεις κατά τη θητεία μας και συναντηθήκαμε σε 44 διαφορετικές περιπτώσεις με τις επιτροπές.
<P>
Αυτό είναι επίσης σημαντικό όσον αφορά τις συζητήσεις για τη διαφάνεια και την καλή συνεργασία μεταξύ των θεσμικών οργάνων. Γνωρίζαμε πόσο σημαντικό είναι να έχουμε καλή επαφή με το Ευρωπαϊκό Κοινοβούλιο. Είχαμε προετοιμαστεί για να είμαστε παρόντες, να είμαστε εδώ, να μπορούμε να απαντήσουμε σε ερωτήσεις, και σας ευχαριστούμε για αυτήν την πολύ καλή συνεργασία.
<SPEAKER ID="071" NAME="Πρόεδρος">
Κύριε πρωθυπουργέ, σε δύο εβδομάδες θα λήξει η προεδρία σας στην Ευρωπαϊκή Ένωση. Σας ευχαριστώ για τη δραστηριότητα και την ενέργειά σας. Δεν ήταν μια εύκολη προεδρία, αυτό το γνωρίζουμε. Όπως ακούσαμε από τα μέλη μας και από τις πολλές απόψεις που διατυπώθηκαν, ήταν μια επιτυχημένη προεδρία. Θα ήθελα να ευχαριστήσω εσάς προσωπικά και, ασφαλώς, ολόκληρη τη σουηδική κυβέρνηση. Για πρώτη φορά στην ιστορία αναπτύξαμε τις τελευταίες εβδομάδες νέες σχέσεις ως αποτέλεσμα της Συνθήκης της Λισαβόνας.
<P>
Σας ευχαριστώ πάρα πολύ. Θα θυμόμαστε την Προεδρία σας.
<SPEAKER ID="072" NAME="José Manuel Barroso" LANGUAGE="EN">
Κύριε Πρόεδρε, θα ήθελα μόνο να απαντήσω σε ορισμένες από τις συγκεκριμένες ερωτήσεις των μελών του Σώματος που βρίσκονται ακόμα εδώ.
<P>
Για παράδειγμα, ο κ. Severin μίλησε για την οικονομική, κοινωνική και εδαφική συνοχή και θα ήθελα να υπογραμμίσω όσα είπε. Πράγματι, κατά την πρώτη ανταλλαγή απόψεων που είχαμε στο Ευρωπαϊκό Συμβούλιο για τη μελλοντική στρατηγική της Ευρωπαϊκής Ένωσης για το 2020 συμφωνήθηκε -παραπέμπω στο σημείο 18 των συμπερασμάτων- ότι θα πρέπει να καταβληθεί κάθε προσπάθεια για να εξασφαλιστεί η οικονομική, κοινωνική και εδαφική συνοχή, καθώς και η ισότητα των φύλων. Θεωρώ σημαντικό να υπάρχουν αυτά από την αρχή της συζήτησης για τη στρατηγική της Ευρωπαϊκής Ένωσης για το 2020. Φυσικά, η μεγαλύτερη έμφαση δίδεται στην ανταγωνιστικότητα και την ανάγκη να αντιδράσουμε στις παγκόσμιες προκλήσεις που αντιμετωπίζουμε τώρα, όμως αυτό πρέπει να το κάνουμε σε συνδυασμό με την προώθηση της οικονομικής, κοινωνικής και εδαφικής συνοχής στην Ευρωπαϊκή Ένωση. Αυτό θα έχει μεγάλη σημασία όχι μόνο για τη διατύπωση αυτής της στρατηγικής, αλλά και για τις επόμενες δημοσιονομικές προοπτικές.
<P>
Εθίγη και ένα άλλο συγκεκριμένο σημείο, συγκεκριμένα από τον κ. Karas και την κ. Dati, που αφορά τις ευρωπαϊκές αρχές εποπτείας. Επιτρέψτε μου να είμαι ειλικρινής ως προς αυτό. Επιδοκιμάζουμε θερμά το γεγονός ότι το Ευρωπαϊκό Συμβούλιο κατόρθωσε να επιτύχει ομόφωνη συμφωνία. Ειλικρινά, πριν από λίγο καιρό θα ήταν αδιανόητο να συμφωνήσουν όλα τα κράτη μέλη σε ένα κείμενο για χρηματοπιστωτική εποπτεία σε ευρωπαϊκό επίπεδο. Πέρα από αυτό, ενώ σέβομαι τον ευαίσθητο χαρακτήρα ορισμένων ζητημάτων που θίγετε στις προτάσεις σας, πιστεύω ότι το κείμενο της Επιτροπής αποδυναμώθηκε κάπως περισσότερο από όσο έπρεπε. " Επιτροπή προέβλεπε στην πρότασή της μια απλή και λειτουργική ρήτρα φορολογικής διασφάλισης ακριβώς επειδή αυτό είναι ένα πολύ ευαίσθητο ζήτημα. Σε κάθε περίπτωση, λυπάμαι διότι αφαιρέθηκαν οι εξουσίες που είχαν προταθεί για τις αρχές προκειμένου αυτές να απευθύνουν αποφάσεις άμεσα προς τους επιμέρους χρηματοπιστωτικούς οργανισμούς σε δύο από τις τρεις καταστάσεις όπως είχε προτείνει η Επιτροπή.
<P>
Λυπάμαι διότι το θέμα των καταστάσεων έκτακτης ανάγκης πολιτικοποιήθηκε αναθέτοντας στο Συμβούλιο την ευθύνη της δήλωσης ότι υπάρχει κατάσταση έκτακτης ανάγκης και λυπάμαι επίσης διότι το πιθανό πεδίο άμεσης εποπτείας από τις ευρωπαϊκές εποπτικές αρχές περιορίστηκε μόνο στους οργανισμούς αξιολόγησης πιστοληπτικής ικανότητας. Ελπίζω ότι το Ευρωπαϊκό Κοινοβούλιο θα ενισχύσει τις διατάξεις σε αυτούς τους τομείς και θα αποκαταστήσει την ισορροπία τους κατά την επόμενη φάση των διαπραγματεύσεων.
<P>
Περνάω στο θέμα της Κοπεγχάγης, και επιτρέψτε μου να είμαι σαφής ως προς το εξής: ήταν πολύ σημαντικό το ότι το Ευρωπαϊκό Συμβούλιο επιβεβαίωσε τις προηγούμενες δεσμεύσεις λέγοντας ότι είμαστε έτοιμοι να προτείνουμε μείωση της τάξεως 30% μέχρι το 2020, συγκριτικά με τα επίπεδα του 1990, με την προϋπόθεση ότι και άλλες ανεπτυγμένες χώρες θα δεσμευτούν για ανάλογες μειώσεις εκπομπών και ότι οι αναπτυσσόμενες χώρες θα έχουν επαρκή συνεισφορά ανάλογα με τις ευθύνες τους και τις εκτιμώμενες ικανότητές τους.
<P>
Θα συνεχίσουμε να αξιολογούμε σχέδια μετριασμού των επιπτώσεων άλλων χωρών και θα λάβουμε την απόφαση την κατάλληλη στιγμή στην Κοπεγχάγη. Πράγματι, κατά τη διάρκεια του Ευρωπαϊκού Συμβουλίου είχα αναφερθεί στην πιθανότητα κάποιας τροποποίησης της προσφοράς μας, δηλαδή στην πιθανότητα δημιουργίας κάποιων κατευθύνσεων για μετά το 2020. " συζήτηση δεν είναι απλά για το 2020, αλλά για μετά το 2020. Έτσι, θα πρέπει να έχουμε κάποια ευελιξία για τις κατευθύνσεις που μπορούμε να χαράξουμε μετά το 2020. Αυτό είναι το πνεύμα με το οποίο πηγαίνουμε στην Κοπεγχάγη, όχι μόνο για να επιτύχουμε την πιο φιλόδοξη συμφωνία, αλλά και για να έχουμε μια πραγματική παγκόσμια συμφωνία.
<SPEAKER ID="073" NAME="Πρόεδρος">
Κύριε Barroso, σας ευχαριστώ και πάλι. Θα ήθελα να ευχαριστήσω τον πρωθυπουργό κ. Reinfeldt, την υπουργό κ. Malmström, πρώην βουλευτή του Ευρωπαϊκού Κοινοβουλίου, και ολόκληρη τη σουηδική κυβέρνηση για την πολύ ενεργό συνεργασία τους με το Ευρωπαϊκό Κοινοβούλιο.
<P>
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="074" NAME="Vilija Blinkevičiūt " LANGUAGE="LT">
Θα ήθελα να συγχαρώ τη σουηδική Προεδρία για την εποικοδομητική και αποτελεσματική υλοποίηση των στόχων του προγράμματός της. " Σουηδία κατέβαλε σημαντικές προσπάθειες για να εξασφαλίσει ότι θα τεθεί σε ισχύ η Συνθήκη της Λισαβόνας την 1η Δεκεμβρίου του τρέχοντος έτους και αυτό σημαίνει ότι η Ευρωπαϊκή Ένωση θα γίνει πιο δημοκρατική, πιο αποτελεσματική και πιο διαφανής. Είμαι βέβαιη ότι η Συνθήκη θα βελτιώσει τη συνέχεια και θα ενισχύσει τον ρόλο της ΕΕ στη διεθνή σκηνή.
<P>
" στρατηγική της ΕΕ για την περιοχή της Βαλτικής Θάλασσας εγκρίθηκε στη διάρκεια της σουηδικής Προεδρίας. Χαίρομαι πολύ διότι διατέθηκε οικονομική ενίσχυση για την εφαρμογή της κοινοτικής στρατηγικής για την περιοχή της Βαλτικής Θάλασσας. Ως Λιθουανή γνωρίζω πάρα πολύ καλά τις προκλήσεις που αντιμετωπίζει σήμερα η περιοχή της Βαλτικής Θάλασσας. Μία από αυτές είναι πώς θα λυθεί καλύτερα το επείγον και σοβαρό πρόβλημα της προστασίας του περιβάλλοντος της Βαλτικής Θάλασσας. Ένα άλλο είναι πώς θα μετατρέψουμε τη Βαλτική Θάλασσα σε μια πιο ισχυρή κινητήρια δύναμη για οικονομική μεγέθυνση και ανάπτυξη.
<P>
Μπορούμε ήδη από σήμερα να βρούμε κάποιες προκαταρκτικές απαντήσεις σε αυτά τα ερωτήματα στο πλαίσιο της στρατηγικής της ΕΕ για την περιοχή της Βαλτικής Θάλασσας που εγκρίθηκε κατά τη σουηδική Προεδρία. Είναι το πρώτο από μια σειρά ευρωπαϊκών σχεδίων μακροπεριφερειακής ανάπτυξης, με το οποίο ελπίζουμε να βελτιώσουμε το περιβάλλον της περιοχής και να ενισχύσουμε την ανταγωνιστικότητά της. " στρατηγική του προγράμματος της Στοκχόλμης είναι μια από τις σημαντικότερες προτεραιότητες που υλοποιήθηκαν από τη Σουηδία. Το πενταετές πρόγραμμα θα δημιουργήσει τις προϋποθέσεις περαιτέρω ανάπτυξης ενός χώρου ελευθερίας, ασφάλειας και δικαιοσύνης.
<SPEAKER ID="999" NAME="José Manuel Fernandes  " LANGUAGE="PT">
Οι έξι μήνες της σουηδικής Προεδρίας υπό τον πρωθυπουργό κ. Reinfeldt ήταν μια μεγάλη επιτυχία και χαρακτηρίστηκαν από υψηλή ποιότητα.
<P>
" σουηδική Προεδρία διαδραμάτισε καίριο ρόλο στην έναρξη ισχύος της Συνθήκης της Λισαβόνας. Με τον τρόπο αυτόν έδωσε τέλος σε σχεδόν δέκα χρόνια αντιπαραθέσεων και αδιεξόδου ανοίγοντας την πόρτα σε νέες ευκαιρίες για την Ευρωπαϊκή Ένωση.
<P>
" καταπολέμηση της κλιματικής αλλαγής είναι ένα θέμα που βρισκόταν πάντα στην κορυφή της ατζέντας της. " ΕΕ έχει ηγετικό ρόλο στον τομέα αυτόν, όπως φάνηκε από τη φιλόδοξη πρότασή της για περικοπή των εκπομπών κατά 80% και 95% μέχρι το 2050. Επίσης, πέτυχε συμφωνία για παροχή πόρων ύψους 7,2 δισ. ευρώ προς τις αναπτυσσόμενες χώρες κατά την επόμενη τριετία.
<P>
" σουηδική Προεδρία αντιμετώπισε την οικονομική κρίση και τη χρηματοπιστωτική αναταραχή με υγιή και ρεαλιστικά μέτρα. Αντιμέτωπη με τη χειρότερη οικονομική κρίση από τη δεκαετία του 1930, η ΕΕ υιοθέτησε γρήγορα ειδικά μέτρα στήριξης. Επίσης, επιτελέστηκε το έργο της "πρόληψης" περαιτέρω κρίσεων με μια νέα δομή χρηματοπιστωτικής εποπτείας.
<P>
" σουηδική Προεδρία βοήθησε στην αντιμετώπιση της κρίσης και έκανε την Ευρώπη πιο δυνατή επιτρέποντάς της να συνεχίσει να δημιουργεί έναν δρόμο ειρήνης, επιτυχίας και εκσυγχρονισμού.
<SPEAKER ID="075" NAME="Ilda Figueiredo  " LANGUAGE="PT">
Είναι γεγονός ότι κατά τη διάρκεια της σουηδικής Προεδρίας έγιναν σημαντικές θεσμικές αλλαγές, ειδικότερα η έναρξη ισχύος της Συνθήκης της Λισαβόνας, μετά από όλη αυτήν τη διαδικασία άσκησης πίεσης και εκβιασμού του ιρλανδικού λαού για να αλλάξει την ψήφο του στο δεύτερο δημοψήφισμα που υποχρεώθηκε να διεξαγάγει.
<P>
Ωστόσο ακόμα και για κάποιον που θέλει πραγματικά μια μορφή ευρωπαϊκής ολοκλήρωσης που θα είναι όλο και πιο νεοφιλελεύθερη, μιλιταριστική και φεντεραλιστική, είναι απαράδεκτο ότι δεν βρήκε ούτε μια λέξη να πει για την φοβερή κοινωνική κατάσταση που βιώνει η Ευρωπαϊκή Ένωση, όπως προκύπτει σαφώς από την αύξηση των ανέργων κατά παραπάνω από πέντε εκατομμύρια σε έναν μόνο χρόνο, με αποτέλεσμα σήμερα να υπάρχουν περισσότερα από 23 εκατομμύρια ανθρώπων χωρίς δουλειά.
<P>
Ήταν ωστόσο απόλυτα χαρακτηριστικό το ότι η συζήτηση επικεντρώθηκε από την αρχή στη στρατηγική της ΕΕ για το 2020 ξεχνώντας την αξιολόγηση της περιβόητης στρατηγικής της Λισαβόνας που εγκρίθηκε πριν από δέκα χρόνια και υποσχόταν μια όαση στην ΕΕ. Αυτό αναμφίβολα έγινε προκειμένου να μην αναφερθούν οι αιτίες της μεγαλύτερης οικονομικής και κοινωνικής κρίσης των τελευταίων δεκαετιών, που τροφοδοτήθηκε από την ελευθέρωση και την ευελιξία της απασχόλησης δημιουργώντας επισφαλείς και κακοπληρωμένες θέσεις εργασίας και αυξάνοντας την ανεργία.
<SPEAKER ID="076" NAME="Lidia Joanna Geringer de Oedenberg  " LANGUAGE="PL">
Κύριε Πρόεδρε, η αξιολόγηση της σουηδικής Προεδρίας απέφερε πολύ θετικό αποτέλεσμα. Ασφαλώς, η μεγαλύτερη επιτυχία της ήταν η ολοκλήρωση της διαδικασίας επικύρωσης της Συνθήκης της Λισαβόνας. Ως μέλος της Επιτροπής Νομικών Θεμάτων θεωρώ και εγώ επιτυχία τον συμβιβασμό που επιτεύχθηκε στο Συμβούλιο για τα κοινοτικά διπλώματα ευρεσιτεχνίας και το ενοποιημένο δικαιοδοτικό σύστημα για τα διπλώματα ευρεσιτεχνίας,
<P>
" συζήτηση σχετικά με ένα κοινό δίπλωμα ευρεσιτεχνίας για ολόκληρη την Ένωση διεξαγόταν για πολύ καιρό. Είναι πια καιρός να θεσπίσουμε συγκεκριμένους κανόνες γι' αυτό διότι η έλλειψη ενιαίων κανονισμών συνιστά εμπόδιο για την ανάπτυξη των ευρωπαϊκών επιχειρήσεων και καθιστά δύσκολο τον ανταγωνισμό τους, για παράδειγμα, με αμερικανικές εταιρείες. Στο παρελθόν διαπιστώσαμε πολλές φορές πόσο δύσκολο είναι να συμβιβαστούν τα συμφέροντα όλων των κρατών μελών στο θέμα των κοινοτικών διπλωμάτων ευρεσιτεχνίας και για τον λόγο αυτόν είμαι ακόμα πιο ευγνώμων στη σουηδική Προεδρία για τον συμβιβασμό που πέτυχε, μέχρι στιγμής σε πολιτικό μόνο επίπεδο.
<P>
" Συνθήκη της Λισαβόνας παρέχει στην Ένωση μια νομική βάση προκειμένου για τη θέσπιση νομοθεσίας για την πνευματική ιδιοκτησία και προβλέπει να εγκριθούν τα ανάλογα πρότυπα με τη συνήθη νομοθετική διαδικασία. Επομένως, κατά την επόμενη, ισπανική Προεδρία θα διεξαχθεί μια πολύ ενδιαφέρουσα συζήτηση στο Κοινοβούλιο σχετικά με τον συμβιβασμό του Δεκεμβρίου του τρέχοντος έτους.
<SPEAKER ID="077" NAME="Zita Gurmai  " LANGUAGE="EN">
Δόθηκε το πράσινο φως για τη Συνθήκη της Λισαβόνας, που διαμόρφωσε όλες τις αναγκαίες προϋποθέσεις για θεσμικές μεταρρυθμίσεις. Ο ρόλος της σουηδικής Προεδρίας ήταν να ανοίξει τον δρόμο για την εφαρμογή των διατάξεων της Συνθήκης της Λισαβόνας. " Προεδρία αντιμετώπισε την πρόκληση αυτή. Καθήκον της επόμενης Προεδρίας είναι να εξασφαλίσει ότι οι νέες δομές θα λειτουργήσουν αποτελεσματικά. Σε αυτό το πλαίσιο πρέπει να καταβληθεί κάθε δυνατή προσπάθεια για να εξασφαλιστεί η οικονομική, κοινωνική και εδαφική συνοχή και η ισότητα των φύλων. Θεωρώ σημαντικό να υπογραμμίσω ότι με τη Συνθήκη θα είναι δεσμευτικός ο Χάρτης των Θεμελιωδών Δικαιωμάτων και έτσι τα ανθρώπινα δικαιώματα (συμπεριλαμβανομένης της ισότητας των φύλων) και τα ζητήματα της απαγόρευσης των διακρίσεων θα έχουν μεγαλύτερες πιθανότητες να τηρούνται δια νόμου.
<P>
Μια άλλη επιτυχία ήταν η εκπόνηση και έγκριση του προγράμματος της Στοκχόλμης που επικεντρώνεται σε καίρια ζητήματα και μπορεί να θεωρηθεί ένα ρεαλιστικό σχέδιο δράσης για μια πιο ασφαλή και ανοιχτή Ευρώπη βασισμένη σε κοινές αξίες, αρχές και δράσεις.
<P>
Θα ήθελα να υπογραμμίσω ότι μολονότι η ισότητα των φύλων δεν συγκαταλεγόταν στις προτεραιότητες, η σουηδική Προεδρία διαδραμάτισε επίσης ρόλο στην αύξηση του αριθμού των γυναικών Επιτρόπων και στον διορισμό γυναίκας ως Υπάτης Εκπροσώπου.
<SPEAKER ID="078" NAME="Petru Constantin Luhan  " LANGUAGE="RO">
" Συνθήκη της Λισαβόνας ενίσχυσε τον ρόλο του Κοινοβουλίου στη διαδικασία λήψης αποφάσεων της Ευρώπης και, κατ'επέκταση, τη νομιμότητα του θεσμικού αυτού οργάνου στα μάτια των πολιτών της Ευρώπης. Επομένως, συγχαίρω τη σουηδική Προεδρία για τις εξαίρετες προσπάθειες που κατέβαλε για να επιτύχει την έναρξη ισχύος της νέας Συνθήκης. Επίσης, επικροτώ τις εξελίξεις στον τομέα της δικαιοσύνης και των εσωτερικών υποθέσεων. Το πρόγραμμα της Στοκχόλμης, που εκπονήθηκε τους τελευταίους μήνες και εγκρίθηκε στο Ευρωπαϊκό Συμβούλιο της 10ης και 11ης Δεκεμβρίου, περιγράφει το νέο πλαίσιο αναφοράς στον τομέα αυτόν για την περίοδο 2010-2014. Σημειώνω με ικανοποίηση ότι το Συμβούλιο έλαβε υπόψη τις συστάσεις του Κοινοβουλίου. Αναφέρομαι ειδικότερα στην επέκταση του χώρου Σένγκεν σε όλες τις χώρες της ΕΕ που τώρα θα γίνει προτεραιότητα της εσωτερικής πολιτικής της Ευρωπαϊκής Ένωσης, μετά από τις τροπολογίες που υποβάλαμε.
<SPEAKER ID="998" NAME="Marian-Jean Marinescu  " LANGUAGE="RO">
Θα ήθελα να συγχαρώ τη σουηδική Προεδρία για τους έξι μήνες της φιλόδοξης εργασίας της μέσα στο δύσκολο κλίμα της οικονομικής και χρηματοπιστωτικής κρίσης, για τις προετοιμασίες σχετικά με τη σύνοδο κορυφής της Κοπεγχάγης και για την έγκριση της Συνθήκης της Λισαβόνας. Χάρη στη Συνθήκη της Λισαβόνας έχουμε επιτέλους το σαφές θεσμικό πλαίσιο για την αντιμετώπιση όλων των προκλήσεων που αντιμετωπίζει ο σύγχρονος κόσμος. " νέα συνθήκη δίνει στην ΕΕ τη δυνατότητα να αναλάβει σταθερά έναν ρόλο πρωτοπόρου στην καταπολέμηση της κλιματικής αλλαγής και το καθεστώς παγκόσμιου παράγοντα όχι μόνο σε σχέση με τις "νωμένες Πολιτείες και τη Ρωσική Ομοσπονδία, αλλά και σε σχέση με τις αναδυόμενες χώρες. Επιπροσθέτως, ο νέος μόνιμος Πρόεδρος του Συμβουλίου και η Ύπατη Εκπρόσωπος θα εξασφαλίσουν τη συνέχεια στις δραστηριότητες της ΕΕ στον τομέα της εξωτερικής πολιτικής, πράγμα που σηματοδοτεί μια πρόοδο ως προς την εδραίωση του ρόλου της ΕΕ στην παγκόσμια σκηνή. Ως αποτέλεσμα όλων αυτών των θεσμικών αλλαγών, η ΕΕ θα είναι πιο αποτελεσματική και θα διαθέτει ευρύτερο φάσμα μεθόδων για την επίλυση των μεγάλων προβλημάτων που αντιμετωπίζει η διεθνής κοινότητα, όπως είναι η καταπολέμηση της τρομοκρατίας, η προσαρμογή στην κλιματική αλλαγή, η εξασφάλιση ενεργειακής ασφάλειας και η αντιμετώπιση των συνεπειών της οικονομικής και χρηματοπιστωτικής κρίσης. Είμαι βέβαιος ότι η ισπανική Προεδρία θα κατορθώσει να ανταποκριθεί στις προσδοκίες και να συνεχίσει με επιτυχία τις ενέργειες και δραστηριότητες που δρομολόγησε η σουηδική Προεδρία.
<SPEAKER ID="997" NAME="Véronique Mathieu  " LANGUAGE="FR">
Θα ήθελα να συγχαρώ τη σουηδική Προεδρία για το έργο της, ιδίως όσον αφορά τους τομείς που υπάγονται στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Οι προκλήσεις ήταν τεράστιες: έγινε η μετάβαση από το νομικό καθεστώς της Συνθήκης της Νίκαιας σε εκείνο της Συνθήκης της Λισαβόνας και η εκπόνηση του επόμενου πολυετούς προγράμματος, το οποίο θα ορίσει τις προτεραιότητες των επόμενων πέντε χρόνων στους τομείς της ελευθερίας, της ασφάλειας και της δικαιοσύνης. Θα ήθελα να επαινέσω αυτό το πρόγραμμα της Στοκχόλμης που θα ενθαρρύνει τις φιλόδοξες πολιτικές προσπάθειες για την ενίσχυση αυτού του χώρου μέχρι το 2014. Ωστόσο πρέπει ακόμα να σημειωθεί μεγάλη πρόοδος, ιδίως στον τομέα του ασύλου. Επικροτώ τη δημιουργία της Ευρωπαϊκής Υπηρεσίας Υποστήριξης για το Άσυλο, καθώς η προσέγγιση όχι μόνο των νομοθεσιών, αλλά και των πρακτικών των κρατών μελών είναι ζωτικής σημασίας. Ωστόσο οι άλλες προτάσεις της δέσμης για το άσυλο θα πρέπει να υιοθετηθούν το συντομότερο δυνατό προκειμένου να αποφευχθεί η ανάπτυξη μιας τρίτης φάσης για το κοινό ευρωπαϊκό σύστημα ασύλου. Με τις μεγάλες θεσμικές αλλαγές που καθιερώνονται με τη Συνθήκη της Λισαβόνας μπορούμε τώρα να προσβλέπουμε στην άμεση έγκριση πιο φιλόδοξων και ποιοτικών νομοθετικών μέσων κατά τις επόμενες προεδρίες.
<SPEAKER ID="079" NAME="Rovana Plumb  " LANGUAGE="RO">
" σουηδική Προεδρία ήταν μια πρόοδος όσον αφορά τρεις μείζονες δράσεις: - την εκλογή του Προέδρου της ΕΕ και της Υπάτης Εκπροσώπου της Ένωσης για θέματα εξωτερικής πολιτικής και πολιτικής ασφάλειας μετά από την έναρξη ισχύος της Συνθήκης της Λισαβόνας, - την έγκριση του "πολυετούς προγράμματος της Στοκχόλμης για την περίοδο 2010-2014" και - την προετοιμασία και τον συντονισμό των διαπραγματεύσεων της COP 15 για την κλιματική αλλαγή στην Κοπεγχάγη. Επιδοκιμάζω την απόφαση του Συμβουλίου να προετοιμαστούν η ΕΕ και τα κράτη μέλη της να συνεισφέρουν με μια γρήγορη αρχική χρηματοδότηση ύψους 2,4 δισ. ευρώ ετησίως κατά την περίοδο 2010-2012 προκειμένου να ενισχύσουν τις αναπτυσσόμενες χώρες για την προσαρμογής τους στις συνέπειες της κλιματικής αλλαγής. Καλώ ωστόσο την Επιτροπή να αναπτύξει έναν κατάλληλο μηχανισμό κατανομής του οικονομικού βάρους μεταξύ των κρατών μελών ανάλογα με τις οικονομικές δυνατότητες του καθενός.
<SPEAKER ID="080" NAME="Joanna Senyszyn  " LANGUAGE="PL">
" στρατηγική για το 2020 οριοθετεί την κατεύθυνση των δράσεων της ΕΕ και τις κύριες προτεραιότητές της για τα επόμενα δέκα χρόνια. Καθώς φθάνουμε στο τέλος της στρατηγικής της Λισαβόνας είναι σημαντικό να βρούμε αποτελεσματικούς τρόπους άμβλυνσης των συνεπειών της οικονομικής κρίσης διατηρώντας παράλληλα τις σημερινές κοινωνικές και οικονομικές μας προτεραιότητες.
<P>
Σε συνδυασμό με τις διαβουλεύσεις που βρίσκονται σήμερα σε εξέλιξη σχετικά με τη μελλοντική στρατηγική, θα ήθελα να επιστήσω την προσοχή σε δύο πτυχές: τη βελτίωση του εκπαιδευτικού συστήματος στην Ευρώπη και την ισότητα των φύλων στην αγορά εργασίας. Το εκπαιδευτικό σύστημα στην Ευρώπη πρέπει να αλλάξει. " δημιουργία μιας σύγχρονης οικονομίας βασισμένης στη γνώση δεν είναι δυνατή χωρίς νέους και καλά εκπαιδευμένους εργαζομένους. Θα πρέπει να εξασφαλίσουμε μεγαλύτερη οικονομική ενίσχυση για τα σημερινά κοινοτικά προγράμματα (Erasmus, Erasmus Mundus, Leonardo da Vinci) και να θεσπίσουμε νέες πρωτοβουλίες που θα βοηθήσουν τους νέους να αποκτήσουν γνώσεις και εμπειρίες στο εξωτερικό και θα προσφέρουν επίσης τις απαραίτητες οικονομικές και διοικητικές δυνατότητες για την αξιοποίηση αυτής της υποστήριξης της εργασίας στην πατρίδα τους.
<P>
Καθιστώντας προτεραιότητα τις ανάγκες των πολιτών, η ΕΕ πρέπει να υιοθετήσει ένα πρόγραμμα που θα προάγει την ισότητα των φύλων σε όλους τους τομείς λειτουργίας της και ιδίως για την καταπολέμηση της ανεργίας. Κατά τον σχεδιασμό της νέας στρατηγικής πρέπει να δώσουμε ιδιαίτερη έμφαση στην αύξηση του ποσοστού των γυναικών στην απασχόληση, διότι έρευνες της Eurostat δείχνουν ότι η κρίση έπληξε τις εργαζόμενες γυναίκες περισσότερο από τους άντρες, μεταξύ άλλων και επειδή οι τελευταίες έχουν πιο επισφαλείς θέσεις εργασίας. " διάκριση στην αγορά εργασίας παραμένει σοβαρό πρόβλημα και η νέα στρατηγική πρέπει να το αντιμετωπίσει.
<SPEAKER ID="081" NAME="Nuno Teixeira  " LANGUAGE="PT">
Παρά τις δυσκολίες εξαιτίας της καθυστέρησης της έναρξης ισχύος της Συνθήκης της Λισαβόνας, η σουηδική Προεδρία σημείωσε ορισμένες σημαντικές επιτυχίες. Σε αυτές συγκαταλέγονται η δέσμη για την ενεργειακή απόδοση και η δέσμη για τις τηλεπικοινωνίες, η δημιουργία ενός σώματος προληπτικής χρηματοπιστωτικής εποπτείας, η συμφωνία για τον προϋπολογισμό του 2010, ειδικά όσον αφορά τη χρηματοδότηση του σχεδίου οικονομικής ανάκαμψης, η στρατηγική για τη Βαλτική Θάλασσα και η προσέγγιση για τη διάσκεψη για το κλίμα που διεξάγεται αυτήν την εβδομάδα στην Κοπεγχάγη. " ισπανική Προεδρία που θα αρχίσει το 2010 θα οδηγήσει στη μετάβαση από τη Νίκαια στη Λισαβόνα και θα συνεχίσει τη στρατηγική της προώθησης της απασχόλησης τονώνοντας και προάγοντας τις ευρωπαϊκές οικονομίες, καθώς και αντιμετωπίζοντας άλλες μείζονες προκλήσεις όπως η χρηματοπιστωτική ρύθμιση και η κλιματική αλλαγή. Εξαιτίας της γεωγραφικής και ιστορικής εγγύτητας, η Πορτογαλία και ειδικά οι εξόχως απόκεντρες περιοχές όπως η Μαδέρα, που περιμένουν να δουν τις επιδόσεις της ισπανικής Προεδρίας, πρέπει να προσπαθήσουν να εκμεταλλευθούν στο έπακρο τις ευκαιρίες που σίγουρα θα δημιουργηθούν. " πρωτοπόρος σύνοδος κορυφής ΕΕ-Μαρόκου για παράδειγμα θα αποτελέσει ένα ιδανικό βήμα για την προώθηση ενός χώρου ευρωαφρικανικής ατλαντικής συνεργασίας που θα περιλαμβάνει τη Μαδέρα, τις Αζόρες, τις Καναρίους Νήσους και γειτονικές χώρες χώρες, ιδίως το Μαρόκο. Θα καταβάλω κάθε προσπάθεια γι' αυτό και θα το παρακολουθώ στενά.
<SPEAKER ID="082" NAME="Γεώργιος Τούσσας  " AFFILIATION="GUE/NGL">
γραπτώς. - Οι αποφάσεις της Συνόδου Κορυφής συνιστούν ένταση της αντιλαϊκής πολιτικής της ΕΕ και των αστικών κυβερνήσεων, σκληρά μέτρα ενάντια στην εργατική τάξη και τα λαϊκά στρώματα για την ενίσχυση της κερδοφορίας και της θέσης των ευρωπαϊκών μονοπωλίων, τόσο στα πλαίσια της ενιαίας Εσωτερικής Αγοράς όσο και στο διεθνή ιμπεριαλιστικό ανταγωνισμό. " "Στρατηγική της ΕΕ για το 2020", συνέχεια και εμβάθυνση της "Στρατηγικής της Λισσαβόνας", θέτει ως προτεραιότητα την επιτάχυνση των καπιταλιστικών αναδιαρθρώσεων, την κατεδάφιση των μισθολογικών, εργασιακών και κοινωνικών δικαιωμάτων των εργαζομένων που έχουν απομείνει. Ακρογωνιαίος λίθος της στρατηγικής εξόδου της Ε.Ε. από την καπιταλιστική κρίση είναι η επιβολή σαρωτικών αλλαγών στα συστήματα κοινωνικής ασφάλισης, η αύξηση των ορίων ηλικίας συνταξιοδότησης, η δραστική μείωση μισθών, συντάξεων και γενικότερα των κοινωνικών παροχών. Τα ελλείμματα και το δημόσιο χρέος, οι διαδικασίες επιτήρησης των οικονομιών διαφόρων κρατών μελών, ανάμεσά τους και της ελληνικής, επιστρατεύονται για να τρομοκρατήσουν ιδεολογικά τους εργαζόμενους. H αντιλαϊκή αυτή πολιτική της ΕΕ φέρει τη σφραγίδα και του ΠΑΣΟΚ και της ΝΔ., που στήριξαν και στηρίζουν τις επιλογές του κεφαλαίου, ενώ φορτώνουν τις συνέπειες της κρίσης στις πλάτες των εργαζομένων. Το ΚΚΕ καλεί την εργατική τάξη να οργανώσει την αντεπίθεση της, να καταδικάσει τα κόμματα του ευρωμονόδρομου. Να συμμετάσχει μαζικά στην απεργιακή κινητοποίηση της 17 Δεκέμβρη που οργανώνουν οι ταξικές δυνάμεις του ΠΑΜΕ.

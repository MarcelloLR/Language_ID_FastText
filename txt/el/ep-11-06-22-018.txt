<CHAPTER ID="018">
Πρόληψη και διόρθωση των υπερβολικών μακροοικονομικών ανισορροπιών - Εφαρμογή της διαδικασίας υπερβολικού ελλείμματος - Απαιτήσεις για τα δημοσιονομικά πλαίσια των κρατών μελών - Δημοσιονομική εποπτεία στη ζώνη του ευρώ - Εποπτεία της δημοσιονομικής κατάστασης και εποπτεία και συντονισμός των οικονομικών πολιτικών - Κατασταλτικά μέτρα για τη διόρθωση των υπερβολικών μακροοικονομικών ανισορροπιών στην ευρωζώνη (συνέχεια της συζήτησης)
<SPEAKER ID="205" NAME="Πρόεδρος">
" ημερήσια διάταξη προβλέπει τη συζήτηση σχετικά με την πρόληψη και διόρθωση των μακροοικονομικών ανισορροπιών, τη διαδικασία υπερβολικού ελλείμματος, τις απαιτήσεις για τα δημοσιονομικά πλαίσια των κρατών μελών, τη δημοσιονομική εποπτεία στη ζώνη του ευρώ, την εποπτεία της δημοσιονομικής κατάστασης και την εποπτεία και τον συντονισμό των οικονομικών πολιτικών, καθώς και τα κατασταλτικά μέτρα για τη διόρθωση των υπερβολικών οικονομικών ανισορροπιών στην ευρωζώνη.
<SPEAKER ID="206" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, κύριε Επίτροπε, κυρίες και κύριοι, οι πολίτες μας επιθυμούν μια ισχυρή και αποτελεσματική Ευρωπαϊκή Ένωση. " υποτονικότητα, η ανεπάρκεια και η αμιγώς διακυβερνητική οπτική επιδεινώνουν τις επιπτώσεις της κρίσης και αποδυναμώνουν την αξιοπιστία του ευρωπαϊκού εγχειρήματος.
<P>
Δεν αντιμετωπίζουμε προβλήματα αμιγώς εθνικά ή μια κρίση καθαρά οικονομική· αντιμετωπίζουμε μια πολιτική κρίση, η οποία απαιτεί άμεση, ολοκληρωμένη και ευρωπαϊκή απάντηση.
<P>
Πρέπει να ισχυροποιηθούν οι βασικές έννοιες της "οικονομίας" και της "ένωσης" στην Οικονομική και Νομισματική Ένωση. Για να επιτευχθεί αυτό, η πρόταση που παρουσιάζεται σήμερα για την οικονομική διακυβέρνηση χρήζει αισθητής βελτίωσης.
<P>
Τασσόμαστε υπέρ της δημιουργίας εθνικών δημοσιονομικών πλαισίων, τα οποία θα διασφαλίζουν διαφάνεια, οικονομικό συντονισμό και έλεγχο της συμμόρφωσης με τις ευρωπαϊκές δεσμεύσεις.
<P>
Πιστεύουμε ότι είναι απαραίτητο να διορθώσουμε τις μακροοικονομικές ανισορροπίες και να προχωρήσουμε προς τη σύγκλιση, και θεωρούμε ότι η έκθεση Ferreira σημειώνει ιδιαίτερη πρόοδο στον τομέα αυτόν.
<P>
Ωστόσο, οι προτάσεις για τη μεταρρύθμιση του συμφώνου σταθερότητας και ανάπτυξης είναι ελλιπείς: συγχέουν τη σταθερότητα με την προσαρμογή και αναθέτουν τις αναπτυξιακές πολιτικές στην αγορά και στο εθνικό πεδίο αρμοδιοτήτων. " αποφυγή ευρωπαϊκής δέσμευσης στους τομείς των επενδύσεων και της απασχόλησης είναι απαράδεκτη.
<P>
Δεν θα καταστούμε συνεργοί σε αυτήν την απόπειρα εξαναγκασμού της Ευρώπης να αγνοήσει τους πολίτες της και τα συμφέροντά τους. Δεν θα περιοριστούμε στην απαθή στάθμιση του τρόπου επιδείνωσης των προβλημάτων μας, και δεν θα αποδεχθούμε δύο μέτρα και δύο σταθμά. Απαιτείται ομοφωνία για τη χορήγηση πόρων και τη λήψη αποφάσεων ειδικής πλειοψηφίας προς αποφυγή κυρώσεων.
<P>
Πρέπει να εκπληρώσουμε τη δέσμευσή μας προς την Ευρώπη και, μάλιστα, ταχύτατα. Το Ευρωπαϊκό Κοινοβούλιο θα πρέπει να καταβάλει επίπονες προσπάθειες ώστε να διαμορφώσει μια φιλόδοξη ευρωπαϊκή απάντηση, αντάξια των πολιτών μας.
<P>
Πρέπει να προχωρήσουμε προς τα εμπρός, και όχι να οπισθοχωρούμε. " Ευρώπη δεν πρέπει να κρύβεται όταν την χρειαζόμαστε περισσότερο.
<SPEAKER ID="207" NAME="Ashley Fox" AFFILIATION="ECR">
(EN) Κύριε Πρόεδρε, παρότι το "νωμένο Βασίλειο δεν αποτελεί μέλος της ευρωζώνης -και ελπίζω ότι αυτό δεν θα συμβεί ποτέ- τα συμφέροντά του συνδέονται με την επιτυχία της. Εύχομαι την επιτυχία της ευρωζώνης και λυπούμαι για το γεγονός ότι δεν μπορώ να στηρίξω τις προτάσεις σχετικά με την οικονομική διακυβέρνηση τις οποίες συζητούμε απόψε.
<P>
Οι υπό εξέταση προτάσεις εκχωρούν στην Επιτροπή ευρύτατες νέες εξουσίες. Εάν οι εξουσίες αυτές είχαν περιοριστεί στις χώρες της ζώνης του ευρώ, δεν θα προέβαλα αντιρρήσεις. Αντιθέτως, όμως, παρατηρούμε ότι η Επιτροπή και πολλοί βουλευτές του Κοινοβουλίου -συμπεριλαμβανομένης της κ. Wortmann-Kool, για την οποία τρέφω ύψιστο σεβασμό- χρησιμοποιούν την κρίση στην ευρωζώνη ως δικαιολογία για την επέκταση της εξουσίας της ΕΕ στην οικονομική διακυβέρνηση του "νωμένου Βασιλείου και άλλων χωρών, οι οποίες δεν χρησιμοποιούν το ευρώ. Δεν εξελέγην για να εκχωρώ στην ΕΕ περισσότερες εξουσίες όσον αφορά τον τρόπο με τον οποίο το "νωμένο Βασίλειο διαχειρίζεται τις υποθέσεις του και, κατά συνέπεια, ψηφίζω κατά των προτάσεων αυτών.
<SPEAKER ID="208" NAME="Werner Langen" AFFILIATION="PPE">
(DE) Κύριε Πρόεδρε, η συζήτηση αντικατοπτρίζει τα ανεπίλυτα ζητήματα οικονομικής πολιτικής της Ευρώπης. Παρότι διαθέτουμε κεντρική νομισματική πολιτική, υπάρχει τοπική ευθύνη για τις δημοσιονομικές και χρηματοπιστωτικές πολιτικές. Οι απόπειρες ορισμένων ελλήνων βουλευτών να μεταθέσουν την ευθύνη για την εσωτερική πολιτική αρμοδιότητα της Ελλάδας στην Ευρώπη ή σε τρίτα μέρη, σε καπιταλιστικές τράπεζες, ή σε οποιονδήποτε άλλον, δεν μπορεί παρά να αποτελεί σφάλμα.
<P>
(Διαμαρτυρίες)
<P>
Αναφέρομαι στους έλληνες Κομμουνιστές.
<P>
Ευτυχώς, το ευρώ είναι σταθερό τόσο σε εσωτερικό όσο και σε εξωτερικό επίπεδο. Δεν αντιμετωπίζουμε μια κρίση του ευρώ, αλλά μια κρίση εθνικού χρέους. Αυτό πρέπει να αποτελέσει το σημείο αφετηρίας μας. Είναι ανώφελο - ούτε το κράτος μπορεί να ζει πέραν των δυνατοτήτων του επ' αόριστον. Είναι ανώφελο να προστίθεται επιπλέον χρέος σε ήδη υπάρχοντα χρέη χωρίς να γίνονται αποδεκτές οι συνέπειες των απαραίτητων μεταρρυθμίσεων. Για αυτόν τον λόγο, τονίζω ότι είναι πλέον καιρός να αναλάβουμε δράση. Το Κοινοβούλιο ζητεί από μακρού τη λήψη μέτρων. " Επιτροπή πρότεινε τώρα να καταστεί αυστηρότερο το σύμφωνο σταθερότητας και ανάπτυξης. " ουγγρική Προεδρία διαπραγματεύτηκε με ορθό τρόπο, όπως και η δική μας πλευρά. Θεωρώ πραγματικά λυπηρό το γεγονός, κύριε Bullmann, ότι -εφόσον συμφωνούμε σε μεγάλο βαθμό επί πολλών πτυχών του κανονισμού για τις χρηματοπιστωτικές αγορές- οι Σοσιαλιστές εξακολουθούν να μην επιθυμούν να διαχωρίσουν το θετικό από το αρνητικό χρέος. Αυτός ο τρόπος δράσης είναι εσφαλμένος. Κατά την κατάρτιση των ισολογισμών για τον προσδιορισμό των χωρών της Ευρώπης που αντιμετωπίζουν δυσκολίες, δεν χρειάζεται να δυσφημίσουμε κανέναν· αυτό είναι ευδιάκριτο. Όλες οι χώρες στις οποίες προέκυψαν δημοσιονομικά και χρηματοπιστωτικά προβλήματα τελούσαν υπό σοσιαλιστικές κυβερνήσεις: η Ουγγαρία, η Λετονία, η Ρουμανία, εκτός ευρωζώνης, αλλά και η Ιρλανδία, η Ισπανία, η Πορτογαλία, το "νωμένο Βασίλειο, καθώς και η Ελλάδα, εξαιρουμένου ενός χρονικού διαστήματος τεσσάρων ετών, κατά το οποίο κυβερνούσε η δική μας παράταξη. Με άλλα λόγια, το οικονομικό σας μοντέλο δεν λειτουργεί.
<P>
(Διαμαρτυρίες)
<P>
Πραγματικά, κύριε Bütikofer, θα έπρεπε να το είχατε κατανοήσει έως τώρα. Δεν μπορούμε να απαλλάξουμε τους Έλληνες από τις ευθύνες τους εν προκειμένω, και θα ομολογήσω με κάθε ειλικρίνεια ότι δεν ήταν οι Έλληνες οι πρώτοι που παραβίασαν το σύμφωνο σταθερότητας και ανάπτυξης, αλλά οι δύο μεγάλες χώρες, η Γερμανία και η Γαλλία. Αντιταχθήκαμε και σε αυτό και το αλλάξαμε. Συμμετείχατε στην κυβέρνηση τότε, κύριε Bütikofer. Εσείς υπονομεύσατε - το κόμμα σας υπονόμευσε το σύμφωνο σταθερότητας και ανάπτυξης, όχι οι Έλληνες. Τώρα, όμως, εναπόκειται στους Έλληνες ...
<P>
(Ο Πρόεδρος διακόπτει τον ομιλητή.)
<P>
(Ο ομιλητής δέχεται να απαντήσει σε δύο ερωτήσεις στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="209" NAME="Udo Bullmann" AFFILIATION="S&amp;D">
(DE) Κύριε Πρόεδρε, κύριε Langen, ήθελα απλώς να βεβαιωθώ ότι γνωρίζετε τις ιδέες μας. Κατά συνέπεια, θα ήθελα να σας ρωτήσω εάν γνωρίζετε τις προτάσεις που υποβάλαμε στη συνάδελφο βουλευτή κ. Wortmann-Kool, οι οποίες περιελάμβαναν, καταρχάς, την ενίσχυση του συμφώνου με την εφαρμογή στενότερης παρακολούθησης των επιλεχθέντων στόχων που προτάθηκαν από τον κ. Rehn στη δέσμη μέτρων "ΕΕ 2020", όπως η έρευνα και ανάπτυξη και η καταπολέμηση της φτώχειας. Τούτο προέβλεπε επίσης επενδύσεις για τον εκσυγχρονισμό των συστημάτων ενεργειακού εφοδιασμού.
<SPEAKER ID="210" NAME="Marc Tarabella" AFFILIATION="S&amp;D">
(FR) Κύριε Πρόεδρε, θα προβώ σε δύο παρατηρήσεις.
<P>
Πρώτον, σχετικά με την Ελλάδα: ας μην προσπαθούμε να διαστρεβλώσουμε την Ιστορία. Επρόκειτο για μια δεξιά κυβέρνηση που επί δύο θητείες συγκάλυπτε τα στοιχεία, με τη συνδρομή της τράπεζας Goldman Sachs. Σήμερα, μια αριστερή κυβέρνηση προσπαθεί να επαναφέρει την τάξη. Θα πρέπει άραγε ο λαός να πληρώνει για τα σφάλματα που διαπράχθηκαν βάσει των συμβουλών τραπεζικών ομίλων;
<P>
Δεύτερο παράδειγμα: στη γενέτειρά μου, το Βέλγιο, κατά τη διάρκεια της θητείας μιας κυβέρνησης με τη συμμετοχή της Αριστεράς και με επικεφαλής τον συνάδελφο βουλευτή κ. Dehaene, το χρέος μας μειώθηκε από 130% του ΑΕγχΠ στο 80% σε χρονικό διάστημα 12 ετών. Εξαιτίας των σφαλμάτων της τραπεζικής κοινότητας, και συγκεκριμένα της τράπεζας Fortis, κληθήκαμε να συνδράμουμε τις τράπεζες προκειμένου να αποτρέψουμε το σύστημα ...
<P>
(Ο Πρόεδρος διακόπτει τον ομιλητή)
<SPEAKER ID="211" NAME="Werner Langen" AFFILIATION="PPE">
(DE) Κύριε Πρόεδρε, γνωρίζω πολύ καλά τις προτάσεις που κατατέθηκαν από τον κ. Bullmann και την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο. Το μοναδικό πρόβλημά τους ήταν ότι ζητούν πρωτίστως περισσότερα χρήματα. Το πρόβλημα δεν μπορεί να επιλυθεί με τη χορήγηση περισσοτέρων χρημάτων. Όπως μόλις μας επιβεβαίωσε ο κ. Tarabella, υπάρχουν ευκαιρίες για μείωση του χρέους ακόμα και σε κυβερνήσεις με συμμετοχή Σοσιαλιστών. Θα ήθελα να αποσαφηνίσω σε όλους τους τόνους ότι οι μεταρρυθμίσεις που έχουν λάβει χώρα στην Ελλάδα δεν κατόρθωσαν σε καμία περίπτωση να οδηγήσουν επιτυχώς στον πραγματικό επιμερισμό των επαχθών κρατικών δαπανών στο μεγάλο ποσοστό του ελληνικού ιδιωτικού πλούτου. Απεναντίας, από την 1η Ιανουαρίου, έλληνες πολίτες έχουν αποσύρει συνολικά τραπεζικές καταθέσεις ύψους 59 δισεκατομμυρίων ευρώ από τις ελληνικές τράπεζες, ενώ έχουν πωληθεί ομόλογα τους ελληνικού κράτους αξίας 12 δισεκατομμυρίων ευρώ. Απαιτώ την ενεργό συμμετοχή των πολυάριθμων ευπόρων μελών της ελληνικής κοινωνίας, η οποία θα πρέπει να ρυθμιστεί μέσω της πολιτικής. Εάν μπορέσουν να αποδεχθούν την ευθύνη, τότε θα μπορέσουν να επωφεληθούν και από τη δική μας αλληλεγγύη.
<SPEAKER ID="212" NAME="Saïd El Khadraoui" AFFILIATION="S&amp;D">
(NL) Κύριε Πρόεδρε, κυρίες και κύριοι, καταρχάς θα ήθελα να αποδώσω τα εύσημα σε όλους όσοι εργάστηκαν σκληρά για αυτήν τη δέσμη προτάσεων, αλλά συντάσσομαι εξίσου με τους προηγούμενους ομιλητές της Ομάδας μου. Κατά την άποψή μας, η εν λόγω δέσμη προτάσεων δεν είναι ούτε επαρκής ούτε ισορροπημένη. Δεν πρόκειται τόσο για τις τεχνικές λεπτομέρειες, αλλά περισσότερο για την ουσία: πού αποδίδουμε έμφαση; Ποιοι θα πρέπει να είναι οι στόχοι ενόψει μιας πιο ολοκληρωμένης οικονομικής πολιτικής; Συνεπώς, δεν αληθεύει ότι δεν επιθυμούμε την ευρωπαϊκή οικονομική διακυβέρνηση, αλλά πρέπει να αναρωτηθούμε πώς θα πρέπει να την ορίσουμε, ποια είναι η ουσία της ευρωπαϊκής οικονομικής διακυβέρνησης. Προφανώς, η υφιστάμενη κρίση κατέστησε σαφές ότι μια νομισματική ένωση απαιτεί και οικονομική συνεργασία. Φαίνεται πως ένα είδος σχεδιαστικού σφάλματος έχει εισχωρήσει στο δημοσιονομικό μας προσχέδιο, και αυτό πρέπει να διορθωθεί.
<P>
Κατά την άποψή μας, το ζήτημα δεν έγκειται απλώς στη συμφωνία μας επί της επιβολής περικοπών και στην επίτευξη των δημοσιονομικών στόχων. Πράγματι, κύριε Langen και κυρίες και κύριοι, τασσόμαστε υπέρ των υγιών δημόσιων οικονομικών, αλλά το βασικό στοιχείο, κατά την άποψή μας, είναι πώς θα μπορέσουμε όλοι να προχωρήσουμε παραπέρα, πώς θα μπορέσουμε να εξέλθουμε από αυτό το τέλμα. Πώς θα μπορέσουμε να προετοιμαστούμε για το μέλλον, και, κατ' επέκταση, πώς θα μπορέσουμε να δημιουργήσουμε την ανάπτυξη και την απασχόληση μέσω μιας κοινής οικονομικής πολιτικής. Με άλλα λόγια, ενσωματώνοντας μια φιλόδοξη επενδυτική στρατηγική στο σύστημα, δημιουργώντας σύνδεση με τους στόχους για το 2020 ή, για να το θέσω διαφορετικά, προβαίνοντας σε κοινές ρυθμίσεις για τη βελτίωση, επί παραδείγματι, του εκπαιδευτικού μας συστήματος, την καταπολέμηση της φτώχειας, καθώς και για την επίτευξη μεγαλύτερης ανταγωνιστικότητας και την απόκτηση ανταγωνιστικού πλεονεκτήματος σε σχέση με τρίτες χώρες, μέσω των επενδύσεων στην έρευνα και την ανάπτυξη.
<P>
Παρεμπιπτόντως, με εκπλήσσει το γεγονός ότι ορισμένοι βουλευτές, όπως για παράδειγμα, ο κ. Verhofstadt μόλις χθες, τάσσονται υπέρ μιας επενδυτικής στρατηγικής, ενώ επικροτούν, ταυτόχρονα, την παρούσα δέσμη προτάσεων. Κατά την προσωπική μου άποψη, αυτό δεν είναι συνεπές. Για τον λόγο αυτόν, εκτιμούμε ότι η "εξάδα" αποτελεί χαμένη ευκαιρία όσον αφορά την εφαρμογή πραγματικής οικονομικής διακυβέρνησης.
<SPEAKER ID="213" NAME="Marianne Thyssen" AFFILIATION="PPE">
(NL) Κύριε Πρόεδρε, κυρίες και κύριοι, αντιμετωπίζουμε μια βαθύτατη κρίση, έναντι της οποίας δεν πρέπει να διασφαλίσουμε απλώς τον απεγκλωβισμό μας, αλλά και να προστατευθούμε από την πιθανότητα επανεγκλωβισμού μας. Για αυτόν ακριβώς τον λόγο απαιτείται ένα ισχυρό νομοθετικό πλαίσιο, και για αυτόν ακριβώς τον λόγο πρέπει και εμείς, ως συννομοθέτες, ως Κοινοβούλιο, να αναλάβουμε τις ευθύνες μας. Αποτελούμε, εξάλλου, τη γενιά η οποία αποφασίζει σήμερα για το μέλλον των παιδιών μας.
<P>
Οι βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες) έχουμε το θάρρος να προωθήσουμε αυτήν τη δέσμη κανόνων. Πρέπει τώρα να έχουμε και το θάρρος να αποφασίσουμε τι είδους δράση απαιτείται. Πρέπει εξίσου να έχουμε το σθένος να επιλέξουμε την προώθηση αυτών των αποφάσεων, να διασφαλίσουμε την τήρησή τους, ακόμα και αν αυτό συνεπάγεται ότι πρέπει να πάμε κόντρα στο ρεύμα. Κατανοούμε τους πολίτες που διαδηλώνουν στους δρόμους και, επιπλέον, αυτό που πράττουμε συνιστά συγκεκριμένη δομημένη απάντηση στις ανησυχίες αυτών των πολιτών: ικανοποιητικές θέσεις εργασίας, βιώσιμη ανάπτυξη και χώρο στο μέλλον για την άσκηση επαρκούς κοινωνικής πολιτικής. Εάν επιθυμούμε να παραμείνουμε ενεργοί παράγοντες σε μια παγκοσμιοποιημένη οικονομία, πρέπει να διασφαλίσουμε μεγαλύτερο συντονισμό μεταξύ των οικονομικών και δημοσιονομικών πολιτικών, καθώς και μεγαλύτερο συντονισμό μεταξύ της οικονομικής πολιτικής και της πολιτικής ανταγωνισμού των κρατών μελών. Για τον σκοπό αυτόν, προφανώς απαιτούνται επενδύσεις στην οικονομία, αλλά αυτό που πρωτίστως απαιτείται είναι να διασφαλίσουμε ότι κανείς δεν θα επιτρέπεται να υπαναχωρήσει από τους συμφωνηθέντες κανόνες χωρίς ουσιαστικό λόγο, διότι τούτο συνεπάγεται ότι θα συμπαρασύρουμε και άλλους στην καταστροφή.
<P>
" δέσμη προτάσεων που προέκυψε εντέλει από τις διαπραγματεύσεις αποτελεί μια ισχυρή απάντηση στις απαιτήσεις αυτές, αλλά και απάντηση στα σφάλματα του παρελθόντος. Το μόνο πρόβλημα είναι -και τούτο οφείλεται στη συμπεριφορά μας κατά το παρελθόν- ότι πρέπει να ενισχύσουμε περαιτέρω το προληπτικό σκέλος του συμφώνου σταθερότητας, δεδομένου ότι, εάν ένα κράτος μέλος ακολουθεί τη λάθος οδό, δεν μπορούμε να επιτρέψουμε να αποτελέσει αντικείμενο πολιτικών διαπραγματεύσεων στο Συμβούλιο, που θα αποτελέσει εντέλει και την απάντηση της Ευρώπης.
<P>
Συνεπώς, ευελπιστώ ότι εμείς θα ψηφίσουμε υπέρ, ότι θα υποστηρίξουμε αυτήν τη δέσμη προτάσεων, αλλά και ότι θα παράσχουμε επίσης στον εαυτό μας την ευκαιρία να δρομολογήσουμε έναν τελευταίο γύρο διαπραγματεύσεων με το Συμβούλιο, προκειμένου να ενισχύσουμε περαιτέρω τη συγκεκριμένη θέση.
<SPEAKER ID="214" NAME="Leonardo Domenici" AFFILIATION="S&amp;D">
(IT) Κύριε Πρόεδρε, κυρίες και κύριοι, πιστεύω ότι γινόμαστε μάρτυρες ενός παράδοξου φαινομένου. " δέσμη προτάσεων, η οποία θα έπρεπε να διορθώσει και να αποτρέψει ανισορροπίες και ασυμμετρίες, βασίζεται σε μια ανισορροπία και έλλειψη συμμετρίας. Προσιδιάζει σε ένα σώμα το οποίο στηρίζεται μεν σε δύο σκέλη, αλλά το ένα είναι πολύ μακρύτερο και πολύ πιο ανεπτυγμένο από το άλλο. Το σκέλος το οποίο ελέγχει τη δημοσιονομική πολιτική είναι μυώδες και στιβαρό, ενώ εκείνο το οποίο ελέγχει την αναπτυξιακή πολιτική, και το οποίο θα έπρεπε να παράσχει ώθηση και μακροπρόθεσμα κίνητρα, εμφανίζεται λιπόσαρκο και αδύναμο.
<P>
Θεωρώ ότι αυτό το μη αρμονικό αποτέλεσμα στην τελική δομή της δέσμης προτάσεων οφείλεται στη διαφορά απόψεων σχετικά με την προέλευση και τη φύση της κρίσης. " διαφορά μεταξύ εκείνων που θεωρούν ότι η αταξία και οι ανισορροπίες στα δημόσια οικονομικά αποτελούν τη βασική αιτία της κρίσης και εκείνων οι οποίοι θεωρούν ότι το υποβόσκον πρόβλημα σχετίζεται, αντιθέτως, με την έλλειψη κανόνων και διαφάνειας στις αγορές, με τις οικονομικές και εμπορικές ανισορροπίες και με την κοινωνική ανισότητα. Ο κίνδυνος έγκειται στη σύγχυση αιτίας και αποτελέσματος. Όλοι επιθυμούμε τον υπεύθυνο έλεγχο των δημόσιων οικονομικών, αλλά ο στόχος της μείωσης του χρέους δεν επαρκεί ώστε να δοθεί ώθηση στην ανάπτυξη και την ανταγωνιστικότητα. Το βασικό στοιχείο των μέτρων αυτών συνίσταται στις διαδικασίες και τις κυρώσεις. Πολύ λιγότερη έμφαση -ελάχιστη, μάλιστα, έμφαση- αποδίδεται στις στρατηγικές επενδύσεων και βιώσιμης ανάπτυξης, τις οποίες η Ευρώπη θα έπρεπε να προωθεί και να εφαρμόζει.
<P>
Γνωρίζουμε ότι οι ενέργειές μας μπορούν να οδηγήσουν σε πολύ διαφορετικά αποτελέσματα, ακόμα και άθελά μας, ενώ ενδέχεται να οδηγήσουν ακόμα και στο αντίθετο αποτέλεσμα από εκείνο που επιδιώκουμε. Πρόκειται για την "ετερογένεση" του σκοπού. Φοβούμαι ότι αυτό συνιστά και το κεντρικό πρόβλημα της παρούσας δέσμης προτάσεων.
<SPEAKER ID="215" NAME="José Manuel García-Margallo y Marfil" AFFILIATION="PPE">
(ES) Κύριε Πρόεδρε, είναι προφανές ότι βρισκόμαστε σε μια σοβαρή κατάσταση, στην οποία οφείλουμε όλοι να επιδείξουμε υπευθυνότητα. Όλοι, συμπεριλαμβανομένου του Συμβουλίου. " διαφορά μας σήμερα με το Συμβούλιο έγκειται στο ζήτημα της ψηφοφορίας με αντίστροφη ειδική πλειοψηφία.
<P>
Όλοι γνωρίζουμε ότι το σύμφωνο σταθερότητας και ανάπτυξης απεδείχθη ανεπαρκές, διότι τα κράτη μέλη έχουν αποφασίσει να αλληλοτιμωρούνται για οποιαδήποτε παραβίαση δημοσιονομικής πειθαρχίας. Ίσως αυτό οφείλεται στο γεγονός ότι έχουν διαβάσει στο Ευαγγέλιο το εδάφιο που αναφέρει ότι "ο αναμάρτητος πρώτος τον λίθον βαλέτω".
<P>
Αυτό το οποίο επιθυμεί το Κοινοβούλιο -και το οποίο το διαχωρίζει από το Συμβούλιο- είναι να θέσει τέλος στην πρόσχαρη σύμπνοια μεταξύ των κυβερνήσεων και να αντικαταστήσει έναν μεροληπτικό διαιτητή από κάποιον άλλον που είναι αμερόληπτος.
<P>
" δέσμη προτάσεων είναι ικανοποιητική και αξίζει την ψήφο μας. Σε χαλεπούς καιρούς, κανείς δεν τολμά καν να σκεφθεί ότι απαιτούνται περισσότερες δαπάνες. Τώρα αποκαθιστούμε τη δημοσιονομική πειθαρχία.
<P>
Ωστόσο, αν κάτι είναι θετικό, δεν είναι απαραιτήτως και επαρκές. Οι παρεμβάσεις που ακούστηκαν σήμερα κατέδειξαν αρκετά πράγματα. Όλοι γνωρίζαμε ότι η ευρωζώνη δεν αποτελούσε τη βέλτιστη νομισματική περιοχή. Όλοι θεωρούσαν ότι το ισχύον θεσμικό πλαίσιο -μια κεντρική νομισματική πολιτική, ένα σύμφωνο σταθερότητας και ανάπτυξης και ο συντονισμός άλλων οικονομικών πολιτικών- θα επέτρεπε την υπέρβαση, ή τουλάχιστον τη μείωση, των διαφορών μεταξύ των κρατών μελών. Δυστυχώς αυτό δεν συνέβη. Σε περιόδους ευνοϊκών συνθηκών, οι διαφορές τους απλώς αυξήθηκαν, ενώ σε περιόδους κρίσης, οι πυλώνες βάσει των οποίων εδραιώθηκε η νομισματική ένωση καταστράφηκαν. " αρχή της "μη διάσωσης", η αρχή της "μη αθέτησης υποχρεώσεων" και τώρα η αρχή της "μη εξόδου" μπορούν εξίσου να καταστραφούν.
<P>
Έχουμε περιέλθει σήμερα στην κατάσταση που περιέγραφε ο Λένιν στο σύγγραμμά του Τι να κάνουμε;. " μοναδική λύση είναι να σημειώσουμε πρόοδο στο θέμα της πολιτικής ένωσης.
<P>
Επικροτώ τη λύση των ευρωομολόγων. Πρόκειται για θετικό βήμα προς την κατεύθυνση αυτή, αλλά απαιτούνται περαιτέρω ενέργειες. Εάν η δημιουργία πολιτικής ένωσης προϋποθέτει τη μεταρρύθμιση των Συνθηκών με τη σύγκληση Συνέλευσης, ας το πράξουμε. Υπάρχει μια ελληνική παροιμία που λέει ότι "οι κανόνες φτιάχτηκαν για τον άνθρωπο και όχι ο άνθρωπος για τους κανόνες".
<P>
Το ζητούμενο δεν είναι η συνέχιση τριμερών διαλόγων έως τις τρεις το πρωί ή η σύγκληση υπουργικών συσκέψεων στις έξι το πρωί. Στο εξής θα πρέπει να εξετάσουμε τις ενέργειες στις οποίες πρέπει να προβούμε ενόψει της διόρθωσης αυτής της κατάστασης.
<P>
Το πρώτο βήμα, ωστόσο, είναι η υπερψήφιση της εν λόγω δέσμης προτάσεων, η οποία αποτελεί θετικό βήμα προς τη σωστή κατεύθυνση. Διαφορετικά, οι προσπάθειες μας θα αποβούν μάταιες και, όπως ανέφερε προ ολίγου ο κ. Ortega y Gasset, οι μάταιες προσπάθειες οδηγούν στη μελαγχολία και, στον τομέα της πολιτικής, στην άσκηση αντιπολίτευσης.
<SPEAKER ID="216" NAME="Πρόεδρος">
Οδηγούν στη μελαγχολία, όπως και στην κατάχρηση του χρόνου ομιλίας που εκχωρείται, κύριε García-Margallo y Marfil, με την επιείκεια του Προέδρου.
<SPEAKER ID="217" NAME="Alfredo Pallone" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, η συζήτηση αυτή επιτρέπει να τεθεί το ζήτημα μιας νέας συμφωνίας για τη διακυβέρνηση στην Ευρωπαϊκή Ένωση, προκειμένου να αποσταλεί ένα ισχυρό και κοινό μήνυμα όσον αφορά την αποκατάσταση της αλληλεγγύης στην ΕΕ και την πάταξη της κερδοσκοπίας.
<P>
Αληθεύει ότι, κατά τα προηγούμενα έτη, αποδυναμώσαμε το σύμφωνο σταθερότητας και ανάπτυξης. Εξίσου αναντίρρητο είναι και το γεγονός ότι επρόκειτο για σφάλμα και ότι τώρα υφιστάμεθα τις συνέπειες. Πρέπει να επανέλθουμε στους κανόνες δημοσιονομικής πειθαρχίας, και αυτό είναι το πραγματικό ζητούμενο, η πραγματική συζήτηση που πρέπει να διεξαχθεί μεταξύ μας. Οι διαδικασίες θα πρέπει να είναι αυτόματες ώστε να μην αντιμετωπίσουμε τις ίδιες καταστάσεις που αντιμετωπίσαμε με το παλαιό σύμφωνο σταθερότητας και ανάπτυξης. Θεωρώ ότι υπάρχει ένας μόνο τρόπος για την έξοδό μας από την κρίση. Δεν υπάρχουν εύκολες λύσεις. " απάντηση έγκειται στις εθνικές πολιτικές, στην εφαρμογή σχεδιασμένων και συμπεφωνημένων δεσμεύσεων. " αλληλεγγύη μεταξύ των κρατών μελών της ΕΕ πρέπει να συνοδεύεται από αίσθημα ευθύνης και πρέπει να τηρεί τους κανόνες τους οποίους τα κράτη μέλη δεν μπορούν και δεν πρέπει εν γνώσει τους να παραβιάζουν.
<P>
Προφανώς, στο όλο ζήτημα δεν πρέπει να λησμονούμε τη σημασία της ανάπτυξης, η οποία αποφέρει εσωτερικά έσοδα, και των διαρθρωτικών μεταρρυθμίσεων για την ανάκαμψη των χωρών που βρίσκονται σε δυσχερή κατάσταση. Οι διαρθρωτικές μεταρρυθμίσεις που στοχεύουν στην ώθηση της ανταγωνιστικότητας των οικονομιών και του δυναμικού ανάπτυξης πρέπει να συνιστούν προτεραιότητα του πολιτικού θεματολογίου.
<P>
Διαφωνώ με όσους ισχυρίζονται ότι το νέο σύμφωνο σταθερότητας και ανάπτυξης θα εμποδίσει την ανάπτυξη των κρατών. Αντιθέτως, θα τα παρακινήσει να αποβάλουν τα νεκρά κύτταρα, να εκσυγχρονιστούν, να προχωρήσουν στις διαρθρωτικές μεταρρυθμίσεις που τροφοδοτούν την ανάκαμψη της οικονομίας. Χάρη σε αυτές τις μεταρρυθμίσεις και στην αυστηρή τήρηση των κανόνων που θεσπίζονται από το νέο σύμφωνο σταθερότητας και ανάπτυξης, είμαι βέβαιος ότι η ΕΕ θα ισχυροποιηθεί και θα μπορέσει να αντιμετωπίσει τις νέες προκλήσεις χωρίς βοηθητικές πολιτικές και, ακόμα χειρότερα, χωρίς αναχρονιστικά συνθήματα, τα οποία δεν οδηγούν πουθενά και είναι μόνο επιζήμια, ιδίως για τα πλέον ευάλωτα μέλη της κοινωνίας.
<SPEAKER ID="218" NAME="Astrid Lulling" AFFILIATION="PPE">
(FR) Κύριε Πρόεδρε, όσο περισσότερο υπερηφανεύεται το Κοινοβούλιο για την εξαιρετική πρόοδο που έχει σημειωθεί στην οικονομική διακυβέρνηση τόσο περισσότερο αισθάνομαι την ανάγκη να ζητήσω από τους συναδέλφους βουλευτές να επιδείξουν έναν βαθμό ταπεινότητας, διότι βρισκόμαστε στο χείλος της αβύσσου. Πρέπει να συνειδητοποιήσουμε δύο στοιχεία. Το πρώτο είναι ότι το Ευρωπαϊκό Κοινοβούλιο παρέμεινε σιωπηλό κατά τη διάρκεια της ελληνικής κρίσης. Συνήθως αντιδρούμε τάχιστα σε όλων των ειδών τα γεγονότα παγκοσμίως, με το ένα ψήφισμα να ακολουθεί το άλλο, και, παρ' όλα αυτά, η θεμελιώδης αυτή κρίση φαίνεται πως μας έχει αφήσει άναυδους. Εκφράζω τη λύπη μου για το γεγονός ότι δεν κατορθώσαμε να αποστείλουμε ένα ισχυρό, απλό και πρακτικό μήνυμα στον ελληνικό λαό, στις κυβερνήσεις των κρατών μελών και στους ευρωπαίους πολίτες.
<P>
Το δεύτερο στοιχείο αφορά το πεδίο εφαρμογής της παρούσας δέσμης προτάσεων. Υπερψηφίζοντας αυτές τις έξι οδηγίες ή/και κανονισμούς, και ευελπιστώ να υπερψηφιστούν, είναι βέβαιο ότι θα οδηγήσουμε την ευρωζώνη ένα βήμα παραπέρα -και εννοώ ένα μόνο βήμα, τίποτα περισσότερο- προς το είδος της πειθαρχίας που ελλείπει σε μεγάλο βαθμό και η αξία της οποίας θα αποδειχθεί στο μέλλον. Ωστόσο, αρκεί να παρατηρήσουμε τις ένθερμες συζητήσεις σχετικά με σύστημα αντίστροφης ειδικής πλειοψηφίας για να κατανοήσουμε πόσο ακόμα πρέπει να προχωρήσουμε, ενώ θα έπρεπε να συζητούμε τα θέματα των κανόνων και των αυτόματων κυρώσεων. Ορισμένοι εξακολουθούν να φοβούνται το σύστημα αντίστροφης ειδικής πλειοψηφίας. Ωστόσο πρέπει να εμμείνουμε σθεναρά σε αυτήν την αρχή.
<P>
Από αμιγώς πολιτική άποψη, αισθάνομαι απογοητευμένη από το γεγονός ότι, παρά τις ενδείξεις που υπάρχουν, οι βουλευτές της Αριστεράς εξακολουθούν να απορρίπτουν τις αρχές της χρηστής δημοσιονομικής διαχείρισης. Τα ελλείμματα και η βιώσιμη οικονομική ανάπτυξη δεν μπορούν να συμβαδίζουν. Τα κράτη πρέπει όντως να διαχειρίζονται τον προϋπολογισμό τους σύμφωνα με τους κανόνες χρηστής διαχείρισης, και όχι μέσω της αναζωογόνησης των δημοσίων δαπανών, η οποία αποτελεί βραχυπρόθεσμο δελεαστικό με'τρο, αλλά ουδέποτε μακροπρόθεσμη λύση.
<P>
Καθώς πλησιάζουν οι επόμενες κρίσιμες εβδομάδες, είναι πλέον καθήκον μας να οικοδομήσουμε μια νέα οικονομική ένωση ...
<P>
(Ο Πρόεδρος διακόπτει την κ. Lulling)
<P>
(" κ. Lulling δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="219" NAME="Werner Langen" AFFILIATION="PPE">
(DE) Κύριε Πρόεδρε, εφόσον δεν μου έχει απομείνει χρόνος ομιλίας, θα ήθελα να θέσω στην κ. Lulling το εξής ερώτημα: είστε διατεθειμένη, κυρία Lulling, να δηλώσετε, εξ ονόματός μου, στο Κοινοβούλιο ότι δεν εννοούσα όλους τους έλληνες βουλευτές προ ολίγου, αλλά μόνο τους δύο κομμουνιστές βουλευτές οι οποίοι έλαβαν τον λόγο ακριβώς πριν από εμένα, ήτοι τους κ. Χουντή και Τούσσα; Είστε διατεθειμένη να το επιβεβαιώσετε αυτό ενώπιον του Σώματος;
<SPEAKER ID="220" NAME="Astrid Lulling" AFFILIATION="PPE">
(DE) Κύριε Πρόεδρε, ευχαρίστως το δηλώνω και το επιβεβαιώνω. Ωστόσο, θα ήθελα επίσης να πω το εξής: απευθυνόμαστε εξίσου στους Έλληνες. Στην Ελλάδα υπάρχουν μόνο 10 φορολογικοί εξόριστοι, οι οποίοι ισχυρίζονται ότι κερδίζουν τουλάχιστον ένα εκατομμύριο ευρώ ετησίως. Απευθύνομαι και σε αυτούς, όπως ακριβώς απευθύνθηκε και ο κ. Langen προς τους Κομμουνιστές.
<SPEAKER ID="221" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, ο χρόνος μάς πιέζει. Κατά συνέπεια, θα ήθελα να ζητήσω να τεθεί ένα τέλος στις εκ του προχείρου ομιλίες, στον καταλογισμό ευθυνών και στο πολιτικό παιχνίδι των κομμάτων, οπουδήποτε λαμβάνουν χώρα όλα αυτά. Πρέπει να επιτελέσουμε το έργο μας με ορθό τρόπο και να ανταποκριθούμε στην κρίση με σταδιακά βήματα.
<P>
Ποιες είναι οι αιτίες της κρίσης; Αποδίδουμε μονίμως έμφαση στο γεγονός ότι στις αιτίες περιλαμβάνονται η μη συμμόρφωση προς τους κανόνες, η παρεμπόδιση της επιβολής κυρώσεων και η έλλειψη προόδου όσον αφορά τη μετάβαση της νομισματικής ένωσης στο επόμενο στάδιο. Με τα σχέδια μας για την οικονομική διακυβέρνηση, ζητούμε πλέον την ισχυροποίηση του συμφώνου σταθερότητας και ανάπτυξης, όσον αφορά αμφότερα τα προληπτικά και τα διορθωτικά μέτρα, την υπερψήφιση από την πλειοψηφία της εφαρμογής των κυρώσεων και το δικαίωμα παρέμβασης της Επιτροπής, όταν κρίνεται απαραίτητο, ούτως ώστε οι πολίτες της Ευρώπης να βασίζονται στην τήρηση των κανόνων.
<P>
" δεύτερη παρατήρησή μου αφορά το γεγονός ότι επιθυμούμε η νομισματική ένωση να προχωρήσει στο επόμενο στάδιο. Τούτο συνεπάγεται την εδραίωση της οικονομικής ένωσης και τη συνεχή επιδίωξη του στόχου της πολιτικής ένωσης.
<P>
Οφείλω να εκφράσω την απογοήτευσή μου για τα αποτελέσματα του τριμερούς διαλόγου. Δεν λειτουργεί σωστά επί του παρόντος. Ωστόσο, το γεγονός ότι δεν διαθέτουμε τη σύμφωνη γνώμη του Συμβουλίου στον διάλογο για την οικονομική πολιτική, καθώς και ότι συμμετέχουν σε αυτόν το Ευρωπαϊκό Κοινοβούλιο και οι δύο πλευρές τους βιομηχανικού κλάδου, μειώνει την ικανότητά μας για περαιτέρω ολοκλήρωση. Επιθυμούμε την αύξηση των επιπέδων ολοκλήρωσης. Εξαιτίας του γεγονότος ότι το Συμβούλιο δεν δύναται να αντιμετωπίσει την υφιστάμενη ανισορροπία στην κοινωνία μας και να παράσχει στο Κοινοβούλιο τη δυνατότητα να υποχρεώσει τους υπουργούς των κρατών μελών να λογοδοτούν απευθείας στο Σώμα μας, τα αποτελέσματα του τριμερούς διαλόγου αποδυναμώνονται. Στηρίζουμε αυτά τα αποτελέσματα. Θέλουμε να επιλύσουμε τα ανοικτά θέματα και να επιφέρουμε την ολοκλήρωση. Εάν επιτρέψουμε την αποδυνάμωση της θέσης μας λόγω της αδυναμίας του Συμβουλίου, δεν έχουμε αντλήσει κανένα δίδαγμα από την κρίση.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="222" NAME="Franz Obermayr" AFFILIATION="NI">
(DE) Κύριε Πρόεδρε, θα ήθελα να θέσω ένα ερώτημα στον κ. Karas. Βρισκόμαστε εν μέσω κρίσης του ενιαίου νομίσματος. Ανακαλύψαμε ότι έχουμε θεμελιώδη προβλήματα, όπως η έλλειψη κοινής δημοσιονομικής και οικονομικής πολιτικής. Αυτά τα πορίσματα των οικονομολόγων και των ακαδημαϊκών μου προκαλούν μεγάλη έκπληξη. Πιστεύετε πραγματικά, κύριε Karas, ότι ουδείς γνώριζε πριν από τη θέσπιση του ενιαίου νομίσματος την αυταπόδεικτη αλήθεια ότι η κοινή διακυβέρνηση και η πολιτική ένωση είναι εξίσου αναγκαίες; Πιθανώς κανείς δεν διέθετε το θάρρος ή την ειλικρίνεια ώστε να το αποκαλύψει στους ευρωπαίους πολίτες.
<SPEAKER ID="223" NAME="Othmar Karas" AFFILIATION="PPE">
(DE) Κύριε Πρόεδρε, ασφαλώς, όλοι το γνώριζαν αυτό και το δήλωσαν. Δήλωσαν ότι η νομισματική ένωση αποτελεί πολιτικό έργο, ότι η ολοκλήρωση που συνδέεται με τη νομισματική ένωση είναι μη αναστρέψιμη και ότι τη νομισματική ένωση πρέπει να ακολουθήσουν τα επόμενα βήματα προς την ολοκλήρωση. Δεσμευόμαστε ρητά ως προς αυτό επί σειρά ετών. Πολιτικές Ομάδες όπως η δική σας έχουν προκαλέσει αισθήματα κατά της Ευρωπαϊκής Ένωσης, έχουν εκφραστεί ελάχιστα για τη σημασία του νομίσματος και την ευκαιρία, την πολιτική βούληση ...
<P>
(Ο Πρόεδρος διακόπτει τον ομιλητή)
<SPEAKER ID="224" NAME="Theodor Dumitru Stolojan" AFFILIATION="PPE">
(RO) Κύριε Πρόεδρε, αύριο θα ψηφίσω επί της δέσμης νομοθετικών προτάσεων σχετικά με την ευρωπαϊκή οικονομική διακυβέρνηση. Θα ήθελα επίσης να ευχαριστήσω ιδιαιτέρως τους εισηγητές, την ουγγρική Προεδρία και την Επιτροπή για τις πραγματικά εξαιρετικές τους προσπάθειες, με αποκορύφωμα την αποσαφήνιση αυτής της δέσμης νομοθετικών προτάσεων.
<P>
" εν λόγω δέσμη μέτρων για την ευρωπαϊκή οικονομική διακυβέρνηση πρέπει να εξετασθεί σε συνδυασμό με τις άλλες δέσμες νομοθετικών μέτρων για τον δημοσιονομικό τομέα, συμπεριλαμβανομένης της δομής της ευρωπαϊκής δημοσιονομικής εποπτείας, η οποία έχει ήδη εγκριθεί. Πιστεύω ακράδαντα ότι η αποτελεσματική εφαρμογή αυτής της νομοθεσίας θα διασφαλίσει ότι κανένα άλλο κράτος μέλος δεν θα βρεθεί εκ νέου εκτεθειμένο σε περίπτωση μελλοντικής κρίσης. Θα έχουμε τη δυνατότητα αποτροπής και προσαρμογής των δημοσιονομικών και οικονομικών ανισορροπιών, στοιχείο το οποίο συνιστά μία από τις καλύτερες εγγυήσεις για την οικονομική ανάπτυξη και τη δημιουργία θέσεων εργασίας.
<P>
Εντούτοις, οφείλω να εκφράσω την ανησυχία μου ότι τα ευρωπαϊκά θεσμικά όργανα είναι απρόθυμα να αναγνωρίσουν την οικονομική πραγματικότητα με την οποία βρισκόμαστε επί του παρόντος αντιμέτωποι. Αναφέρομαι, εν προκειμένω, στο γεγονός ότι ένα κράτος μέλος το οποίο παρουσιάζει χρέος που αδυνατεί πλέον να αποπληρώσει, δεν είναι δυνατόν να λαμβάνει βοήθεια, προσθέτοντας, ως εκ τούτου, νέο χρέος στο ήδη υπάρχον χρέος, και, επιπλέον, με υψηλότερο κόστος. Έχουμε διδαχθεί από την εμπειρία και την κοινή λογική ότι η λύση έγκειται, αφενός, στη δυνατότητα της οφειλέτριας χώρας να επαναφέρει σε τάξη τα οικονομικά της και, αφετέρου, στη συνειδητοποίηση εκ μέρους των πιστωτών ότι το προς εξόφληση χρέος πρέπει να διευθετηθεί ώστε να ανταποκρίνεται στην πραγματική ικανότητα αποπληρωμής της εν λόγω χώρας. Εάν δεν προχωρήσουμε κατ' αυτόν τον τρόπο, δεν θα κερδίσουμε χρόνο, αλλά, αντιθέτως, θα χάσουμε χρόνο και το πρόβλημα θα επιδεινωθεί.
<SPEAKER ID="225" NAME="Sławomir Witold Nitras" AFFILIATION="PPE">
(PL) Κύριε Πρόεδρε, αφού παρακολούθησα με προσοχή τη σημερινή συζήτηση, θα ήθελα να διατυπώσω, εάν μου επιτρέπετε, ορισμένες παρατηρήσεις. Πρώτον, αναφέρθηκε πολύ συχνά στο παρόν Σώμα η τόνωση της οικονομίας μέσω των πρόσθετων δημοσιονομικών δαπανών. Θεωρώ ότι οι εν λόγω βουλευτές λησμονούν ότι υπάρχουν χώρες στην Ευρωπαϊκή Ένωση -και όχι απλώς μία ή δύο, και όχι μόνο η Ελλάδα- που παρουσιάζουν εσωτερικό χρέος άνω του 100%, το οποίο οφείλεται αποκλειστικά στην τόνωση της οικονομίας. Κατά συνέπεια, έχουμε επιτύχει ορισμένο επίπεδο οικονομικής ανάπτυξης, αν και κάπως τεχνητής, αλλά εκκρεμεί πλέον η εξόφληση των λογαριασμών, οι οποίοι πρέπει τώρα να αποπληρωθούν.
<P>
Έγινε λόγος για περιοριστικές λύσεις σχετικά με τη μείωση του ελλείμματος. Ωστόσο, στις προτεινόμενες λύσεις δηλώνεται ότι κάθε χώρα οφείλει να μειώσει το χρέος της κατά 60% εντός προθεσμίας 20 ετών. Εάν η μείωση του χρέους κατά το ήμισυ σε 20 έτη αποτελεί τη μακροπρόθεσμη προοπτική, η βραχυπρόθεσμη προοπτική ποια είναι; Αδυνατώ να φανταστώ πιο μακροπρόθεσμη προοπτική για την παρούσα κατάσταση.
<P>
Είναι δυνατόν να εγκαταλειφθούν οι κυρώσεις ή αποτελεί το σύστημα κυρώσεων ένα περιοριστικό σύστημα; Προ δεκαπενταετίας, κατά τα φοιτητικά μου ακόμα χρόνια, διδασκόμουν τα κριτήρια σύγκλισης και τον υποχρεωτικό χαρακτήρα τους. Πλην όμως, επρόκειτο για τύποις μόνο υποχρεωτικά κριτήρια. Υποχρεωτικά ήταν, ενδεχομένως, μόνο για τα κράτη που φιλοδοξούσαν να προσχωρήσουν στη ζώνη του ευρώ, και ούτε καν για όλα τα κράτη που ήταν ήδη μέλη της ευρωζώνης. Δεδομένων των ανωτέρω, ένα τέτοιο σύστημα δεν μπορεί να θεσπιστεί επιτυχώς χωρίς κυρώσεις, και μάλιστα χωρίς περιοριστικές κυρώσεις, όπως ανέφεραν ορισμένοι. Οι κυρώσεις αυτές υπήρχαν επί χάρτου, αλλά, όπως θυμόμαστε και όπως γνωρίζουμε, δεν έχουν επιβληθεί μέχρι στιγμής πραγματικές κυρώσεις.
<P>
Το τελευταίο μου σχόλιο αφορά το γεγονός ότι βουλευτές της Ομάδας της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο επεσήμαναν ότι θα πρέπει να εφαρμόσουμε τη στρατηγική για το 2020, και όχι να προβούμε απλώς σε περικοπές των δαπανών. Ωστόσο, τα ίδια αυτά έγγραφα αναφέρονται, μεταξύ άλλων, και στη λειτουργία ενός ευρωπαϊκού εξαμήνου. Εισάγουν επίσης μια νέα διαδικασία σχετικά με τις υπερβολικές ανισορροπίες. Ένα από τα χαρακτηριστικά του εν λόγω μέσου είναι ότι παρέχει στην Ευρωπαϊκή Επιτροπή τη δυνατότητα επιρροής όσον αφορά τον βαθμό στον οποίο τα κράτη μέλη εφαρμόζουν ή όχι τη στρατηγική για το 2020, και αξίζει, συνεπώς, να είμαστε ειλικρινείς. Θα ήθελα να σας παροτρύνω να εγκρίνετε αυτήν τη δέσμη προτάσεων, διότι, σε περίπτωση που δεν επιτευχθεί συμφωνία μεταξύ του Συμβουλίου, της Επιτροπής και του Κοινοβουλίου εν προκειμένω, θα ...
<P>
(Ο Πρόεδρος διακόπτει τον ομιλητή)
<SPEAKER ID="226" NAME="Sirpa Pietikäinen" AFFILIATION="PPE">
(EN) Κύριε Πρόεδρε, ο συμβιβασμός αποτελεί συνετή επιλογή. Κατά τις διαπραγματεύσεις, το Κοινοβούλιο τήρησε ασφαλώς την πλέον συμβιβαστική θέση, αλλά θεωρώ ότι έχουμε αγγίξει το όριο. " αναβολή της λήψης αποφάσεων σχετικά με την παρούσα δέσμη προτάσεων δεν επιλύει το πρόβλημα. Το πρόβλημα δεν θα εξαφανιστεί. Θα αντιμετωπίσουμε εκ νέου τα ίδια προβλήματα, τα οποία θα αποτελέσουν απειλή για το συνολικό μέλλον του ευρώ και της ΕΕ, εάν δεν αποκτήσουμε καλύτερο συντονισμό και δεν ακολουθήσουμε περισσότερο την κοινοτική μέθοδο.
<P>
Με την πάροδο του χρόνου, η ΕΕ μετασχηματίζεται σε οικονομική ένωση. Πρέπει να ανακαλύψουμε τις βασικές αιτίες των προβλημάτων. Με την παρούσα δέσμη προτάσεων οδεύουμε προς τη λύση, αλλά δεν έχουμε φθάσει ακόμα στο επιθυμητό στάδιο. Θεωρώ ότι η ψηφοφορία με αντίστροφη ειδική πλειοψηφία αποτελεί ένα από τα βασικά στοιχεία του προβλήματος.
<P>
" παρούσα συγκυρία δεν ενδείκνυται για λαϊκισμούς και κοντόφθαλμες πολιτικές, τις οποίες ακολουθεί, κατά την άποψή μου, ενίοτε, και έως κάποιον βαθμό, το Συμβούλιο. Το Συμβούλιο, όπως και το Κοινοβούλιο, υπέχουν ευθύνη έναντι των Ευρωπαίων. Ευελπιστώ ότι το Συμβούλιο, η Επιτροπή και το Κοινοβούλιο θα μοιραστούν τις ευθύνες τους και θα λάβουν τα απαραίτητα μέτρα στο πλαίσιο τόσο της εν λόγω δέσμης μέτρων για την οικονομική διακυβέρνηση όσο και μελλοντικών δράσεων. Εάν τα κομμάτια του παζλ δεν είναι σωστά και δεν μπουν σε σειρά, τα σχέδια για το μέλλον και η στρατηγική ΕΕ 2020 αποτελούν απλώς μάταια και όμορφα λόγια, βάσει των οποίων δεν μπορούμε να οικοδομήσουμε στην πραγματικότητα το μέλλον.
<SPEAKER ID="227" NAME="Thomas Mann" AFFILIATION="PPE">
(DE) Κύριε Πρόεδρε, η δέσμη μέτρων για την ευρωπαϊκή οικονομική διακυβέρνηση αποστέλλει ένα σαφές μήνυμα ότι πρέπει να αποφύγουμε κρίσεις χρεών στο μέλλον, εφόσον αυτό είναι εφικτό. Πρέπει να λάβουμε αποτελεσματικά μέτρα ώστε να αποτρέψουμε την αποσταθεροποίηση του ευρώ. Αυτό είναι το βασικό μήνυμα της παρούσας εξαιρετικής έκθεσης που κατάρτισε η κ. Wortmann-Kool. προς τον σκοπό αυτόν, απαιτείται μεγαλύτερος πολιτικός συντονισμός μεταξύ των κρατών μελών και ισχυρή εποπτεία σε επίπεδο ΕΕ. " εποπτεία αυτή αποτελεί βασικό στοιχείο της στρατηγικής "Ευρώπη 2020".
<P>
Πρέπει, επιτέλους, να κάνουμε συνεπή χρήση του συμφώνου σταθερότητας και ανάπτυξης, το οποίο συνιστά τη βάση για ένα ισχυρό ευρώ, ούτως ώστε να υποδείξουμε τα όρια στα κράτη μέλη με τα υψηλότερα δημοσιονομικά χρέη. Αυτό ζητούν δικαίως οι πολίτες της Ευρώπης, και όχι μόνο στις χώρες που υποτίθεται ότι εκφράζουν την αλληλεγγύη τους υπό τη μορφή των συνεχώς αυξανόμενων δεσμών μέτρων διάσωσης. Δεν πρέπει να επιτρέψουμε πλέον να γίνονται αποδεκτές δικαιολογίες ή ανησυχητικοί συμβιβασμοί όταν τα κράτη μέλη αποκαλύπτουν μεταξύ τους τα προγράμματα σύγκλισης και τις δημοσιονομικές πολιτικές τους. Οι πολίτες θα είναι διατεθειμένοι να αποδεχθούν επώδυνες μεταρρυθμίσεις μόνο εφόσον λάβουν σαφή εικόνα της κατάστασης, ούτως ώστε να είναι σε θέση να στηρίξουν τα απαραίτητα μέτρα.
<P>
Σε αντίθεση με την ευρέως διαδεδομένη άποψη των εθνικιστικών παρατάξεων, δεν χρειαζόμαστε λιγότερη Ευρώπη, αλλά περισσότερη. Παραδείγματος χάριν, θα πρέπει να ενισχυθεί η κοινοτική μέθοδος, η οποία βασίζεται στη Συνθήκη της Λισαβόνας. " Επιτροπή πρέπει να αποδεχθεί και θα αποδεχθεί τις ευθύνες της, θα προσδιορίσει τις τάσεις στη δημοσιονομική και οικονομική πολιτική σε πρώιμο στάδιο και θα διασφαλίσει τη διενέργεια αποτελεσματικότερου διαλόγου μεταξύ των χρηματοπιστωτικών οργανισμών και των υπευθύνων χάραξης πολιτικής από ό,τι κατά το παρελθόν.
<SPEAKER ID="228" NAME="Seán Kelly" AFFILIATION="PPE">
(EN) Κύριε Πρόεδρε, τα μέτρα τα οποία συζητούμε απόψε στο Σώμα είναι ευπρόσδεκτα. Θεωρώ ότι καταδεικνύουν πως η Ευρωπαϊκή Ένωση διαθέτει την ικανότητα, τη βούληση και την ευφυΐα να λάβει μέτρα τα οποία απορρέουν από τα διδάγματα που έχουμε αντλήσει από την οικονομική κρίση.
<P>
Και, συγκεκριμένα, νομίζω ότι ορισμένοι ανέφεραν πως το ζητούμενο εν προκειμένω είναι η μεταβίβαση εξουσιών από τα κράτη μέλη στην Ευρωπαϊκή Ένωση. Πρόκειται για τη συνήθη δικαιολογία που προβάλλεται ως εναντίωση σε κάθε πρόταση. Εφόσον είμαστε μέλη της Ευρωπαϊκής Ένωσης, η τελευταία πρέπει να διαθέτει ορισμένες εξουσίες, και είναι σαφές ότι αποστέλλουμε μήνυμα στις αγορές και στους πολίτες ότι μπορούμε να αντιμετωπίσουμε κρίσιμα ζητήματα όταν αυτά προκύπτουν.
<P>
Βεβαίως, συμφωνώ απολύτως με όσα πράττουμε, και θα ήθελα επίσης να θεσπίσουμε αυτόματες, δεσμευτικές κυρώσεις, καθώς και το σύστημα ψηφοφορίας με αντίστροφη ειδική πλειοψηφία. Τούτο θα μπορούσε να διασφαλίσει ότι θα παραμείνουμε εκτός κρίσης στο μέλλον. " πρόληψη είναι καλύτερη από τη θεραπεία, και το ζητούμενο είναι η στην πρόληψη. Πρέπει να αντλήσουμε διδάγματα από τη μέχρι σήμερα εμπειρία μας.
<SPEAKER ID="229" NAME="Marc Tarabella" AFFILIATION="S&amp;D">
(FR) Κύριε Πρόεδρε, είναι αναγκαίο να εδραιωθεί η οικονομική διακυβέρνηση προκειμένου να εξέλθει η Ευρωπαϊκή Ένωση από αυτήν τη συνεχιζόμενη κρίση. Πρέπει να συντονίσουμε τις πολιτικές μας, πρέπει να διαθέτουμε διαφάνεια στον τρόπο διαχείρισης των εθνικών μας προϋπολογισμών και, προπαντός, πρέπει να μειώσουμε τα ελλείμματά μας.
<P>
Ωστόσο, θεωρείτε πραγματικά ότι ακολουθούμε τη σωστή οδό; " ευρωπαϊκή Δεξιά ετοιμάζεται να καταργήσει απλώς τους στόχους της στρατηγικής "Ευρώπη 2020". Αρνείται να εφαρμόσει τον φόρο επί των χρηματοπιστωτικών συναλλαγών και την έκδοση ευρωομολόγων και παρακολουθεί μανιωδώς τους οργανισμούς αξιολόγησης της πιστοληπτικής ικανότητας, οι οποίοι δεν προέβλεψαν την κρίση των δανείων υψηλού κινδύνου, γεγονός το οποίο καταδεικνύει ότι στερούνται αξιοπιστίας.
<P>
Ας είμαστε σαφείς εν προκειμένω: διερχόμαστε μια κρίση η οποία προκλήθηκε από τον νεοφιλελευθερισμό και από την τυφλή εμπιστοσύνη που επέδειξαν οι κυβερνήσεις και η ΕΕ στις απορρυθμισμένες αγορές. Και τώρα πώς σκοπεύουμε να εξέλθουμε από αυτήν; Με περισσότερο νεοφιλελευθερισμό και λιτότητα. Χρειαζόμαστε ανάπτυξη. Πρέπει να τονώσουμε τη ζήτηση, και αυτό δεν θα επιτευχθεί με την οικονομική εξάντληση των συμπολιτών μας. Ακολουθείτε τη λάθος οδό.
<SPEAKER ID="230" NAME="Νικόλαος Σαλαβράκος" AFFILIATION="EFD">
Κύριε Πρόεδρε, επιθυμώ σαν Έλληνας να ευχαριστήσω όλους τους συναδέλφους που τοποθετήθηκαν θετικά για την Ελλάδα και να τονίσω πως θεωρώ ότι η επιβίωση των κρατών είναι υπεράνω των κομματικών σχηματισμών και των κομματικών διαθέσεων. Μιλάμε για μια Ευρώπη του μέλλοντος. Δεν έχουμε καταλάβει ακόμη και προσπαθούμε να κατανοήσουμε την Ευρώπη του παρελθόντος, να κατανοήσουμε πώς μας οδήγησε εκεί που μας οδήγησε μέχρι τώρα. Λυπούμαι να πω ότι υπήρξε μια ανόητη απληστία μερικών, ιδιαίτερα στην Ελλάδα, αλλά μια δόλια απληστία πολλών άλλων.
<P>
Λέμε ότι οι ιδιωτικές επενδύσεις είναι η λύση στο πρόβλημα. Ο χώρος των ιδιωτικών επενδύσεων πηγαίνει αλλού. Το ξεχάσαμε αυτό. Πηγαίνει σε άλλες περιοχές του πλανήτη. Στην Ευρώπη δεν υπάρχει ανταγωνιστικότητα· η Ευρώπη γερνάει· δεν είναι πια ανταγωνιστική και δεν μπορεί να προσφέρει τίποτε. Εκείνο το οποίο ...
<P>
(Ο Πρόεδρος διακόπτει τον ομιλητή)
<SPEAKER ID="231" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, θα ήθελα να εκφράσω την ευγνωμοσύνη μου για το επίπονο έργο που εκπόνησαν οι εισηγητές, οι σύμβουλοι, η ουγγρική Προεδρία, καθώς και όλοι όσοι εργάστηκαν για τη σημερινή παρουσίαση της "εξάδας" σχετικά με την οικονομική διακυβέρνηση υπό την παρούσα μορφή της. Θα ήταν ευκταίο να θεωρήσουμε ότι αυτή η δέσμη προτάσεων δεν είναι πλέον απαραίτητη και ότι τα οικονομικά προβλήματα της Ευρώπης θα επιλυθούν εν μία νυκτί. Δυστυχώς, αυτό δεν είναι δυνατόν. " Ευρώπη δεν έχει εξέλθει ακόμα από την κρίση, και εάν δεν δράσουμε με υπευθυνότητα, θα βρεθούμε αντιμέτωποι με περαιτέρω κρίσεις στο μέλλον. Συμφωνώ με τους υπεύθυνους στοχαστές που δηλώνουν ότι πρέπει να εγκρίνουμε αυστηρότερο προϋπολογισμό και να ισχυροποιήσουμε το σύμφωνο σταθερότητας και ανάπτυξης. Πρέπει να αποδεχθούμε δημοσίως ότι, μέχρι στιγμής, η Ευρωπαϊκή Ένωση έχει ακολουθήσει υπερβολικά ήπια προσέγγιση, χωρίς να διαθέτει μηχανισμούς ανταπόκρισης σε καταστάσεις κρίσης και, συνεπώς, δεν ήταν σε θέση να αντιδράσει καταλλήλως στις σοβαρές επιπτώσεις της κρίσης που προκάλεσαν οικονομικές, χρηματοπιστωτικές και κοινωνικές αναταραχές. Δεν μπορούμε να επιτρέψουμε να επαναληφθεί κάτι τέτοιο και, ταυτόχρονα, πρέπει να διδαχθούμε από τις αποτυχίες του παρελθόντος.
<SPEAKER ID="232" NAME="Frédéric Daerden" AFFILIATION="S&amp;D">
(FR) Κύριε Πρόεδρε, κυρίες και κύριοι, κύριε εισηγητή, ασφαλώς και είναι απαραίτητη η χρηστή οικονομική διακυβέρνηση στην Ευρώπη. Ωστόσο, εάν υπερψηφίσουμε αυτά τα έξι κείμενα, θα στερήσουμε από τα κράτη μέλη κάθε ελευθερία να ακολουθήσουν επενδυτικές πολιτικές για την τόνωση της οικονομικής ανάπτυξης.
<P>
Σε μια περίοδο κατά την οποία οι πολίτες χάνουν συνεχώς την πίστη τους στην ΕΕ, η Ελλάδα οδεύει προς την καταστροφή και οι οργανισμοί αξιολόγησης της πιστοληπτικής ικανότητας υπαγορεύουν τις κινήσεις των κρατών, το Κοινοβούλιο θα πρέπει να θέσει τέρμα σε αυτήν τη δογματική του επιμονή στη λιτότητα με κάθε κόστος.
<P>
" Ένωση επιθυμεί πλέον να αντιδράσει σε μια κρίση του νεοφιλελεύθερου μοντέλου με νεοφιλελεύθερες φόρμουλες και συστηματικές περικοπές δαπανών, ιδίως στην κοινωνική ασφάλιση, παρότι είναι ευρέως γνωστό ότι οι εν λόγω δαπάνες αποτελούν αμυντικό μηχανισμό έναντι των οικονομικών κρίσεων.
<P>
Χωρίς την προσθήκη των στοιχείων υπέρ των οποίων τάχθηκαν οι προοδευτικές Ομάδες του Σώματος, θεωρώ αδύνατη την υπερψήφιση των εν λόγω κειμένων. Θα είναι σαν να πάσχουμε από σύνδρομο διχασμένης προσωπικότητας, δεδομένου ότι έχουμε εγκρίνει ψηφίσματα σχετικά με την εφαρμογή της στρατηγικής "Ευρώπη 2020" και ότι καταρτίζουμε εκθέσεις, συμπεριλαμβανομένου του υποφαινομένου, σχετικά με την εφαρμογή της πλατφόρμας για την καταπολέμηση της φτώχειας. " οικονομική διακυβέρνηση που προτείνεται ...
<P>
(Ο Πρόεδρος διακόπτει τον ομιλητή)
<SPEAKER ID="233" NAME="Bastiaan Belder" AFFILIATION="EFD">
(NL) Κύριε Πρόεδρε, κρίνεται επιτακτική η ανάγκη να καταστεί αυστηρότερο το σύμφωνο σταθερότητας και ανάπτυξης. Τούτο γίνεται σαφές από την εμπειρία των προηγούμενων ετών. Εκφράζω επίσης την ικανοποίησή μου για το γεγονός ότι το αποτέλεσμα των διαπραγματεύσεων συνιστά ένα βήμα προς τη σωστή κατεύθυνση. Οι υπουργοί δεν θα έχουν πλέον τη δυνατότητα να αλληλοκαλύπτονται όταν ένα κράτος μέλος επιτρέπει τον εκτροχιασμό των δημόσιων οικονομικών του. Κατά συνέπεια, θα ήταν σκόπιμο να βελτιώσουμε την πρόληψη των μεγάλων ελλειμμάτων, απομακρύνοντας ακόμα περισσότερο τη λήψη αποφάσεων από την πολιτική. Για τον λόγο αυτόν, η εισηγήτρια κ. Wortmann-Kool ορθώς επιμένει στην ιδέα ότι οι υπουργοί θα πρέπει να είναι σε θέση να παρεμποδίζουν τις αποφάσεις μόνο με ειδική πλειοψηφία.
<P>
Εντούτοις, σημείο τριβής αποτελεί, κατά την άποψή μου, η δήλωση του Επιτρόπου κ. Rehn σχετικά με την παρούσα δέσμη νομοθετικών προτάσεων. Πρόκειται για ένα βήμα προόδου προς την έκδοση ευρωομολόγων. Ο Πρόεδρος της ΕΚΤ έχει επισημάνει ότι δεν θα ήταν επιθυμητή η έκδοση ευρωομολόγων σε μια συγκυρία κατά την οποία ελλείπει η δημοσιονομική πειθαρχία. " δημιουργία νέων χρεών θα επιδεινώσει το ευρωπαϊκό πρόβλημα χρέους. Επιπλέον, η Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο και η Ομάδα των Πρασίνων/Ευρωπαϊκή Ελεύθερη Συμμαχία επιθυμούν την εξαίρεση των δημόσιων επενδύσεων από το πρότυπο του μέγιστου ...
<P>
(Ο Πρόεδρος διακόπτει τον ομιλητή)
<SPEAKER ID="234" NAME="Jaroslav Paška" AFFILIATION="EFD">
- (SK) Κύριε Πρόεδρε, η δέσμη μέτρων για την οικονομική διακυβέρνηση αποτελεί μια επαγγελματική απάντηση στα προφανή προβλήματα οικονομικού και δημοσιονομικού χαρακτήρα που ταλανίζουν από μακρού την Ευρωπαϊκή Ένωση.
<P>
" οικονομική κρίση έχει οδηγήσει πολλές χώρες της ευρωζώνης σε σοβαρά προβλήματα χρέους, και είναι προφανές ότι οι κανόνες του συμφώνου σταθερότητας δεν προστατεύουν τη νομισματική ένωση από τις επιπτώσεις της ερασιτεχνικής και ανεύθυνης διαχείρισης εκ μέρους των κυβερνήσεων ορισμένων χωρών. Παρότι δεν θεωρώ ότι η Ευρωπαϊκή Επιτροπή θα έπρεπε να έχει περισσότερες εξουσίες από ό,τι κατά το παρελθόν, συμφωνώ ότι η ευρωπαϊκή νομισματική ένωση πρέπει να εδραιώσει έναν ακριβέστερο μηχανισμό αμοιβαίου ελέγχου για τη δημοσιονομική πολιτική. Ορισμένα μέλη της νομισματικής ένωσης πληρώνουν την ανευθυνότητα ή τον τυχοδιωκτισμό κάποιων άλλων, και, ως εκ τούτου, καθίσταται πλέον αναγκαίο ένα βήμα προς την ενίσχυση της διαφάνειας και την αποσαφήνιση των δημοσιονομικών κανόνων προς αποφυγή μακροπρόθεσμων προβλημάτων στις χώρες μας. Θα είναι σημαντικό, ωστόσο, να εφαρμόζουμε με συνέπεια τους κανόνες που εγκρίνουμε, και να μην δημιουργούμε κάθε είδους εξαιρέσεις από αυτούς. (Ο Πρόεδρος διακόπτει τον ομιλητή)
<SPEAKER ID="235" NAME="Elena Băsescu" AFFILIATION="PPE">
(RO) Κύριε Πρόεδρε, απαιτείται ενιαία στρατηγική σε επίπεδο ΕΕ για τη διασφάλιση υψηλού επιπέδου ανταγωνιστικότητας, βιώσιμης οικονομικής ανάπτυξης και δημιουργίας θέσεων εργασίας. Βασικό μέσο για τον σκοπό αυτόν αποτελεί η εφαρμογή ισχυρού και αποτελεσματικού συμφώνου σταθερότητας και ανάπτυξης. Πράγματι, θα πρέπει να καταβληθούν περαιτέρω προσπάθειες ώστε να αποτραπεί η θέσπιση μη βιώσιμων δημοσιονομικών πολιτικών.
<P>
Το ενισχυμένο πλαίσιο οικονομικής διακυβέρνησης θα υποστηρίζεται από διαφορετικές αλληλοσυνδεόμενες πολιτικές. Αυτή η δέσμη προτάσεων θα συνδράμει στην ενθάρρυνση των κρατών μελών να εφαρμόσουν συνετή δημοσιονομική πολιτική και να προβούν, εάν κριθεί απαραίτητο, στη λήψη έγκαιρων διορθωτικών μέτρων ώστε να περιορίσουν την επιβολή κυρώσεων. " πρόληψη είναι πιο εύκολη από τη θεραπεία.
<SPEAKER ID="236" NAME="Franz Obermayr" AFFILIATION="NI">
(DE) Κύριε Πρόεδρε, μπορούμε να επισημάνουμε με σαφήνεια τη γραμμή που ακολουθείται από τις κυβερνήσεις των βασικών κρατών μελών της ΕΕ, την Ευρωπαϊκή Επιτροπή και την Ευρωπαϊκή Κεντρική Τράπεζα. Νέες δέσμες μέτρων διάσωσης καταρτίζονται για την Ελλάδα, δισεκατομμύρια ευρώ από τα χρήματα των φορολογουμένων τίθενται σε κίνδυνο, ενώ καταρτίζονται και σχέδια για την οικονομική διακυβέρνηση ολόκληρης της Ευρωπαϊκής Ένωσης, όπως μόλις πληροφορηθήκαμε. Ο βασικός στόχος των προτάσεων της Επιτροπής είναι να καταστούν αυστηρότερες οι ρυθμίσεις του συμφώνου σταθερότητας και ανάπτυξης. Στο μέλλον, η συμμόρφωση με τα κριτήρια του Μάαστριχτ θα επιβάλλεται μέσω της εφαρμογής αυστηρότερων κυρώσεων. Ωστόσο, το σύμφωνο αυτό δεν απέφερε τα επιθυμητά αποτελέσματα κατά το παρελθόν, και πιθανολογώ ότι δεν πρόκειται να αποφέρει τα επιθυμητά αποτελέσματα ούτε και στο μέλλον. Ταυτοχρόνως, τίθενται σε ισχύ αλλεπάλληλοι μηχανισμοί για τη στήριξη των χωρών με δημοσιονομικά ελλείμματα, και πάλι με τη χρήση των χρημάτων των φορολογουμένων. Αντί να εξαλείψουμε τα αίτια, αντιμετωπίζουμε τα συμπτώματα. Αυτή η εξαιρετικά επικίνδυνη στρατηγική θα στοιχειώνει και πάλι την Ευρώπη στο εγγύς ή το απώτερο μέλλον. Είναι παράλογο να αναμένουμε οι ίδιες σκληρά εργαζόμενες χώρες να πληρώνουν μονίμως για τα σφάλματα τρίτων.
<SPEAKER ID="237" NAME="Olli Rehn" LANGUAGE="EN">
Κύριε Πρόεδρε, δεν είμαι βέβαιος ότι μπορώ να απαντήσω σε όλους τους βουλευτές. Δεν διαθέτουμε τον απαιτούμενο χρόνο, αλλά θα προσπαθήσω να παράσχω ορισμένες πληροφορίες σχετικά με τα θέματα που τέθηκαν απόψε.
<P>
Καταρχάς, θα ήθελα να σας ευχαριστήσω όλους για την εξαιρετικά ουσιώδη και αξιόλογη συζήτηση, η οποία αντικατοπτρίζει ένα συνολικό αίσθημα ευθύνης για το οικονομικό μέλλον της Ευρώπης, για την ανάπτυξη και τη σταθερότητα και για την ευημερία των πολιτών μας.
<P>
Πιστεύω ότι όλοι συμμεριζόμαστε ευρέως την άποψη ότι τα ισορροπημένα και υγιή δημόσια οικονομικά αποτελούν απαραίτητη προϋπόθεση για τη βιώσιμη ανάπτυξη και τη βελτίωση της απασχόλησης, που αποτελεί τον στόχο της παρούσας δέσμης νομοθετικών προτάσεων. Για τον λόγο αυτόν, αξίζει τη στήριξή σας. Όπως επισημάνατε πολλοί, αποτελεί απαραίτητο δομικό στοιχείο για την απάντηση ολοκληρωμένης πολιτικής στην τρέχουσα και συνεχιζόμενη χρηματοπιστωτική κρίση και κρίση εθνικού χρέους.
<P>
Για ποιον λόγο είναι τόσο σημαντική η έγκριση αυτής της δέσμης προτάσεων στην παρούσα χρονική στιγμή; Διότι πρέπει να έχουμε τη δυνατότητα να αποδείξουμε στους πολίτες μας, στους οικονομικούς παράγοντες και στους διεθνείς εταίρους ότι η Ευρωπαϊκή Ένωση μπορεί πραγματικά στο μέλλον να αποτρέψει μια δημοσιονομική κρίση όπως αυτή που βιώσαμε προσφάτως, παραδείγματος χάριν στην περίπτωση της Ελλάδας.
<P>
Ποτέ ξανά. Αυτός είναι ο πρώτος θεμέλιος λίθος της εν λόγω δέσμης νομοθετικών προτάσεων. Αυτός είναι ο λόγος για τον οποίο χρειαζόμαστε προληπτική δημοσιονομική εποπτεία και αποτελεσματική εφαρμογή, όπως προτείνεται στη νομοθετική δέσμη, αλλά όπως προτείνουν επίσης οι εισηγητές και η επιτροπή σας. Αυτός είναι εξίσου ο λόγος για τον οποίο χρειαζόμαστε και έναν μηχανισμό ο οποίος να λειτουργεί πραγματικά και αποτελεσματικά για τον εντοπισμό και τη διόρθωση των μακροοικονομικών ανισορροπιών, προκειμένου να αποτραπούν κρίσεις όπως αυτές που σημειώθηκαν, για παράδειγμα στην Ιρλανδία ή η έκρηξη των πιστώσεων στην Ισπανία.
<P>
Για τον λόγο αυτόν, χρειαζόμαστε ένα δεύτερο δομικό στοιχείο στην εν λόγω δέσμη νομοθετικών προτάσεων: έναν αποτελεσματικό μηχανισμό για τον εντοπισμό και την αντιμετώπιση των μακροοικονομικών ανισορροπιών.
<P>
Ορισμένοι από εσάς, όπως οι κ. Udo Bullmann, Sven Giegold και Philippe Lamberts ρώτησαν εάν θεωρούμε ότι το ζήτημα της συμμετρίας/ασυμμετρίας έχει διευθετηθεί. Μπορώ να σας δώσω εν προκειμένω την προσωπική μου ερμηνεία και την ερμηνεία της Επιτροπής, η οποία, εάν παρατηρήσετε τα κείμενα, είναι όντως εξαιρετικά σύνθετη. Ευελπιστώ ότι κανείς δεν θα προβάλει, για τον λόγο αυτόν, προσκόμματα στην παρούσα δέσμη προτάσεων, διότι, στην περίπτωση αυτή, θα ήταν απλώς αδύνατον να παράσχουμε εξηγήσεις στους πολίτες μας.
<P>
Τα σχέδια τόσο του Συμβουλίου όσο και του Κοινοβουλίου καλύπτουν αμφότερες τις ελλειμματικές και τις πλεονασματικές χώρες. Αυτό είναι απολύτως σαφές. Οι διαφορές στη σύνταξη δεν θα είχαν κανέναν ουσιαστικό αντίκτυπο στο πεδίο εφαρμογής ή στην έμφαση που αποδίδεται στην άσκηση της οικονομικής εποπτείας. Ελπίζω ότι το Κοινοβούλιο και το Συμβούλιο θα μπορέσουν να συνεργαστούν και να καταλήξουν σε συμφωνία, η οποία θα βασίζεται στην ουσία και όχι στη σημασιολογία.
<P>
Πρακτικά δεν υφίσταται καμία διαφορά. Συνεπώς, ας θεωρήσουμε λήξαν και ας κλείσουμε το σημαντικό αυτό ζήτημα της συμμετρίας/ασυμμετρίας ώστε να μπορέσουμε να ξεκινήσουμε να εργαζόμαστε για τον εντοπισμό και τη διόρθωση των μακροοικονομικών ανισορροπιών και των αποκλίσεων ανταγωνιστικότητας.
<P>
Κατά συνέπεια, η αυριανή σας ψήφος θα είναι πολύ σημαντική, εξαιρετικά κρίσιμη για την Ευρωπαϊκή Ένωση και την ικανότητά της να πείσει το ευρύ κοινό, τους οικονομικούς παράγοντες και τους διεθνείς εταίρους για την ικανότητά μας να εξέλθουμε από την κρίση και να ευνοήσουμε τη βιώσιμη ανάπτυξη.
<P>
Ως εκ τούτου, η αυριανή σας ψήφος θα αποτελέσει μια καλή ευκαιρία για το ιστορικό γεγονός της συμπλήρωσης, επιτέλους, της νομισματικής ένωσης με μια πραγματική και πρακτικά λειτουργική οικονομική ένωση, την οποία σαφώς έχουμε ανάγκη, και η οποία θα διευκολύνει την Ευρωπαϊκή Ένωση να εξέλθει από την παρούσα σοβαρή κρίση, έχοντας αντλήσει τα κατάλληλα διδάγματα και -ευελπιστώ- ισχυρότερη για το μέλλον και, σε κάθε περίπτωση, με νέα κατάλληλα εργαλεία πολιτικής για τη βιώσιμη ανάπτυξη, την απασχόληση και το συμφέρον των πολιτών μας.
<SPEAKER ID="238" NAME="András Kármán" LANGUAGE="EN">
Κύριε Πρόεδρε, με χαροποιεί το γεγονός ότι οι περισσότερες παρεμβάσεις επισημαίνουν ότι το έργο που μας ανατέθηκε -και όταν λέω "μας" εννοώ το Κοινοβούλιο και το Συμβούλιο- για την επίτευξη συμφωνίας έξοδο επί μιας τόσο φιλόδοξης δέσμης μέτρων για τη νέα οικονομική διακυβέρνηση έχει ολοκληρωθεί κατά 99%.
<P>
Συμφωνώ επίσης με πολλούς αξιότιμους βουλευτές ότι, μετά το σκληρό έργο των διαπραγματεύσεων, πρέπει να ολοκληρώσουμε τη συμφωνία. Είμαι αισιόδοξος, διότι εδώ, στο παρόν Σώμα, διαισθάνομαι μια δέσμευση και ένα πραγματικό αίσθημα οικειοποίησης όσον αφορά το μέλλον της Ευρώπης.
<P>
Επιτρέψτε μου να διατυπώσω ορισμένα σχόλια σχετικά με ένα συγκεκριμένο ζήτημα, το οποίο παραμένει ανοικτό, ήτοι το ζήτημα της επέκτασης της αντίστροφης ψηφοφορίας με ειδική πλειοψηφία. Κατά τη διάρκεια των τελευταίων έξι ή επτά εβδομάδων, το Συμβούλιο συζητούσε τις προτάσεις του Κοινοβουλίου τουλάχιστον σε εβδομαδιαία βάση. Κατά τη διάρκεια των τελευταίων τεσσάρων εβδομάδων, οι υπουργοί Οικονομικών των 27 κρατών μελών συζήτησαν τη δέσμη προτάσεων τρεις φορές, και κάθε φορά προέβαιναν σε σημαντικές παραχωρήσεις προς το Κοινοβούλιο σε ποικίλα στοιχεία του κειμένου, ενόψει της χάραξης κοινής οδού για την έγκαιρη επίτευξη συμφωνίας.
<P>
Συζητήσαμε όλες τις πτυχές όλων των προτάσεων σε ποικίλα επίπεδα. Αρχικά, προτείνατε την εφαρμογή του κανόνα της αντίστροφης ψηφοφορίας με ειδική πλειοψηφία σε περισσότερες από 15 περιπτώσεις. Σε ορισμένες περιπτώσεις, αυτό ήταν νομικά αδύνατον, και εντοπίσαμε τάχιστα τις περιπτώσεις αυτές. Ορισμένα από τα υπόλοιπα ζητήματα είχαν ήδη συμπεριληφθεί στη γενική προσέγγιση του Συμβουλίου σχετικά με την απόφαση περί επιβολής οικονομικών κυρώσεων.
<P>
Τον Μάιο, το Συμβούλιο συμφώνησε επί της ψηφοφορίας με αντίστροφη ειδική πλειοψηφία σε δύο σημεία πέραν της γενικής προσέγγισης. Τη Δευτέρα, το Συμβούλιο προέβη σε μείζονες παραχωρήσεις, στην τελευταία περίπτωση όσον αφορά το προληπτικό σκέλος του συμφώνου, συμπεριλαμβανομένης μιας ρήτρας αναθεώρησης σε χρονικό διάστημα τριών ετών και της διαδικασίας "συμμόρφωση ή αιτιολόγηση", η οποία ενισχύθηκε σε σύγκριση με την προηγούμενη συμφωνία στο Συμβούλιο ECOFIN του Μαρτίου.
<P>
Οι διασφαλίσεις αυτές μπορούν να παράσχουν στο Κοινοβούλιο την απαραίτητη διαβεβαίωση ότι η παρέκκλιση από τις προτάσεις και τις συστάσεις της Επιτροπής θα διατηρηθούν στο ελάχιστο και ότι περιπτώσεις μη συμμόρφωσης προς τους κανόνες, και συνεπώς, η ανάγκη αιτιολόγησης, θα αποτελούν πολύ σπάνιες εξαιρέσεις.
<P>
Είναι πράγματι καιρός το Κοινοβούλιο να επανεξετάσει την αρχική του θέση και να προχωρήσει ένα βήμα προς τις θέσεις του Συμβουλίου. Οι αγορές και οι επενδυτές επαγρυπνούν και αναμένουν να δουν κατά πόσον μπορούμε να καταλήξουμε σε συμφωνία τις προσεχείς ημέρες. Πιστεύω ότι είναι απαραίτητο να το πράξουμε. Επιπλέον, η παρούσα δέσμη προτάσεων θα μπορούσε να αποδείξει ότι τα ευρωπαϊκά θεσμικά όργανα μπορούν να συνεργαστούν με υπεύθυνο, αποτελεσματικό και εποικοδομητικό τρόπο σε έναν τόσο σημαντικό τομέα. Πολλές φορές κατά τη διάρκεια των τριμερών διαλόγων, άκουσα σοβαρές κριτικές από βουλευτές σχετικά με τις διακυβερνητικές διαδικασίες. " άμεση και έγκαιρη έγκριση της δέσμης προτάσεων θα μπορούσε να αποδείξει ότι η κοινοτική μέθοδος αποτελεί τη σωστή προσέγγιση ώστε να σημειώσουμε πρόοδο.
<SPEAKER ID="239" NAME="Elisa Ferreira" LANGUAGE="PT">
Κύριε Πρόεδρε, είμαι ευγνώμων για όλες τις παρεμβάσεις στη συζήτηση αυτή, ιδίως δε για τις συνόψεις που παρουσίασαν ο Επίτροπος κ. Rehn και ο ασκών την Προεδρία του Συμβουλίου, κ. András Kármán. Θα ήθελα απλώς να επισημάνω ένα στοιχείο. Έχουν όντως γίνει παραχωρήσεις και από τις δύο πλευρές, και θεωρώ ότι βρισκόμαστε πολύ κοντά στην επίτευξη συμφωνίας, αλλά θα ήθελα να υπογραμμίσουμε τη σημασία του ζητήματος της συμμετρίας και της ασυμμετρίας, το οποίο πρέπει να αντιμετωπιστεί. Σε συνδυασμό με την ψηφοφορία με αντίστροφη ειδική πλειοψηφία, πρόκειται για δύο θέματα τα οποία εξακολουθούν να τελούν υπό διαδικασία προσαρμογών και δεν έχει επιτευχθεί ακόμα συμφωνία εν προκειμένω. Είμαι ιδιαιτέρως ευγνώμων για τη θετική παρέμβαση του Επιτρόπου κ. Rehn, αλλά, εάν πρόκειται να επιτευχθεί συμφωνία, θα πρέπει να γίνει βάσει του νομικού κειμένου -στο τμήμα των άρθρων-, συμπεριλαμβανομένων, ασφαλώς, των άρθρων 32, 42 και της αιτιολογικής σκέψης 11-A, όπως έχει ευρέως συζητηθεί. Θα ήμουν, συνεπώς, ευγνώμων εάν θα μπορούσατε να λάβετε υπόψη το θέμα αυτό, διότι, όπως παρατηρήσατε, αποτελεί ζήτημα κοινού ενδιαφέροντος πολλών βουλευτών και πολιτικών Ομάδων του παρόντος Σώματος.
<P>
Τούτου λεχθέντος, θεωρώ ότι ο νέος παράγοντας της ανάλυσης των μακροοικονομικών ανισορροπιών μπορεί να αποβεί χρήσιμος. Ζητώ συγγνώμη, κύριε Επίτροπε, όχι μόνο για τον εντοπισμό προβλημάτων ή περιπτώσεων "φούσκας" στις αγορές ακινήτων ή τις χρηματοπιστωτικές αγορές, αλλά και για την ανάδειξη της σημασίας του μείζονος προβλήματος της Ευρώπης: ήτοι των εντάσεων που δημιουργούνται από τους εντελώς αποκλίνοντες τρόπους με τους οποίους εξελίσσονται οι οικονομίες που συγκροτούν τη ζώνη του ευρώ. Επί του παρόντος, οι εν λόγω εντάσεις συνιστούν σοβαρή απειλή για τη χρήση κοινού νομίσματος σε μια κατά το δυνατόν άρτια νομισματική ζώνη, όπως πολύ σωστά επεσήμανε σήμερα ο κ. García-Margallo y Marfil.
<P>
Είναι γεγονός ότι η Ευρωπαϊκή Ένωση είναι ατελής και ανολοκλήρωτη. Οι ενέργειές μας δεν επαρκούν για να αντισταθμίσουμε τα μειονεκτήματα της ευρωπαϊκής οικονομίας στην παρούσα φάση, και θεωρώ ότι η παρωδία της απόδοσης όλων των ευθυνών στα σφάλματα των "τεμπέληδων", των ψευτών και των αδίκων -σε σύγκριση με τους ενάρετους, οι οποίοι δεν αντιμετωπίζουν κανένα πρόβλημα- αποτελεί εξαιρετικά επικίνδυνη παρωδία, την οποία όλοι θα πρέπει να αποφύγουμε. Σε τελική ανάλυση, η ιστορία της Ευρώπης αποδεικνύει ότι οι απλές εξηγήσεις σε σύνθετα προβλήματα δεν αποφέρουν ποτέ θετικά αποτελέσματα. Αυτή, συνεπώς, είναι η έκκληση που απευθύνω εν προκειμένω.
<SPEAKER ID="240" NAME="Diogo Feio" LANGUAGE="PT">
Κύριε Πρόεδρε, είμαι ευγνώμων για όλες τις παρεμβάσεις στην παρούσα συζήτηση, και θα ήθελα να εκφράσω ιδιαιτέρως τις ευχαριστίες μου -διότι δεν το έκανα προ ολίγου- για τον κεντρικό ρόλο που διαδραμάτισε σε όλα αυτά η κ. Bowles, η πρόεδρος της Επιτροπής Οικονομικής και Νομισματικής Πολιτικής.
<P>
Θα ήθελα να επισημάνω ότι αυτή η δέσμη μέτρων οικονομικής διακυβέρνησης αποφέρει μεγαλύτερη διαφάνεια για τα θεσμικά όργανα και καλύτερο και ευρύτερο ρόλο στο Κοινοβούλιο. " εν λόγω δέσμη μέτρων εντάσσεται εξίσου στο πλαίσιο των αμυνών του ευρώ. Οιοσδήποτε θεωρεί ότι οι βέλτιστες λύσεις για την οικονομική ανάπτυξη δεν εντοπίζονται σε αυτό το στοιχείο, οφείλει επίσης να παραδεχθεί ότι δεν γνωρίζει καμία χώρα χωρίς να παρουσιάζει οικονομική ανάπτυξη, εάν οι δημόσιοι λογαριασμοί της βρίσκονται σε τάξη. Οι χώρες που επιδεικνύουν δημοσιονομική πειθαρχία είναι χώρες με αναπτυσσόμενες οικονομίες, και δεν πρέπει να το λησμονούμε αυτό. Αυτό είναι το παράδειγμα που πρέπει να δώσουμε εν προκειμένω. Αυτό είναι το παράδειγμα που πρέπει να ακολουθήσει άμεσα, για παράδειγμα, η γενέτειρά μου.
<P>
Θα ήθελα επίσης να θέσω ένα ερώτημα σε όλους τους βουλευτές του Σώματος: μπορείτε να ισχυριστείτε ότι η εν λόγω δέσμη μέτρων οικονομικής διακυβέρνησης είναι χειρότερη σήμερα από ό,τι όταν υποβλήθηκε ενώπιον του Σώματός μας; Μπορείτε να ισχυριστείτε ότι το Σώμα δεν έχει επιφέρει βελτιώσεις εν προκειμένω; Δεν μπορείτε να ισχυριστείτε κάτι τέτοιο, διότι δεν αληθεύει. " σημερινή δέσμη μέτρων οικονομικής διακυβέρνησης είναι καλύτερη από την αρχική πρόταση της Επιτροπής, και είναι καλύτερη χάρη στη σημαντική συμβολή των βουλευτών του Σώματος. Αυτός είναι ο λόγος για τον οποίο πρέπει να παράσχουμε στους πολίτες μας σαφέστατη απάντηση. Επιθυμούμε μια αναπτυσσόμενη ευρωπαϊκή οικονομία. Επιθυμούμε σταθερότητα. Επιθυμούμε οπωσδήποτε διαφάνεια. Για να επιτευχθούν όλα αυτά, ωστόσο, πρέπει να επιδείξουμε αίσθημα ευθύνης κατά την αυριανή ψηφοφορία· πρέπει απαραιτήτως να ψηφίσουμε με υπευθυνότητα και να επιλέξουμε πολύ προσεκτικά τους εταίρους μας.
<P>
Από την πλευρά μου, η επιλογή μου είναι πολύ σαφής: θα ψηφίσω υπέρ μιας καλύτερης Ευρώπης και μιας καλύτερης ευρωπαϊκής οικονομίας.
<SPEAKER ID="242" NAME="Sylvie Goulard" LANGUAGE="FR">
Κυρία Πρόεδρε, θα ήθελα να απευθύνω σε όλους τις ευχαριστίες μου για την παρούσα συζήτηση, καθώς και στον κ. Επίτροπο και τον υπουργό κ. Kármán.
<P>
Καταρχάς, θα ήθελα να επισημάνω στον κ. υπουργό ότι θεωρώ πως έχουμε ήδη αποδείξει την επαρκή λειτουργία της κοινοτικής μεθόδου. Όπως μόλις ανέφερε ο κ. Diogo Feio, εκτιμώ ότι το κείμενο είναι πράγματι βελτιωμένο και ότι η διεξαγωγή δημόσιας διαβούλευσης αποτελεί καθήκον μας, διότι, με τον τρόπο αυτόν, παρέχεται η δυνατότητα στους πολίτες να τηρούνται ενήμεροι για τις εξελίξεις στις Βρυξέλλες, όπως λένε.
<P>
Για ποιον λόγο, συνεπώς, εξακολουθούμε να συζητούμε για την ψηφοφορία με αντίστροφη ειδική πλειοψηφία; Θα ήθελα να διατυπώσω μια απλή παρατήρηση. Στο παρόν Σώμα, παραδείγματος χάριν, συμμετέχουν χώρες με μεγαλύτερο πληθυσμό, οι οποίες έχουν μεγαλύτερο αριθμό βουλευτών. Κατά την ψηφοφορία, κάθε χώρα έχει την ψήφο που αντιστοιχεί στο μέγεθός της. Ωστόσο, ποια δημοκρατία διαθέτει ένα σύστημα σύμφωνα με το οποίο, κατά την εφαρμογή των κανόνων, οι πολίτες που καλύπτονται από τους εν λόγω κανόνες τυγχάνουν διαφορετικής μεταχείρισης;
<P>
Δεν μπορούμε να ξεκινούμε με εξαιρέσεις κατά την εφαρμογή των από κοινού συμφωνηθέντων κανόνων. Οι πολίτες απαιτούν το δίκαιο να εφαρμόζεται εξίσου για όλους. Και σε ευρωπαϊκό επίπεδο, όλα τα κράτη μέλη, μεγάλα ή μικρά, θα πρέπει να αντιμετωπίζονται επί ίσοις όροις.
<P>
Για αυτόν τον λόγο αγωνιζόμαστε: δεν πρόκειται για ιδεολογικό αγώνα, πρόκειται για ζήτημα κοινού συμφέροντος.
<P>
" δεύτερη παρατήρησή μου αφορά τη συμμετρία, και απευθύνομαι συγκεκριμένα στην κ. Ferreira. Πρόκειται για σημαντικό ζήτημα, το οποίο αποτελεί μέρος της συμφωνίας. Οφείλουμε να λάβουμε υπόψη μας ότι έχει κοστίσει πολύ ακριβά σε ορισμένους από εμάς, και ότι, προκειμένου για την εξ ολοκλήρου εφαρμογή της, απαιτείται η μέγιστη δυνατή ενότητα στο Κοινοβούλιο για όλες τις πτυχές της συμφωνίας. Πρέπει να είμαστε ενωμένοι. Όπως δήλωσε ο κ. Επίτροπος, θεωρώ ότι δεν υπάρχουν τόσο σημαντικές διαφορές μεταξύ μας ώστε να μην μπορούμε να τις ξεπεράσουμε. Απευθύνω, λοιπόν, έκκληση για ενότητα. Δεν μπορούμε να ζητούμε στήριξη και ταυτοχρόνως να εγκαταλείπουμε τους άλλους στις δύσκολες καταστάσεις.
<P>
Ως τελευταία παρατήρηση, θα ήθελα να ευχαριστήσω πολύ συγκεκριμένα τον κ. Kármán για το μικρό ζήτημα της "συμμόρφωσης ή αιτιολόγησης". Στο πλαίσιο των συζητήσεών μας, σας ρώτησα επανειλημμένως τι σημαίνει αυτό, "συμμόρφωση ή αιτιολόγηση", και σε ποιον πρέπει να δοθούν οι αιτιολογήσεις. Υπήρξατε καλός δικηγόρος και κατορθώσατε να στρέψετε το Συμβούλιο προς τη σωστή κατεύθυνση. Είναι διατεθειμένοι να το πράξουν δημοσίως. Σχεδιάζουν να προβούν σε οικονομικό διάλογο. Σας ευχαριστώ. Ζητήστε τους να προχωρήσουν λίγο περισσότερο. Αυτό μόνο ζητούμε. Το έχετε πράξει με μεγάλη επιτυχία, και είμαι βεβαία ότι θα το κατορθώσετε και τώρα.
<SPEAKER ID="243" NAME="Corien Wortmann-Kool" LANGUAGE="NL">
Κυρία Πρόεδρε, θα ήθελα να ευχαριστήσω και εγώ, με τη σειρά μου, όλους όσοι συμμετείχαν στη συζήτηση, καθώς και όλους όσοι μας υποστήριξαν με τόσο σαφή επιχειρήματα.
<P>
Θα ήθελα επίσης να ευχαριστήσω την κ. Sharon Bowles, πρόεδρο της Επιτροπής Οικονομικής και Νομισματικής Πολιτικής, διότι η κατάσταση ήταν ιδιαιτέρως περίπλοκη και σε εκείνη θα οφείλεται αναμφίβολα το ενδεχόμενο θετικό αποτέλεσμα της αυριανής ψηφοφορίας.
<P>
" σημερινή συζήτηση ήταν ιδεολογικού περιεχομένου και είναι σαφές ότι όλοι στο Σώμα θα επιθυμούσαν τη βιωσιμότητα των δημοσίων οικονομικών και την επίδειξη δημοσιονομικής πειθαρχίας, αλλά η ιστορία καταδεικνύει ότι αυτό δεν μπορεί να επιτευχθεί απλώς και μόνο με την αύξηση των δαπανών.
<P>
Έχουμε πλέον ανά χείρας μια δέσμη προτάσεων. Έχουμε σημειώσει μείζονα πρόοδο. Ο Επίτροπος κ. Rehn έχει σημειώσει 15 θέματα στον κατάλογό του και ορισμένοι βουλευτές έχουν ενδεχομένως αντιρρήσεις ως προς τα επιμέρους στοιχεία αυτής της δέσμης προτάσεων, αλλά εάν εξετάσουμε την εναλλακτική που προσφέρει η Αριστερά, η κατάσταση είναι χειρότερη. Συνεπώς, ευελπιστώ οι βουλευτές να είναι πρόθυμοι αύριο να ανταποκριθούν στην πρόκληση αυτής της σημαντικότατης δέσμης προτάσεων για το παρόν Κοινοβούλιο, το οποίο ασκεί για πρώτη φορά στην ιστορία του εξουσίες συννομοθέτη, όπως ακριβώς και το Συμβούλιο.
<P>
Θα χρειαστεί να υπερβούμε ορισμένα επιπλέον εμπόδια την προσεχή εβδομάδα, αλλά ελπίζω ότι θα καταλήξουμε σε θετικό αποτέλεσμα κατά την αυριανή ψηφοφορία. Μας απομένει, συνεπώς, μία εβδομάδα και αισιοδοξώ ότι θα είμαστε, τελικά, σε θέση να λάβουμε απόφαση σε πρώτη ανάγνωση τον Ιούλιο, διότι το έχουμε ήδη κατορθώσει κατά 98%.
<P>
Εξ ονόματος του Ευρωπαϊκού Λαϊκού Κόμματος (Χριστιανοδημοκράτες), θα ήθελα επίσης να υπογραμμίσω τις παρατηρήσεις της κ. Goulard σχετικά με τη συμμετρία και την ασυμμετρία. Πράγματι, στο παρόν Κοινοβούλιο λαμβάνει χώρα ένα δούναι και λαβείν, και ο καθένας έχει τις δικές του προτεραιότητες. Ωστόσο, όσον αφορά τη συμμετρία, αυτή η αρχή του δούναι και λαβείν θα πρέπει να εφαρμοστεί και στο Σώμα, ούτως ώστε να είναι σε θέση να διαμορφώσει εντέλει τη θέση του επί της συγκεκριμένης δέσμης προτάσεων.
<SPEAKER ID="244" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 23 Ιουνίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="244" NAME="George Sabin Cutaş" LANGUAGE="RO">
Σε μια συγκυρία κατά την οποία οι συνέπειες της ύφεσης και της κρίσης δημοσίου χρέους γίνονται ιδιαίτερα αισθητές, χρειαζόμαστε ισχυρή οικονομική διακυβέρνηση σε επίπεδο ΕΕ. Ωστόσο, η δέσμη νομοθετικών προτάσεων για την οικονομική διακυβέρνηση, στην παρούσα μορφή της, δεν θα μπορούσε να συντείνει στην ανάκαμψη της οικονομίας της Ευρωπαϊκής Ένωσης, αλλά θα δημιουργούσε μια κατάσταση στην οποία τα υψηλά ποσοστά ανεργίας και φτώχειας θα αποτελούσαν μόνιμα χαρακτηριστικά.
<P>
Θεωρώ ότι οι προτάσεις αυτής τη δέσμης δεν είναι αρκετά φιλόδοξες, δεδομένου ότι στρέφονται μόνο στη λιτότητα και τον περιορισμό των κοινωνικών δικαιωμάτων των πολιτών. Δεν υπάρχει καμία αναφορά σε στοιχεία τα οποία θα μπορούσαν να στηρίξουν την ευρωπαϊκή οικονομική ανάκαμψη, όπως οι επενδύσεις στους βασικούς τομείς των υποδομών, της εκπαίδευσης, της έρευνας και της καινοτομίας.
<P>
Έχουμε τη δυνατότητα να προτείνουμε εναλλακτική λύση σε αυτό το μοντέλο λιτότητας, το οποίο, όπως φαίνεται από την περίπτωση της Ελλάδας, αποδεικνύεται εξαιρετικά περιορισμένο. " από κοινού έκδοση ομολόγων προς αντιστάθμιση μέρους του δημοσίου χρέους της Ευρώπης θα μπορούσε να μειώσει αυτομάτως το κόστος της χρηματοδότησης στην Ευρωπαϊκή Ένωση και να επιτρέψει την επανεκκίνηση των επενδύσεων. Κατά το πρότυπο πολιτικής "New Deal" των "ΠΑ, η λύση στην υφιστάμενη οικονομική και χρηματοπιστωτική κρίση θα εστιάζει στην αποκατάσταση της οικονομικής ανάπτυξης με βάση τις επενδύσεις και τη δημιουργία νέων θέσεων εργασίας.
<SPEAKER ID="245" NAME="Monika Flašíková Beňová" LANGUAGE="SK">
Είναι σημαντικό η ΕΕ να μην αντιμετωπίσει την κρίση, εξαλείφοντας απλώς τα πλέον σοβαρά προβλήματα, αλλά και να προλειάνει το έδαφος για μια πιο ριζική μεταρρύθμιση της οικονομικής διακυβέρνησης. Πολλά από τα στοιχεία των εκθέσεων που υποβλήθηκαν προσανατολίζονται προς τη σωστή κατεύθυνση, αλλά, ταυτοχρόνως, παρουσιάζουν ορισμένες ελλείψεις. Οι προτάσεις κάνουν λόγο για αυστηρότερες κυρώσεις, για πρόστιμα σε περίπτωση μη εκπλήρωσης των συστάσεων και για την αυτόματη επιβολή των τελευταίων, προκειμένου να αποφευχθεί η προσφυγή σε σκληρές πολιτικές διαπραγματεύσεις. Όλα αυτά είναι πολύ θετικά. Αδυνατώ, όμως, να απαλλαγώ από την αίσθηση ότι οι κυρώσεις είναι ειδικά προσαρμοσμένες για τα κράτη που βρίσκονται επί του παρόντος αντιμέτωπα με μια δύσκολη κατάσταση. Φαίνεται να βασίζονται στην ιδέα ότι τα εν λόγω κράτη μπορούν να χειριστούν από μόνα τους τη δύσκολη κατάσταση, και ότι είναι σε θέση να βελτιώσουν από μόνα τους την κατάστασή τους, μέσω μιας "πειθαρχημένης" προσέγγισης. Ωστόσο, αυτό είναι σφάλμα. Ακόμα και πριν από την κρίση, είχε αναπτυχθεί στην Ευρώπη μια δυναμική, σύμφωνα με την οποία τα ισχυρά κράτη της ευρωζώνης εδραίωναν το ανταγωνιστικό τους πλεονέκτημα. Χάρη, μεταξύ άλλων, στο μισθολογικό ντάμπινγκ στη Γερμανία, επί παραδείγματι, οι κεντρικές χώρες ισχυροποίησαν τη θέση τους στον τομέα των εξαγωγών, ενώ οι περιφερειακές χώρες μετατράπηκαν σε μη ανταγωνιστικές αγορές για τα προϊόντα και τα κεφάλαιά τους. Στις χώρες αυτές, η κρίση επέφερε το μοιραίο πλήγμα. Είναι αδύνατον να αντιπαρέλθουμε αυτήν την κατάσταση μόνο με τη δύναμη της θέλησης ή μέσω της λήψης ιδίων αποφάσεων. " κατάσταση σχετικά με τις μακροοικονομικές ανισορροπίες, ιδίως σε χώρες με ενιαίο νόμισμα, μπορεί να επιλυθεί μόνο μέσω της συναινετικής επαναξιολόγησης του υφιστάμενου μοντέλου οικονομικής ανάπτυξης. " λύση δεν έγκειται στις περικοπές και τη δημοσιονομική πειθαρχία, αλλά στην εφαρμογή μιας πολιτικής στοχοθετημένης ανάπτυξης και στήριξης της ανταγωνιστικότητας στην ευρωπαϊκή περιφέρεια.
<SPEAKER ID="245" NAME="Bruno Gollnisch" LANGUAGE="FR">
Ως συνήθως, με το πρόσχημα της επίλυσης των προβλημάτων που οι ίδιοι προκαλέσατε, μας επιβάλλετε περισσότερη Ευρώπη και περισσότερη Επιτροπή, μια Επιτροπή που απαρτίζεται από μια χούφτα δημοσίων υπαλλήλων, διορισμένων χωρίς δημοκρατική επιτήρηση, η οποία όμως έχει συσταθεί ως λογοκριτής και οδηγός σκλάβων, με δικαίωμα επιβολής κυρώσεων στα κράτη μέλη. " δήθεν οικονομική σας διακυβέρνηση υπερβαίνει μακράν τον δημοσιονομικό έλεγχο. Δεν απέχει καθόλου από την υποβολή των λαών και των κρατών μας σε επιτήρηση. Πρόκειται για την εφαρμογή του δόγματος της περιορισμένης κυριαρχίας, η οποία ήταν τόσο προσφιλής στον μεγάλο δημοκράτη Brezhnev, με τη διαφορά ότι τη θέση των στρατιωτικών οχημάτων λαμβάνουν πλέον οι οικονομικές κυρώσεις. Δεν υπερβάλλω: σε μία από τις ανά χείρας εκθέσεις κρίνεται απαραίτητο να αναφερθεί ότι, σε περίπτωση πλειοψηφικής μεταβολής κατόπιν εκλογών, η νέα κυβέρνηση οφείλει να λάβει έγκριση πριν προβεί σε τροποποίηση των δημοσιονομικών προτεραιοτήτων της προκατόχου της, αλλά, ακόμα και σε αυτήν την περίπτωση, της επιτρέπεται να τις τροποποιήσει μόνο επιφανειακά. Όσον αφορά τις προτεραιότητες αυτές καθαυτές, πρόκειται για τις προτεραιότητες που επιβάλλει η Ευρωπαϊκή Ένωση: αποπληρωμή των ιδιωτών πιστωτών, καθησυχασμός των αγορών, διάλυση της κοινωνικής ασφάλισης και επιτάχυνση του συστήματος ελευθέρωσης σε κάθε περίπτωση, σε συμμόρφωση με τη στρατηγική "Ευρώπη 2020". Δεν πρόκειται περί διόρθωσης σφαλμάτων, βελτίωσης της δημόσιας διαχείρισης ή πρόληψης της εμφάνισης νέας ελληνικής κατάστασης. Πρόκειται για μια δημοκρατία υπό την απειλή όπλου.
<SPEAKER ID="246" NAME="Jiří Havel" LANGUAGE="CS">
" κρίση μπορεί να μας παράσχει την ευκαιρία να αλλάξουμε τους κανόνες και τους θεσμούς μας ή να δημιουργήσουμε νέους. Ο οικονομολόγος Joseph Schumpeter μιλούσε περί "δημιουργικής καταστροφής". Κατά συνέπεια, προσφέρεται πλέον στην ΕΕ μια μοναδική ευκαιρία για τη δημιουργία ενός νέου μηχανισμού, ο οποίος θα μπορούσε να οδηγήσει σε μεγαλύτερη μακροοικονομική, δημοσιονομική και νομισματική σταθερότητα για τα κράτη μέλη σε μακροπρόθεσμο ορίζοντα, και να συνδράμει στην αύξηση της ανταγωνιστικότητας. " εμπειρία που έχουμε αποκομίσει από την προηγούμενη λειτουργία της Οικονομικής και Νομισματικής Ένωσης έχει καταδείξει ότι παρόμοιοι κανόνες πρέπει να κατοχυρώνονται νομοθετικά και ότι δεν μπορούμε να βασιζόμαστε στην καλή θέληση των επιμέρους κρατών μελών. Για τον λόγο αυτόν, η υποβληθείσα δέσμη έξι νομοθετικών προτάσεων για τη θέσπιση ενός βελτιωμένου πλαισίου οικονομικής διαχείρισης αποτελεί ένα βήμα προς τη σωστή κατεύθυνση. Τέσσερις προτάσεις αφορούν δημοσιονομικά ζητήματα, συμπεριλαμβανομένης της μεταρρύθμισης του συμφώνου σταθερότητας και ανάπτυξης, ενώ οι δύο νέοι κανονισμοί αποπειρώνται να προσδιορίσουν και να επιλύσουν τις μακροοικονομικές ανισορροπίες που προκύπτουν στο εσωτερικό της ΕΕ και στη ζώνη του ευρώ. Για την αποτελεσματική εφαρμογή των νέων αυτών κανόνων, ωστόσο, είναι και θα εξακολουθήσει να είναι σκόπιμη η ενισχυμένη και πρώιμη συμμετοχή στην όλη διαδικασία τόσο των εθνικών κοινοβουλίων όσο και του Ευρωπαϊκού Κοινοβουλίου.
<P>
Συνολικά, πιστεύω ότι η δέσμη νομοθετικών προτάσεων που παρουσιάστηκε αποτελεί την κατάλληλη απάντηση στην παγκόσμια κρίση και την τρέχουσα οικονομική κατάσταση της ΕΕ, με βάση τη συναφή νομοθεσία και σε συμμόρφωση προς τη στρατηγική "Ευρώπη 2020" και άλλα έγγραφα στρατηγικής της ΕΕ, και προτείνω, συνεπώς, την έγκριση της τροποποιημένης εκδοχής της.
<SPEAKER ID="247" NAME="Iliana Ivanova" LANGUAGE="BG">
" έλλειψη των κατάλληλων μέσων για την έγκαιρη διάγνωση των προβλημάτων των δημόσιων οικονομικών, καθώς και η πλημμελής λειτουργία των μηχανισμών του συμφώνου σταθερότητας και ανάπτυξης, αποτελούν τις βασικές αιτίες της μακροχρόνιας κρίσης που αντιμετωπίζουν η ευρωζώνη και η ΕΕ. Αυτή η δέσμη νομοθετικών προτάσεων μάς επιτρέπει να λάβουμε τα κατάλληλα μέτρα για την επανόρθωση των ανισορροπιών πριν επισύρουν αρνητικές επιπτώσεις για τα δημόσια οικονομικά. Θα επιτρέψουν στην Ευρωπαϊκή Επιτροπή να παρακολουθεί, σε μόνιμη βάση, τη μακροοικονομική ανάπτυξη των κρατών μελών και, εφόσον κριθεί αναγκαίο, θα διεξάγεται εις βάθος ανάλυση των εθνικών οικονομιών. Για τον λόγο αυτόν, οι δείκτες παρακολούθησης της μακροοικονομικής ανάπτυξης και τα όρια τους δεν θα πρέπει να θεσπίζονται αυτομάτως από την Επιτροπή, αλλά να υποβάλλονται σε οικονομική ανάλυση. Κατά την κατάρτιση του πίνακα αποτελεσμάτων, είναι σημαντικό να λαμβάνονται υπόψη οι διαφορετικές αρχικές θέσεις των κρατών μελών, καθώς και τα μακροοικονομικά τους χαρακτηριστικά, τα οποία είναι διαφορετικά για τις χώρες της ζώνης του ευρώ και τις υπόλοιπες χώρες της ΕΕ. Κατά την ανάλυση των ορίων των δεικτών, θα πρέπει να λαμβάνεται υπόψη η διαδικασία προόδου στην οποία συμμετέχουν τα νέα κράτη μέλη. Πρόκειται για τον μοναδικό τρόπο διασφάλισης της εκπόνησης κατάλληλης ανάλυσης στον τομέα της μακροοικονομικής τους ανάπτυξης.
<SPEAKER ID="247" NAME="Kristiina Ojuland" LANGUAGE="EN">
" οικονομική ολοκλήρωση της Ευρωπαϊκής Ένωσης, ειδικότερα δε το ευρώ, έχει φθάσει σε κομβικό σημείο, στο οποίο κανείς πλέον δεν μπορεί να εθελοτυφλεί απέναντι στις κατάφωρες αποκλίσεις από τα κριτήρια που έχουν καθοριστεί για τη διασφάλιση της οικονομικής σταθερότητας της Ένωσης. Κατά συνέπεια, θα ήθελα να ζητήσω την ενίσχυση του ρόλου της Επιτροπής όσον αφορά την οικονομική διακυβέρνηση της ΕΕ. Εντέλει, θα πρέπει να θεσπιστούν και να τίθενται σε εφαρμογή αυτόματοι μηχανισμοί σε περίπτωση που ορισμένα κράτη μέλη παραβιάζουν συστηματικά το σύμφωνο σταθερότητας και ανάπτυξης. " οικονομική κρίση έχει φέρει στην επιφάνεια τις ανεύθυνες δημοσιονομικές και οικονομικές αποφάσεις αρκετών κυβερνήσεων, αλλά το τίμημα πληρώνουν τα ευσυνείδητα κράτη μέλη. " κρίση μάς δίδαξε ένα επώδυνο, αλλά ιδιαιτέρως πολύτιμο μάθημα για το μέλλον. Πρέπει να δοθεί στην Επιτροπή η εντολή να παρεμβαίνει χωρίς επιφύλαξη κάθε φορά που λαμβάνει ανησυχητικά μηνύματα από οποιοδήποτε κράτος μέλος, και το Συμβούλιο δεν θα πρέπει να υποστηρίζει τους ενόχους. Πολλοί ανέφεραν ότι η αλληλεγγύη δεν θα είναι ανεξάντλητη και ότι, εάν δεν επαναφέρουμε σε τάξη τους κακώς πράττοντες, ενδέχεται να εξαντληθεί η υπομονή των πολιτών ορισμένων χωρών όπως η Εσθονία.
<SPEAKER ID="247" NAME="Nuno Teixeira" LANGUAGE="PT">
" έγκριση της δέσμης μέτρων για την οικονομική διακυβέρνηση αποδεικνύει για μία ακόμα φορά ότι το ευρωπαϊκό εγχείρημα βρίσκεται ακόμα εν ζωή και ότι, βάσει της συνδιαλλαγής μεταξύ των 27, τα κράτη μέλη θα υπερβούν τις δυσκολίες τους και, ταυτοχρόνως, θα ανταποκριθούν στις προκλήσεις του μέλλοντος. " κρίση εθνικού δημοσίου χρέους καταδεικνύει ότι οι υφιστάμενοι εποπτικοί και διορθωτικοί μηχανισμοί είναι ανεπαρκείς. Τα μέτρα που τίθενται σε ψηφοφορία σήμερα επιδιώκουν να ενισχύσουν τα μέσα που δεν λειτουργούν, και, ως εκ τούτου, είναι απαραίτητο να τεθούν σε εφαρμογή. Το κριτήριο του χρέους, όπως εγκρίθηκε από τη Συνθήκη του Μάαστριχτ, καθίσταται επιτέλους λειτουργικό στην παρούσα δέσμη νομοθετικών προτάσεων και πρόκειται πλέον να τεθεί πράγματι σε εφαρμογή. " θεσμοθέτηση του ευρωπαϊκού εξαμήνου, η ενίσχυση του διαλόγου μεταξύ των ευρωπαϊκών θεσμικών οργάνων και των εθνικών φορέων, ο ρόλος του Κοινοβουλίου και της Επιτροπής καθ' όλη τη διάρκεια της διαδικασίας ελέγχου, καθώς και η μεγαλύτερη και αποτελεσματικότερη εποπτεία, αποτελούν όλα μαζί τρόπους για την επίτευξη έξυπνης, βιώσιμης και χωρίς αποκλεισμούς ανάπτυξης στην Ευρώπη. Ωστόσο, οφείλω να τονίσω ότι η επιτυχία της οικονομικής πολιτικής της Ευρώπης πρέπει επίσης να εξαρτάται από άλλα, συμπληρωματικά μέτρα για την ενίσχυση των επενδύσεων και της ανάπτυξης στα κράτη μέλη. " Ευρώπη πρέπει να επικεντρωθεί σε μια κοινή στρατηγική, αλλά δεν πρέπει να λησμονεί τα ιδιαίτερα χαρακτηριστικά της κάθε χώρας.
<SPEAKER ID="247" NAME="Rafał Trzaskowski" LANGUAGE="PL">
Όπως αποκαλύφθηκε κατά το προηγούμενο έτος, το λεγόμενο σύμφωνο σταθερότητας και ανάπτυξης, το οποίο επεδίωκε να παράσχει ένα αποτελεσματικό αποτρεπτικό μέσο κατά των παραβιάσεων των μακροοικονομικών αρχών της ζώνης του ευρώ από τα κράτη μέλη, δεν απέβη ιδιαίτερα αποδοτικό, για να το θέσω ήπια. Αυτό οφείλεται σε μεγάλο βαθμό στο γεγονός ότι τα κράτη μέλη πίστευαν ότι θα μπορούσαν να ενεργούν υπό καθεστώς ατιμωρησίας, δεδομένου ότι οι κυρώσεις που προβλέπονταν από το σύστημα δεν ήταν αυτόματες. Συμφωνούμε ως προς τη μορφή των κυρώσεων οι οποίες επρόκειτο να επιβάλλονται στις χώρες της ζώνης του ευρώ που θα υπερέβαιναν το επιτρεπόμενο επίπεδο ελλείμματος και δημόσιου χρέους. Ωστόσο, εξίσου σημαντική είναι και η λήψη προληπτικών μέτρων, και ως εκ τούτου, οι βουλευτές του Ευρωπαϊκού Κοινοβουλίου τασσόμαστε υπέρ της θέσπισης ενός αυτόματου μηχανισμού και στο προληπτικό σκέλος του συμφώνου. " όλη διαδικασία απαιτεί επίσης μεγαλύτερη διαφάνεια, και αυτό μπορεί να διασφαλιστεί μόνο με τη μεγαλύτερη συμμετοχή του Ευρωπαϊκού Κοινοβουλίου και των εθνικών κοινοβουλίων.
<SPEAKER ID="247" NAME="Jarosław Leszek Wałęsa" LANGUAGE="PL">
Τον Μάρτιο και τον Ιούνιο του 2010, το Ευρωπαϊκό Συμβούλιο ενέκρινε τη στρατηγική "Ευρώπη 2020", βασική προτεραιότητα της οποίας είναι ο ενισχυμένος συντονισμός των στρατηγικών οικονομικής πολιτικής στα κράτη μέλη και, ως μακροπρόθεσμος στόχος, η αειφόρος και χωρίς αποκλεισμούς ανάπτυξη και η βιώσιμη απασχόληση. Εφόσον η οικονομική διακυβέρνηση αντιμετωπίζει το δημόσιο χρέος ως ισοδύναμο ελλείμματος, θα πρέπει να καταβάλουμε κάθε δυνατή προσπάθεια ώστε να διασφαλίσουμε ότι το μεσοπρόθεσμο δημοσιονομικό πλαίσιο που τίθεται σε ισχύ συνδράμει στη μείωση της επιβάρυνσης για τις μελλοντικές γενιές. Προς τον σκοπό αυτόν, πρέπει να χρησιμοποιήσουμε την εμπειρία που αποκτήθηκε κατά την πρώτη δεκαετία της λειτουργίας της Οικονομικής και Νομισματικής Ένωσης. Απαιτήσεις σχετικά με τους κανόνες και τις διαδικασίες που διαμορφώνουν το δημοσιονομικό πλαίσιο πρέπει επειγόντως να τυποποιηθούν, προκειμένου να διασφαλιστούν παρόμοιες παροχές κοινωνικής προστασίας και να καταπολεμηθεί ο κοινωνικός αποκλεισμός.
<P>
Λόγω του υψηλού βαθμού αλληλεξάρτησης μεταξύ των προϋπολογισμών των κρατών μελών και του προϋπολογισμού της ΕΕ, οι δημοσιονομικές προβλέψεις σε αμφότερα τα επίπεδα θα πρέπει να χαρακτηρίζονται από τον ίδιο βαθμό διαφάνειας. Αυτός είναι ο λόγος για το οποίο κρίνεται εξαιρετικά σημαντική η σύναψη συμφωνίας μεταξύ της Επιτροπής και εκάστου κράτους μέλους σχετικά με το πεδίο εφαρμογής των προβλέψεων και των μεθόδων πρόβλεψης. Αυτού του είδους η συνεργασία θα επέτρεπε την αποφυγή αντιφατικών μακροδημοσιονομικών σεναρίων και την ενίσχυση της αξιοπιστίας των προβλέψεων που χρησιμοποιούνται για τον σχεδιασμό.
<SPEAKER ID="248" NAME="Iuliu Winkler" LANGUAGE="RO">
" οικονομική κρίση και οι επιπτώσεις της μας έχουν καταδείξει ότι το μέλλον της ΕΕ πρέπει να οικοδομηθεί βάσει ευρωπαϊκών και όχι εθνικών λύσεων. " επινόηση μιας βιώσιμης λύσης για την κρίση εθνικού χρέους και η ανάγκη ενίσχυσης του ευρώ, η επαναφορά στην τροχιά της βιώσιμης ανάπτυξης και η δημιουργία νέων θέσεων εργασίας εξαρτώνται από τον αποτελεσματικό συντονισμό μεταξύ των κρατών μελών και την ισχυροποίηση του συμφώνου σταθερότητας και ανάπτυξης. Εν ολίγοις, όλα εξαρτώνται από μια ισχυρή Ευρώπη, στόχος που εκφράστηκε και στο σύνθημα της ουγγρικής Προεδρίας του Ευρωπαϊκού Συμβουλίου.
<P>
" δέσμη μέτρων για την ευρωπαϊκή οικονομική διακυβέρνηση στην ημερήσια διάταξη του Ευρωπαϊκού Κοινοβουλίου μπορεί να δημιουργήσει τους μηχανισμούς που χρειάζεται η ΕΕ για το μέλλον της, όπως το οραματίστηκαν οι αρχιτέκτονές της. " θέσπιση της δέσμης μέτρων οικονομικής διακυβέρνησης συνεπάγεται αυστηρό συντονισμό, δημοσιονομική πειθαρχία, οικονομική εποπτεία, αποτελεσματικούς κανόνες λήψης αποφάσεων και ισχυρά ευρωπαϊκά θεσμικά όργανα, επί των οποίων θα θεμελιωθεί η ανανέωση της ΕΕ.
<P>
" οικονομική κρίση έχει μεταβάλει τον κόσμο με μη αναστρέψιμο τρόπο και διαπιστώνεται σαφώς η εντεινόμενη επείγουσα ανάγκη για μια νέα δημοσιονομική δομή στην ΕΕ. Βρισκόμαστε σε σημείο καμπής. Τυχόν αποδυνάμωση της φιλοδοξίας των κρατών μελών να ολοκληρώσουν τις μεταρρυθμίσεις που ξεκίνησαν υπό την πίεση της κρίσης, η υπερβολική επιείκεια, ο ιδιαίτερα υψηλός αριθμός εξαιρέσεων στους κοινώς αποδεκτούς κανόνες και η ενδεχόμενη επιστροφή σε νέο γύρο εσωτερικού προστατευτισμού θα αποτελέσουν μοιραία πλήγματα.
<SPEAKER ID="248" NAME="Anna Záborská" LANGUAGE="SK">
Δεν πιστεύω ότι οι κυβερνήσεις ή οι αξιωματούχοι μπορούν να διαχειριστούν την οικονομία. Ταυτοχρόνως, κατανοώ ότι πρέπει να αναζητήσουμε τα αίτια των δημοσιονομικών προβλημάτων της Ελλάδας και άλλων κρατών της ΕΕ, και να ανακαλύψουμε έναν τρόπο ώστε να τις αποφύγουμε στο μέλλον. Εν τω μεταξύ, η δημοκρατία βρίσκεται μετέωρη, διότι περιορίζουμε το δικαίωμα των πολιτών να αποφασίζουν για τον προϋπολογισμό του ίδιου τους του κράτους και, συνεπώς, για τις προτεραιότητες της κρατικής πολιτικής. " αλληλεγγύη είναι, ωστόσο, εφικτή μόνο εφόσον η υπεύθυνη διακυβέρνηση αποτελεί τον κανόνα για όλους. Επομένως, πλησιάζουμε σε ένα σταυροδρόμι. Ο ένας δρόμος οδηγεί στην επιβράδυνση της ευρωπαϊκής ολοκλήρωσης και, ενδεχομένως, στη διάλυση. Ο άλλος δρόμος οδηγεί στη φορολογική εναρμόνιση, στο τέλος των εθνικών προϋπολογισμών και σε ένα ομοσπονδιακό υπερκράτος. Στην προκειμένη περίπτωση, όμως, συζητούμε για ένα ενοποιημένο σύστημα εισφορών ασφάλισης ασθενείας, κοινωνικής ασφάλισης και συνταξιοδοτικών παροχών σε ολόκληρη την ΕΕ. Τέτοιου είδους επιχειρήματα, και όχι οι κενές φράσεις περί ενότητας, διαμορφώνουν τον διάλογο σχετικά με την εγκαθίδρυση μιας ομοσπονδιακής Ευρώπης.

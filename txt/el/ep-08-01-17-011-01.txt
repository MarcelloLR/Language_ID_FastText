<CHAPTER ID="011-01">
1. Σύλληψη του κινέζου αντιφρονούντος Hu Jia (συζήτηση)
<SPEAKER ID="162" NAME="Πρόεδρος">
" ημερήσια διάταξη προβλέπει τη συζήτηση πέντε προτάσεων ψηφίσματος σχετικά με τη σύλληψη του κινέζου αντιφρονούντος Hu Jia.
<SPEAKER ID="163" NAME="Milan Horáček">
συντάκτης. - Κυρία Πρόεδρε, η ομάδα μας επέλεξε τον Hu Jia και τη σύζυγό του, Zeng Jinyan, για το βραβείο Ζαχάρωφ. Επειδή το ζευγάρι βρίσκεται σε κατ' οίκον περιορισμό, συμμετείχε μέσω webcam σε ακρόαση του Ευρωπαϊκού Κοινοβουλίου για την κατάσταση των ανθρωπίνων δικαιωμάτων στην Κίνα. Το μόνο που εξυπηρετεί η νέα σύλληψη του Hu Jia είναι να καταδείξει κάτι για το οποίο ο ίδιος είχε προειδοποιήσει. Θέλει η Κίνα να δείξει με αυτήν την πράξη της την περιφρόνησή της για τη γνώμη του Ευρωπαϊκού Κοινοβουλίου;
<P>
Το θέμα των ανθρωπίνων δικαιωμάτων πρέπει να συμπεριλαμβάνεται πάντα στο πλαίσιο των σχέσεων ΕΕ-Κίνας. Πρέπει και εμείς να ενεργήσουμε με συνέπεια και συνάφεια και δεν πρέπει απλά να θυσιάζουμε τις αξίες μας στον βωμό των καλών οικονομικών σχέσεων.
<P>
Ως εκ τούτου, ζητούμε από το Συμβούλιο και την Επιτροπή όχι μόνο να τοποθετηθεί υπέρ του Hu Jia αλλά και να ζητήσει στην επόμενη σύνοδο κορυφής ΕΕ-Κίνας δέσμευση για τα ανθρώπινα δικαιώματα.
<P>
" Κίνα πρέπει να σταματήσει τον συστηματικό εκφοβισμό των υπερμάχων των ανθρωπίνων δικαιωμάτων. Αν η Κίνα δεν αλλάξει στάση, θα πρέπει να θέσουμε και πάλι το θέμα της συμμετοχής μας στους Ολυμπιακούς Αγώνες. Επίσης, η Ρωσία θα φιλοξενήσει τους επόμενους χειμερινούς Ολυμπιακούς Αγώνες, και η χώρα αυτή δεν σέβεται επίσης αρκετά τα ανθρώπινα δικαιώματα.
<P>
(Χειροκροτήματα)
<SPEAKER ID="164" NAME="Erik Meijer " AFFILIATION="GUE/NGL">
συντάκτης. - (NL) Κυρία Πρόεδρε, το πρόβλημα των ανθρωπίνων δικαιωμάτων στην Κίνα εξακολουθεί να επανέρχεται σε αυτές τις κατεπείγουσες συζητήσεις, πάντα δικαιολογημένα. " οικονομική ανάπτυξη της Κίνας και η ενίσχυση της διεθνούς θέσης της δεν επέφερε ουσιαστικές διαφορές στην προσέγγιση των πολιτικών ελευθεριών, της κατάχρησης εξουσίας από τις αρχές, του χώρου δράσης της αντιπολίτευσης και της ανεξαρτησίας της δικαστικής εξουσίας.
<P>
Εξακολουθούν να επιβάλλονται σκληρές ποινές, συμπεριλαμβανομένης της συχνής χρήσης της θανατικής ποινής. " Κίνα δεν είναι η μόνη χώρα που καταδικάζει ανθρώπους σε θάνατο και τους εκτελεί, αλλά είναι η πρωταθλήτρια χώρα σε αυτό. " μοναδική πρόοδος που διαπιστώσαμε είναι ότι δίνεται τώρα περισσότερη προσοχή ώστε να βεβαιώνεται η ενοχή του παραβάτη προτού εκτελεστεί η θανατική ποινή, συνεπώς είναι λιγότερα τα άτομα που θανατώνονται και κατόπιν αποδεικνύεται η αθωότητά τους.
<P>
Εν τω μεταξύ, η διεθνής επικέντρωση στα τρία μεγάλα δράματα στην Κίνα έχει εξασθενίσει σε μεγάλο βαθμό. Το λουτρό αίματος στην Πλατεία Τιενανμέν το 1989, η δίωξη των υποστηρικτών του κινήματος Falun Gong και η αλλαγή της σύνθεσης των πληθυσμών του Θιβέτ και του Ανατολικού Τουρκιστάν αποσπούν όλο και λιγότερη προσοχή.
<P>
Όλη η προσοχή εστιάζεται τώρα στην οικονομική ανάπτυξη, στις ευκαιρίες εξαγωγών στην Κίνα, στις ευκαιρίες για φθηνές εισαγωγές από την Κίνα, στον αυξανόμενο ρόλο της Κίνας στην Αφρική και στους επικείμενους Ολυμπιακούς Αγώνες στην Κίνα. Υπό αυτές τις συνθήκες, η πίεση για βελτίωση της κατάστασης των ανθρωπίνων δικαιωμάτων στην Κίνα μειώνεται. Οι Ολυμπιακοί Αγώνες έχουν γίνει επιχείρημα για την κατεδάφιση οικιστικών περιοχών και τη δίωξη των κατοίκων. Κινέζοι πρεσβευτές αναφέρουν ότι η εθνική τους αξιοπρέπεια παραβιάζεται όταν γίνεται αντικείμενο επικρίσεων από το εξωτερικό.
<P>
Οι επικείμενοι Ολυμπιακοί Αγώνες θα μπορούσαν να αποτελέσουν ευκαιρία για βελτίωση. Όπως έχουν τα πράγματα επί του παρόντος, θα κάνουν καλό στον τουρισμό και στην ολοκλήρωση μεγάλων δημόσιων έργων αλλά όχι στη βελτίωση των ανθρωπίνων δικαιωμάτων. Στις Κάτω Χώρες, εν τω μεταξύ, έχει ξεκινήσει μια συζήτηση για το ενδεχόμενο ενός μποϋκοτάζ αυτών των Ολυμπιακών Αγώνων.
<P>
Ένα ψήφισμα για έναν μόνο συλληφθέντα αγωνιστή των ανθρωπίνων δικαιωμάτων, τον Hu Jia, είναι απαραίτητο, αλλά δεν επαρκεί. Ο σημαντικότερος παράγοντας στις σχέσεις Ευρώπης-Κίνας δεν πρέπει να είναι το ίδιο οικονομικό συμφέρον αλλά η ανησυχία μας για τα ανθρώπινα δικαιώματα στην Κίνα.
<SPEAKER ID="165" NAME="Marcin Libicki " AFFILIATION="UEN">
συντάκτης. - (PL) Συμφωνώ με τον κ. Meyer που είπε μόλις τώρα ότι θα πρέπει να μποϋκοτάρουμε τους Ολυμπιακούς Αγώνες λόγω της δίωξης που υφίσταται ο κινεζικός λαός στην Κίνα. Μάλιστα, δεν είναι μόνο οι Κινέζοι μεταξύ όσων διώκονται διαρκώς στην εν λόγω χώρα. " δίωξη του θιβετιανού λαού και άλλων εθνικών μειονοτήτων αναφέρεται συχνά σε αυτό το Σώμα. Σήμερα συζητάμε για την παράνομη κράτηση και δίωξη ενός αγωνιστή για την ελευθερία, ενός ανθρώπου που μάχεται για την ελευθερία στην Κίνα, του πολιτικού Hu Jia. " σύζυγος και η οικογένειά του έχουν την ίδια μοίρα.
<P>
Κυρίες και κύριοι, θυμάμαι όταν έγινε το μποϋκοτάζ των Ολυμπιακών Αγώνων που φιλοξενούσε η Σοβιετική Ένωση πριν από πολλές δεκαετίες. Αυτή η ενέργεια συνέβαλε στην πτώση του κομμουνιστικού καθεστώτος. Δεν μπορούμε να επιτρέψουμε στους εαυτούς μας να θαμπωθούν από την οικονομική επιτυχία της Κίνας. Αξίζουν συγχαρητήρια στην Κίνα γι' αυτήν την επιτυχία, αλλά δεν πρέπει να εθελοτυφλούμε μπροστά στη δίωξη τόσο πολλών ανθρώπων και στην παραβίαση των θεμελιωδών τους δικαιωμάτων. Όπως ανέφερα προηγουμένως, δεν πλήττονται μόνο οι Κινέζοι αλλά και άλλοι κάτοικοι της χώρας που είναι γνωστή ως Κίνα. Εξάλλου, το Θιβέτ, στο οποίο έχει επανειλημμένα αναφερθεί αυτό το Σώμα, δεν είναι Κίνα. Απευθύνω έκκληση για μποϋκοτάζ των Ολυμπιακών Αγώνων.
<SPEAKER ID="166" NAME="Thomas Mann">
συντάκτης. - Κυρία Πρόεδρε, επτά μήνες πριν από την έναρξη των Ολυμπιακών Αγώνων, η Κίνα δείχνει πόσο ελάχιστα σέβεται τα ανθρώπινα δικαιώματα. " ελπίδα ότι η απόφαση της ΔΟΕ θα συνέβαλε στη βελτίωση των πραγμάτων στο Μέσο Βασίλειο ήταν απατηλή.
<P>
Τον Οκτώβριο και τον Νοέμβριο του 2007, η κρατική υπηρεσία ασφαλείας προέβη σε απαγωγή και κακομεταχείριση των δικηγόρων Gao Zhisheng και Li Heping. Στα τέλη Δεκεμβρίου, φυλακίστηκε ο υπέρμαχος των ανθρωπίνων δικαιωμάτων και αντιφρονών που δραστηριοποιείται στο Διαδίκτυο, Hu Jia, με την κατηγορία ότι χρησιμοποίησε το Διαδίκτυο για να υποδαυλίσει την ανατροπή της κρατικής εξουσίας.
<P>
Στις 10 Οκτωβρίου, ο Hu Jia είχε λάβει μέρος σε συνέντευξη Τύπου για τα ανθρώπινα δικαιώματα που διεξήχθη στο Ευρωπαϊκό Κοινοβούλιο στις Βρυξέλλες. Είχαμε ζωντανή τηλεφωνική σύνδεση μαζί του. Πρέπει να τον ευχαριστήσουμε για αυτήν τη θαρραλέα του πράξη. Πέρυσι επελέγη μαζί με τη σύζυγό του, Zeng Jinyan, από το Κοινοβούλιο για το βραβείο Ζαχάρωφ. Στο ιστολόγιό του στο Διαδίκτυο αναφέρεται σε πολιτικούς κρατουμένους και στα θύματα απαλλοτριώσεων για τους επικείμενους Ολυμπιακούς Αγώνες.
<P>
Σε επιστολή του ευχαρίστησε την καγκελάριο Άνγκελα Μέρκελ για την υποδοχή του Δαλάι Λάμα. Αυτό ξεπερνούσε τα όρια για την επίσημη Κίνα. Σε ανοιχτή επιστολή τους, περίπου 57 κινέζοι διανοούμενοι ζήτησαν την απελευθέρωση του Hu Jia. Ο Πρόεδρός μας, κ. Hans-Gert Pöttering, υποστήριξε αυτό το αίτημα. " σύλληψη υπερασπιστών των ανθρωπίνων δικαιωμάτων συνιστά πλήγμα, ειδικά λόγω της επαφής τους με το Ευρωπαϊκό Κοινοβούλιο. Πρέπει να χρησιμοποιήσουμε κάθε διπλωματικό μέσο που διαθέτουμε για να εξασφαλίσουμε την άμεση αποφυλάκισή του.
<P>
" Κίνα υπόσχεται στον κόσμο τους καλύτερους Ολυμπιακούς Αγώνες όλων των εποχών. Το τίμημα γι' αυτό δεν πρέπει να είναι η λογοκρισία ή η περιφρόνηση του κράτους δικαίου.
<SPEAKER ID="167" NAME="Filip Kaczmarek">
εξ ονόματος της Ομάδας PPE-DE. - (PL) Κυρία Πρόεδρε, το 2001 όταν αποφασίστηκε ότι το Πεκίνο θα φιλοξενούσε τους Ολυμπιακούς Αγώνες, πολλοί από εμάς πίστεψαν ότι, παρά την αμφισβήτηση γύρω από αυτό το θέμα, η εν λόγω απόφαση θα συνέβαλε στην επίτευξη πολιτικής αλλαγής στην κομμουνιστική Κίνα. Πιστεύαμε ότι η διοργανώτρια χώρα θα παρακινείτο να θέσει τέλος στις εκτεταμένες παραβιάσεις των ανθρωπίνων δικαιωμάτων και θα αύξανε το πεδίο εφαρμογής των θεμελιωδών ελευθεριών στην επικράτειά της. Συμφωνώ με τον κ. Mann ότι 7 μήνες πριν από την έναρξη των Ολυμπιακών Αγώνων, όλες αυτές οι ελπίδες αποδείχθηκαν μάταιες. Στην πραγματικότητα, μάλιστα, συμβαίνει το αντίθετο: το κράτος τρόμου στην Κίνα ενισχύθηκε.
<P>
Οι υπερασπιστές των ανθρωπίνων δικαιωμάτων, όπως ο Hu Jia και η σύζυγός του, φυλακίζονται και κρατούνται παράνομα και χωρίς δίκη σε άγνωστες τοποθεσίες, παρενοχλούνται, τρομοκρατούνται και στερούνται του δικαιώματος της υπεράσπισης. Οι κινεζικές αρχές στέλνουν ένα διαφορετικό μήνυμα στον κόσμο, υποδεικνύοντας ότι δεν υπάρχει δημοκρατία ή διαφάνεια στη χώρα τους. Παράλληλα, η κινεζική Ολυμπιακή Επιτροπή αποφάσισε ότι κεντρικό σύνθημα των Αγώνων θα είναι: "Ένας κόσμος, ένα όνειρο". Υποστηρίζουν ότι αυτό το όνειρο περιλαμβάνει την κοινή φιλοδοξία για ευημερία και ειρηνική συμβίωση. Αναρωτιέται κανείς τι είδους ειρήνη έχουν υπόψη τους οι Κινέζοι και αν πραγματικά κατανοούν το νόημα των Ολυμπιακών Αγώνων.
<SPEAKER ID="168" NAME="Józef Pinior">
εξ ονόματος της Ομάδας PSE. - (EN) Κυρία Πρόεδρε, ο κινέζος ακτιβιστής κ. Hu Jia συνελήφθη ένα απόγευμα στο σπίτι του, δύο ημέρες μετά τα Χριστούγεννα. " είδηση αυτή είναι πολύ θλιβερή, κυρίως διότι η Κίνα, μια μεγάλη χώρα, ένας μεγάλος παγκόσμιος παίκτης στον σύγχρονο κόσμο, είναι η διοργανώτρια χώρα των Ολυμπιακών Αγώνων φέτος.
<P>
Το Ευρωπαϊκό Κοινοβούλιο και ολόκληρη η Ευρωπαϊκή Ένωση πρέπει να τονίσουν ότι η Κίνα οφείλει να αντιμετωπίσει έξι θέματα που σχετίζονται με τα ανθρώπινα δικαιώματα: την αποτυχία της Κίνας να εφαρμόσει πλήρως τους νέους κανονισμούς για μεγαλύτερη ελευθερία του Τύπου, τις επιφανειακές δεσμεύσεις της Κίνας για την τήρηση του κράτους δικαίου, την περιορισμένη κινεζική υποστήριξη στις διεθνείς προσπάθειες προώθησης της προστασίας των πολιτών στο Νταρφούρ του Σουδάν, την περιορισμένη κινεζική υποστήριξη στις διεθνείς προσπάθειες προώθησης των ανθρωπίνων δικαιωμάτων στη Βιρμανία, την απουσία διαφάνειας όσον αφορά την κινεζική βοήθεια σε διεφθαρμένες κυβερνήσεις και, την απελευθέρωση από τη φυλακή όλων των πολιτικών κρατουμένων στην Κίνα.
<SPEAKER ID="169" NAME="Ewa Tomaszewska">
εξ ονόματος της Ομάδας UEN. - (PL) Κυρία Πρόεδρε, ο Hu Jia και η Zeng Jinyan συμβολίζουν πλέον για εμάς τον αγώνα για την ελευθερία της έκφρασης και τα ανθρώπινα δικαιώματα στην Κίνα. Και οι δύο έχουν προταθεί από αυτό το Σώμα για το βραβείο Ζαχάρωφ σε αναγνώριση των δράσεών τους, τη στιγμή που εκείνοι κρατούνται στην ίδια τους τη χώρα εξαιτίας αυτών των ίδιων δράσεων. Ο Hu Jia συνελήφθη στις 2 Ιανουαρίου.
<P>
Τη δεκαετία του 1980, κατά τη διάρκεια του στρατιωτικού νόμου στην Πολωνία, η διαφάνεια συνέβαλε στην προστασία από τις πιο δραστικές μορφές καταστολής. Ο Τύπος και οι ραδιοφωνικοί σταθμοί στην άλλη πλευρά του Σιδηρούντος Παραπετάσματος κατονόμαζαν όσους φυλακίζονταν, γεγονός που μας έκανε να ελπίζουμε ότι θα ήμασταν ασφαλείς. Εγώ η ίδια γνωρίζω προσωπικά τι σημαίνει να λαμβάνει κανείς βοήθεια κατ' αυτόν τον τρόπο από άτομα στο εξωτερικό που δεν αδιαφόρησαν για το δράμα μας. Γι' αυτό είναι τώρα τόσο σημαντικό για εμένα να διασφαλίσω ότι η φωνή μας, η φωνή του Ευρωπαϊκού Κοινοβουλίου, η φωνή εκατοντάδων βουλευτών από διαφορετικές ευρωπαϊκές χώρες, θα ακουστεί στην Κίνα. Οι κινεζικές αρχές πρέπει να ακούσουν την έκκλησή μας και να σταματήσουν να καταπιέζουν τον Hu Jia και τα πολλά άλλα θύματα διώξεων.
<SPEAKER ID="170" NAME="Raül Romeva i Rueda">
εξ ονόματος της Ομάδας Verts/ALE. - (ES) Κυρία Πρόεδρε, οι Ολυμπιακοί Αγώνες πρέπει να αντιμετωπιστούν τόσο από τις κινεζικές αρχές όσο και από τον υπόλοιπο κόσμο ως μία ευκαιρία για να αλλάξει η Κίνα τη διεθνή της εικόνα, η οποία έχει ζημιωθεί ιδιαίτερα από τις συνεχείς παραβιάσεις των ανθρωπίνων δικαιωμάτων, που επηρεάζουν πολύ διαφορετικές ομάδες για πολύ διαφορετικούς λόγους.
<P>
" σύλληψη του Hu Jia, και πολλών άλλων, δείχνει ότι η Κίνα δεν εκμεταλλεύεται αυτήν την ευκαιρία, όπως θα έπρεπε. Χρησιμεύει για ακόμη μία φορά ως υπενθύμιση για εκείνους που θεωρούσαν την Κίνα ως μια χώρα που ήταν έτοιμη και αρκετά ανοιχτή για να διοργανώσει ένα διεθνές γεγονός που υποτίθεται ότι εστιάζει στην αλληλεγγύη, όπως οι Ολυμπιακοί Αγώνες.
<P>
" Κίνα έχει ακόμη χρόνο για να αλλάξει αυτήν την εικόνα, αλλά για να το κάνει αυτό θα πρέπει να λάβει θέματα, όπως η ελευθερία της έκφρασης και η ελευθερία του συνεταιρίζεσθαι, σοβαρότερα υπόψη και να θέσει τέλος στην εμμονή της να συλλαμβάνει, να τιμωρεί και να καταδικάζει κινέζους άνδρες και γυναίκες που κατηγορούνται για ένα αδίκημα τόσο δύσκολο να αποδειχτεί, όπως αυτό της υποκίνησης με σκοπό την ανατροπή του καθεστώτος.
<SPEAKER ID="171" NAME="Kathy Sinnott">
εξ ονόματος της Ομάδας IND/DEM. - (EN) Κυρία Πρόεδρε, κάθε φορά που έχουμε Ολυμπιακούς Αγώνες η προσοχή μας εστιάζεται στη διαφύλαξη της ανθρώπινης αξιοπρέπειας, όπως αναφέρεται στον Ολυμπιακό Χάρτη. Οι Ολυμπιακοί Αγώνες του 2008 στο Πεκίνο θα επιστήσουν ειδικά την προσοχή μας σε αυτήν την προστασία -ή το αντίθετο- στην Κίνα. Ελπίζουμε ότι έτσι θα ασκηθεί πίεση στην κινεζική κυβέρνηση, ώστε να επανεξετάσει δράσεις όπως η σύλληψη του Hu Jia. Είναι μια ευκαιρία για τη χώρα να βελτιώσει τις ισχνές επιδόσεις της σε αυτόν τον τομέα.
<P>
Αντ' αυτού, η κινεζική κυβέρνηση φαίνεται αποφασισμένη να συγκαλύψει τις παραβιάσεις των ανθρωπίνων δικαιωμάτων, συλλαμβάνοντας ακτιβιστές και διαδηλωτές. Ανησυχία προκαλεί η αγορά δυτικού εξοπλισμού ασφαλείας υψηλής τεχνολογίας από τις κινεζικές αρχές, προφανώς για να ενισχυθεί η ασφάλεια κατά τη διάρκεια των Αγώνων. " δική μου ανησυχία μου είναι διττή. Φοβάμαι ότι αυτός ο εξοπλισμός ασφαλείας θα χρησιμοποιηθεί κατά των κινέζων πολιτών φέτος το καλοκαίρι και ότι θα εξακολουθήσει να χρησιμοποιείται εσφαλμένα και μετά το καλοκαίρι. Πρέπει είτε να χρησιμοποιήσουμε τους Ολυμπιακούς Αγώνες για να προωθήσουμε τα ανθρώπινα δικαιώματα στην Κίνα είτε να τους μποϋκοτάρουμε, αλλά αυτό που δεν πρέπει να κάνουμε είναι να έχουμε μια μεγάλη γιορτή της Κίνας αν τα ανθρώπινα δικαιώματα εξακολουθούν να παραμελούνται τόσο κατάφωρα.
<SPEAKER ID="172" NAME="Desislav Chukolov" AFFILIATION="NI">
(BG) Αγαπητοί συνάδελφοι, κατά τη διάρκεια του 20ού αιώνα, εκατομμύρια άνθρωποι από όλο τον κόσμο έπεσαν θύματα του κομμουνισμού. Δυστυχώς, αυτή η εξαιρετικά ολέθρια, μισανθρωπική και κυρίως αντιχριστιανική ιδεολογία εξακολουθεί να προκαλεί θύματα μέχρι σήμερα και να έχει εκπροσώπους, ακόμα και εδώ σε αυτό το Κοινοβούλιο. Θα σας δώσω ένα παράδειγμα για να γίνω πιο σαφής.
<P>
Αυτήν τη στιγμή, ο Hu Jia τελεί υπό κατ' οίκον περιορισμό, διότι υπάρχει ένας ικανός αριθμός ανθρώπων εκεί που πιστεύουν ότι είναι υπερασπιστής των ιδεών τους. Αυτό είναι που τον κάνει επικίνδυνο για το κινεζικό καθεστώς. Εδώ, στο Ευρωπαϊκό Κοινοβούλιο, δόξα τω Θεώ, υπάρχει ένας ικανός αριθμός βουλευτών που εξελέγησαν από εκατομμύρια πολίτες για να εκπροσωπούν τις απόψεις τους, ωστόσο η ιθύνουσα τάξη σε αυτήν την Ευρωπαϊκή Ένωση, την οποία πολλοί συγκρίνουν με "πυραμίδα", έχει τις δικές της προτεραιότητες και η διεξαγωγή δημοψηφίσματος για τη Συνθήκη της Λισαβόνας δεν περιλαμβάνεται σε αυτές.
<P>
Αυτό μας καθιστά εμάς, αυτούς τους βουλευτές, εξίσου επικίνδυνους όσο και ο Hu Jia για το κινεζικό καθεστώς. Δεν τιθέμεθα υπό κατ' οίκον περιορισμό, αλλά ο κ. Pöttering, αν είναι αρκετά ειλικρινής και ανοιχτός, θα ομολογούσε ότι μπορεί να έφτανε και μέχρι εκεί. Ωστόσο, τον διαβεβαιώνω ότι μια έντιμη εκπροσώπηση των ψηφοφόρων μας έχει μεγαλύτερη βαρύτητα από αυτήν την προοπτική. Σας ευχαριστώ.
<SPEAKER ID="173" NAME="Tunne Kelam" AFFILIATION="PPE-DE">
(EN) Κυρία Πρόεδρε, το περιστατικό του κ. Hu Jia και της συζύγου του, δυστυχώς, δεν είναι μεμονωμένο.
<P>
Προκειμένου να έχει το προνόμιο της διοργάνωσης των φετινών Ολυμπιακών Αγώνων στο Πεκίνο, η κινεζική κυβέρνηση ανέλαβε πρόσθετες δεσμεύσεις για την εκπλήρωση διεθνών αναγνωρισμένων προτύπων για τα ανθρώπινα δικαιώματα. Αντίθετα με αυτές τις προσδοκίες, το Πεκίνο αντιμετωπίζει τους Ολυμπιακούς Αγώνες ως μια δικαιολογία για την αύξηση της καταστολής σε βάρος ακτιβιστών για τα ανθρώπινα δικαιώματα. Συνεπώς, με τη συστηματική παραβίαση των ίδιων των δεσμεύσεών της, η κινεζική κυβέρνηση απέδειξε ότι δεν προτίθεται να σεβαστεί τις βασικές αξίες της ολυμπιακής παράδοσης. Μάλιστα, πρόκειται να χάσει την αξιοπιστία της.
<P>
Ως εκ τούτου, οι αντιδράσεις των δημοκρατικών κρατών δεν πρέπει να περιοριστούν σε απλές διαμαρτυρίες. Αν οι κινεζικές αρχές δεν προβούν σε απτές αλλαγές της κατάστασης, τότε οι δημοκρατικοί συμμετέχοντες στους Αγώνες διακυβεύουν τη δική τους αξιοπιστία έναντι των αξιών που υποστηρίζουν.
<SPEAKER ID="174" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, το 2001 ο αντιπρόεδρος της οργανωτικής επιτροπής του Πεκίνου για τους Αγώνες της 29ης Ολυμπιάδας, Liu Jingmin, δήλωσε ότι η ανάθεση των Ολυμπιακών Αγώνων στο Πεκίνο θα συνέβαλε στην προώθηση της ανάπτυξης των ανθρωπίνων δικαιωμάτων. Τους τελευταίους μήνες, ωστόσο, οι κινεζικές αρχές προβαίνουν σε παραβίαση της ελευθερίας της έκφρασης συχνότερα απ' ό,τι είθισται. Προέβησαν επίσης στην καταστολή δημοσιογράφων και ακτιβιστών. " σύλληψη του Hu Jia, ενός σημαντικού αγωνιστή υπέρ των ανθρωπίνων δικαιωμάτων ο οποίος προτάθηκε για το βραβείο Ζαχάρωφ το 2007, δημιούργησε κραδασμούς στην κοινωνία. Ο Hu Jia συνελήφθη υπό το πρόσχημα της παρακίνησης άλλων πολιτών σε ανατροπή της εθνικής κυβέρνησης. Εξακολουθεί να στερείται του δικαιώματος της υπεράσπισης και της ιατρικής περίθαλψης.
<P>
" Κίνα πρέπει να υποχρεωθεί να συμμορφωθεί με τα διεθνή πρότυπα για τα ανθρώπινα δικαιώματα και να σεβαστεί αυτά τα δικαιώματα. Πρέπει επίσης να σταματήσει να χρησιμοποιεί τους Αγώνες ως δικαιολογία για την παράνομη κράτηση δημοσιογράφων και αντιφρονούντων. Πρέπει να υπενθυμίσουμε στις κινεζικές αρχές την ιδέα που ενέπνευσε το ολυμπιακό κίνημα, δηλαδή τη σύνδεση του αθλητισμού με ένα όραμα για μια ειρηνική κοινωνία και τη διατήρηση της ανθρώπινης αξιοπρέπειας. Παράλληλα, πρέπει να ζητήσουμε την άμεση απελευθέρωση του Hu Jia και όλων των άλλων ακτιβιστών που κρατούνται χωρίς δίκη, ούτως ώστε να επιστρέψουν στις οικογένειές τους και να έχουν πρόσβαση σε βασική ιατρική περίθαλψη.
<SPEAKER ID="175" NAME="Zbigniew Zaleski" AFFILIATION="PPE-DE">
(PL) Κυρία Πρόεδρε, ήθελα απλώς να μάθω αν η στρατηγική των "εντυπώσεων" ισχύει και εδώ. Αν ναι, θα ήθελα να δηλώσω εν συντομία ότι, όταν κάποιος βρίσκεται στην Κίνα δεν μπορεί να διακρίνει εμφανώς πώς λειτουργεί το σύστημα ελέγχου, παρότι αυτό λειτουργεί. Οι πολίτες αισθάνονται έντονα εγκλωβισμένοι στο καταπιεστικό καθεστώς που τους επιβάλλει το σύστημα. Εκτιμούμε ότι καλούμαστε να ευαισθητοποιήσουμε τον υπόλοιπο κόσμο για την κατάσταση, όπως ήδη ανέφεραν άλλοι βουλευτές. Αυτό είναι το μόνο όπλο που έχουμε στη διάθεσή μας. Σεβόμαστε την οικονομική ανάπτυξη που επετεύχθη στην Κίνα, αλλά σχεδόν πουθενά αλλού στον κόσμο δεν υπάρχουν άνθρωποι τόσο διαποτισμένοι από τον φόβο και την αυτολογοκρισία. Ως εκ τούτου, θαυμάζω βαθύτατα αυτά τα θαρραλέα άτομα στην Κίνα, που έδειξαν τέτοιο σθένος ώστε να διακινδυνεύσουν τη σταδιοδρομία τους, την ελευθερία τους και την ίδια τους τη ζωή για να επιστήσουν την προσοχή σε αυτήν την κατάσταση. Είναι ηθικό χρέος μας να σταθούμε δίπλα τους. Δεν υπάρχει καμία άλλη λύση, κανένας άλλος δρόμος μπροστά.
<SPEAKER ID="176" NAME="Ryszard Czarnecki" AFFILIATION="UEN">
(PL) Κυρία Πρόεδρε, σε συνέχεια των παρατηρήσεων του συναδέλφου μου βουλευτή από την Πολωνία, θα ήθελα να θέσω το εξής ερώτημα στην Επίτροπο Kuneva, εκμεταλλευόμενος την παρουσία της στο Σώμα. Λαμβάνοντας υπόψη τα τελευταία μερικά χρόνια, μπορούμε να πούμε πραγματικά ότι ο ειλικρινής σεβασμός για τα ανθρώπινα δικαιώματα αυξάνεται στη Λαϊκή Δημοκρατία της Κίνας; Έχουν συμβάλει πραγματικά οι Ολυμπιακοί Αγώνες, που θα διεξαχθούν τον Ιούλιο στο Πεκίνο, στο να αισθάνονται σήμερα οι κινέζοι αντιφρονούντες περισσότερο ασφαλείς και στο να δημιουργηθεί μια πιο πολιτισμένη βάση στις σχέσεις με την Ταϊβάν; Έχει αυξηθεί η ελεύθερη πρόσβαση στο Διαδίκτυο τα τελευταία δύο ή τρία χρόνια; Θα ήμουν ευγνώμων στην Επίτροπο για την απάντησή της. Διότι, όπως αναφέρει και η Βίβλος: "Αιτείτε, και δοθήσεται υμίν".
<SPEAKER ID="177" NAME="Meglena Kuneva">
Επιτροπή. - (EN) Κυρία Πρόεδρε, μόλις πριν από έναν μήνα η συνάδελφός μου, Επίτροπος Ferrero-Waldner, εξέφρασε σε αυτήν την αίθουσα τη βαθύτατη ανησυχία της Επιτροπής για τη συνεχή και συστηματική καταπίεση των υπερασπιστών των ανθρωπίνων δικαιωμάτων στην Κίνα. Ως εκ τούτου, η Επιτροπή προβληματίστηκε ακόμα περισσότερο όταν έμαθε για την αυθαίρετη κράτηση του κ. Hu Jia και υπενθυμίζει ότι ο Hu Jia υπέστη επανειλημμένες παρενοχλήσεις στο παρελθόν λόγων των δράσεών του για την προστασία των ανθρωπίνων δικαιωμάτων.
<P>
Εκφράζουμε επίσης την ανησυχία μας για την υγεία του κ. Hu Jia. Πάσχει από ηπατίτιδα Β και πρέπει να παίρνει καθημερινά φαρμακευτική αγωγή. Δεν είναι σαφές αν διασφαλίζεται η ημερήσια πρόσβαση στη φαρμακευτική αγωγή που χρειάζεται και αν μπορεί να υπολογίζει σε ιατρική βοήθεια κατά τη διάρκεια της κράτησής του στις δημοτικές φυλακές του Πεκίνου στο Dougezhuang.
<P>
Κατά την άποψη της Επιτροπής, η κράτηση του κ. Hu Jia υποχρεώνει την ΕΕ να δράσει με αυστηρό τρόπο λόγω του σαφούς συμπεράσματος ότι συνελήφθη συνεπεία του γεγονός ότι μίλησε ελεύθερα και ειλικρινά για την καταπίεση των υπερασπιστών των ανθρωπίνων δικαιωμάτων μέσω τηλεφωνικής σύνδεσης σε συνεδρίαση της Υποεπιτροπής Ανθρωπίνων Δικαιωμάτων του Ευρωπαϊκού Κοινοβουλίου τον Νοέμβριο του 2007.
<P>
Συνεπώς, θυμίζει την υπόθεση του Cao Dong, ενός οπαδού του Falun Gong, ο οποίος συνελήφθη και βρίσκεται ακόμα στη φυλακή μετά τη συνάντησή του με τον Αντιπρόεδρο του Ευρωπαϊκού Κοινοβουλίου στο Πεκίνο τον Μάιο του 2006. " κράτηση του κ. Hu Jia απαιτεί επίσης δράση από την ΕΕ ως διεθνή εταίρο για την προστασία των υπερασπιστών των ανθρωπίνων δικαιωμάτων. Χθες η τρόικα της ΕΕ έστειλε ένα αυστηρό διάβημα στις κινεζικές αρχές ζητώντας την άμεση απελευθέρωσή του. Ειλικρινά ελπίζουμε ότι οι κινεζικές αρχές θα καταλάβουν ότι το θέμα των υπερασπιστών των ανθρωπίνων δικαιωμάτων έχει σημαντική επίδραση στο κύρος της Κίνας στο ευρωπαϊκό κοινό και θα δράσουν αναλόγως.
<P>
Θέλω να διαβεβαιώσω αυτό το Σώμα ότι η ΕΕ θα παρακολουθεί πολύ στενά την εξέλιξη της υπόθεσης του κ. Hu Jia.
<P>
" Επιτροπή θέλει να χρησιμοποιήσει αυτήν την ευκαιρία για να παροτρύνει ξανά την κινεζική κυβέρνηση να επιτρέπει την έκφραση όλων των απόψεων. Αυτός είναι σημαντικός παράγοντας για τον τρόπο με τον οποίο η διεθνής κοινή γνώμη αντιμετωπίζει την Κίνα, ειδικά φέτος που τα μάτια όλου του κόσμου θα είναι στραμμένα στην Κίνα, καθώς πλησιάζουμε προς τους Ολυμπιακούς Αγώνες. Είμαστε πεπεισμένοι ότι μπορεί να επιτευχθεί μια πολύ πιο σταθερή κοινωνία η οποία θα επιτρέπει την ελευθερία της έκφρασης.
<P>
Επιτρέψτε μου, κλείνοντας, να πω ότι η Επιτροπή θα εντείνει τις προσπάθειές της για την επίτευξη βελτίωσης στη γενική κατάσταση των ανθρωπίνων δικαιωμάτων στην Κίνα. Σε αυτό το πλαίσιο, θα συνεχίσουμε να διαδραματίζουμε οργανικό ρόλο στην τρόικα, προετοιμάζοντας τον διάλογο και το σεμινάριο ΕΕ-Κίνας για τα ανθρώπινα δικαιώματα, ώστε οι συζητήσεις να συνεχίσουν να γίνονται πιο στοχοθετημένες.
<P>
Παρά την βραδεία πρόοδο που συντελείται στην κατάσταση των ανθρωπίνων δικαιωμάτων στην Κίνα, πιστεύουμε ακράδαντα ότι ο διάλογος ΕΕ-Κίνας για τα ανθρώπινα δικαιώματα παραμένει ένας από τους πιο αποτελεσματικούς τρόπους συμμετοχής της Κίνας σε ανοιχτές και λεπτομερείς συζητήσεις με σκοπό την επίτευξη μεταρρυθμίσεων στον τομέα των ανθρωπίνων δικαιωμάτων.
<SPEAKER ID="178" NAME="Πρόεδρος">
H συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.

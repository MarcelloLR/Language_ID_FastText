<CHAPTER ID="015">
Πράσινη Βίβλος για το Ευρωπαϊκό Υγειονομικό Δυναμικό (συζήτηση) 
<SPEAKER ID="437" NAME="Πρόεδρος">
" ημερήσια διάταξη προβλέπει την Πράσινη Βίβλο για το Ευρωπαϊκό Υγειονομικό Δυναμικό.
<SPEAKER ID="438" NAME="Ανδρούλα Βασιλείου">
Μέλος της Επιτροπής. - Κυρία Πρόεδρε, είμαι πολύ ευτυχής που κλήθηκα να κάνω μια δήλωση στο Κοινοβούλιο για την Πράσινη Βίβλο για το Ευρωπαϊκό Υγειονομικό Δυναμικό, που υιοθετήθηκε από την Επιτροπή στις 10 Δεκεμβρίου 2008.
<P>
Αυτή η πρόσκληση έρχεται σε μια κατάλληλη στιγμή, καθώς τώρα πλησιάζουμε το τέλος της φάσης διαβούλευσης, που θα ολοκληρωθεί στο τέλος του μήνα.
<P>
Είναι ξεκάθαρο ότι υπάρχουν αυξανόμενες πιέσεις σε όλα τα συστήματα υγείας της ΕΕ από τη γήρανση του πληθυσμού, απειλές για την υγεία, καθώς και αυξανόμενο κόστος των νέων τεχνολογιών και οι αυξημένες προσδοκίες των ασθενών - και όλα αυτά εν μέσω μιας δύσκολης οικονομικής κατάστασης.
<P>
Χωρίς ένα κατάλληλα εκπαιδευμένο και πρόθυμο υγειονομικό δυναμικό σε όλη την ΕΕ, θα απειληθεί η οικονομική βιωσιμότητα των Ευρωπαϊκών συστημάτων υγείας και θα αυξηθούν οι ανισότητες στον τομέα της υγείας.
<P>
Καθώς ο Ευρωπαϊκός πληθυσμός γερνά, το ίδιο συμβαίνει και με το υγειονομικό της δυναμικό, και οι νέοι που έρχονται να αντικαταστήσουν αυτούς που φεύγουν δεν επαρκούν. Πρέπει να εξετάσουμε τους λόγους για τους οποίους οι νέοι άνθρωποι δεν επιθυμούν να γίνουν επαγγελματίες υγείας.
<P>
Αυτό, σε συνδυασμό με την κινητικότητα των επαγγελματιών υγείας μέσα και μεταξύ των Κρατών Μελών, δημιουργεί κοινά προβλήματα σχετικά με το υγειονομικό δυναμικό για τα περισσότερα Ευρωπαϊκά συστήματα υγείας.
<P>
Αναμένω έναν μεγάλο αριθμό απαντήσεων στην Πράσινη Βίβλο από τους ενδιαφερόμενους οργανισμούς στον τομέα της υγείας που έχουν εκφράσει ανησυχίες για αυτό το σημαντικό ζήτημα.
<P>
Περιμένω επίσης παρεμβάσεις από τα μέλη του Κοινοβουλίου. Αυτές θα διευκολύνουν το έργο μας και θα υπηρετήσουν έναν κοινό στόχο.
<P>
" ανάλυση των απαντήσεων που θα λάβουμε, θα μας οδηγήσει στην ανάπτυξη στρατηγικών σε επίπεδο ΕΕ για τη στήριξη των Κρατών Μελών στην αντιμετώπιση αυτών των προκλήσεων.
<P>
" συζήτηση για το υγειονομικό δυναμικό είναι ξεχωριστή από τα θέματα που αναφέρονται στο σχέδιο οδηγίας για τα δικαιώματα των ασθενών στη διασυνοριακή υγειονομική περίθαλψη.
<P>
Όντως, αυτή η πρόταση εστιάζει στους κανόνες και τις ρυθμίσεις που χρειάζονται για να παρέχεται πρόσβαση, με ίσους όρους, σε ασφαλή και υψηλής ποιότητας υγειονομική περίθαλψη για ασθενείς που μετακινούνται στην Ευρώπη.
<P>
Ο πρωταρχικός στόχος του σχεδίου νόμου είναι η προστασία, με δίκαιο και συνεπή τρόπο, των δικαιωμάτων των ασθενών όπως αυτά αναγνωρίζονται από το Ευρωπαϊκό Δικαστήριο. Δεν επιθυμεί τη ρύθμιση διασυνοριακής παροχής υπηρεσιών υγείας, την ελευθερία εξασκήσεως επαγγέλματος ή την κινητικότητα των επαγγελματιών υγείας.
<P>
Παρόλα αυτά, δε σημαίνει ότι το σχέδιο οδηγίας αγνοεί την ασφάλεια και την ποιότητα περίθαλψης ασθενών που αναζητούν υγειονομική περίθαλψη στο εξωτερικό - κάτι που είναι εγγενώς συνδεδεμένο με το πλαίσιο στο οποίο παρέχεται η υγειονομική περίθαλψη τους επαγγελματίες υγείας.
<P>
Ως προς αυτό, το σχέδιο οδηγίας θέτει ξεκάθαρα έναν σημαντικό κανόνα, ότι δηλαδή, σχετικά με τη διασυνοριακή περίθαλψη, ισχύουν οι κανόνες της χώρας όπου γίνεται η θεραπευτική αγωγή.
<P>
Επιτρέψτε μου να αναφερθώ εν συντομία και σε άλλες διατάξεις, όπως αυτές στο Άρθρο 5 της πρότασης: τα Κράτη Μέλη θα δεσμευτούν στον ορισμό εθνικών προτύπων ποιότητας και ασφάλειας, στην αποτελεσματική εφαρμογή τους και στη γνωστοποίησή τους. Οι παροχείς υγειονομικής περίθαλψης θα δίνουν όλες τις σχετικές πληροφορίες για να έχουν τη δυνατότητα οι ασθενείς να λάβουν μια ενημερωμένη απόφαση - συμπεριλαμβανομένων των λεπτομερειών της ασφαλιστικής τους κάλυψης ή άλλους τρόπους προσωπικής ή συλλογικής ασφάλισης σχετικά με την επαγγελματική ευθύνη, που πρέπει να υπάρχουν σε όλα τα Κράτη Μέλη, οι ασθενείς θα έχουν ένα μέσο για να εκφράζουν τα παράπονά τους και να λαμβάνουν αποζημίωση όταν βλάπτονται από την υγειονομική περίθαλψη που λαμβάνουν.
<P>
Με αυτές τις αρχές και τους κανόνες, πιστεύω ότι το σχέδιο οδηγίας ορίζει μια σαφή σχέση μεταξύ του ασθενή και του παρόχου των υπηρεσιών για τη διασφάλιση επαρκούς πληροφόρησης καθώς και ασφαλούς και ποιοτικής περίθαλψης των Ευρωπαίων πολιτών που αποφασίζουν να ταξιδέψουν σε κάποιο άλλο Κράτος Μέλος για θεραπευτική αγωγή.
<P>
Επιτρέψτε μου να αναφέρω ότι, υπό την πρωταρχική ευθύνη του συναδέλφου μου Επιτρόπου McCreevy, υπάρχει ένα ακόμη σημαντικό τμήμα νομοθεσίας της ΕΕ, που ρυθμίζει την αμοιβαία αναγνώριση των επαγγελματικών προσόντων των γιατρών, των νοσοκόμων, των οδοντίατρων, των μαιών/ μαιευτών και των φαρμακοποιών. Αναφέρομαι στην Οδηγία 2005/36/ΕΚ, που βρίσκεται σε ισχύ. Αυτή η Οδηγία προβλέπει επίσης συγκεκριμένες υποχρεώσεις από την πλευρά των Κρατών Μελών σχετικά με την ανταλλαγή πληροφοριών στην περίπτωση μετακίνησης επαγγελματιών υγείας. Αυτή η ροή δεδομένων διευκολύνεται από τη χρησιμοποίηση του Συστήματος πληροφόρησης της εσωτερικής αγοράς (IMI), που ήδη επιτρέπει την ηλεκτρονική ανταλλαγή πληροφοριών για τα πέντε κύρια επαγγέλματα υγείας. Επιπλέον, εξετάζεται η επέκταση του IMI σε όλα τα νομοθετικά κατοχυρωμένα επαγγέλματα.
<P>
Ολοκληρώνοντας, η αντιμετώπιση των προκλήσεων του υγειονομικού δυναμικού της ΕΕ με την ταυτόχρονη διασφάλιση της οικονομικής βιωσιμότητας των συστημάτων υγείας θα είναι ένα από τα σημαντικότερα έργα για την Ευρώπη στην επόμενη δεκαετία. Αυτό απαιτεί μια γενική προσέγγιση πολιτικής, καθώς κανένα Κράτος Μέλος δεν μπορεί ρεαλιστικά να βρει μόνο του τη λύση. " λύση δεν μπορεί απλά να είναι η προσέλκυση επαγγελματιών υγείας από αναπτυσσόμενες χώρες, όπου η έλλειψη είναι ακόμη μεγαλύτερη.
<P>
Για αυτό το σκοπό, η Πράσινη Βίβλος θα δώσει χώρο για συζητήσεις και περαιτέρω ορισμό των θεμάτων που διακυβεύονται, οδηγώντας στο σχεδιασμό κοινών δράσεων, όπου χρειάζεται. Γνωρίζω ότι οι προσδοκίες σας είναι υψηλές, και βασίζομαι στη βοήθειά σας για την εξεύρεση λύσεων για τη στήριξη της ανεκτίμητης συμβολής που έχουν στις ζωές όλων μας οι επαγγελματίες υγείας.
<SPEAKER ID="439" NAME="Πρόεδρος">
Κυρία Επίτροπε, είμαι σίγουρος ότι θα έχετε μια πολύ γόνιμη απάντηση από τους ευρωβουλευτές στο αίτημά σας για παρεμβάσεις στην Πράσινη Βίβλο για το Ευρωπαϊκό Υγειονομικό Δυναμικό.
<SPEAKER ID="440" NAME="John Bowis">
εξ ονόματος της Ομάδας PPE-DE. - Κυρία Πρόεδρε, θα ήθελα να ευχαριστήσω την Επίτροπο, τόσο γιατί αφιέρωσε το απόγευμά της για να έρθει σε αυτή τη γεμάτη αίθουσα, όσο και γατί μας μετέφερε το μήνυμα αυτό. " Πράσινη Βίβλος είναι σημαντική και πρέπει να αποτελέσει το έναυσμα για μια μεγάλη συζήτηση στους κόλπους του Κοινοβουλίου αλλά και εκτός.
<P>
Έθεσε ένα-δύο ερωτήματα στην πρότασή της, συμπεριλαμβανομένου του ερωτήματος για τους λόγους που δεν έρχονται περισσότεροι νοσοκόμοι και γιατροί. Θα προσέθετα ότι αυτό αποτελεί το μισό ερώτημα. Το άλλο μισό είναι γιατί φεύγουν τόσοι πολλοί. " απάντηση για αυτό θα ήταν η εξεύρεση τρόπων προσέλκυσης και συγκράτησης επαγγελματιών υγείας. Αυτό ισχύει ιδιαίτερα ίσως για τους νοσοκόμους, αλλά και επίσης και για τους γιατρούς και για άλλους θεραπευτές κ.ά. Πιστεύω ότι πρέπει να εξετάσουμε τις δομές σταδιοδρομίας που παρέχουμε. Πρέπει να δούμε κατά πόσο η προαγωγή αντιμετωπίζεται ως προοπτική. Πρέπει να μειώσουμε ορισμένα εμπόδια μέσα και ανάμεσα στα επαγγέλματα. Πρέπει να διασφαλίσουμε ότι το εργασιακό περιβάλλον είναι ευχάριστο. Θα είναι δύσκολο αλλά μπορεί και να γίνει ομαλά παράλληλα. Πρέπει να εξασφαλίσουμε την ύπαρξη ερευνητικών εγκαταστάσεων στην Ευρώπη, έτσι ώστε να μην έχουμε διαρροή στο εξωτερικό. Ίσως, πάνω από όλα, πρέπει να ακούσουμε τους επαγγελματίες του χώρου. Πολύ συχνά - το γνωρίζω από όταν ήμουν στην κυβέρνηση και το γνωρίζετε ως Επίτροπος - ακούμε τους επικεφαλής και δεν πηγαίνουμε επί τόπου στα κρεβάτια να ακούσουμε τους νοσοκόμους και τους γιατρούς που αντιμετωπίζουν τα προβλήματα. Εάν κάναμε αυτά τα πράγματα, τότε ίσως να εφαρμόζαμε πιο αποτελεσματικά την πολιτική μας.
<P>
Εγώ φυσικά, θα ήθελα να αναφερθώ - όπως έκανε και η Επίτροπος - στην έκθεσή μου, τη μελέτη του Κοινοβουλίου για τη διασυνοριακή υγεία. Είπαμε εξαρχής ότι παράλληλα με αυτό, εξίσου σημαντικά ήταν τα δύο μέτρα που δεν εφαρμόζονταν την ίδια στιγμή. Ένα από αυτά ήταν φυσικά η ασφάλεια των ασθενών και έχουμε το παράδειγμα ενός μέτρου που επιταχύνθηκε για να φτάσει σε ένα επιθυμητό επίπεδο, αλλά παρόλα αυτά, βρίσκεται ακόμη πίσω. Αφορά τους επαγγελματίες υγείας. Χρειαζόμαστε τους επαγγελματίες υγείας που θα παρέχουν αυτή την υπηρεσία - αυτή την υποστήριξη - τη διασυνοριακή φροντίδα για να μπορούν οι ασθενείς να μετακινούνται με ασφάλεια και αξιοπιστία. Όντως, βρισκόμενοι εδώ στο Στρασβούργο, σκεπτόμαστε το παράδειγμα του Στρασβούργου, της Λιέγης, του Λουξεμβούργου, όπου η έννοια του δικτύου αναφοράς μπορεί να έχει μεγαλύτερη αξία σχετικά τόσο με τους ασθενείς όσο και την εκπαίδευση και την έρευνα.
<P>
" Επίτροπος αναφέρθηκε στην μετακίνηση των επαγγελματιών υγείας, και πρέπει να βρεθούν τρόποι να πραγματοποιηθεί αυτό χωρίς να τεθεί σε κίνδυνο η ασφάλεια των ασθενών. Πιστεύω ότι αυτό περιλαμβάνει το ζήτημα των γλωσσικών εξετάσεων, που δεν αποτελούν εμπόδιο αλλά πρέπει να είναι ένα μέτρο προστασίας για τους ασθενείς. " Επίτροπος αναφέρθηκε επίσης στην αναγνώριση των επαγγελματικών προσόντων. Αυτό είναι ξεκάθαρα σημαντικό, είτε σου παρέχεται φροντίδα στο σπίτι από ένα γιατρό, είτε πηγαίνεις στο εξωτερικό να βρεις εκεί έναν τοπικό γιατρό. Υπάρχουν κάποια επαγγέλματα - και η χειροπρακτική είναι ένα από αυτά - που αναγνωρίζονται σε ορισμένες χώρες ενώ σε άλλες όχι. Πρέπει να βρούμε τρόπους να φέρουμε στο κέντρο του σχεδιασμού μας αυτά τα παραϊατρικά επαγγέλματα.
<P>
Χρειάζεται επίσης να μεριμνήσουμε για την ασφάλεια των ασθενών όσον αφορά γιατρούς που τους έχει επιβληθεί ποινή ή τους έχει αφαιρεθεί η άδεια άσκησης επαγγέλματος - γιατροί, νοσοκόμοι, οποιοσδήποτε επαγγελματίας υγείας - και στην έκθεσή μου, ζητώ από την Επιτροπή να διευκολύνει αυτή την προσπάθεια. Πιστεύω ότι είναι κάτι που πρέπει να εξετάσουμε περισσότερο σε βάθος.
<P>
" Επίτροπος πολύ σωστά αναφέρθηκε στη διαρροή εγκεφάλων. Προκαλεί θλίψη το γεγονός ότι δεν "παράγουμε" αρκετούς επαγγελματίες υγείας αλλά τους αποσπούμε από τις χώρες που τους χρειάζονται. Εάν κοιτάξουμε τα στοιχεία, βλέπουμε ότι, κατά μέσο όρο, 1 στους 4 γιατρούς και 1 νοσοκόμος στους 20 έχει εκπαιδευθεί στην Αφρική και εργάζεται στις χώρες του ΟΟΣΑ. Εν μέρει οφείλεται στο ότι εμείς, ως χώρες, τους "κλέβουμε" από εκεί και εν μέρει στο ότι οι ΜΚΟ μας που τους χρησιμοποιούν και τους προσελκύουν στην κάθε χώρα, τους πληρώνουν περισσότερο από ότι θα πληρώνονταν στις χώρες τους. Συνεπώς, δεν επιστρέφουν για να εργαστούν εκεί.
<P>
Όλα αυτά είναι σημαντικά κυρία Επίτροπε. Πρέπει να κοιτάξουμε την ασφάλεια των επαγγελματιών υγείας. Πρέπει να βάλουμε στην ημερήσια διάταξή μας τα ατυχήματα από βελόνες και τις νοσοκομειακές λοιμώξεις, καθώς και τις επιθέσεις στο προσωπικό. Γνωρίζουμε από πρόσφατες επαφές μας με μαίες για τις δυσκολίες που αντιμετωπίζουν στην απόκτηση ασφάλειας επαγγελματικής ευθύνης. Αυτά είναι ορισμένα ζητήματα που ελπίζω ότι θα είναι στο επίκεντρο των συζητήσεων μας σε αυτή την ευπρόσδεκτη Πράσινη Βίβλο.
<SPEAKER ID="441" NAME="Jules Maaten" LANGUAGE="NL">
Κυρία Πρόεδρε, θα ήθελα να επικροτήσω τα περισσότερα από όσα είπε ο κύριος Bowis πριν λίγο. " Πράσινη Βίβλος που μας παραδώσατε κυρία Επίτροπε, είναι ένα εξαιρετικό έγγραφο. Δε χρειάζεται να ειπωθεί φυσικά ότι δεν μπορούμε να περιμένουμε τις αντιδράσεις που θα έχει, όπως συμβαίνει πάντα με τις Πράσινες Βίβλους. Αυτές είναι φυσικά, εν μέρει, προβλέψιμες, αλλά είναι σε κάθε περίπτωση, χρήσιμο να υπάρχουν αυτές, έτσι να ενσωματωθούν σε πιθανή μελλοντική νομοθεσία.
<P>
Αυτή η Πράσινη Βίβλος είναι σημαντική, καθώς αφορά ένα ζήτημα που πρέπει να αντιμετωπιστεί. " Πράσινη Βίβλος είναι αποτέλεσμα μιας αντιπαράθεσης που προέκυψε σχετικά με προτάσεις που υπέβαλλε ο κύριος Bolkestein τότε, και χαιρετίζουμε το γεγονός ότι η Επιτροπή το χειρίζεται κατά αυτόν τον τρόπο, με τη δέουσα προσοχή, με μια Πράσινη Βίβλο και με ευρύ περιθώριο συζήτησης, καθώς υπάρχει κατά τη γνώμη μου, πάνω από όλα, μεγάλη ανησυχία γύρω από αυτό το ζήτημα. Για αυτό δε θέλω να περιορίσω την ομιλία μου μόνο στο θέμα των επαγγελματιών υγείας, καθώς πιστεύω ότι θα βρούμε τον ίδιο φόβο για το άγνωστο στην Ευρωπαϊκή διάσταση της υγειονομικής περίθαλψης και σε άλλους τομείς επίσης.
<P>
Έχουν γίνει πολλά τα τελευταία χρόνια στον τομέα της δημόσιας υγείας στην Ευρωπαϊκή Ένωση, τόσο από τους προκατόχους σας όσο και από εσάς κυρία Επίτροπε· θα ήθελα έτσι να αδράξω την ευκαιρία για να σας συγχαρώ κυρία Επίτροπε, για τη "σφραγίδα" που καταφέρατε να αφήσετε στην πολιτική αυτή σε σχετικά μικρό χρονικό διάστημα. Δεν πίστευα ότι κάτι τέτοιο θα ήταν δυνατό σε τόσο μικρό χρονικό διάστημα, και πιστεύω ότι μπορούμε όλοι να είμαστε υπερήφανοι για τον τρόπο που καταφέρατε να το επιτύχετε.
<P>
Έχουν επιτευχθεί πολλά τα τελευταία χρόνια, για παράδειγμα στον τομέα των φαρμάκων για παιδιατρική χρήση, ένα πρόβλημα για το οποίο το κοινό δε γνωρίζει καν την ύπαρξη, αλλά για το οποίο η Ευρωπαϊκή λύση βρίσκεται στην ημερήσια διάταξη, καθώς τα Κράτη Μέλη δεν μπορούν να το επιλύσουν μόνα τους. Εδώ δικαιώνονται οι οικονομίες κλίμακας. Πιστεύω ότι αυτό ισχύει και σε άλλους τομείς: στην πολιτική για τον καπνό και την αποθάρρυνση του καπνίσματος, για παράδειγμα, όπου η Ευρωπαϊκή Ένωση ηγείται της προσπάθειας, όχι μόνο στους κόλπους της Ένωσης, αλλά και εκτός. Σε αυτή την περίπτωση, είναι ακριβώς οι οικονομίες κλίμακας που μας καθιστούν αποτελεσματικούς. Ασχολούμαστε επίσης πολύ με τη διασυνοριακή φροντίδα και την προστασία των δικαιωμάτων των ασθενών στην Ευρώπη, επίσης κάτω από το άγρυπνο μάτι του εισηγητή κυρίου Bowis, και ελπίζω και αναμένω ότι θα επιτύχουμε ένα θετικό αποτέλεσμα και σε αυτόν τον τομέα.
<P>
Παρόλα αυτά, κάθε φορά που συζητείται ένα θέμα, παρατηρείται ότι όχι μόνο οι υπουργοί, αλλά και οι συνάδελφοι ευρωβουλευτές στα εθνικά κοινοβούλια, εμφανίζονται διστακτικοί να διευρύνουν την Ευρωπαϊκή συνεργασία στον τομέα της υγειονομικής περίθαλψης. Έχοντας 27 διαφορετικά συστήματα στην Ευρωπαϊκή Ένωση, είμαστε όλοι πεπεισμένοι ότι το δικό μας μοντέλο υγειονομικής περίθαλψης είναι το καλύτερο. Σε όποιον μιλάς, προσπαθεί να σε πείσει ότι το δικό του σύστημα ξεχωρίζει. Αυτό είναι φυσικά, αδύνατο. Δε γίνεται να υπάρχουν 27 διαφορετικά συστήματα που να είναι όλα τα καλύτερα ταυτόχρονα.
<P>
Δε χρειάζεται να πούμε φυσικά ότι έχει επενδυθεί μεγάλη προσπάθεια σε ένα τέτοιο σύστημα σε κάθε χώρα. Σε κάθε περίπτωση, εμπλέκονται άνθρωποι και καλώς εννοούμενα συμφέροντα. Όταν τελικά επιτυγχάνεται μια ισορροπία, η Ευρωπαϊκή Ένωση έρχεται ξαφνικά με μια ιδέα που νομίζουμε ότι είναι η καλύτερη. Καταλαβαίνω πολύ καλά ότι αυτό θα συναντήσει αντιδράσεις.
<P>
Σε ορισμένους τομείς παρόλα αυτά, αυτές ακριβώς οι οικονομίες κλίμακας - για παράδειγμα, στην περίπτωση σπάνιων ασθενειών - μπορούν να ωφελήσουν τους ασθενείς και τα ίδια τα συστήματα. Υπάρχουν πολλοί λόγοι για περισσότερη Ευρωπαϊκή συμμετοχή στον τομέα της δημόσιας υγείας. Σχεδόν 40 000 ασθενείς στην Ευρώπη περιμένουν μεταμόσχευση οργάνων και κάθε μέρα, σχεδόν δέκα άνθρωποι σε αυτές τις λίστες αναμονής, πεθαίνουν.
<P>
Κάθε χρόνο, η κατάχρηση του οινοπνεύματος στοιχίζει τη ζωή σε 195 000 ανθρώπους και κοστίζει στην Ευρωπαϊκή οικονομία EUR 125 δισεκατομμύρια. Αυτό είναι ένα ζήτημα που δεν μπορεί να αντιμετωπιστεί ούτε καν σε εθνικό επίπεδο, αλλά καλύτερα σε τοπικό. Υπάρχουν από την άλλη πλευρά όμως, Ευρωπαϊκές τάσεις, όπως για παράδειγμα στην περίπτωση της κατάχρησης οινοπνεύματος από νέους ανθρώπους. Πρέπει να εξετάσουμε κατά πόσο αυτό δεν πρέπει τελικά να αντιμετωπιστεί σε Ευρωπαϊκό επίπεδο. Υποχρεωνόμαστε, παρόλα αυτά, στη βάση των υπαρχουσών Συνθηκών, να αντιμετωπίσουμε αυτά τα προβλήματα.
<P>
Πρέπει παρόλα αυτά, να επιτύχουμε περισσότερα, για παράδειγμα - και εδώ είναι που βρίσκεται η αξία της Πράσινης Βίβλου - όσον αφορά την πραγματικά ελεύθερη κυκλοφορία των υπηρεσιών υγείας. Είμαι σίγουρος ότι αν αποδεχόμασταν την ύπαρξη όλων αυτών των προβλημάτων, καθώς υπάρχουν αρκετά, και βρίσκαμε λύσεις, για παράδειγμα να αποφευχθούν τα ιατρικά λάθη, ή να βελτιωθεί η ασφάλεια δικαίου των ασθενών, αλλά και των επαγγελματιών υγείας, αυτό τελικά θα ωφελούσε τους πάντες, δεδομένου ότι αυτή η ελεύθερη κυκλοφορία θα οργανωθεί με έναν υπεύθυνο τρόπο και θα γίνει δυνατή η πραγματοποίησή της.
<P>
Εάν η καλύτερη συνεργασία στον τομέα της δωρεάς οργάνων και η αποτελεσματική συνεργασία για την προστασία από πανδημίες - κάτι που πάντα αναφέρω - δεν αντιμετωπιστούν σε Ευρωπαϊκό επίπεδο, είμαι σίγουρος ότι θα αντιμετωπίσουμε μεγαλύτερα προβλήματα, εάν για παράδειγμα, στο μέλλον, μια επιδημία γρίπης έρθει από την Ταϊλάνδη. " Επιτροπή θα πρέπει, σε αυτές τις περιπτώσεις, να μπορεί να λάβει μέτρα για την κρίση μέσα σε 24 ώρες.
<P>
Τέλος, το Άρθρο 152 δεν πληρεί, κατά τη γνώμη μου, τις προϋποθέσεις για την οργάνωση αποτελεσματικής Ευρωπαϊκής δράσης στο μέλλον. Εάν σκεπτόμασταν την αλλαγή της Συνθήκης κάποια στιγμή στο μακρινό μέλλον, θα έπρεπε, κατά τη γνώμη μου, να εξετάσουμε την επέκταση της νομικής βάσης για τη δημόσια υγεία σε αυτή τη νέα Συνθήκη.
<SPEAKER ID="442" NAME="Bart Staes" LANGUAGE="NL">
Κυρία Πρόεδρε, θα ήθελα να συγχαρώ μετά τον κύριο Bowis και τον κύριο Maaten και εγώ με τη σειρά μου την Επίτροπο για την Πράσινη Βίβλο της που, κατά τη γνώμη μου, ήρθε ακριβώς στην κατάλληλη στιγμή. " Επίτροπος ανέφερε ότι η αύξηση της γήρανσης του πληθυσμού θα επιφέρει μεγαλύτερη πίεση στα συστήματα υγείας, αλλά κυρίως και στους επαγγελματίες υγείας. Όντως, όποιος αφιερώσει λίγο χρόνο για να ακούσει τους ανθρώπους που εργάζονται σε αυτόν τον τομέα, θα καταλάβει ότι οι γενικές εργασιακές συνθήκες είναι πολύ σκληρές, τόσο σωματικά όσο και πνευματικά.
<P>
" εργασία σε αυτό τον τομέα απαιτεί πολλά από τους εργαζόμενους και είναι συχνά κακοπληρωμένη. Δεν πρέπει να αποτελεί έκπληξη έτσι, ότι η εναλλαγή του προσωπικού σε αυτές τις θέσεις εργασίας είναι πολύ υψηλή. Επίσης, πολύ συχνά τα συμβόλαια είναι επισφαλούς εργασίας, με αποτέλεσμα πολλοί να εγκαταλείπουν πρόωρα τον τομέα αυτό. Κατά τη γνώμη μου, η ΕΕ θα πρέπει να επιδιώξει έναν αριθμό πραγμάτων στην πολιτική της: βιώσιμη απασχόληση, ένα καλό εργασιακό περιβάλλον, ασφαλή εργασία, καμία διαρροή εγκεφάλων, και αξιοπρεπή εργασία.
<P>
" Επίτροπος ορθά αναφέρθηκε στην οδηγία με την οποία ασχολείται ο κύριος Bowis, την Οδηγία για τη διασυνοριακή υγειονομική περίθαλψη. Παρόλα αυτά, στις επαφές που είχα με ανθρώπους του τομέα αυτού, αναδείκνυαν τη σχέση μεταξύ της εργασίας ως επαγγελματίας υγείας και της Οδηγίας για το Χρόνο Εργασίας. Στην Οδηγία για το Χρόνο Εργασίας, οι συμβάσεις και όχι οι άνθρωποι, χρησιμοποιούνται για να καθοριστεί η διάρκεια.
<P>
Έχω πληροφορηθεί ότι υπάρχουν Πολωνοί γιατροί που δουλεύουν σε Πολωνικά νοσοκομεία με κανονικές συμβάσεις κατά τη διάρκεια της εβδομάδας, και πηγαίνουν στο "νωμένο Βασίλειο το σαββατοκύριακο για να κάνουν μια 48ωρη βάρδια εκεί. Αυτό φυσικά είναι ανήκουστο. Αυτό είναι κάτι που πρέπει να ληφθεί υπόψη βεβαίως στην Οδηγία για το Χρόνο Εργασίας. Ελπίζω έτσι ότι θα επιληφθούμε αυτού του ζητήματος όταν συζητήσουμε για την Πράσινη Βίβλο.
<SPEAKER ID="443" NAME="Kωvσταντίνος Δρούτσας">
εξ ονόματος της ομάδας GUE/NGL. - Κυρία Πρόεδρε, η Πράσινη Βίβλος για το ευρωπαϊκό υγειονομικό δυναμικό αποκαλύπτει τα σχέδια του κεφαλαίου και της Ευρωπαϊκής Ένωσης στην κατεύθυνση της ιδιωτικοποίησης και εμπορευματοποίησης της υγείας-πρόνοιας με οδυνηρές συνέπειες σε βάρος των εργατικών λαϊκών οικογενειών και στους εργαζόμενους στο χώρο της υγείας.
<P>
Οι αλλαγές αυτές είναι μέρος των γενικότερων αντιλαϊκών ανατροπών στην κοινωνική ασφάλιση και στις κοινωνικές υπηρεσίες, που προωθούνται σε όλες τις χώρες της Ευρωπαϊκής Ένωσης με την ενεργή στήριξη και τη συνενοχή των κεντροδεξιών και κεντροαριστερών δυνάμεων, οι οποίες αντιμετωπίζουν την υγεία σαν εμπόρευμα, πηγή κερδοφορίας του κεφαλαίου, και τους ασθενείς και τις οικογένειές τους σαν πελάτες.
<P>
Κεντρικός στόχος είναι η επέκταση της επιχειρηματικής δραστηριότητας του κεφαλαίου και η οικοδόμηση ενός συστήματος όπου οι δημόσιες υπηρεσίες υγείας θα λειτουργούν με ιδιωτικά κριτήρια σε ανταγωνισμό με τον ιδιωτικό τομέα.
<P>
Τα πρώτα θύματα αυτού του εμπορευματοποιημένου συστήματος υγείας είναι οι ίδιοι οι εργαζόμενοι στον τομέα αυτό. Το 10% του εργατικού δυναμικού της Ευρωπαϊκής Ένωσης, οι εργαζόμενοι αυτοί, εργάζονται συχνά κάτω από απαράδεκτες και επικίνδυνες για τους ασθενείς συνθήκες. " διαρκής παραβίαση των χρονικών ορίων εργασίας αποτελεί μάλλον τον κανόνα παρά την εξαίρεση. Οι αμοιβές τους, στον δημόσιο τουλάχιστον τομέα, περιορίζονται, όπως και η αποτελεσματικότητά τους, λόγω των επιλογών των ιδιωτικών ασφαλιστικών εταιριών. Το κεντρικό ζήτημα της Πράσινης Βίβλου είναι η κινητικότητα των εργαζομένων, η εφαρμογή των κανόνων της οδηγίας Bolkestein στο χώρο της υγείας.
<P>
" υγεία είναι κοινωνικό αγαθό και όχι εμπόρευμα. Οι εργαζόμενοι σ' αυτήν προσφέρουν κοινωνική υπηρεσία και, όχι, δεν είναι μέσα παραγωγής κερδών! Μόνο ο αγώνας των εργαζομένων μπορεί να εξασφαλίσει αποκλειστικά δημόσιες, δωρεάν και υψηλής ποιότητας υπηρεσίες υγείας, μακριά από κάθε ιδιωτική επιχειρηματική δραστηριότητα.
<SPEAKER ID="444" NAME="Kathy Sinnott">
εξ ονόματος της Ομάδας IND/DEM. - Κυρία Πρόεδρε, στον τομέα της υγείας απασχολούνται περισσότεροι άνθρωποι από ότι σε κάθε άλλο τομέα. Οι ομάδες των επαγγελματιών υγείας που μας έρχονται κατευθείαν στο μυαλό είναι οι γιατροί, οι νοσοκόμοι, οι φαρμακοποιοί και οι οδοντίατροι, οι οποίοι με τη βοήθεια ακτινολόγων, τεχνικών εργαστηρίων, ερευνητών, θεραπευτών, βιοχημικών και ενός στρατού διοικητικών υπαλλήλων και προσωπικού φροντίζουν για τη λειτουργία των υπηρεσιών υγείας.
<P>
Υπάρχει επίσης μια δεύτερη ομάδα επαγγελματιών: οι βοτανοθεραπευτές, οι χειροπράκτες, οι οστεοθεραπευτές, οι ομοιοπαθητικοί και οι διατροφολόγοι οι οποίοι εστιάζουν σε μια πιο φυσική προσέγγιση της υγείας.
<P>
Τέλος, υπάρχουν οι οικογενειακοί φροντιστές, η μεγαλύτερη ομάδα επαγγελματιών υγείας που δουλεύουν μέρα και νύχτα, χωρίς αμοιβή, στον τομέα της υγείας.
<P>
Επιστρέφοντας στην πρώτη ομάδα, η Επιτροπή, στην έκθεση αυτή, εκφράζει τις ανησυχίες της ότι ο αριθμός των επαγγελματιών που απασχολούνται στον κύριο κορμό της υγειονομική περίθαλψης, δεν επαρκεί για να καλυφθούν οι ανάγκες της αυξανόμενης ζήτησης. " Επιτροπή τονίζει την ανάγκη προσέλκυσης νέων ανθρώπων σε αυτά τα επαγγέλματα. Ωστόσο, σε ορισμένες χώρες, δεν είναι αυτό το πρόβλημα.
<P>
Τον περασμένο μήνα στην Ιρλανδία, 3 500 νέοι άνθρωποι έδωσαν εξετάσεις για μία από τις λίγες εκατοντάδες θέσεις στις ιατρικές σχολές. Παρομοίως, θα υπάρχουν πολλοί περισσότεροι νέοι που θα κάνουν αίτηση για νοσηλευτές, θεραπευτές κτλ, από όσους μπορούν να δεχτούν τα πανεπιστήμιά μας.
<P>
Επίτροπε, δεν είναι θέμα προσέλκυσης νέων ανθρώπων, είναι περισσότερο παροχής ευκαιριών για εκπαίδευση. Οι μαθητές της δευτεροβάθμιας εκπαίδευσης στην Ιρλανδία προσπαθούν να οικοδομήσουν μια καριέρα στην ιατρική, αλλά δυστυχώς, καθίσταται ανέφικτη από ένα σύστημα ποσόστωσης που δεν επηρεάζεται από τη ζήτηση, κάτι που μας αφήνει με σοβαρές ελλείψεις πτυχιούχων επαγγελματιών.
<P>
Γνωρίζω ότι παρόμοιες διαφορές μεταξύ εκπαίδευσης και ζήτησης υπάρχουν και σε άλλες Ευρωπαϊκές χώρες. Πιστεύω ότι, προσπαθώντας να προσελκύσουμε νέους στο επάγγελμα αυτό, το μόνο που θα κάνουμε είναι να τους απογοητεύσουμε μέχρις ότου τους παρέχουμε τις ευκαιρίες να αποκτήσουν αυτά τα προσόντα.
<P>
Μη δίνοντας τη δυνατότητα σε αυτούς τους μαθητές να εκπαιδευθούν και δημιουργώντας έτσι τεχνητή έλλειψη, εμείς έπειτα, εξ ανάγκης, φέρνουμε ιατρικό προσωπικό από τρίτες χώρες - ακόμη και από τις πιο φτωχές - αφήνοντας τους δικούς τους ανθρώπους χωρίς ιατρική βοήθεια και δημιουργώντας διαρροή εγκεφάλων.
<P>
" δεύτερη ομάδα των επαγγελματιών υγείας στην οποία αναφέρθηκα, όπως οι βοτανοθεραπευτές, δυστυχώς δεν αναφέρθηκαν σε αυτή την έκθεση. " παράλειψη αυτή, δεν αναγνωρίζει την πολύτιμη συμβολή που έχουν στη διατήρηση της υγείας των Ευρωπαίων και δε συνάδει με τις επιθυμίες πολλών Ευρωπαίων που ζητούν τη βοήθειά τους.
<P>
Αυτός ο τομέας είναι πολύ σημαντικός. Οι εμφανείς προσπάθειες της Επιτροπής να τον αποκρύψει με οδηγίες, όπως η Οδηγία για συμπληρώματα διατροφής που περιέχουν βιταμίνες και ανόργανες ουσίες, διευρύνουν περαιτέρω αυτό το αυξανόμενο χάσμα μεταξύ της πολιτικής της ΕΕ και των καθημερινών υγειονομικών επιλογών των ανθρώπων.
<P>
Τέλος, θα ήθελα να αναφερθώ στην τρίτη και μεγαλύτερη ομάδα επαγγελματιών υγείας: τους οικογενειακούς φροντιστές. Αυτοί οι άνθρωποι φροντίζουν εξαρτημένα ηλικιωμένα άτομα και άτομα με ειδικές ανάγκες. Τους χρειαζόμαστε όλο και περισσότερο κάθε χρόνο, όχι λιγότερο. Καθώς η γήρανση του πληθυσμού της Ευρώπης και ο αριθμός ατόμων με ειδικές ανάγκες αυξάνεται, δεν μπορούμε να τους θεωρούμε δεδομένους. Ο μόνος τρόπος για να συνεχίσει να υπάρχει η σημαντική τους φροντίδα είναι αν τους υποστηρίξουμε στην εργασία τους.
<P>
Τέλος, η ευθύνη μας όσον αφορά τον τομέα της υγείας, είναι πιο σημαντική από ποτέ. " Επιτροπή διατυπώνει ορθά ότι υπάρχουν νέες και επανεμφανιζόμενες απειλές για την υγεία, όπως οι μεταδοτικές ασθένειες. Παρόλα αυτά, η Επιτροπή πρέπει να υπογραμμίσει ιδιαίτερα ότι όλες οι χρόνιες ασθένειες που σχετίζονται με δυσλειτουργίες του ανοσοποιητικού συστήματος αυξάνονται, για παράδειγμα, το άσθμα, οι αλλεργίες, η σκλήρυνση κατά πλάκας, ο αυτισμός, ο διαβήτης, η επιληψία, το ινομύωμα και πολλές άλλες.
<P>
Θα συμβούλευα την Επιτροπή να εξετάσει κάθε μία από αυτές τις ασθένειες που παρουσιάζουν αύξηση και να προσπαθήσει να καταλάβει τι προκαλεί αυτές τις επιδημίες καθώς η ανεξέλεγκτη αύξηση και η προσβολή όλο και περισσότερων ανθρώπων, είναι τόσο απάνθρωπη όσο και μη βιώσιμη.
<SPEAKER ID="445" NAME="Nicodim Bulzesc" AFFILIATION="PPE-DE">
Κυρία Πρόεδρε, χαιρετίζω την Πράσινη Βίβλο της Επιτροπής και το στόχο της αύξησης της αναγνώρισης των ζητημάτων του υγειονομικού δυναμικού της ΕΕ καθώς και του καθορισμού των προκλήσεων και των δράσεων που μπορούν να ληφθούν.
<P>
Παρόλα αυτά, θα ήθελα να αδράξω την ευκαιρία για να τονίσω μια πλευρά της Πράσινης Βίβλου, την εκπαίδευση δηλαδή του υγειονομικού δυναμικού. Έθεσα σε εφαρμογή τη Γραπτή Δήλωση 0095/2008 για αυτό το ζήτημα, η οποία βρίσκεται σε εξέλιξη. Υποστηρίζω σθεναρά την άποψη ότι είναι απολύτως απαραίτητο να αναπτυχθούν εκπαιδευτικά προγράμματα όσον αφορά την επικοινωνία έτσι ώστε να μπορεί το υγειονομικό δυναμικό να παρέχει ξεκάθαρες και πιο ολοκληρωμένες πληροφορίες στους ασθενείς. " ικανότητα των ασθενών να κατανοούν υγειονομικά και ιατρικά θέματα είναι στενά συνδεδεμένη με τη σαφήνεια των πληροφοριών. Παρόλες τις διάφορες πρωτοβουλίες για τη βελτίωση της ποιότητας και της διαθεσιμότητας των πληροφοριών υγείας, έρευνες δείχνουν ότι οι ασθενείς επιθυμούν περισσότερες πληροφορίες από αυτές που λαμβάνουν και οι επαγγελματίες υγείας έχουν την τάση να υπερεκτιμούν τον όγκο των πληροφοριών που παρέχεται.
<SPEAKER ID="446" NAME="Ewa Tomaszewska" AFFILIATION="UEN">
(PL) Κυρία Πρόεδρε, η έλλειψη υγειονομικού δυναμικού αποτελεί ένα παγκόσμιο φαινόμενο. Παρόλα αυτά, το νιώθουμε αυτό πιο έντονα στη δική μας "αυλή". " έλλειψη ειδικευμένης ιατρικής βοήθειας, η έλλειψη κλινικής εμπειρίας σε ορισμένες ειδικότητες και συγκεκριμένων ιατρικών υπηρεσιών, οδηγεί τους ανθρώπους να αναζητούν ιατρική βοήθεια σε άλλες χώρες.
<P>
Είναι έτσι πολύ σημαντικό να ορίσουμε τις αρχές της διασυνοριακής περίθαλψης. Ο ασθενής έχει το δικαίωμα να γνωρίζει το επίπεδο των υπηρεσιών που προσφέρεται από συγκεκριμένα κέντρα, πως θα χρηματοδοτηθεί η περίθαλψη, πόσο θα συνεισφέρει το υγειονομικό σύστημα της χώρας του ασθενούς για τη θεραπεία ή την αποκατάσταση και πόσο θα χρειαστεί να πληρώσει ο ασθενής. Είναι απαραίτητη μια οδηγία για αυτό το ζήτημα.
<P>
Τίθεται ένα επιπλέον ερώτημα σχετικά με τα προσόντα του ιατρικού προσωπικού, συμπεριλαμβανομένης και της βοήθειας με μαθήματα γλωσσών, κάτι που θα βοηθήσει την κινητικότητα. Πιστεύω ότι η πρόταση για τη δημιουργία δικτύου αναφοράς για το υγειονομικό δυναμικό είναι χρήσιμη. Κυρία Επίτροπε, σας ευχαριστώ για την Πράσινη Βίβλο σας.
<SPEAKER ID="447" NAME="Colm Burke" AFFILIATION="PPE-DE">
Κυρία Πρόεδρε, η προώθηση ενός βιώσιμου εργατικού δυναμικού υγείας σε όλη την Ευρώπη είναι καθοριστικής σημασίας για τη συνέχιση της βελτίωσης των υπηρεσιών και των εγκαταστάσεων υγειονομικής περίθαλψης στα 27 Κράτη Μέλη.
<P>
" Ευρώπη αντιμετωπίζει έναν αριθμό προκλήσεων στη διατήρηση και βελτίωση των υπηρεσιών υγειονομικής περίθαλψης. " δημογραφία των Κρατών Μελών αποτελεί ένα σημαντικό ζήτημα για τους επαγγελματίες υγείας καθώς η γήρανση του Ευρωπαϊκού πληθυσμού και το προσδόκιμο ζωής αυξάνονται κατά 2,5 χρόνια κάθε δεκαετία. Υπάρχουν αυξημένες πιέσεις προς το εργατικό δυναμικό καθώς παράλληλα με τη γήρανση του πληθυσμού, επέρχεται και η γήρανση των εργαζομένων. Το κλειδί για τη διατήρηση ενός επαρκούς εργατικού δυναμικού εν όψει αυτής της άμεσης συνταξιοδότησης είναι να διασφαλιστεί ότι θα υπάρχουν αρκετοί νέοι να αντικαταστήσουν όσους συνταξιοδοτούνται.
<P>
Είναι εξαιρετικά σημαντική η βελτίωση της έρευνας και των δεδομένων γύρω από την υγειονομική περίθαλψη στην Ευρώπη. Επί του παρόντος, υπάρχει έλλειψη ενημερωμένων, συγκρίσιμων δεδομένων και πληροφοριών μεταξύ των Κρατών Μελών σε έναν αριθμό σημαντικών ζητημάτων υγειονομικής περίθαλψης συμπεριλαμβανομένης της εκπαίδευσης και απασχόλησης των εργαζομένων, την ηλικία, το φύλο και τη διεθνή κινητικότητα των επαγγελματιών υγείας. " διαθεσιμότητα πληροφοριών σε όλη την Ευρώπη είναι εξαιρετικά σημαντική για το σχεδιασμό και τη διάθεση επαγγελματιών υγείας και για τις υγειονομικές αρχές.
<SPEAKER ID="448" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, είναι προς το συμφέρον μας η διασφάλιση της, όσο το δυνατόν αποτελεσματικότερης, λειτουργίας του υγειονομικού μας συστήματος. Είναι συνεπώς απαραίτητο, σύμφωνα με τις κατευθυντήριες γραμμές της Πράσινης Βίβλου, να αυξηθούν τα προσόντα του ιατρικού προσωπικού και να παρέχονται ανέσεις και κατάλληλες συνθήκες εργασίας στο ιατρικό προσωπικό. Δεν μπορούμε να επιτρέπουμε στους γιατρούς να είναι σε υπηρεσία μεγάλο χρονικό διάστημα.
<P>
Θα ήθελα επίσης να εστιάσω την προσοχή στο ζήτημα της προώθησης της υγείας. " προώθηση ενός υγιεινού τρόπου ζωής αποτελεί μια καλή προληπτική μέθοδο για την αποτροπή μιας σειράς ασθενειών. Για αυτό το λόγο, έχοντας κατά νου ότι η πρόληψη είναι καλύτερη από τη θεραπεία, κάθε είδος διαφήμισης και εκστρατείας που προωθεί την υγεία, πρέπει να υποστηριχθεί. Πρέπει να θυμόμαστε ότι η επένδυση σε κάθε είδους πρωτοποριακής θεραπευτικής αγωγής, κλινικού εξοπλισμού και νέων τεχνολογιών, ισοδυναμεί με επένδυση στον εαυτό μας.
<SPEAKER ID="449" NAME="Ανδρούλα Βασιλείου">
Μέλος της Επιτροπής. - Κυρία Πρόεδρε, θα ήθελα να ευχαριστήσω όλους τους ομιλητές για τις πολύτιμες παρεμβάσεις τους. Αυτό δείχνει ότι οι παρεμβάσεις σας μπορούν να βοηθήσουν σημαντικά, καθώς έχουν ήδη αναφερθεί ορισμένα πολύ σημαντικά σημεία.
<P>
Ορισμένα από αυτά είναι, για παράδειγμα, το πώς μπορούμε να δημιουργήσουμε το κατάλληλο εργασιακό περιβάλλον, έτσι ώστε να αποτρέψουμε τις εργαζόμενους από το να φύγουν από τις πατρίδες τους καθώς και πως θα αντιμετωπίσουμε το σοβαρό πρόβλημα της διαρροής εγκεφάλων.
<P>
Ήμουν στη Λιβερία την προηγούμενη εβδομάδα και συγκλονίστηκα όταν έμαθα ότι σε ένα πληθυσμό 3ων εκατομμυρίων, υπάρχουν μόνο 150 γιατροί. Οι υπόλοιποι γιατροί είναι στις "νωμένες Πολιτείες της Αμερικής. Αυτό είναι ένα πολύ μεγάλο πρόβλημα - όχι μόνο για τις χώρες του Τρίτου Κόσμου, αλλά και για την Ευρωπαϊκή Ένωση, καθώς υπάρχει μεγάλη διαρροή εγκεφάλων από την ανατολή προς τη δύση. Πρέπει να εξετάσουμε πως μπορούμε να ενθαρρύνουμε τους επαγγελματίες υγείας να παραμείνουν στις πατρίδες τους. Για να γίνει αυτό, πρέπει να δημιουργήσουμε καλύτερες εργασιακές συνθήκες για αυτούς τους εργαζόμενους.
<P>
Δεν μπορούμε να αντιμετωπίσουμε το θέμα της επίσημης φροντίδας χωρίς να λάβουμε υπόψη την ανάγκη και την ικανότητα για ανεπίσημη φροντίδα, δύο στοιχεία που εναρμονίζονται στην Πράσινη Βίβλο.
<P>
" κυρία Sinnott αναφέρθηκε στο πολύ σημαντικό ζήτημα του πως εκπαιδεύουμε περισσότερους ανθρώπους και πως προσφέρουμε περισσότερες ευκαιρίες για εκπαίδευση. Αυτή είναι η άλλη πλευρά του νομίσματος. Από τη μία πλευρά, θέλουμε περισσότερους επαγγελματίες υγείας, αλλά από την άλλη, δεν μπορούμε να τους εκπαιδεύσουμε. Όλα αυτά είναι πολύ σημαντικά ζητήματα, στα οποία πρέπει να μπορούμε να απαντήσουμε και να δώσουμε λύσεις, μόλις συλλέξουμε όλα τα σημαντικά σχόλια που εσείς και οι υπόλοιποι φορείς θα κάνουν για αυτή την Πράσινη Βίβλο. Στο τέλος αυτής της διαδικασίας, ελπίζουμε να φτάσουμε σε ορισμένες λύσεις πριν καταστεί το πρόβλημα αξεπέραστο.
<SPEAKER ID="450" NAME="Πρόεδρος">
" συζήτηση έληξε.

<CHAPTER ID="006-08">
8. Η καταπολέμηση της εμπορίας ανθρώπων - ολοκληρωμένη προσέγγιση και προτάσεις ενόψει σχεδίου δράσης (ψηφοφορία) 
<P>
- πριν από την ψηφοφορία επί της τροπολογίας 4:
<SPEAKER ID="253" NAME="Lissy Gröner" AFFILIATION="PSE">
(DE) Κύριε Πρόεδρε, θα επιθυμούσαμε μια επανακαταμέτρηση του 2ου μέρους της παραγράφου 1. Το ανακοινώσαμε εγκαίρως. Σας ζητούμε να επαληθεύσετε την ψηφοφορία.
<P>
- πριν από την ψηφοφορία επί της τροπολογίας 21:
<SPEAKER ID="092" NAME="Edit Bauer " AFFILIATION="PPE-DE">
εισηγήτρια. - (EN) Κύριε Πρόεδρε, θα ήθελα να ζητήσω από τους συναδέλφους να δεχτούν την αντικατάσταση της τροπολογίας 21 από το ακόλουθο σαφέστερο κείμενο: "η Επιτροπή θα πρέπει να αντιμετωπίσει το πρόβλημα της εμπορίας παιδιών στον αθλητικό τομέα, υπό το πρίσμα της απόφασης πλαισίου του Συμβουλίου σχετικά με την καταπολέμηση της εμπορίας ανθρώπων, δίνοντας ιδιαίτερη προσοχή σε περιπτώσεις κατά τις οποίες ορισμένα σωματεία θα συνήπταν ενδεχομένως συμβάσεις με πολύ νεαρά παιδιά, για να παρακάμπτουν έτσι τον κανόνα της εντοπιότητας".
<P>
(Το Σώμα εγκρίνει την προφορική τροπολογία)

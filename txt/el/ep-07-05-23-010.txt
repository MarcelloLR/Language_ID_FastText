<CHAPTER ID="010">
Κατάσταση στη Νιγηρία (συζήτηση) 
<SPEAKER ID="283" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την κατάσταση στη Νιγηρία.
<SPEAKER ID="284" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κυρία Επίτροπε, κυρίες και κύριοι, η κατάσταση στη Νιγηρία είναι πολύ σημαντική για τη σταθερότητα της Δυτικής Αφρικής και τελικά ολόκληρης της ηπείρου.
<P>
Οι τελευταίες εκλογές στη Νιγηρία αποδείχτηκαν πολύ απογοητευτικές, όπως ανέφερε το Συμβούλιο στη δήλωσή του της 27ης Απριλίου. Σημειώθηκαν πολλές παρατυπίες και πράξεις βίας, με έως και 200 νεκρούς και πολύ περισσότερους τραυματισμούς και εκφοβισμούς. Το Συμβούλιο περιμένει να κληθούν να λογοδοτήσουν οι υπεύθυνοι γι' αυτές τις πράξεις βίας. Είναι πάντως θετικό ότι σε αυτές τις εκλογές δεν σημειώθηκαν τουλάχιστον θρησκευτικές ή εθνοτικές συγκρούσεις.
<P>
Οι εκλογές διεξήχθησαν σε βελτιωμένο νομικό πλαίσιο και διατέθηκαν σημαντικοί πόροι, και όλα αυτά μας έκαναν να περιμένουμε ότι οι εκλογές του 2007 θα ήταν καλύτερες από εκείνες του 2003. Περιμένουμε βέβαια ακόμα την τελική έκθεση της αποστολής παρατηρητών της ΕΕ, όμως κάποιες πρώτες εκτιμήσεις επιτρέπουν να υποθέσουμε πως οι εκλογές του 2007 ήταν ακόμα χειρότερες ως προς τη διεξαγωγή τους από εκείνες του 2003.
<P>
Τα κύρια προβλήματα ήταν η ελλιπής οργάνωση που φάνηκε πιο καθαρά στο αργοπορημένο άνοιγμα των εκλογικών κέντρων, στην έλλειψη ψηφοδελτίων και στην έλλειψη μυστικότητας της ψηφοφορίας. Όμως ακόμα σοβαρότερο είναι ότι πέρα από τις ευρύτατες παρατυπίες υπήρξε αποδεδειγμένα σημαντική εκλογική νοθεία.
<P>
Ένα άλλο σοβαρό πρόβλημα των εκλογών ήταν ότι δεν δημοσιοποιήθηκαν αναλυτικά τα αποτελέσματα. Επίσης, τα αποτελέσματα είχαν υπολογιστεί με ακατανόητο τρόπο και τώρα πρέπει να ζητήσουμε από τις αρχές της Νιγηρίας να δημοσιεύσει τα αποτελέσματα παρουσιάζοντας τους αριθμούς ανά εκλογικό τμήμα. Μόνο έτσι θα καταστεί δυνατό να εξασφαλιστεί η διαφάνεια του εκλογικού συστήματος.
<P>
Ωστόσο, το Συμβούλιο θεώρησε θετικές και ενθαρρυντικές τις ενδείξεις αυξανόμενης ανεξαρτησίας της δικαιοσύνης κατά τη διάρκεια της προεκλογικής εκστρατείας. Ελπίζουμε η τάση αυτή να διατηρηθεί και μετεκλογικά. Οι ζωηρές συζητήσεις στα ιδιωτικά μέσα ενημέρωσης πριν και μετά από τις εκλογές ήταν επίσης κάτι ενθαρρυντικό και το Συμβούλιο εντυπωσιάστηκε επίσης από την αφοσίωση των ίδιων των Νιγηριανών σε αυτή τη δημοκρατική διαδικασία, και ως εκ τούτου η συμμετοχή των οργανώσεων της κοινωνίας των πολιτών είναι και θα είναι πολύ σημαντική.
<P>
Το Συμβούλιο απηύθυνε έκκληση σε όλους τους πολιτικούς παράγοντες να χρησιμοποιήσουν ειρηνικά μέσα και να δείξουν υπευθυνότητα εφαρμόζοντας με συνέπεια τις νόμιμες διαδικασίες προκειμένου να μην απογοητεύσουν τον λαό της Νιγηρίας. Ελπίζουμε ότι η ανεξάρτητη εθνική εκλογική επιτροπή και άλλα όργανα θα υποβάλουν γρήγορα το αποδεικτικό υλικό που χρειάζονται τα εκλογικά δικαστήρια για να ολοκληρώσουν το συντομότερο δυνατό το έργο τους.
<P>
Επίσης, το Συμβούλιο ελπίζει ότι οι κρατικές αρχές της Νιγηρίας θα αντιμετωπίσουν θετικά το ενδεχόμενο επανάληψης των εκλογών όπου υπάρχει σαφής απόδειξη σοβαρής εκλογικής νοθείας.
<P>
Ωστόσο, δεν είναι η κατάλληλη ώρα για να γυρίσουμε την πλάτη μας στη Νιγηρία, το αντίθετο μάλιστα. " σταθερότητα και η ανάπτυξη της Νιγηρίας δεν ενδιαφέρουν μόνο τους πολίτες της, αλλά και ολόκληρη την Αφρική και αν δεν υλοποιηθούν στη Νιγηρία οι αναπτυξιακοί στόχοι της χιλιετίας, δεν θα μπορέσουμε να τους επιτύχουμε γενικά στην Αφρική.
<P>
" μελλοντική κυβέρνηση της Νιγηρίας θα αντιμετωπίσει πολλές προκλήσεις. Ένας βασικός τομέας θα είναι η ανάγκη αποτελεσματικού ελέγχου των πόρων που χορηγούνται στα ομόσπονδα κράτη και ένας άλλος θα είναι η αυξανόμενη αστάθεια στο Δέλτα του Νίγηρα.
<P>
" ΕΕ πρέπει να υποστηρίξει τη Νιγηρία κατά την αντιμετώπιση αυτών των προκλήσεων και να εντατικοποιήσει τις προσπάθειές της για ενίσχυση της υπεύθυνης διακυβέρνησης και της δημοκρατίας, καθώς και για την προαγωγή του σεβασμού των ανθρωπίνων δικαιωμάτων στη Νιγηρία. Αυτή η εμπλοκή πρέπει να γίνει σε συνεργασία με τη Νιγηρία και με την σαφή συναίνεση της κυβέρνησής της.
<P>
Ως εκ τούτου, το Συμβούλιο θα συνεχίσει να παρακολουθεί με προσοχή τις εξελίξεις στη Νιγηρία.
<SPEAKER ID="285" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, όπως μόλις ακούσαμε, στη Νιγηρία πραγματοποιήθηκε προσφάτως μια σημαντική εκλογική διαδικασία η οποία θα καθορίσει τη μεταβίβαση της εξουσίας από έναν πολιτικό πρόεδρο στον επίσης πολιτικό διάδοχό του. Κατόπιν πρόσκλησης των νιγηριανών αρχών, η Επιτροπή ανέπτυξε στη χώρα μια μεγάλη ανεξάρτητη αποστολή εκλογικών παρατηρητών, η οποία εκτέλεσε με επιτυχία τα καθήκοντά της και συνεργάστηκε στενά με άλλες διεθνείς και εγχώριες ομάδες παρατηρητών. Επικεφαλής της ομάδας όρισα τον κ. van den Berg, ο οποίος είχε παρακολουθήσει επίσης τις εκλογές του 2003 και αναμένουμε σύντομα να μας παρουσιάσει την έκθεσή του.
<P>
" αποστολή συμπέρανε ότι οι εκλογές του 2007 σε ομοσπονδιακό επίπεδο και στα επιμέρους κρατίδια δεν ανταποκρίνονταν στα θεμελιώδη διεθνή και περιφερειακά πρότυπα για τη διενέργεια δημοκρατικών εκλογών, επισημαίνοντας ότι χαρακτηρίζονταν από κακή οργάνωση - όπως ήδη αναφέρθηκε, τα χαρακτηριστικά των εκλογών ήταν η απουσία στοιχειώδους διαφάνειας και διασφαλίσεων, οι εκτεταμένες ατασθαλίες, οι σημαντικές ενδείξεις απάτης και στέρησης των πολιτικών δικαιωμάτων των ψηφοφόρων. Δυστυχώς, αναφέρθηκαν επίσης τουλάχιστον 200 θάνατοι σε βίαια επεισόδια που σχετίζονταν με τις εκλογές. Άλλοι διεθνείς παρατηρητές -όπως οι παρατηρητές τους οποίους απέστειλαν η Οικονομική Κοινότητα των Δυτικοαφρικανικών Κρατών (ECOWAS) και το Εθνικό Δημοκρατικό Ινστιτούτο των "ΠΑ, υπό την ηγεσία της Madeleine Albright- υπήρξαν εξίσου έντονα επικριτικοί, όπως άλλωστε και οι εγχώριες ομάδες παρατήρησης.
<P>
" Προεδρία της ΕΕ εξέφρασε την απογοήτευσή της για το γεγονός ότι στις εν λόγω εκλογές δεν σημειώθηκε πρόοδος σε σύγκριση με το 2003, κάτι που επανέλαβε τώρα και ο πρόεδρός μας, καθώς και για τις ατασθαλίες και τον μεγάλο αριθμό θυμάτων. Στις αντιδράσεις και τα μηνύματα της διεθνούς κοινότητας διατυπώθηκε με συνέπεια η έκκληση προς τους Νιγηριανούς οι οποίοι έχουν ενστάσεις για τη διαδικασία να κάνουν χρήση των νομικών μέσων που περιγράφονται στο Σύνταγμα και τον εκλογικό νόμο, ενώ επαινέθηκαν η ανεξαρτησία του δικαστικού σώματος και οι προσπάθειες της κοινωνίας των πολιτών, καθώς και η αυταπάρνηση των ψηφοφόρων και των μελών των εφορευτικών επιτροπών.
<P>
" απογοήτευση γι' αυτή τη χαμένη ευκαιρία είναι διαδεδομένη στη διεθνή κοινότητα, καθώς η Νιγηρία -μια από τις περιφερειακές δυνάμεις στην Αφρική- θα μπορούσε να έχει αποτελέσει παράδειγμα επιτυχούς εδραίωσης της δημοκρατικής διαδικασίας, το οποίο θα είχε εξαιρετικά θετικό αντίκτυπο για το σύνολο της αφρικανικής ηπείρου. Αυτό καθίσταται ακόμη πιο λυπηρό καθόσον οι εκλογές διεξήχθησαν σε καλύτερο κλίμα, στο πλαίσιο του οποίου τουλάχιστον οι ελευθερίες της έκφρασης και του συνέρχεσθαι έγιναν σε μεγάλο βαθμό σεβαστές.
<P>
Οι εκλογές ανέδειξαν τον μεγάλο αριθμό προβλημάτων και αδυναμιών όσον αφορά τη δημοκρατική διαδικασία στη Νιγηρία, και η Επιτροπή γνωρίζει ότι υπάρχουν πλέον πολλές προκλήσεις και δυσαρέσκειες οι οποίες πρέπει να αντιμετωπιστούν και να ξεπεραστούν. Σε βραχυπρόθεσμο ορίζοντα, πρέπει να ασκηθεί πίεση στην Ανεξάρτητη Εθνική Εφορευτική Επιτροπή της Νιγηρίας να δημοσιεύσει λεπτομερή κατάλογο των αποτελεσμάτων στα διάφορα εκλογικά τμήματα, κάτι που αποτελεί θεμελιώδες μέσο εξασφάλισης της διαφάνειας, ενώ το δικαστικό σώμα πρέπει επίσης να ενθαρρυνθεί να παρέμβει γρήγορα και υπεύθυνα στο θέμα των εκλογικών αποτελεσμάτων. Εάν δεν ληφθούν αντισταθμιστικά μέτρα, στο μέλλον μπορεί να προκύψουν σοβαρές επιπλοκές.
<P>
Αν και τα διδάγματα που αντλήθηκαν πρέπει να ληφθούν υπόψη στις μελλοντικές μας σχέσεις με τη Νιγηρία, η υιοθέτηση αδιάλλακτων θέσεων πρέπει να αποφευχθεί. Φρονώ ότι ο πολιτικός διάλογος πρέπει να ξεκινήσει και πάλι, όμως οι μελλοντικές σχέσεις θα χρειαστεί να περιλαμβάνουν τη βαθύτερη συνεργασία σε ομοσπονδιακό επίπεδο, καθώς και σε επίπεδο ομόσπονδων κρατών και κοινοτήτων, με ευρύτερο φάσμα παραγόντων της κοινωνίας των πολιτών και της κυβέρνησης. Το θέμα των εκλογών πρέπει να αποτελεί κεντρικό στοιχείο του πολιτικού διαλόγου με τη Νιγηρία, βάσει των συστάσεων της αποστολής εκλογικών παρατηρητών. " προθυμία μας να αναπτύξουμε πολιτικό διάλογο με τη Νιγηρία και η προσήλωσή μας στην προώθηση της ενίσχυσης των κυβερνήσεων και της δημοκρατίας στη χώρα, ιδίως σε συνεργασία με την ECOWAS, υπογραμμίζονται στο κοινό ανακοινωθέν ΕΕ-ECOWAS το οποίο δημοσιεύθηκε στις 24 Απριλίου, κατά την 11η υπουργική διάσκεψη ΕΕ-ECOWAS.
<P>
Ενώ τα άρθρα 8 και 9 της συμφωνίας εταιρικής σχέσης του Κοτονού θα παραμείνουν το βασικό μέσο πολιτικού διαλόγου, ο προγραμματισμός της συνεργασίας για την ανάπτυξη που πρόκειται να χρηματοδοτηθεί από το 10ο Ευρωπαϊκό Ταμείο Ανάπτυξης θα προσφέρει επίσης έναν κρίσιμο δίαυλο για τη διεξαγωγή διαλόγου και την ευκαιρία να ληφθούν υπόψη τα διδάγματα που θα αντληθούν από τις εκλογές και το αποτέλεσμα των συζητήσεων με τη νέα κυβέρνηση, την κοινωνία των πολιτών και άλλους σημαντικούς παράγοντες.
<SPEAKER ID="286" NAME="Filip Kaczmarek" LANGUAGE="PL">
Κυρία Πρόεδρε, τόσο οι Νιγηριανοί όσο και η διεθνής κοινότητα έτρεφαν μεγάλες ελπίδες σε σχέση με τις νιγηριανές εκλογές για μια σειρά από λόγους.
<P>
Καταρχάς, η Νιγηρία είναι η πλέον πολυπληθής χώρα στην Αφρική και, όπως είπε η Επίτροπος, μια επιτυχημένη δημοκρατική διαδικασία στη Νιγηρία μπορεί να αποτελέσει καλό παράδειγμα για άλλες αφρικανικές χώρες, που θα θελήσουν να τη μιμηθούν.
<P>
Δεύτερον, αυτές ήταν οι πρώτες εκλογές στη Νιγηρία, όπου μια πολιτική κυβέρνηση θα διαδεχόταν μιαν άλλη, γεγονός λίαν σημαντικό σε μια χώρα με ιστορία στρατιωτικών δικτατοριών.
<P>
Τρίτον, υπάρχει μεγάλη ελευθερία λόγου στη Νιγηρία και η δικαστική εξουσία είναι ανεξάρτητη.
<P>
Δυστυχώς, αυτές οι ελπίδες για ένα θετικό παράδειγμα κατέρρευσαν. Το ψήφισμα το οποίο συζητάμε είναι πολύ κρίσιμο, και δικαιολογημένα. " φτωχή οργάνωση, πολυάριθμα λάθη, διαδικαστικές ανωμαλίες, καθώς και εκλογική νοθεία σημαίνουν ότι οι πρόσφατες εκλογές στη Νιγηρία δεν μπορούν να θεωρηθούν ελεύθερες ή δίκαιες.
<P>
Οι εκλογές δεν πληρούσαν ούτε τις διεθνείς προδιαγραφές, ούτε τις περιφερειακές προδιαγραφές, τις οποίες έχει καθορίσει η Οικονομική Κοινότητα των Δυτικοαφρικανικών Κρατών (ECOWAS). Ακόμη χειρότερα, οι εκλογές αμαυρώθηκαν από τη βία, η οποία προκάλεσε τον θάνατο τουλάχιστον 200 ανθρώπων. Ερωτήματα για τη σημασία αυτής της βίας με βάση συζητήσεις για τον αριθμό των νεκρών έδειξαν ότι στην πλειονότητά τους οι νιγηριανοί πολιτικοί δεν είχαν επίγνωση του προβλήματος.
<P>
Φαίνεται ότι η μακροχρόνια εκπαίδευση στην αγωγή του πολίτη είναι πολύ σημαντική στην περίπτωση της Νιγηρίας. Δεν αρκεί η αποστολή εκλογικών παρατηρητών, είναι ανάγκη να επενδύσουμε στην εκπαίδευση και στην οικοδόμηση μιας κοινωνίας των πολιτών.
<P>
Αποτελεί πεποίθησή μου ότι οι Νιγηριανοί δεν πρέπει να υπόκεινται σε εκβιασμό μέσω απειλών ότι οποιαδήποτε ερώτηση για τα εκλογικά αποτελέσματα θα ισοδυναμούσε με πρόσκληση προς τους στρατιωτικούς να προβούν σε νέο πραξικόπημα. Αυτή η φιλοσοφία "του μικρότερου από τα δύο κακά" υπονομεύει τη δημοκρατία και δικαιολογεί και τροφοδοτεί αντιδημοκρατικές τάσεις. Τα 64 εκατομμύρια νιγηριανών ψηφοφόρων έχουν δικαίωμα να γνωρίζουν τα εκλογικά αποτελέσματα που εκφράζουν την πραγματική βούλησή τους και η Ευρωπαϊκή Ένωση πρέπει να αγωνιστεί για την επίτευξη αυτού του πράγματος.
<SPEAKER ID="287" NAME="Margrietus van den Berg">
εξ ονόματος της Ομάδας PSE. - (NL) Κυρία Πρόεδρε, θέλω να πω κάτι εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, παρά ως επικεφαλής της Αποστολής Εκλογικών Παρατηρητών, διότι αυτός είναι διαφορετικός ρόλος.
<P>
" Ευρωπαϊκή Αποστολή Εκλογικών Παρατηρητών αναγκάστηκε να καταλήξει στο συμπέρασμα ότι οι εκλογές στη Νιγηρία δεν ήταν αξιόπιστες. Αυτό είναι ατυχές διότι, παρά το βελτιωμένο κλίμα, μέσα στο οποίο τηρήθηκε η ελευθερία της έκφρασης κατά τη διάρκεια της εκστρατείας και παρά τον θετικό και ανεξάρτητο ρόλο που διαδραμάτισαν τα δικαστήρια, η εκλογική διαδικασία και, συνακόλουθα, τα αποτελέσματα δεν μπορούν να θεωρηθούν αξιόπιστα. Το Συμβούλιο, όπως και η Επίτροπος, επιβεβαίωσε ότι όντως έτσι είναι.
<P>
Οι εκλογές στη Νιγηρία δεν διοργανώθηκαν σωστά και ήταν αδιαφανείς· υπήρξαν διαδικαστικές ανωμαλίες με πολλαπλασιαστικό αρνητικό αντίκτυπο και υπήρξαν σαφείς αποδείξεις εκλογικής νοθείας. " διαδικασία σαφώς υστερούσε σε σύγκριση με τις διεθνείς και περιφερειακές προδιαγραφές δημοκρατικών εκλογών.
<P>
Το σημείο που επεσήμανε μόλις πριν λίγο το Συμβούλιο, η αποτυχία δηλαδή να δημοσιευτούν τα αποτελέσματα είτε στα εκλογικά τμήματα είτε σε υψηλότερο επίπεδο και, επομένως, η παντελής έλλειψη απόδειξης και διαφάνειας είναι και παραμένει πράγματι το πλέον σοβαρό πρόβλημα, διότι ως αποτέλεσμα, τίποτα δεν μπορεί να αποδειχθεί ή να διαψευσθεί και αυτό αναιρεί όλη την αξιοπιστία αυτού καθαυτού του εκλογικού αποτελέσματος.
<P>
Πρόκειται απλά, όπως επισημάναμε, για μια από τις αυστηρότερες ετυμηγορίες στις οποίες προβήκαμε ως Αποστολή Εκλογικών Παρατηρητών στις διάφορες χώρες. Αυτό ήταν ιδιαιτέρως οδυνηρό, διότι μετά το 2003, ο λαός ήλπιζε πραγματικά ότι θα ακολουθούσαν πραγματικές βελτιώσεις. Ο λαός είχε δεσμευτεί. Όταν πολλοί άνθρωποι καταβάλλουν τις αναγκαίες προσπάθειες και επιδεικνύουν δέσμευση, τότε θα νιώσουν το πλήγμα από κάτι ανάλογο πολύ οδυνηρά. Αν συγκρίνετε την 14η Απριλίου με την 21η Απριλίου: στις εκλογές για τον κυβερνήτη, της 14ης Απριλίου, υπήρχαν ακόμη πολλές ελπίδες, ενώ η κατάσταση την 21η Απριλίου ήταν απλώς αποκαρδιωτική. Αυτό εξηγεί επίσης τη χαμηλή προσέλευση στις κάλπες, παρά τα μεγάλα ποσοστά που ανακοινώθηκαν μετά.
<P>
Σε τι συμπέρασμα οδηγούμαστε μετά απ' αυτό εμείς οι Ευρωπαίοι; Ότι πρέπει, με έμφαση, να διατηρήσουμε τη δέσμευσή μας και σε αυτό ακριβώς συμφωνώ με τα συμπεράσματα του Συμβουλίου και της Επιτροπής. Σε κάθε περίπτωση, μιλάμε για τον λαό της Νιγηρίας και αυτός αξίζει ένα καλύτερο μέλλον και αδιάβλητες εκλογές.
<P>
Αυτό σημαίνει, επομένως, ότι στις διπλωματικές μας σχέσεις, δεν μπορούμε να υποκρινόμαστε ότι η κυβέρνηση, που μόλις ορίστηκε, εξελέγη με γνήσια δημοκρατικό τρόπο. Αυτό, βεβαίως, δεν είναι απλή υπόθεση. Μπορούμε να κάνουμε τις δουλειές μας σα να μην τρέχει τίποτα, αρκεί να εξακολουθήσουμε να συμμετέχουμε και να επιδεικνύουμε ενεργητικότητα. Αν κάνουμε τις δουλειές μας σα να μην τρέχει τίποτα, αυτό θα πλήξει όχι μόνο την αξιοπιστία των Ευρωπαϊκών Αποστολών Εκλογικών Παρατηρητών, αλλά επιπλέον -και σε πολύ μεγαλύτερο βαθμό- τις δικές μας αξίες, από τις οποίες εμφορούμαστε όταν δρούμε στον κόσμο και σε χώρες όπως η Νιγηρία. Πρέπει, επομένως, να ξεκαθαρίσουμε τη στάση μας και να συμπεράνουμε ότι στην τρέχουσα φάση αντιμετωπίζουμε μια δημοκρατική κρίση.
<P>
Αυτή η κρίση κατέστη εν μέρει προφανής στα δικαστήρια, όπου προσέφυγαν αρκετοί και προσπάθησαν να αποδείξουν ότι συγκεκριμένα πράγματα είναι, πολύ απλά, λάθος. Κατέστη, επίσης, προφανές και μπορεί να καταστεί προφανές μέσω ομάδων εργασίας της Γερουσίας και της Βουλής των Αντιπροσώπων, που ξεκινούν τις δικές τους έρευνες και επιχειρούν να καταθέσουν νέες προτάσεις. Πρέπει να περιμένουμε και να δούμε, βεβαίως, με ποιον τρόπο Νιγηριανοί καταθέτουν τις δικές τους προτάσεις για το ζήτημα του πόσο αξιόπιστες εκλογές μπορούν να διεξαχθούν.
<P>
Είπα, προηγουμένως, ότι δεν είναι δικό μας καθήκον να το επεξεργαστούμε αυτό λεπτομερώς, αυτή όμως είναι η ουσία και καλό θα ήταν, εν προκειμένω, να διαθέσουμε τους πόρους μας, κατά προτίμηση όχι σε συνεργασία με την ομοσπονδιακή κυβέρνηση και με το κράτος, αλλά με όλους τους παράγοντες της κοινωνίας των πολιτών, οι οποίοι μπορούν να προαγάγουν τη διακυβέρνηση και τη δημοκρατία κατ' αυτόν τον τρόπο.
<SPEAKER ID="288" NAME="Johan Van Hecke">
εξ ονόματος της Ομάδας ALDE. - (NL) Κυρία Πρόεδρε, οι αναλύσεις των εκλογών στη Νιγηρία από διεθνείς παρατηρητές είναι, κατά τη γνώμη μου, εντυπωσιακά ταυτόσημες: απογοήτευση για την εκλογική διαδικασία, η οποία χαρακτηρίζεται από κακή οργάνωση, νοθεία μεγάλης κλίμακας, εκφοβισμό και βία. Αυτές οι εκλογές με κανέναν τρόπο δεν πληρούν τις διεθνείς προδιαγραφές. Αυτό είναι το συμπέρασμα της Αποστολής Παρατηρητών της ΕΕ, με επικεφαλής τον κ. van den Berg, ο οποίος επιτέλεσε ένα αξιοθαύμαστο έργο υπό δυσχερείς συνθήκες.
<P>
" αντίδραση ορισμένων κρατών μελών, τα οποία θα προτιμούσαν μια ελαφρώς πιο αμβλυμμένη αρνητική δήλωση από τους ευρωπαίους παρατηρητές, μάλλον με κατέπληξε, πόσο δε μάλλον που τα εν λόγω κράτη μέλη μιλάνε συνεχώς και με έμφαση για την ανάγκη περισσότερου εκδημοκρατισμού στην Αφρική. Τα διάφορα συμφέροντα οδηγούν ενίοτε σε διαφορετικές αντιδράσεις - η ιστορία επαναλαμβάνεται.
<P>
" Αποστολή Εκλογικών Παρατηρητών της ΕΕ είχε δίκιο που δεν παρασύρθηκε να υιοθετήσει πολιτική στάση. Σε κάθε περίπτωση, όπως δήλωσε πριν από λίγο ο κ. van den Berg, εναπόκειται πλέον στην πολιτική τάξη και στην κοινωνία των πολιτών στη Νιγηρία να πράξουν αυτά που τους αναλογούν. " απόφαση του Ανωτάτου Δικαστηρίου σχετικά με τη συμμετοχή στις εκλογές του Αντιπροέδρου δείχνει ότι αυτό δεν πρέπει να θεωρείται κάτι ουτοπικό.
<P>
Οι εκλογικές ανωμαλίες πρέπει τώρα να καταγγελθούν στα εκλογοδικεία και στα δικαστήρια. Ο ρόλος μας διαλαμβάνει περισσότερο διαρθρωτικό χαρακτήρα. Κατ' επέκταση, μέσω διαλόγου, όπως ορθότατα επεσήμανε η Επίτροπος, πρέπει να πούμε ξεκάθαρα ότι είναι αναγκαία η σύσταση ανεξάρτητης επιτροπή εκλογών, η οποία να δύναται να οργανώσει πραγματικά ανεξάρτητες εκλογές, το δε νεοεκλεγέν κοινοβούλιο της Νιγηρίας μπορεί να διαδραματίσει σημαντικό ρόλο σε αυτό.
<P>
Εν κατακλείδι, μετά τις πολλά υποσχόμενες εξελίξεις σε χώρες όπως το Μάλι, το Μπενίν και η Λιβερία, είναι πραγματικό όνειδος το γεγονός ότι μια περιφερειακή υπερδύναμη, όπως η Νιγηρία, έχασε μια μεγάλη ευκαιρία.
<SPEAKER ID="289" NAME="Marie-Hélène Aubert">
εξ ονόματος της Ομάδας Verts/ALE. - (FR) Κυρία Πρόεδρε, όπως όλοι γνωρίζουμε, η ανάπτυξη της Νιγηρίας είναι καίριας σημασίας για την αφρικανική ήπειρο. " Νιγηρία είναι μία από τις μεγαλύτερες χώρες της Αφρικής και, ακριβώς όπως έκανε και με τη Λαϊκή Δημοκρατία του Κονγκό, η Ευρωπαϊκή Ένωση εργάστηκε για τη διοργάνωση εκλογών και την παρατήρηση της διεξαγωγής τους εκεί.
<P>
Τούτων λεχθέντων, η χαοτική και η βίαιη κατάσταση που επικρατεί στη Νιγηρία, εδικά στην περιοχή του δέλτα, πρέπει να μας ανοίξει τα μάτια για πολλά θέματα προφανή και εκκρεμούντα θέματα. Όπως και στο Κονγκό, έτσι και στη Νιγηρία, το θέμα της εκμετάλλευσης των πρώτων υλών και του πετρελαίου παίζει εξαιρετικά σημαντικό ρόλο στην αποσταθεροποίηση αυτής της χώρας, στην ατμόσφαιρα βίας και εμφυλίου πολέμου που επικρατεί εκεί.
<P>
Επί αυτού του θέματος, πιστεύω ότι θα πρέπει να είμαστε προνοητικοί με την παροχή υποστήριξης στην κοινωνία των πολιτών και τους δημοκράτες, οι οποίοι αγωνίζονται για να επιτύχουν πληροφόρηση και διαφάνεια σχετικά με την εκμετάλλευση των πόρων και οι οποίοι επιδιώκουν επίσης να διαφυλάξουν τους πόρους τους. " περιοχή του δέλτα είναι εντελώς κατεστραμμένη και πλήττεται από φονικές συγκρούσεις, ενώ οι επιχειρήσεις του νιγηριανού στρατού στην περιοχή αυτή ορισμένες φορές κάνουν περισσότερο κακό παρά καλό.
<P>
Πιστεύω επίσης ότι η Ευρωπαϊκή Ένωση θα πρέπει να είναι πολύ πιο αυστηρή με το να θέτει την αναπτυξιακή βοήθεια που χορηγεί υπό την αίρεση της καταπολέμησης της διαφθοράς και της πολύ σαφούς εγγραφής στον κρατικό προϋπολογισμό των κερδών που προέρχονται από το πετρέλαιο και τα ορυκτά, επειδή είναι μολαταύτα απολύτως σκανδαλώδες ο νιγηριανός λαός, ο οποίος ζει σε κατάσταση μεγάλης φτώχειας, να μην απολαμβάνει κανένα όφελος από αυτά τα κέρδη των ορυκτών και του πετρελαίου! Σε μια περίοδο κατά την οποία η τιμή του βαρελιού πετρελαίου έχει αυξηθεί, οι πόροι πρέπει να είναι σημαντικοί. Κατά συνέπεια, είναι εντελώς αφύσικο το γεγονός ότι το θέμα αυτό δεν έχει αντιμετωπιστεί.
<P>
Τέλος, πρέπει επίσης να σημειωθεί πρόοδος όσον αφορά την κοινωνική και την περιβαλλοντική ευθύνη των μεγάλων εταιρειών της Shell, ιδιαίτερα, που έχει σημαντική παρουσία στη χώρα, αλλά δεν είναι η μόνη- ενώ θα πρέπει επίσης να δράσουμε μαζί σχετικά με αυτά τα σημαντικά θέματα, και όχι μόνον για το θέμα της διοργάνωσης εκλογών.
<SPEAKER ID="290" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, παρακολούθησα με μεγάλο ενδιαφέρον τις δηλώσεις του Συμβουλίου και της Επιτροπής και, ως μέλος της αντιπροσωπείας κοινοβουλευτικών παρατηρητών στις προεδρικές εκλογές, μπορώ να επιβεβαιώσω ανεπιφύλακτα όλα όσα ακούστηκαν μέχρι τώρα. Οι εκλογές δεν διεξήχθησαν επ' ουδενί σύμφωνα με τα διεθνή πρότυπα και δεν τηρήθηκαν όχι μόνο οι προδιαγραφές που προβλέπονται σε διεθνές επίπεδο, αλλά ακόμη και οι προδιαγραφές των ίδιων των αφρικανικών κρατών.
<P>
Υπήρξε μάλιστα αλλαγή του ωραρίου ανοίγματος των εκλογικών τμημάτων, η οποία αποφασίσθηκε και ανακοινώθηκε μόλις την προηγούμενη ημέρα, με αποτέλεσμα να μην γίνει γνωστή στο μεγαλύτερο μέρος του πληθυσμού. Επίσης, τα περισσότερα εκλογικά τμήματα έκλεισαν πριν από την προβλεπόμενη ώρα. Απουσίαζε οποιαδήποτε στοιχειώδης μυστικότητα της ψήφου και θα μπορούσα να συνεχίσω επ' άπειρον, αναφέροντας, επί παραδείγματι, τον ρόλο μιας κατ' όνομα μόνον ανεξάρτητης εκλογικής επιτροπής, η οποία στην πραγματικότητα ήταν απόλυτα ελεγχόμενη από την κυβέρνηση.
<P>
Θα ήθελα επίσης να προσθέσω το κλίμα εκφοβισμού. Υπενθυμίζω πως η Hauwa Ibrahim, νικήτρια του βραβείου Ζαχάρωφ 2005, ενώ επρόκειτο να συναντήσει την αντιπροσωπεία μας σε δημόσιο χώρο, μας ζήτησε να αλλάξουμε τον χώρο συνάντησης γιατί δεν ένοιωθε επαρκώς ασφαλής.
<P>
Θα ήθελα να στρέψω τη συζήτηση στο τι μπορούμε να κάνουμε στο μέλλον. Θα πρέπει να ζητήσουμε οπωσδήποτε τη διεξαγωγή ερευνών σχετικά με τις εκλογικές παρατυπίες και να απαιτήσουμε μια ανεξάρτητη εκλογική επιτροπή, να ζητήσουμε ο ρόλος του Εφετείου να είναι πραγματικά ανεξάρτητος όσον αφορά την εξέταση των εκλογικών προσφυγών και να το εξακριβώσουμε και να τονίσουμε ότι είναι αναγκαία η διεξαγωγή νέων εκλογών. Δεν μπορούμε, ωστόσο, να περιοριστούμε μόνο σε αυτό καθώς διακρίνω ήδη τον κίνδυνο οι πολιτικές επιλογές του Συμβουλίου να τείνουν στο να συνεχίσουμε σαν να μην συνέβη τίποτα. Γιατί, ας είμαστε ειλικρινείς, κάποιοι μπορεί να σκεφθούν ότι το σημαντικό είναι να υπάρχει μια περισσότερο ή λιγότερο νόμιμη κυβέρνηση, αλλά σε μια χώρα από την οποία θα μπορούμε να εξακολουθήσουμε να αγοράζουμε πετρέλαιο.
<P>
Δεν μπορεί να είναι αυτή η λύση. Θέλω να ρωτήσω πώς σκέπτεστε να χρησιμοποιήσετε ορισμένα μέσα που διαθέτει η Ευρωπαϊκή Ένωση. Επί παραδείγματι, το ευρωπαϊκό μέσον για τη δημοκρατία και τα ανθρώπινα δικαιώματα. Είμαστε σε θέση να διαπιστώσουμε εάν η νιγηριανή κυβέρνηση δεν παρεμβαίνει στην επιλογή και την υλοποίηση των σχεδίων που χρηματοδοτούνται από αυτό το μέσον; Όπως είχα την ευκαιρία να πράξω και άλλες φορές, ερωτώ την κ. Επίτροπο τι απέγινε η δημοκρατική ρήτρα για τα δικαιώματα, η οποία εγκρίθηκε με πολύ μεγάλη πλειοψηφία από το Κοινοβούλιο και δεν έγινε ποτέ δεκτή από την Επιτροπή και το Συμβούλιο. Δεν μετετράπη ποτέ στο ισχυρό μέσο που θα μπορούσε να αποδειχθεί εξαιρετικά χρήσιμο για να μετρήσουμε το βάρος των εμπορικών σχέσεων με την Ευρώπη, από την άποψη της δημοκρατικής προόδου.
<P>
Τέλος, όχι όμως από άποψη βαρύτητας, το ζήτημα του ρόλου που προτίθεται να αναλάβει η Ευρώπη όσον αφορά τα γεγονότα στο Δέλτα του Νίγηρα. Δεν θεωρώ πως αρκούν οι πρωτοβουλίες των μεμονωμένων κρατών, ενώ είμαστε διατεθειμένοι να καταβάλουμε λύτρα όταν απάγεται κάποιος. Πρέπει να ζητήσουμε την έναρξη συνομιλιών, σχέσεων και επαφών μεταξύ της νιγηριανής κυβέρνησης και των εκπροσώπων των τοπικών πληθυσμών, ασκώντας πιέσεις όχι μόνο στην κυβέρνηση, αλλά και στις μεγάλες ευρωπαϊκές εταιρείες που δραστηριοποιούνται στην περιοχή χωρίς να σέβονται τα ανθρώπινα δικαιώματα και τα περιβαλλοντικά δικαιώματα.
<SPEAKER ID="291" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, Demokratie als Farce (η δημοκρατία ως φάρσα) ήταν ο κύριος τίτλος του εβδομαδιαίου εντύπου Das Parlement (Το Κοινοβούλιο) στις 30 Απριλίου - ενδεχομένως ο Πρόεδρος του Συμβουλίου να παρατήρησε πόση είναι η γερμανική επιρροή σε μένα. Πάνω από τον τίτλο υπάρχει μια μεγάλη φωτογραφία με δύο παιχνιδιάρικα, γελαστά αγοράκια στη Νιγηρία, καθώς επιδεικνύουν τα ψηφοδέλτιά τους. Τα σχόλια περιττεύουν. Οι δύο εκλογικές αναμετρήσεις στην πλέον πολυπληθή χώρα τον Απρίλιο κατέληξαν σε ανθρωπιστική και πολιτική καταστροφή, με τους νεκρούς να ανέρχονται σε πάνω από 200 άτομα, και με εκλογική νοθεία μεγάλης κλίμακας - πράγματα για τα οποία το παρόν κοινό ψήφισμα δεν μασά τα λόγια του. Πού οδεύουμε από δω και μπρος σε σχέση με τη Νιγηρία;
<P>
Μου έκανε πολύ μεγάλη εντύπωση ένα ολοσέλιδο άρθρο και συνέντευξη του νυν Προέδρου της Νιγηρίας, του κ. Obasanjo, ο οποίος λέει ξεκάθαρα ότι το μέλλον της Νιγηρίας εδράζεται στη σχέση της με την Κίνα. Φθηνά δάνεια, υποδομές, υπέροχα πράγματα, η Ευρωπαϊκή Ένωση όμως είναι έξω από το παιχνίδι. Ερωτώ, λοιπόν, το Συμβούλιο και την Επιτροπή, ποια είναι η απάντηση της ΕΕ σε αυτό. Λαμβάνοντας υπόψη αυτές τις δηλώσεις και αυτή τη θέση, έχετε στρατηγική, και απτή και άδηλη, για τη Νιγηρία, μάλιστα δε, για ολόκληρη την αφρικανική ήπειρο;
<SPEAKER ID="292" NAME="Andreas Mölzer">
εξ ονόματος της Ομάδας ITS. - (DE) Κυρία Πρόεδρε, κυρία Επίτροπε, όταν μια χώρα προσπαθεί για πρώτη φορά μετά από έναν εμφύλιο πόλεμο και από στρατιωτικές δικτατορίες να οργανώσει μία ειρηνική αλλαγή σκυτάλης στην εξουσία, δεν είναι δυνατό να γίνουν όλα με τον ιδανικό τρόπο και χωρίς κανένα πρόβλημα.
<P>
Ωστόσο, όλοι συμφωνούμε ότι οι εκλογές που διοργανώθηκαν ήταν μια φάρσα, γιατί πού είναι η δημοκρατία όταν ένα κόμμα θριαμβολογεί για την επιτυχία του πριν ακόμα καταμετρηθούν οι ψήφοι; Και πού είναι η ελεύθερη βούληση των ψηφοφόρων όταν εκτοξεύονται απειλές κατά την καταμέτρηση των ψηφοδελτίων, όταν τα ψηφοδέλτια είναι συμπληρωμένα πολλές φορές και όταν φαίνεται ότι στις αγροτικές περιφέρειες δεν έγιναν σχεδόν πουθενά εκλογές; Ποιου είδους μήνυμα στέλνεται όταν τα ψηφοδέλτια και το εκλογικό υλικό φθάνουν καθυστερημένα ή δεν φθάνουν καν; Πώς μπορεί να αισθανθεί έτσι ο λαός της Νιγηρίας ότι τον παίρνουν στα σοβαρά;
<P>
" εκλογική διαδικασία υποτίθεται ότι θα έφερνε σταθερότητα στην περιοχή και θα έδειχνε στους ανθρώπους έναν βιώσιμο δρόμο προς το μέλλον, αλλά αυτές οι ελπίδες αποδείχθηκαν φρούδες και αυτό που απέμεινε είναι ένας απογοητευμένος λαός που η εμπειρία του από τις εκλογές είναι, στην καλύτερη περίπτωση, πως πρόκειται για μια συμβολική πράξη, και μία αντιπολίτευση που απειλεί να αμφισβητήσει το εκλογικό αποτέλεσμα, πράγμα που δεν πρόκειται να την ωφελήσει και πολύ, αφού το κόμμα που κέρδισε, δύσκολα θα συναινέσει σε νέες εκλογές. Έτσι, το μόνο που μένει να εξεταστεί είναι σε ποιο βαθμό μπορεί και πρέπει να ασκήσει πίεση η Ευρωπαϊκή Ένωση όταν θα παραδοθεί η εξουσία στις 29 Μαΐου, γιατί και η ίδια η Ευρωπαϊκή Ένωση δεν υπήρξε πάντα το καλύτερο παράδειγμα. Και εδώ έχουν επαναληφθεί δημοψηφίσματα μέχρι να επιτευχθεί το επιθυμητό αποτέλεσμα, και αυτό είναι εξαιρετικά αμφισβητήσιμο από τη σκοπιά μιας δημοκρατικής πολιτικής.
<SPEAKER ID="293" NAME="Edward McMillan-Scott" AFFILIATION="PPE-DE">
(EN) Κυρία Πρόεδρε, αυτή ήταν η πρώτη μου επίσκεψη στη Νιγηρία και η πρώτη φορά που παρακολούθησα εκλογική διαδικασία στην Αφρική, και οφείλω να δηλώσω ότι αισθάνθηκα απογοήτευση: περίμενα να παρακολουθήσω μια ελεύθερη και δίκαιη εκλογική διαδικασία, όμως η κατάσταση εξελίχθηκε προς την εντελώς αντίθετη κατεύθυνση. Δεν θα κουράσω το Σώμα με τα προσωπικά μου συμπεράσματα, δεδομένου ότι δεν διαφέρουν από τα συμπεράσματα του επικεφαλής της αντιπροσωπείας της Επιτροπής και του επικεφαλής της αντιπροσωπείας στην οποία ανήκω, ενώ μπορεί κανείς να τα δει στο YouTube, σε ένα σύντομο βίντεο που δημιούργησα, με τίτλο "Nigeria's rigged elections" [Οι στημένες εκλογές στη Νιγηρία].
<P>
Θέλω απλώς να αναφέρω ορισμένα διδάγματα που μπορεί να αντλήσει η Ευρωπαϊκή Ένωση από αυτές τις εκλογές στη μεγαλύτερη χώρα της Αφρικής. Έχω την εντύπωση ότι η επιρροή της Κίνας, στην οποία αναφέρθηκε ο κ. Belder, μπορεί να είναι λίγο εντονότερη από ό,τι νομίζουμε. Γνωρίζουμε ότι η Κίνα μετέχει στην επίθεση κατά της δημοκρατίας ανά τον κόσμο: συνεργάζεται με τη Ρωσία, με την οποία έχει δημιουργήσει ένα άθλιο ντουέτο, με πολλές χώρες της Αφρικής, με τη Λευκορωσία, τη Βενεζουέλα, τη Ζιμπάμπουε και την Αίγυπτο. Βρίσκεται σε εξέλιξη μια διαδικασία στην οποία η Ευρωπαϊκή Ένωση οφείλει να αντιπαρατεθεί, και νομίζω ότι η κ. Επίτροπος είναι αποφασισμένη να εκμεταλλευτεί στον μέγιστο δυνατό βαθμό το μέσο στο οποίο, και εκείνη και εγώ, έχουμε πολύ μεγάλη εμπιστοσύνη - το Ευρωπαϊκό Μέσο για τη Δημοκρατία και τα Ανθρώπινα Δικαιώματα.
<P>
Επιτρέψτε μου να διατυπώσω απλώς ορισμένες συγκεκριμένες επισημάνσεις. Ήμουν ένας από τους τρεις βουλευτές του Ευρωπαϊκού Κοινοβουλίου που μετείχαν σε αυτή την αντιπροσωπεία, και ο αριθμός μας δεν ήταν αρκετός. Θεωρώ ότι πρέπει να επανεξετάσουμε ως Σώμα τη συμμετοχή πρώην βουλευτών του ΕΚ σε τέτοιες αντιπροσωπείες. Για παράδειγμα, τον Αύγουστο θα στείλουμε αντιπροσωπεία στη Σιέρα Λεόνε· δεν θα εκπλαγώ αν ο αριθμός αυτών που θα δηλώσουν συμμετοχή αποδειχθεί ανεπαρκής.
<P>
Δεύτερον, όσον αφορά την ανεξαρτησία του Ευρωπαϊκού Μέσου για τη Δημοκρατία και τα Ανθρώπινα Δικαιώματα, πληροφορηθήκαμε ότι η αποστολή της ΕΕ στη Νιγηρία συνεργάζεται με την κυβέρνηση για την έγκριση προγραμμάτων. Κάτι τέτοιο είναι ανεπίτρεπτο: το μέσο αυτό υποτίθεται ότι είναι ανεξάρτητο από τον έλεγχο της φιλοξενούσας χώρας.
<P>
Υπάρχει επίσης το θέμα των επομένων βημάτων μετά τις διενεργηθείσες εκλογές. Γνωρίζω ότι δεν έχει ακόμη δημοσιευθεί η τελική έκθεση, όμως θεωρώ ότι η Ευρωπαϊκή Ένωση έχει δεσμευτεί να προάγει τη δημοκρατία σε αυτές τις χώρες και να παρακολουθεί τις εξελίξεις μετά από εκλογές στις οποίες παρατηρήθηκαν ατασθαλίες.
<P>
Τέλος, η χρησιμοποίηση των "νωμένων Εθνών ως φορέα οργάνωσης αυτών των πολύ αποτελεσματικών αποστολών αποτελεί πολυτέλεια η οποία μας κοστίζει ακριβά και πρέπει να επανεξεταστεί.
<SPEAKER ID="294" NAME="Libor Rouček" AFFILIATION="PSE">
(CS) Τον περασμένο μήνα, πήγα στη Νιγηρία ως εκλογικός παρατηρητής του Ευρωπαϊκού Κοινοβουλίου και είδα εκεί πολλά ενδιαφέροντα, συχνά δυσάρεστα και ενίοτε αποτρόπαια συμβάντα. Από τη μια πλευρά, οι νιγηριανοί ψηφοφόροι συχνά ταξιδεύουν πολλά μίλια υπό λίαν δυσχερείς συνθήκες για να φθάσουν στα εκλογικά τμήματα. Από την άλλη πλευρά, οι υπεύθυνοι των νιγηριανών εκλογικών τμημάτων κάνουν ό,τι περνά από το χέρι τους για να εμποδίσουν αυτούς τους ανθρώπους να φθάσουν στην κάλπη. Από τη μια πλευρά, οι άνθρωποι ρίχνουν την ψήφο τους με ενθουσιασμό, ευελπιστώντας σε μια καλύτερη, δικαιότερη και αξιοπρεπέστερη ζωή. Από την άλλη πλευρά, οι υπεύθυνοι των εκλογικών τμημάτων νοθεύουν τη λαϊκή ψήφο με στόχο να αποτρέψουν την πολιτική και οικονομική αλλαγή.
<P>
Κυρίες και κύριοι, πιστεύω πως δεν υπάρχει καμιά αμφιβολία για τη στάση του Ευρωπαϊκού Κοινοβουλίου και της Ένωσης. Έχουμε ταχθεί υπέρ της δικαιοσύνης, της δημοκρατίας, των ελεύθερων και δίκαιων εκλογών. Έχουμε συνταχθεί με τα εκατομμύρια Νιγηριανών, οι οποίοι πιστεύουν στις δημοκρατικές εκλογές, ευελπιστώντας ότι η δημοκρατία είναι ο καταλύτης για την επίλυση των πολιτικών, οικονομικών και κοινωνικών προβλημάτων. Τον περασμένο μήνα, η Νιγηρία είχε την ιστορική ευκαιρία να αποδείξει στον εαυτό της, στην Αφρική και στον υπόλοιπο κόσμο ότι μπορεί να εκπληρώσει την αποστολή, ότι είναι ικανή να κάνει τη δημοκρατική, ειρηνική μετάβαση από μια κυβέρνηση σε μιαν άλλη. Δυστυχώς, πέταξε αυτή την ιστορική ευκαιρία.
<SPEAKER ID="295" NAME="Fiona Hall" AFFILIATION="ALDE">
(EN) Κυρία Πρόεδρε, θέλω να αποδώσω εύσημα στον κ. van den Berg για το εξαίρετο έργο που επιτέλεσε ως επικεφαλής της ομάδας παρατηρητών στη Νιγηρία υπό πολύ αντίξοες συνθήκες. Θεωρώ ότι η θέση των αποστολών παρατήρησης εκλογών της ΕΕ έχει εν γένει ενισχυθεί από το γεγονός ότι η αποστολή εκλογικών παρατηρητών στη Νιγηρία δεν μάσησε τα λόγια της, αλλά δήλωσε με σαφήνεια ότι οι εκλογές ήταν παράτυπες.
<P>
" μεγάλη αξία των αποστολών παρατήρησης εκλογών της ΕΕ έγκειται στο γεγονός ότι είναι ανεξάρτητες και απολύτως ουδέτερες. Είναι αποστασιοποιημένες από την εξωτερική πολιτική της ΕΕ. Εκείνο που με δυσαρεστεί όσον αφορά την πρόταση ψηφίσματος είναι το γεγονός ότι στην αιτιολογική σκέψη ΚΒ και στην παράγραφο 15 δημιουργείται σύγχυση στο κείμενο. Στα σημεία αυτά γίνεται συσχετισμός μεταξύ της παρατήρησης εκλογών και της εξωτερικής πολιτικής, ενώ πρέπει να υπάρχει απόλυτη διάκριση μεταξύ των δύο.
<P>
Ευελπιστώ ότι θα μπορέσουμε να αντιπαρέλθουμε αυτό το πρόβλημα μέσω κάποιας τροπολογίας· διαφορετικά, φοβούμαι ότι η Ομάδα ALDE θα υποχρεωθεί να καταψηφίσει τόσο την αιτιολογική σκέψη ΚΒ όσο και την παράγραφο 15.
<SPEAKER ID="296" NAME="Urszula Krupa" AFFILIATION="IND/DEM">
(PL) Κυρία Πρόεδρε, παρά τους πλούσιους φυσικούς πόρους της, η Νιγηρία είναι μια διεφθαρμένη και οπισθοδρομική χώρα, όπου τα κέρδη από αυτούς τους πόρους, ιδίως από τον πετρελαϊκό πλούτο της, δεν διατίθενται για την οικονομική ανάπτυξη ή τη βελτίωση της κοινωνικής ζωής. Ομάδες συμφερόντων με επιρροή, οι οποίες θέλουν να διατηρήσουν το χάος στη Νιγηρία, υποδαυλίζουν τον ανταγωνισμό μεταξύ μουσουλμάνων και χριστιανών, παρά τον διαχωρισμό του κράτους από τη θρησκεία και το γεγονός ότι το Σύνταγμα πρέπει να κατοχυρώνει τα δικαιώματα των πολιτών.
<P>
Κατά τη γνώμη μου, όμως, είναι μάλλον πρόωρη η συζήτηση εδώ στο Σώμα προτού οι εκλογικές επιτροπές προβούν στις όποιες ανακοινώσεις. Παρά ταύτα, θέλω να αδράξω την ευκαιρία που παρέχει αυτή η γεμάτη ένταση συζήτηση και η δραματική κατάσταση σε αυτή την αφρικανική χώρα για να θυμίσω, εδώ, στο Ευρωπαϊκό Κοινοβούλιο, τα λόγια της μεγαλύτερης αυθεντίας του 20ου και του 21ου αιώνα, του Πάπα Ιωάννη Παύλου του Β', ότι ο λόγος ύπαρξης του κράτους είναι η κυριαρχία της κοινωνίας και του λαού και ότι προϋπόθεση της διεθνούς ειρήνης και της συνεργασίας είναι το δικαίωμα ενός έθνους στην ύπαρξη, την ελευθερία και τον πολιτισμό του.
<SPEAKER ID="297" NAME="Bogusław Sonik" AFFILIATION="PPE-DE">
(PL) Κυρία Πρόεδρε, πάνω από 200 άτομα πέθαναν κατά τις πρόσφατες εκλογές στη Νιγηρία. Ο τρόπος διεξαγωγής των εκλογών δεν είχε καμία σχέση με δημοκρατικές διαδικασίες. Ο επικεφαλής των παρατηρητών της ΕΕ, ο κ. Max van den Berg, υπογράμμισε ότι οι εκλογές δεν ανταποκρίθηκαν στις ελπίδες και στις προσδοκίες των Νιγηριανών και δεν μπορούν να θεωρηθούν αξιόπιστες.
<P>
" Νιγηρία είναι μια χώρα που σπαράσσεται από κοινωνικές συγκρούσεις λόγω θρησκευτικών και εθνικών διαφορών, ιδίως μεταξύ μουσουλμάνων και χριστιανών. Παράλληλα, η χώρα έχει τεράστια πετρελαϊκά και άλλα ορυκτά κοιτάσματα και είναι η ένατη πιο πολυπληθής χώρα στον κόσμο. Είναι κοινός τόπος οι πολιτικές δολοφονίες, τα βασανιστήρια και οι δίκες με συνοπτικές διαδικασίες, που διαπράττονται από τον στρατό. Είναι περιορισμένη η ελευθερία του λόγου και του συνέρχεσθαι. Τα κρούσματα καταπίεσης της χριστιανικής μειονότητας προκαλούν αυξανόμενη ανησυχία.
<P>
Από δημιουργίας της, η Ευρωπαϊκή Ένωση οικοδομήθηκε στη βάση του σεβασμού των ανθρωπίνων δικαιωμάτων, των θεμελιωδών ελευθεριών και των ελευθεριών των πολιτών. Σε πολλές περιπτώσεις στην ιστορία της η Ευρωπαϊκή Κοινότητα -και αργότερα η Ευρωπαϊκή Ένωση- εκφράστηκε χωρίς περιστροφές όταν απειλούνταν η δημοκρατία και η ελευθερία. Τα παραδείγματα της Γεωργίας και της Ουκρανίας δείχνουν, επίσης, ότι μόνο η αποφασιστική δράση φέρνει αποτελέσματα. Στην Ουκρανία, αυτού του είδους η δράση οδήγησε σε εκ νέου διεξαγωγή του νοθευμένου δευτέρου γύρου των προεδρικών εκλογών. Αυτό ήταν αποτέλεσμα όχι μόνο της αποφασιστικής στάσης των Ουκρανών, αλλά και των ηχηρών και σαφών μηνυμάτων που εξέπεμψε η Ευρωπαϊκή Ένωση.
<P>
Κατά τη γνώμη μου, η αργοπορημένη αντίδραση της Ευρωπαϊκής Ένωσης στα γεγονότα της Νιγηρίας αποτελεί επίσης πηγή ανησυχίας. Όταν παραβιάζονται θεμελιώδεις κανόνες, πρέπει να υπάρχει άμεση αντίδραση. Έχει περάσει ακριβώς ένας μήνας από τις ταραχές και τις εκλογές στη Νιγηρία και πρέπει να αναστείλουμε αμέσως κάθε χρηματοδοτική βοήθεια της Ευρωπαϊκής Ένωσης προς κυβερνητικούς φορείς της Νιγηρίας, καθώς και τη βοήθεια για τη δημοκρατία και τα ανθρώπινα δικαιώματα, αν υπάρχει κίνδυνος αυτά τα λεφτά να καταλήξουν στις τσέπες διεφθαρμένων κυβερνητικών οργάνων.
<SPEAKER ID="298" NAME="Pierre Schapira" AFFILIATION="PSE">
(FR) Κυρία Πρόεδρε, κυρίες και κύριοι, στη Νιγηρία η δημοκρατία έχει απολέσει έδαφος. Οι εκλογές που διεξήχθησαν το Σάββατο, 21 Απριλίου και σημαδεύτηκαν από νοθεία, βία και θανάτους, δεν φαίνεται να υπήρξαν ούτε ελεύθερες ούτε έντιμες. Όλοι οι διεθνείς παρατηρητές, όπως είπατε, το έχουν επιβεβαιώσει.
<P>
Αυτές οι εκλογές είχαν και την έννοια των εξετάσεων. Για πρώτη φορά από τότε που η χώρα κέρδισε την ανεξαρτησία της, το 1960, ένας δημοκρατικά εκλεγμένος πρόεδρος θα μπορούσε να ελπίζει να διαδεχθεί έναν άλλον. Αυτή είναι μια χαμένη ευκαιρία! Δεν προοιωνίζεται τίποτε καλό για τη Νιγηρία, σε μια περίοδο που η χώρα, αν και πλούσια, χρειάζεται σταθερότητα αν ελπίζει να ξεφύγει από τη φτώχεια.
<P>
Από την ημέρα των εκλογών, η βία έχει αυξηθεί: η διεθνής κοινότητα έχει χρέος να παρέμβει.
<P>
Θα ήθελα να σας υπενθυμίσω ότι, πέρυσι, το Ευρωπαϊκό Κοινοβούλιο απένειμε το Βραβείο Ζαχάρωφ στην κ. Hauwa Ibrahim, νιγηριανή δικηγόρο η οποία με σθένος υπερασπίστηκε δύο γυναίκες που είχαν καταδικαστεί σε θάνατο διά λιθοβολισμού διότι είχαν διαπράξει μοιχεία, δεδομένου ότι η Σαρία εφαρμόζεται ακόμη στη χώρα αυτή.
<P>
Στις 28 και 29 Μαΐου, συμμαχία κομμάτων της αντιπολίτευσης, η κοινωνία των πολιτών και οργανώσεις εργατικών ενώσεων, περιλαμβανομένης της ένωσης νιγηριανών δικηγόρων, θα διοργανώσουν διήμερη κινητοποίηση για να διαμαρτυρηθούν για τον τρόπο διεξαγωγής αυτών των εκλογών.
<P>
Το Ευρωπαϊκό Κοινοβούλιο πρέπει να στηρίξει αυτή τη δημοκρατική κινητοποίηση. Ενεργώντας με τον τρόπο αυτό θα υπερασπιστούμε τους Νιγηριανούς και τη Νιγηρία, μια μεγάλη και σημαντική αφρικανική χώρα.
<SPEAKER ID="299" NAME="Toomas Savi" AFFILIATION="ALDE">
(EN) Κυρία Πρόεδρε, η αποστολή παρατήρησης των εκλογών στη Νιγηρία ήταν η πρώτη τέτοια αποστολή στην οποία μετείχα. Θέλω λοιπόν να μοιραστώ μαζί σας μια σκέψη μου σε σχέση με αυτή την εμπειρία.
<P>
" Ευρωπαϊκή Ένωση ήταν ένας από τους μεγαλύτερους δωρητές για τη διενέργεια των εκλογών στη Νιγηρία. Συνεπώς, πρέπει να διατηρήσουμε κάποιο βαθμό ευθύνης για την όσο το δυνατόν μεγαλύτερη αποτελεσματικότητα της χορηγούμενης βοήθειας ως προς την επίτευξη των στόχων που εξυπηρετεί. Όλο το βάρος της οργάνωσης και της διεξαγωγής των εκλογών το έφερε η Ανεξάρτητη Εθνική Εφορευτική Επιτροπή (INEC). Στη Νιγηρία, η INEC δεν κατάφερε να ανταποκριθεί στις οργανωτικές και διαχειριστικές προκλήσεις που αντιμετώπισε προκειμένου να διενεργηθούν πραγματικά δημοκρατικές εκλογές. Οι αδυναμίες αποτελούν επίσης το λεπτομερέστερο τμήμα του ψηφίσματος. Έχω την εντύπωση ότι πρέπει να μοιραστείτε την ευθύνη της INEC, εκπαιδεύοντας, για παράδειγμα, τους περίπου 500 000 υπευθύνους της INEC σε τοπικό επίπεδο, έτσι ώστε την επόμενη φορά να μπορούν να διεξαχθούν πιο αξιόπιστες ανεξάρτητες και δημοκρατικές εκλογές στη Νιγηρία.
<SPEAKER ID="300" NAME="Luís Queiró" AFFILIATION="PPE-DE">
(PT) Ασχέτως του εκλογικού αποτελέσματος -και δικαιολογημένα υπάρχουν αμφιβολίες για την εγκυρότητα αυτού του αποτελέσματος- η πλέον ανησυχητική πτυχή των νιγηριανών εκλογών ήταν η εκλογική διαδικασία, για την οποία η γνώμη των άλλων εκλογικών παρατηρητών δεν άφησε περιθώρια αμφιβολιών: έπασχε οργανωτικώς και υπήρξε νοθεία.
<P>
" έκθεση των συναδέλφων του ΕΚ επί του θέματος, οι οποίοι παραβρέθηκαν εκεί ως παρατηρητές, είναι αποκαλυπτική.
<P>
Μπορεί, επομένως, να συναχθεί το συμπέρασμα ότι οι εκλογές χρησιμοποιήθηκαν ως άλλοθι για να εξασφαλιστεί ένας κάποιος βαθμός νομιμοποίησης, τον οποίο οι παρατηρητές δεν αναγνωρίζουν και ο οποίος είναι δεν είναι αποδεκτός στις δημοκρατίες. Το αποτέλεσμα ήταν περισσότερο απότοκος του εκφοβισμού, της νοθείας και της βίας, παρά της λαϊκής βούλησης. Δυστυχώς, αυτή δεν είναι μεμονωμένη περίπτωση στην αφρικανική ήπειρο· κάθε άλλο, μάλιστα.
<P>
Παρά την πρόοδο που σημειώθηκε τις τελευταίες δεκαετίες, εξακολουθεί να υφίσταται μεγάλο ποσοστό της πιο παγιωμένης βίας και ορισμένα από τα πλέον διεφθαρμένα καθεστώτα εξακολουθούν να ζουν και να βασιλεύουν. Δεν υπάρχει κάτι στη γεωγραφία της Αφρικής ή στο γενετικό υλικό των Αφρικανών, που τους εμποδίζει να ζουν στη δημοκρατία, η διεθνής κοινότητα, όμως, πρέπει να είναι αποφασισμένη και αποφασιστική σε σχέση με τη διαδικασία του εκδημοκρατισμού των αφρικανικών χωρών.
<P>
Αυτό πρέπει να συμβεί όχι μόνο για τους συνηθισμένους λόγους, αλλά και διότι η Κίνα κατέστη παγκόσμιος παράγοντας, ο οποίος δεν απαιτεί εκδημοκρατισμό σε αντιστάθμισμα για τη συνεργασία· κάθε άλλο, μάλιστα. Ενόψει της διάσκεψης κορυφής ΕΕ-Αφρικής, η οποία προγραμματίζεται το δεύτερο εξάμηνο του τρέχοντος έτους, η ΕΕ αναμένεται τώρα να διαδραματίσει έναν πραγματικά αποτελεσματικό ρόλο και να μην περιοριστεί σε απλή ρητορική. Δεν συμπεριφέρονται κατά τον ίδιο τρόπο όλοι οι παγκόσμιοι παράγοντες, είναι όμως ανάγκη να εργαστούμε σε σύμπνοια με τους συμμάχους μας, καταρχάς για λόγους αξιών και αρχών, αλλά και για λόγους συμφερόντων. Στις ελεύθερες και σταθερές δημοκρατίες είναι δυνατόν να διεξάγεται το διεθνές εμπόριο, το οποίο είναι προβλέψιμο και επωφελές για όλους, πλην εκείνων που επιδιώκουν να υποδαυλίσουν τη διαφθορά και τη δικτατορία.
<P>
Πρέπει, επομένως, να κρατήσουμε σκληρή στάση κατά την επερχόμενη διάσκεψη κορυφής, η οποία θα πραγματοποιηθεί στη διάρκεια της πορτογαλικής Προεδρίας. Δεν θέλουμε δηλώσεις καλών προθέσεων ή απλή αναγνώριση των λαθών του παρελθόντος· αυτό που θέλουμε είναι πολιτική αλήθεια και αληθινή πολιτική.
<P>
" ΕΕ πρέπει να παραμείνει ο μεγαλύτερος χορηγός διεθνούς βοήθειας και πρέπει να προωθήσει ενεργώς τη συνεργασία. Παράλληλα, όμως, πρέπει να επιτύχει να προωθήσει τη μεταρρύθμιση, τον εκδημοκρατισμό και την ελευθερία σε αυτές τις χώρες. Ειδάλλως, η ΕΕ θα δωρίζει ψάρια, αντί να μαθαίνει στους ανθρώπους να ψαρεύουν.
<SPEAKER ID="301" NAME="Karin Scheele" AFFILIATION="PSE">
(DE) Κυρία Πρόεδρε, ο εκλογικός μαραθώνιος της Νιγηρίας, που αναμενόταν με τόση ανυπομονησία, τελείωσε και εξελέγη νέος πρόεδρος, νέα τοπικά κοινοβούλια και μια νέα ομοσπονδιακή κυβέρνηση. Το αποτέλεσμα ήταν βέβαιο πριν ακόμα από τη διεξαγωγή των εκλογών. Αναμενόταν συντριπτική νίκη του κυβερνώντος κόμματος, όμως κανένας από τους εκλογικούς παρατηρητές δεν περίμενε το μέγεθος της εκλογικής απάτης, της νόθευσης των αποτελεσμάτων, το υλικοτεχνικό χάος και μια τόσο διαδεδομένη βία όπως αυτή που συνδέεται με αυτές τις εκλογές. Τόσο η επιτροπή των εκλογικών παρατηρητών της ΕΕ όσο και -αυτό είναι καινούργιο- η επίσημη επιτροπή παρατήρησης της Δυτικοαφρικανικής Οικονομικής Ένωσης κατήγγειλαν χωρίς έλεος τις σοβαρές ελλείψεις των εκλογών αυτών που τεκμηριώθηκαν σε έναν μακρύ κατάλογο, ο οποίος αναφέρθηκε ήδη στη σημερινή συζήτηση. Θα ήθελα να απευθύνω μαζί με τους συναδέλφους μου έκκληση προς τις αρχές του κράτους της Νιγηρίας να εξετάσουν συστηματικά και με διαφάνεια τις παρατυπίες αυτών των εκλογών.
<P>
Θα ήθελα επίσης να μας πει η Επιτροπή ποιες δυνατότητες έχουμε στο πλαίσιο του μέσου για τη δημοκρατία και τα ανθρώπινα δικαιώματα να προβούμε στις απαραίτητες ενέργειες τόσο στον διάλογό μας με τη Νιγηρία όσο και στη συνεργασία μας μαζί της. Όπως ξέρουμε, τα ανθρώπινα δικαιώματα και τις κοινωνικές ανισότητες δεν τα περιφρονούν μόνο οι κινεζικές επιχειρήσεις - και δυτικές επιχειρήσεις τα αγνοούσαν ανέκαθεν όταν επρόκειτο για την πρόσβαση στο πετρέλαιο.
<SPEAKER ID="302" NAME="András Gyürk" AFFILIATION="PPE-DE">
(HU) Ως αντιπρόεδρος της αντιπροσωπείας παρατηρητών του Διεθνούς Ρεπουμπλικανικού Ινστιτούτου, είχα την ευκαιρία να συμμετάσχω ο ίδιος προσωπικά ως παρατηρητής στις πρόσφατες εκλογές στη Νιγηρία. Με βάση τις εμπειρίες μου, οφείλω να πω ότι ο συντονισμός του έργου μεταξύ των διαφόρων διεθνών αντιπροσωπειών παρατηρητών αποτελεί παράδειγμα προς μίμηση.
<P>
Σε ό,τι αφορά τις εκλογές αυτές καθαυτές, μπορώ μόνο να επιβεβαιώσω τη δήλωση των συναδέλφων μου ότι οι εκλογές της Νιγηρίας δεν μπορούν να θεωρηθούν ούτε δίκαιες, ούτε ελεύθερες. Δεν πληρούσαν ούτε τις διεθνείς προδιαγραφές, ούτε τους τοπικούς κανόνες, τους οποίους καθόρισε η κυβέρνηση της Αμπούτζα. Γίναμε μάρτυρες σοβαρών ελλείψεων στο σύστημα των εκλογικών καταλόγων και ενημέρωσης των πολιτών. Σε πολλές περιπτώσεις, τα τοπικά εκλογικά τμήματα άνοιξαν αργά και δεν είχαν ψηφοδέλτια. " αδιαφανής διαδικασία συγκέντρωσης των αποτελεσμάτων εγείρει μάλιστα υποψίες νοθείας. Είναι ιδιαιτέρως εύγλωττο ότι δεν ανακοινώθηκαν τα αποτελέσματα ορισμένων εκλογικών περιφερειών.
<P>
Ακόμη πιο σημαντικό, οι εκλογές αμαυρώθηκαν από βία. Όπως ήδη ακούσαμε, περίπου 200 πολίτες έχασαν τη ζωή τους σε συγκρούσεις, οι οποίες συνδέονται με την ψηφοφορία. Αυτές οι μαζικές παρανομίες καθίστανται ακόμη πιο οδυνηρές αν ληφθούν υπόψη οι προηγούμενες εκλογές στη Νιγηρία, οι οποίες πραγματοποιήθηκαν πολύ πιο ομαλά. Αυτή τη φορά διαπιστώσαμε με θλίψη ότι η πίστη των ψηφοφόρων στις δημοκρατικές διαδικασίες -αυτό είναι πολύ σημαντικό- δεν συνοδεύτηκε από την πρόθεση των κυβερνητικών οργάνων να διεξαγάγουν την ψηφοφορία στο πλαίσιο των νομίμων διαδικασιών.
<P>
Όσοι ήμασταν εκεί είδαμε πόσο προσηλωμένοι είναι οι νιγηριανοί πολίτες στις δημοκρατικές αξίες. Συχνά, ανάμεσα σε χαοτικές διαδικασίες, περίμεναν με αξιοπρέπεια τη στιγμή που θα ασκούσαν το δημοκρατικό τους δικαίωμα. Είναι επίσης προς το συμφέρον της Ευρώπης να μεριμνήσει για την εδραίωση της δημοκρατίας στη Νιγηρία, ούτως ώστε αυτή να καταστεί υπόδειγμα για την αφρικανική ήπειρο. Γι' αυτόν τον λόγο, είναι σημαντικό η ΕΕ να παραμείνει ενεργός παρατηρητής αυτής της διαδικασίας.
<SPEAKER ID="303" NAME="Ryszard Czarnecki" AFFILIATION="UEN">
(PL) Κυρία Πρόεδρε, ζητώ συγνώμη για την αλλαγή προγραμματισμού της ομιλίας μου, δεδομένου ότι είχαμε μια πολύ σημαντική ψηφοφορία για να εκλέξουμε τον Πρόεδρο της Κοινοβουλευτικής Συνέλευσης ΕΕ-Λατινικής Αμερικής (EUROLAT).
<P>
" Νιγηρία απέτυχε να εκμεταλλευτεί την ευκαιρία που της παρουσιάστηκε με τις εκλογές. Οι παρατηρητές μας επιβεβαίωσαν σαφώς ότι οι εκλογές δεν ήταν ούτε ελεύθερες, ούτε δίκαιες. Αυτό οφείλεται στη διαφθορά και στην πολύ κακή οργάνωση. " κυβέρνηση της Νιγηρίας φέρει την ευθύνη εξολοκλήρου. Οι εκλογές επισκιάστηκαν από τον τρόμο, καθώς πέθαναν 50 άτομα, τα περισσότερα από αυτά στο Δέλτα του Νίγηρα. Σε ορισμένες περιπτώσεις δεν επρόκειτο για εκλογές αλλά για παρωδία εκλογών, όπου ορισμένα εκλογικά τμήματα δεν κατάφεραν να ανοίξουν, ενώ σε άλλα, συμμορίες κατέστρεψαν τις κάλπες.
<P>
" Ευρώπη πρέπει να παρατηρεί τις εκλογές με ιδιαίτερη προσοχή σε αυτή τη χώρα, που είναι η μεγαλύτερη στην Αφρική και αποτελεί το σημείο αναφοράς από οικονομικής και πολιτικής σκοπιάς για πολλές άλλες αφρικανικές χώρες. Οι εκλογές σε μια χώρα 110 εκατομμυρίων, εκ των οποίων 64 εκατομμύρια είναι ψηφοφόροι, πρέπει να βρεθούν στο επίκεντρο της προσοχής της κοινής γνώμης. Δυστυχώς, αυτές οι εκλογές δεν προώθησαν, αλλά στην πράξη αποδυνάμωσαν τη θέση της Νιγηρίας στη διεθνή κονίστρα.
<P>
Κατά την προεκλογική περίοδο σημειώσαμε αρκετές δραστηριότητες και τάσεις, άσχετες με την εκλογική διαδικασία, οι οποίες προκαλούν ανησυχία. Για παράδειγμα, στις περιοχές που διοικούνται από Μουσουλμάνους, τα κορίτσια που πήγαιναν σε χριστιανικά σχολεία υποχρεώνονταν να φοράνε μαντίλα ως σύμβολο της ισλαμικής παράδοσης. Αυτό συνιστά σαφή παραβίαση των θρησκευτικών δικαιωμάτων και της θρησκευτικής ανοχής, τέτοιες πρακτικές όμως βαίνουν αυξανόμενες και αυτού του είδους οι διακρίσεις ενδέχεται να εξαπλωθούν ακόμη περισσότερο, όταν οι Μουσουλμάνοι διευρύνουν την εξουσία τους στη Νιγηρία. Ως Ευρωπαϊκό Κοινοβούλιο, δεν μπορούμε να αποδεχθούμε σιωπηρά αυτή την κατάσταση, ιδίως αφού είναι κάτι που επιβάλλεται στα μυαλά των παιδιών. Αύριο θα έχουμε την ευκαιρία να πάρουμε θέση επί του θέματος κατά την ψηφοφορία και θα διεξαχθεί ψηφοφορία επί μιας τροπολογίας, η οποία θα αφορά αυτό ακριβώς το θέμα.
<P>
Τι πρόκειται να συμβεί, όμως, μετά τις εκλογές; Πρέπει να κάνουμε κάτι περισσότερο από το να ασκούμε κριτική, η οποία είναι δικαιολογημένη. Αυτό που επίσης χρειάζεται είναι ένα σαφές σχέδιο για την επιβολή της τήρησης των δημοκρατικών κανόνων παιχνιδιού σε μια χώρα, η οποία διαδραματίζει καίριο ρόλο σε μια ήπειρο, η οποία πρακτικά είναι η γειτονιά μας. Με άλλα λόγια, πρέπει να αναγκάσουμε τις νιγηριανές αρχές να σέβονται τη δημοκρατία και τις ελεύθερες εκλογές, ειδεμή -για να είμαστε ειλικρινείς- να κλείσουμε τον κρουνό της χρηματοδοτικής βοήθειας. Αυτή η βοήθεια δεν πρέπει να διοχετεύεται προς κρατικές και ομοσπονδιακές δομές. Αντ' αυτού, μπορεί και πρέπει να διοχετεύεται σε μη κυβερνητικές και κοινωνικές οργανώσεις. Πρέπει, επίσης, να ασκήσουμε πίεση στην κυβέρνηση της Νιγηρίας για να ενεργήσει πιο αποτελεσματικά κατά της διαφθοράς, της χρήσης βίας και του αισθήματος ατιμωρησίας που διακατέχει τις τοπικές αρχές, οι οποίες στην πράξη αποτελούν κράτος εν κράτει.
<SPEAKER ID="304" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κυρία Επίτροπε, θα ήθελα να ευχαριστήσω θερμά τα μέλη του Σώματος για το ενδιαφέρον τους και την υποστήριξή τους, και ευχαριστώ ιδιαίτερα όσους ασχολήθηκαν με την επιτόπου παρακολούθηση των εκλογών και μπορούν, ως εκ τούτου, να δώσουν πολύ δυνατές και αυθεντικές περιγραφές των όσων συνέβησαν εκεί.
<P>
Στην αγόρευσή του, ο κ. Kaczmarek εξέφρασε τη γνώμη ότι χάθηκε μια ευκαιρία και θα ήθελα να προσθέσω σε αυτό ότι την ευκαιρία δεν την άφησε να χαθεί η συντριπτική πλειοψηφία των Νιγηριανών, αντίθετα, υπήρξαν άνθρωποι που δεν θα επέτρεπαν τη διεξαγωγή ελεύθερων και ανεξάρτητων εκλογών με μυστική ψηφοφορία, οι οποίες μπορεί να είχαν σημαντικές συνέπειες.
<P>
Πολλοί ρώτησαν τι μπορούμε να κάνουμε γι' αυτό. Κύριε van den Berg, στην αγόρευσή σας είπατε επίσης ότι δεν μπορούμε να περιορίσουμε τη δέσμευσή μας για τη Νιγηρία και ιδίως για την κοινωνία των πολιτών της. Είναι πολύ σημαντικό να μην μειωθεί τώρα ο ζήλος μας, αλλά να διευκρινίσουμε πώς μπορεί η δέσμευση που αναλάβαμε εμείς στην ΕΕ να ωφελήσει άμεσα τους ενδιαφερομένους και κυρίως την κοινωνία των πολιτών.
<P>
" σύνοδος της G8 στο Heiligendamm, στην οποία αναμένεται μεταξύ άλλων και ο πρόεδρος της Νιγηρίας, θα είναι μια ευκαιρία για να διασαφηνίσουμε και πάλι τι πιστεύουμε εμείς οι Ευρωπαίοι για το πώς πρέπει να διεξάγονται οι εκλογές και για τους τρόπους χειραγώγησής τους.
<P>
" πρώτη εντύπωση, όμως, για το τι συνέβη στη Νιγηρία δεν πρέπει να επηρεάσει γενικά αρνητικά την εικόνα που έχουμε για την Αφρική. Μερικοί από εσάς ανέφεραν ήδη τα θετικά παραδείγματα που υπάρχουν στην αφρικανική ήπειρο. Μπορεί η Μαυριτανία να μην είναι μεγάλη χώρα, όμως είδαμε πρόσφατα πώς κατάφερε να οργανώσει μία μετάβαση και είδαμε επίσης με αυτήν την ευκαιρία τι είδους υποστήριξης χρειάζεται για να γίνει αυτό.
<P>
Σχετικά με μία άλλη πτυχή, που αναφέρθηκε ενόψει της αφρικανικής διάσκεψης κορυφής ΕΕ-Αφρικανικής Ένωσης η οποία προβλέπεται να πραγματοποιηθεί τον Νοέμβριο, πρέπει να διασαφηνιστεί ποιες αξίες εκπροσωπεί η ΕΕ και ποιες δεσμεύσεις αναλαμβάνει ως προς τους αφρικανούς εταίρους της. Επίσης, πρέπει ταυτόχρονα να διασαφηνίσουμε τη θέση μας στον διάλογο με την Κίνα, γιατί είναι απαράδεκτο να έχει η Κίνα μόνο περιορισμένο οικονομικό ενδιαφέρον για την Αφρική, ενώ πολλές άλλες πτυχές που αφορούν την υπεύθυνη δράση του κράτους και την ανάπτυξη της κοινωνίας των πολιτών παραμένουν καθήκοντα της Ευρωπαϊκής Ένωσης.
<P>
Πριν από λίγες εβδομάδες, σε μία κοινή συνάντηση ΕΕ-ECOWAS, μου έκανε εντύπωση ότι οι χώρες που συμμετείχαν είπαν πως σημειώθηκε υποστροφή σε πολλά μικρά "βλαστάρια" που είχαν αναπτυχθεί εκεί και που έλπιζαν ότι θα συνέχιζαν να αναπτύσσονται. Υπάρχουν πολλές χώρες στην Αφρική που έχουν οικονομική ανάπτυξη και καλή διακυβέρνηση. Βλέπω με χαρά ότι πολλά από τα κρατικά μέσα ενημέρωσης το παρατηρούν αυτό καθώς ασχολούνται με την Αφρική στο πλαίσιο της προετοιμασίας της διάσκεψης κορυφής με την Αφρική. Αυτός ήταν άλλος ένας λόγος για τον οποίο ήταν σημαντικό να τοποθετηθούν η ΕΕ και ορισμένα από τα κράτη μέλη της κατά την εξασφάλιση των εκλογών στο Κονγκό, επειδή εκτός από το Κονγκό υπάρχουν αρκετές χώρες όπου η ανάπτυξη εξελίσσεται θετικά. Έτσι, θα ήθελα να σας ευχαριστήσω και πάλι γι' αυτό. Ελπίζω ότι, μαζί με την Επιτροπή και με την υποστήριξη του Σώματος, θα βρούμε τρόπους να αντιμετωπίσουμε αυτό που έγινε στη Νιγηρία. Ελπίζω ότι θα υπάρξουν αλλαγές και ότι θα μπορέσουμε να συνεχίσουμε την υποστήριξη εκείνων στη Νιγηρία που επιθυμούν να αλλάξει η χώρα και να γίνει δημοκρατική.
<SPEAKER ID="305" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, όλοι συμφωνούμε ότι, δυστυχώς, αυτές οι εκλογές υπήρξαν πραγματικά απογοητευτικές, όμως ευελπιστώ ότι η δημοκρατία στη Νιγηρία θα καταστεί ουσιαστική δύναμη αλλαγής στο μέλλον, και όχι φάρσα. Έχουμε ακόμη πολλή δουλειά μπροστά μας. Συμφωνώ ότι δεν είναι δυνατό ή πρόσφορο να συνεχίσουμε σαν να μην συμβαίνει τίποτε, και σε καμία περίπτωση δεν πρόκειται να κάνουμε κάτι τέτοιο.
<P>
Όπως επισημάνθηκε από την πλειονότητα, νομίζω, των ομιλητών, πρέπει να συνεργαστούμε με εκείνα τα μέλη της κοινωνίας των πολιτών στη Νιγηρία τα οποία είναι διατεθειμένα να αλλάξουν την κατάσταση και την εκλογική διαδικασία. Αυτό πρέπει να αποτελέσει τμήμα του διαλόγου τον οποίο οφείλουμε να συνεχίσουμε, βάσει κυρίως των συστάσεων της αποστολής εκλογικών παρατηρητών.
<P>
Από την άλλη πλευρά, η πολιτική συνεργασία και ο διάλογος με την κυβέρνηση είναι επίσης αναγκαία. Αυτός ο διάλογος πρέπει να είναι τακτικός· πρέπει να είναι διαρθρωμένος· πρέπει να διεξάγεται σε επίπεδο τρόικας, ή σε τοπικό ή ακόμη υψηλότερο επίπεδο, ενώ πρέπει επίσης να περιλαμβάνει εθνικές και περιφερειακές οργανώσεις, όπως συνέβη μεταξύ της ΕΕ και της ECOWAS -κάτι που επισημάνθηκε προηγουμένως- καθώς και εκπροσώπους της κοινωνίας των πολιτών.
<P>
Όσον αφορά την Εφορευτική Επιτροπή, σύμφωνα με τους παρατηρητές, παρατηρήθηκαν ατασθαλίες και περιπτώσεις απάτης, όμως η Ανεξάρτητη Εθνική Εφορευτική Επιτροπή (INEC) ειδικότερα δεν κατάφερε να λειτουργήσει με ανεξάρτητο τρόπο, όπως όφειλε. Είναι σαφές, λοιπόν, ότι η INEC, καθόσον το κύρος της έχει τρωθεί από τις σοβαρές αμφιβολίες για την αμεροληψία της, δεν μπορεί να συνεχίσει να λαμβάνει ενίσχυση μέσω του ΕΤΑ. Συνεπώς, τα θέματα που άπτονται της ανεξαρτησίας, της εντολής, της διάρθρωσης και της ηγεσίας της INEC πρέπει να αντιμετωπιστούν πριν από τη λήψη οιασδήποτε απόφασης σχετικά με τη συνέχιση της ενίσχυσής μας.
<P>
Όσον αφορά το Δέλτα του Νίγηρα, στο οποίο έγινε ήδη αναφορά από ορισμένους ομιλητές, η έκθεση του Παρατηρητηρίου Ανθρωπίνων Δικαιωμάτων με τίτλο "Chop Fine" σχετικά με την πολιτεία Ρίβερς είναι χαρακτηριστική της κατάστασης που επικρατεί στο Δέλτα του Νίγηρα, όπου διατίθενται σημαντικοί χρηματοδοτικοί πόροι, από τους οποίους όμως ελάχιστοι καταλήγουν στους απλούς πολίτες και ακόμη λιγότεροι στις κοινότητες απομακρυσμένων περιοχών του Δέλτα. Οι άνθρωποι αυτών των περιοχών δεν μπορούν να κάνουν τη φωνή τους να ακουστεί και έχουν στερηθεί τους εδαφικούς τους πόρους, χωρίς να έχουν λάβει κανένα αντάλλαγμα από την κυβέρνηση.
<P>
Οι απειλές και οι προκλήσεις που εμφανίζονται σε αυτή την περιοχή εξακολουθούν να μην αντιμετωπίζονται, οπότε, αργά ή γρήγορα, θα έχουν σοβαρές επιπτώσεις σε εθνικό και περιφερειακό επίπεδο. Οι πρέσβεις των κρατών μελών της ΕΕ έχουν καταθέσει δύο φορές σαφείς και απλές συστάσεις. Προτού αυξηθούν οι οικονομικοί πόροι που διατίθενται για το Δέλτα του Νίγηρα, πρέπει να διασφαλιστούν η πλήρης διαφάνεια και ο διάλογος μεταξύ όλων των ενδιαφερομένων.
<P>
Έγινε επίσης επίκληση των άρθρων 8 και 9 της συμφωνίας εταιρικής σχέσης του Κοτονού. Αυτά μας παρέχουν όλα τα αναγκαία μέσα για την εξασφάλιση του αποτελεσματικότερου δυνατού διαλόγου, όχι μόνο με την κυβέρνηση αλλά και με την κοινωνία των πολιτών και τους περιφερειακούς αφρικανικούς οργανισμούς, όπως επισημάνθηκε. Θεωρώ επιβεβλημένο να αναλάβει η ΕΕ, ως ομάδα, πιο συνεκτική, πιο τακτική και πιο συστηματική δράση απέναντι στη Νιγηρία, καθόσον αυτός είναι ο μόνος τρόπος για να αντιμετωπίσουμε τα προβλήματα που ανέδειξαν αυτές οι εκλογές. Αυτή πρέπει να είναι μια πολύ ισχυρή συνιστώσα της πολιτικής μας.
<P>
Από την άλλη πλευρά, πρέπει να προσέξουμε ώστε να μην σπρώξουμε τη Νιγηρία στα χέρια των ακραίων θρησκευτικών στοιχείων, περιλαμβανομένων των ακραίων μουσουλμάνων.
<P>
Αναφέρθηκε επίσης η Κίνα. Όταν επισκέφτηκα την Κίνα τον Ιανουάριο, κατέστησα σαφές ότι επιθυμούμε τη διεξαγωγή διαλόγου για την Αφρική. Αυτό δεν είναι εύκολο, όμως είναι πολύ σημαντικό και, ως εκ τούτου, είναι σημαντικό το γεγονός ότι η Νιγηρία προσκλήθηκε στη διάσκεψη κορυφής του ομίλου των 8 προκειμένου να σταλούν απευθείας αυτά τα μηνύματα, καθόσον οφείλουμε να πούμε στη Νιγηρία ότι επιθυμούμε τον σεβασμό των αξιών και των συμφερόντων μας και ότι οι σχέσεις μας δεν μπορεί να περιορίζονται στα αμιγώς οικονομικά θέματα.
<P>
Θα επαναλάβω απλώς ότι η ευρωπαϊκή πρωτοβουλία για τη δημοκρατία και τα δικαιώματα του ανθρώπου μας προσφέρει τη δυνατότητα να συνεργαστούμε με την κοινωνία των πολιτών. " εν λόγω πρωτοβουλία μπορεί να λειτουργήσει χωρίς την έγκριση της κυβέρνησης, όμως συνήθως διατηρούμε επαφές με την κυβέρνηση.
<P>
Τέλος, είναι επίσης σημαντικό να διερευνήσουμε τον αντίκτυπο της χρηματοδότησής μας σε αυτή την περιοχή. Ανέρχεται μόλις στο 0,2% των πετρελαϊκών εσόδων και της συνολικής διεθνούς βοήθειας που λαμβάνει η Νιγηρία. Ως εκ τούτου, οι επιπτώσεις από την αναστολή των ενισχύσεων μπορούν να θεωρηθούν αμελητέες από οικονομική άποψη, ενώ ένα τέτοιο μέτρο θα ήταν δυνητικά αντιπαραγωγικό, καθόσον θα επιδείνωνε ακόμη περισσότερο τον πολιτικό διάλογο με την κυβέρνηση. Εντούτοις, σε γενικές γραμμές, το 25% των πόρων συμβάλει στην προαγωγή της χρηστής διακυβέρνησης. Συνεπώς, πρέπει να χρησιμοποιήσουμε το συγκεκριμένο τμήμα των πόρων στο πλαίσιο της συνεργασίας μας με την κοινωνία των πολιτών, και νομίζω ότι όλοι μπορούμε να συμφωνήσουμε επ' αυτού.
<SPEAKER ID="306" NAME="Πρόεδρος">
Για την περάτωση της συζήτησης κατατέθηκε βάσει του άρθρου 103, παράγραφος 2 του Κανονισμού πρόταση ψηφίσματος υπογεγραμμένη από επτά Ομάδες.
<P>
" συζήτηση έληξε.
<P>
" ψηφοφορία θα γίνει την Πέμπτη στις 12.00.

<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Με μεγάλη μου λύπη πρέπει να σας ενημερώσω για τον τραγικό θάνατο της κ. Juarez Boal, αναπληρώτριας επικεφαλής της αντιπροσωπείας της Ευρωπαϊκής Ένωσης στην Αϊτή. " κ. Juarez Boal εργαζόταν κατά το παρελθόν στο Ευρωπαϊκό Κοινοβούλιο, μέχρι το 2002. Πέθανε στον ολέθριο σεισμό που έπληξε την Αϊτή στις 12 Ιανουαρίου. Ο συνολικός αριθμός των θυμάτων του σεισμού ενδέχεται να ανέλθει έως και τους 200.000 ανθρώπους. Θα θυμάστε ότι κατά την τελευταία σύνοδο πριν από έναν μήνα, τηρήσαμε ενός λεπτού σιγή στη μνήμη όλων όσων έχασαν τη ζωή τους στον σεισμό. Δεν γνωρίζαμε τότε, δεν ήμασταν βέβαιοι, ότι μεταξύ των θυμάτων υπήρχε ένα πρόσωπο που συνδεόταν τόσο στενά με το Ευρωπαϊκό Κοινοβούλιο και το έργο της Ευρωπαϊκής Ένωσης - η κ. Juarez Boal.
<P>
Εχθές διεξήχθη ο δεύτερος γύρος των προεδρικών εκλογών στην Ουκρανία. Εν αναμονή της επίσημης επιβεβαίωσης των αποτελεσμάτων της ψηφοφορίας, θα ήθελα να συγχαρώ τον ουκρανικό λαό για τη διεξαγωγή ελεύθερων και διαφανών εκλογών. Αυτό προκύπτει από τις αναφορές που έρχονται από την Ουκρανία. Δεν έχω ακόμη κάποια επίσημη επικοινωνία, αλλά, σύμφωνα με τις δηλώσεις των συναδέλφων μας βουλευτών του Ευρωπαϊκού Κοινοβουλίου που παρακολούθησαν τις εκλογές, πέραν ορισμένων καταγγελιών και γεγονότων που συνιστούσαν, ασφαλώς, παραβιάσεις των εκλογικών κανόνων, η απόλυτη πλειοψηφία των ενεργειών όλων όσοι σχετίστηκαν με τις εκλογές ήταν σύμφωνη με τη διαδικασία και ικανοποίησε τα πρότυπα των δημοκρατικών εκλογών. Αυτό αποτελεί μείζον επίτευγμα για την Ουκρανία. Ενθυμούμαστε ότι, πριν από πέντε έτη, τα πράγματα ήταν εντελώς διαφορετικά. Σήμερα, η ευχή μας προς την Ουκρανία είναι ο δημοκρατικά και ειρηνικά εκλεγμένος Πρόεδρος να ενεργήσει προς όφελος της χώρας. Επιθυμούμε επίσης να συνάψουμε τις καλύτερες δυνατές σχέσεις με την Ουκρανία. Παρά τον υψηλό βαθμό πολιτικής αστάθειας τα τελευταία έτη, διαπιστώνεται ότι η δημοκρατία στην Ουκρανία έχει στέρεα θεμέλια.
<P>
Θα ήθελα επίσης να αδράξω αυτήν την ευκαιρία για να καλέσω όλες τις πολιτικές δυνάμεις στην Ουκρανία να υπερβούν τις διαφορές τους και να αρχίσουν να εργάζονται από κοινού τόσο για τις κοινωνικές και οικονομικές μεταρρυθμίσεις, όσο και για τις δικαστικές και τις συνταγματικές μεταρρυθμίσεις, καθώς επίσης και να συνεχίσουν να αναπτύσσουν την ευρωπαϊκή ατζέντα τους. Θα το πω άλλη μια φορά: η Ευρωπαϊκή Ένωση επιθυμεί σφόδρα να έχει καλές και φιλικές σχέσεις με την Ουκρανία. Αυτό αφορά τόσο τη μελλοντική κυβέρνηση όσο και την αντιπολίτευση. Ελπίζουμε και προσδοκούμε ότι θα συνεργαστούμε με την Ουκρανία επ'°αυτού. Μοιραζόμαστε αυτήν την πρόκληση και την ευθύνη. Την Τετάρτη θα διεξαχθεί συζήτηση σχετικά με την κατάσταση στην Ουκρανία μετά τις εκλογές. Θα ακούσουμε τις εκθέσεις των συναδέλφων μας βουλευτών. Πρόεδρος της αποστολής εκλογικών παρατηρητών του Ευρωπαϊκού Κοινοβουλίου ήταν ο Paweł Kowal. Οι παρατηρητές βρέθηκαν επί τόπου και παρακολούθησαν την ψηφοφορία της Κυριακής και θα ανταλλάξουν πληροφορίες για αυτήν μαζί μας.
<P>
" ψηφοφορία έγκρισης της νέας Ευρωπαϊκής Επιτροπής θα διεξαχθεί αύριο. Θα είναι μια από τις σημαντικότερες στιγμές της τρέχουσας κοινοβουλευτικής περιόδου. Εξ ονόματος των πολιτών μας, θα εκφράσουμε τη βούλησή μας σε μια δημοκρατική ψηφοφορία. Επομένως η αυριανή ημέρα είναι εξαιρετικά σημαντική.
<P>
Κατά την αυριανή συνεδρίαση, θα ψηφίσουμε επίσης επί του ψηφίσματος σχετικά με τη νέα συμφωνία πλαίσιο για τις σχέσεις μεταξύ του Ευρωπαϊκού Κοινοβουλίου και της Επιτροπής. Το κείμενο αυτής της συμφωνίας είναι στη διάθεσή σας. Αποτελεί εξαιρετικά σημαντικό νομοθέτημα, το οποίο θα καθορίσει τον τρόπο συνεργασίας των δύο θεσμικών οργάνων κατά την επόμενη κοινοβουλευτική περίοδο.
<P>
Την Τετάρτη θα διεξαγάγουμε ακόμη μια σημαντική συζήτηση σχετικά με την επεξεργασία και τη διαβίβαση στοιχείων μηνυμάτων χρηματοοικονομικής φύσεως στις "νωμένες Πολιτείες της Αμερικής για τους σκοπούς του Προγράμματος Παρακολούθησης της Χρηματοδότησης της Τρομοκρατίας. Στην εν λόγω συζήτηση θα προεδρεύσω εγώ ο ίδιος. Το Ευρωπαϊκό Κοινοβούλιο προσδίδει εξέχουσα σημασία στη διασφάλιση του σωστού επιπέδου προστασίας των προσωπικών δεδομένων. Ναι μεν μας εξέλεξαν απευθείας οι πολίτες μας και είμαστε υπόλογοι σε αυτούς, ωστόσο από την άλλη μεριά κατανοούμε τη σημασία της συμφωνίας SWIFT. Αυτές οι προτεραιότητες πρέπει να ληφθούν υπόψη από όλους τους βουλευτές του Κοινοβουλίου κατά τη λήψη αυτής της σημαντικής και υπεύθυνης απόφασης. " ψηφοφορία θα πραγματοποιηθεί την Πέμπτη. Προσωπικά δεν θα μπορέσω να δώσω το παρόν στην ψηφοφορία, διότι θα παρευρίσκομαι στο Ευρωπαϊκό Συμβούλιο στις Βρυξέλλες.
<P>
Θα ήθελα επίσης να σας ενημερώσω και για κάτι άλλο.

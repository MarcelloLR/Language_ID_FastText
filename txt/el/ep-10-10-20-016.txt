<CHAPTER ID="016">
Εμπορική συμφωνία για την καταπολέμηση της παραποίησης/απομίμησης (ACTA) (συζήτηση)
<SPEAKER ID="788" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την εμπορική συμφωνία για την καταπολέμηση της παραποίησης/απομίμησης (ACTA).
<SPEAKER ID="789" NAME="Karel De Gucht" LANGUAGE="EN">
Κύριε Πρόεδρε, αξιότιμοι κύριοι βουλευτές, μου ζητήσατε να παρευρεθώ στην Ολομέλεια για να σας ενημερώσω σχετικά με το στάδιο στο οποίο βρίσκονται οι διαπραγματεύσεις της ACTA - της διεθνούς εμπορικής συμφωνίας για την καταπολέμηση της παραποίησης/απομίμησης. Συμμερίζομαι την άποψή σας ότι πρόκειται για σημαντικό φάκελο· εξάλλου, είναι η τρίτη φορά που βρίσκομαι εδώ σε λιγότερο από έναν χρόνο για να το συζητήσω μαζί σας.
<P>
Πού βρισκόμαστε λοιπόν; Εν ολίγοις, έχουμε σχεδόν επιτύχει τον στόχο μας. Πράγματι, στις 2 Οκτωβρίου 2010, οι διαπραγματευτές από την ΕΕ και άλλες 10 χώρες ολοκλήρωσαν τον τελευταίο γύρο των διαπραγματεύσεων. Επέλυσαν σχεδόν όλα τα ζητήματα, ενώ ελάχιστα παραμένουν ακόμα ανοικτά. Θα επανέλθω σε αυτό αργότερα.
<P>
Το ενοποιημένο και εν πολλοίς παγιωμένο κείμενο της πρότασης συμφωνίας δόθηκε στη δημοσιότητα πριν από δύο εβδομάδες. Τούτο ευελπιστώ να σας έδωσε τη δυνατότητα να διαπιστώσετε ότι η Επιτροπή τηρεί στο ακέραιο τις αρχές που ανέφερα στις προηγούμενες παρεμβάσεις μου ενώπιον του παρόντος Σώματος.
<P>
Είναι σημαντικό να θυμόμαστε ότι η ACTA αποτελεί συμφωνία που αφορά την επιβολή των δικαιωμάτων πνευματικής ιδιοκτησίας. Αυτό σημαίνει ότι κανένα από τα συμβαλλόμενα μέρη δεν υποχρεούται να θεσπίσει νέα, ουσιαστικά δικαιώματα, ούτε να τροποποιήσει ήδη τα ισχύοντα. " συμφωνία δεσμεύει απλώς τα συμβαλλόμενα μέρη της να διασφαλίζουν ότι οι κάτοχοι των δικαιωμάτων μπορούν να διεκδικούν πλήρως τα δικαιώματά τους, εφόσον, όταν και όπου αυτά προβλέπονται.
<P>
" ACTA έχει να κάνει με τη θέσπιση ενός νέου μέσου που θα διασφαλίζει ότι τα ισχύοντα δικαιώματα πνευματικής ιδιοκτησίας προστατεύονται με αποτελεσματικό τρόπο. Αυτό είναι καθοριστικής σημασίας εάν θέλουμε να διατηρήσουμε ηγετικό ρόλο στην "οικονομία της γνώσης". Σε αντίθεση ενδεχομένως με τους ισχυρισμούς ορισμένων, το ζητούμενο στην ACTA δεν είναι η δημιουργία κάποιου είδους "Μεγάλου Αδελφού".
<P>
Γνωρίζω ότι είχατε εκφράσει ανησυχίες σχετικά με το γεγονός ότι οι διαπραγματεύσεις διεξήχθησαν κεκλεισμένων των θυρών και ότι τα κείμενα διαπραγμάτευσης δεν δόθηκαν στη δημοσιότητα. Κατόπιν πιέσεων από την Επιτροπή, δημοσιεύθηκαν οι διαδοχικές εκδόσεις του εν λόγω κειμένου, ενώ οι διαπραγματευτές μας προσέρχονταν εδώ μετά από κάθε γύρο, προκειμένου να απαντήσουν σε όλες τις ερωτήσεις σας. Προέβημεν σε αυτές τις ενέργειες, ώστε να διασφαλίσουμε ότι θα μπορούσαμε να συζητήσουμε το θέμα σε κλίμα αμοιβαίας εμπιστοσύνης.
<P>
Θα ήθελα να αναφέρω ότι ο Διαμεσολαβητής αναγνώρισε προσφάτως, στο συγκεκριμένο πλαίσιο των διαπραγματεύσεων της ACTΑ, ότι ήταν δικαιολογημένη η διατήρηση του εμπιστευτικού χαρακτήρα ορισμένων σημαντικών εγγράφων διαπραγμάτευσης. Ο ίδιος επιβεβαίωσε ότι η διατήρηση του εμπιστευτικού χαρακτήρα ήταν νόμιμη και σύμφωνη με τον κανονισμό του 2001 για την πρόσβαση σε έγγραφα.
<P>
Επιτρέψτε μου τώρα να αναδείξω ορισμένα από τα κύρια χαρακτηριστικά της ACTA. Πρώτον, η ευρεία κάλυψη των δικαιωμάτων πνευματικής ιδιοκτησίας (ΔΠΙ). Δεδομένης της πολυμορφίας των ΔΠΙ, στα οποία βασίζονται οι ευρωπαϊκοί φορείς εκμετάλλευσης για την προστασία των εφευρέσεών τους, αγωνιστήκαμε και επιτύχαμε ευρεία κάλυψη. Πιο συγκεκριμένα, κατορθώσαμε να διασφαλίσουμε ότι οι ευρωπαϊκές γεωγραφικές ενδείξεις (ΓΕ) θα τυγχάνουν ίσης μεταχείρισης.
<P>
Πρόκειται για επίτευγμα της ΕΕ. Δεν θα είχε συμπεριληφθεί στο σχέδιο της συμφωνίας ACTA χωρίς την Ευρωπαϊκή Επιτροπή. Γνωρίζω ότι ενδέχεται να μην προχωρήσει όσο θα ήθελαν ορισμένοι - παραδείγματος χάριν, όσον αφορά τα μέτρα στα σύνορα. Οι δικαιολογημένες διαφορές θα διατηρηθούν, ενώ τα συμβαλλόμενα μέρη της ACTA δεν θα υποχρεούνται να υιοθετήσουν το σύστημα της ΕΕ για την προστασία των ΓΕ μέσω καθεστώτων sui generis.
<P>
Δεύτερον, η ACTA θεσπίζει για πρώτη φορά ένα διεθνές πρότυπο για τις παραβιάσεις των δικαιωμάτων πνευματικής ιδιοκτησίας στο διαδίκτυο. Το διαδίκτυο αποτελεί το πλέον διεθνοποιημένο, ανοικτό και ταχέως μεταβαλλόμενο περιβάλλον αγοράς, στο οποίο κυκλοφορούν μουσική, ταινίες, βιβλία και λογισμικά προγράμματα. Συναλλαγές εκατομμυρίων παραποιημένων εμπορευμάτων πραγματοποιούνται καθημερινά μέσω του διαδικτύου. Ως εκ τούτου, η ACTA προβάλλει έναν πρωτοποριακό -καίτοι ισορροπημένο- βαθμό εναρμόνισης και διαφάνειας των κανόνων που ισχύουν για τέτοιου είδους παραβιάσεις, συνάδοντας ταυτόχρονα πλήρως με το κεκτημένο της ΕΕ.
<P>
Επιτρέψτε μου να τονίσω ότι η ACTA δεν θα τροποποιήσει το κεκτημένο της ΕΕ. Αυτό ζητήθηκε από τις κατευθυντήριες γραμμές που λάβαμε για τις διαπραγματεύσεις, και αυτό τηρήσαμε στο ακέραιο, όπως μπορείτε να διαπιστώσετε και στο κείμενο.
<P>
Τρίτον, η ACTA προσφέρει μια ισορροπημένη συμφωνία, η οποία ανταποκρίνεται στις τέσσερις κύριες ανησυχίες που εξέφρασαν οι βουλευτές για τους τέσσερις λόγους που ακολουθούν.
<P>
Πρώτον, το κείμενο δεν επηρεάζει την προστασία των θεμελιωδών δικαιωμάτων, της ιδιωτικής ζωής, καθώς και την προστασία των δεδομένων.
<P>
Δεύτερον, σέβεται τον σημαντικό ρόλο του ελεύθερου διαδικτύου και διασφαλίζει τον ρόλο των παρόχων υπηρεσιών, καθώς και του ευρωπαϊκού συστήματος εξαιρέσεων για τα δικαιώματα δημιουργού, όπως το ευρωπαϊκό καθεστώς της υπό όρους απαλλαγής των φορέων του διαδικτύου από την ευθύνη. Θα εξακολουθήσουν να ισχύουν και οι ευρωπαϊκές εξαιρέσεις, όπως η ιδιωτική ή εκπαιδευτική χρήση.
<P>
Τρίτον, το κείμενο αναφέρεται στις διατάξεις της συμφωνίας TRIPS (συμφωνία για τα δικαιώματα πνευματικής ιδιοκτησίας στον τομέα του εμπορίου) που κατοχυρώνουν την απαραίτητη ισορροπία ανάμεσα στα δικαιώματα των κατόχων δικαιωμάτων και το δημόσιο συμφέρον και τονίζουν την "ανάγκη συμβολής των δικαιωμάτων πνευματικής ιδιοκτησίας στην τεχνική καινοτομία, την κοινωνικοοικονομική ευημερία, καθώς και την προστασία της υγείας".
<P>
Τέταρτον, η ACTA αναγνωρίζει ρητώς τη σημασία της εγγυημένης πρόσβασης σε φάρμακα, παραπέμποντας συναφώς στη διακήρυξη της Ντόχα και αποκλείοντας κατηγορηματικά τις παραβιάσεις των διπλωμάτων ευρεσιτεχνίας από τις ενότητες που αφορούν την επιβολή μέτρων στα σύνορα, καθώς και την επιβολή ποινικών κυρώσεων.
<P>
Ποια είναι, λοιπόν, η υφιστάμενη κατάσταση και ποια τα επόμενα βήματα για την ACTA; Στο Τόκιο δεν κατέστη εφικτή η ολοκλήρωση του κειμένου. Τα μέρη διατήρησαν ορισμένες επιφυλάξεις, οι οποίες πρέπει να εξεταστούν τις προσεχείς εβδομάδες. Πιο συγκεκριμένα, δύο ζητήματα παραμένουν ανοικτά.
<P>
Πρώτον, θα πρέπει να συμπεριληφθούν ή να εξαιρεθούν οι παραβιάσεις των διπλωμάτων ευρεσιτεχνίας από το πεδίο εφαρμογής των μέτρων περί αστικών διαφορών; Θα με ενδιέφερε να ακούσω τις απόψεις σας εν προκειμένω. Με προβληματίζει το γεγονός ότι μια καθολική εξαίρεση των διπλωμάτων ευρεσιτεχνίας -ενός σημαντικού δικαιώματος πνευματικής ιδιοκτησίας- ενέχει τον κίνδυνο στέρησης των προνομίων που προβλέπονται στο παρόν κεφάλαιο από πολλούς βιομηχανικούς κλάδους. Αναφέρομαι, για παράδειγμα, στους κλάδους της αυτοκινητοβιομηχανίας, των μηχανημάτων, της φαρμακοβιομηχανίας και των αγροχημικών προϊόντων.
<P>
Δεύτερον, το έτερο σημαντικό ζήτημα αφορά την πρόταση της ΕΕ για την εφαρμογή των μέτρων σχετικά με το διαδίκτυο, τα οποία καθορίζονται στην ACTA, όχι μόνο στα δικαιώματα δημιουργού αλλά -τουλάχιστον- και στις παραβιάσεις των εμπορικών σημάτων. Όπως γνωρίζετε, στο διαδίκτυο υπάρχουν χιλιάδες προσφορές για προϊόντα απομίμησης στα οποία χρησιμοποιούνται ευρωπαϊκά σήματα, είτε πρόκειται για ρούχα είτε για καλλυντικά, ρολόγια ή ακόμα και είδη διατροφής. Φρονώ ότι πρέπει να αντιμετωπίσουμε τις εν λόγω παραβιάσεις που διαπράττονται μέσω διαδικτύου, διότι είναι κατά βάση ταυτόσημες με τις πραγματικές παραβιάσεις που αφορούν τα υλικά αγαθά.
<P>
Εν κατακλείδι, είμαι απολύτως πεπεισμένος για τη σημασία της αντιμετώπισης των εκτεταμένων παραβιάσεων της ευρωπαϊκής πνευματικής ιδιοκτησίας σε ολόκληρο τον κόσμο. " ACTA μπορεί να συμβάλει σημαντικά στην επίτευξη του σκοπού αυτού, σε πλήρη εναρμόνιση με την ισχύουσα ευρωπαϊκή νομοθεσία. " ACTA είναι η πρώτη σημαντική διεθνής συμφωνία σχετικά με τα ΔΠΙ μετά τη συμφωνία TRIPS του ΠΟΕ το 1994. Επιτυγχάνει επίσης κατάλληλη ισορροπία με τα δικαιώματα των πολιτών και των καταναλωτών.
<P>
Προσβλέπω σε έναν συνεχή και εντατικό διάλογο με το Ευρωπαϊκό Κοινοβούλιο, καθώς και στην επιτυχή ολοκλήρωση της συμφωνίας και την επακόλουθη έγκρισή της.
<SPEAKER ID="790" NAME="Daniel Caspary" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, θα ήθελα να εκφράσω τις ειλικρινείς μου ευχαριστίες προς τον κ. Επίτροπο, διότι, τους τελευταίους μήνες, αξιοποίησε επανειλημμένα την ευκαιρία, πρώτον να ενημερώσει την περίοδο συνόδου της Ολομέλειας και, δεύτερον, να συμμετάσχει σε συνεδριάσεις ερωτήσεων και απαντήσεων με την αρμόδια κοινοβουλευτική επιτροπή, είτε αυτοπροσώπως είτε μέσω του προσωπικού του. Είναι ορθό και σημαντικό να διαβεβαιώσουμε το Ευρωπαϊκό Κοινοβούλιο ότι η Επιτροπή το τηρεί πράγματι ενήμερο σχετικά με την εξέλιξη των διαπραγματεύσεων κατά τρόπο διαφανή. Φρονώ ότι τούτο μας επιτρέπει επίσης να αξιολογούμε και, συνακολούθως, να εγκρίνουμε ή να απορρίπτουμε συμφωνίες αυτού του είδους, βάσει ακλόνητων στοιχείων.
<P>
Επί του παρόντος, έχω την εντύπωση ότι στερεύουν τα επιχειρήματα πολλών επικριτών της συμφωνίας ACTA. Θεωρώ θετικό το γεγονός ότι το κοινοτικό κεκτημένο παραμένει αμετάβλητο. Θα ήταν πράγματι σπουδαίο αν η Επιτροπή κατόρθωνε για άλλη μια φορά να μας αποδείξει ότι η συμφωνία είναι πράγματι δεσμευτική. Ορισμένοι βουλευτές του Σώματος εξακολουθούν να έχουν τις αμφιβολίες τους εν προκειμένω και θα ήμουν ευγνώμων αν η Επιτροπή μάς παρείχε εκ νέου σαφείς, αναμφίλεκτες διευκρινίσεις - ζητώντας ενδεχομένως ακόμα και από τη νομική υπηρεσία της να το διερευνήσει. Θεωρώ θετικό το γεγονός ότι η συμφωνία ACTA εστιάζεται, όπως φαίνεται, περισσότερο στην εφαρμογή της ισχύουσας νομοθεσίας, παρά στη θέσπιση νέων νόμων.
<P>
Επικροτώ ιδιαίτερα την ενότητα σχετικά με το διαδίκτυο. Είναι πλέον καιρός να αναλάβουμε δράση όσον αφορά τις ταινίες, τη μουσική, τα βιβλία και τα λογισμικά προγράμματα που κυκλοφορούν στο διαδίκτυο Δεν επιζητώ την τιμωρία των πολιτών μας, πιστεύω, ωστόσο, ότι πρέπει να καταστεί δυνατόν για τους καλλιτέχνες και τους δημιουργούς να διεκδικούν τα δικαιώματα πνευματικής ιδιοκτησίας και στο διαδίκτυο, και επικροτώ το γεγονός ότι η συμφωνία ACTA αποτελεί το πρώτο βήμα προς αυτήν την κατεύθυνση.
<P>
Θα προτιμούσα, βεβαίως, να επιληφθούμε του ζητήματος αυτού συνολικά στο πλαίσιο του ΠΟΕ. Τονίζω, εντούτοις, ότι δεν είχαμε τους κατάλληλους συνομιλητές στους κόλπους του ΠΟΕ, και αυτός είναι ο λόγος για τον οποίο η συμφωνία ACTA συνιστά οπωσδήποτε επιτυχή αφετηρία. Θα ήμουν ευγνώμων αν η Επιτροπή κατέβαλλε, πιθανώς μετά την ολοκλήρωση της συμφωνίας ACTA, κάθε δυνατή προσπάθεια ώστε να διασφαλίσει η υπογραφή της από τον μέγιστο δυνατό αριθμό χωρών, αλλά και να επιδείξει ορισμένου βαθμού ευελιξία σε υποθέσεις για τις οποίες εγείρονται αμφιβολίες.
<P>
Επικροτώ ιδιαίτερα το γεγονός ότι κατορθώσατε να συμπεριλάβετε πληροφορίες σχετικά με τη γεωγραφική προέλευση -όπως στην περίπτωση της σαμπάνιας, του σκοτσέζικου ουίσκι, του ζαμπόν της Πάρμας κ.λπ.- και θα ήθελα να σας συγχαρώ για αυτό. Θεωρώ ότι πρόκειται για τεράστιο βήμα προόδου όσον αφορά τα συμφέροντα της Ευρωπαϊκής Ένωσης. Πρέπει να καταστεί δυνατή η εξασφάλιση και η προστασία της επισήμανσης και των πληροφοριών σχετικά με τη χώρα προέλευσης στην Ευρώπη κατά τρόπο όμοιο με τα εμπορικά σήματα, όπως τα σήματα Coca Cola, Cornflakes της "Kellogg's"κ.λπ. Φρονώ ότι πρέπει να αναλάβουμε ενεργό δράση προς το συμφέρον των παραγωγών μας.
<P>
Θέσατε ένα ερώτημα σχετικά με τα διπλώματα ευρεσιτεχνίας: από τη μια πλευρά, ο τίτλος της εν λόγω συμφωνίας καταδεικνύει σαφώς διαφορετική κατεύθυνση· από την άλλη, όμως, οι επιχειρήσεις μας αντιμετωπίζουν τεράστια προβλήματα εν προκειμένω, και θα πρότεινα ενδεχομένως να συζητήσουμε λεπτομερώς το θέμα αυτό τη Δευτέρα, όταν θα συμμετάσχετε στη συνεδρίαση της Επιτροπής Διεθνούς Εμπορίου.
<P>
Συγχαρητήρια για όσα επιτύχατε. Σας προτρέπω να επιδείξετε επιμονή όσον αφορά τα εκκρεμή ζητήματα. Προσβλέπω στην ημέρα που το παρόν Σώμα θα είναι σε θέση να αποφασίσει εάν θα εγκρίνει ή θα απορρίψει τη συμφωνία βάσει της τελικής διατύπωσης.
<SPEAKER ID="791" NAME="Kader Arif" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, βρισκόμαστε σαφώς αντιμέτωποι με ένα κείμενο, ο πολύπλοκος χαρακτήρας του οποίου προβληματίζει πολλούς από εμάς, αλλά ακόμα περισσότερο, κατά τη γνώμη μου, τους πολίτες της Ευρώπης. Κύριε Επίτροπε, ζήτησα διαφάνεια και ανταποκριθήκατε. Σήμερα, όμως, είμαι κάπως προβληματισμένος.
<P>
Πράγματι, κατά την προσωπική μου εκτίμηση, πέραν των αμιγώς τεχνικών ζητημάτων, ο βασικός κίνδυνος έγκειται στην κατεύθυνση που ακολουθούμε όσον αφορά την ολοένα πιο πολύπλοκη σχέση μεταξύ των ατομικών ελευθεριών και του διαδικτύου. Ο κόσμος μεταβάλλεται με ταχύτατους ρυθμούς· όλοι το γνωρίζουμε αυτό. Όλοι γνωρίζουμε ότι συντελείται πραγματική επανάσταση όσον αφορά την πρόσβαση όχι μόνο στην πληροφόρηση, αλλά και στον πολιτισμό μέσω αυτού του εργαλείου.
<P>
Στον σύγχρονο κόσμο, όπου η πρόσβαση αυτού του είδους είναι άμεση και ελεύθερη, υπονομεύονται τα συμβατικά σημεία αναφοράς. Επομένως, το πλέον σύνθετο καθήκον μας αφορά τη θέσπιση νέων κανονιστικών ρυθμίσεων, διότι το κανονιστικό πλαίσιο δεν είναι απαραίτητο μόνον για την προστασία των καλλιτεχνών και των κατόχων δικαιωμάτων· δεν θέλω όμως να διαπιστώνω ότι παραβλέπονται οι ατομικές ελευθερίες.
<P>
Όσον αφορά την προστασία των ελευθεριών -μεταξύ των σημαντικότερων εξ αυτών και η προστασία του δικαιώματος στην ιδιωτική ζωή-, ένας από τους κύριους προβληματισμούς μου είναι το ενδεχόμενο ελέγχου στα σύνορα των προσωπικών αντικειμένων και αποσκευών των ταξιδιωτών, ενδεχόμενο που προβλέπεται στην εμπορική συμφωνία για την καταπολέμηση της παραποίησης/απομίμησης (ACTA). Μήπως αυτό σημαίνει ότι τα κινητά μας τηλέφωνα, οι συσκευές MP3 και οι υπολογιστές μας ενδέχεται να γίνουν αντικείμενο έρευνας από τις τελωνειακές αρχές κατά την αναζήτηση αρχείων που έχουν μεταφορτωθεί παρανόμως;
<P>
Σύμφωνα με την Επιτροπή, πρόκειται μόνο για ενδεχόμενο, διότι ο ακριβής όρος που χρησιμοποιείται στο κείμενο δεν είναι δεσμευτικός. Ορίζεται ότι τα κράτη μέλη μπορούν να επιλέξουν εάν θα επιτρέψουν ή όχι τη διεξαγωγή έρευνας στις προσωπικές αποσκευές των ταξιδιωτών. Ας σοβαρευτούμε, όμως, για λίγο εν προκειμένω. Πώς είναι δυνατόν να μην εκληφθεί αυτή η διατύπωση ως υποκίνηση για τη διεξαγωγή αυτών των ελέγχων; Πιστεύετε πραγματικά ότι μια κυβέρνηση, ιδίως εάν δέχεται έως κάποιον βαθμό πιέσεις από τη μουσική της βιομηχανία -και παραθέτω εσκεμμένα αυτό το παράδειγμα-, δεν θα εκμεταλλευθεί αυτήν την ευκαιρία που προσφέρει η ACTA για να προσανατολίσει την εθνική της νομοθεσία προς τον ενισχυμένο έλεγχο των επιβατών που εισέρχονται στο έδαφός της;
<P>
Ένα άλλο πρόβλημα είναι ότι, σε περίπτωση που αποδειχθεί πως τα αρχεία που έχει στην κατοχή του ένας ιδιώτης προορίζονται για εμπορική χρήση, η ποινή θα επιβάλλεται αυτομάτως. Ποιος καθορίζει, όμως, εάν τα αρχεία που έχουμε στην κατοχή μας είναι εμπορικού χαρακτήρα ή όχι; Κάποιοι ενδέχεται να πουν ότι ένα άτομο με 500 τραγούδια στη συσκευή MP3 που έχει στην κατοχή του προορίζεται οπωσδήποτε για εμπορικούς σκοπούς, γιατί όμως κάποιοι άλλοι να χάσουν την ευκαιρία να καθορίσουν το όριο αυτό στα 300, 100, 50 ή 10 τραγούδια; Στην πραγματικότητα, κάποιος κακοπροαίρετος δεν έχει παρά να μεταφορτώσει παρανόμως μία μόνο ταινία, προκειμένου να δημιουργήσει χιλιάδες αντίγραφά της, κάτι το οποίο στη συνέχεια καθίσταται εμπορική δραστηριότητα.
<P>
Τέλος, η ποινή θα επιβάλλεται από τα δικαστήρια κάθε χώρας, όμως ένας ευρωπαίος πολίτης που συλλαμβάνεται από τις συνοριακές αρχές μιας συμβαλλόμενης χώρας δυνάμει εξαιρετικά δεσμευτικής νομοθεσίας δεν θα έχει τη δυνατότητα να την προσβάλει. Επιθυμείτε, λοιπόν, να καταστεί εφικτή μια τέτοια κακομεταχείριση; Δεν ήταν αρμοδιότητα της Επιτροπής να καταβάλει ακριβώς κάθε δυνατή προσπάθεια ώστε να διασφαλιστεί ότι η συμφωνία απαγορεύει τη διεξαγωγή έρευνας στα προσωπικά αντικείμενα;
<P>
Σκοπίμως έθιξα απόψε μόνο αυτό το ζήτημα, εσείς, όμως, θίξατε σαφώς περισσότερα, τα οποία εμείς θα ενσωματώσουμε στο ψήφισμα που ζήτησα και τα οποία θα τεθούν κανονικά σε ψηφοφορία κατά την Ολομέλεια του επόμενου μήνα. Κύριε Επίτροπε, σας ζητώ να λάβετε υπόψη το αποτέλεσμα της εν λόγω ψηφοφορίας, η οποία θα εναρμονίζεται με τη δέσμευσή μας, δηλαδή, να ληφθεί υπόψη η διατύπωση του Ευρωπαϊκού Κοινοβουλίου πριν από την υπογραφή της πράξης.
<SPEAKER ID="792" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, οι διαπραγματεύσεις υπήρξαν ακανθώδεις λόγω των ισχυρών διιστάμενων απόψεων και των διαφορετικών ερμηνειών σχετικά με τις συνέπειες της εν λόγω συμφωνίας. Εξ όσων μπορώ να συμπεράνω, από την παρούσα φάση των διαπραγματεύσεων προκαλείται άνιση μεταχείριση των γεωγραφικών ενδείξεων και των ονομασιών υπέρ των τελευταίων, καθώς και αδυναμία ανάληψης δράσης, κατά παράβαση του άρθρου 22 της συμφωνίας για τα δικαιώματα πνευματικής ιδιοκτησίας στον τομέα του εμπορίου σχετικά με τα σήματα που χρησιμοποιούν ονομασίες που προστατεύονται από τις γεωγραφικές ενδείξεις. " "παρμεζάνα" -ένα από πολυάριθμα πιθανά παραδείγματα- παράγεται ελεύθερα ως "παρμεζάνα" στις "νωμένες Πολιτείες και την Αυστραλία και εξάγεται στην Κίνα και αλλού, εισερχόμενη σε άμεσο ανταγωνισμό με τα ευρωπαϊκά προϊόντα, ένα από τα πλεονεκτήματα των οποίων είναι οι γεωγραφικές ενδείξεις. Κατά συνέπεια, τα ευρωπαϊκά προϊόντα φαίνεται να ενισχύουν τον αθέμιτο ανταγωνισμό, χωρίς να παρέχεται αποτελεσματική προστασία από την εμπορική συμφωνία για την καταπολέμηση της παραποίησης/απομίμησης. Θα ήθελα μια διευκρίνιση εν προκειμένω.
<P>
"Παρμεζάνα" σημαίνει "από την Πάρμα", όχι από την Αυστραλία ή τις "νωμένες Πολιτείες, κάτι το οποίο ισχύει για όλες τις ευρωπαϊκές γεωγραφικές ενδείξεις. Πρέπει να είμαστε προσεκτικοί, διότι αν σε μερικά χρόνια, στο πλαίσιο της παγκοσμιοποίησης του 21ου αιώνα, δεν διαθέτουμε πλέον τις γεωγραφικές μας ενδείξεις, τούτο θα οφείλεται εν μέρει στις σημερινές εσφαλμένες επιλογές και θα απολέσουμε τεράστιο μέρος της ταυτότητάς μας. Από την άποψη αυτή, αν η ACTA τα επιτρέπει όλα αυτά, τότε δεν πρόκειται να γίνει αποδεκτή.
<P>
Τίθεται επίσης το ζήτημα του διαδικτύου, όπως έχει ήδη αναφερθεί. " Ευρωπαϊκή Ένωση τάσσεται υπέρ μίας κοινωνίας ευρείας γνώσης, ανοικτής σε όλους, και η ACTA δεν πρέπει κατ' ουδένα τρόπο να συνιστά περιορισμό της ελεύθερης πρόσβασης στο διαδίκτυο. Πολλά έχουν επιτευχθεί εν προκειμένω. Ο κ. Επίτροπος παρέσχε σημαντικές εγγυήσεις, θα ήταν όμως απαράδεκτο να αμαυρωθεί το κοινοτικό κεκτημένο, όπως φαίνεται να εξακολουθεί να συμβαίνει, λόγω των ενδεχόμενων νομικών ασφαλιστικών μέτρων που προβλέπονται στο άρθρο 2, καθώς και λόγω του ενδεχομένου ποινικών κυρώσεων, μεταξύ άλλων και σε ιδιώτες χρήστες, όπως προβλέπεται στο άρθρο 2, παράγραφος 14, σημείο 1.
<P>
Εκτιμώ τις εξαιρετικά σημαντικές εγγυήσεις σχετικά με την πρόσβαση των αναπτυσσόμενων χωρών στα φάρμακα, γνωρίζουμε όμως ότι ο κατάλογος των συμβαλλομένων στην ACTA χωρών είναι πολύ περιορισμένος και αποκλείει τις ισχυρές δυνάμεις στον τομέα της παραποίησης/απομίμησης, ιδίως στην Ασία, αλλά όχι μόνον εκεί. Για τον λόγο αυτόν, λοιπόν, δεδομένων όλων των δυνητικών απωλειών μας όσον αφορά τις γεωγραφικές ενδείξεις και τους κινδύνους στο διαδίκτυο, αποκομίζεται -προς το παρόν- η εντύπωση ότι η εν λόγω συμφωνία συνιστά αποκλειστικά μειονέκτημα και, συνεπώς, θα ήταν ενδεχομένως προτιμότερο να την απορρίψουμε.
<SPEAKER ID="793" NAME="Jan Philipp Albrecht" LANGUAGE="DE">
Κύριε Πρόεδρε, κύριε De Gucht, είναι προφανές ότι η υπό διαπραγμάτευση συμφωνία ACTA αναμένεται να εγκριθεί σύντομα. Πρόκειται για μια συμφωνία που συνεπάγεται πολλές δεσμεύσεις εκ μέρους των συμβαλλόμενων μερών όσον αφορά την ενισχυμένη επιβολή των δικαιωμάτων πνευματικής ιδιοκτησίας. Σύντομα, εσείς, η Επιτροπή, θα ζητήσετε από εμάς, τους βουλευτές του Ευρωπαϊκού Κοινοβουλίου, να εγκρίνουμε την εν λόγω συμφωνία. Ωστόσο, το Κοινοβούλιο έχει καταστήσει σαφές εδώ και μήνες ότι ορισμένες δηλώσεις προθέσεων της ΕΕ στο πλαίσιο της συμφωνίας ACTA διατρέχουν τον κίνδυνο υπέρβασης της ισχύουσας κοινοτικής νομοθεσίας. Όχι μόνον δεν είναι σαφές εάν υπάρχει ενδεδειγμένη αρμοδιότητα για τη σύναψη εμπορικής συμφωνίας αυτού του είδους, καθώς συμπεριλαμβάνει διατάξεις όπως οι κυρώσεις ή η παρέμβαση στα θεμελιώδη δικαιώματα, αλλά διαθέτουμε επίσης πλημμελή πληροφόρηση σχετικά με τον βαθμό στον οποίο η ACTA θα επιφέρει κατ' ανάγκη την εισαγωγή παράνομων μέτρων στην ΕΕ. Για τον λόγο αυτόν, η ACTA θα πρέπει να τεθεί εκ νέου στο τραπέζι των διαπραγματεύσεων. Μολαταύτα, είστε πρόθυμοι να υπογράψετε τώρα τη συμφωνία. Σας ρωτώ, λοιπόν, κατά πρώτον: την έχετε ήδη υπογράψει; Εάν όχι, πότε σκοπεύετε να την υπογράψετε; Δεύτερον: πότε θα λάβουμε λεπτομερή εκτίμηση των επιπτώσεων επί του βαθμού στον οποίο η ACTA θα μπορούσε να επηρεάσει τα θεμελιώδη δικαιώματα στην ΕΕ; Ανυπομονώ να ακούσω τις απαντήσεις σας.
<SPEAKER ID="794" NAME="Syed Kamall" LANGUAGE="EN">
Κύριε Πρόεδρε, καταρχάς, νομίζω ότι πρέπει να επικροτήσουμε ορισμένες από τις δηλώσεις που διατυπώθηκαν απόψε και το γεγονός ότι, μετά τον γύρο του Τόκιο, η Επιτροπή διαβίβασε το κείμενο στο Κοινοβούλιο, το οποίο θα είναι τελικά σε θέση να δώσει τη συγκατάθεσή του σε αυτές τις συμφωνίες ή να τις απορρίψει. Θεωρώ ότι ολόκληρο το Κοινοβούλιο θα πρέπει να επικροτήσει αυτό το βήμα προς τη διαφάνεια. Αυτός ήταν, άλλωστε, ο τομέας επί του οποίου επετεύχθη συναίνεση σε ολόκληρο το Κοινοβούλιο - μπορεί να διαφωνήσαμε σε κάποια επιμέρους στοιχεία, αλλά συμφωνήσαμε στη σαφή ενίσχυση της διαφάνειας.
<P>
Ενίσχυση της διαφάνειας σημαίνει ότι περιορίζονται οι ψευδείς εικασίες επί του περιεχομένου των διαπραγματεύσεων, αλλά και, για να είμαστε δίκαιοι, αναδεικνύεται ο θετικός ρόλος που διαδραματίζει η Επιτροπή στο πλαίσιο των προσπαθειών της να πείσει τους διαπραγματευτικούς μας εταίρους σχετικά με την ανάγκη για μεγαλύτερη διαφάνεια. Φρονώ ότι στο Κοινοβούλιο διαδραματίσαμε σημαντικό ρόλο όσον αφορά την άσκηση πιέσεων προς την Επιτροπή, ούτως ώστε να μπορεί με τη σειρά της να μιλήσει στους διαπραγματευτικούς της εταίρους σχετικά με την ανάγκη για μεγαλύτερη διαφάνεια.
<P>
Υπάρχουν προφανώς διαφορετικές απόψεις στο παρόν Σώμα σχετικά με τα δικαιώματα πνευματικής ιδιοκτησίας. Πρόκειται σαφώς για καίριο ζήτημα όσον αφορά τους κατόχους δικαιωμάτων δημιουργού και εμπορικών σημάτων. " ACTA αποτελεί, ελπίζω, ένα σημαντικό βήμα προόδου για την επιβολή των δικαιωμάτων μεταξύ όλων των ενεργών μερών και αποτελεί συνέχεια της συμφωνίας TRIPS, η οποία χρονολογείται από τα μέσα της δεκαετίας του 1990.
<P>
Προσωπικά, θεωρώ ότι θα πρέπει να γίνει διάκριση μεταξύ του ψηφιακού και του μοριακού κόσμου· σε έναν κόσμο αυξημένης ισχύος επεξεργασίας, αποθήκευσης και ευρυζωνικότητας, διαπιστώνεται μια τάση προς τη μηδενική τιμή, ενώ πολλοί είναι εκείνοι, από τον χώρο της μουσικής βιομηχανίας, για παράδειγμα, που δεν έχουν αντιδράσει. Ωστόσο, μιλώντας με νομικούς εμπειρογνώμονες, αντιλαμβάνομαι ότι είναι πολύ δύσκολο να κωδικοποιηθεί κάτι τέτοιο στο πλαίσιο μίας συμφωνίας.
<P>
Όσον αφορά την παραγωγή γενόσημων φαρμάκων, χαίρομαι που η ACTA προστατεύει τα δικαιώματα δημιουργού και τα εμπορικά σήματα, εξαιρώντας ταυτόχρονα τα διπλώματα ευρεσιτεχνίας από τα μέτρα στα σύνορα, προς αποφυγή της κατάσχεσης των γενόσημων φαρμάκων κατά τη μεταφορά τους μέσω της ΕΕ. Ωστόσ, δεδομένου ότι η Επιτροπή δεν ήταν αρμόδια να διαπραγματευθεί εκ μέρους της ΕΕ το κεφάλαιο περί της επιβολής κυρώσεων, το οποίο και χειρίστηκε το Συμβούλιο εκ μέρους των κρατών μελών, θα ήθελα να υποβάλω ένα ερώτημα. Κατά τη διεξαγωγή της εν λόγω συζήτησης επί του προβληματισμού σχετικά με τις ποινικές κυρώσεις, πώς σκοπεύουμε να συνδυάσουμε τις δύο διαφορετικές διαπραγματεύσεις αναφορικά με το κεφάλαιο περί των αστικών κυρώσεων και το κεφάλαιο περί των ποινικών κυρώσεων;
<P>
Αυτό το ερώτημα απευθύνεται σε εσάς, κύριε Επίτροπε. Μπορείτε να το αντιπαρέλθετε, αλλά θα έχει ενδιαφέρον να ακούσουμε την άποψή σας σχετικά.
<SPEAKER ID="795" NAME="Helmut Scholz" LANGUAGE="DE">
Κύριε Πρόεδρε, κύριε Επίτροπε, αυτήν την εβδομάδα οι αμερικανοί γερουσιαστές Bernie Sanders και Sherrod Brown απηύθυναν επιστολή προς το αμερικανικό Γραφείο Διπλωμάτων Ευρεσιτεχνίας και Εμπορικών Σημάτων, ζητώντας τη διενέργεια πλήρους ελέγχου, προκειμένου να διασφαλισθεί ότι η διατύπωση της υπό διαπραγμάτευση συμφωνίας ACTA συνάδει με την ισχύουσα νομοθεσία των "ΠΑ. Σας διαβεβαιώνουμε ότι εμείς, οι βουλευτές του παρόντος Σώματος, εκπληρώνουμε το καθήκον μας εξετάζοντας τη συμφωνία στο πλαίσιο της νομοθεσίας της Ευρωπαϊκής Ένωσης. " Ομάδα μου τάσσεται υπέρ της υιοθέτησης ολοκληρωμένης προσέγγισης, καθώς και της εξασφάλισης του απαιτούμενου χρόνου, αν και οι απαντήσεις σας στις ερωτήσεις αναφορικά με το κοινοτικό κεκτημένο ήταν για άλλη μια φορά εξαιρετικά εμπεριστατωμένες. Και τούτο διότι οι ερωτήσεις που υποβάλαμε στην Επιτροπή στο πλαίσιο των συνεδριών ενημέρωσης που διοργανώσατε προσφάτως, μετά τις διαπραγματεύσεις, και για τις οποίες θα ήθελα να σας ευχαριστήσω, δεν έτυχαν, στην πραγματικότητα, απολύτως ικανοποιητικών απαντήσεων. Ο επικεφαλής των διαπραγματεύσεών σας μάς έκανε συχνά να αισθανόμαστε κάπως -αν μου επιτρέπετε να εκφραστώ με όρους της καθομιλουμένης στο σημείο αυτό- σαν βλάσφημοι που αμφισβητούσαν τις ιερές γραφές, αντί να ασχοληθεί με τις ανησυχίες που εκφράσαμε εξ ονόματος των πολιτών της Ευρώπης.
<P>
Παρ' όλα αυτά, ορισμένες από τις αρχικές μας επικρίσεις επί των πτυχών που αφορούν το διαδίκτυο είχαν κάποιο αποτέλεσμα, διότι απορρίφθηκαν κάποιες από τις πλέον επιζήμιες προτάσεις.
<SPEAKER ID="796" NAME="Angelika Werthmann" AFFILIATION="NI">
(DE) Κύριε Πρόεδρε, κατά τα φαινόμενα, οι διαπραγματεύσεις της ACTA έχουν κατά το μάλλον ή ήττον ολοκληρωθεί. " διατύπωση της τελευταίας εκδοχής της συμφωνίας θυμίζει ήδη νομοθετικό κείμενο που εφαρμόζεται σε επιμέρους κράτη μέλη. Κατά συνέπεια, η συμφωνία ACTA θα αφήσει σχεδόν αμετάβλητη την υφιστάμενη νομική κατάσταση στην Ευρώπη. Ο αρχικός σκοπός της συμφωνίας ήταν να βελτιωθεί η επιβολή των δικαιωμάτων. Ωστόσο, αδυνατώ να εντοπίσω στην πρόταση συγκεκριμένες λύσεις σχετικά. Πριν από τη δημοσίευση, κατέστη γνωστό ότι τα διαφιλονικούμενα σημεία επρόκειτο να απορριφθούν. " παρούσα έκδοση, ωστόσο, φαίνεται ότι δεν λαμβάνει επαρκώς υπόψη τα διάφορα αντικρουόμενα συμφέροντα. Το άρθρο 2, παράγραφος 2, της συμφωνίας, παραδείγματος χάριν, αναφέρει: "Οι διαδικασίες που εγκρίνονται, διατηρούνται ή εφαρμόζονται δυνάμει του παρόντος κεφαλαίου είναι δίκαιες, ισόρροπες και προβλέπουν την κατάλληλη προστασία των δικαιωμάτων όλων των συμμετεχόντων που υπόκεινται στις διαδικασίες". Το κεφάλαιο περί των προσωρινών μέτρων δεν περιέχει καμία ρητή αναφορά στο δικαίωμα τήρησης της νομιμότητας, ούτε προβλέπεται διάταξη που να επιβεβαιώνει την ανάγκη καταστροφής των προϊόντων παραποίησης/απομίμησης.
<P>
Τέλος, αλλά εξίσου σημαντικό, πληροφορούμαστε ότι τα τελευταία θέματα των διαπραγματεύσεων πρόκειται να οριστικοποιηθούν μέσω ηλεκτρονικού ταχυδρομείου. Αυτά τα τελευταία θέματα, ωστόσο, συμπεριλαμβάνουν το πεδίο εφαρμογής της συμφωνίας στο σύνολό της. Αναμφισβήτητα, αυτό θα πρέπει να καθοριστεί προτού αρχίσουμε τη διαμόρφωση του περιεχομένου. " διαδικασία αυτή θα αναδείξει ενδεχομένως και ορισμένες πρακτικές λύσεις επί της συμφωνίας αυτής καθαυτή.
<SPEAKER ID="797" NAME="Cristiana Muscardini" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την Ευρωπαϊκή Επιτροπή, και ιδιαιτέρως τον Επίτροπο κ. De Gucht, για τις σκληρές διαπραγματεύσεις που διεξάγει με τις "νωμένες Πολιτείες, έργο το οποίο αποσκοπεί στην εξεύρεση σημείου σύγκλισης σχετικά με μια συμφωνία που, δυστυχώς, μοιάζει ατέρμονη.
<P>
Απέχουμε πολύ ακόμα από την εξεύρεση λύσης στα προβλήματα της πνευματικής ιδιοκτησίας, τα οποία εξακολουθούν να αποτελούν αντικείμενο διαμάχης ανάμεσα σε δύο συνασπισμούς που διαφέρουν τόσο σε οικονομικό όσο και σε πολιτικό επίπεδο. " Ευρώπη πρέπει να εξακολουθήσει να επικεντρώνεται σε δύο θεμελιώδη ζητήματα. " προστασία των ευρωπαϊκών γεωγραφικών ενδείξεων πρέπει να είναι υποχρεωτική σε αμφότερους τους τομείς του αστικού και τελωνειακού δικαίου, δεδομένου ότι αυτές υφίστανται επί του παρόντος ζημία, η οποία δεν πλήττει μόνο τη βιομηχανία αγροτικών τροφίμων -τα προϊόντα παραποίησης/απομίμησης της οποίας υφίστανται αθέμιτο ανταγωνισμό λόγω της χρήσης ονομάτων που αντιγράφουν και παραπέμπουν σε γνωστά ευρωπαϊκά σήματα-, αλλά ζημιώνει και τους κλάδους που δραστηριοποιούνται στους τομείς του σχεδίου και της μόδας. Τούτο ζημιώνει τις επιχειρήσεις, την πνευματική ιδιοκτησία, την έρευνα και -όπως πάντα- τον καταναλωτή.
<P>
Ένα δεύτερο βασικό ζήτημα αποτελεί η ανάγκη ύπαρξης κοινών κανόνων επί του ελέγχου των ηλεκτρονικών πωλήσεων: εξακολουθούν να πραγματοποιούνται διαδικτυακές πωλήσεις ταινιών, βιβλίων, μουσικής, φαρμάκων και εκατομμυρίων άλλων εμπορευμάτων παραποίησης/απομίμησης χωρίς κανέναν έλεγχο. " Ευρωπαϊκή Επιτροπή οφείλει να στείλει ένα ξεκάθαρο μήνυμα στον υπόλοιπο κόσμο: η εμπορική συμφωνία για την καταπολέμηση της παραποίησης/απομίμησης πρέπει να αποτελέσει ασπίδα προστασίας έναντι οιασδήποτε μορφής παραποίησης/απομίμησης.
<SPEAKER ID="798" NAME="Emine Bozkurt" AFFILIATION="S&amp;D">
(NL) Κύριε Πρόεδρε, κύριε Επίτροπε, οι διεθνείς συμφωνίες πρέπει να υποβάλλονται προς έγκριση στο Ευρωπαϊκό Κοινοβούλιο. Είναι ζωτικής σημασίας να μπορούμε να ασκούμε το δικαίωμα αρνησικυρίας που διαθέτουμε ως βουλευτές όσο συχνά χρειάζεται, όμως τώρα είναι κυριολεκτικά αδύνατον να επιτελέσουμε το έργο μας. Υποχρεωθήκαμε επανειλημμένα να ζητήσουμε από την Επιτροπή να διευκρινίσει την πορεία των διαπραγματεύσεων επί της ACTA. Ωστόσο, προσπαθείτε συνεχώς να μας φενακίσετε. Πρώτον, μας καθησυχάσατε με το επιχείρημα ότι οι διαπραγματεύσεις απέχουν πολύ από την ολοκλήρωσή τους, ενώ τώρα μας λέτε ότι πρόκειται απλώς για μια συμφωνία επιβολής και ότι δεν θα τροποποιηθεί το κεκτημένο της ΕΕ ή οι νομοθεσίες των κρατών μελών.
<P>
Ρωτώ, λοιπόν εν προκειμένω: ποια είναι τότε η προστιθέμενη αξία της ACTA; Είπατε ότι δεν θα εναρμονίσει τις ποινικές κυρώσεις, ούτε θα επιβάλει έμμεσες υποχρεώσεις όσον αφορά την πολιτική των τριών παραβιάσεων. Ωστόσο, βρισκόμαστε εδώ και συζητούμε εκ νέου το περιεχόμενο του παρόντος σχεδίου συμφωνίας και, συγκεκριμένα, τα σημεία που ανέφερα. Πλην όμως, καθημερινά λαμβάνω μηνύματα από ανήσυχους πολίτες και εταιρείες, ενώ είναι ευρεία και η συμφωνία μεταξύ των Ομάδων του Ευρωπαϊκού Κοινοβουλίου ότι το παρόν σχέδιο συμφωνίας υπονομεύει τα θεμελιώδη δικαιώματα των πολιτών μας και των επιβατών από τρίτες χώρες. Επομένως, θα σας θέσω ξεκάθαρα το εξής ερώτημα: ποια θα είναι τα απτά οφέλη από την έγκριση της ACTA; Σας παρακαλώ να μας πείσετε όντως ότι το εν λόγω κείμενο της 2ας Οκτωβρίου είναι θετικό και απαραίτητο.
<P>
Θα ήθελα να θέσω και εσάς, κύριε Επίτροπε, ένα πολύ συγκεκριμένο ερώτημα: πότε θα συνεδριάσουν και πάλι τα διαπραγματευόμενα μέρη για να συζητήσουν περί της ACTA; Ποια μέρη δεν συμφώνησαν σχετικά; Γιατί συνέβη αυτό; Και μία ακόμα ερώτηση, κύριε Επίτροπε. Για άλλη μια φορά, μαθαίνουμε ότι δεν έχουν μπει ακόμη οι τελευταίες πινελιές στη συμφωνία. Πώς να συναινέσουμε επί μιας συμφωνίας, οι διαπραγματεύσεις της οποίας λαμβάνουν χώρα κεκλεισμένων των θυρών;
<SPEAKER ID="799" NAME="Marietje Schaake" AFFILIATION="ALDE">
(EN) Κύριε Πρόεδρε, η Επιτροπή ενέκρινε χθες μια στρατηγική για την ενσωμάτωση της συνιστώσας του νομικά δεσμευτικού Χάρτη των Θεμελιωδών Δικαιωμάτων της ΕΕ. Επρόκειτο για πρόταση των Φιλελευθέρων, επομένως αποτελεί εξαιρετικά ευχάριστη είδηση για εμένα.
<P>
" Επιτροπή ανήρτησε στο διαδίκτυο πληροφορίες για την ACTA σήμερα, τρεις εβδομάδες μετά τη λήξη των τελευταίων διαπραγματεύσεων. Στον σχετικό ιστότοπο υπάρχει μια παράγραφος με τίτλο "Θετικές πτυχές της ACTA", αλλά ορισμένα ζητήματα θα μπορούσαν να φέρουν διαφορετικό τίτλο.
<P>
Πρώτον, εμπίπτουν οι εμπορικές συμφωνίες ή οι Συνθήκες για την επιβολή του νόμου -στις οποίες πιστεύω ότι ανήκει ουσιαστικά η ACTA- στο πεδίο εφαρμογής της ενσωμάτωσης της συνιστώσας των θεμελιωδών δικαιωμάτων; Θα διενεργήσει η Επιτροπή αξιολόγηση;
<P>
Δεύτερον, προτίθεται η Επιτροπή να επιστρέψει στο τραπέζι των διαπραγματεύσεων σε περίπτωση που τα θεμελιώδη δικαιώματα κινδυνεύουν λόγω της ACTA; Θα περιμένει η Επιτροπή να ολοκληρωθούν οι διαπραγματεύσεις, προκειμένου να λάβει πραγματικά υπόψη το ψήφισμα του Κοινοβουλίου στις αρχές του επόμενου έτους; Εξ όσων γνωρίζω, καμία χώρα δεν έχει μονογράψει ούτε μία σελίδα της ACTA.
<P>
Όσον αφορά το διαδίκτυο, η ACTA πρωτοπορεί μάλιστα, όπως αναφέρει η δήλωση. Στο προοίμιο αναφέρεται ότι η ACTA αποσκοπεί στην "προώθηση της συνεργασίας μεταξύ των φορέων παροχής υπηρεσιών και τους κατόχους δικαιωμάτων". Το άρθρο 2, παράγραφος 18, σημείο 3, συνεχίζει ως εξής: "Κάθε συμβαλλόμενο μέρος επιδιώκει να προωθήσει τις προσπάθειες συνεργασίας εντός της επιχειρηματικής κοινότητας, με στόχο την αποτελεσματική αντιμετώπιση των παραβιάσεων των δικαιωμάτων δημιουργού. Αυτό συνεπάγεται τη χρήση εξωδικαστικών μέτρων και αμφισβητεί τη διάκριση των εξουσιών". Το άρθρο 2, παράγραφος 18, σημείο 4, ορίζει ότι η αρμόδια αρχή, όχι απαραιτήτως η δικαστική, πρέπει να έχει την εξουσία "να διατάσσει οιονδήποτε πάροχο ηλεκτρονικών υπηρεσιών να κοινοποιεί εσπευσμένα στον κάτοχο δικαιωμάτων επαρκείς πληροφορίες με στόχο τον εντοπισμό εγγεγραμμένου χρήστη, ο λογαριασμός του οποίου εικάζεται ότι χρησιμοποιήθηκε για παράνομη πράξη".
<P>
Εκτός από τη λέξη "εικάζεται", θα ήθελα να τονίσω ότι οι φορείς παροχής υπηρεσιών διαδικτύου ανησυχούν ότι καλούνται να αναλάβουν οι ίδιοι την επιβολή του νόμου. Πρέπει, λοιπόν, να υπάρξει κάποιο περιθώριο στο σημείο με τίτλο "Αρνητικές πτυχές της ACTA" για την αξιολόγηση της πτυχής των θεμελιωδών δικαιωμάτων που εξακολουθεί να υπάρχει στο παρόν σχέδιο της ACTA, και την οποία η Επιτροπή έχει εφεξής τη νομική υποχρέωση να ενσωματώσει.
<SPEAKER ID="800" NAME="Eva Lichtenberger" AFFILIATION="Verts/ALE">
(DE) Κύριε Πρόεδρε, κύριε Επίτροπε, από τότε που κατέστη διαθέσιμο το κείμενο της συμφωνίας ACTA, διαπιστώσαμε ότι εγείρει σαφώς περισσότερα ερωτήματα από τις απαντήσεις που παρέχει. Αυτό οφείλεται εν μέρει στην εξαιρετικά ασαφή και αόριστη νομική ορολογία που χρησιμοποιείται σε κάποια σημεία και η οποία φαίνεται να μην αποκλείει τίποτα και να περιλαμβάνει τα πάντα. Επιτρέψτε μου να θίξω μόνο ένα σημαντικό θέμα στο σημείο αυτό, το οποίο αφορά την έκκληση για συνεργασία μεταξύ των φορέων παροχής υπηρεσιών και των κατόχων δικαιωμάτων για την επιβολή των δικαιωμάτων. Μήπως πρέπει να συναγάγουμε το συμπέρασμα ότι η "Warner Brothers", παραδείγματος χάριν, θα πρέπει να συνεργάζεται με τους φορείς παροχής υπηρεσιών διαδικτύου (ISP) σχεδόν σαν υπαστυνόμος; Πώς θα λειτουργεί αυτό το καθεστώς πιο συγκεκριμένα; Μήπως κάτι τέτοιο θα σήμαινε πλοήγηση στο διαδίκτυο για τον εντοπισμό παραβιάσεων; " σύγχυση αυτή απορρέει από το γεγονός ότι ο όρος "ιδιωτική ή εμπορική χρήση", για παράδειγμα, δεν ορίζεται επαρκώς· επιπλέον, δεν έχει βρεθεί κοινός ορισμός. Θεωρώ ότι πρόκειται για ένα εξαιρετικά προβληματικό σημείο, διότι συνεπάγεται την ιδιωτικοποίηση των νόμιμων δικαιωμάτων.
<P>
Όπως αναφέρθηκε ήδη, η Επιτροπή ανέλαβε χθες τη δέσμευση να πραγματοποιήσει εκτίμηση επιπτώσεων σε σχέση με τα αστικά δικαιώματα στο πλαίσιο νέων ενδεχομένως διατάξεων. Πότε να αναμένουμε αυτήν την εκτίμηση επιπτώσεων σε σχέση με τη συμφωνία ACTA; Τι μπορούμε να αναμένουμε από την εν λόγω εκτίμηση και πότε θα μπορέσουμε τελικά να την διαβάσουμε; Αυτό είναι αποφασιστικής σημασίας ώστε να είμαστε σε θέση να αξιολογήσουμε την παρούσα συμφωνία.
<SPEAKER ID="801" NAME="Sajjad Karim" AFFILIATION="ECR">
(EN) Κύριε Πρόεδρε, ως Ένωση βρισκόμαστε στο σκοτάδι όσον αφορά την αντιμετώπιση των προκλήσεων που εγείρονται στην τρέχουσα εποχή του διαδικτύου. Δεν είμαστε μόνοι φυσικά· πολλά κράτη εταίροι μας βρίσκονται στην ίδια κατάσταση, πρέπει όμως να συσπειρωθούμε όλοι μαζί και να εργαστούμε για την εναρμόνιση της εφαρμογής της καταπολέμησης της παραποίησης/απομίμησης.
<P>
" προστασία των δικαιωμάτων δημιουργού συνιστά επιτακτική ανάγκη, πρέπει όμως να επιτευχθεί ισορροπία ώστε να διασφαλιστεί ότι η ελευθερία της έκφρασης και η καινοτομία δεν παρακωλύονται. Επιθυμούμε να διασφαλιστεί η δέουσα αναγνώριση στη συμφωνία της ισορροπίας που επιτυγχάνεται στην έκθεση Gallo, με σκοπό την προώθηση της ανάπτυξης και της ανταγωνιστικότητας, αλλά και την άνθηση της καινοτομίας, παρέχοντας ταυτόχρονα την απαιτούμενη προστασία στους κατόχους των δικαιωμάτων. " συμφωνία δεν προβλέπει προσέγγιση κοινών λύσεων για όλους όσον αφορά την επιβολή αυτή καθαυτήν ή την προσέγγιση για την επιβολή. " ευελιξία των κρατών μελών μας αναγνωρίζεται και εμείς το στηρίζουμε αυτό. " ACTA, όπως ανέφερε ο κ. Επίτροπος, συνιστά ένα θετικό πρώτο βήμα προς την αντιμετώπιση των ομάδων παραποίησης/απομίμησης και της πειρατείας στο διαδίκτυο και ευρύτερα.
<P>
Όσο για την ΕΕ, αναμένουμε λεπτομερή πρόταση σχετικά με τα δικαιώματα δημιουργού και διεξοδική εκτίμηση επιπτώσεων, την οποία το Ευρωπαϊκό Κοινοβούλιο θα αναθεωρήσει, θα αναλύσει και θα εξετάσει εξ ονόματος των πολιτών μας.
<SPEAKER ID="802" NAME="Christofer Fjellner" AFFILIATION="PPE">
(SV) " ACTA, ή η εμπορική συμφωνία για την καταπολέμηση της παραποίησης/απομίμησης, όπως σημαίνουν τα αρχικά της, είναι φυσικά εξόχως αμφιλεγόμενη. Υπήρξε εξόχως αμφιλεγόμενη εδώ, στο Ευρωπαϊκό Κοινοβούλιο, αλλά και στη Σουηδία, την οποία εκπροσωπώ. Ήμουν ιδιαίτερα επικριτικός, ιδίως για πολλά από τα στοιχεία που εκλαμβάνω ως μυστικοπάθεια· το γεγονός, παραδείγματος χάριν μεταξύ άλλων, ότι ορισμένα κείμενα τηρήθηκαν μυστικά. Αυτό δημιούργησε μια αίσθηση και ένα κλίμα όπου θα μπορούσαν να ευδοκιμήσουν μύθοι γύρω από τη συμφωνία. Ο πιο επίμονος από όλους φαίνεται ότι είναι ο μύθος σύμφωνα με τον οποίο οι τελωνειακές αρχές θα αρχίσουν να ερευνούν τις συσκευές iPod και τους υπολογιστές στο πλαίσιο της ACTA. Αυτό άκουσα πριν από λίγο εδώ, στη σημερινή Ολομέλεια. Τώρα, όμως, που έχουμε στη διάθεσή μας όλα τα κείμενα και τα πάντα βρίσκονται στο τραπέζι, διαπιστώνω ότι επρόκειτο για λάθος, για απλό μύθο. Πιστεύω ότι εάν ο Σέξπιρ είχε γράψει ένα θεατρικό έργο για τη συζήτηση σχετικά με την ACTA, θα το είχε ονομάσει "Πολύ κακό για το τίποτα".
<P>
" Επιτροπή υποσχέθηκε ότι η ACTA δεν θα προκαλέσει καμία τροποποίηση της νομοθεσίας της ΕΕ και διαβάζοντας το κείμενο, καταλήγω στο ίδιο συμπέρασμα. Το γεγονός ότι δεν θα επέλθουν τροποποιήσεις στη νομοθεσία σημαίνει ότι δεν θα επέλθουν τροποποιήσεις ούτε στην καθημερινή ζωή των πολιτών και δεν θα αλλάξει η ενασχόληση των πολιτών με το διαδίκτυο, για παράδειγμα.
<P>
Αυτό δεν σημαίνει, ωστόσο, ότι η ACTA δεν είναι σημαντική ή ότι είναι περιττή, όπως ανέφερε κάποιος στην παρούσα Αίθουσα. Αντιθέτως, η συμφωνία αυτή θα δημιουργήσει έναν παγκόσμιο χρυσό κανόνα για την προστασία της πνευματικής ιδιοκτησίας. Αυτό είναι σημαντικό και προς το συμφέρον της Σουηδίας και της Ευρώπης. Θα μειωθούν οι διαμάχες· άλλωστε, αυτό που ακούω όταν επισκέπτομαι σουηδικές εταιρείες είναι, πάνω από όλα, η ανάγκη προστασίας των διπλωμάτων ευρεσιτεχνίας και των δικαιωμάτων πνευματικής ιδιοκτησίας που κατέχουν. Αυτό είναι θετικό, ιδίως εκτός Ευρώπης. Αισθάνομαι καθησυχασμένος και αισιόδοξος τώρα που διάβασα τα έγγραφα των διαπραγματεύσεων που λάβαμε. Είμαι βέβαιος ότι και οι πολίτες θα αισθανθούν το ίδιο. Αισθάνομαι λοιπόν ιδιαίτερα αισιόδοξος ενόψει της περαιτέρω συζήτησης για το εν λόγω θέμα στο Ευρωπαϊκό Κοινοβούλιο.
<SPEAKER ID="803" NAME="Françoise Castex" AFFILIATION="S&amp;D">
(FR) Κύριε Πρόεδρε, κύριε Επίτροπε, ως υπεύθυνη για τη γραπτή δήλωση σχετικά με την εμπορική συμφωνία για την καταπολέμηση της παραποίησης/απομίμησης (ACTA), μαζί με τους συναδέλφους μου, τον κ. Λαμπρινίδη, την κ. Roithová και τον κ. Alvaro, θα ήθελα καταρχάς να σας ευχαριστήσω για τις προσπάθειες που καταβάλατε, προκειμένου να εξασφαλιστεί διαφάνεια και συναίνεση, ιδίως τις τελευταίες εβδομάδες. Προς το παρόν, οι ευχαριστίες μου θα σταματήσουν εδώ, διότι το παρόν κείμενο παραμένει εξαιρετικά αμφιλεγόμενο σε καίρια ζητήματα.
<P>
Πρώτον, δηλώσατε, κύριε Επίτροπε, ότι το κείμενο αυτό δεν θα τροποποιήσει το κεκτημένο της ΕΕ. Τι θα γίνει όμως με τις νέες ποινικές κυρώσεις για το ποινικό αδίκημα της υποβοήθησης και συνέργειας σε παραβιάσεις δικαιωμάτων δημιουργού, το οποίο, ωστόσο, θέλετε να διαχωρίσετε από την παραποίηση/απομίμηση;
<P>
Πώς να μην αναλογιζόμαστε τι συμβαίνει στη Γαλλία με την απειλή του νόμου Hadopi και τις πιθανές κυρώσεις κατά της ουδετερότητας των τεχνικών διαμεσολαβητών; Το γεγονός ότι η διαπραγμάτευση του εν λόγω κειμένου ανατέθηκε στο Συμβούλιο το θέτει εκτός του πεδίου διαπραγμάτευσης της Επιτροπής και, ως εκ τούτου, ενδεχομένως και εκτός του κεκτημένου της ΕΕ.
<P>
Δεύτερον, φαίνεται ότι η επιτροπή της ACTA έχει τη δυνατότητα να εντάξει τροπολογίες στα κείμενα. Θα κατανοήσετε επομένως την ανησυχία μας για την προοπτική να εγκριθεί ένα κείμενο το οποίο ενδέχεται να τροποποιηθεί. Κύριε Επίτροπε, για άλλη μια φορά είναι δύσκολο για εμάς να δώσουμε στη μελλοντική γραμματεία της ACTA λευκή επιταγή. Οι επιφυλάξεις που θα διατυπώσουμε σχετικά με την ερμηνεία του κειμένου κατά την ψηφοφορία επί του ψηφίσματος θα υπαγορεύσουν τη θέση μας για την επικύρωση αυτού του κειμένου.
<SPEAKER ID="804" NAME="Christian Engström" AFFILIATION="Verts/ALE">
(EN) Κύριε Πρόεδρε, στις 10 Μαρτίου του τρέχοντος έτους, το Σώμα ενέκρινε με συντριπτική πλειοψηφία ένα ψήφισμα το οποίο ανέφερε, μεταξύ άλλων, ότι η συμφωνία δεν θα πρέπει να καταστήσει δυνατή την επιβολή των αποκαλούμενων διαδικασιών των τριών παραβιάσεων. Και αυτό διότι δεν θέλουμε οι φορείς παροχής υπηρεσιών διαδικτύου (ISP) να αρχίσουν να λειτουργούν ως ιδιωτικές αστυνομικές δυνάμεις και να υποχρεωθούν να αναλάβουν αυτόν τον ρόλο.
<P>
" Επιτροπή έχει διαβεβαιώσει επανειλημμένα σε διάφορες προφορικές δηλώσεις ότι δεν πρόκειται για κάτι τέτοιο. Επικροτώ αυτές τις δηλώσεις. Μελετώντας όμως το κείμενο, διαπιστώνεται ήδη από το προοίμιο ότι κάθε συμβαλλόμενο μέρος "επιθυμεί την προώθηση της συνεργασίας μεταξύ των φορέων παροχής υπηρεσιών και των κατόχων δικαιωμάτων όσον αφορά τις σχετικές παραβιάσεις στο ψηφιακό περιβάλλον". Στη συνέχεια, στο άρθρο 2, παράγραφος 18, σημείο 3, όπως ανέφερε η κ. Schaake, "επιδιώκει να προωθήσει τις προσπάθειες συνεργασίας εντός της επιχειρηματικής κοινότητας με στόχο την αποτελεσματική αντιμετώπιση των παραβιάσεων εταιρικού δικαίου". Αν αυτό δεν είναι πολιτική των τριών παραβιάσεων, τότε τι είναι;
<P>
Είναι πολύ καλό να μιλούμε για συνεργασία μεταξύ των κατόχων δικαιωμάτων και των ISP, όμως τι υποτίθεται ότι κάνουν οι ISP; Εάν οι ISP δεν θέλουν να το πράξουν, τι είδους μέτρα θα ληφθούν έναντι των ISP; Ανησυχώ ιδιαιτέρως, διότι η γλώσσα στην παρούσα συμφωνία -όπως είπε η κ. Castex-είναι τόσο αμφίσημη ώστε δεν είναι σαφές τι εννοεί. Εξακολουθώ να έχω τους βασικούς προβληματισμούς που εκφράσαμε εξαρχής, και θα ήθελα πολύ να διενεργηθεί ορθή αξιολόγηση των πτυχών των θεμελιωδών δικαιωμάτων στην παρούσα συμφωνία.
<SPEAKER ID="805" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Επίτροπε, η προσπάθεια για την επίτευξη ικανοποιητικών διεθνών συμφωνιών είναι φυσικά ιδιαιτέρως αξιέπαινη και πρόκειται για καθήκον το οποίο παραδέχομαι ότι δεν είναι καθόλου εύκολο. Παρ' όλα αυτά, όταν μιλούμε για τις συμφωνίες αυτές πρέπει να σταματούμε κάποια στιγμή και να διερωτώμεθα: ποιος θα επωφεληθεί και ποιος θα ζημιωθεί κατά συνέπεια; Έχω την αίσθηση ότι στην πραγματικότητα ωφελούνται ελάχιστοι άνθρωποι που επιθυμούν να αποκομίσουν παχυλά κέρδη και που ελάχιστο συμφέρον έχουν από τη διατήρηση των ανθρωπίνων δικαιωμάτων, της ελευθερίας της ενημέρωσης κ.λπ., ενώ βλάπτονται ουσιαστικά πολύ περισσότεροι από αυτούς που τελικά ωφελούνται.
<P>
Κατά την άποψή μου, η κατάσταση σχετικά με τα γενόσημα φάρμακα εξακολουθεί να μην είναι ξεκάθαρη. Ομολογουμένως, λίγα μπορούν να επιτευχθούν χάρη στις ποινικές κυρώσεις. Γνωρίζουμε πάντως ότι οι αγωγές και οι συνακόλουθες αξιώσεις υψηλών αποζημιώσεων κ.λπ. ενδέχεται να προκαλέσουν πολύ μεγαλύτερη ζημία από τις ποινικές διώξεις. Έπειτα ανακύπτει το θέμα της προστασίας του εμπορικού σήματος έναντι των επισημάνσεων προέλευσης. Μόλις πραγματοποιήσαμε συζήτηση στην οποία αναφέρθηκε ότι οι επισημάνσεις προέλευσης αποκτούν ολοένα μεγαλύτερη σημασία και προσφέρουν ευκαιρίες που υπερβαίνουν το πεδίο αρμοδιοτήτων της προστασίας του εμπορικού σήματος. Ωστόσο, φαίνεται ότι όλα εξαρτώνται από το θέμα της προστασίας του εμπορικού σήματος.
<P>
" ιδέα της χρήσης των φορέων παροχής υπηρεσιών διαδικτύου ως εκ των πραγμάτων ιδιωτική αστυνομική δύναμη, κάτι το οποίο έχει ήδη αναφερθεί από άλλους βουλευτές, είναι μια άποψη την οποία απορρίπτω κατηγορηματικά. Ποιος θα ελέγχει τους φορείς; Δεν υπάρχει υποχρέωση παροχής πληροφορίων ούτε προστασίας των δεδομένων, όπως θα έπρεπε να ισχύει για τα δημόσια όργανα. Όλα αυτά τα θεωρώ πηγή ανησυχίας. Επιπροσθέτως, δεν γνωρίζω ποιο θα είναι το αποτέλεσμα των εκτιμήσεων επιπτώσεων όσον αφορά τα ανθρώπινα δικαιώματα και, πάνω από όλα, σε ποιες ενέργειες θα προβεί η Επιτροπή σε περίπτωση που το Σώμα θεωρήσει ότι πρόκειται για αποδυναμωμένη λύση και αρνηθεί να την προσυπογράψει.
<SPEAKER ID="806" NAME="Judith Sargentini" AFFILIATION="Verts/ALE">
(NL) Κύριε Πρόεδρε, φαντάζομαι ότι ο απώτερος σκοπός της παρούσας συμφωνίας είναι ενδεχομένως να αποτρέψει την παραποίηση/απομίμηση τσαντών και ρολογιών. Ωστόσο, αφ' ης στιγμής που μια συμφωνία αναφέρει ότι η επιχειρηματική κοινότητα πρέπει να συνεργαστεί για την καταπολέμηση της παραβίασης των δικαιωμάτων δημιουργού, μου φαίνεται ότι τα πράγματα αρχίζουν κάπως να περιπλέκονται. Επιτρέψτε μου να επανέλθω στο θέμα των τσαντών. Ορθώς αντιλαμβάνομαι ότι ένας βυρσοδέψης θα πρέπει να ζητήσει από έναν κατασκευαστή φερμουάρ και αγκραφών να ελέγχει την ταυτότητα όσων αγοράζουν αυτές τις τσάντες; Τελικά εμείς, ως αρχές, θα επιβάλουμε μια τέτοια υποχρέωση αστυνόμευσης στις εταιρείες αυτού του είδους; Αυτό θα αποτελούσε ανεπιθύμητη εξέλιξη και εσείς δεν μας δώσατε καμία σχετική διευκρίνιση στην πρότασή σας.
<P>
Κύριε De Gucht, σας άκουσα να λέτε ότι φοβάστε πως αν εξαιρέσουμε τα διπλώματα ευρεσιτεχνίας από την ACTA θα στρέψουμε εναντίον μας τη φαρμακοβιομηχανία. Ο δικός μου ο φόβος είναι διαφορετικός, διότι εξακολουθούν να υπάρχουν αμφισημίες όσον αφορά τα διπλώματα ευρεσιτεχνίας και τους συνοριακούς ελέγχους. Αυτό δεν σημαίνει ότι δεν θα συμβεί ξανά κάτι τόσο δυσάρεστο όσο η κατάσχεση αντιρετροϊικών φαρμάκων για το HIV στο λιμάνι του Ρότερνταμ.
<P>
Σας παρακαλώ, κύριε De Gucht, να μας καθησυχάσετε και να ελέγξετε την ACTA όσον αφορά τα θεμελιώδη δικαιώματα. Προς τούτο, η Επιτροπή σας δημοσίευσε χθες μια στρατηγική. Διαβεβαιώστε μας ότι οι άνθρωποι στις αναπτυσσόμενες χώρες θα έχουν δικαίωμα στην υγειονομική περίθαλψη. Διαβεβαιώστε μας ότι οι χρήστες του διαδικτύου δεν θα παρακολουθούνται αδιάκριτα από τις εμπορικές εταιρείες και ότι η ελευθερία τους δεν θα περιοριστεί.
<SPEAKER ID="807" NAME="Monika Flašíková Beňová" AFFILIATION="S&amp;D">
(SK) Ο διαρκώς αυξανόμενος αριθμός προϊόντων παραποίησης/απομίμησης και πειρατείας στη διεθνή αγορά εντείνει το ενδεχόμενο να απειληθεί η βιώσιμη ανάπτυξη της παγκόσμιας οικονομίας, ενώ συνεπάγεται αναμφισβήτητα οικονομικές ζημίες για τους κατασκευαστές των γνήσιων προϊόντων, καθώς και παραβιάσεις της πνευματικής ιδιοκτησίας των δημιουργών και των προϊόντων που εμπλέκονται στους τομείς της μεταποίησης και της παραγωγής. Επίσης, συνιστά σαφώς κίνδυνο για τους καταναλωτές, αλλά και αιτία απώλειας θέσεων εργασίας στην Ευρώπη.
<P>
" ιδέα μίας πολυμερούς συμφωνίας για την καταπολέμηση της πειρατείας και της παραποίησης/απομίμησης μπορεί να αποδειχθεί αποτελεσματικός μηχανισμός για την πάταξη αυτών των δραστηριοτήτων. Ωστόσο, συντάσσομαι με τους συναδέλφους μου οι οποίοι τόνισαν την ανάγκη για διαφάνεια και βελτίωση της αξιοπιστίας αυτών των διαπραγματεύσεων και συμφωνιών. Θεωρώ εξίσου σημαντικό να επιτευχθεί ισορροπία ανάμεσα στα δικαιώματα που μας ενδιαφέρει να προστατεύσουμε και τα δικαιώματα που είναι σημαντικά για την κοινωνία. " επιβολή ή η προστασία των δικαιωμάτων των μεν δεν πρέπει να παραβλάπτει τα δικαιώματα και τα έννομα συμφέροντα των δε. Αναφέρομαι, συγκεκριμένα, στις διατάξεις της συμφωνίας που αποσκοπούν στην ποινικοποίηση εντελώς αθώων καθημερινών χρηστών, αλλά όχι και στην ποινικοποίηση των ισχυρών παραγόντων. Μου φαίνεται γελοίο το ότι κατά τη διάρκεια των συνοριακών ελέγχων είναι πιθανόν να κατασχεθεί τεχνολογικός εξοπλισμός που περιέχει εγγραφές ήχου και βίντεο για προσωπική χρήση. Σύμφωνα με τη νομική μας παράδοση, η αντιγραφή για προσωπική χρήση χωρίς εμπορικό σκοπό είναι συνήθης και όχι παράνομη. Κύριε Επίτροπε, γιατί ένας φοιτητής, για παράδειγμα, να μην μπορεί να αντιγράψει ένα βιβλίο που χρειάζεται για τη σχολή του;
<P>
Τονίζω για άλλη μια φορά ότι πρέπει να δώσουμε το πράσινο φως στην αποδεκτή προστασία των δικαιωμάτων δημιουργού. Εντούτοις, πίσω από την παρούσα έκδοση της ACTA κρύβεται το έργο των ομάδων πίεσης των αμερικανικών δισκογραφικών εταιρειών, οι οποίες, επιδιώκοντας το κέρδος, σκοπεύουν να τρομοκρατήσουν και να τιμωρήσουν μεγάλη μερίδα της κοινωνίας μας και ιδίως τους πολίτες των κρατών μελών της Ευρωπαϊκής Ένωσης. Έχω υπόψη μου τα αστρονομικά πρόστιμα, τους μη ενδεδειγμένους ελέγχους, τις διαπραγματεύσεις της συμφωνίας κεκλεισμένων των θυρών, και άλλα δυσανάλογα περιστατικά. Θα ήθελα λοιπόν να ζητήσω από την Ευρωπαϊκή Επιτροπή να αντισταθεί στις τεράστιες πιέσεις που δέχεται από τις ομάδες πίεσης και να συντάξει ένα λογικό και ισορροπημένο εναλλακτικό κείμενο της παρούσας έκδοσης της ACTA.
<SPEAKER ID="808" NAME="Zuzana Roithová" AFFILIATION="PPE">
(CS) Μέσω της γραπτής μας δήλωσης αγωνιστήκαμε για διαφάνεια κατά τη διάρκεια των διαπραγματεύσεων της ACTA, καθώς και για την παροχή εγγυήσεων σχετικά με την προστασία των δεδομένων προσωπικού χαρακτήρα και του κεκτημένου της ΕΕ. Είμαι ευτυχής, διότι τα σχέδια της συμφωνίας επιτέλους δημοσιεύθηκαν και τα περισσότερα προβλήματα που επικρίναμε διεγράφησαν από τη συμφωνία. Θα ήταν, ωστόσο, αποτυχία για την Ένωση εάν, για παράδειγμα, ακυρωνόταν η προστασία των γεωγραφικών ενδείξεων· εάν, για παράδειγμα, δεν απαιτείτο από τις τρίτες χώρες να προστατεύουν τις βάφλες του Κάρλοβι Βάρι ή την προαναφερθείσα σαμπάνια σε ολόκληρη την επικράτειά τους. Δεν αρκεί απλώς και μόνονο έλεγχος των συνόρων. Θα ήθελα να ζητήσω από τον κ. Επίτροπο να παράσχει συναφώς διευκρινίσεις.
<P>
Ωστόσο, διατηρώ αμφιβολίες και για την αποτελεσματικότητα της συμφωνίας, δεδομένου ότι οι μεγαλύτεροι παραποιητές στον κόσμο από την Ασία δεν είναι συμβαλλόμενα μέρη σε αυτήν, γεγονός το οποίο ενδέχεται επιπλέον να δημιουργήσει προβλήματα στους επιχειρηματίες και τους καταναλωτές κατά την εφαρμογή της συμφωνίας. Τέλος, θα ήθελα να ζητήσω από τον κ. Επίτροπο ή από την Επιτροπή την παρουσίαση λεπτομερούς ανάλυσης του αντικτύπου της ACTA στην Ευρωπαϊκή Ένωση.
<SPEAKER ID="809" NAME="Karel De Gucht" LANGUAGE="EN">
Κύριε Πρόεδρε, καταρχάς, σε πολλές παρεμβάσεις διατυπώθηκε ο ισχυρισμός ότι η εφαρμογή της ACTA θα οδηγήσει στον περιορισμό των πολιτικών ελευθεριών, ενώ σε άλλες έγινε λόγος, παραδείγματος χάριν, για τον έλεγχο των φορητών υπολογιστών ή των επιβατών αεροσκαφών στα σύνορα.
<P>
" κοινή δήλωση της 16ης Απριλίου, που εκδόθηκε από όλα τα συμβαλλόμενα μέρη της ACTA, είναι σαφέστατη. Δεν προτείνεται πουθενά η υποχρέωση των συμβαλλομένων μερών της ACTA να απαιτούν από τις συνοριακές αρχές να ερευνούν τις αποσκευές των ταξιδιωτών ή τις προσωπικές ηλεκτρονικές τους συσκευές τους για παράνομο υλικό.
<P>
" ACTA στοχεύει στην καταπολέμηση της παράνομης δραστηριότητας μεγάλης κλίμακας και τη δίωξη του οργανωμένου εγκλήματος. Δεν έχει να κάνει με τον περιορισμό των πολιτικών ελευθεριών ή την παρενόχληση των καταναλωτών. " ACTA θα τηρεί το κοινοτικό καθεστώς που ισχύει επί του παρόντος για την επιβολή των ΔΠΙ, το οποίο σέβεται πλήρως τα θεμελιώδη δικαιώματα και τις θεμελιώδεις ελευθερίες, αλλά και τις πολιτικές ελευθερίες, όπως η προστασία των δεδομένων προσωπικού χαρακτήρα.
<P>
Ένα παράδειγμα είναι η ρήτρα "de minimis" στον τελωνειακό κανονισμό της ΕΕ του 2003, ο οποίος εξαιρεί τους ταξιδιώτες από τον έλεγχο εφόσον τα παράνομα εμπορεύματα δεν υπάγονται στην εμπορία μεγάλης κλίμακας.
<P>
Οι τελωνειακές αρχές της ΕΕ που έρχονται συχνά αντιμέτωπες με τη διακίνηση ναρκωτικών, όπλων ή ανθρώπων, δεν έχουν ούτε τον χρόνο ούτε τη νομική βάση να διεξάγουν έρευνες για μερικά πειρατικά τραγούδια σε μια συσκευή iPod ή σε έναν φορητό υπολογιστή, και εμείς ουδεμία πρόθεση έχουμε να το αλλάξουμε αυτό.
<P>
Δεν θα το αλλάξουμε αυτό και θα διασφαλίσουμε ότι τα συμβαλλόμενα μέρη της ACTA θα εξακολουθήσουν να εφαρμόζουν την εν λόγω εξαίρεση. Ωστόσο, δεν μπορούμε να επιβάλουμε την απαλλαγή "de minimis" ως απόλυτη υποχρέωση, διότι ορισμένα κράτη μέλη που λειτουργούν με βάση το εθνικό τους δίκαιο έχουν διατηρήσει το δικαίωμα να πραγματοποιούν ορισμένους ελέγχους επιβατών.
<P>
Έγινε εκ νέου αναφορά στον γαλλικό νόμο των τριών παραβιάσεων ή νόμο HADOPI, ο οποίος καθιστά εφικτό αυτό το καθεστώς. Πρόκειται, ωστόσο, για εθνικό κανόνα και η Ευρωπαϊκή Ένωση δεν διαθέτει την αρμοδιότητα να αναγκάσει ένα εθνικό κράτος να προβεί σε σχετική τροποποίηση.
<P>
Πολλοί ζήτησαν επίσης τη διενέργεια εκτίμησης επιπτώσεων για τα θεμελιώδη δικαιώματα, καθώς και μελέτης αντικτύπου για την προστασία της ιδιωτικής ζωής και το κοινοτικό κεκτημένο.
<P>
Σε πολλές δηλώσεις μου στην Ολομέλεια ανέφερα ότι δεν υπάρχει καμία παραβίαση των θεμελιωδών δικαιωμάτων ή του κοινοτικού κεκτημένου κατ' ουδένα τρόπο, και πρέπει να πω ότι, στις τρεις συζητήσεις που πραγματοποιήσαμε ήδη στην Ολομέλεια, κανείς από εσάς δεν ανέφερε παράδειγμα τυχόν προβλημάτων που συνδέονται με τις θεμελιώδεις ελευθερίες. Κανείς δεν αναφέρθηκε σε παραβίαση του κοινοτικού κεκτημένου. Κανείς δεν ήταν σε θέση να παραθέσει παράδειγμα. Εάν μας δώσετε παραδείγματα, θα τα εξετάσουμε.
<P>
Όσο για τις διαπραγματεύσεις κεκλεισμένων των θυρών, το Κοινοβούλιο ζήτησε μεγαλύτερη διαφάνεια για τις διαπραγματεύσεις της ACTA. " Επιτροπή το διασφάλισε αυτό· έχετε ενώπιόν σας το κείμενο που τέθηκε προς διαπραγμάτευση στο Τόκιο, το οποίο λάβατε ελάχιστες ημέρες μετά την ολοκλήρωσή του. Το λάβατε επίσης με τις επιφυλάξεις που εξακολουθούν να υπάρχουν· τρεις εκ μέρους της Ευρωπαϊκής Ένωσης και τρεις εκ μέρους των "νωμένων Πολιτειών. Κρατάτε ανά χείρας το αποτέλεσμα των διαπραγματεύσεων. Πώς μπορείτε να λέτε ότι η διαδικασία πραγματοποιήθηκε κεκλεισμένων των θυρών;
<P>
Το ερώτημα υποβλήθηκε στον Διαμεσολαβητή. Ενδεχομένως δεν έχετε εμπιστοσύνη στο πρόσωπό μου. Εγώ εκπροσωπώ την Επιτροπή. Ϊσως τότε δεν έχετε εμπιστοσύνη στο Συμβούλιο· ή στις κυβερνήσεις σας. Αντελήφθην από πολλές ομιλίες ότι η εμπιστοσύνη σας προς τις εθνικές κυβερνήσεις δεν είναι ιδιαίτερα ισχυρή, πιστεύω όμως ότι εμπιστεύεστε τουλάχιστον τον Διαμεσολαβητή. Ο Διαμεσολαβητής δήλωσε ξεκάθαρα ότι μπορούμε να διατηρήσουμε τον εμπιστευτικό χαρακτήρα των εγγράφων, ενώ πραγματοποιήσαμε τεράστιο βήμα περαιτέρω, προς την κατεύθυνση της διαφάνειας.
<P>
Αναμένατε ενδεχομένως ότι η πράξη σας αυτή θα επικροτείτο. Θα δινόταν τουλάχιστον κάποια σημασία στο γεγονός αυτό, αλλά ορισμένοι από εσάς εξακολουθούν να ισχυρίζονται ότι διαπραγματευόμαστε κεκλεισμένων των θυρών και ότι δεν υπάρχει διαφάνεια. Ποιο το νόημα λοιπόν να καταβάλλουμε προσπάθειες για να εξασφαλίσουμε μεγαλύτερη διαφάνεια, εάν εσείς εξακολουθείτε να υποστηρίζετε ότι δεν υπάρχει διαφάνεια; Θα ήταν καλύτερα μάλλον να επενδύσω τον χρόνο μου σε κάτι άλλο.
<P>
Όσον αφορά το ενδεχόμενο η Ευρωπαϊκή Επιτροπή να συμφωνήσει επί του τελικού κειμένου, η Συνθήκη της Λισαβόνας περιέχει στην πραγματικότητα σαφέστατους κανόνες σχετικά με τον τρόπο διαπραγμάτευσης των διεθνών συμφωνιών, τους εκπροσώπους που συνάπτουν και επικυρώνουν αυτές τις συμφωνίες και τον τρόπο με τον οποίο το πράττουν, κάνοντας λόγο, μεταξύ άλλων, και για τον σημαντικό ρόλο του Ευρωπαϊκού Κοινοβουλίου.
<P>
Εξίσου σαφείς κανόνες περιλαμβάνονται και στη συμφωνία-πλαίσιο σχετικά με τον τρόπο ενημέρωσης και ακρόασης του Κοινοβουλίου κατά τη διάρκεια της διαπραγματευτικής διαδικασίας. Φρονώ ότι τηρήσαμε στο ακέραιο αυτούς τους κανόνες. Αποτελεί προνόμιο της Επιτροπής, υπό την ιδιότητα του διαπραγματευτή, να καθορίζει τον χρόνο της πρακτικής ολοκλήρωσης των διαπραγματεύσεων και της μονογραφής της συμφωνίας. " συμφωνία δεν έχει μονογραφεί ακόμα και εσείς έχετε απόψε τη δυνατότητα να υποβάλετε τις παρατηρήσεις σας πριν από τη μονογραφή, προτού καν λάβουμε την απόφαση αυτή καθαυτήν για τη μονογραφή της συμφωνίας. Στην Επιτροπή δεν έχουμε αποφασίσει ακόμα πώς ακριβώς θα προχωρήσουμε, διότι διατηρούμε ορισμένες επιφυλάξεις που θέλουμε να διευθετήσουμε με τις "νωμένες Πολιτείες πριν λάβουμε τη σχετική απόφαση.
<P>
" μονογραφή της συμφωνίας αποτελεί μέρος των προνομίων της Επιτροπής και δεν δεσμεύει οριστικά την Ένωση. " συμφωνία θα καταστεί οριστική μόλις εγκριθεί από το Ευρωπαϊκό Κοινοβούλιο.
<P>
Ας τηρήσουμε λοιπόν τη Συνθήκη, όπως και τις συμφωνίες-πλαίσια. Εν τω μεταξύ, θα εξακολουθήσουμε να σας τηρούμε ενήμερους και να συνεργαζόμαστε μαζί σας, όπως ορίζεται στη συμφωνία-πλαίσιο.
<P>
Παρεμπιπτόντως, σύμφωνα με τη Συνθήκη, το Συμβούλιο παρέχει την έγκριση για την υπογραφή των συμφωνιών, όμως το Κοινοβούλιο έχει πάντα τον τελευταίο λόγο. Αυτό πρέπει να επικυρώσει την παρούσα συμφωνία, ενώ σε περίπτωση άρνησης συναίνεσης, απλώς δεν θα υπάρξει συμφωνία.
<P>
Ας είμαστε λοιπόν λίγο υπομονετικοί. Προς το παρόν δεν έχει γίνει μονογραφή. Εφόσον μονογραφεί η συμφωνία, ακολουθεί η μετάφρασή της, ο έλεγχός της από τους γλωσσολόγους νομικούς, ενώ στη συνέχεια υποβάλλεται προς υπογραφή στο Συμβούλιο και προς επικύρωση στο Κοινοβούλιο. Μέχρι στιφμής, λοιπόν, δεν έχει ληφθεί καμία απολύτως απόφαση, ενώ εσείς έχετε για άλλη μια φορά την ευκαιρία απόψε να διατυπώσετε τους προβληματισμούς σας.
<P>
Ορισμένοι ρώτησαν επίσης με ποιον τρόπο θα ωφεληθεί η ΕΕ από την προσχώρησή της στην παρούσα συμφωνία, εάν η τελευταία δεν υπερβεί την ισχύουσα κοινοτική νομοθεσία και εφόσον, επιπλέον, άλλες χώρες, όπως οι "ΠΑ, ισχυρίζονται ότι δεν θα τροποποιηθεί το εσωτερικό δίκαιο.
<P>
Το θέμα δεν αφορά το ουσιαστικό δίκαιο. " συμφωνία αυτή αφορά την εφαρμογή του ισχύοντος δικαίου, και αυτός είναι ο λόγος για τον οποίο έχω δηλώσει επανειλημμένα ότι δεν θα τροποποιήσουμε το κοινοτικό κεκτημένο. Το κοινοτικό κεκτημένο άπτεται του ουσιαστικού δικαίου, και τούτο δεν πρόκειται να τροποποιηθεί. Μία διεθνής συνθήκη, στην οποία θα εγκρίνονται πρότυπα παρόμοια με αυτά της ΕΕ, αλλά και με αυτά που ισχύουν ήδη σε χώρες όπως οι "ΠΑ και η Ιαπωνία, θα αποτελούσε εξαιρετικά πολύτιμη συμβολή στα υφιστάμενα κρατούντα διεθνή πρότυπα, όπως αυτά ορίζονται από τη συμφωνία TRIPS του ΠΟΕ.
<P>
Στόχος μας είναι να προωθήσουμε τα πρότυπα της ACTA σε βασικούς αναδυόμενους εταίρους, κυρίως μέσω των μελλοντικών εμπορικών συμφωνιών μας, αλλά και σε πολυμερή φόρα. Πάντως, αρκετά συμβαλλόμενα μέρη της ACTA αξιοποίησαν τη δυναμική που δημιουργήθηκε από τις διαπραγματεύσεις της, προκειμένου να αναθεωρήσουν την εσωτερικη τους νομοθεσία στο πλαίσιο που συμφωνήθηκε.
<P>
Εξ όσων γνωρίζω, η Ιαπωνία και ο Καναδάς, παραδείγματος χάριν, βρίσκονται σε διαδικασία αναθεώρησης των καθεστώτων επιβολής στο διαδίκτυο. Επιπλέον, παραβλέπεται συχνά το γεγονός ότι η ACTA δεν αφορά μόνο τη βελτίωση των νομικών προτύπων. Έχει να κάνει και με τη συνεργασία μεταξύ των αρχών επιβολής του νόμου, την υιοθέτηση βέλτιστων πρακτικών και τη βελτίωση του συντονισμού τεχνικής υποστήριξης.
<P>
Παρότι η συνεργασία της ΕΕ με τις "ΠΑ στους τομείς αυτούς υπήρξε εξαιρετικά επιτυχής κατά τα τελευταία τέσσερα με πέντε χρόνια, πιστεύουμε ότι η ACTA μπορεί εξίσου να βελτιώσει αυτές τις σημαντικές πτυχές της καταπολέμησης των παραβιάσεων των ΔΠΙ.
<P>
Θεωρούμε ότι το αμερικανικό σύστημα επιβολής είναι εν γένει αποτελεσματικό και αποδοτικό ως προς την προστασία ορισμένων δικαιωμάτων πνευματικής ιδιοκτησίας. " Επιτροπή, όπως και το Κοινοβούλιο άλλωστε, τόνισε ότι η ACTA δεν αποτελεί συγκεκαλυμμένο μέσο για την παράκαμψη της εσωτερικής νομοθετικής τους διαδικασίας και την παρέμβαση στους ισχύοντες νόμους τους. Αντιλαμβανόμαστε ότι το ίδιο τονίζουν και οι αμερικανοί αξιωματούχοι.
<P>
Επιτρέψτε μου να προσθέσω ότι η αρχή της συνεργασίας μεταξύ των κατόχων των δικαιωμάτων προβλέπεται ήδη στο άρθρο 15 της οδηγίας του 2003 για το ηλεκτρονικό εμπόριο, επομένως δεν πρόκειται για νέα έννοια. Περιέχεται στην οδηγία για το ηλεκτρονικό εμπόριο και εμείς απλώς παραπέμπουμε σε αυτήν. Παραπέμπουμε δηλαδή στο ισχύον δίκαιο της ΕΕ.
<P>
Επιτρέψτε μου να επισημάνω περαιτέρω ότι αυτό που συχνά παραβλέπεται στη συζήτηση σχετικά με την ACTA είναι ο αριθμός των θέσεων εργασίας των πολιτών της ΕΕ που συνδέονται με τα δικαιώματα πνευματικής ιδιοκτησίας· συζητούμε συχνά, άλλωστε, για τις θέσεις εργασίας σε όλες τις πτέρυγες του παρόντος Κοινοβουλίου.
<P>
Εκατομμύρια θέσεις εργασίας στην Ευρώπη εξαρτώνται από τον σεβασμό των δικαιωμάτων πνευματικής ιδιοκτησίας. " παραποίηση/απομίμηση συνιστά σοβαρή παραβίαση κατά της ευρωπαϊκής βιομηχανίας και οικονομίας, καθώς και της ευρωπαϊκής καινοτομίας, διότι είμαστε μια οικονομία που βασίζεται στην καινοτομία.
<P>
Αυτό που συζητούμε στην πραγματικότητα είναι οι θέσεις εργασίας. Και οφείλω να πω ότι εκπλήσσομαι κάπως, διότι στις τρεις συζητήσεις που πραγματοποιήσαμε μέχρι στιγμής στην Ολομέλεια αυτό δεν αναφέρθηκε ουσιαστικά ποτέ. Δεν έγινε ποτέ τέτοια αναφορά στις θέσεις εργασίας. Οι αναφορές που γίνονται αφορούν τα θεμελιώδη δικαιώματα, ζήτημα στο οποίο είμαι εξαιρετικά ευαίσθητος, αλλά δεν δόθηκε παράδειγμα προς επίρρωση του ισχυρισμού.
<P>
Αναφορά γίνεται στους ελέγχους στα σύνορα, σχετικά με τους οποίους είναι σαφές ότι η ACTA δεν επιφέρει καμία προσθήκη στις ήδη ισχύουσες διατάξεις. Αναφορά γίνεται επίσης στην προστασία της ιδιωτικής ζωής, εντούτοις φρονώ ότι τούτη ουδόλως θίγεται. Αναφορές γίνονται και σε ένα είδος νεφελώδους ελευθερίας και σε ελευθερίες που θεωρείτε ότι προσβάλλονται, όμως δεν αναφέρετε σχετικά παραδείγματα. Από την άλλη πλευρά, αυτό που είναι ξεκάθαρο, και τεκμηριώνεται παρεμπιπτόντως σε όλες τις μελέτες αντικτύπου που έχουν ήδη διεξαχθεί από την Επιτροπή για κάθε είδους προϊόν, είναι ότι πολλές από τις θέσεις εργασίας μας συνδέονται με τα δικαιώματα πνευματικής ιδιοκτησίας, και αυτός είναι ένας από τους λόγους για τους οποίους προσδίδουμε τόση σημασία σε αυτό το θέμα. Εκπλήσσομαι κάπως που αυτό αναφέρεται τόσο σπάνια στο Κοινοβούλιο.
<SPEAKER ID="810" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την προσεχή περίοδο συνόδου.
<P>
Γραπτές δηλώσεις (άρθρο 149 του Κανονισμού)
<SPEAKER ID="811" NAME="Ioan Enciu" LANGUAGE="RO">
Θα ήθελα να επικροτήσω την πρόοδο που σημειώθηκε στις διαπραγματεύσεις της ACTA. " εν λόγω συμφωνία είναι απολύτως απαραίτητη για τη θέσπιση κοινών διεθνών προτύπων σχετικά με την εφαρμογή της νομοθεσίας περί της πνευματικής ιδιοκτησίας.
<P>
Ωστόσο, οφείλω να επισημάνω ότι τα κυρωτικά μέτρα επί των παραβιάσεων δικαιωμάτων πνευματικής ιδιοκτησίας πρέπει να συμμορφώνονται με την αρχή της αναλογικότητας και να εξισορροπούν μεταξύ της βαρύτητας των πράξεων που διαπράττονται και των κυρώσεων που επιβάλλονται. Εν προκειμένω, αναφέρομαι ειδικότερα στις παραβιάσεις των δικαιωμάτων πνευματικής ιδιοκτησίας στον τομέα των ψηφιακών μέσων ενημέρωσης και του διαδικτύου, όπου πρέπει να γίνει σαφής διάκριση όσον αφορά την αντιμετώπιση, αφενός, της πειρατείας μεγάλης κλίμακας για εμπορικούς σκοπούς και, αφετέρου, των μεμονωμένων, τυχαίων περιστατικών απάτης στον τομέα των δικαιωμάτων πνευματικής ιδιοκτησίας.
<P>
Επιπλέον, ανεξαρτήτως της σοβαρότητας των διαπραχθέντων αδικημάτων, η συμφωνία πρέπει να δίδει ιδιαίτερη προσοχή στην προστασία της ελευθερίας της έκφρασης, του δικαιώματος σε δίκαιη δίκη και του απορρήτου.

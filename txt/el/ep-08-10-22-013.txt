<CHAPTER ID="013">
Ώρα των Ερωτήσεων (ερωτήσεις προς την Επιτροπή) 
<SPEAKER ID="358" NAME="Πρόεδρος">
Το επόμενο στοιχείο είναι η Ώρα των Ερωτήσεων (B6-0475/2008).
<P>
Οι παρακάτω ερωτήσεις απευθύνονται στην Ευρωπαϊκή Επιτροπή.
<P>
Μέρος Ι
<P>

<P>
Θέμα: Στρατηγική για την καταπολέμηση των ναρκωτικών
<P>
" εφαρμογή της Στρατηγικής για την καταπολέμηση των ναρκωτικών στηρίζεται σε δύο προγράμματα δράσης, για δύο διαφορετικές περιόδους: 2005-2008 και 2009-2012. Επίσης, προβλέπεται να πραγματοποιηθεί, το 2008, μία "αξιολόγηση αντικτύπου", που θα προηγηθεί του Σχεδίου δράσης για την περίοδο 2009-2012, βάσει του κατάλληλου χρονοδιαγράμματος.
<P>
Λαμβάνοντας υπόψη ότι το πρόβλημα των ναρκωτικών στην ΕΕ παρουσιάζει σήμερα ανησυχητικές διαστάσεις και ότι είναι ανάγκη τα συγκεκριμένα μέσα για την καταπολέμησή τους να χαρακτηρίζονται από αυστηρότητα, σταθερότητα, επιμονή και συνοχή μεταξύ τους,
<P>
ποια είναι η διάγνωση της Επιτροπής, βάσει των εκθέσεων για τα έτη 2005, 2006 και 2007, για την παρούσα κατάσταση και ποιο το επίπεδο εκτέλεσης των δράσεων από το 2005 έως σήμερα;
<P>
Σε ποιο στάδιο ευρίσκεται η αξιολόγηση του αντικτύπου που πρέπει να ολοκληρωθεί το 2008 και ποιες οι προοπτικές για την περίοδο 2009-2013, συγκεκριμένα για ό,τι αφορά τα νέα μέσα καταπολέμησης και την αστυνομική και δικαστική συνεργασία καθώς και τη συμμετοχή της κοινωνίας των πολιτών;
<SPEAKER ID="360" NAME="Siim Kallas">
Αντιπρόεδρος της Ευρωπαϊκής Επιτροπής. - Κυρία Πρόεδρε, είναι σαφές ότι κανείς δεν μπορεί να είναι ικανοποιημένος με το θέμα των ναρκωτικών. " Ευρωπαϊκή Επιτροπή ενέκρινε στις 18 Σεπτεμβρίου 2008 μια πρόταση για ένα Σχέδιο Δράσης για τα Ναρκωτικά της Ευρωπαϊκής Ένωσης 2009-2012, και προσαρτήθηκε μια έκθεση για την τελική αξιολόγηση του Σχεδίου Δράσης για τα Ναρκωτικά της ΕΕ 2005-2008. Πρόκειται για την "αξιολόγηση αντικτύπου" που αναφέρθηκε στην ερώτηση.
<P>
Και τα δυο έγγραφα τέθηκαν στη διάθεση του Κοινοβουλίου αυτή την ημερομηνία. " αξιολόγηση πραγματοποιήθηκε από την Ευρωπαϊκή Επιτροπή το πρώτο εξάμηνο του 2008 σύμφωνα με τη δράση 45.3 του επακόλουθου Σχεδίου Δράσης. " αξιολόγηση παρείχε σημαντικές πληροφορίες για το νέο Σχέδιο Δράσης. Στις διαπιστώσεις συμπεριλαμβάνονται τα εξής:
<P>
Όσον αφορά την υλοποίηση του νέου Σχεδίου Δράσης της ΕΕ για τα Ναρκωτικά, μπορεί να εξαχθεί το συμπέρασμα ότι σημειώθηκε πρόοδος σχεδόν σε όλους τους συγκεκριμένους στόχους και δράσεις με ποικίλλους βαθμούς επιτυχίας. Το Σχέδιο Δράσης της ΕΕ για τα Ναρκωτικά αντανακλάται ικανοποιητικά στις εθνικές πολιτικές των κρατών μελών και έχει ενταχθεί στην εθνική πολιτική ή/ και οι εν λόγω στόχοι αντανακλούνταν ήδη στα υπάρχοντα έγγραφα.
<P>
Τα κράτη μέλη αναφέρουν ότι το Σχέδιο Δράσης αντανακλά τα σημαντικότερα πεδία πολιτικής σε εθνικό επίπεδο. " αξιολόγηση αποδεικνύει ότι το Σχέδιο Δράσης υποστηρίζει μια διαδικασία σύγκλισης μεταξύ των πολιτικών των κρατών μελών για τα ναρκωτικά, τα οποία η Ευρωπαϊκή Επιτροπή θεωρεί αρκετά σημαντικά.
<P>
Όσον αφορά την κατάσταση για τα ναρκωτικά, δεν έχει σημειωθεί σημαντική μείωση στον επιπολασμό της χρήσης των ναρκωτικών, όμως η χρήση κάποιων από τα πλέον διαδεδομένα ναρκωτικά φαίνεται να έχει σταθεροποιηθεί ή/και να έχει σημειώσει μικρή μείωση. " χρήση της κοκαΐνης παρουσιάζει ανοδική τάση σε κάποια κράτη μέλη. " μακροπρόθεσμη τάση της ΕΕ στον επιπολασμό των μολυσματικών νόσων που σχετίζονται με τη χρήση ναρκωτικών, ιδίως λοιμώξεων όπως το HIV και το AIDS, είναι φθίνουσα τα τελευταία χρόνια, όπως και οι θάνατοι από ναρκωτικά.
<P>
Τα τελευταία χρόνια έχουν εμφανιστεί νέες τάσεις στη χρήση ναρκωτικών, ιδίως η χρήση πολλαπλών ουσιών. Οι αριθμοί και το μέγεθος των κατασχέσεων κοκαΐνης αυξάνονται, ενώ οι κατασχέσεις φυτικής καννάβεως, ηρωΐνης, ecstasy και αμφεταμίνων φαίνεται ότι παραμένουν σταθερές. Οι τιμές των παράνομων ουσιών έχουν γενικά μειωθεί, ενώ τα επίπεδα καθαρότητας φαίνεται ότι είναι σχετικά σταθερά.
<P>
Όσον αφορά την επίπτωση του Σχεδίου Δράσης επί της κατάστασης με τα ναρκωτικά, η αξιολόγηση αντικτύπου, στην οποία αναφέρθηκε ο αξιότιμος ευρωβουλευτής είναι, υποθέτω, η έκθεση αξιολόγησης όσον αφορά την υλοποίηση. " συνεχής μείωση των μολυσματικών νόσων και των θανάτων που σχετίζονται με τη χρήση ναρκωτικών από τη μία και η εφαρμογή μέτρων για τη μείωση των αρνητικών επιπτώσεων σε όλη την ΕΕ από την άλλη υποδεικνύουν έναν σαφή συσχετισμό με τα Σχέδια Δράσης, παρότι είναι γνωστό ότι είναι δύσκολο να αποδειχθεί η ύπαρξη του εν λόγω συσχετισμού πέραν ευλόγου αμφιβολίας.
<P>
Κάποια κράτη μέλη πέτυχαν αξιοσημείωτες μειώσεις στις βλάβες στην υγεία από τα ναρκωτικά μετά από την εισαγωγή μέτρων για τη μείωση των αρνητικών επιπτώσεων. Παρόμοια συμπεράσματα μπορούν να εξαχθούν και από τους τομείς της μείωσης της προμήθειας και από τον πανευρωπαϊκό συντονισμό και την πανευρωπαϊκή συνεργασία στην επιβολή της νομοθεσίας κατά των ναρκωτικών.
<SPEAKER ID="361" NAME="Armando França" AFFILIATION="PSE">
(PT) Σας ευχαριστώ, κυρία Πρόεδρε. Πρέπει να ευχαριστήσω ιδιαίτερα τον εκπρόσωπο της Ευρωπαϊκής Επιτροπής, κυρίως επειδή απάντησε στην ερώτησή μου, αλλά και για την ποιότητα της απάντησής του. Διάβασα προσεκτικά τα έγγραφα της Ευρωπαϊκής Επιτροπής.
<P>
Πρώτον, πρέπει να πω ότι συμφωνούμε με τη στρατηγική και με το Σχέδιο Δράσης το οποίο πρώτα ασχολείται με την προμήθεια και μετά με τη ζήτηση. Θα ήθελα να δώσω τη γνώμη μου όσον αφορά την προμήθεια.
<P>
Σχετικά με αυτό το θέμα, είναι εξαιρετικά ανησυχητική η αφθονία της κοκαΐνης και των συνθετικών σκευασμάτων. Επιπλέον, μας ανησυχούν πολύ οι τοπικές διαμάχες που ξεσπούν μεταξύ συμμοριών οι οποίες, σε κάποια κράτη μέλη, μάχονται για τον έλεγχο της αγοράς ναρκωτικών. Θα ήθελα να σας ζητήσω να διευκρινίσετε, στο μέτρο του δυνατού, ποιες συγκεκριμένες δράσεις προτείνονται όσον αφορά τη συνεργασία μεταξύ των κρατών μελών και της αστυνομίας και των δικαστικών αρχών των κρατών μελών, από τη μία, και μεταξύ των κρατών μελών και των χωρών παραγωγής, ιδίως, των χωρών που παράγουν κοκαΐνη, από την άλλη. Πρόκειται για έναν τομέα της στρατηγικής που μας ανησυχεί πολύ και για τον οποίο θα θέλαμε να ακούσουμε σαφείς απαντήσεις από την Ευρωπαϊκή Επιτροπή.
<SPEAKER ID="362" NAME="Siim Kallas">
Αντιπρόεδρος της Ευρωπαϊκής Επιτροπής. - Κυρία Πρόεδρε, ασφαλώς η συνεργασία μεταξύ των κρατών μελών για την καταπολέμηση των ναρκωτικών, των καρτέλ ναρκωτικών και του εγκλήματος που σχετίζεται με τα ναρκωτικά είναι εξαιρετικά σημαντική και επίσης εξαιρετικά δύσκολη, λόγω των τεράστιων χρηματικών ποσών που διακινούνται. " πρώτη μας προτεραιότητα, όπως είδατε και στο Σχέδιο Δράσης, είναι πράγματι η καταπολέμηση της αλυσίδας προμήθειας κοκαΐνης. Έχουμε πολλές πρωτοβουλίες, οι οποίες προβλέπουν και κανονίζουν τη συνεργασία μεταξύ των παραγωγών χωρών της Λατινικής Αμερικής και της Δυτικής Αφρικής, προκειμένου να σταματήσει η εμπορία κοκαΐνης. Υπάρχουν ειδικά κέντρα, όπως το Κέντρο Θαλάσσιων Αναλύσεων και Επιχειρήσεων - Ναρκωτικών και το Centre d'Enquête et de Coordination de la Lutte Anti-drogue en Méditerranée - Κέντρο Έρευνας και Συντονισμού για την Καταπολέμηση των Ναρκωτικών στη Μεσόγειο. Και οι δύο πρωτοβουλίες στοχεύουν την διακίνηση κοκαΐνης.
<P>
Ως εκ τούτου, υπάρχει και συνεργασία και πρωτοβουλίες, αλλά η αρένα είναι δύσκολη και ο αγώνας είναι σκληρός. Πρέπει να τονίσω ότι δεν μπορεί να υπάρξει αίσθηση ικανοποίησης. Είναι λίγο-πολύ ένας αγώνας δίχως τέλος. Ωστόσο, αναφέρω με ικανοποίησή μου κάποια θετικά αποτελέσματα. Οι ασθένειες και οι θάνατοι που σχετίζονται με τα ναρκωτικά μειώθηκαν.
<P>
Θέμα: Εισαγωγή από την Κίνα προϊόντων κρέατος πουλερικών
<P>
" απόφαση της Επιτροπής 2008/638/ΕΚ της 30ης Ιουλίου 2008 τροποποίησε την απόφαση 2007/777/ΕΚ σχετικά με την εισαγωγή προϊόντων με βάση το κρέας από τρίτες χώρες. Σύμφωνα με την προηγούμενη απόφαση, η Κίνα επιτρέπεται μόνο να εξάγει προς την Κοινότητα προϊόντα με βάση το κρέας πουλερικών, τα οποία έχουν υποστεί θερμική επεξεργασία σε δοχείο ερμητικά κλειστό σε τιμή Fο 3 ή ανώτερη.
<P>
Ταυτόχρονα, κατόπιν αιτήσεως των αρμοδίων αρχών της Κίνας, η Επιτροπή ενέκρινε την εισαγωγή προϊόντων με βάση το κρέας πουλερικών από την επαρχία της Κίνας Σαντόνγκ που είχαν υποστεί επεξεργασία σε χαμηλότερη θερμοκρασία (ελάχιστη θερμοκρασία 70 °C).
<P>
Υπό το φως των ανωτέρω, δεν πιστεύει η Επιτροπή ότι το να καταστήσει τους κανόνες λιγότερο αυστηρούς θα οδηγήσει στη χαλάρωση των διατάξεων της Ευρωπαϊκής Ένωσης που είναι ιδιαίτερα αυστηροί όσον αφορά την υγεία των ζώων, την υγιεινή των τροφίμων και την ευημερία των ζώων; Δεν θεωρεί ότι το να λάβει μια παρόμοια απόφαση, η οποία ισχύει για μόνο μια επαρχία της χώρας, αποτελεί αιτία για ανησυχία και πιστεύει ότι τα εν λόγω προϊόντα με βάση το κρέας πουλερικών είναι δυνατό να εξακριβωθεί ότι προέρχονται μόνο από την ως άνω επαρχία; Δεν θεωρεί ότι δίδοντας την άδεια αυτή σε μια επαρχία θα έχει ως αποτέλεσμα ένα χείμαρρο αιτήσεων για αντίστοιχη χαλάρωση των διατάξεων εκ μέρους και άλλων επαρχιών (κάτι για το οποίο υφίστανται ήδη ενδείξεις); Δεν είναι πιθανό τα μέτρα που έχουν ληφθεί να αποτελέσουν αιτία κινδύνου για την κατάσταση των κτηνοτρόφων πουλερικών της ΕΕ;
<SPEAKER ID="364" NAME="Siim Kallas">
Αντιπρόεδρος της Ευρωπαϊκής Επιτροπής. - Κυρία Πρόεδρε, οι κανόνες για τη δημόσια υγεία και την υγεία των ζώων που ισχύουν για την εισαγωγή κρέατος πουλερικών από την Κίνα εξασφαλίζει ίσο επίπεδο προστασίας με εκείνο της ΕΕ. Οι εν λόγω κανόνες εισαγωγής εγγυώνται ότι όλα τα εισαγόμενα προϊόντα πληρούν τα ίδια υψηλά πρότυπα με τα προϊόντα από τα κράτη μέλη της ΕΕ, όχι μόνο όσον αφορά την υγιεινή και όλες τις πτυχές της ασφάλειας των καταναλωτών, αλλά και όσον αφορά την κατάσταση της υγείας των ζώων. " αρχή βάση της οποίας τα τρόφιμα πρέπει να είναι ασφαλή, ανεξάρτητα από την προέλευσή τους, βρίσκεται στο επίκεντρο της προσέγγισης της ΕΕ.
<P>
Το επίσημο σύστημα ελέγχου της Κίνας υπεβλήθη σε επιτόπιο έλεγχο με τρεις επιθεωρήσεις της Ευρωπαϊκής Επιτροπής. Το πόρισμα δημοσιεύτηκε στο διαδικτυακό τόπο της ΓΔ Υγείας και Καταναλωτών. Από τους ελέγχους προέκυψε ότι οι αρμόδιες αρχές, ειδικά στην επαρχία Σαντονγκ, είναι αρκετά καλά δομημένες, ώστε να εγγυώνται συμμόρφωση με την κοινοτική νομοθεσία όσον αφορά τα προϊόντα κρέατος πουλερικών που έχουν υποστεί θερμική επεξεργασία. Επιπλέον, οι εν λόγω αποστολές ελέγχου επιβεβαίωσαν επίσης ότι οι αρμόδιες αρχές είναι ικανές να επιβάλουν τις απαιτήσεις εισαγωγών της Κοινότητας.
<P>
Ως αποτέλεσμα αυτής της δράσης, οι κινεζικές αρχές απέδειξαν στις υπηρεσίες της Ευρωπαϊκής Επιτροπής ότι μπορούν να βεβαιώσουν ότι οι αποστολές προϊόντων κρέατος πουλερικών που έχει υποστεί θερμική επεξεργασία προς εξαγωγή στην Ευρωπαϊκή Ένωση παρήχθησαν σύμφωνα με τις απαιτήσεις της Κοινότητας και προήλθαν μόνο από την επαρχία Σαντονγκ.
<P>
Όλες οι εγκεκριμένες μονάδες στον κοινοτικό κατάλογο εγκαταστάσεων από όπου επιτρέπονται οι εισαγωγές κρέατος πουλερικών που έχει υποστεί θερμική επεξεργασία βρίσκονται στην επαρχία Σαντονγκ. Αυτό επιβεβαιώθηκε από τις τρεις επιτόπιες διερευνητικές αποστολές: μία το 2004 και δυο το 2006.
<P>
Σύμφωνα με τη συμφωνία του ΔΟΕ σχετικά με τα μέτρα υγειονομικής και φυτοϋγειονομικής προστασίας, οποιαδήποτε τρίτη χώρα μπορεί να ζητήσει άδεια για εξαγωγή για μέρος ή για όλη την επικράτειά του από την Ευρωπαϊκή Επιτροπή, η οποία εξετάζεται και αξιολογείται σύμφωνα με τις σχετικές απαιτήσεις της Κοινότητας. Αν οι εγγυήσεις που παρέχονται από μια τρίτη χώρα θεωρηθούν ικανοποιητικές και επιβεβαιωθούν αποτελεσματικά, τα εν λόγω αιτήματα των τρίτων χωρών γίνονται αποδεκτά και χορηγείται η άδεια εξαγωγών.
<P>
Οποιοσδήποτε κίνδυνος ανταγωνισμού προς τους εκτροφείς πουλερικών της ΕΕ αποτρέπεται από το ότι τα μέτρα που τίθενται σε ισχύ προβλέπουν επαρκείς εγγυήσεις ότι τα προϊόντα κρέατος πουλερικών που έχουν υποστεί θερμική επεξεργασία από ορισμένες περιοχές συμμορφώνονται με το επίπεδο προστασίας που θεωρεί απαραίτητα η ΕΕ. " ενημερωμένη επιλογή των καταναλωτών είναι η απάντηση στην πίεση του ανταγωνισμού.
<P>
Οι κινεζικές αρχές εξέφρασαν ενδιαφέρον στην χορήγηση αδειών από την Ευρωπαϊκή Επιτροπή για την εισαγωγή κρέατος πουλερικών που έχει υποστεί θερμική επεξεργασία από την επαρχία Τζιλιν. Για να λάβουν αυτή την άδεια, οι κινεζικές αρχές θα πρέπει να παράσχουν εγγυήσεις για το ότι οι υγειονομικές συνθήκες που ισχύουν για την παραγωγή κρέατος πουλερικών που υπόκειται θερμική επεξεργασία στην επαρχία Τζιλίν πληροί τις απαιτήσεις της ΕΚ και η Ευρωπαϊκή Επιτροπή θα επιβεβαιώσει τις εν λόγω εγγυήσεις με επιτόπιους ελέγχους.
<SPEAKER ID="365" NAME="Péter Olajos" AFFILIATION="PPE-DE">
(HU) Σας ευχαριστώ πολύ, κύριε Επίτροπε, για την απάντησή σας. Το πρόβλημα είναι ότι φέτος, υποτίθεται ότι θα γίνονταν έξι έλεγχοι στην Κίνα και μέχρι στιγμής δεν έχει διεξαχθεί ούτε ένας. Τώρα, τον Οκτώβριο, υποτίθεται ότι θα γινόταν ένας έλεγχος πουλερικών, αλλά ούτε κι αυτό έγινε, επειδή οι Κινέζοι δεν είχαν αρκετό χρόνο. Το ερώτημά μου είναι, αν δεν έχουμε καταφέρει να πραγματοποιήσουμε ούτε έναν από τους ελέγχους που είχαν προγραμματιστεί για φέτος, κι όμως έχουμε προγραμματίσει 15 ελέγχους για τον επόμενο χρόνο, πώς ακριβώς θα διεξάγουμε αυτούς τους 15 ελέγχους; Αν οι Κινέζοι δεν συνεργάζονται με τον Ευρωπαίο εμπορικό εταίρο τους, γιατί τότε ανοίγουμε τις πύλες μας σε εισαγωγές από την Κίνα και γιατί καταστρέφουμε τους ευρωπαίους εκτροφείς πουλερικών; Αν η Κίνα δεν συνεργάζεται, τότε δεν χρειάζεται να ανοίγουμε τις πύλες μας σε εισαγωγές των προϊόντων της - αυτή είναι η γνώμη μου. Σας ευχαριστώ πάρα πολύ.
<SPEAKER ID="366" NAME="Siim Kallas">
Αντιπρόεδρος της Ευρωπαϊκής Επιτροπής. - Πρώτα-πρώτα, θα ήθελα να πω ότι η Κίνα είναι πρόθυμη να συνεργαστεί και ότι δεν έχουμε ενδείξεις ότι η Κίνα δεν είναι πρόθυμη να συνεργαστεί. Δεύτερον, όσον αφορά τις επιθεωρήσεις και τις αποστολές, οι εν λόγω αποστολές ως τώρα θεωρούνται ικανοποιητικές. Κάθε που θα προκύπτουν αμφιβολίες ή απορίες, θα πραγματοποιούμε νέες αποστολές. Ο χρόνος μεταξύ των τελευταίων αποστολών και του τρέχοντος έτους οφείλεται σε διοικητικές δραστηριότητες στην Κίνα μεταξύ δυο υπουργείων. Εντούτοις - τουλάχιστον από την πλευρά της Ευρωπαϊκής Επιτροπής - δεν μπορούμε να πούμε ότι υπάρχουν δισταγμοί να συνεργαστούν μαζί μας όσον αφορά τα πρότυπα και την ποιότητα των προϊόντων.
<P>
Αν υπάρχουν ενδείξεις, η Ευρωπαϊκή Επιτροπή είναι έτοιμη να διοργανώσει νέες αποστολές. Μέχρι στιγμής, οι εν λόγω αποστολές δεν θεωρούνται απαραίτητες.
<SPEAKER ID="367" NAME="Jim Allister" AFFILIATION="NI">
Κύριε Επίτροπε, άκουσα τα λόγια σας, το θέμα όμως μας φέρνει στο νου τη διαμάχη για τα προϊόντα βοδινού από τη Βραζιλία, για τα οποία, επί μήνες, η Ευρωπαϊκή Επιτροπή είχε υιοθετήσει τη θέση που μας παρουσιάσατε σήμερα και μας διαβεβαίωνε ότι ήταν όλα καλά, και στο τέλος αναγκάστηκε να επιβάλει απαγόρευση.
<P>
Είπατε ότι το κρέας αυτό θα υποβληθεί σε παρόμοιους ελέγχους. Μπορείτε να πείτε, χωρίς καμία επιφύλαξη, ότι κάθε κομμάτι εισαγόμενου κρέατος θα υποβληθεί εξίσου στους ίδιους αυστηρούς κτηνιατρικούς ελέγχους που απαιτούνται για τους δικούς μας παραγωγούς; Θα ελεγχθεί ίδιο ποσοστό προϊόντων και πώς θα γνωρίζετε αν τα προϊόντα προέρχονται στ' αλήθεια από την επαρχία Σαντονγκ; Αρκεί αν υπόκεινται απλά σε επεξεργασία εκεί; Αυτά είναι τα ζητήματα που προκάλεσαν το θυμό των παραγωγών μας, ότι οι ίδιοι υποβλήθηκαν σε κάθε είδους απαιτήσεις, συμπεριλαμβανομένης της κατάργησης των κλουβιών. Θα ισχύσει το ίδιο και για την Κίνα στον ίδιο βαθμό; Οι παραγωγοί θεωρούν ότι τους αντικαθιστούν φθηνές εισαγωγές.
<SPEAKER ID="368" NAME="Armando França" AFFILIATION="PSE">
(PT) Σας ευχαριστώ πολύ, κυρία Πρόεδρε, θα είμαι σύντομος. " ερώτησή μου κινείται στην ίδια κατεύθυνση με την ερώτηση του προλαλήσαντος. Συμφωνώ ότι σύντομα σημειώθηκε μια προσπάθεια επόπτευσης και παρακολούθησης των προϊόντων και είναι βασικό να εξακολουθήσει αυτή η προσπάθεια επόπτευσης και παρακολούθησης. Εντούτοις, δεν είναι βέβαια αλήθεια ότι δεν μπορεί να υπάρξει χαλάρωση των κανόνων; Αντίθετα, οι κανόνες πρέπει να εντατικοποιηθούν, να τεθούν ακριβείς και σαφείς κανόνες από την Ευρωπαϊκή Ένωση, οι οποίοι να ισχύουν για όλη την Κίνα, και όχι μόνο για μερικές επαρχίες της, όπως μόλις προανέφερε ο συνάδελφος. Θα ήθελα αυτό να ξεκαθαριστεί. Σας ευχαριστώ πολύ, κύριε Επίτροπε.
<SPEAKER ID="369" NAME="Siim Kallas">
Αντιπρόεδρος της Ευρωπαϊκής Επιτροπής. - Μέχρι στιγμής, όλα τα προϊόντα που παράγονται στην εν λόγω επαρχία, φέρουν διακριτικά. Οι αρχές αυτής της επαρχίας είναι υπεύθυνες για την ποιότητα και για την τήρηση των κανόνων προέλευσης.
<P>
Βέβαια, υπάρχει πάντοτε το θέμα ότι δεν μπορεί να ελεγχθεί κάθε ένα κοτόπουλο - αυτό ισχύει και για την Ευρωπαϊκή Ένωση. Αυτό όμως που μπορεί να κάνει η Ευρωπαϊκή Επιτροπή κατά τους ελέγχους της - και μου είπαν ότι ο επόμενος έλεγχος θα λάβει χώρα τον επόμενο χρόνο, πράγμα που σημαίνει ότι έχει ήδη προγραμματιστεί - είναι να επιβεβαιώσει ότι τα διοικητικά συστήματα μπορούν να ελέγχουν τον τρόπο εκτροφής των εν λόγω πουλερικών και να διαπιστώσει το επίπεδο της προστασίας της υγείας των ζώων. Μέχρι τώρα, οι απαντήσεις θεωρούνται ικανοποιητικές.
<P>
Βέβαια, θα υπάρξει ένας συνεχής έλεγχος των στοιχείων, αλλά αυτοί είναι οι κανόνες του Διεθνούς Οργανισμού Εμπορίου, και το άνοιγμα μας έκανε πάντοτε καλό. " ποιότητα και τα πρότυπα είναι σημαντικά. Μέχρι τώρα, πιστεύουμε ότι η ποιότητα των προϊόντων πουλερικών από την Κίνα είναι ικανοποιητική και η επόμενη επαρχία, όπως προανέφερα, επιθυμεί επίσης να ακολουθήσει στα βήματα της πρώτης.
<P>
Θέμα: Εκτέλεση του Ευρωπαϊκού Κοινωνικού Ταμείου στα κράτη μέλη
<P>
Το Ευρωπαϊκό Κοινωνικό Ταμείο (ΕΚΤ), ως ένα από τα Διαρθρωτικά Ταμεία της ΕΕ, δημιουργήθηκε για να περιορίσει τις ανισότητες στα επίπεδα ευημερίας και διαβίωσης μεταξύ των κρατών μελών και των περιφερειών της ΕΕ, με στόχο την προώθηση της απασχόλησης και της οικονομικής και κοινωνικής συνοχής. Κατά την περίοδο 2007-2013 θα διατεθούν στα κράτη μέλη και στις περιφέρειες της ΕΕ περίπου 75 δισεκατομμύρια ευρώ προκειμένου να επιτευχθούν οι στόχοι του. Τα κράτη μέλη χρηματοδοτούν διάφορα προγράμματα και από αυτή την άποψη είναι σημαντικό να γνωρίζουμε με ποιον τρόπο χρησιμοποιούνται οι διαθέσιμοι πόροι, ιδιαίτερα από τα νέα κράτη μέλη, και ποια αποτελέσματα έχει η προσπάθεια βελτίωσης των συνθηκών διαβίωσης και προώθησης της απασχόλησης.
<P>
Σχεδιάζει η Επιτροπή να εκδώσει ανακοίνωση σχετικά με την εκτέλεση του ΕΚΤ στα κράτη μέλη, και αν ναι, πότε μπορούμε να περιμένουμε μία τέτοια ανακοίνωση; Εάν η Επιτροπή σχεδιάζει να εκδώσει ανακοίνωση, μπορούμε να περιμένουμε ποιοτική αλλά και ποσοτική ανάλυση της χρησιμοποίησης των κονδυλίων του ΕΚΤ; Έχει εξαιρετική σημασία όχι μόνο να γνωρίζουμε πόσα χρήματα ξοδεύτηκαν για την υλοποίηση των διαφόρων προγραμμάτων, αλλά και να διασφαλίσουμε ότι οι πολίτες της ΕΕ απολαμβάνουν απτά και διαρκή οφέλη.
<P>
Εάν μία τέτοια ανακοίνωση δεν είναι μέσα στα σχέδια της Επιτροπής, γιατί συμβαίνει αυτό και πώς μπορεί επομένως η Επιτροπή να εγγυηθεί ότι το ΕΚΤ χρησιμοποιείται με διαφάνεια και αποτελεσματικότητα;
<SPEAKER ID="371" NAME="Siim Kallas">
Αντιπρόεδρος της Ευρωπαϊκής Επιτροπής. - " Ευρωπαϊκή Επιτροπή θυμάται ότι το Άρθρο 146 της Συνθήκης ΕΚ θεσπίζει το Ευρωπαϊκό Κοινωνικό Ταμείο προκειμένου να βελτιώσει τις ευκαιρίες απασχόλησης για τους εργαζόμενους της εσωτερικής αγοράς και επομένως για να συνεισφέρει στην ανύψωση του βιοτικού επιπέδου. Το Κοινωνικό Ταμείο πραγματοποιεί επίσης δράσεις που οδηγούν στην ενίσχυση της οικονομικής και κοινωνικής συνοχής.
<P>
" Ευρωπαϊκή Επιτροπή συμφωνεί με την αξιότιμη ευρωβουλευτή όσον αφορά τη σπουδαιότητα της αναφοράς των συγκεκριμένων οφελών από το Ευρωπαϊκό Κοινωνικό Ταμείο. Σε αυτό το πλαίσιο, η Ευρωπαϊκή Επιτροπή προτίθεται να παρουσιάσει μια σειρά θεματικών εκθέσεων σχετικά με την υποστήριξη και τις δραστηριότητες του Ευρωπαϊκού Κοινωνικού Ταμείου, τους τελικούς δικαιούχους και τα αποτελέσματα που θα επιτευχθούν. Το πρώτο σύνολο εκθέσεων πρέπει να είναι διαθέσιμο στις αρχές του 2009.
<P>
Επιπλέον, το άρθρο 159 της Συνθήκης ΕΚ προβλέπει ότι η Ευρωπαϊκή Επιτροπή πρέπει να υποβάλει έκθεση στο Ευρωπαϊκό Κοινοβούλιο, το Συμβούλιο, την Οικονομική και Κοινωνική Επιτροπή και την Επιτροπή Περιφερειών κάθε τρία χρόνια, σχετικά με την πρόοδο που σημειώθηκε προς την επίτευξη της οικονομικής και κοινωνικής συνοχής. " τελευταία Έκθεση Συνοχής δημοσιεύτηκε το 2007 και έδινε ιδιαίτερη προσοχή στο θέμα της επένδυσης στον άνθρωπο. " επόμενη Έκθεση Συνοχής θα παρουσιαστεί το 2010. Επιπλέον, η Ευρωπαϊκή Επιτροπή θα δημοσιεύσει την αποκαλούμενη "Έκθεση Προόδου" τα ενδιάμεσα χρόνια.
<SPEAKER ID="372" NAME="Ona Juknevičien" AFFILIATION="ALDE">
Είμαι πολύ ικανοποιημένη με την ακριβή και σαφή απάντησή σας και σας ευχαριστώ πράγματι πάρα πολύ. Εκτιμώ το ότι η Ευρωπαϊκή Επιτροπή θεωρεί σημαντική την ερώτηση που έθεσα, όχι μόνο για τα μέλη του Κοινοβουλίου, αλλά και της Επιτροπής. Πιστεύω όμως ότι το σημαντικότερο για το λαό μας είναι να γνωρίζει για τη διαφάνεια και την αποδοτικότητα της χρήσης των εν λόγω ποσών. Επομένως, αναμένω την έκθεση στις αρχές του 2009.
<P>
Μπορείτε σας παρακαλώ να με ενημερώσετε ποια ΓΔ θα προετοιμάσει την εν λόγω έκθεση το 2009;
<SPEAKER ID="373" NAME="Siim Kallas">
Αντιπρόεδρος της Ευρωπαϊκής Επιτροπής. - Υπεύθυνη για τις εκθέσεις αυτές είναι η ΓΔ Απασχόλησης, υπό την εποπτεία του καλού συναδέλφου, του κυρίου Špidla. Οι αριθμοί είναι ενδιαφέροντες και παρέχουμε εκπαίδευση σε εννιά εκατομμύρια ανθρώπους στην Ευρώπη κάθε χρόνο, επομένως από αυτό λαμβάνουμε οφέλη.
<SPEAKER ID="374" NAME="Zita Pleštinská" AFFILIATION="PPE-DE">
(SK) Οι δαπάνες που σχετίζονται με την κατασκευή ή με την ανακατασκευή μπορούν να ελεγχθούν. Σε έργα που λαμβάνουν χρηματοδότηση από το Ευρωπαϊκό Κοινωνικό Ταμείο, οι ομάδες στόχοι λαμβάνουν τεχνογνωσία, νέες δεξιότητες και εξειδικευμένη γνώση, επομένως η ισορροπία εξαρτάται από τις υποκειμενικές απόψεις των αξιωματούχων. " αφερεγγυότητα των ΜΚΟ και των ανεξάρτητων οργάνων που οφείλεται στις γραφειοκρατικές πρακτικές των κρατών μελών συχνά δεν επιτρέπει στους δικαιούχους ενισχύσεων από το Ευρωπαϊκό Κοινωνικό Ταμείο να συμμετάσχουν σε άλλες δραστηριότητες στο πλαίσιο αυτού του προγράμματος. Ποια είναι τα όργανα που έχει στη διάθεσή της η Ευρωπαϊκή Επιτροπή για να βεβαιωθεί ότι τα κράτη μέλη δεν θέτουν υπερβολικά διοικητικά εμπόδια κατά την αποζημίωση του κόστους που σχετίζεται με έργα υπό τη χρηματοδότηση του Ευρωπαϊκού Κοινωνικού Ταμείου;
<SPEAKER ID="375" NAME="Gay Mitchell" AFFILIATION="PPE-DE">
Μπορώ να ρωτήσω τον κύριο Επίτροπο αν μπορεί, αυτούς τους καιρούς που η ύφεση μας χτυπά την πόρτα, να κοιτάξει την πιθανότητα να συνεργαστεί το Κοινωνικό Ταμείο με τοπικά συμβούλια συνεργασίας για την ανάπτυξη, στα κράτη μέλη όπου υπάρχουν τέτοια συμβούλια, όμως, μεταξύ άλλων, η Δημοκρατία της Ιρλανδίας; Από αυτή την άποψη, μπορεί να συζητήσει με τον ΟΟΣΑ, ο οποίος πραγματοποίησε μελέτη για την αποτελεσματικότητα της τοπικής ανάπτυξης στην προώθηση της κατάρτισης, της εκπαίδευσης, της δημιουργίας θέσεων εργασίας σε μικροεπίπεδο και ένα βελτιωμένο περιβάλλον για τους ανθρώπους που είναι άνεργοι.
<P>
Δεν περιμένω ο κύριος Επίτροπος να μπορεί να δώσει σήμερα όλες αυτές τις απαντήσεις, αλλά αυτό που πράγματι ζητώ είναι να ρίξει μια ματιά σε αυτό το ενδεχόμενο και πιθανόν να διαβουλευθεί με τον ΟΟΣΑ για να δει πώς το Κοινωνικό ταμείο και η κοινωνική εταιρική σχέση και οι τοπικές αναπτυξιακές εταιρικές σχέσεις μπορούν να συνεργαστούν για να βελτιώσουν τις ανάγκες κατάρτισης και εκπαίδευσης των πολιτών μας, ιδιαίτερα στις αστικές περιοχές.
<SPEAKER ID="376" NAME="Siim Kallas">
Αντιπρόεδρος της Ευρωπαϊκής Επιτροπής. - Πρώτον, όσον αφορά το γραφειοκρατικό και το διοικητικό βάρος: αναμφισβήτητα, υπάρχουν. Όπως είπα, ο συνάδελφός μου, κύριος Špidla, είναι υπεύθυνος για τις χρηματικές δαπάνες και εγώ είμαι υπεύθυνος για την αποδέσμευση: για τη διαβεβαίωση ότι τα χρήματα δεν σπαταλιούνται. Αυτό ήταν ανέκαθεν ένα δίλημμα.
<P>
Προσπαθούμε να είμαστε όσο το δυνατόν πιο ευέλικτοι, αλλά, ταυτόχρονα, τα οφέλη και τα αποτελέσματα ελέγχονται επίσης προσεκτικά από τις εθνικές αρχές, από αμειβόμενους οργανισμούς και ίσως το αρμόδιο υπουργείο. Σε αυτό συμπεριλαμβάνονται επίσης το Ευρωπαϊκό Ελεγκτικό Συνέδριο και η δική μας ΓΔ, έτσι υπάρχουν επίσης διάφορα επίπεδα ελέγχου.
<P>
Το αποτέλεσμα αξιολογείται από την ευρεία συμμετοχή του κοινού και τα έργα πρέπει να παρακολουθούνται, έτσι τώρα έχουμε την υποχρέωση να δημοσιεύουμε τα πάντα στο διαδικτυακό τόπο για τη χρηματοδότηση, ώστε να μπορούν όλοι τα ξέρουν τι γίνεται. Ωστόσο, το Κοινωνικό Ταμείο χρηματοδοτεί κυρίως την κατάρτιση.
<P>
" απάντηση στην επόμενη ερώτηση: υπάρχει συνεργασία ανάμεσα σε διαφορετικές πηγές χρηματοδότησης διαρθρωτικών ταμείων, συμπεριλαμβανομένου του Κοινωνικού Ταμείου και των τοπικών αναπτυξιακών ταμείων και, τουλάχιστον στη χώρα μου, συνεργάζονται πολύ στενά μεταξύ τους. Αυτή η συνεργασία εξαρτάται από τις εθνικές αρχές. Μπορούμε να υποστηρίξουμε την καλή συνεργασία και την αποδοτική χρήση των χρημάτων.
<P>
Μέρος II
<P>
Θέμα: Κοινοτικά συγχρηματοδοτούμενα έργα και "μαύρα ταμεία" Siemens
<P>
Οι δικαστικές αρχές σε Ελλάδα και Γερμανία συνεχίζουν τη διερεύνηση της υπόθεσης των "μαύρων ταμείων" Siemens, το μηχανισμό δωροδοκιών με μαύρο χρήμα πολιτικών κομμάτων και άλλων προσώπων ευθύνης που είχε στήσει η εταιρεία προκειμένου για την ανάληψη μεγάλων έργων και προμηθειών του δημοσίου και δημοσίων επιχειρήσεων. Ήδη η γερμανική δικαιοσύνη καταδίκασε πρώην υψηλόβαθμο στέλεχος της εταιρείας, που ομολόγησε την ύπαρξη των "μαύρων ταμείων” και στην Ελλάδα.
<P>
Δεδομένου ότι οι δωροδοκίες είναι πιθανόν να αφορούν και σε κοινοτικά συγχρηματοδοτούμενα έργα, ερωτάται η Επιτροπή: Ερευνά η OLAF ή άλλη υπηρεσία της Επιτροπής τη νομιμότητα των διαδικασιών ανάθεσης και υλοποίησης συγκεκριμένων συγχρηματοδοτούμενων έργων;
<SPEAKER ID="379" NAME="Siim Kallas">
Αντιπρόεδρος της Ευρωπαϊκής Επιτροπής. - Τα θέματα αυτά είναι πάντοτε πολύ περίπλοκα και σοβαρά. " Ευρωπαϊκή Υπηρεσία Καταπολέμησης της Απάτης (OLAF) είναι αρμόδια για τη διερεύνηση, όπου εμπλέκονται χρηματοδοτήσεις της ΕΕ, όταν υπάρχουν επαρκώς σοβαρές υποψίες απάτης ή ατασθαλιών εναντίον των οικονομικών συμφερόντων της Ευρωπαϊκής Ένωσης.
<P>
Σε περιπτώσεις κατά τις οποίες τα έργα συγχρηματοδοτούνται από τα ταμεία της ΕΕ - όπως συμβαίνει με τα διαρθρωτικά ταμεία - τα κράτη μέλη και η Ευρωπαϊκή Επιτροπή μοιράζονται τις ευθύνες για την διαχείριση των εν λόγω ταμείων. Από αυτή την άποψη, τα κράτη μέλη είναι κυρίως υπεύθυνα για την κατανομή των δαπανών και για την πραγματοποίηση των απαραίτητων ελέγχων. Επιπλέον, όπως προκύπτει από τους εν λόγω ελέγχους και τις έρευνες και από την γνωστοποίηση πιθανών περιπτώσεων απάτης ή παρατυπιών στην OLAF, ο αξιότιμος ευρωβουλευτής μπορεί να γνωρίζει ότι ισχύουν ρυθμιστικές διατάξεις δυνάμει του Κανονισμού (ΕΚ) αρ. 1681/94, ο οποίος προβλέπει ότι τα κράτη μέλη πρέπει να λογοδοτούν στην Ευρωπαϊκή Επιτροπή, στο κατάλληλο στάδιο, για τις λεπτομέρειες της έρευνάς τους για πιθανές περιπτώσεις απάτης ή παρατυπιών. Επιπλέον, κάθε που θεωρείται σκόπιμο, η OLAF συνεργάζεται στενά με τις αρμόδιες εθνικές αρχές για να παρακολουθήσει την πρόοδο των εν λόγω θεμάτων.
<P>
Όσον αφορά τα θέματα στα οποία αναφέρθηκαν οι αξιότιμοι ευρωβουλευτές, η Ευρωπαϊκή Επιτροπή ενημερώθηκε από την OLAF ότι είναι ενήμερη για υποθέσεις που βρίσκονται υπό εξέλιξη σε Γερμανία και Ελλάδα, αλλά ότι, ως τώρα, οι δικαστικές αρχές των δυο κρατών μελών δεν έχουν ζητήσει την άμεση υποστήριξη της OLAF όσον αφορά τη Siemens στη Γερμανία ή/ και στην Ελλάδα σχετικά με τα διαρθρωτικά ταμεία. Επιπλέον, η Ευρωπαϊκή Επιτροπή μπορεί να παραπέμψει στην απάντηση που δόθηκε ήδη στην γραπτή ερώτηση του αξιότιμου ευρωβουλευτή, η οποία ορίζει ότι, σύμφωνα με το άρθρο 3 του κανονισμού (Ευρατόμ, ΕΚ) αρ. 2185/96, οι οικονομικοί συντελεστές δεν ελέγχονται ταυτόχρονα από την Ευρωπαϊκή Επιτροπή και τις αρχές των κρατών μελών και βάσει των ιδίων γεγονότων, σύμφωνα με τους κοινοτικούς κανονισμούς του κλάδου ή την εθνική νομοθεσία. Εξάλλου, η Ευρωπαϊκή Επιτροπή μπορεί, ανά πάσα στιγμή να εκκινήσει διαδικασία παράβασης εναντίον των κρατών μελών, βάσει του άρθρου 226 της συνθήκης ΕΚ, αν υπάρχουν αρκετά στοιχεία τα οποία υποδεικνύουν παράβαση του κοινοτικού δικαίου περί δημοσίων συμβάσεων. Όσον αφορά τα συγκεκριμένα θέματα στα οποία αναφέρθηκε ο αξιότιμος ευρωβουλευτής, η Ευρωπαϊκή Επιτροπή δεν έχει στοιχεία που θα μπορούσαν να δικαιολογήσουν την εκκίνηση διαδικασίας παράβασης.
<SPEAKER ID="380" NAME="Δημήτριος Παπαδημούλης" AFFILIATION="GUE/NGL">
Κύριε Επίτροπε, αυτό ακριβώς σας ερωτώ. Ξέρετε πολύ καλά ότι η Siemens, μία μεγάλη και ιστορική εταιρία, έχει πάρει δουλειές πολλών εκατομμυρίων ευρώ από συγχρηματοδοτούμενα προγράμματα. Εδρεύει στη Γερμανία και έχει πάρει δουλειές και στην Ελλάδα και αλλού. Υπάρχουν καταδίκες και ομολογίες ότι χρησιμοποίησε μεθόδους διαφθοράς, μαύρο πολιτικό χρήμα.
<P>
Πώς είσαστε τόσο σίγουροι ότι δεν χρησιμοποίησε τις ίδιες μεθόδους και τα ίδια μαύρα ταμεία και για τα συγχρηματοδοτούμενα προγράμματα; Κύριε Επίτροπε, ως πότε θα κρύβεστε πίσω από τη δικαστική έρευνα που διεξάγεται στη Γερμανία και στην Ελλάδα; Μπορείτε να δράσετε και με δική σας πρωτοβουλία. Σκοπεύετε να ζητήσετε εσείς, ως αρμόδιος Επίτροπος, από την OLAF να ερευνήσει το θέμα ή θα περιμένετε αδρανής γιατί φοβόσαστε τον κολοσσό που λέγεται Siemens;
<SPEAKER ID="381" NAME="Siim Kallas">
Αντιπρόεδρος της Ευρωπαϊκής Επιτροπής. - Όχι, δεν φοβάμαι τη Siemens και θα στείλω μετά χαράς την OLAF για να διερευνήσει αυτές τις περιπτώσεις, αλλά βέβαια υπάρχει ένα σαφές νομικό πλαίσιο, στο οποίο μπορούμε να λειτουργήσουμε και μπορούμε να αρχίσουμε την έρευνα. Παρακολουθούμε την κατάσταση, όπως είπα, και μπορούμε να παρακινήσουμε τα κράτη μέλη και μπορούμε να τους απαιτήσουμε να μας ενημερώσουν (έχουν, έτσι κι αλλιώς, υποχρέωση ενημέρωσης) και να κινηθούμε με δραστικό τρόπο. Πρέπει όμως να υπάρχει τώρα ένδειξη και απαίτηση από τα κράτη μέλη για υποστήριξη από την OLAF. Μέχρι τώρα δεν έχει συμβεί κάτι τέτοιο, παρακολουθούμε όμως την κατάσταση.
<P>
Διαθέτουμε σαφείς και πολλές φορές πολύ λεπτές διακρίσεις ευθυνών και υποχρεώσεων μεταξύ των κρατών μελών και των κοινοτικών οργάνων. Αυτό ακριβώς συμβαίνει όταν οι κανόνες έρευνας ορίζονται με πολύ μεγάλη ακρίβεια.
<SPEAKER ID="382" NAME="Πρόεδρος">
Λόγω του ότι ο συντάκτης της ερώτησης 44, ο κύριος Heaton-Harris, απουσιάζει, η εν λόγω ερώτηση παραμερίζεται.
<P>

<P>
Θέμα: Διοικητικά θέματα και Συνθήκη της Λισαβόνας
<P>
Θα μπορούσε η Επιτροπή να παρουσιάσει λεπτομερώς τις αλλαγές στις αρμοδιότητες της ΕΕ που θα ασκούσε η DG Admin, οι οποίες θα επέλθουν από τη Συνθήκη της Λισαβόνας; Έχει η Επιτροπή σχέδια να εισαγάγει οιεσδήποτε από τις εν λόγω μεταρρυθμίσεις;
<SPEAKER ID="384" NAME="Siim Kallas">
Αντιπρόεδρος της Ευρωπαϊκής Επιτροπής. - " συνθήκη της Λισαβόνας περιέχει τρεις σημαντικές διατάξεις της τροποποιημένης συνθήκης για τη λειτουργία της Ευρωπαϊκής Ένωσης, η οποία αφορά διοικητικές υποθέσεις: το άρθρο 197 σχετικά με τη διοικητική συνεργασία, το άρθρο 298 σχετικά με μια ανοιχτή, αποδοτική και ανεξάρτητη ευρωπαϊκή διοίκηση και το άρθρο 336 σχετικά με τον κανονισμό υπηρεσιακής κατάστασης.
<P>
Το άρθρο 197 προβλέπει τη λήψη μέτρων από την Ένωση, χωρίς καμία εναρμόνιση, για να υποστηρίξει τις προσπάθειες των κρατών μελών για να βελτιώσουν την ικανότητά τους να εφαρμόζουν το δίκαιο της Ένωσης. Το άρθρο 336 τροποποιείται για να αλλάξει τη διαδικασία έγκρισης των κανονισμών υπηρεσιακής κατάστασης των θεσμικών οργάνων προς μια πιο κανονική νομοθετική διαδικασία - αυτό σημαίνει κανονική διαδικασία συναπόφασης - σήμερα, το Συμβούλιο ενεργεί με ψήφο ειδικής πλειοψηφίας κατόπιν πρότασης της Ευρωπαϊκής Επιτροπής, κατόπιν διαβούλευσης με το άλλο θεσμικό όργανο.
<P>
Το νέο άρθρο 298 απαιτεί την έγκριση κανονισμών που θα διασφαλίζουν "ανοιχτή, αποδοτική και ανεξάρτητη ευρωπαϊκή διοίκηση", πράγμα που προσπαθούμε ήδη να κάνουμε χωρίς να πρέπει να περιμένουμε την τελική έναρξη ισχύος της συνθήκης της Λισαβόνας.
<SPEAKER ID="385" NAME="Nirj Deva" AFFILIATION="PPE-DE">
Θα ήθελα να ευχαριστήσω τον κύριο Επίτροπο για την πολύ σαφή απάντησή του και να τον συγχαρώ για το ότι ακολούθησε έναν ανοιχτό και αποτελεσματικό τρόπο για τη λειτουργία της Ευρωπαϊκής Επιτροπής, παρότι η συνθήκη της Λισαβόνας δεν πρόκειται ποτέ να δει το φως!
<P>
Μια και το ανέφερα, όμως, έχει η Επιτροπή καθόλου σχέδια για να εισάγει τις μεταρρυθμίσεις εκείνες για τις οποίες δεν είναι ανάγκη να έχει τεθεί σε ισχύ η συνθήκη της Λισαβόνας - για παράδειγμα, βελτίωση της δυνατότητας εφαρμογής του δικαίου της ΕΕ σχετικά με τον κανονισμό υπηρεσιακής κατάστασης;
<SPEAKER ID="386" NAME="Siim Kallas">
Αντιπρόεδρος της Ευρωπαϊκής Επιτροπής. - Πρέπει να πω, αξιότιμε ευρωβουλευτή, ότι προσπαθούμε καθημερινά να βελτιώσουμε τη δουλειά της διοίκησης, και σε αυτό το σημείο πραγματοποιώ εντατικές συζητήσεις με τις επαγγελματικές οργανώσεις μας όσον αφορά τους κανονισμούς για το βοηθητικό προσωπικό του κοινοβουλίου, οι οποίοι επίσης αποτελούν μέρος του κανονισμού υπηρεσιακής κατάστασης. Αυτό σίγουρα φέρνει περισσότερη διαφάνεια και σαφήνεια σε αυτόν τον - ως τώρα - προβληματικό τομέα. Έτσι, είμαστε ιδιαίτερα ευτυχείς που δημιουργήθηκαν πολλοί διαδικτυακοί τόποι οι οποίοι βελτιώνουν σε μεγάλο βαθμό τη διαφάνεια των δραστηριοτήτων μας.
<P>
Έτσι, αυτή η δουλειά εξακολουθεί. Όσον αφορά τον κανονισμό υπηρεσιακής κατάστασης - ο οποίος είναι ένα συνεκτικό έγγραφο - πρόκειται για ένα τεράστιο και περίπλοκο έργο, αν πραγματικά θέλουμε να κάνουμε αλλαγές. Πιθανότατα θα συζητήσουμε με το Κοινοβούλιο για αλλαγές που είναι δυνατό να γίνουν την επόμενη θητεία, αλλά πραγματοποιούνται διαρκώς μικρές μεταρρυθμίσεις. Εσωτερικά, μόλις αλλάξαμε τους κανόνες για τις αποκαλούμενες "επανεξετάσεις εξέλιξης της σταδιοδρομίας". Έτσι, στην πράξη, πραγματοποιούνται αλλαγές κάθε μέρα.
<SPEAKER ID="387" NAME="Reinhard Rack" AFFILIATION="PPE-DE">
Κύριε Επίτροπε, αναφερθήκατε στο ότι η Ευρωπαϊκή Επιτροπή πρέπει και πρόκειται να προβεί σε μόνιμες αλλαγές και βελτιώσεις του κανονισμού υπηρεσιακής κατάστασής της. Μια εξέλιξη των τελευταίων ετών η οποία εμπνέει πραγματική ανησυχία είναι ότι μεγάλο μέρος έργων - μάλιστα, όλο και περισσότερα - ανατίθενται εξωτερικά σε εταιρείες και άλλες διοικητικές μονάδες. Αυτό δεν αποτελεί παραβίαση της αρχής της ομοιόμορφης διοίκησης, ειδικά της ομοιομορφίας του πολιτικού ελέγχου της διοίκησης;
<SPEAKER ID="388" NAME="Siim Kallas">
Αντιπρόεδρος της Ευρωπαϊκής Επιτροπής. - Αυτή είναι μια καλή ερώτητη, η οποία έχει συζητηθεί πολλές φορές και στην κοινοβουλευτική Επιτροπή Ελέγχου του Προϋπολογισμού. Ως υπεύθυνος Επίτροπος για τη διοίκηση και το δημοσιονομικό έλεγχο και την καταπολέμηση της απάτης, ανησυχώ βέβαια έντονα· μαζί με τη συνάδελφό μου, κυρία Dalia Grybauskaitė, πάντοτε κάνουμε ερωτήσεις σχετικά με την αναγκαιότητα της δημιουργίας νέων οργάνων και επιμένουμε οι κανόνες που διέπουν τα νέα όργανα να είναι όσο τόσο διαφανείς όσο και εκείνοι που διέπουν τα κύρια θεσμικά όργανα και τις εγκαταστάσεις μας.
<P>
" ύπαρξη περισσότερο ευέλικτων υπηρεσιών που εφαρμόζουν τις πολιτικές της ΕΕ με μεγαλύτερη ακρίβεια είναι κυρίως μια απόφαση διαμόρφωσης πολιτικών. Έχει συζητηθεί εκτενώς εδώ στο Κοινοβούλιο και έχει λάβει υποστήριξη σε πολλές ξεχωριστές ευκαιρίες.
<P>
Μπορεί να είμαι ο γραφειοκράτης που πάντοτε κάνω ερωτήσεις σχετικά με το πώς πρέπει να επιβάλλεται λογιστικός έλεγχος και πώς να παρακολουθούνται οι εν λόγω υπηρεσίες, ταυτόχρονα όμως δεν πιστεύω ότι η διασποτά των θεσμικών οργάνων της ΕΕ ή η εξάπλωση των θεσμικών οργάνων της ΕΕ στην Ευρώπη, ως ένα βαθμό, είναι άσχημη ιδέα. Έτσι, ας ζυγίσουμε και ας σταθμίσουμε και τις δυο όψεις: αφενός μεν τις ανάγκες και τα οφέλη της διαμόρφωσης πολιτικής, αφετέρου δε την διαφάνεια στη διοίκηση και στον λογιστικό έλεγχο. Σε όλες τις αποφάσεις προσπαθήσαμε να επιτύχουμε ορισμένη ισορροπία.
<P>
Θέμα: Κατάχρηση εξουσίας και διαφθορά υπάλληλων που εργάζονται στις υπηρεσίες της Ευρωπαϊκής Ένωσης
<P>
" κοινή γνώμη στην Ευρώπη συγκλονίζεται κάθε φορά που γνωστοποιούνται περιπτώσεις κατάχρησης εξουσίας και διαφθοράς υπαλλήλων που εργάζονται στις υπηρεσίες της Ευρωπαϊκής Ένωσης. Μπορεί η Επιτροπή να αναφέρει ποιες διαστάσεις έχει λάβει το φαινόμενο αυτό προσφάτως, δηλ. κατά το τρέχον και το περασμένο έτος και να συγκρίνει με παλαιότερα χρόνια;
<SPEAKER ID="390" NAME="Siim Kallas">
Αντιπρόεδρος της Ευρωπαϊκής Επιτροπής. - Πρέπει πρώτα να πω ότι η Ευρωπαϊκή Επιτροπή δεν έχει ενδείξεις ότι υπάρχουν περισσότερες περιπτώσεις απάτης σε σχέση με άλλους οργανισμούς. " Ευρωπαϊκή Επιτροπή επισημαίνει ότι η βρετανική Βουλή των Λόρδων συμπέρανε σε ειδική έκθεση ότι δεν υπήρχαν στοιχεία για εκτεταμένη διαφθορά στην Ευρωπαϊκή Επιτροπή και ότι το επίπεδο απάτης στον προϋπολογισμό της ΕΕ δεν είναι υψηλότερο σε σχέση με συγκρίσιμα προγράμματα κρατικών δαπανών, συμπεριλαμβανομένων εκείνων της Μεγάλης Βρετανίας.
<P>
Κατά μέσο όρο, η OLAF ανοίγει περίπου 40 εσωτερικές έρευνες το χρόνο, οι οποίες αφορούν αξιωματούχους από όλα τα θεσμικά όργανα. Για τις μισές περίπου από αυτές τις περιπτώσεις, συμπεραίνει ότι πρέπει να εξακολουθήσει να τις παρακολουθήσει· πρόκειται για περιπτώσεις διοικητικού, πειθαρχικού, δικαστικού, οικονομικού ή ακόμη και νομικού ή συνδυαστικού χαρακτήρα.
<P>
" πολιτική μηδενικής ανοχής της Ευρωπαϊκής Επιτροπής και η επίσημη υποχρέωση των αξιωματούχων να αναφέρουν χωρίς χρονοτριβή τις σοβαρές αδικοπραγίες συμβάλλουν στην αυξημένη επιφυλακή έναντι της πιθανής απάτης ή διαφθοράς. Μπορεί επίσης να οδηγήσει στο άνοιγμα σημαντικού βαθμού ερευνών, όπου οι αρχικές υποψίες μπορούν στο τέλος να αποδειχθούν αβάσιμες.
<P>
Όσον αφορά την Ευρωπαϊκή Επιτροπή, 15 μέλη του προσωπικού της υπεβλήθηκαν σε πειθαρχικά μέτρα το 2007, σε σύγκριση με το μέσο όρο των πέντε μελών προσωπικού από το 2004 ως το 2006. Το 2007 επεβλήθησαν κυρώσεις σε επτά περιπτώσεις για διάφορες παραβάσεις, μεταξύ άλλων για εξωτερικές δραστηριότητες που δεν συμφωνούσαν με την αξιοπρέπεια του λειτουργήματός τους, αδικαιολόγητες απουσίες και ατασθαλίες χρηματοοικονομικής φύσης.
<P>
Οι κανόνες του προσωπικού προβλέπουν ένα ευδιάκριτο πειθαρχικό σύστημα, με τις πιθανές κυρώσεις να κυμαίνονται από μια απλή προειδοποίηση ως την υποβάθμιση και την απόλυση στις πιο σοβαρές περιπτώσεις, με ή χωρίς έκπτωση των συνταξιοδοτικών δικαιωμάτων. Επιπλέον, ένα μέλος του προσωπικού μπορεί να θεωρηθεί προσωπικά οικονομικά υπεύθυνος για τη ζημία που προκάλεσε το σοβαρό προσωπικό του παράπτωμα.
<SPEAKER ID="391" NAME="Ryszard Czarnecki" AFFILIATION="UEN">
(PL) Κυρία Πρόεδρε, κύριε Επίτροπε, δεν ήταν ανάγκη να λάβετε τόσο αμυντική θέση. " παρούσα Ευρωπαϊκή Επιτροπή μπορεί ξεκάθαρα να είναι υπερήφανη που σε σχέση με την Επιτροπή του κυρίου Santer, είναι τόσο αφιλοχρήματη όσο και ο Άγιος Φραγκίσκος της Ασίζης, ο "φτωχούλης του Θεού". Εντούτοις, θα ήθελα να επισημάνω κάτι ακόμα, ρωτώντας αν έχει συλληφθεί και διωχθεί διοικητικό προσωπικό της Ευρωπαϊκής Ένωσης, ή αν έχει απλώς απολυθεί.
<SPEAKER ID="392" NAME="Siim Kallas">
Αντιπρόεδρος της Ευρωπαϊκής Επιτροπής. - Όπως προείπα, έχουμε κάποιες ανοιχτές υποθέσεις, μέχρι τώρα όμως δεν έχουμε συναντήσει ποινικές υποθέσεις τα τελευταία έξι χρόνια. Δεν έχει καταδικαστεί κανένας αξιωματούχος της Ευρωπαϊκής Επιτροπής. Υπάρχουν κάποιες υποθέσεις υπό εξέλιξη, όλες τους όμως εμπίπτουν στην αρμοδιότητα των εθνικών δικαστικών αρχών. Επιπλέον, από το 2002, έχει αρθεί η ασυλία των μελών της Ευρωπαϊκής Επιτροπής. Αν πρέπει να διενεργηθεί έρευνα αναφορικά με ένα πρόσωπο, η Ευρωπαϊκή Επιτροπή λαμβάνει απόφαση για άρση της ασυλίας. Έχουμε αίρει την ασυλία - για ποινικές δικαστικές υποθέσεις - 35 ατόμων και ως τώρα οι μισοί εξ αυτών απαλλάχθηκαν και οι υποθέσεις τους έκλεισαν. Κάποιες υποθέσεις εξακολουθούν να είναι ανοιχτές και δεν έχουν σημειωθεί ως τώρα ποινικές καταδίκες. Έτσι έχουν τα πράγματα όσον αφορά τις ποινικές υποθέσεις εναντίον αξιωματούχων της Ευρωπαϊκής Επιτροπής. Έχουμε πειστεί αρκετά ότι θα υπάρξουν και ορισμένες καταδίκες, αλλά σε κάποια εθνικά δικαστικά συστήματα αυτό μπορεί να πάρει πολύ χρόνο. Το βέβαιο είναι ότι συνεργαζόμαστε για όλες αυτές τις έρευνες.
<SPEAKER ID="393" NAME="Reinhard Rack" AFFILIATION="PPE-DE">
(DE) Κύριε Επίτροπε, αναφερθήκατε μόλις στο γεγονός ότι, ως δικαστικά κολάσιμο αδίκημα, και η διαφθορά πρέπει να παρακολουθείται και να διώκεται από τα εθνικά δικαστήρια. Οι περισσότερες από αυτές τις υποθέσεις εστιάζουν - όπως υποπτεύομαι - στο Βέλγιο ή διώκονται για διαφθορά αξιωματούχοι και σε άλλα κράτη μέλη;
<SPEAKER ID="394" NAME="Siim Kallas">
Αντιπρόεδρος της Ευρωπαϊκής Επιτροπής. - Οι περισσότερες υποθέσεις, αν όχι όλες, εκδικάζονται από τα βελγικά δικαστήρια, επειδή οι αξιωματούχοι είναι εγκατεστημένοι στο Βέλγιο. Επομένως, οι περισσότερες από τις εν λόγω υποθέσεις αφορούν το Βέλγιο - αλλά και το Λουξεμβούργο.
<SPEAKER ID="395" NAME="Πρόεδρος">
Καθώς αφορούν το ίδιο θέμα, οι παρακάτω ερωτήσεις θα εξεταστούν μαζί:
<P>
Θέμα: Αξιολόγηση των επιπτώσεων μιας κοινής ενοποιημένης φορολογικής βάσης για τις δραστηριότητες των εταιρειών (ΚΕΦΒΔΕ)
<P>
Στην ομιλία του στην Επιτροπή Οικονομικών και Νομισματικών Θεμάτων (ECON) τον περασμένο Ιούνιο, ο Επίτροπος Kονács αναφέρθηκε σε αξιολόγηση των επιπτώσεων μιας ΚΕΦΒΔΕ την οποία περιέγραψε ως "ζωτικής σημασίας" για την προτεινόμενη από αυτόν νομοθετική πρόταση. Μπορεί η Επιτροπή να δώσει περισσότερες λεπτομέρειες σχετικά με αυτή την αξιολόγηση των επιπτώσεων και να επιβεβαιώσει ότι εάν αποδειχθεί δυσμενής στην πρόταση για την ΚΕΦΒΔΕ η Επιτροπή θα αναβάλει επ' αόριστον τα σχέδια για μια τέτοια νομοθετική πρόταση;
<P>
Θέμα: Κοινή ενοποιημένη φορολογική βάση για τις δραστηριότητες των εταιρειών (ΚΕΦΒΔΕ)
<P>
Ερωτάται η Επιτροπή ποιά είναι η σημερινή κατάσταση όσον αφορά τις συζητήσεις σχετικά με τη θέσπιση μιας κοινής ενοποιημένης φορολογικής βάσης για τις δραστηριότητες των εταιρειών, και υπό το πρίσμα των ανησυχιών που εκφράστηκαν από το εκλογικό σώμα της Ιρλανδίας για αυτό το ζήτημα στο δημοψήφισμα για τη Συνθήκη της Λισαβόνας η Επιτροπή έχει κατά κάποιο τρόπο τροποποιήσει την προσέγγισή της;
<SPEAKER ID="396" NAME="László Kovács">
Μέλος της Επιτροπής. - Αυτή τη στιγμή βρίσκεται σε εξέλιξη μια αξιολόγηση των επιπτώσεων μιας κοινής ενοποιημένης φορολογικής βάσης για τις δραστηριότητες των εταιρειών (ΚΕΦΒΔΕ). " εν λόγω αξιολόγηση θα καλύψει ορισμένες πιθανές επιλογές για μια μεταρρύθμιση του συστήματος φορολόγησης των εταιρικών εισοδημάτων σε επίπεδο ΕΕ.
<P>
Σύμφωνα με την τρέχουσα πρακτική της Ευρωπαϊκής Επιτροπής, μια πρόταση αυτής της φύσης πρέπει να συνοδεύεται από μια αξιολόγηση επιπτώσεων σύμφωνα με τα βασικά αναλυτικά βήματα που ορίζονται στις κατευθυντήριες γραμμές της αξιολόγησης επιπτώσεων. Τα βασικά αναλυτικά βήματα είναι ο εντοπισμός του προβλήματος, ο καθορισμός των στόχων, η ανάπτυξη των κύριων επιλογών πολιτικής, η ανάλυση της επίπτωσής τους, η σύγκριση των επιλογών και η χάραξη της παρακολούθησης και της αξιολόγησης της πολιτικής.
<P>
" αξιολόγηση θα παράσχει περιγραφή και στοιχεία για τα υπάρχοντα διασυνοριακά φορολογικά εμπόδια για τις εταιρείες όσον αφορά την εσωτερική αγορά και θα καθορίσει τους στόχους που πρέπει να επιτευχθούν με τη μεταρρύθμιση. Ορισμένες εναλλακτικές επιλογές πολιτικής, συμπεριλαμβανομένης της ΚΕΦΒΔΕ, οι οποίες μπορούν να αντιμετωπίσουν τα προβλήματα, πρόκειται να αναλυθούν και να αξιολογηθούν οι αντίστοιχες οικονομικές, περιβαλλοντικές και κοινωνικές επιπτώσεις τους.
<P>
Όσον αφορά τους πιο σχετικούς τύπους επιπτώσεων των διάφορων επιλογών της πολιτικής, στόχος της αξιολόγησης θα είναι να εκτιμήσει: (α) τις επιπτώσεις των εναλλακτικών φορολογικών ρυθμίσεων σε όλη την οικονομία όσον αφορά την ανταγωνιστικότητα της ΕΕ, την ανάπτυξη της οικονομίας και της ευημερίας της ΕΕ (β) τις αντίστοιχες επιπτώσεις τους επί του κόστους συμμόρφωσης των εταιρειών και (γ) ιδίως, τις αντίστοιχες επιπτώσεις τους επί των εθνικών φορολογικών εταιρικών βάσεων και επί του φορολογικού διοικητικού κόστους.
<P>
Έχει επιτευχθεί σημαντική πρόοδος κατά την προετοιμασία της αξιολόγησης επιπτώσεων, αλλά η εργασία δεν έχει ολοκληρωθεί ακόμα. Μόλις οριστικοποιηθεί η αξιολόγηση επιπτώσεων, και αξιολογηθούν οι διάφορες επιλογές, η Ευρωπαϊκή Επιτροπή θα εξάγει τα απαραίτητα συμπεράσματα. Το γεγονός ότι η Ευρωπαϊκή Επιτροπή πραγματοποιεί αξιολόγηση επιπτώσεων δεν σημαίνει αναγκαστικά ότι θα ακολουθήσει πρόταση.
<SPEAKER ID="397" NAME="Eoin Ryan" AFFILIATION="UEN">
Στην καλύτερη περίπτωση μπορώ να πω ότι η απάντηση είναι απογοητευτική: τα ίδια ακριβώς μας είχατε πει και τον περασμένο Ιούνιο. Μας είχατε πει ότι θα την είχαμε το Σεπτέμβριο. Πρέπει να πω ότι υπάρχουν πολύ έντονες φήμες ότι λάβατε μια ενδιάμεση έκθεση για την ΚΕΦΒΔΕ. Δεν την λάβατε επίσημα, αλλά υποψιάζομαι ότι η εν λόγω έκθεση δεν είναι ευνοϊκή για την ιδέα της ΚΕΦΒΔΕ και ο λόγος για τον οποίο δεν μπορούμε να τη δούμε είναι το ότι δεν την έχετε λάβει επίσημα.
<P>
Θα ήθελα να σας ρωτήσω αν όντως συμβαίνει κάτι τέτοιο, επειδή είναι εξαιρετικά άδικο, μια και πρόκειται για θέμα που έχει αποτελέσει αντικείμενο συζήτησης εδώ και αρκετό καιρό. Υπάρχει έντονη σχετική συναισθηματική φόρτιση και στις δυο πλευρές και πιστεύω ότι πρέπει να μας παρουσιάσετε την εν λόγω έκθεση ή ενδιάμεση έκθεση, προκειμένου να της ρίξουμε μια ματιά και να διαπιστώσουμε ποια είναι η άποψη που εκφράζεται μέσω της εν λόγω έκθεσης για αυτό το πολύ-πολύ σημαντικό θέμα. Σας ζητώ με έμφαση να πράξετε έτσι. Θεωρώ ότι, αν όντως λάβατε μια ενδιάμεση έκθεση, είναι λάθος που δεν μας τη δείχνετε, επειδή δεν φαίνεται τι θέλει η Ευρωπαϊκή Επιτροπή σχετικά με αυτό το θέμα.
<SPEAKER ID="398" NAME="Marian Harkin" AFFILIATION="ALDE">
" παρέμβασή μου απηχεί τα σχόλια του κυρίου Ryan. " συγκεκριμένη ερώτηση που έκανα ήταν: αν η αξιολόγηση αποβεί αρνητική, θα αναβάλετε επ' αόριστον τα σχέδια για υλοποίηση της ΚΕΦΒΔΕ; Δεν δόθηκε απάντηση στο ερώτημα αυτό.
<P>
Επίσης, έχουν πραγματοποιηθεί ορισμένες άλλες αξιολογήσεις - εμφανώς όχι από την Ευρωπαϊκή Επιτροπή - οι οποίες έδειξαν ότι, ποικιλοτρόπως, η ΚΕΦΒΔΕ μπορεί να καταρρεύσει υπό το δικό της βάρος.
<P>
Όμως, δεδομένου ότι δεν απαντήσατε στην ερώτηση, θα ήθελα να σας θέσω μια-δυο άλλες. Δεν συμφωνείτε ότι δεν πρόκειται για απλούστευση; Σήμερα έχουμε 27 φορολογικές βάσεις. Με την ΚΕΦΒΔΕ θα έχουμε 28. Αν λειτουργήσει, δεν συμφωνείτε ότι θα επιφέρει ζημία στην δυνατότητα της Ευρώπης να προσελκύσει άμεσες ξένες επενδύσεις, καθώς οι φόροι που πρέπει να καταβάλει μια πολυεθνική σε μια χώρα δεν θα καθορίζονται πλέον από το δίκαιο του εν λόγω κράτους μέλους, αλλά θα αποτελούν συνάρτηση ενός περίπλοκου τύπου που μπορεί να υπολογιστεί μόνο εκ των υστέρων; Έτσι, με άλλα λόγια, δεν υπάρχει βεβαιότητα πολιτικής, και αυτό θα απωθήσει τις άμεσες ξένες επενδύσεις ότι οτιδήποτε άλλο. Θα ήθελα, κύριε Επίτροπε, μόνο την άποψή σας σχετικά με αυτό, παρακαλώ.
<SPEAKER ID="399" NAME="László Kovács">
Μέλος της Επιτροπής. - Ναι, είναι αλήθεια ότι στόχος μας είναι να υποβάλουμε πρόταση το φθινόπωρο του τρέχοντος έτους, πρέπει όμως να καταλάβετε ότι, σε ένα έργο τόσο φιλόδοξο όσο η ΚΕΦΒΔΕ, δεν είναι δυνατό να προβλέψει κανείς ακριβώς πότε θα είμαστε σε θέση να υποβάλουμε την πρόταση, καθώς ο χρόνος υποβολής της πρότασης εξαρτάται από την οριστικοποίηση των αξιολογήσεων επιπτώσεων και από την συνέχεια που θα τους δώσει η Ευρωπαϊκή Επιτροπή.
<P>
Όσον αφορά τη σχέση μεταξύ του ιρλανδικού δημοψηφίσματος για τη Συνθήκη της Λισαβόνας και της ΚΕΦΒΔΕ, θα ήθελα να τονίσω ότι η Ευρωπαϊκή Επιτροπή ακολουθεί μια προσεκτική προσέγγιση βάσει ευρείας διαβούλευσης και λεπτομερούς μελέτης όλων των πτυχών της ΚΕΦΒΔΕ. " Ευρωπαϊκή Επιτροπή γνωρίζει τα ζητήματα που είχε εγείρει το εκλογικό σώμα κατά το δημοψήφισμα της Ιρλανδίας αναφορικά με τη Συνθήκη της Λισαβόνας. Εντούτοις, θα ήθελα να επισημάνω ότι οι διατάξεις της Συνθήκης της Λισαβόνας δεν επηρεάζουν άμεσα τη διαδικασία μέσω της οποίας τα κράτη μέλη θα αποφασίζουν τελικά για οποιαδήποτε πρόταση για μια πιθανό πρόταση της Ευρωπαϊκής Επιτροπής για την ΚΕΦΒΔΕ.
<P>
(Διακοπή από τον κύριο Eoin Ryan)
<SPEAKER ID="400" NAME="Πρόεδρος">
Λυπάμαι, κύριε Ryan. Ο κανονισμός σας επιτρέπει μια συμπληρωματική ερώτηση. Δεν θα σας δώσω το λόγο.
<P>
Θέμα: Τελωνειακή συνεργασία ΕΕ-Kίνας
<P>
Πώς αξιολογεί η Επιτροπή το επίπεδο οργάνωσης και αποτελεσματικότητας της τελωνειακής συνεργασίας ΕΕ-Kίνας;
<SPEAKER ID="402" NAME="László Kovács">
Μέλος της Επιτροπής. - Κυρία Πρόεδρε, επιτρέψτε μου να απαντήσω εν συντομία στα σχόλια του κυρίου Ryan. Θα ήθελα απλά να σας πω ότι σύντομα θα λάβετε μια πλήρη απάντηση με νομική βάση από τον επικεφαλής του γραφείου μου. Τότε θα καταλάβετε τη θέση μας.
<P>
Όσον αφορά το δεύτερο θέμα, η τελωνειακή συνεργασία είναι ένα σημαντικο κομμάτι της στρατηγικής συνεργασίας ΕΕ-Κίνας. " συμφωνία ΕΕ-Κίνας για την τελωνειακή συνεργασία και την αμοιβαία διοικητική συνδρομή με την Κίνα παρέχει τη νομική βάση για αυτή τη συνεργασία. " κοινή επιτροπή τελωνειακής συνεργασίας ΕΕ-Κίνας συνέρχεται μια φορά το χρόνο, προκειμένου να διαχειριστεί και να επιβλέψει την υλοποίηση της συμφωνίας.
<P>
Σύμφωνα με τη συμφωνία τελωνειακής συνεργασίας, η ΕΚ και η Κίνα αναπτύσσουν σημαντική αλληλεπίδραση σε βασικούς τομείς της τελωνειακής δραστηριότητας, η οποία χαρακτηρίζεται από σαφή οργάνωση, προκειμένου να αντικατοπτρίζει το συμφέρον της Ευρωπαϊκής Κοινότητας.
<P>
Το πρόβλημα των απομιμήσεων είναι η βασική μας προτεραιότητα αναφορικά με την Κίνα, η οποία αποτελεί την υπ' αριθμόν ένα πηγή πλαστών προϊόντων που εισέρχονται από τα εξωτερικά σύνορα της ΕΕ. Κατά τις επισκέψεις μου στο Πεκίνο τον Ιανουάριο και τον Απρίλιο του 2008, συμφώνησα με τους κινέζους ομολόγους μου να αναπτύξουμε ένα φιλόδοξο πρόγραμμα δράσης για επιβολή των δικαιωμάτων πνευματικής ιδιοκτησίας με συγκεκριμένους στόχους και μέτρα, το οποίο πρέπει να εγκριθεί από τη Σύνοδο Κορυφής ΕΕ-Κίνας το Δεκέμβριο. Πρέπει να συμπεριλαμβάνει, μεταξύ άλλων, ένα σύστημα ανταλλαγής πληροφοριών σχετικά με τους κινδύνους για τα δικαιώματα πνευματικής ιδιοκτησίας, ένα πρόγραμμα ανταλλαγής αξιωματούχων επιχειρήσεων, και συνεργασία για την ανάπτυξη συνεργασιών με επιχειρηματικές κοινότητες στην Κίνα και την Ευρωπαϊκή Ένωση.
<P>
" διασφάλιση της αλυσίδας προμηθειών είναι μια άλλη ουσιώδης πτυχή της τελωνειακής συνεργασίας ΕΚ-Κίνας. Το κοινό πιλοτικό πρόγραμμα σχετικά με την σταθερή και ασφαλή εμπορική λωρίδα τέθηκε σε λειτουργία το Νοέμβριο 2007 με τη συμμετοχή τριών λιμένων, του Σενζέν στην Κίνα, του Ρότερνταμ στην Ολλανδία και του Φελιξτάου στο "νωμένο Βασίλειο.
<P>
Στόχος του έργου αυτού είναι η ενίσχυση της ασφάλειας και η διευκόλυνση του εμπορίου μεταξύ ΕΚ και Κίνας, χρησιμοποιώντας τη σύγχρονη τεχνολογία και την ανταλλαγή προηγούμενης ενημέρωσης. Ταυτόχρονα, θα βοηθήσει στην καλύτερη στόχευση του εμπορίου παράνομων αγαθών. Επιπλέον, το πιλοτικό έργο έχει στόχο να προετοιμάσει το έδαφος για μια μελλοντική συμφωνία σχετικά με την αμοιβαία αναγνώριση των μέτρων ασφαλείας και του Εγκεκριμένου Οικονομικού Φορέα (ΑΕΟ) και του αντίστοιχου κινεζικού αριθμού. Εμπλέκει συνεργασία σε σημαντικούς τομείς, όπως στην ευθυγράμμιση της κινεζικής νομοθεσίας ασφαλείας, στην ανταλλαγή πληροφοριών και στην ανάλυση κινδύνου. Εν τω μεταξύ, η Κίνα ενέκρινε και έθεσε σε εφαρμογή από 1ης Απριλίου 2008, τη δική της νομοθεσία ΑΕΟ, η οποία μοιάζει πολύ με την αντίληψη της Ευρωπαϊκής Κοινότητας.
<P>
" ΕΚ και η Κίνα αυξάνουν επίσης τη συνεργασία και σε άλλους σημαντικούς τομείς. Μια συμφωνία ΕΕ-Κίνας σχετικά με συντονισμένους ελέγχους του εμπορίου πρόδρομων φαρμακευτικών προϊόντων αναμένεται να υπογραφεί στην επερχόμενη σύνοδο κορυφής ΕΕ-Κίνας, η οποία θα μας επιτρέψει να καταπολεμήσουμε την εμπορία παράνομων φαρμάκων πιο αποτελεσματικά.
<P>
Συμφωνήσαμε να αυξήσουμε περαιτέρω τη συνεργασία μας για την καταπολέμηση της απάτης, μέσω του καθιερωμένου μηχανισμού αμοιβαίας υποστήριξης.
<P>
" ευρωπαϊκή υπηρεσία για την καταπολέμηση της απάτης (OLAF) τοποθέτησε έναν από τους εκπροσώπους της στην Κίνα, προκειμένου να υποστηρίξει τις δραστηριότητες της υπηρεσίας για την καταπολέμηση του λαθρεμπορίου και της παραχάραξης, ειδικότερα όσον αφορά το λαθρεμπόριο τσιγάρων.
<P>
" ΕΕ είναι έτοιμη να συνεχίσει να υποστηρίζει την Κίνα στην δημιουργία δυναμικότητας τελωνείων, μεταξύ άλλων μέσω της εφαρμογής των προσφάτως εκδοθέντων τελωνειακών οδηγιών.
<P>
Παρότι έχουμε σημειώσει σημαντική πρόοδο στη βελτίωση της τελωνειακής συνεργασίας με την Κίνα, πρέπει να αναλάβουμε επιπλέον βήματα, ιδίως όσον αφορά την καταπολέμηση της παράνομης απομίμησης και της πειρατείας. " σωστή εφαρμογή των προαναφερθεισών πρωτοβουλιών, ιδίως του προτεινόμενου σχεδίου δράσης για την προστασία της πνευματικής ιδιοκτησίας, θα καθορίσει το επίπεδο της αποτελεσματικότητας αυτής της συνεργασίας.
<SPEAKER ID="403" NAME="Γεώργιος Παπαστάμκος" AFFILIATION="PPE-DE">
Κύριε Επίτροπε, σας ευχαριστώ για την απάντησή σας. Το εμπορικό έλλειμμα στις σχέσεις ΕΕ-Κίνας ανήλθε το 2007 σε 160 δισεκατομμύρια ευρώ εις βάρος της Ένωσης. Το έλλειμμα αυτό, ως ένα μεγάλο βαθμό, είναι επίσης απόρροια της ατελούς τελωνειακής συνεργασίας στις σχέσεις ΕΕ-Κίνας. Πέραν της γλώσσας των αριθμών, μας ενδιαφέρει πάρα πολύ - και είναι εύλογο αυτό - η δημόσια υγεία, η προστασία των ευρωπαίων καταναλωτών αλλά, βεβαίως, και η ανταγωνιστικότητα των ευρωπαϊκών προϊόντων.
<P>
Πιστεύω ότι στο εγγύς μέλλον θα εντατικοποιηθούν αυτοί οι έλεγχοι ώστε να προστατεύσουμε τα δημόσια αγαθά στα οποία αναφέρθηκα.
<SPEAKER ID="404" NAME="László Kovács">
Μέλος της Επιτροπής. - Συμμερίζομαι πλήρως την ανησυχία σας - κατά τη γνώμη μου, η παράνομη απομίμηση είναι κάτι περισσότερο από ένα οικονομικό πρόβλημα.
<P>
Πρώτα-πρώτα, πρόκειται για ένα νομικό θέμα: την παραβίαση των δικαιωμάτων πνευματικής ιδιοκτησίας.
<P>
Δεύτερον, πρόκειται για ένα οικονομικό ή χρηματοοικονομικό πρόβλημα, καθώς υπονομεύει τα έσοδα των κρατών μελών και τα έσοδα της παρασκευάστριας εταιρείας των πρωτότυπων προϊόντων και μπορεί να οδηγήσει ακόμα και σε απώλεια θέσεων εργασίας στα κράτη μέλη μας.
<P>
Τρίτον όμως - και αυτή είναι η βασική ανησυχία μου - αποτελεί νέα απειλή προς την ασφάλεια και την υγεία - ακόμη και προς τη ζωή - των πολιτών μας, έτσι, όπως τονίσατε με μεγάλη σαφήνεια, το θέμα αυτό αφορά την προστασία των καταναλωτών. Όταν πρωτοπληροφορήθηκα ότι οι τελωνειακές αρχές της ΕΕ είχαν κατασχέσει αποστολές σκευασμάτων, φαρμάκων, εναντίον καρδιαγγειακών νόσων, και ότι οι κάψουλες περιείχαν οικοδομική σκόνη και κίτρινη βαφή, σοκαρίστηκα.
<P>
Αυτό δείχνει ότι το πρόβλημα δεν είναι μόνο οικονομικού ή νομικού χαρακτήρα. Αφορά την προστασία των πολιτών μας και πρέπει να βάλουμε τα δυνατά μας.
<P>
Επιτρέψτε μου να πω ότι σήμερα είμαι πιο αισιόδοξος: τον Απρίλιο συναντήθηκα με το νέο ομόλογό μου, το νέο αρμόδιο υπουργό για τα τελωνεία της Κίνας. Ακόμα και με τον τέως ομόλογό μου ένιωθα ότι συνέβαιναν κάποιες θετικές αλλαγές στο κινεζικό στυλ, στον τρόπο με τον οποίο διαπραγματεύονταν. Από το 2005 έχουν γίνει όλο και περισσότερο σαφείς, όλο και περισσότερο σύγχρονοι στις διαπραγματεύσεις τους και η Κίνα έχει σημειώσει κάποια πρόοδο. Για παράδειγμα, άλλαξαν ακόμα και τη νομοθεσία τους όσον αφορά την καταπολέμηση των παράνομων απομιμήσεων.
<P>
Ωστόσο, έχετε δίκιο ότι εξακολουθεί να μην λειτουργεί τόσο καλά όσο θα μπορούσε. Αυτός ήταν ο λόγος για τον οποίο ξεκινήσαμε ένα πρόγραμμα δράσης και ξεκαθάρισα στο νέο ομόλογό μου ότι αυτό που περιμένουμε από την Κίνα είναι ξεκάθαρα μέτρα και αποτελέσματα στην αγορά και πιστεύω ότι πήρε το μήνυμά μου.
<P>
Ακόμα μερικοί λόγοι για τους οποίους είμαι αισιόδοξος: πρώτον, η Κίνα, μια αναδυόμενη δύναμη, η οποία παίζει ολοένα και σημαντικότερο ρόλο στην παγκόσμια οικονομία και πολιτική, θεωρώ ότι απλά δεν τη συμφέρει να συσχετίζεται ή να κατακρίνεται ως η υπ' αριθμόν ένα πηγή παράνομων απομιμήσεων. Δεύτερον, η Κίνα βρίσκεται όλο και περισσότερο στο επίκεντρο. Σχετικά πρόσφατα πληροφορηθήκαμε για το κινέζικο πλαστό γάλα σκόνη, το οποίο οδήγησε στο θάνατο παιδιών στην Κίνα. Αυτό σημαίνει ότι δεν αποτελεί μόνο χώρα προέλευσης, αλλά και χώρα που αποτελεί στόχο των κυκλωμάτων παράνομων απομιμήσεων.
<SPEAKER ID="405" NAME="Avril Doyle" AFFILIATION="PPE-DE">
Ως μέλος της αντιπροσωπείας του Ευρωπαϊκού Κοινοβουλίου για τις σχέσεις με τη Λαϊκή Δημοκρατία της Κίνας, παρακολούθησα με ενδιαφέρον την απάντησή σας.
<P>
Έχει σημειωθεί βελτίωση του δυσάρεστου ιστορικού της Κίνας όσον αφορά τις απομιμήσεις ή την κλοπή πνευματικής ιδιοκτησίας από τότε που προσχώρησε στον ΠΟΕ, και ποιες είναι οι πιέσεις που ασκούνται στην Κίνα για να βελτιωθεί σε αυτό τον τομέα;
<P>
Αναφέρατε την κοινή επιτροπή τελωνείων ΕΚ-Κίνας. Ποιος εκπροσωπεί την ΕΚ σε αυτή την επιτροπή και ποιες είναι οι απαραίτητες προϋποθέσεις για να γίνει κανείς μέλος;
<P>
Κάτι τελευταίο: αυτή η κοινή επιτροπή έχει εντολή να ασχοληθεί με την εμπορία διάφορων προϊόντων αποβλήτων από την Ευρώπη στην Κίνα για απόρριψη;
<SPEAKER ID="406" NAME="László Kovács">
Μέλος της Επιτροπής. - Ένα από τα συγκεκριμένα στοιχεία που μπορώ να αναφέρω είναι ότι το 2005 πάνω από το 80% των κατασχέσεων απομιμήσεων προερχόταν από την Κίνα. Τώρα το ποσοστό αυτό είναι γύρω στο 60%. Θεωρώ ότι θα ήταν πρόωρο να πούμε ότι αυτό οφείλεται στην συμφωνία τελωνειακής συνεργασίας και ότι αποτελεί αποτέλεσμα της ετήσιας συνάντησης της επιτροπής τελωνειακής συνεργασίας, είμαι όμως σχεδόν βέβαιος ότι σίγουρα υπάρχει κάποια σχέση μεταξύ των δυο στοιχείων.
<P>
Όπως είπα και προηγουμένως, έχουν σημειωθεί αλλαγές στην κινεζική νομοθεσία: η παραγωγή και η διανομή απομιμήσεων αποτελεί πλέον στοιχείο του ποινικού κώδικα, πράγμα που δεν ίσχυε παλαιότερα, ενώ έχουν εισαχθεί έλεγχοι των εξαγωγών. Δεν μπορώ να πω ότι ο εν λόγω έλεγχος των εξαγωγών είναι συστηματικός και σε πλήρη κλίμακα. Είναι μάλλον σποραδικός και περιστασιακός, αλλά αποτελεί ένα βήμα προς τα εμπρός. Αυτά είναι τα συγκεκριμένα στοιχεία τα οποία δείχνουν ότι η Κίνα γίνεται πιο συνεργάσιμη και παίρνει το θέμα περισσότερο στα σοβαρά. Έχω ήδη αναφερθεί στο κίνητρο των Κινέζων.
<P>
Όσον αφορά την κοινή επιτροπή τελωνειακής συνεργασίας, την συμπροεδρία έχουν ο Υπουργός από την πλευρά της Κίνας και εγώ από την πλευρά της ΕΕ ή της ΕΚ, αλλά στην κοινή επιτροπή εκπροσωπούνται όλα τα κράτη μέλη σε επίπεδο εμπειρογνωμόνων. Σημειώνονται περισσότερες από μία συναντήσεις σε επίπεδο εμπειρογνωμόνων το χρόνο. Μια φορά το χρόνο οι δύο πρόεδροι της κοινής επιτροπής συνεδριάζουν επίσης και συζητούν τα θέματα.
<P>
Θέμα: Χρηματοδότηση μέτρων ασφαλείας σε ευρωπαϊκά περιφερειακά αεροδρόμια
<P>
Μέχρι το τέλος του 2008 η Επιτροπή αναμένεται να δημοσιεύσει μια έκθεση για τη χρηματοδότηση μέτρων ασφαλείας σε ευρωπαϊκά περιφερειακά αεροδρόμια, πράγμα το οποίο μπορεί να οδηγήσει σε μια νέα νομοθετική πρόταση στο εν λόγω θέμα.
<P>
Δεδομένου ότι η δαπάνη για την ασφάλεια αποτελεί μεγάλο βάρος για τα ευρωπαϊκά περιφερειακά αεροδρόμια, μπορεί η Επιτροπή να αναφέρει τι είδους λύσεις θεωρεί αναγκαίες για να βοηθήσει τα περιφερειακά αεροδρόμια να διαχειριστούν τις αυξανόμενες δαπάνες του τομέα της ασφάλειας; Επιπλέον, προτίθεται η Επιτροπή να εισαγάγει νέα μέτρα τα οποία θα υποχρεώσουν όλα τα κράτη μέλη να χρηματοδοτήσουν εν μέρει την ασφάλεια στα ευρωπαϊκά περιφερειακά αεροδρόμια;
<SPEAKER ID="408" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, σύμφωνα με τη δέσμευση του άρθρου 22 του κανονισμού υπ' αρ. 300 του 2008 σχετικά με τους κοινούς κανόνες στον τομέα της ασφάλειας της πολιτικής αεροπορίας και ακυρώνοντας τον προηγούμενο κανονισμό το Δεκέμβριο του τρέχοντος έτους, η Ευρωπαϊκή Επιτροπή θα παρουσιάσει μια έκθεση σχετικά με την χρηματοδότηση των δαπανών που σχετίζονται με τα μέτρα ασφαλείας στα ευρωπαϊκά αεροδρόμια.
<P>
Εν όψει της κατάστασης, η Ευρωπαϊκή Επιτροπή επανεξετάζει τα αποτελέσματα της διαβούλευσης με τα ενδιαφερόμενα μέρη και με τα κράτη μέλη, προκειμένου να καθορίσει το περιεχόμενο μιας νέας νομοθετικής πρότασης γι' αυτό το θέμα. " Ευρωπαϊκή Επιτροπή θα παρουσιάσει τα συμπεράσματά της στην εν λόγω έκθεση και, για να αντιμετωπίσει κάποια από τα ερωτήματα που προέκυψαν κατά τις διαβουλεύσεις, ίσως να κληθεί επίσης να αναλάβει περαιτέρω δράση επί του θέματος.
<SPEAKER ID="409" NAME="Seán Ó Neachtain" AFFILIATION="UEN">
Κυρία Πρόεδρε, θα ήθελα κάποιες περισσότερες πληροφορίες. Τι ακριβώς προτίθεται να πράξει η Ευρωπαϊκή Επιτροπή για να υποστηρίξει τα αεροδρόμια που θα επιβαρυνθούν με αυτό το κόστος; Υπάρχουν πέντε αεροδρόμια στην εκλογική μου περιφέρεια στη βορειοδυτική Ιρλανδία και θα δυσκολευτούν πολύ να επιβιώσουν οικονομικά λόγω της πίεσης που θα τους ασκηθεί. Σε αυτά συγκαταλέγονται δυο διεθνείς αερολιμένες, ο αερολιμένας Shannon και ο αερολιμένας Ireland West, καθώς και τρία άλλα περιφερειακά αεροδρόμια. Τι μπορεί να κάνει η Ευρωπαϊκή Επιτροπή για να υποστηρίξει την επιβίωση των εν λόγω αερολιμένων και να καταστήσει δυνατή την αποδοτική τους λειτουργία;
<SPEAKER ID="410" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κύριε Ó Neachtain, φοβάμαι ότι δεν μπορώ να σας δώσω τόσο άμεση και σαφή απάντηση όσο θα θέλατε. Ωστόσο, η Ευρωπαϊκή Επιτροπή επανεξετάζει τα αποτελέσματα μιας διαβούλευσης που πραγματοποίησε, προκειμένου να εξετάσει τα αποτελέσματα και να αποφασίσει έτσι αν, πώς, σε τι βαθμό πρέπει να ολοκληρώσει την επανεξέταση των διαβουλεύσεων, καθώς και αναφορικά με τα κράτη μέλη, αν απόκειται αποκλειστικά στα κράτη μέλη.
<P>
Μόλις τελειώσουμε την επανεξέταση των διαβουλεύσεων, αν θέλετε, θα σας ενημερώσω αμέσως, και εν πάσει περιπτώσει πρόκειται να παρουσιάσουμε την έκθεσή μας για το σύνολο αυτού του τομέα πριν από το τέλος του έτους, όπως προείπα. Αρκεί να περιμένετε μόνο για μερικές εβδομάδες για την τελική αξιολόγηση όλων των διαβουλεύσεων από τους αξιωματούχους μας. Το γραφείο και το προσωπικό μου είναι στη διάθεσή σας για να σας παράσχουν όλες τις απαραίτητες πληροφορίες που θα σας επιτρέψουν να δώσετε τις απαραίτητες απαντήσεις στο εκλογικό σας σώμα.
<SPEAKER ID="411" NAME="Μανώλης Μαυρομμάτης" AFFILIATION="PPE-DE">
Κύριε Επίτροπε, λαμβάνοντας υπόψη αυτά που άκουσα από εσάς, θα υπάρξει το ενδεχόμενο να αξιολογηθούν οι ανάγκες ασφαλείας του κάθε κράτους μέλους αλλά και των περιφερειακών αεροδρομίων - γιατί αυτή ήταν η ερώτηση - όταν ο αριθμός τους είναι μεγαλύτερος, όπως, π.χ. συμβαίνει με τη νησιωτική Ελλάδα, την Ιταλία, την Ισπανία, την Πορτογαλία;
<P>
Γιατί ασφαλώς γνωρίζετε πόσα νησιά και πόσες τέτοιες περιοχές υπάρχουν και, ως εκ τούτου, η χρηματοδότηση από το σύνολο του προϋπολογισμού σας να είναι ανάλογη και διαφορετική;
<SPEAKER ID="412" NAME="Paul Rübig" AFFILIATION="PPE-DE">
(DE) Γνωρίζουμε ότι το κόστος προφανώς περνάει στους επιβάτες. Αυτός είναι ο λόγος για τον οποίο πρέπει να διαφοροποιηθούμε. Στις μέρες μας δεν είναι και τόσο μεγάλη η διαφορά μεταξύ της μεταφοράς με τρένο, για παράδειγμα, είτε πρόκειται για το TGV είτε για άλλο συρμό υψηλής ταχύτητας, ή με αεροπλάνο. Αν ρίξουμε μια ματιά στα μέτρα ασφαλείας σε σιδηροδρομικούς σταθμούς και αεροδρόμια, ίσως δούμε ότι υπάρχει περιθώριο εναρμόνισης. Πιστεύετε ότι είναι δυνατό να εισαχθούν πανομοιότυπες νομικές διατάξεις σε αυτό τον τομέα;
<SPEAKER ID="413" NAME="Πρόεδρος">
Κύριε Επίτροπε...
<P>
(Διακοπή από τον κύριο Jim Higgins)
<P>
Λυπάμαι πολύ, κύριε Higgins, έχω κάνει αποδεκτές δυο επιπλέον ερωτήσεις, που είναι το όριο, και ασχολούμαστε με το θέμα όσο το δυνατόν πιο κατάλληλα.
<P>
(Διακοπή από τον κύριο Jim Higgins)
<P>
Ο κανονισμός προβλέπει δύο επιπλέον ερωτήσεις. Λυπάμαι, αλλά δεν μπορώ να κάνω συζήτηση μαζί σας. Είναι άδικο για όσους περιμένουν να απευθύνουν τις ερωτήσεις τους.
<SPEAKER ID="414" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, θα ήθελα να πω σε όσους ευρωβουλευτές δεν μπορούν, λόγω του κανονισμού της διαδικασίας, να λάβουν απαντήσεις στις ερωτήσεις που θα ήθελαν να κάνουν, ότι το γραφείο μου είναι στη διάθεσή τους για να παράσχει πληροφορίες που τυχόν θα επιθυμούσαν, εφόσον είναι στη δικαιοδοσία μας να απαντήσουμε στα ερωτήματά τους.
<P>
Όσον αφορά την ερώτηση του κυρίου Μαυρομμάτη - ουσιαστικά ρώτησε αν μπορούν τα κράτη μέλη να υιοθετήσουν αυστηρότερα μέτρα ασφαλείας από εκείνα που επιβάλλει ο κανονισμός αρ. 300 του 2008 - τα κράτη μέλη βεβαίως και μπορούν να επιλέξουν να επιβάλουν αυστηρότερα μέτρα από εκείνα που ορίζει το ρυθμιστικό μας πλαίσιο. Ωστόσο, αυτά τα αυστηρότερα μέτρα μπορούν να έχουν αρνητικό αντίκτυπο στην εσωτερική αγορά πολιτικής αεροπορίας, εφόσον συχνά διαφέρουν από το ένα κράτος μέλος στο άλλο.
<P>
Στην έκθεση η οποία, σας διαβεβαιώ, πρόκειται να δημοσιευτεί πολύ σύντομα, η Ευρωπαϊκή Επιτροπή θα εξετάσει αν τα εν λόγω αυστηρότερα μέτρα αλλοιώνουν τον ανταγωνισμο μεταξύ αερομεταφορέων και αερολιμένων. Όσον αφορά το θέμα των νησιωτικών αερολιμένων, η Ευρωπαϊκή Επιτροπή επανεξετάζει και αυτό το θέμα, στο πλαίσιο των απαντήσεων που έχουν δοθεί. Και οι νησιωτικοί αερολιμένες συμπεριλαμβάνονται, βεβαίως, στη μελέτη, η οποία αφορά το γενικό αεροπορικό σύστημα. Είναι γνωστή η σπουδαιότητα που αποδίδει η Ευρωπαϊκή Επιτροπή στις περιφέρειες, όπως στα νησιά της χώρας προέλευσής σας, αλλά και σε χώρες τις οποίες εγώ γνωρίζω καλύτερα, προς στις οποίες υπάρχει πρόσβαση μόνο δι' αέρος ή δια θαλάσσης. Επομένως, η Ευρωπαϊκή Επιτροπή δίνει μεγάλη προσοχή σε αυτές τις συνδέσεις.
<P>
Όσον αφορά την ερώτηση του κυρίου Rübig, η Ευρωπαϊκή Επιτροπή επανεξετάζει τις διάφορες εναλλακτικές. Είναι πιθανή η χρήση δημόσιων ταμείων, πράγμα που αποτελεί μια από τις πιθανές λύσεις για τη χρηματοδότηση του κόστους για την ασφάλεια της αεροπλοΐας. Επομένως, δεν ειπώθηκε ότι πρέπει να αυξηθούν οι τιμές των εισιτηρίων. Μπορούν να χρησιμοποιηθούν κι άλλες μορφές χρηματοδότησης. Εντούτοις, για να είμαστε ειλικρινείς και να δώσουμε μια απάντηση που να μην είναι απλά μια τυπική απάντηση, θα ήθελα να τονίσω ότι η Ευρωπαϊκή Επιτροπή εξετάζει προσεκτικά όλες τις πληροφορίες που έχει συγκεντρώσει και μόλις τις εξετάσει, τις αναθεωρήσει και τις σταθμίσει όλες, θα προσπαθήσουμε να καταρτίσουμε μια πρόταση που να είναι ισορροπημένη και που να συμφωνεί με τα συμφέροντα των ευρωπαίων πολιτών.
<P>
Κύριε Rübig, θα έλεγα και σε εσάς το ίδιο που είπα και σους άλλους αξιότιμους ευρωβουλευτές, ότι το γραφείο μου είναι πάντοτε στη διάθεσή σας για τυχόν διευκρινήσεις και για να κανονίσετε τυχόν συναντήσεις μαζί μου, αν θέλετε, για ζητήματα που αφορούν τον τομέα των μεταφορών.
<P>
Θέμα: Ποιοτικές μεταφορές και μικρονησιωτικές περιοχές της Ευρωπαϊκής Ένωσης
<P>
Προς ποια κατεύθυνση θα κινηθεί η Επιτροπή για να εγγυηθεί αειφόρα και ποιοτικά συστήματα μεταφορών στην Ευρωπαϊκή Ένωση, αλλά και την προστασία των δικαιωμάτων των πολιτών και την ασφάλειά τους; Πώς σκοπεύει να συμβάλει στη διαμόρφωση ενός αξιόπιστου συστήματος μεταφορών (πλοίο-αεροπλάνο-ελικόπτερο) που θα καλύπτει τις μικρονησιωτικές περιοχές της Ευρωπαϊκής Ένωσης;
<SPEAKER ID="416" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, πρόκειται, κατά κάποιον τρόπο, για συνέχεια της ερώτησης που υπέβαλε ο κύριος Μαυρομμάτης. Προκειμένου να εγγυηθούμε αειφόρες μεταφορές υψηλής ποιότητας στην Ευρώπη και να προστατεύσουμε τα δικαιώματα και την ασφάλεια των πολιτών, προτείνουμε ένα κατάλληλο νομικό και ρυθμιστικό πλαίσιο στο Ευρωπαϊκό Κοινοβούλιο και το Συμβούλιο και, μόλις εγκριθεί από τους νομοθέτες, θα βεβαιωθούμε ότι θα εφαρμοστεί.
<P>
Επιτρέψτε μου να δώσω τρία παραδείγματα: τα δικαιώματα των επιβατών, οι αειφόρες μεταφορές και η ασφάλεια των επιβατών. Μου ζητήσατε ακόμη να γίνω λίγο πιο συγκεκριμένος για το πώς οι προσπάθειες αυτές θα συμβάλουν στην καθιέρωση ενός αξιόπιστου συστήματος μεταφορών μέσω πλοίων, αεροπλάνων ή ελικοπτέρων για τις μικρές νησιωτικές περιφέρειες της Ένωσης. " βασική πρόκληση σε αυτή την πρόταση είναι η χρηματοδότηση. Έτσι, επιστρέφουμε στο θέμα της προηγούμενης ερώτησης.
<P>
Αξιότιμοι ευρωβουλευτές - θα έλεγα σχεδόν αξιότιμοι συνάδελφοι, καθώς δεν ξεχνώ ότι υπήρξα ο ίδιος μέλος του Ευρωπαϊκού Κοινοβουλίου επί σειρά ετών - πρέπει να ξεκαθαρίσουμε αυτό το σημείο. Απόκειται στη δικαιοδοσία των κρατών μελών και των περιφερειακών αρχών να αποφασίσουν για την ποσότητα και την ποιότητα των συνδέσεων στις μικρονησιωτικές περιφέρειες και μεταξύ των εν λόγω περιφερειών και της ηπειρωτικής χώρας. Ο ρόλος μας, ο ρόλος της Ευρωπαϊκής Επιτροπής είναι δευτερεύων και αποτελείται από δυο πολύ διακριτούς ρόλους. Αφενός μεν, η Ευρωπαϊκή Επιτροπή εφαρμόζει την ευρωπαϊκή πολιτική συνοχής, η οποία υποστηρίζει την ανάπτυξη των περιφερειών με γεωγραφικά και φυσικά μειονεκτήματα. Στο πλαίσιο της πολιτικής συνοχής, η Κοινότητα μπορεί να παράσχει συγχρηματοδότηση για να βελτιωθεί η προσβασιμότητα στις νησιωτικές περιφέρειες. Αφετέρου δε, η Ευρωπαϊκή Επιτροπή οφείλει να εξασφαλίσει ότι η οικονομική στήριξη που παρέχεται στους παρόχους μεταφορικών υπηρεσιών δεν αλλοιώνει τον ανταγωνισμό στην εσωτερική αγορά, αντιβαίνοντας στο κοινό συμφέρον.
<P>
Αυτή τη διασφάλιση παρέχει η κοινοτική νομοθεσία για την εσωτερική αγορά μεταφορών. " κρατική βοήθεια για τις ποιοτικές μεταφορές προς και εντός των νησιωτικών περιφερειών δεν μπορεί να επιτραπεί από την Ευρωπαϊκή Επιτροπή, ιδίως υπό τη μορφή αποζημίωσης για την εξυπηρέτηση δημοσίου συμφέροντος. " νομοθεσία που διέπει την εσωτερική αγορά στον τομέα των θαλάσσιων και εναέριων μεταφορών αφήνει πολύ χώρο στα κράτη μέλη για να επιλέξουν πώς θα διοργανώσουν τις υπηρεσίες δημόσιων μεταφορών που συνδέουν τα νησιά με την ηπειρωτική χώρα καθώς και μεταξύ τους, δεδομένου ότι όλοι οι πιθανοί πάροχοι μεταφορικών υπηρεσιών έχουν ίσες ευκαιρίες για να παράσχουν την εν λόγω δημόσια υπηρεσία.
<SPEAKER ID="417" NAME="Κώστας Μποτόπουλος" LANGUAGE="IT">
Επίτροπε κύριε Tajani, μια και μιλήσατε στα ιταλικά με βάζετε στον πειρασμό να κάνω κι εγώ το ίδιο, αλλά δεν θα ενδώσω και θα μιλήσω καλύτερα στα ελληνικά.
<P>
Αναπληρωτής συντάκτης. - Κύριε Επίτροπε, η ερώτησή μου δεν αφορούσε τόσο πολύ το θέμα της χρηματοδότησης, το οποίο άλλωστε κάλυψε και ο συνάδελφος κύριος Μαυρομμάτης, αλλά τρία συγκεκριμένα σημεία στα οποία αναφερθήκατε τα οποία όμως θα ήθελα να σχολιάσω ειδικότερα. Το πρώτο είναι η ποιότητα των μεταφορών που είναι πολύ σημαντικό ζήτημα. Το δεύτερο είναι η ειδική περίπτωση στην οποία εντάσσονται τα μικρά νησιά και ασφαλώς γνωρίζετε ότι η χώρα μου έχει μια πλειάδα από πολύ μικρά νησιά τα οποία βρίσκονται σε ειδική κατάσταση. Και το τρίτο σημείο είναι η ειδική ψυχολογία των κατοίκων αυτών των μικρών νησιών οι οποίοι αισθάνονται λίγο αποκομμένοι, στην προκειμένη περίπτωση από την υπόλοιπη Ελλάδα αλλά, γενικότερα, και από την Ευρώπη, και αυτό όταν δεν δίνουμε ιδιαίτερη σημασία στα προβλήματά τους, ιδίως σε ό,τι αφορά τις μεταφορές. Άρα, θέτω ένα πολιτικό ερώτημα που πηγαίνει πέρα από τη χρηματοδότηση: θεωρείτε ότι η Ευρωπαϊκή Ένωση καλείται να διαδραματίσει εδώ και έναν πολιτικό ρόλο;
<SPEAKER ID="419" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Θα ήθελα να ευχαριστήσω το αξιότιμο μέλος για το ότι μου απάντησε στη γλώσσα μου. Μπαίνω κι εγώ στον πειρασμό να σας απαντήσω στα αρχαία ελληνικά, τα οποία μελετούσα για πολλά χρόνια - και η μητέρα μου δίδασκε αρχαία ελληνικά για πολλά χρόνια, αλλά ίσως θα έκανα κάποια λάθη και θα διακινδύνευα να μην με κατανοήσετε.. Σας ευχαριστώ πάντως για την κίνησή σας.
<P>
Κύριε Μποτόπουλε, αυτό το είχα πει όταν ήμουν κι εγώ βουλευτής, καθώς η εκλογική μου περιφέρεια περιελάμβανε επίσης πολλά μικρά νησιά, έτσι γνωρίζω καλά τα σοβαρά προβλήματα σύνδεσης που αντιμετωπίζουν, μακριά από την ηπειρωτική χώρα, ιδίως το χειμώνα. Μια και πολλά από αυτά τα νησιά είναι τουριστικοί προορισμοί, μέσα στο καλοκαίρι υπάρχουν καράβια που μεταφέρουν τους επισκέπτες, αλλά και τους κατοίκους των νησιών αυτών, οι οποίοι έτσι δεν αντιμετωπίζουν δυσκολίες για δυο-τρεις μήνες (τον Ιούνιο, τον Ιούλιο και τον Αύγουστο). Τα προβλήματα ξεκινούν το Σεπτέμβριο, και τότε πραγματικά ελλοχεύει ο κίνδυνος της απομόνωσης.
<P>
Πιστεύω ότι η Ευρωπαϊκή Επιτροπή, αν και δεν μπορεί να λάβει άμεση απόφαση επί του θέματος - όπως ανέφερα στην ομιλία μου, λαμβάνουμε πάντοτε υπόψη την αρχή της επικουρικότητας - μπορεί ωστόσο να παράσχει στήριξη, συγχρηματοδοτώντας για παράδειγμα ορισμένα συστήματα μεταφορών, προκειμένου να επιτρέψει σε αυτούς τους πολίτες, οι οποίοι είναι ευρωπαίοι πολίτες και έχουν τα ίδια δικαιώματα στην κινητικότητα με εκείνους που ζουν στις μεγάλες πόλεις ή στην ηπειρωτική χώρα, να μπορούν ειδικά να έχουν δικαίωμα να μετακινούνται και να λαμβάνουν αποστολές προϊόντων, καθώς το θέμα αφορά επίσης την προμήθεια τροφίμων, ακόμα και νερού για κάποια νησιά.
<P>
Αξιότιμε κύριε ευρωβουλευτή, συμμερίζομαι την ανησυχία σας και την υποστηρίζω. " Ευρωπαϊκή Επιτροπή, έχοντας ως στόχο την προστασία των δικαιωμάτων όλων των πολιτών ανά πάσα στιγμή, προτίθεται, κάθε που είναι δυνατό και στο βαθμό που προβλέπεται από την ισχύουσα νομοθεσία, να εργαστεί σκληρά για να υποστηρίξει τους κατοίκους ακόμα και των μικρότερων νησιών, δίνοντας πρακτικές λύσεις στις ανάγκες των πολιτών αυτών, οι οποίοι είναι αλήθεια ότι ζουν υπό δύσκολες συνθήκες, ιδίως κατά τους χειμερινούς μήνες.
<P>
Είμαι στη διάθεσή σας, καθώς και όλων των Ελλήνων ευρωβουλευτών - και όχι μόνο, ασφαλώς - σε περίπτωση που θελήσετε να συζητήσετε τυχόν πρωτοβουλίες που επιθυμείτε να εγκρίνετε, προκειμένου να δοθούν έμπρακτες αποδείξεις στους πολίτες των μικρών νησιών.
<SPEAKER ID="420" NAME="Avril Doyle" AFFILIATION="PPE-DE">
Θα μπορούσατε να μιλήσετε αναλυτικότερα για το περιεχόμενο του κατάλληλου ρυθμιστικού πλαισίου το οποίο είπατε ότι βρίσκεται στο επίκεντρο, ιδίως όσον αφορά την οικονομική αειφορία των μεταφορών προς τις μικρονησιωτικές περιφέρειες;
<P>
Μπορείτε να με διαβεβαιώσετε, κύριε Επίτροπε, ότι το σημερινό καθεστώς εξυπηρέτησης του δημοσίου συμφέροντος δεν θα επηρεαστεί με κανέναν τρόπο από αυτό το μελλοντικό ρυθμιστικό πλαίσιο που έχετε κατά νου; Αυτό είναι ουσιώδους σημασίας για την οικονομική βιωσιμότητα των εν λόγω περιφερειακών περιοχών.
<SPEAKER ID="421" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Αξιότιμη κυρία ευρωβουλευτή, σας ευχαριστώ για την ερώτησή σας. Νομίζω ότι αυτό το ανέφερα κατά την κύρια ομιλία μου, με την οποία απάντησα στο ερώτημα. Πρόθεσή μας είναι να αποτραπεί οποιαδήποτε αλλοίωση του ανταγωνισμού. Σε κάθε περίπτωση, οποιουδήποτε είδους παρέμβαση πρέπει να χρησιμεύει μόνο στην αντιμετώπιση των αναγκών των πολιτών, χωρίς να διαταράσσει την εσωτερική αγορά και χωρίς να παραβιάζει τον ανταγωνισμό, αλλά μόνος στόχος της, επαναλαμβάνω, πρέπει να είναι η παροχή στους κατοίκους περιοχών που μειονεκτούν - ιδίως κατά τους χειμερινούς μήνες - της δυνατότητας να είναι πολίτες ισότιμοι με όλους τους άλλους. Στόχος της υποστήριξής μας θα είναι, χωρίς να προκαλούμε ζημία σε κανένα, να επιτρέψουμε σε αυτούς τους πολίτες να ζουν υπό τις ίδιες συνθήκες με όλους τους άλλους πολίτες της Ευρωπαϊκής Ένωσης.
<P>
Επομένως, μπορώ να σας διαβεβαιώσω, όσον αφορά τις ανησυχίες σας, ότι στόχος μας είναι να βοηθήσουμε αυτούς τους πολίτες χωρίς να αλλοιώνουμε την αγορά ή τον ανταγωνισμό.
<P>
Θέμα: Ευρωπαϊκά νομοθετικά μέτρα για την ασφάλεια στις ναυτιλιακές μεταφορές
<P>
Έχει αξιολογήσει η Επιτροπή τις επιπτώσεις στην ευρωπαϊκή ναυτιλιακή δραστηριότητα στην περίπτωση που τεθούν σε ισχύ ευρωπαϊκά νομοθετικά μέτρα σε θέματα ασφαλείας της ναυσιπλοΐας, τα οποία θα επικαλύπτουν τους έως σήμερα ομοιόμορφους διεθνείς κανόνες;
<P>
Γιατί η Επιτροπή δεν θεωρεί αρκετή την κύρωση των διεθνών συμβάσεων της ΙΜΟ από τα κράτη μέλη, ώστε θέματα αποκλειστικής αρμοδιότητάς τους και θέματα μικτής αρμοδιότητας Ευρωπαϊκής Κοινότητας και κρατών μελών να ρυθμίζονται μόνο από το διεθνές νομοθετικό πλαίσιο, το οποίο τα κράτη μέλη διαμορφώνουν κατ' αποκλειστική αρμοδιότητα βάσει των κυριαρχικών τους δικαιωμάτων;
<P>
Σε μια περίοδο που οι ευρωπαίοι πολίτες είναι ιδιαίτερα ευαίσθητοι στα κυριαρχικά δικαιώματα του κράτους τους και σε ένα τομέα μεγάλης οικονομικής εντάσεως, όπως είναι της ναυτιλίας, η επιδιωκόμενη θεμελίωση αποκλειστικής κοινοτικής αρμοδιότητας και οι νέες εξουσίες της Επιτροπής δεν θα ζημιώσουν το σύνολο;
<SPEAKER ID="423" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, ο κύριος Μαυρομμάτης είναι πάντοτε πολύ δραστήριος και συμμετέχει σε θέματα που αφορούν τις μεταφορές. Οι προτάσεις της Ευρωπαϊκής Επιτροπής συνοδεύονται πάντοτε από εκτίμηση επιπτώσεων. Αυτό ισχύει ιδίως για τις προτάσεις του Νοεμβρίου 2005 σχετικά με το τρίτο πακέτο για τη ναυτική ασφάλεια.
<P>
Οι προτάσεις της Ευρωπαϊκής Επιτροπής σε αυτό τον τομέα λαμβάνουν ιδιαίτερα υπόψη τις σχετικές διεθνείς συμβάσεις. Στις περισσότερες περιπτώσεις, ο σκοπός των νομοθετικών προτάσεων είναι να καλέσουν τα κράτη μέλη να επικυρώσουν τις συμβάσεις ή να τις θέσουν σε ισχύ στο πλαίσιο της Κοινότητας. Δεν προκύπτουν ποτέ από μια προσπάθεια για την απόκτηση νέων αρμοδιοτήτων. Θα ήθελα να ξεκαθαρίσω μια συχνή παρεξήγηση: η Κοινότητα διαθέτει ήδη τις απαραίτητες αρμοδιότητες για τη ναυτική ασφάλεια στο πλαίσιο της κοινής πολιτικής μεταφορών. Εντούτοις, είναι αναπόφευκτο όταν το Ευρωπαϊκό Κοινοβούλιο και το Συμβούλιο νομοθετούν, η ικανότητα των κρατών μελών να δράσουν μεμονωμένα σε διεθνές επίπεδο περιορίζεται.
<P>
Παρόλα αυτά, αυτό δεν είναι εις βάρος των κρατών μελών. Αντίθετα, εξυπηρετεί την ενίσχυση της συλλογικής επιρροής μας στην διεθνή κοινότητα, αυξάνοντας έτσι το επίπεδο προστασίας της ζωής των πολιτών και του περιβάλλοντος. Μερικές φορές το μόνο που πρέπει να κάνει η Ευρώπη είναι να αναλάβει την πρωτοβουλία. Αυτό συνέβη, για παράδειγμα, όταν εισάγαμε την ταχεία απόσυρση των δεξαμενόπλοιων μονού κύτους και τότε την απόφασή μας ακολούθησε μια παρόμοια απόφαση του Διεθνούς Ναυτιλιακού Οργανισμού.
<P>
Κύριε Μαυρομμάτη, γνωρίζετε καλά τα προβλήματα με το Διεθνή Ναυτιλιακό Οργανισμό: δεν μπορούμε να παίρνουμε πάντοτε αποφάσεις από μόνοι μας. Υπάρχουν αρμοδιότητες που δεν αφορούν την Ευρώπη και έτσι είναι απαραίτητη η συνεχής επαφή με τον εν λόγω οργανισμό, επειδή κυρίως στις θάλασσές μας πλέουν πλοία με τη σημαία χωρών που δεν ανήκουν στην Ένωσή μας.
<P>
Με την προτεινόμενη νέα νομοθεσία σχετικά με τη ναυτική ασφάλεια, η Ευρωπαϊκή Επιτροπή ελπίζει όμως να αποκαταστήσει την ισορροπία της παγκόσμιας διάστασης των θαλάσσιων μεταφορών, για την οποία απαιτούνται παγκόσμιες λύσεις, λαμβάνοντας υπόψη τους περιορισμούς του παγκόσμιου νομικού πλαισίου.
<P>
Κύριε Μαυρομμάτη, η κοινοτική δράση αποτελεί απτή έκφραση της συλλογικής προσπάθειας και δέσμευσης των κρατών μελών, δεν είναι εξωτερική επιβολή, η οποία αντιβαίνει τα συμφέροντά τους. Χάρη στις δικές μας και στις δικές σας προσπάθειες, ο αριθμός πλοίων σε ευρωπαϊκά ύδατα τα οποία δεν συμμορφώνονται με τα τρέχοντα πρότυπα έχει σημειώσει κάθετη πτώση. " Ευρωπαϊκή Επιτροπή θα εξακολουθήσει να ακολουθεί μια ισορροπημένη αλλά προληπτική πολιτική, έχοντας ως κύριο στόχο την προστασία της ζωής και της ασφάλειας των μέσων διαβίωσης των πολιτών μας.
<SPEAKER ID="424" NAME="Μανώλης Μαυρομμάτης" LANGUAGE="IT">
Κύριε Επίτροπε, γνωρίζετε πόσο απολαμβάνω τις συζητήσεις και τους διαλόγους μας. Επιπλέον, έχετε πάντοτε μια απάντηση για τις παρατηρήσεις μου. Φυσικά, θα ήθελα να σας ευχαριστήσω για τα σημεία εκείνα που αφορούν όλες τις χώρες της Ευρωπαϊκής Ένωσης.
<P>
Αναπληρωτής συντάκτης. - (EL) Σε μια περίοδο που ευρωπαίοι πολίτες είναι ιδιαίτερα ευαίσθητοι στα κυριαρχικά δικαιώματα του κράτους τους, και σ' έναν τόσο μεγάλο τομέα οικονομικής εντάσεως, όπως είναι ο τομέας της ναυτιλίας, η επιδιωκόμενη θεμελίωση αποκλειστικής κοινοτικής αρμοδιότητας και οι νέες εξουσίες της Επιτροπής, κατά τη γνώμη σας, δεν θα ζημιώσουν το σύνολο;
<SPEAKER ID="426" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κύριε Μαυρομμάτη, δεν πιστεύω ότι υπάρχει κίνδυνος να ζημιωθεί το σύνολο. Ο στόχος είναι η εναρμόνιση, εντός ενός πλαισίου, πράγμα που περιπλέκεται πάντοτε στο ναυτιλιακό δίκαιο, επειδή δυστυχώς βρισκόμαστε πάντοτε αντιμέτωποι με τις αποφάσεις του ΔΝΟ και, όπως προείπα, ευτυχώς μερικές φορές η Ευρώπη προηγείται και ο διεθνής οργανισμός μας ακολουθεί.
<P>
Επαναλαμβάνω ότι πρόθεσή μας δεν είναι να θέσουμε περιορισμούς στα δικαιώματα των κρατών μελών, αλλά απλά να προσπαθήσουμε να επιτύχουμε την εναρμόνιση που μπορεί μόνο να παρέχει στους πολίτες της ΕΕ γρήγορες και πιο ισχυρές αντιδράσεις.
<SPEAKER ID="427" NAME="Colm Burke" AFFILIATION="PPE-DE">
Αναρωτιόμουν αν ο κύριος Επίτροπος είναι ικανοποιημένος που τα κράτη μέλη αναλαμβάνουν αρκετή δράση όσον αφορά την υλοποίηση της υπάρχουσας νομοθεσίας και των κανονισμών. Από την προσωπική μου εμπειρία, είχα ενεργήσει υπό την ιδιότητά μου ως νομικός σε μια περίπτωση ενός πολύ σοβαρού ατυχήματος και ακόμη και 12 μήνες μετά από το συμβάν, η ναυτιλιακή εταιρεία εξακολουθούσε να μην συμμορφώνεται με τους τότε ισχύοντες κανονισμούς, οι οποίοι ήταν σε ισχύ επί πάνω από τρία χρόνια.
<SPEAKER ID="428" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Θα ήθελα να ευχαριστήσω τον αξιότιμο κύριο ευρωβουλευτή για αυτή την ερώτηση, επειδή μου δίνει την ευκαιρία να επισημάνω τα πολύ θετικά αποτελέσματα που επιτεύχθηκαν στο Συμβούλιο Μεταφορών πριν από δύο εβδομάδες στο Λουξεμβούργο, όταν το Συμβούλιο έδωσε επιτέλους το πράσινο φως για την έγκριση του τρίτου πακέτου για τη ναυτιλία. Για την επιτυχία αυτή ευθύνεται και η επιμονή του Ευρωπαϊκού Κοινοβουλίου, καθώς και η αφοσίωσή του, το γεγονός ότι ύψωσε τη φωνή του, μαζί με τη φωνή της Ευρωπαϊκής Επιτροπής, προκειμένου να επιτευχθεί μια πιο περιεκτική ρύθμιση, για την προστασία της δημόσιας ασφάλειας υπό κάθε άποψη, συμπεριλαμβανομένης της ασφάλειας των θαλασσών μας, της προστασίας του περιβάλλοντος και της ανάληψης της ευθύνης για ατυχήματα.
<P>
Όταν τεθούν σε ισχύ αυτοί οι κανόνες, ο κοινοτικός έλεγχος ασφαλώς θα αναβαθμιστεί. Σας διαβεβαιώ ότι, όσον αφορά τη δέσμευση της Ευρωπαϊκής Επιτροπής, θα εξακολουθήσουμε να παρακολουθούμε την κατάσταση με φροντίδα και προσοχή, μέσω, μεταξύ άλλων, της δουλειάς της υπηρεσίας μας στη Λισαβόνα, προκειμένου να εξασφαλίσουμε ότι υπάρχει πάντοτε συμμόρφωση προς όλη την κοινοτική νομοθεσία και, πάνω απ' όλα, προκειμένου να εξασφαλίσουμε ότι οι θάλασσές μας είναι ακόμη πιο ασφαλείς, με κοινή νομική και επιχειρησιακή δράση σε όλες τις θάλασσες υπό την αρμοδιότητα της Ευρωπαϊκής Ένωσης.
<P>
Θέμα: Bελτίωση των αστικών μεταφορών
<P>
Είναι γεγονός ότι οι αστικές μεταφορές δεν είναι αυτή τη στιγμή και ό,τι καλύτερο υπάρχει για τους ευρωπαίους πολίτες. " ταλαιπωρία εξαιτίας της έντονης κυκλοφοριακής συμφόρησης στα μεγάλα αστικά κέντρα, η αυξημένη ρύπανση καθώς οι μετακινήσεις εντός των πόλεων ευθύνονται για το 40% και πλέον των συνολικών εκπομπών CO2 των οδικών μεταφορών και η έλλειψη ασφάλειας των οδηγών και των ευάλωτων ομάδων, όπως πεζοί και ποδηλάτες, είναι μόνο μερικά από τα προβλήματα με τα οποία έρχονται αντιμέτωποι καθημερινά οι ευρωπαίοι πολίτες στα μεγάλα αστικά κέντρα. Ποιοι είναι οι στόχοι και το σχέδιο δράσης που προτείνει η Επιτροπή αναφορικά με τα παραπάνω, έτσι ώστε να κάνουμε λόγο για πιο βιώσιμες αστικές μετακινήσεις, και ποιο το χρονοδιάγραμμα των δραστηριοτήτων που θέτει για την επίτευξη των στόχων της;
<SPEAKER ID="430" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, θα ήθελα να ενημερώσω τους αξιότιμους ευρωβουλευτές - τους "συναδέλφους", όπως μου έρχεται πρώτα στο μυαλό, κατά συνήθεια, καθώς είμαι Επίτροπος εδώ και μερικούς μόνο μήνες, ενώ υπήρξα ευρωβουλευτής για πολλά χρόνια και εμφανώς ακόμη νιώθω ότι είμαι κομμάτι αυτού του Κοινοβουλίου - ότι το θέμα των αστικών μεταφορών ήταν ένα από τα θέματα του άτυπου Συμβουλίου της Λα Ροσέλ στις 1 και 2 Σεπτεμβρίου 2008 και ότι συζητήθηκε εκτενώς. " Επιτροπή και τα κράτη μέλη απέδωσαν μεγάλη σπουδαιότητα στο θέμα, καλώντας εμπειρογνώμονες, δημάρχους μεγάλων και μεσαίων πόλεων και ειδικούς του τομέα να συζητήσουν για τις αστικές μεταφορές.
<P>
Για το θέμα αυτό είχα μιλήσει ο ίδιος στην ημερίδα για την οδική ασφάλεια που έλαβε χώρα πριν από μερικές ημέρες στο Παρίσι - ήταν η επίσημη ημέρα της Επιτροπής και του Συμβουλίου κατά την ενδομάδα οδικής ασφάλειας, και έδωσα έμφαση στο ότι η οδική ασφάλεια πρέπει να συνεπάγεται και ένα καλό σύστημα αστικών μεταφορών: αν έχουμε ένα καλό σύστημα αστικών μεταφορών, οι δρόμοι μας θα γίνουν ασφαλέστεροι, κυρίως στις μεγάλες πόλεις. Κατά τη γνώμη μου, αυτό θα μειώσει αναπόφευκτα τον αριθμό των θυμάτων ατυχημάτων στις μεγάλες πόλεις, όπου σημειώνεται ο μεγαλύτερος αριθμός ατυχημάτων και ο μεγαλύτερος αριθμός θυμάτων.
<P>
" Ευρωπαϊκή Επιτροπή καταρτίζει ένα σχέδιο δράσης για την αστική κινητικότητα βάσει των διαβουλεύσεων που ακολούθησαν τη δημοσίευση της Πράσινης Βίβλου. Προτιθέμεθα να παρουσιάσουμε το σχέδιο πριν από το πέρας του τρέχοντος έτους. Το σχέδιο αυτό θα συμπεριλαμβάνει προτάσεις για οριστικές δράσεις σε επίπεδο Ευρωπαϊκής Ένωσης για τα ερχόμενα χρόνια.
<P>
Είναι σαφές ότι η Ευρωπαϊκή Επιτροπή δεν είναι αρμόδια γι' αυτό: πρόκειται για τομείς που αφορούν τα κράτη μέλη, εμείς, όμως, βάσει της αρχής της επικουρικότητας η οποία, όπως όλοι γνωρίζεται, προέρχεται από τη λέξη επίκουρος, θέλουμε να βοηθήσουμε τα κράτη μέλη και τους δημάρχους των μεγάλων πόλεων. Ο τέως δήμαρχος του Μιλάνου, Gabriele Albertini, Αντιπρόεδρος της Επιτροπής Μεταφορών και Τουρισμού, μπορεί να τα επιβεβαιώσει αυτά: μέσω αυτού του σχεδίου δράσης θα βεβαιωθούμε ότι όλες οι πληροφορίες που έχουμε, όλες οι συμβουλές, όλες οι ιδέες, όλες οι προτάσεις μπορούν να τεθούν στη διάθεση όλων των πόλεων και κυρίως των μεγάλων πόλεων με κυκλοφοριακά προβλήματα.
<P>
Το πρόγραμμα δράσης θα υποστηρίξει επίσης τους υπεύθυνους για τη διαμόρφωση πολιτικών σε τοπικό, περιφερειακό και εθνικό επίπεδο, τηρώντας πλήρως - επαναλαμβάνω, πλήρως - την αρχή της επικουρικότητας. Οι δράσεις που θα προτείνουμε θα μας βοηθήσουν να περικόψουμε δαπάνες, να εγγυηθούμε τη σωστή χρηματοδότηση της ενιαίας αγοράς και να δημιουργήσουμε νέες αγορές για τις νέες τεχνολογίες, αναπτύσσοντας αειφόρο αστική κινητικότητα. Δεν είναι από σύμπτωση που μόλις χτες το βράδυ ολοκληρώθηκε η συζήτηση και ψηφίστηκε μια οδηγία η οποία πρέπει να ενθαρρύνει, στόχος της οποίας είναι να ενθαρρύνει τις τοπικές αρχές να αγοράσουν δημόσια μεταφορικά μέσα με μειωμένες εκπομπές βλαβερών αερίων.
<P>
Σήμερα, ωστόσο, είναι ακόμα πολύ νωρίς για να περιγράψουμε ή για να αναφερθούμε συγκεκριμένα στα περιεχόμενα του σχεδίου δράσης, περιμένουμς όμως, και μπορείτε να περιμένετε κι εσείς, ότι θα αφορά την παραβίαση των κανόνων σχετικά με την πρόσβαση σε χώρους πρασίνου, τις αστικές μεταφορές αγαθών και την υλικοτεχνική υποστήριξη, την καλύτερη πληροφόρηση σχετικά με τα συστήματα δημόσιων μεταφορών στις ευρωπαϊκές πόλεις ή ευρείας κλίμακας σχέδια για με την αειφόρο αστική κινητικότητα και προτάσεις σχετικά με τρόπους για την ενσωμάτωση του αστικού χωροταξίας και κινητικότητας. Το σχέδιο δράσης μπορεί επίσης να συμπεριλαμβάνει προτάσεις σχετικά με την κοινή χρήση της πληροφόρησης και σχετικά με βελτιωμένες πρακτικές συγκέντρωσης δεδομένων και έρευνας και μπορεί να αντιμετωπίζει ακόμη και το θέμα της χρηματοδότησης, το οποίο είναι ένα εξαιρετικά λεπτό θέμα. Όλα αυτά, επαναλαμβάνω, θα βασίζονται στο σεβασμό για την αρχή της επικουρικότητας.
<SPEAKER ID="431" NAME="Εμμανουήλ Αγγελάκας" AFFILIATION="PPE-DE">
(EL) Κύριε Επίτροπε, θα περιμένουμε με πολύ ενδιαφέρον το σχέδιο δράσης που θα προτείνετε και τότε θα έχουμε την ευκαιρία να τα ξαναπούμε.
<P>
Θα ήθελα εντούτοις την προσωπική σας γνώμη στο εξής ζήτημα: πολλή συζήτηση γίνεται για τα αστικά διόδια τα οποία έχουν εφαρμοσθεί σε πόλεις όπως π.χ. το Λονδίνο, η Ρώμη, η Στοκχόλμη και φαίνεται ότι έχουν συμβάλει στη μείωση της συμφόρησης και στην αύξηση της επιβατικής κίνησης με μέσα μαζικής μεταφοράς. Σε άλλες πόλεις όμως, όπου δεν υπάρχει οργανωμένο δίκτυο, επικρατεί σκεπτικισμός και θα ήθελα στο σημείο αυτό να έχω την προσωπική σας άποψη, ως Επιτρόπου με εμπειρία, εάν και κατά πόσον τάσσεστε υπέρ των αστικών διοδίων ή όχι.
<SPEAKER ID="432" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Αξιότιμε κύριε ευρωβουλευτή, η ερώτησή σας είναι εξαιρετικά λεπτή: αν ο κύριος Albertini, ο οποίος είναι όπως πάντα πολύ γενναιόδωρος, θέλει να μας κεράσει έναν καφέ, μπορούμε να το συζητήσουμε και να ακούσουμε την εμπειρία του δημάρχου μιας ευρωπαϊκής μεγαλούπολης.
<P>
Δεν υπάρχει εύκολη απάντηση σε αυτή την ερώτηση. Υπήρξα δημοτικός σύμβουλος στη Ρώμη για πέντε χρόνια, ενώ ήμουν ευρωβουλευτής, και είχα να κάνω με αυτά ακριβώς τα θέματα. Τα πράγματα αυτά πρέπει να εξεταστούν ανάλογα με την πόλη, ανάλογα με την περίπτωση, επειδή κάποιες πόλεις - και έχω στο μυαλό μου τη Ρώμη - έχουν ένα ιστορικό κέντρο με πολύ στενούς δρόμους, όπου η κυκλοφορία είναι δύσκολη. Άλλες πόλεις έχουν διαφορετικό αστικό περιβάλλον, έτσι δεν είναι εύκολο να υπάρξει ένας κανόνας για όλους.
<P>
Πιστεύω ότι, χρησιμοποιώντας πάντοτε την αρχή της επικουρικότητας, οι δήμαρχοι πρέπει να επιλέξουν, με την σύμφωνη γνώμη των δημοτικών συμβουλίων, να επιβάλουν ένα τέλος συμφόρησης αν το θεωρούν χρήσιμο και αν στην πόλη που διοικούν πρέπει να περιοριστεί η κυκλοφορία, επειδή στις πολύ παλιές πόλεις παρατηρείται πολύ εύκολα συμφόρηση στο κέντρο. Επομένως, η κατάσταση διαφέρει από τη μια πόλη στην άλλη και η εξεύρεση λύσης δεν είναι εύκολη. Θα έλεγα σίγουρα ότι δεν πρέπει να περιφρονήσουμε αυτή την επιλογή, ακόμη κι αν κάποιες φορές προκαλεί σύγχυση. Πρέπει να προσέξετε πού θα είναι η περίμετρος. Επαναλαμβάνω ότι την επιλογή αυτή θα κάνει κάθε πόλη ξεχωριστά. Προσωπικά, δεν είναι απόλυτα αντίθετος με αυτήν, αλλά σε ορισμένες περιπτώσεις η επιβολή της δεν θα είναι δίκαιη, ενώ σε άλλες μπορεί να είναι η πιο κατάλληλη επιλογή.
<P>
Επομένως, δεδομένου του διαφορετικού χαρακτήρα των ευρωπαϊκών πόλεων, πιστεύω ότι ιδίως σε αυτή την περίπτωση, η τελική απόφαση πρέπει να αφήνεται πάντοτε στις τοπικές αρχές, παρότι στο σχέδιο δράσης θα δίνονται προτάσεις και ιδέες. Αυτό που έχει σημασία είναι οι πολίτες να είναι πάντοτε ενημερωμένοι και να γνωρίζουν τι συμβαίνει και ποιες αποφάσεις λαμβάνονται, επειδή είναι καλό οι πολίτες να γνωρίζουν για ποια πράγματα πληρώνουν φόρους.
<P>
Λυπάμαι που δεν μπορώ να δώσω μια οριστική απάντηση. Πραγματικά πιστεύω ότι πρέπει να εξετάσουμε τα στοιχεία και την επίπτωσή τους, μεταξύ άλλων επί του αστικού περιβάλλοντος, και να λάβουμε τις αποφάσεις για κάθε περίπτωση ξεχωριστά. Συμπεραίνοντας, επιτρέψτε μου να πω ότι προσωπικά δεν είμαι αντίθετος σε αυτή την επιλογή, αλλά είναι δυνατό να υπάρχουν περιπτώσεις όπου θα ήταν άσκοπο να επιβληθεί ένας τέτοιος φόρος.
<SPEAKER ID="433" NAME="Mairead McGuinness" AFFILIATION="PPE-DE">
Κύριε Επίτροπε, μου έκαναν εντύπωση δυο λέξεις που χρησιμοποιήσατε: ότι τα οικονομικά είναι ένα "λεπτό" ζήτημα, ενώ επαναλάβατε την "επικουρικότητα", πράγμα πολύ σημαντικό.
<P>
Ανησυχεί η Ευρωπαϊκή Επιτροπή για το ότι οι οικονομικές δυσκολίες των κρατών μελών δεν θα επιτρέψουν να γίνουν οι απαραίτητες επενδύσεις σε αποδοτικά συστήματα δημόσιων μεταφορών; Ταυτόχρονα, τα κράτη μέλη ενδέχεται να επιβάλλουν τέλη συμφόρησης στις μεγάλες πόλεις σε πιεσμένους αυτοκινητιστές οι οποίοι δεν έχουν άλλη επιλογή.
<SPEAKER ID="434" NAME="Paul Rübig" AFFILIATION="PPE-DE">
(DE) Αγαπητέ κύριε Tajani, χαιρόμαστε ασφαλώς πολύ που μας δίνεται εδώ η δυνατότητα να υποβάλουμε ερωτήσεις, ιδίως σχετικά με προσκλήσεις υποβολής προσφορών για τις αστικές μεταφορές. Υπάρχουν σχέδια δημοπράτησης των αστικών μεταφορών, όπως έχει συμβεί επανειλημμένα στη Σουηδία, όπου σήμερα υπάρχει ανταγωνισμός στις αστικές μεταφορές;
<P>
Δεύτερον: υπάρχουν στ' αλήσεια σχέδια για ενιαία συστήματα ελέγχου σε όλη την Ευρώπη; Όταν πηγαίνει κανείς σε μια ξένη πόλη συχνά δυσκολεύεται να κατανοήσει πώς λειτουργεί το σύστημά τους και ίσως είναι απαραίτητη μια σχετική πρόταση της Ευρωπαϊκής Επιτροπής.
<SPEAKER ID="435" NAME="Antonio Tajani">
Αντιπρόεδρος της Ευρωπαϊκής Επιτροπής. - (IT) Κυρία Πρόεδρε, σας ευχαριστώ για την ερώτηση. Πρώτα-πρώτα, θεωρώ ότι στο σχέδιο δράσης που πρόκειται να παρουσιάσουμε πρέπει να επιμείνουμε στην ανάγκη πληροφόρησης των ευρωπαίων πολιτών που μετακινούνται από μια πόλη προς μια άλλη, ώστε να γνωρίζουν ποια είναι η κατάσταση και τι θα βρουν όταν ταξιδεύουν από τη Στοκχόλμη στη Μαδρίτη και από τη Ρώμη στη Βιέννη, προκειμένου να κατανοήσουν ποιο είναι το σύστημα, τι φόρους ενδέχεται να πρέπει να πληρώσουν και να μπορέσουν να οργανώσουν το ταξίδι τους, ανεξάρτητα από το εάν πρόκειται για επαγγελματικό ταξίδι ή για ταξίδι αναψυχής. Αυτό είναι πολύ σημαντικό και πιστεύω ότι μας περιμένει πολλή δουλειά.
<P>
Ασφαλώς, αξιότιμοι ευρωβουλευτές, επιτρέψτε μου να τονίσω το θέμα της αρχής της επικουρικότητας, επειδή δεν είναι αρμοδιότητα της Ευρωπαϊκής Ένωσης να παρεμβαίνει σε ζητήματα που εμπίπτουν αυστηρά στην δικαιοδοσία των τοπικών αρχών. Το ίδιο ισχύει για τις χρηματοοικονομικές πτυχές· η Επιτροπή δεν έχει δικαιοδοσία να παρέμβει. " χρηματοδότηση είναι ένα πρόβλημα. Ασφαλώς, στο σχέδιο δράσης μας θα προσπαθήσουμε να συγκεντρώσουμε όλες τις προτάσεις που έγιναν κατά τις διάφορες συνεδριάσεις, προκειμένου να παράσχουμε βοήθεια και υποστήριξη στις τοπικές αρχές, οι οποίες είναι ελεύθερες να τις απορρίψουν ή να τις εγκρίνουν. Στόχος μας είναι να προσπαθήσουμε να εναρμονίσουμε το σύστημα, τουλάχιστον όσον αφορά την πληροφόρηση των πολιτών, και να παράσχουμε στις διάφορες τοπικές αρχές όσο το δυνατόν περισσότερες πληροφορίες, όσον αφορά την εμπειρία άλλων πόλεων, τις οποίες θα μπορούν να χρησιμοποιήσουν, αν θέλουν. Αυτό είναι σημαντικό.
<P>
Όσον αφορά τη χρηματοδότηση, πιστεύω ότι κάθε τοπική αρχή είναι ελεύθερη να πράξει κατά βούληση, χωρίς, φυσικά, να διαταράσσει την αγορά ούτε και την ελεύθερη μετακίνηση των πολιτών. Σε κάθε περίπτωση, πρέπει να επιλεγεί η πλέον κατάλληλη λύση. Όσον αφορά την τελευταία ερώτηση του κυρίου Rübig, όμως, η οδηγία για τις υποχρεώσεις παροχής δημόσιας υπηρεσίας αφήνει στις τοπικές αρχές την ελευθερία να αποφασίσουν αν θα προκηρύξουν διαγωνισμό ή όχι. Πιστεύω ότι η Ευρωπαϊκή Ένωση, από αυτή την άποψη, έχει τονίσει για μια ακόμα φορά την αρχή της επικουρικότητας.
<P>
Θεωρώ ότι αυτό είναι σωστό, επειδή η δουλειά μας δεν πρέπει να έχει επιθετικό χαρακτήρα: δεν πρέπει να ρυθμίζουμε τα πάντα, πρέπει να ασχολούμαστε με τα σημαντικότερα ζητήματα, να δίνουμε μεγάλες απαντήσεις και, τουλάχιστον, να βοηθούμε τους φορείς τοπικής αυτοδιοίκησης και τα κράτη μέλη να λύνουν προβλήματα, όταν αυτό είναι δυνατό, ίδως με τη βοήθεια και την υποστήριξη της Ευρωπαϊκής Ένωσης, χωρίς να δίνουμε στη βοήθεια αυτή κυρίαρχο ή επιθετικό χαρακτήρα. Κατά τη γνώμη μου, στις τοπικές δημόσιες μεταφορές, αυτή πρέπει να είναι μια αρχή που όλοι τηρούμε και πιστεύω ότι κανένας μας δεν το κάνει καταναγκαστικά.
<SPEAKER ID="436" NAME="Πρόεδρος">
" Ώρα των Ερωτήσεων έληξε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
(" συνεδρίαση διεκόπη στις 7.45 μ.μ. και συνεχίστηκε στις 9 μ.μ.)

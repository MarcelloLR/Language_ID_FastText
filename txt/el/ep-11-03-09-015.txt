<CHAPTER ID="015">
16η σύνοδος του Συμβουλίου Ανθρωπίνων Δικαιωμάτων (Γενεύη, 28 Φεβρουαρίου - 25 Μαρτίου 2011) (συζήτηση)
<SPEAKER ID="528" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Επιτροπής/Υπάτης Εκπροσώπου της Ένωσης για θέματα Εξωτερικής Πολιτικής και Πολιτικής Ασφαλείας σχετικά με τη 16η σύνοδο του Συμβουλίου Ανθρωπίνων Δικαιωμάτων (Γενεύη, 28 Φεβρουαρίου-25 Μαρτίου 2011).
<SPEAKER ID="529" NAME="Catherine Ashton" LANGUAGE="EN">
Κύριε Πρόεδρε, χαίρομαι που έχουμε επίσης την ευκαιρία σήμερα το απόγευμα να συζητήσουμε το έργο του Συμβουλίου Ανθρωπίνων Δικαιωμάτων των "νωμένων Εθνών και, κατά μία έννοια, να εξετάσουμε πώς μπορούμε να ενισχύσουμε τον συνολικό του αντίκτυπο.
<P>
Όπως ενδέχεται να γνωρίζουν οι αξιότιμοι βουλευτές, μίλησα στο Συμβούλιο την περασμένη εβδομάδα μαζί με πολλούς υπουργούς Εξωτερικών από ολόκληρο τον κόσμο. Για προφανείς λόγους, με την ευκαιρία αυτή, στο επίκεντρο των συζητήσεών μας ήταν η κατάσταση στη Λιβύη.
<P>
Χαίρομαι που η διεθνής κοινότητα απέστειλε ηχηρό και κοινό πολιτικό μήνυμα όσον αφορά τις συνεχιζόμενες παραβιάσεις των ανθρωπίνων δικαιωμάτων στη Λιβύη. Ήδη πριν από το τμήμα υψηλού επιπέδου, το Συμβούλιο είχε ζητήσει τη διεξαγωγή έρευνας και είχε συστήσει την αναστολή της συμμετοχής της Λιβύης στο Συμβούλιο - γεγονός το οποίο, όπως γνωρίζετε, επιβεβαιώθηκε εκ των υστέρων από τη Γενική Συνέλευση με ομόφωνη απόφαση.
<P>
Όλα αυτά αποτελούν απόδειξη ότι οι πολυμερείς οργανισμοί μπορούν να ανταποκριθούν στην εντολή τους και να δράσουν εντός αυτού που αποκαλούμε πραγματικό χρόνο. Όπως τόνισα στις παρατηρήσεις μου εκεί, το Συμβούλιο Ανθρωπίνων Δικαιωμάτων των "νωμένων Εθνών έχει την ευθύνη να διασφαλίσει ότι οι δεδηλωμένες προθέσεις μεταφράζονται σε πραγματική δράση και πραγματική πρόοδο. Πιστεύω ότι η κ. Pillay, η Ύπατη Αρμοστής των "νωμένων Εθνών για τα Ανθρώπινα Δικαιώματα, την οποία συνάντησα στη Γενεύη, δίνει ακριβώς τη σωστή κατεύθυνση, πολιτικά, προκειμένου να υπάρξει επιτόπου διαφορά. Αυτό που έχει σημασία εν τέλει, δεν είναι ο αριθμός των ψηφισμάτων που εγκρίνονται, αλλά τα αποτελέσματα στον πραγματικό κόσμο που κάνουν τη διαφορά για τους ανθρώπους που έχουν ανάγκη.
<P>
Τόνισα επίσης ότι τα ανθρώπινα δικαιώματα είναι οικουμενικά. Επεσήμανα ότι εμείς στην Ευρώπη απορρίπτουμε την κατηγορία ότι, κατά κάποιον τρόπο, η ΕΕ προσπαθεί να "εξαγάγει" τις λεγόμενες ευρωπαϊκές αξίες σε άλλες χώρες. Τα δικαιώματα στην ελεύθερη έκφραση, την ελευθερία του συνέρχεσθαι, τη δικαιοσύνη και την ισότητα δεν είναι ευρωπαϊκά δικαιώματα: είναι οικουμενικά δικαιώματα. Ποτέ δεν πρέπει να πέσουμε στην παγίδα και να πιστέψουμε ότι οι άνθρωποι σε άλλα μέρη του κόσμου -είτε πρόκειται για την Αφρική, την Ασία ή τη Λατινική Αμερική- διακατέχονται από μικρότερη επιθυμία για τα δικαιώματά τους. Αυτός είναι ο λόγος για τον οποίο μιλούμε ανοικτά και δρούμε κατά των παραβιάσεων των ανθρωπίνων δικαιωμάτων οπουδήποτε και αν συμβαίνουν.
<P>
Αναγνωρίζουμε επίσης ότι η ίδια η πορεία της Ευρώπης στην προστασία των ανθρωπίνων δικαιωμάτων δεν αποτελεί ευθεία γραμμή και ότι χρειάζονται συνεχείς προσπάθειες και στο εσωτερικό της Ευρώπης. Στο Συμβούλιο Ανθρωπίνων Δικαιωμάτων, είμαστε διατεθειμένοι να συζητήσουμε τις δικές μας προκλήσεις, να μοιραστούμε εμπειρίες και να προσφέρουμε στήριξη σε όσους εργάζονται για τη βελτίωση του σεβασμού των ανθρωπίνων δικαιωμάτων σε ολόκληρο τον κόσμο.
<P>
Έχουμε διάφορες προτεραιότητες για τη 16η σύνοδο του Συμβουλίου Ανθρωπίνων Δικαιωμάτων και τις έχουμε συζητήσει ενεργά με τους εταίρους μας.
<P>
" ΕΕ θα υποβάλει πρωτοβουλία για την ελευθερία της θρησκείας ή των πεποιθήσεων. Αντιμέτωποι τους τελευταίους μήνες με αυξανόμενο αριθμό πράξεων θρησκευτικών διακρίσεων και βίας σε διάφορα μέρη του κόσμου, πρέπει να αποστείλουμε ένα ισχυρό και συλλογικό μήνυμα κατά της θρησκευτικής μισαλλοδοξίας και υπέρ της ελευθερίας της θρησκείας ή των πεποιθήσεων για όλους τους ανθρώπους παντού.
<P>
Επίσης, θα καταθέσουμε ψηφίσματα για τη Βιρμανία/Μιανμάρ και τη Λαϊκή Δημοκρατία της Κορέας. Πιστεύουμε ότι και στις δύο περιπτώσεις η σοβαρότητα και ο αριθμός των παραβιάσεων των ανθρωπίνων δικαιωμάτων αιτιολογούν την παράταση της εντολής των αντίστοιχων ειδικών εισηγητών των "νωμένων Εθνών.
<P>
" ΕΕ στηρίζει επίσης την πρωτοβουλία για τη δημιουργία Ειδικού Εισηγητή για την κατάσταση των ανθρωπίνων δικαιωμάτων στο Ιράν, όπως προτείνεται από διάφορες χώρες και περιφέρειες. Μας ανησυχεί σοβαρά η επιδεινούμενη κατάσταση των ανθρωπίνων δικαιωμάτων στο Ιράν. Αυτό τονίστηκε από την Ύπατη Αρμοστή των "νωμένων Εθνών για τα Ανθρώπινα Δικαιώματα, κ. Navi Pillay. Ιδιαίτερη ανησυχία προκαλεί η εντυπωσιακή αύξηση του αριθμού των περιπτώσεων θανατικής ποινής -πάνω από 100 μέχρι στιγμής εφέτος, όπως αναφέραμε στην προηγούμενη συζήτησή μας- και η καταπίεση όσων ασκούν τα δικαιώματά τους στην ελευθερία της έκφρασης και του συνέρχεσθαι.
<P>
Έχουμε την αίσθηση ότι το Συμβούλιο πρέπει να αντιμετωπίσει την κατάσταση στην Αίγυπτο με τον κατάλληλο τρόπο, λαμβάνοντας υπόψη τη ραγδαία εξέλιξη της κατάστασης στη χώρα αυτή. " ΕΕ εκφράζει την ικανοποίησή της για την πρόσκληση προς την κ. Pillay από την Αίγυπτο να αποστείλει μέλη του Γραφείου της στη χώρα. Ελπίζουμε ότι η αποστολή αυτή θα διεξαχθεί χωρίς καθυστέρηση.
<P>
" ΕΕ διεξάγει διάλογο επίσης με τις τυνησιακές αρχές με σκοπό την από κοινού υποβολή σχεδίου ψηφίσματος για το θέμα της ενίσχυσης της τεχνικής βοήθειας των "νωμένων Εθνών όσον αφορά τα ανθρώπινα δικαιώματα στο πλαίσιο της εν εξελίξει μετάβασης.
<P>
Άλλες σημαντικές καταστάσεις που πρέπει να αντιμετωπιστούν από την παρούσα σύνοδο του Συμβουλίου Ανθρωπίνων Δικαιωμάτων είναι η Λευκορωσία, όπου ανησυχούμε έντονα για τον αριθμό των πολιτικών κρατουμένων, η Λαϊκή Δημοκρατία του Κονγκό -από όπου φθάνουν ανησυχητικές εκθέσεις συνεχιζόμενων παραβιάσεων των ανθρωπίνων δικαιωμάτων, ιδίως εκτεταμένης σεξουαλικής βίας- καθώς και η Ακτή Ελεφαντοστού.
<P>
Επιτρέψτε μου να ολοκληρώσω τονίζοντας και πάλι τη σημασία του Συμβουλίου Ανθρωπίνων Δικαιωμάτων για την ΕΕ: τις συζητήσεις, τα ψηφίσματα και τους εισηγητές. Σε τελική όμως ανάλυση, αυτά δεν είναι παρά μόνο δεδομένα. Αυτό που ουσιαστικά μετρά, είναι τα αποτελέσματα. " πραγματική δοκιμή είναι εάν επιτυγχάνουμε κάποια διαφορά επί τόπου. Για τον λόγο αυτόν, η ΕΕ θα εργαστεί σκληρά για την ενίσχυση του Συμβουλίου Ανθρωπίνων Δικαιωμάτων και ιδίως της ικανότητάς του να αντιμετωπίζει επείγουσες καταστάσεις. Αυτό αποτελεί βασικό στόχο της εν εξελίξει διαδικασίας αναθεώρησης. Θα συνεχίσουμε να πιέζουμε για ένα φιλόδοξο αποτέλεσμα.
<SPEAKER ID="530" NAME="Laima Liucija Andrikienė" LANGUAGE="EN">
Κύριε Πρόεδρε, θα ήθελα να επωφεληθώ αυτής της ευκαιρίας για να εκφράσω την πλήρη υποστήριξή μου για την απόφαση που έλαβε η Γενική Συνέλευση των "νωμένων Εθνών την 1η Μαρτίου όσον αφορά την αναστολή της συμμετοχής της Λιβύης στο Συμβούλιο Ανθρωπίνων Δικαιωμάτων των "νωμένων Εθνών. Πιστεύω ότι αυτό αποστέλλει ηχηρό μήνυμα όχι μόνο προς τον συνταγματάρχη Gaddafi και το καθεστώς του, αλλά και προς τις χώρες αυτές παντού στον κόσμο όπου οι παραβιάσεις των ανθρωπίνων δικαιωμάτων είναι συχνές και εκτεταμένες.
<P>
Στην έκθεσή μου για το Συμβούλιο Ανθρωπίνων Δικαιωμάτων των "νωμένων Εθνών και τον ρόλο της ΕΕ σε αυτό -που εγκρίθηκε από το Σώμα τον Φεβρουάριο του 2009- υποστήριξα σθεναρά την καθιέρωση κριτηρίων συμμετοχής για το σημαντικό αυτό όργανο των "νωμένων Εθνών.
<P>
Στην περίπτωση της Λιβύης, η Γενική Συνέλευση των "νωμένων Εθνών ενήργησε σύμφωνα με το ψήφισμα του Ευρωπαϊκού Κοινοβουλίου και έλαβε μια σωστή και έγκαιρη απόφαση.
<P>
Όσον αφορά τη 16η σύνοδο, θα ήθελα να επιστήσω ιδιαίτερα την προσοχή στη διαδικασία αναθεώρησης του Συμβουλίου. Είναι σημαντικό τα κράτη μέλη της ΕΕ και η Ευρωπαϊκή Υπηρεσία Εξωτερικής Δράσης να συμμετάσχουν ενεργά στην αναθεώρηση του Συμβουλίου του 2011 προκειμένου να ενισχυθεί η συμμόρφωση με την εντολή του.
<P>
Το Συμβούλιο Ανθρωπίνων Δικαιωμάτων των "νωμένων Εθνών πρέπει να καταστεί περισσότερο μηχανισμός έγκαιρης προειδοποίησης και πρόληψης. Υπάρχει επίσης ανάγκη διαφανούς και πλήρως περιεκτικής διαδικασίας αναθεώρησης με τη συμμετοχή των ΜΚΟ, της κοινωνίας των πολιτών και όλων των σχετικών ενδιαφερομένων φορέων.
<P>
Τέλος, θα ήθελα να εκφράσω την ικανοποίησή μου για τη σύσταση της Διεύθυνσης για τα Ανθρώπινα Δικαιώματα και τη Δημοκρατία στο πλαίσιο του συστήματος ΕΥΕΔ. " σύσταση της Υπηρεσίας Εξωτερικής Δράσης μάς προσφέρει επίσης μια μοναδική ευκαιρία για τον εξορθολογισμό της δράσης μας όσον αφορά την προστασία των ανθρωπίνων δικαιωμάτων στο πλαίσιο του Συμβουλίου Ανθρωπίνων Δικαιωμάτων των "νωμένων Εθνών.
<P>
Θα ήθελα, συνεπώς, να ενθαρρύνω την Ύπατη Εκπρόσωπο να εξασφαλίσει ότι οι ευρωπαϊκές προσπάθειες στο Συμβούλιο Ανθρωπίνων Δικαιωμάτων συντονίζονται σωστά και ότι τα κράτη μέλη της ΕΕ που ανήκουν στο σώμα αυτό είναι ενωμένα και αποτελεσματικά όπως ποτέ στο παρελθόν.
<SPEAKER ID="531" NAME="Richard Howitt" LANGUAGE="EN">
Κύριε Πρόεδρε, θα ξεκινήσω εκφράζοντας την ικανοποίησή μου για τον χθεσινό διορισμό της Mariangela Zappia ως επικεφαλής της αντιπροσωπείας στη Γενεύη. Ο διορισμός της συμβάλλει στην προώθηση της ισότητας των φύλων στην Υπηρεσία Εξωτερικής Δράσης. Ανυπομονούμε να συνεργαστούμε μαζί της.
<P>
Το Σώμα μας θα είναι παρόν σε μια κρίσιμη στιγμή για την αναθεώρηση του Συμβουλίου Ανθρωπίνων Δικαιωμάτων ως παγκόσμιου μοχλού για τον σεβασμό των ανθρωπίνων δικαιωμάτων, την οικουμενική περιοδική επανεξέταση όλων των μελών των "νωμένων Εθνών, την ανεξαρτησία των εμπειρογνωμόνων του ή των λεγόμενων ειδικών διαδικασιών, και τον ενισχυμένο ρόλο για τη συμμετοχή της κοινωνίας των πολιτών. Αποτελούν βασικά χαρακτηριστικά του Συμβουλίου για τα οποία πρέπει να εργαστούμε ώστε να προστατευθούν πάση θυσία.
<P>
Είμαι απογοητευμένος διότι το έγγραφο που προέκυψε για την ομάδα εργασίας για την αναθεώρηση παραλείπει κάθε ανεξάρτητο "έναυσμα" ως αιτία σύγκλησης ειδικών συνόδων, διότι δεν υπάρχει καμία απαίτηση για τις χώρες μέλη όσον αφορά την αιτιολόγηση της μη ανταπόκρισης στις συστάσεις, καθώς και διότι δεν υπάρχει καμία απολύτως πρόβλεψη για την αντιμετώπιση συγκεκριμένων καταστάσεων χωρών. Είναι ειρωνικό το γεγονός ότι η εν λόγω σύνοδος θα ασχοληθεί με επτά επιμέρους καταστάσεις χωρών. Όπως πράττει στις περιπτώσεις της Λιβύης και της Ακτής του Ελεφαντοστού, η ΕΕ πρέπει να συνεχίσει να βρίσκει δημιουργικούς τρόπους στο πλαίσιο των υφιστάμενων κανόνων ώστε να καταστεί βέβαιο ότι όσοι παραβιάζουν τα ανθρώπινα δικαιώματα δεν θα μπορούν ποτέ να διαφύγουν της λογοδοσίας.
<P>
Για να αποδείξει στη συζήτηση αυτή η Ύπατη Εκπρόσωπος ότι όντως απαντά στις ερωτήσεις, μπορώ να της θέσω τρία συγκεκριμένα ερωτήματα; Πρώτον, με δεδομένα τα όσα ανέφερε σχετικά με τη Λαϊκή Δημοκρατία του Κονγκό, θα στηρίξουν οι Ευρωπαίοι τον διορισμό ειδικού εντολοδόχου για τη χώρα αυτή; Δεύτερον, αποδέχεται ότι, σε κάποιο στάδιο, πρέπει να ληφθεί απόφαση ως προς το αν οι παλαιστινιακές και ισραηλινές έρευνες σε σχέση με την έκθεση Goldstone πληρούν τα διεθνή πρότυπα, με την επιφύλαξη ενδεχόμενης προσφυγής στο Διεθνές Ποινικό Δικαστήριο εάν δεν το πράξουν; Τρίτον, θα υποβάλει η ΕΕ ένσταση κατά της επιφύλαξης του Πακιστάν σχετικά με το άρθρο 40- την υποχρέωση υποβολής εκθέσεων- του διεθνούς συμφώνου για τα αστικά και τα πολιτικά δικαιώματα;
<P>
Εν κατακλείδι, πιστεύω ότι η αναστολή της συμμετοχής της Λιβύης στο Συμβούλιο Ανθρωπίνων Δικαιωμάτων δημιουργεί ιστορικό προηγούμενο για τον σεβασμό των ανθρωπίνων δικαιωμάτων στο σύστημα των "νωμένων Εθνών, γεγονός το οποίο, στις σκοτεινές αυτές ημέρες, ρίχνει μια φωτεινή ακτίνα ελπίδας.
<SPEAKER ID="532" NAME="Marietje Schaake" LANGUAGE="EN">
Κύριε Πρόεδρε, το Συμβούλιο Ανθρωπίνων Δικαιωμάτων των "νωμένων Εθνών έχει τη δυνατότητα να αντιμετωπίζει τις ολοένα και πιο πιεστικές και σύνθετες περιπτώσεις παραβιάσεων των ανθρωπίνων δικαιωμάτων σε διαφορετικές χώρες σε ολόκληρο τον κόσμο -Ιράν, Λευκορωσία, Βιρμανία, Τυνησία, Λιβύη, κ.λπ., υπάρχουν πάρα πολλές για να τις αναφέρω- αλλά και οριζόντια θέματα, όπως τα δικαιώματα των λεσβιών, ομοφυλοφίλων, αμφιφυλοφίλων και διεμφυλικών ατόμων (ΛΟΑΔ), την ελεύθερη έκφραση, τον βιασμό ως έγκλημα πολέμου και τον ρόλο των υπερασπιστών των ανθρωπίνων δικαιωμάτων.
<P>
Κατά μία έννοια, το Συμβούλιο Ανθρωπίνων Δικαιωμάτων των "νωμένων Εθνών κατέχει παρόμοια θέση με την ΕΕ και οφείλει να ενεργεί ως παγκόσμιος παράγοντας. Όμως και τα δύο σώματα πάσχουν από το ίδιο πρόβλημα - την έλλειψη αξιοπιστίας, την εφαρμογή δύο μέτρων και σταθμών κατά καιρούς, και από το γεγονός ότι δεν είναι σε θέση να ενεργήσουν αρκετά γρήγορα. " ΕΕ μέχρι στιγμής υπήρξε απρόθυμη να εξετάσει επαρκώς τις δικές της επιδόσεις σε θέματα ανθρωπίνων δικαιωμάτων, για παράδειγμα τη συμμετοχή της σε έκτακτες εκδόσεις ατόμων και την έλλειψη ελευθεροτυπίας σε ορισμένα από τα κράτη μέλη μας.
<P>
Μέχρι την περασμένη εβδομάδα, η Λιβύη αποτελούσε μέλος του Συμβουλίου Ανθρωπίνων Δικαιωμάτων των "νωμένων Εθνών. Δικαίως της αφαιρέθηκε το δικαίωμα. Πρόκειται για πολύ σημαντικό προηγούμενο.
<SPEAKER ID="533" NAME="Heidi Hautala" LANGUAGE="EN">
Κύριε Πρόεδρε, με αποφασιστική και έγκαιρη δράση απέναντι στη Λιβύη, η ΕΕ και το Συμβούλιο Ανθρωπίνων Δικαιωμάτων κατέδειξαν όντως ότι μπορούν να αναλάβουν δράση όταν χρειάζεται. Όντως μπορούν. Μπορούν να αποδείξουν ότι διαφορετικές περιφερειακές ομάδες είναι ικανές να συνεργαστούν, μπορούν να αποδείξουν ότι το Συμβούλιο δεν χρειάζεται να διαιρείται.
<P>
Σήμερα, δεν υπάρχει πλέον λόγος να μην μπορεί να αναληφθεί εν συνεχεία δράση κατά του Ιράν, της Βόρειας Κορέας, της Λαϊκής Δημοκρατίας του Κονγκό, της Βιρμανίας και του Σουδάν.
<P>
" παρούσα στιγμή είναι σημαντική και για έναν ακόμα λόγο. Έχει ολοκληρωθεί η πρώτη συνολική αναθεώρηση των μεθόδων εργασίας του Συμβουλίου και, όπως και οι συνάδελφοί μου, αισθάνομαι απογοητευμένη από το γεγονός ότι το Συμβούλιο δεν εκτίμησε τη σημασία της αναθεώρησης.
<P>
" ΕΕ προετοιμάστηκε η ίδια καλά, δεν μπόρεσε όμως να κερδίσει τη στήριξη άλλων. Τουλάχιστον ωστόσο η ανεξαρτησία του Αρμοστή επί των Ανθρωπίνων Δικαιωμάτων και της ειδικής διαδικασίας δεν υπέστη ζημία, και αυτό αποτελεί ήδη επίτευγμα υπό τις παρούσες συνθήκες.
<P>
Σε τυχόν μελλοντικές συζητήσεις για τις εργασίες του Συμβουλίου, η Ευρωπαϊκή Ένωση πρέπει να είναι σε θέση να οικοδομήσει συμμαχίες και να έλθει σε επαφή με τους άλλους εταίρους. Πρέπει επίσης να είναι πρόθυμη να ακούσει και ικανή να συμβιβαστεί. Πιστεύω ότι ήταν εξαιρετικά ευπρόσδεκτη η συμμετοχή της Ύπατης Εκπροσώπου στη συνεδρίαση πριν από μερικές εβδομάδες. Υπάτη Εκπρόσωπε, σας συγχαίρω για την πρωτοβουλία που αναλάβατε και για την πολύ εντυπωσιακή παρουσίαση που κάνατε εκεί.
<P>
Περνώ στην τελευταία παρατήρησή μου: τις επιδόσεις της ΕΕ. Μετά τη δημιουργία της Διεύθυνσης για τα Ανθρώπινα Δικαιώματα και τη Δημοκρατία στην Ευρωπαϊκή Υπηρεσία Εξωτερικής Δράσης, η αντιπροσωπεία της ΕΕ στη Γενεύη θα έχει κεντρικό ρόλο να διαδραματίσει στην πολιτική της ΕΕ για τα ανθρώπινα δικαιώματα στον κόσμο. Χρειάζεται αυξημένους πόρους, ενώ το έργο της πρέπει να ενσωματωθεί σε όλους τους τομείς της εξωτερικής πολιτικής της ΕΕ.
<P>
Είναι μεγάλη μου τιμή να ηγούμαι της αντιπροσωπείας του Κοινοβουλίου κατά τη 16η σύνοδο του Συμβουλίου Ανθρωπίνων Δικαιωμάτων σε αυτήν την κρίσιμη στιγμή την επόμενη εβδομάδα.
<SPEAKER ID="534" NAME="Willy Meyer" LANGUAGE="ES">
Κύριε Πρόεδρε, κυρία Ashton, ξεκινήσατε το έργο σας με τον κόσμο σε αταξία· έναν κόσμο εν μέσω οικονομικής, επισιτιστικής και ενεργειακής κρίσης που προκαλούνταν από τις προσπάθειες ρύθμισης των αγορών. " αλήθεια είναι ότι οι δυσκολίες σας είναι αποτέλεσμα της υποκείμενης προσέγγισης, σύμφωνα με την οποία η μη ρυθμιζόμενη ελεύθερη αγορά διαμορφώνει τη ζωή μας: το γεγονός αυτό έχει προκαλέσει σοβαρά ζητήματα ανθρωπίνων δικαιωμάτων, τόσο στις αναπτυγμένες όσο και στις αναπτυσσόμενες χώρες. Αυτό είναι το πρόβλημά μας, το οποίο δεν ήμασταν σε θέση να επιλύσουμε, ωστόσο δεν υπάρχουν ενδείξεις κινήσεων προς επανεξέταση της οικονομικής πολιτικής η οποία οδηγεί ολόκληρη την ανθρωπότητα σε αδιέξοδο.
<P>
Πιστεύω ότι συνιστά πρόβλημα που πρέπει να επιλυθεί σε πρώτη προτεραιότητα, ακολουθούμενο στη συνέχεια από την κυνική εκμετάλλευση των ανθρωπίνων δικαιωμάτων από την Ευρωπαϊκή Ένωση, και την εξωτερική πολιτική και την πολιτική γειτονίας μας, οι οποίες απαιτούν συνολική αναμόρφωση υπό το πρίσμα των ανακατατάξεων στη βόρεια Αφρική.
<P>
Έχουμε δώσει την εντύπωση -στην εξωτερική πολιτική που κληρονομήσατε- ότι ενδιαφερόμαστε περισσότερο για τις ελεύθερες συναλλαγές από ό,τι για τα ανθρώπινα δικαιώματα. Δεν έχουμε εφαρμόσει ποτέ το άρθρο 2 των συμφωνιών σύνδεσης: ούτε με την Τυνησία, ούτε με την Αίγυπτο, ούτε στις συμφωνίες σύνδεσης που επιδιώκουμε να συνάψουμε με τον συνταγματάρχη Gaddafi, τον πρωθυπουργό κ. Netanyahu και τον βασιλιά Mohammed VI. Το άρθρο δεν έχει επιβληθεί ποτέ, δίνοντας την εντύπωση ότι δεν ενδιαφερόμαστε για την αυστηρή τήρηση των υποχρεώσεων περί ανθρωπίνων δικαιωμάτων που προβλέπονται στις συμφωνίες σύνδεσης. Απομένει να επιλυθεί το ζήτημα αυτό και ελπίζω ότι, κάποια στιγμή, το Σώμα και η Ευρωπαϊκή Ένωση θα αναλάβουν δράση.
<SPEAKER ID="535" NAME="Νικόλαος Σαλαβράκος">
εξ ονόματος της ομάδας EFD. - Κύριε Πρόεδρε, Επίτροπε Ashton, δεν θα πω ότι εμείς οι άνθρωποι είμαστε υποκριτές, θα πω όμως ότι είμαστε αντιφατικοί. Όλη η παγκόσμια φιλοσοφία, όλη η λογοτεχνία, όλοι οι λόγιοι, και εμείς όλοι σ' αυτήν την αίθουσα, αναγνωρίζουμε τα ανθρώπινα δικαιώματα και όμως, όπως είπατε εσείς, στις μισές χώρες μέλη του Ο"Ε παραβιάζονται τα ανθρώπινα δικαιώματα. Κάνουμε μια ραψωδία, όχι ουσία. Ξέρουμε ότι εν ονόματι μεγάλων ιδεών έχουν γίνει τα μεγαλύτερα εγκλήματα στην ανθρωπότητα.
<P>
Με την έννοια αυτή, χαιρετίζω την 16η Σύνοδο για τα Ανθρώπινα Δικαιώματα στη Γενεύη και ελπίζω, στην εποχή που εξελίσσεται και με τα διδάγματα από την πείρα που έχουμε, να λάβει ουσιαστικές αποφάσεις. Ξέρετε, έχω σαράντα χρόνια δικηγορίας και έχω αντιληφθεί, και έχω ως πίστη μου, το γεγονός ότι ο σεβασμός στα ανθρώπινα δικαιώματα είναι στάση ζωής, δεν επιβάλλεται εύκολα. Σας παρακαλώ κάντε ουσιαστικότερη πολιτική πάνω στο θέμα.
<SPEAKER ID="536" NAME="Inese Vaidere" AFFILIATION="PPE">
(LV) Κύριε Πρόεδρε, το Συμβούλιο Ανθρωπίνων Δικαιωμάτων των "νωμένων Εθνών αποτελεί μοναδική διεθνή πλατφόρμα η οποία δημιουργήθηκε για την προώθηση των ανθρωπίνων δικαιωμάτων και της δημοκρατίας στον κόσμο. Το πρόγραμμα εργασίας του είναι δύσκολο και εξαιρετικά σημαντικό. Πολλά θετικά έχουν επιτευχθεί, μεταξύ αυτών η διενέργεια ειδικής αποστολής στην Αίγυπτο και η απόφαση για τη Λιβύη. Ωστόσο, το Συμβούλιο μπορεί να κατηγορηθεί σε πολλές περιπτώσεις για έλλειψη πολιτικής αυστηρότητας, μη λήψη προληπτικών μέτρων και αδυναμία ταχείας αντίδρασης. Για αυτόν ακριβώς τον λόγο, καταρχάς, είναι πολύ σημαντικό να προβούμε σε αντικειμενική και διαφανή αξιολόγηση των εργασιών του Συμβουλίου. Το Συμβούλιο πρέπει να βελτιώσει τον τρόπο λειτουργίας του προκειμένου να εργαστεί αποτελεσματικά σε μακροχρόνια προβλήματα όπως αυτά που διαπιστώνουμε στο Ιράν, τη Λευκορωσία, τη Ρωσία και αλλού, καθώς και να ανταποκριθεί ταχέως σε έκτακτες καταστάσεις, όπως ...
<P>
(Ο Πρόεδρος διακόπτει την ομιλήτρια)
<P>
... πρέπει επίσης να επιδιωχθεί ενεργός διάλογος ανάμεσα στα μέλη του Συμβουλίου μεταξύ των συνόδων. Πρέπει να εξαλειφθεί η πολιτική συνασπισμών μεταξύ χωρών η οποία αρχίζει να κυριαρχεί στο έργο του Συμβουλίου δεδομένου ότι οδηγεί σε επιλεκτική εξέταση θεμάτων, γεγονός το οποίο απειλεί το κύρος και την πολιτική του αξιοπιστία. Δεύτερον, πρέπει να διεξαγάγει πιο ενεργό διάλογο με την κοινωνία των πολιτών και τις μη κυβερνητικές οργανώσεις. Τρίτον, θα ήθελα να τονίσω την ανάγκη πιο ενεργού ρόλου για την Ευρωπαϊκή Ένωση στο Συμβούλιο Ανθρωπίνων Δικαιωμάτων, όπου πρέπει να λαμβάνουμε κοινή θέση. Για αυτό ακριβώς ζητώ από την Ύπατη Εκπρόσωπο να διασφαλίσει ότι διαθέτουμε σαφή και ισχυρή εκπροσώπηση και να συντονίζει τις εργασίες μας στο πλαίσιο του Συμβουλίου. Από την πλευρά της, η Ευρωπαϊκή Υπηρεσία Εξωτερικής Δράσης πρέπει να υποβάλλει τακτικά εκθέσεις, καθώς και αξιολόγηση, των εργασιών του Συμβουλίου, προς το Κοινοβούλιο, μεταξύ άλλων δε προς την Υποεπιτροπή Ανθρωπίνων Δικαιωμάτων. Μια σημαντική πρόκληση που αντιμετωπίζει σήμερα το Συμβούλιο Ανθρωπίνων Δικαιωμάτων είναι η ενθάρρυνση ειρηνικής διαδικασίας για δημοκρατική αλλαγή στη Μέση Ανατολή. Πρέπει να προσπαθήσει να παρεμποδίσει την εξάπλωση του ριζοσπαστισμού ο οποίος θα καθιστούσε την κατάσταση των ανθρωπίνων δικαιωμάτων στην περιοχή ακόμα χειρότερη και θα απειλούσε τη διεθνή ασφάλεια, αλλά και το δικαίωμα ύπαρξης του Ισραήλ. Αυτός είναι ο λόγος για τον οποίο την αποστολή στην Αίγυπτο πρέπει να ακολουθήσουν και νέες αποστολές σε άλλες χώρες της Μέσης Ανατολής, όπου οι διαμαρτυρίες ήταν ακόμα επιθετικότερες και η πολιτική κατάσταση ακόμα πιο περίπλοκη.
<P>
Σας ευχαριστώ.
<SPEAKER ID="537" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, βαρόνη Ashton, κυρίες και κύριοι, τα ανθρώπινα δικαιώματα, η ελευθερία και η ισότητα είναι πάρα πολύ σημαντικά ζητήματα για όλους μας ώστε να επιτρέπουμε να παίζονται παιχνίδια εις βάρος τους, ώστε να εξισορροπούνται με ισχυρά συμφέροντα, καθώς και να υποσκελιζονται ίσως οι αξίες αυτές που είναι τόσο σημαντικές από εμπορικά συμφέροντα. Αξίζουν την πλήρη δέσμευσή μας, είναι δε εξαιρετικά σημαντικό για τη διεθνή κοινότητα να βοηθά σε θέματα που αφορούν τα ανθρώπινα δικαιώματα γρήγορα, αποτελεσματικά και με στοχοθετημένο τρόπο.
<P>
Το Συμβούλιο Ανθρωπίνων Δικαιωμάτων βρίσκεται στον σωστό δρόμο από την άποψη αυτή. Διαπιστώσαμε ότι η αποστολή στην Τυνησία είχε νόημα, ότι η αποστολή στην Αίγυπτο είχε νόημα. " απώλεια από τη Λιβύη της έδρας της στο Συμβούλιο Ανθρωπίνων Δικαιωμάτων ήταν μια θετική και σημαντική ένδειξη ότι τα πράγματα δεν μπορούσαν να συνεχιστούν κατ' αυτόν τον τρόπο. Ωστόσο, είναι επίσης αλήθεια ότι αποστολές, ψηφίσματα και ίσως και άλλα ζητήματα που εξελίσσονται με τον τρόπο αυτόν, δεν έχουν αποδώσει τα αναμενόμενα. Έχετε απόλυτο δίκιο, βαρόνη Ashton: δεν αρκεί να αποφασίζουμε να πράξουμε κάτι, πρέπει επίσης να φροντίσουμε να υλοποιηθεί. " Ευρωπαϊκή Ένωση θα μπορούσε να συνεισφέρει ακόμα περισσότερο στον εν λόγω τομέα από ό,τι αυτήν τη στιγμή.
<P>
Ωστόσο, είναι επίσης απαραίτητο τα "νωμένα Έθνη να αποδεχθούν ότι, μετά τη Συνθήκη της Λισαβόνας, η θέση της Ευρωπαϊκής Ένωσης έχει αλλάξει. Βαρόνη Ashton, θα ήθελα να σας ζητήσω να διασφαλίσετε ότι, ειδικά εκείνοι που πάντοτε αποκαλούσαν τους εαυτούς τους φίλους μας και τους οποίους και εμείς αποκαλούμε φίλους μας, και προς τους οποίους δείχνουμε μεγάλη προσοχή (ειδικά όταν πρόκειται για την εμπορική πολιτική), δεν θα λησμονούν στο μέλλον ότι είναι φίλοι μας και δεν θα εγκαταλείπουν την Ευρωπαϊκή Ένωση στη μοίρα της, όπως έπραξαν στην ψηφοφορία του Σεπτεμβρίου.
<SPEAKER ID="538" NAME="Charles Goerens" AFFILIATION="ALDE">
(FR) Κύριε Πρόεδρε, στη συζήτηση αυτή πρόκειται να τονιστεί για άλλη μια φορά η σημασία τού να τεθούν ...
<P>
(Ο Πρόεδρος διακόπτει τον ομιλητή)
<P>
τα κοινωνικά, πολιτιστικά, ατομικά και πολιτικά δικαιώματα σε ισότιμη βάση. Πολύ καλά. Δυστυχώς, ο πλήρης σεβασμός της υποχρέωσης αυτής -θεμιτός, ασφαλώς- δεν είναι και τόσο εύκολος στην πράξη. Γιατί αδυνατούμε να καταστήσουμε τα ανθρώπινα δικαιώματα δεύτερης γενιάς εξίσου δεσμευτικά όπως και τα δικαιώματα πρώτης γενιάς; Διότι τα παραδοσιακά ανθρώπινα δικαιώματα -αυτά που απορρέουν από τη Γαλλική Επανάσταση- κωδικοποιούνται ορθά σήμερα, κάτι το οποίο δυστυχώς δεν ισχύει για τα κοινωνικά δικαιώματα, για παράδειγμα. Δεν πρέπει να είμαστε μοιρολάτρες, ωστόσο. " Ευρωπαϊκή Ένωση, με το σύνολο των μέσων της, μπορεί να προσφέρει όλη τη βαρύτητά της, ιδιαίτερα στα "νωμένα Έθνη, προκειμένου να ενισχύσει κείμενα που αφορούν τα δικαιώματα τα οποία δεν έχουν ακόμα κωδικοποιηθεί ορθά και, ιδίως, τα κοινωνικά δικαιώματα. Θα ήθελα να προσθέσω ότι, με τη συνεργασία για την ανάπτυξη και την ανθρωπιστική βοήθεια, η απαίτηση αυτή καθίσταται λίγο περισσότερο ρεαλιστική.
<SPEAKER ID="539" NAME="Marek Henryk Migalski" AFFILIATION="ECR">
(PL) Κύριε Πρόεδρε, κυρία Ashton, ομολογώ ότι δεν ήμουν ένθερμος υποστηρικτής της ανάληψης εκ μέρους σας της εξέχουσας θέσης την οποία κατέχετε σήμερα, κυρία Ashton, οφείλω όμως να αναφέρω ότι εξεπλάγην θετικά σήμερα από τρία τουλάχιστον σημεία τα οποία θίξατε στην ομιλία σας. Θα ήθελα να το τονίσω και να σας συγχαρώ για αυτό. Τονίσατε καταρχάς την οικουμενικότητα των ανθρωπίνων δικαιωμάτων. Συμφωνώ απόλυτα ότι, ανεξάρτητα από το πού βρισκόμαστε -στο Στρασβούργο, τη Λιβύη, τη Ρωσία ή το Ιράν- η οικουμενικότητα αυτή πρέπει να γίνεται πλήρως σεβαστή. Χαίρομαι πολύ που βρισκόμαστε στο ίδιο μήκος κύματος. Το δεύτερο σημείο είναι ότι τονίσατε τη θρησκευτική μισαλλοδοξία, ή μάλλον την καταπολέμησή της. Πράγματι, το ψήφισμα του Ευρωπαϊκού Κοινοβουλίου καλεί τους εκπροσώπους των κρατών μελών να αναλάβουν το ζήτημα αυτό. Χαίρομαι πολύ που το τονίσατε. Το τρίτο ζήτημα που με χαροποιεί ως μέλος της αντιπροσωπείας για τις σχέσεις με τη Λευκορωσία είναι ότι τονίσατε τη δυνατότητα παρέμβασης σε θέματα που σχετίζονται με τη Λευκορωσία, όπου παραβιάζονται θεμελιώδη ανθρώπινα δικαιώματα. Υπάρχει πιθανότητα να συσταθεί περιφερειακό συμβούλιο. Χαίρομαι πολύ που το υποστηρίζετε, διότι είναι κάτι που πρέπει να πράξουμε. Σας ευχαριστώ θερμά.
<SPEAKER ID="540" NAME="Gay Mitchell" AFFILIATION="PPE">
(EN) Κύριε Πρόεδρε, επικροτώ την ευκαιρία να συμμετάσχουμε στη συζήτηση αυτή, μπορώ δε να αναφέρω εξαρχής ότι εκτιμώ την ενημέρωση που διοργανώθηκε από την Ύπατη Εκπρόσωπο εχθές σχετικά με τα ζητήματα που αφορούν τη Λιβύη.
<P>
Έξι εκατομμύρια Εβραίοι δολοφονήθηκαν κατά τον Δεύτερο Παγκόσμιο Πόλεμο εδώ στην Ευρώπη. Μεταξύ των δύο παγκοσμίων πολέμων -του Πρώτου και του Δευτέρου Παγκοσμίου Πολέμου- 60 εκατομμύρια Ευρωπαίοι σκοτώθηκαν, χωρίς να υπολογίζουμε τα άτομα από όλα τα άλλα μέρη του κόσμου τα οποία έχασαν τη ζωή τους.
<P>
Σύμφωνα με πρόσφατο δημοσίευμα του περιοδικού Economist, σημειώνεται έλλειμμα 100 εκατομμυρίων γυναικών λόγω άμβλωσης με βάση το φύλο. Δεν αφορά άμβλωση επειδή η ζωή της γυναίκας βρίσκεται σε κίνδυνο, ή επειδή διατρέχει τον κίνδυνο να προσφύγει σε παράνομη άμβλωση. Συμβαίνει επειδή είναι γυναίκα.
<P>
Εχθές ήταν η "μέρα της Γυναίκας. Το ζήτημα δεν ετέθη εδώ. Πότε θα ξεπεραστεί η πολιτική ορθότητα έτσι ώστε να μπορούμε να διεξαγάγουμε έντιμες συζητήσεις στο Σώμα, έτσι ώστε να μην γυρίζουμε το κεφάλι μας από την άλλη πλευρά όπως συνέβαινε κατά το πρώτο ήμισυ του περασμένου αιώνα, έτσι ώστε να θέτουμε τα ζητήματα αυτά, έτσι ώστε να ρωτούμε γιατί συμβαίνει αυτό;
<P>
Το Σώμα εξευτελίστηκε από μόνο του. Καταψήφισε μια τροπολογία για τη μη χρηματοδότηση της παιδοκτονίας. Για τη μη χρηματοδότηση της καταναγκαστικής άμβλωσης. Πώς, για όνομα του Θεού, μπορέσαμε να καταψηφίσουμε κάτι τέτοιο; Με αρρωσταίνει η πολιτική αυτή ορθότητα που δεν επιτρέπει στο Σώμα τη συζήτηση για ζητήματα κατά τρόπο έντιμο, ο οποίος δίνει τη δυνατότητα να εκφράζονται διαφορετικές απόψεις.
<P>
Θα ήθελα να πληροφορηθώ από την Ύπατη Εκπρόσωπο εάν πρόκειται να εγείρει το ζήτημα αυτό στο πλαίσιο των "νωμένων Εθνών.
<P>
Επιτρέψτε μου να αναφέρω. εν κατακλείδι. ότι θεωρώ τη στάση και ορισμένες από τις αποφάσεις του Δικαστηρίου Ανθρωπίνων Δικαιωμάτων εδώ στο Στρασβούργο, το οποίο δεν αποτελεί θεσμικό όργανο της Ευρωπαϊκής Ένωσης, απολύτως ακατανόητες.
<P>
Πότε θα μπορέσουμε να συζητήσουμε το θέμα αυτό; Γιατί δεν υπήρχαν καθόλου γυναίκες εχθές ώστε να υποβάλουν ερωτήσεις σχετικά με την απώλεια ζωής των 100 εκατομμυρίων γυναικών που θανατώθηκαν, ακριβώς επειδή ήταν γυναίκες; Είναι λάθος και δεν πρέπει να υπάρχει διαφωνία στο Σώμα για το θέμα αυτό, ειδικότερα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="541" NAME="Véronique De Keyser" AFFILIATION="S&amp;D">
(FR) Κύριε Πρόεδρε, κυρίες και κύριοι, ίσως δεν παρατηρήσατε κατά την "μέρα της Γυναίκας ότι, στην έκθεση της βουλευτού τηςΟμάδας σας, κ. Nedelcheva, η άμβλωση δεν ήταν θέμα ταμπού, εξετάστηκε, συζητήθηκε και υποβλήθηκε σε ψηφοφορία κατά τρόπο δημοκρατικό. Δεν είναι θέμα ταμπού· έχουμε δημοκρατία.
<SPEAKER ID="542" NAME="Gay Mitchell" AFFILIATION="PPE">
(EN) Κύριε Πρόεδρε, γνωρίζω τη θέση της κ. De Keyser ως προς αυτό και τη σέβομαι. Πρόκειται για κάτι περισσότερο από τα όσα ανέφερε σε σχέση με την άποψή μου.
<P>
Πρέπει να διεξαγάγουμε έντιμες συζητήσεις στο Κοινοβούλιο, όπου οι άνθρωποι να ακούν τις απόψεις ο ένας του άλλου και στη συνέχεια να καταλήγουμε σε συμπεράσματα. Δεν έχω ακούσει κανέναν από την πλευρά των Σοσιαλιστών ή των Φιλελευθέρων να εγείρει στο Σώμα αυτό το ζήτημα της άμβλωσης με βάση το φύλο. Όχι μόνο δεν ετέθη, καταψήφισαν και ένα ψήφισμα που υποβλήθηκε στο Σώμα για τη μη χρηματοδότηση της παιδοκτονίας ή της καταναγκαστικής άμβλωσης. Πρόκειται για επαίσχυντο συμβάν στα χρονικά του Σώματος, για όσους το έπραξαν.
<P>
Ας διεξάγουμε έντιμες συζητήσεις στο παρόν Σώμα. Αυτό υποτίθεται ότι αφορά ετούτη η Ευρωπαϊκή Ένωση - την ενότητα στην πολυμορφία.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="543" NAME="Annemie Neyts-Uyttebroeck" AFFILIATION="ALDE">
(EN) Κύριε Πρόεδρε, βεβαίως και σέβομαι τις απόψεις του κ. Mitchell. Όπως και οι περισσότεροι, αν όχι όλοι, οι βουλευτές του παρόντος Κοινοβουλίου, εκφράζω τη λύπη μου για το γεγονός ότι σε πολλές κοινωνίες στον κόσμο αποβάλλονται τα θηλυκά έμβρυα, είτε με τη συγκατάθεση της μητέρας ή κάτω από εξαναγκασμό.
<P>
Ωστόσο, φοβάμαι ότι με την ανάμειξη του εν λόγω ζητήματος με το θέμα της αναπαραγωγικής ελευθερίας, ο κ. Mitchell συσκοτίζει το θέμα. Εάν το ζήτημα περιοριζόταν στο γεγονός ότι αποβάλλονται θηλυκά έμβρυα, θα μπορούσε να είναι ευκολότερο να καταλήξουμε σε συμφωνία επ' αυτού.
<SPEAKER ID="544" NAME="Gay Mitchell" AFFILIATION="PPE">
(EN) Κύριε Πρόεδρε, θα ήθελα να ευχαριστήσω την αξιότιμη βουλευτή για την παρατήρηση αυτή. Εάν σεβόμασταν λίγο περισσότερο τις θέσεις των άλλων και προσπαθούσαμε να βρούμε σημεία επαφής, θα διαπιστώναμε ότι υπάρχουν πολλά που μπορούμε να πράξουμε για να επανέλθουμε στο πρόγραμμα αυτό, μπορούμε όμως παρακαλώ να έχουμε όλοι ανοικτό μυαλό;
<P>
Θεωρώ πραγματικά σκληρό το γεγονός ότι το Κοινοβούλιο καταψήφισε μια τροπολογία για τη μη χρηματοδότηση της καταναγκαστικής άμβλωσης, για τη μη χρηματοδότηση της παιδοκτονίας. Ας κάνουμε τέτοιου είδους συζήτηση και ας εξετάσουμε τι μπορούμε να πράξουμε ώστε να σταματήσει η άμβλωση με βάση το φύλο. Μπορούμε να έχουμε διαφωνίες σε άλλους τομείς.
<P>
Εγώ προσωπικά δεν έχω κανένα πρόβλημα με τη στήριξη της αναπαραγωγικής υγείας· όταν πρόκειται για το θέμα της άμβλωσης έχω πρόβλημα, για πολύ σοβαρούς λόγους, και θα χαρώ να τους συζητήσουμε. Δεν είμαι τέρας, ούτε πλάσμα από το παρελθόν. Έχω καλά μελετημένη άποψη επί του θέματος και θα χαρώ να τη συζητήσω με οποιονδήποτε. Ευχαριστώ τους βουλευτές για όσα δήλωσαν.
<SPEAKER ID="545" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, λαίδη Ashton, η Σύνοδος του Συμβουλίου για τα Ανθρώπινα Δικαιώματα διεξάγεται φέτος στη σκιά των γεγονότων στη Βόρεια Αφρική και τον ευρύτερο αραβικό κόσμο, τα οποία έχουν πολλά να μας διδάξουν. Πρέπει, ως Ευρώπη, να σταθούμε στο ύψος των περιστάσεων. Είναι λοιπόν ευκαιρία να προχωρήσουμε σε ουσιαστική αξιολόγηση του Συμβουλίου ώστε να βελτιώσει περαιτέρω τις μεθόδους εργασίας του αλλά και να υπογραμμίσουμε τη στήριξή μας στην ανεξαρτησία του και στον ρόλο του στην προάσπιση των ανθρωπίνων δικαιωμάτων στον κόσμο.
<P>
Σ' αυτή την περίοδο των ιστορικών αλλαγών στη γειτονιά μας, το μήνυμα της οικουμενικότητας των ανθρωπίνων δικαιωμάτων είναι πιο επίκαιρο από ποτέ. Όμως, παράλληλα, οφείλουν και όλοι οι διεθνείς παράγοντες να εργαστούν για την εξάλειψη της πρακτικής των "δύο μέτρων και δύο σταθμών" στην επίκληση των ανθρωπίνων δικαιωμάτων. Επιβάλλεται να είμαστε συνεπείς και δίκαιοι. Όπως χαιρετίζουμε την πρόσφατη υιοθέτηση του ψηφίσματος που καταδικάζει τις παραβιάσεις των ανθρωπίνων δικαιωμάτων στη Λιβύη, την ίδια σκληρή στάση πρέπει να κρατήσουμε και για την παράνομη συνέχιση του εποικισμού στα κατεχόμενα της Παλαιστίνης.
<SPEAKER ID="546" NAME="Sari Essayah" AFFILIATION="PPE">
(FI) Κύριε Πρόεδρε, θα ήθελα να εξάρω την ομιλία του κ. Mitchell δεδομένου ότι, βεβαίως, το πρωταρχικό ανθρώπινο δικαίωμα για κάθε κορίτσι και αγόρι είναι το δικαίωμα να γεννηθεί σε αυτόν τον κόσμο.
<P>
Το Συμβούλιο Ανθρωπίνων Δικαιωμάτων είναι το κύριο όργανο των "νωμένων Εθνών που είναι αρμόδιο για τα ανθρώπινα δικαιώματα, και τώρα επιτέλους πρέπει να επιχειρήσουμε με πνεύμα κριτικό την εκτίμηση της κατάστασης και των πολιτικών του. Το Συμβούλιο θα μπορούσε υπό ιδανικές συνθήκες να κατέχει καθοριστικό ρόλο ως φορέας προώθησης των ανθρωπίνων δικαιωμάτων και της δημοκρατίας. Δυστυχώς, το έργο του χαρακτηρίζεται από διπλά, κατά περίσταση, πρότυπα, επιλεκτικότητα, πολιτικοποίηση και τη δημιουργία συνασπισμών σε θέματα ανθρωπίνων δικαιωμάτων.
<P>
Είναι χαρακτηριστικό ότι το Συμβούλιο ήταν έτοιμο να υιοθετήσει ψήφισμα σχετικά με την πρόοδο (φανταστείτε, πρόοδο!) της κατάστασης των ανθρωπίνων δικαιωμάτων στη Λιβύη. Μεταξύ των χωρών που αναγνώριζαν τη Λιβύη ήταν το Ιράν, η Βόρεια Κορέα, η Αίγυπτος, το Σουδάν και το Πακιστάν. Φέρουν οι δηλώσεις από τις χώρες αυτές κάποιο βάρος; Δεν πρέπει οι χώρες αυτές να είναι οι επόμενες που θα αποβληθούν από το Συμβούλιο Ανθρωπίνων Δικαιωμάτων; Το γεγονός και μόνο ότι εξεταζόταν έστω ένα τέτοιο ψήφισμα καταδεικνύει πόσο αδαής είναι ή ήθελε να είναι η διεθνής κοινότητα σχετικά με την κατάσταση στη Λιβύη.
<P>
Κατά τη διάρκεια των τελευταίων δεκαετιών, ωστόσο, τα δύο τρίτα περίπου των καταδικαστικών αποφάσεων που ενέκρινε το Συμβούλιο Ανθρωπίνων Δικαιωμάτων αφορούσαν το Ισραήλ, το οποίο αποτελεί ωστόσο τη μοναδική δημοκρατία στη συγκεκριμένη περιοχή της Μέσης Ανατολής. Ταυτόχρονα, αγνόησε την κακή κατάσταση των δικαιωμάτων των γυναικών και των μειονοτήτων σε όλες τις γύρω αραβικές χώρες. Το έργο του Συμβουλίου Ανθρωπίνων Δικαιωμάτων θα συνεχίσει να στερείται αξιοπιστίας εάν δεν αλλάξει το εν λόγω έργο και τους τρόπους εργασίας του.
<SPEAKER ID="547" NAME="Raimon Obiols" AFFILIATION="S&amp;D">
(ES) Κύριε Πρόεδρε, δεν θέλω να επαναλάβω τις σημαντικές παρατηρήσεις που έγιναν ήδη από τους συναδέλφους μου βουλευτές, για τον λόγο αυτόν, θα προσθέσω απλώς ότι είναι θετικό να πληροφορούμαστε τη συμμετοχή της κ. Ashton στη σύνοδο του Συμβουλίου Ανθρωπίνων Δικαιωμάτων που λαμβάνει χώρα σε αυτήν την πολύ σημαντική στιγμή.
<P>
Ελπίζουμε ότι η σύνοδος θα αποτελέσει ένα βήμα προόδου που θα επιτρέψει στην Ευρωπαϊκή Ένωση να καταστήσει τη δράση της πιο συνεπή και να βελτιώσει το προφίλ της, να καταλήξει σε κοινές θέσεις σε όλα τα σχετικά θέματα ανθρωπίνων δικαιωμάτων, καθώς και να χρησιμοποιήσει το Συμβούλιο Ανθρωπίνων Δικαιωμάτων για να οικοδομήσει συμμαχίες με χώρες, την κοινωνία των πολιτών και αρμόδιους διεθνείς οργανισμούς προκειμένου να επιτευχθεί πραγματική πρόοδος στον τομέα των ανθρωπίνων δικαιωμάτων, όπως ανέφερε η κ. Ashton στην ομιλία της. Ελπίζουμε επίσης ότι η Ευρωπαϊκή Ένωση θα είναι σε θέση να διατηρήσει τον οικουμενικό χαρακτήρα των ανθρωπίνων δικαιωμάτων απέναντι στα σχετικιστικά επιχειρήματα και ότι θα επιτύχει επιτέλους κάτι που θα ανταποκρίνεται στα πιστεύω της γενιάς μας, θα επιτύχει κάτι συγκρίσιμο με την καθολική κατάργηση της δουλείας κατά το παρελθόν: δηλαδή, την καθολική κατάργηση της θανατικής ποινής.
<SPEAKER ID="548" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, δεν υπάρχει αμφιβολία ότι το απαραβίαστο των ανθρωπίνων δικαιωμάτων αποτελεί την πεμπτουσία όλων των κοινωνιών, στοιχείο το οποίο ουσιαστικά γεννά τις δημοκρατικές αξίες. Για τον λόγο αυτόν, η συνεδρίαση του Συμβουλίου Ανθρωπίνων Δικαιωμάτων που θα πραγματοποιηθεί στη Γενεύη θα πρέπει να έχει ακριβείς και κατάλληλες προτεραιότητες: μεταξύ αυτών περιλαμβάνεται, φυσικά, η καταπολέμηση των διακρίσεων στις διάφορες μορφές τους -λόγω φυλής, φύλου, θρησκείας, πολιτικού προσανατολισμού-, ενώ, από την άλλη πλευρά, τίθεται επίσης το ζήτημα της προστασίας των μειονοτήτων και των ευάλωτων ομάδων.
<P>
Το κλίμα στο οποίο λαμβάνει χώρα η συνεδρίαση του Συμβουλίου είναι ιδιαίτερα ευαίσθητο. Όλοι γνωρίζουμε τι συμβαίνει στη βόρειο Αφρική και, κυρίως, στη Λιβύη. Σήμερα, σε μια μακρά συζήτηση, ακούσαμε, και σε μεγάλο βαθμό επικροτήσαμε, τις ομιλίες της βαρόνης Ashton. Ωστόσο, υπάρχει επίσης το πρόβλημα της Μέσης Ανατολής και, ταυτόχρονα, η Συνθήκη της Λισαβόνας μάς προτρέπει να υιοθετήσουμε ακόμα πιο σθεναρή και αποφασιστική στάση υπέρ της Ευρωπαϊκής Ένωσης.
<P>
Χρειαζόμαστε ακλόνητη αποφασιστικότητα και αλληλεγγύη, οι οποίες πρέπει να αποτελούν τις κατευθυντήριες γραμμές για απτή και αποφασιστική δράση διότι, σε τελική ανάλυση, οι Λίβυοι, οι Τυνήσιοι και οι Μαροκινοί θέλουν να παραμείνουν εκεί όπου ζουν σήμερα. Για να καταστεί αυτό δυνατό, θα πρέπει να δράσουμε με ταχύτητα.
<P>
Θα ήθελα να κάνω μια τελευταία παρατήρηση, η οποία αποτελεί επίσης ερώτημα προς τη βαρόνη Ashton: ακούσαμε τις ομιλίες σας, όπως ήδη ανέφερα, και σε μεγάλο βαθμό τις επικροτήσαμε. Μία μορφή σοβαρής διάκρισης σχετίζεται με τη θρησκεία: πώς είναι δυνατόν, λαμβάνοντας υπόψη ότι τα πλέον αιματηρά περιστατικά βίας των τελευταίων χρόνων διεπράχθησαν εις βάρος χριστιανών, να μην έχετε κάνει στην ομιλία σας καμία αναφορά στη "χριστιανοφοβία";
<SPEAKER ID="549" NAME="Norica Nicolai" AFFILIATION="ALDE">
(RO) Κύριε Πρόεδρε, δεν γνωρίζω εάν η παρούσα σύνοδος, η οποία βρίσκεται σε εξέλιξη, θα καταλήξει σε επιτυχία ή αποτυχία. Ωστόσο, εκείνο που γνωρίζω είναι ότι θα άξιζε να διεξαγάγουμε τη συζήτηση αυτή πολύ νωρίτερα, διότι η γνώμη της Ευρωπαϊκής Ένωσης θα μετρήσει κατά την παρούσα σύνοδο, μια γνώμη η οποία είναι συνεκτική, σαφής και, πάνω απ' όλα, αποτελεσματική. " παρούσα αναθεώρηση, η οποία ξεκινά τώρα εν μέρει στη Νέα Υόρκη και εν μέρει στη Γενεύη, αποστέλλει πολύ σύνθετο μήνυμα σε έναν κόσμο που αλλάζει και αντιμετωπίζει μεγάλο πρόβλημα με την αποτυχία ενός συγκεκριμένου τύπου πολιτικής για τα ανθρώπινα δικαιώματα.
<P>
Κύριοι συνάδελφοι, πιστεύω ότι θα πρέπει να συζητήσουμε πολύ σοβαρά τον θεσμικό αυτόν μηχανισμό που δημιουργήθηκε από τα "νωμένα Έθνη, ασφαλώς χωρίς να δοθεί καμία προτεραιότητα σε συγκεκριμένα δικαιώματα. Ωστόσο, πρέπει να συζητήσουμε την αποτελεσματικότητά του και, ειδικότερα, να εξετάσουμε κατά πόσο θα άξιζε ένας εκ των παγκόσμιων οργανισμών να εμπλέκεται στην άμεση πρόληψη. Στο πλαίσιο αυτό, δεν νομίζω ότι πρέπει να περιοριστούμε απλώς στο να παρακολουθούμε τι έχει συμβεί μέχρι στιγμής, αλλά θα πρέπει επίσης να προσπαθήσουμε να το αποτρέψουμε. Πιστεύω ότι επίκειται διαφορετικός τρόπος χειρισμού του ζητήματος των ανθρωπίνων δικαιωμάτων.
<SPEAKER ID="550" NAME="Charles Tannock" AFFILIATION="ECR">
(EN) Κύριε Πρόεδρε, το γεγονός ότι η Λιβύη αποτελούσε μέλος του Συμβουλίου Ανθρωπίνων Δικαιωμάτων των "νωμένων Εθνών μάς λέει όλα όσα χρειάζεται να γνωρίζουμε σχετικά με αυτόν τον ανυπόληπτο και πολιτικοποιημένο οργανισμό. " διακυβέρνηση του Gaddafi επί 42 έτη συνέθλιψε συστηματικά κάθε ίχνος ανθρωπίνων δικαιωμάτων στη χώρα του, τώρα δε βιώνουμε τις συνέπειες της νοοτροπίας της βίας επί της οποίας βασίστηκε το τρομοκρατικό του καθεστώς.
<P>
Ωστόσο, θα ήταν άδικο να ξεχωρίσω μόνο τη Λιβύη. Και άλλες χώρες που καταπατούν τα ανθρώπινα δικαιώματα απολαύουν επίσης συμμετοχής στο Συμβούλιο, όπως η Κίνα, η Κούβα, η Σαουδική Αραβία, το Πακιστάν και η Ουγκάντα, όπου διώκονται οι ομοφυλόφιλοι. Παραδόξως, ετέθη μία εποχή θέμα ακόμα και ηγεσίας του Ιράν στην Επιτροπή Ισότητας των Γυναικών. Το Συμβούλιο Ανθρωπίνων Δικαιωμάτων των "νωμένων Εθνών δαπανά επίσης μεγάλο μέρος του χρόνου του δυσφημώντας τον δημοκρατικό σύμμαχό μας, το Ισραήλ.
<P>
Ωστόσο, υποθέτω, κατόπιν σκέψης, ότι το Συμβούλιο αυτό είναι το μόνο που υφίσταται για τα ανθρώπινα δικαιώματα σε επίπεδο "νωμένων Εθνών, θα πρέπει συνεπώς να συμμετέχουμε, αν και με πλήρη επίγνωση των εγγενών αντιφάσεων τού να συγκαταλέγονται βίαια μη δημοκρατικά καθεστώτα στα μέλη του Συμβουλίου Ανθρωπίνων Δικαιωμάτων των "νωμένων Εθνών.
<SPEAKER ID="551" NAME="Struan Stevenson" AFFILIATION="ECR">
(EN) Κύριε Πρόεδρε, θα ήθελα να αναφέρω στη βαρόνη Ashton ότι δεν απάντησε στον συνάδελφο βουλευτή Jan Zahradil στην τελευταία συζήτηση για το Ιράν σχετικά με το θέμα του στρατοπέδου Ashraf. Οι 3.400 άνθρωποι που βρίσκονται εκεί υφίστανται ψυχολογικά βασανιστήρια. Πρόκειται για παραβίαση των ανθρωπίνων δικαιωμάτων τους. Προσφέρουμε 1,2 δισεκατομμύρια ευρώ για την ανοικοδόμηση του Ιράκ, και όμως, κάθε φορά που εγκρίνουμε ένα ψήφισμα στο Σώμα, κάθε φορά που εγκρίνουμε μια γραπτή δήλωση με ευρεία πλειοψηφία, η ιρακινή κυβέρνηση και οι ιρανοί ομόλογοί της απλώς μάς αγνοούν.
<P>
Βασανίζουν ψυχολογικά τους ανθρώπους στο στρατόπεδο Ashraf με 210 μεγάφωνα που εκπέμπουν στη διαπασών μεταδίδοντας προπαγάνδα και εκτοξεύοντας απειλές, ημέρα και νύχτα επί ένα έτος. Απαγορεύουν την πρόσβαση σε φάρμακα και στο νοσοκομείο για τους τραυματίες και οι άνθρωποι πεθαίνουν από καρκίνο.
<P>
Γιατί δεν λέμε: "Σταματήστε, αλλιώς δεν θα λάβετε άλλη βοήθεια, ούτε άλλα χρήματα, από αυτό το Σώμα";
<SPEAKER ID="552" NAME="Diane Dodds" AFFILIATION="NI">
(EN) Κύριε Πρόεδρε, θα ήθελα να ρωτήσω την Ύπατη Εκπρόσωπο, υπό το πρίσμα όλων των γεγονότων που συμβαίνουν στη Λιβύη αυτήν τη στιγμή και την πολυσυζητημένη αγωνία που δικαίως επιδεικνύουμε σχετικά με την παραβίαση των ανθρωπίνων δικαιωμάτων στη Λιβύη, εάν θα υποστηρίξει την υπόθεση όσων στο "νωμένο Βασίλειο είχαν συγγενείς, φίλους και αγαπημένα πρόσωπα που βρήκαν τον θάνατο από έκρηξη Semtex ή θανατώθηκαν με πιστόλια που παρασχέθηκαν από τον συνταγματάρχη Gaddafi και το δολοφονικό του καθεστώς στη Λιβύη. Θα στηρίξει την υπόθεσή τους απέναντι σε όποιο τυχόν νέο καθεστώς προκύψει από τη σύγκρουση στη Λιβύη;
<SPEAKER ID="553" NAME="José Ignacio Salafranca Sánchez-Neyra" AFFILIATION="PPE">
(ES) Κύριε Πρόεδρε, στο πλαίσιο της συζήτησής μας σχετικά με την τρέχουσα κατάσταση των ανθρωπίνων δικαιωμάτων, και υπό το πρίσμα της τελευταίας έκθεσης που συζητήθηκε, θα ήθελα να απευθύνω το εξής ερώτημα στην κ. Ashton.
<P>
Λαμβάνοντας υπόψη την τρέχουσα κατάσταση σε ορισμένες χώρες της βορείου Αφρικής και εντός της περιοχής, πιστεύετε ότι είναι η σωστή στιγμή για την ίδρυση αντιπροσωπείας της Ευρωπαϊκής Ένωσης στο Ιράν;
<SPEAKER ID="554" NAME="Catherine Ashton" LANGUAGE="EN">
Κύριε Πρόεδρε, επιτρέψτε μου να δηλώσω και πάλι ότι ήταν μια πολύ ενδιαφέρουσα και εμπεριστατωμένη συζήτηση, η οποία ανέδειξε μεγάλο αριθμό θεμάτων, για τα οποία οι αξιότιμοι βουλευτές επέδειξαν έντονο ενδιαφέρον.
<P>
Καταρχάς, θα ήθελα να ευχαριστήσω όλους τους αξιότιμους βουλευτές για την ενεργητικότητα και το πάθος με το οποίο διεξήγαγαν την εν λόγω συζήτηση. Αναλογίζομαι το γεγονός ότι έχουν περάσει δύο χρόνια από τη δημοσίευση της έκθεσης της κ. Andrikienσχετικά με την ανάπτυξη του Συμβουλίου Ανθρωπίνων Δικαιωμάτων των "νωμένων Εθνών, συμπεριλαμβανομένου του ρόλου της ΕΕ, καθώς και τα ψηφίσματα που έχουν εγκριθεί από τότε που συντάχθηκε η έκθεση αυτή. Θα ήθελα να την ευχαριστήσω για τις παρατηρήσεις της σχετικά με το έργο που επιτελούμε στην Υπηρεσία Εξωτερικής Δράσης και τις απαρχές του έργου μας για την οικοδόμηση νέων προγραμμάτων για τα ανθρώπινα δικαιώματα.
<P>
Είμαι επίσης πολύ ευτυχής που διαπιστώνω ότι η κ. Hautala θα παραστεί στη σύνοδο του Συμβουλίου. Πιστεύω ότι είναι εξαιρετικά σημαντικό, με τη γνώση και την εμπειρία της, το ότι είναι σε θέση να συμμετάσχει. Ελπίζω επίσης ότι θα στηρίξει τις προσπάθειες που καταβάλλουμε προσπαθώντας να διασφαλιστεί ότι το έργο του Συμβουλίου βελτιώνεται και αυξάνεται. Ακούω τις επικρίσεις που γίνονται εις βάρος του. Πιστεύω ότι όλοι μας πιέζουμε έντονα με την αναθεώρηση προσπαθώντας να καταστήσουμε την αναθεώρηση αυτή κατά το δυνατόν ισχυρότερη. Σίγουρα δεν έχουμε φθάσει όπου θα θέλαμε να είμαστε, τώρα όμως που μερικές από τις συζητήσεις μεταφέρονται στη Νέα Υόρκη, μπορούμε να συνεχίσουμε να εργαζόμαστε και εκεί. Πρόκειται πραγματικά για χώρο εργασίας όπου οι βουλευτές που εργάζονται μαζί μας μπορούν να επιτελέσουν εξαίρετο έργο. Έχω απόλυτη εμπιστοσύνη στη δύναμη της κ. Hautala για την περαιτέρω προώθηση του θέματος.
<P>
Θα ήθελα να αναφερθώ σε ορισμένες από τις επιμέρους ερωτήσεις που μού υποβλήθηκαν. Θα ξεκινήσω με του κ. Howitt, διότι διευκρίνισε ότι υπάρχουν τρεις συγκεκριμένες ερωτήσεις. Όσον αφορά τη Λαϊκή Δημοκρατία του Κονγκό, είμαστε υπέρ ενός ισχυρού ψηφίσματος και, βεβαίως, έχουμε δηλώσει ότι πρέπει να υπάρξει συγκεκριμένη εντολή πλέον σχετικά με αυτήν την ειδική κατάσταση. Σχετικά με την έκθεση Goldstone, προσπαθούμε να συμμετάσχουμε για την εξεύρεση συναινετικής λύσης. Αυτό πράττουμε την παρούσα στιγμή. Στο Πακιστάν, προέβημεν σε διάβημα στις 5 Μαρτίου ειδικά για το άρθρο 40, το οποίο αποτελεί το επίμαχο σημείο.
<P>
Σε όσους αξιότιμους βουλευτές μίλησαν συγκεκριμένα για την ελευθερία της θρησκείας και των πεποιθήσεων, επιτρέψτε μου καταρχάς να δηλώσω ότι πράγματι μιλώ για τις φοβερές τραγωδίες των χριστιανικών κοινοτήτων οπουδήποτε στον κόσμο οι φοβερές αυτές τραγωδίες συμβαίνουν. " γενική παρατήρησή μου είναι ότι πιστεύουμε στο δικαίωμα της ελευθερίας της θρησκείας και των πεποιθήσεων ανεξάρτητα από το ποια μπορεί να είναι η θρησκεία ή οι πεποιθήσεις στο πλαίσιο αυτό. Είναι σημαντικό να συνεχίσουμε να κάνουμε τις εν λόγω δηλώσεις όσο το δυνατόν σαφέστερα όταν σημειώνεται πράξη τρομοκρατίας ή επιθέσεις εις βάρος οποιασδήποτε θρησκείας, συμπεριλαμβανομένου του χριστιανισμού.
<P>
" Ομάδα μου μόλις συναντήθηκε με ομάδα βουλευτών του ΕΚ για να συζητήσουν περαιτέρω σχετικά με τη συνέχει που πρέπει να δώσουμε εν προκειμένω. Έχω ήδη δηλώσει ότι σχεδιάζουμε να πράξουμε κάτι στην παρούσα σύνοδο του Συμβουλίου Ανθρωπίνων Δικαιωμάτων ειδικά για αυτό, επειδή είναι τόσο σημαντικό.
<P>
Ζητώ συγγνώμη που δεν απάντησα για το στρατόπεδο Ashraf. Σκόπευα να το πράξω, όμως γύρισα το χαρτί πολύ γρήγορα. Νομίζω ότι έχουμε συνολικά 3.000 άτομα -ή ίσως 3.400, οι αριθμοί διαφέρουν- και είμαστε σε εβδομαδιαία επαφή με τον Ο"Ε, ο οποίος επισκέπτεται, όπως γνωρίζετε, το στρατόπεδο. Με διαβεβαιώνουν ότι οι βασικές ανάγκες ικανοποιούνται. Ανακύπτουν πραγματικά δύσκολα θέματα, όπως γνωρίζει πολύ καλά ο αξιότιμος βουλευτής, όταν εξετάζει κανείς τι μπορεί να γίνει όσον αφορά το στρατόπεδο Ashraf. Έχω πλήρη επίγνωση των πολύ διαφορετικών απόψεων που ακούγονται για αυτό. Ωστόσο, ο αξιότιμος βουλευτής έχει απόλυτο δίκιο ότι το σημαντικότερο είναι να εξασφαλιστεί η μη παραβίαση των δικαιωμάτων των πολιτών και να διασφαλιστεί η παροχή ανθρωπιστικής στήριξης. Όντως το πράττουμε - ως εκ τούτου γνωρίζω τα σχετικά με τις εβδομαδιαίες εκθέσεις. Αυτό δεν είναι τυχαίο. Συμβαίνει επειδή παρακολουθούμε το θέμα και συζητούμε με την κυβέρνηση, προσπαθώντας να το αντιμετωπίσουμε με τον καλύτερο δυνατό τρόπο.
<P>
Συμφωνώ επίσης ότι είναι πλέον σημαντικό να έχουμε ισχυρή αντιπροσωπεία στη Γενεύη. Και πάλι, η κ. Hautala θέτει συγκεκριμένα το γεγονός ότι μόλις διόρισαμε νέο επικεφαλής της αντιπροσωπείας. Μίλησα με την ομάδα ενόσω ήμουν στη Γενεύη. Έχουμε χωρίσει την αντιπροσωπεία σε δύο μέρη, ώστε να μπορεί το ένα να εστιάσει ιδιαίτερα στα θέματα του Παγκόσμιου Οργανισμού Εμπορίου και το άλλο να εστιάσει πολύ περισσότερο στους φορείς των "νωμένων Εθνών.
<P>
Στις συνομιλίες μου για αυτό, είμαι επίσης σαφής ως προς την ανάγκη καλύτερης και πιο δημιουργικής σκέψης για τον τρόπο με τον οποίο λειτουργούμε στη Γενεύη. Πρέπει να οικοδομήσουμε συμμαχίες για τα ανθρώπινα δικαιώματα και να έχουμε την ευκαιρία να συνομιλούμε με εταίρους ανά τον κόσμο με τους οποίους μπορούμε να στηρίζουμε από κοινού ορισμένα από τα σημαντικότερα ζητήματα που μας απασχολούν. Ελπίζω ότι θα μπορέσουμε να επιτελέσουμε πρόοδο ως προς αυτό κατά τις επόμενες εβδομάδες και μήνες.
<P>
Εάν μου επιτρέπετε να ολοκληρώσω δηλώνοντας ότι συγκινήθηκα πολύ με τα λόγια του κ. Σαλαβράκου, όταν ανέφερε ότι τα ανθρώπινα δικαιώματα είναι στάση ζωής. Πιστεύω ότι αυτό είναι μάλλον σωστό. Το περιγράφω σαν να είναι κάτι τόσο απλό: για να ισχύουν τα ανθρώπινα δικαιώματα για εσάς, χρειάζεται απλά να είστε εδώ και να είστε άνθρωποι. Δεν υπάρχουν άλλα κριτήρια που πρέπει να ισχύουν. Πιστεύω ότι σε όλα όσα πράττουμε, είναι πραγματικά σημαντικό να μην λησμονούμε αυτήν την πολύ απλή βασική αρχή.
<P>
Αξιότιμοι βουλευτές, υπάρχουν πολλά θέματα επί των οποίων διαφωνούμε, πολλά θέματα τα οποία προκαλούν -όπως διαπίστωσα- πραγματική ένταση και ανησυχία, όμως η ικανότητα να μπορούμε να συζητούμε αυτά τα θέματα και η ικανότητα να θέτουμε τη δύναμη των αισθημάτων μας για τα ανθρώπινα δικαιώματα στον πυρήνα των όσων πιστεύουμε είναι απολύτως απαραίτητη.
<P>
Ως τελευταία παρατήρηση, δεν έχω λάβει καμία απόφαση σχετικά με την ίδρυση αντιπροσωπείας στο Ιράν. Πρόκειται εν μέρει για θέμα πόρων αλλά, φυσικά, θα ενημερώσω τους αξιότιμους βουλευτές σχετικά.
<P>
Εν τω μεταξύ, θα ήθελα να σας ευχαριστήσω όλους για τη συζήτηση αυτή, και να διαβεβαιώσω τους αξιότιμους βουλευτές ότι θα πράξω ό,τι μπορώ ώστε να καταστεί το Συμβούλιο Ανθρωπίνων Δικαιωμάτων όσο το δυνατόν αποτελεσματικότερο και -ακόμα σημαντικότερο ακόμα- να εκπροσωπήσω το Ευρωπαϊκό Κοινοβούλιο και την Ευρωπαϊκή Ένωση σε θέματα ανθρωπίνων δικαιωμάτων όσο αποτελεσματικότερα μπορώ.
<SPEAKER ID="555" NAME="José Ignacio Salafranca Sánchez-Neyra" AFFILIATION="PPE">
(ES) Κύριε Πρόεδρε, πραγματικά δεν κατάλαβα την απάντηση της κ. Ashton. Δεν είμαι σίγουρος αν μου έδωσε απάντηση, αν δήλωσε ότι θα απαντήσει αργότερα στην ερώτησή μου σχετικά με το εάν είναι η κατάλληλη στιγμή για την ίδρυση αντιπροσωπείας της Ευρωπαϊκής Ένωσης στο Ιράν με βάση τις σημερινές ανησυχίες για τα ανθρώπινα δικαιώματα ή ακόμα και αν δόθηκε εντέλει κάποια απάντηση. Δεδομένου ότι δεν κατάλαβα την απάντηση, θα ήθελα να επαναλάβω την ερώτησή μου.
<SPEAKER ID="556" NAME="Catherine Ashton" LANGUAGE="EN">
Κύριε Πρόεδρε, απαντώντας στον κ. Salafranca Sánchez-Neyra, προσπαθούσα να εξηγήσω ότι τίθενται δύο ζητήματα. Το ένα είναι οι πόροι, αναπόφευκτα. Το δεύτερο είναι ότι θα απαιτήσει τη λήψη απόφασης και την υποβολή προτάσεων εκ μέρους μου, προφανώς αν μη τι άλλο προς την Επιτροπή, σχετικά με την ίδρυση αντιπροσωπείας. Θα υπάρξει συζήτηση στο Συμβούλιο Εξωτερικών Υποθέσεων, το δε Κοινοβούλιο θα καταθέσει επίσης άποψη επ' αυτού. Δεν είχα καμία συζήτηση με κανέναν σχετικά με το να γίνει αυτό την παρούσα στιγμή. Όπως γνωρίζετε πολύ καλά, η δέσμευσή μου αυτήν τη στιγμή ως προς το Ιράν αφορά σε μεγάλο βαθμό τις συνομιλίες για τα πυρηνικά και τα ζητήματα των ανθρωπίνων δικαιωμάτων.
<SPEAKER ID="557" NAME="Πρόεδρος">
Έχω λάβει έξι προτάσεις ψηφίσματοςπου κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 10 Μαρτίου, στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="558" NAME="Tunne Kelam" LANGUAGE="EN">
Υπό το πρίσμα της τρέχουσας κατάστασης στη βόρειο Αφρική, και λαμβάνοντας υπόψη το γεγονός ότι τα ανθρώπινα δικαιώματα παραβιάζονται περισσότερο από ποτέ σε ολόκληρο τον κόσμο, το έργο του Συμβουλίου Ανθρωπίνων Δικαιωμάτων των "νωμένων Εθνών πρέπει να μεταρρυθμιστεί. Το Συμβούλιο Ανθρωπίνων Δικαιωμάτων των "νωμένων Εθνών πρέπει να δρα έγκαιρα και να αντιδρά αποτελεσματικά στις νέες προκλήσεις. Δυστυχώς, δεν είναι αυτή η πραγματικότητα. Το πρόβλημα θα μπορούσε εν μέρει να επιλυθεί με την πραγματοποίηση πρόσθετων συνεδριάσεων, πέραν της τρέχουσας. Περαιτέρω, το Συμβούλιο Ανθρωπίνων Δικαιωμάτων των "νωμένων Εθνών πρέπει να επανεξετάσει σοβαρά το καθεστώς συμμετοχής ώστε να διασφαλιστεί ότι τα μέλη του πληρούν τα ελάχιστα κριτήρια. Είναι ντροπή το γεγονός ότι δικτατορίες όπως η Λιβύη μπορούν τόσο εύκολα να λάβουν μια θέση στο σώμα που αποσκοπεί στη διαφύλαξη των ανθρωπίνων δικαιωμάτων. " αξιοπιστία του Συμβουλίου Ανθρωπίνων Δικαιωμάτων των "νωμένων Εθνών εκτίθεται, περισσότερο από ποτέ, σε κίνδυνο λόγω της συμπεριφοράς που απορρέει από πολιτικά κίνητρα . Χρησιμοποιώντας την ΕΥΕΔ, η ΕΕ έχει πλέον την ευκαιρία να εκφάζει μια κοινή θέση και να λειτουργεί ως διεθνής παράγοντας. " Αντιπρόεδρος/Ύπατη Εκπρόσωπος οφείλει να εξασφαλίσει ότι οι ενέργειες έχουν συνοχή και ότι υφίσταται αποτελεσματικός συντονισμός μεταξύ των αντιπροσωπειών της ΕΕ στη Γενεύη και τη Νέα Υόρκη. Δεν υπάρχει καμία πρακτική εναλλακτική λύση πλην της κοινοτικής εξωτερικής πολιτικής με βάση τις αξίες.
<SPEAKER ID="559" NAME="Alexander Mirsky" LANGUAGE="EN">
Δεν μπορεί να εγκριθεί κανένα πειστικό και αποτελεσματικό ψήφισμα ενόσω τα ανθρώπινα δικαιώματα παραβιάζονται εμφανώς εντός της Ευρωπαϊκής Ένωσης. Όλες οι έντονες δηλώσεις και τα λόγια μετατρέπονται σε κυνισμό και υπονομεύουν τη βάση του αγώνα κατά της παγκόσμιας αδικίας και των ψεμάτων. " Ευρωπαϊκή Ένωση δεν πρέπει να δίδει συμβουλές σε τρίτες χώρες ενώ στο δικό της έδαφος, και συγκεκριμένα στη Λετονία, η κυβέρνηση αντιμετωπίζει το ψήφισμα του Κοινοβουλίου της 11ης Μαρτίου 2004 με περιφρόνηση και χλευασμό. Είναι απαράδεκτο να ζητείται από άλλες χώρες να πράξουν όσα η Ευρωπαϊκή Ένωση δεν είναι σε θέση να ζητήσει από τη Λετονία να πράξει. Πώς μπορεί η ΕΕ να αποκαλείται "ενωμένη", όταν οι κανόνες δεν ισχύουν για κάθε κράτος μέλος; Έως ότου τεθεί σε εφαρμογή το ψήφισμα για τους 335.000 μη λεττονούς πολίτες, δεν έχει νόημα να ζητούμε αλλαγές στον τομέα των ανθρωπίνων δικαιωμάτων σε τρίτες χώρες. Πρόκειται για βάναυσο χλευασμό της δημοκρατίας και των ανθρωπίνων δικαιωμάτων.
<SPEAKER ID="560" NAME="Joanna Senyszyn" LANGUAGE="PL">
Είναι θετικό το γεγονός ότι στο πρόγραμμα της 16ης συνόδου του Συμβουλίου Ανθρωπίνων Δικαιωμάτων των "νωμένων Εθνών, παράλληλα με το γενικότερο πρόβλημα του σεβασμού των ανθρωπίνων δικαιωμάτων, έχουν συμπεριληφθεί εκθέσεις και συναντήσεις επιστημονικών ομάδων σχετικά με τα δικαιώματα του παιδιού, τη βία κατά των γυναικών, τα δικαιώματα των εθνικών, εθνοτικών, θρησκευτικών και γλωσσικών μειονοτήτων και την καταπολέμηση της τρομοκρατίας. Θα υποβληθεί επίσης στη σύνοδο διαπεριφερειακή δήλωση σχετικά με τα δικαιώματα των λεσβιών, ομοφυλοφίλων, αμφιφυλοφίλων και διεμφυλικών ατόμων (ΛΟΑΔ). Το Συμβούλιο Ανθρωπίνων Δικαιωμάτων των "νωμένων Εθνών έχει ανάγκη από νέα νομικά μέσα για τη συνεχή παρακολούθηση των επανειλημμένων παραβιάσεων των ανθρωπίνων δικαιωμάτων και την ταχεία αντίδραση σε επείγουσες καταστάσεις που προκύπτουν εξαιτίας της πολιτικής κατάστασης σε ολόκληρο τον κόσμο (Τυνησία, Αίγυπτος, Ιράν, Λευκορωσία). Ως εκ τούτου, υποστηρίζω την ιδέα που προτείνεται στο ψήφισμα για ανεξάρτητα "εναύσματα" τα οποία θα επιτρέπουν ταχεία αντίδραση σε κρίσεις ανθρωπίνων δικαιωμάτων. Επικροτώ τη σύσταση της νέας Διεύθυνσης για τα Ανθρώπινα Δικαιώματα και τη Δημοκρατία και τη δημιουργία ομάδας εργασίας για τα ανθρώπινα δικαιώματα στο Συμβούλιο της ΕΕ με έδρα τις Βρυξέλλες, επειδή αυτό θα συμβάλει στη βελτίωση του συντονισμού και της παρακολούθησης της κοινοτικής πολιτικής για τα ανθρώπινα δικαιώματα. Σημαντικό ρόλο πρέπει να διαδραματίζει ο υψηλού επιπέδου Ειδικός Εκπρόσωπος της ΕΕ για τα Ανθρώπινα Δικαιώματα. Πρέπει επίσης να διεξάγονται συναντήσεις επιστημονικών ομάδων του Συμβουλίου Ανθρωπίνων Δικαιωμάτων των "νωμένων Εθνών μεταξύ των συνόδων, οι δε σύνοδοι αυτές καθαυτές πρέπει να μεταφερθούν σε άλλες περιοχές, μεταξύ άλλων σε μέρη όπου βρίσκονται σε εξέλιξη συγκρούσεις. Τέλος, θα ήθελα επίσης να απευθύνω έκκληση προς τα κράτη μέλη της ΕΕ να σέβονται τα ανθρώπινα δικαιώματα στην εσωτερική τους πολιτική, διότι σε αντίθετη περίπτωση αποδυναμώνεται η θέση της Ένωσης στο Συμβούλιο Ανθρωπίνων Δικαιωμάτων των "νωμένων Εθνών .

<CHAPTER ID="018">
Συμφωνία TRIPS και πρόσβαση σε φάρμακα (συζήτηση) 
<SPEAKER ID="373" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης των βουλευτών Gianluca Susta και Johan Van Hecke, εξ ονόματος της Ομάδας ALDE, Kader Arif, εξ ονόματος της Ομάδας PSE, Γεωργίου Παπαστάμκου, εξ ονόματος της Ομάδας PPE-DE, Vittorio Agnoletto και Helmuth Markov, εξ ονόματος της Ομάδας GUE/NGL, Carl Schlyter, εξ ονόματος της Ομάδας Verts/ALE, και Cristiana Muscardini, εξ ονόματος της Ομάδας UEN, προς το Συμβούλιο, σχετικά με τη συμφωνία TRIPS και την πρόσβαση στα φάρμακα - B6-0130/2007), και
<P>
της προφορικής ερώτησης των βουλευτών Gianluca Susta και Johan Van Hecke, εξ ονόματος της Ομάδας ALDE, Kader Arif, εξ ονόματος της Ομάδας PSE, Γεωργίου Παπαστάμκου, εξ ονόματος της Ομάδας PPE-DE, Vittorio Agnoletto και Helmuth Markov, εξ ονόματος της Ομάδας GUE/NGL, Carl Schlyter, εξ ονόματος της Ομάδας Verts/ALE, Cristiana Muscardini, εξ ονόματος της Ομάδας UEN, προς την Επιτροπή, σχετικά με τη συμφωνία TRIPS και την πρόσβαση στα φάρμακα - B6-0131/2007)
<SPEAKER ID="374" NAME="Gianluca Susta " AFFILIATION="ALDE">
συντάκτης. - (IT) Κυρία Πρόεδρε, κυρίες και κύριοι, ευχαριστώ τους σκιώδεις εισηγητές και τη γραμματεία της Επιτροπής Διεθνούς Εμπορίου για την υποστήριξη που παρείχαν στο έργο μας. " πρόσβαση των φτωχότερων χωρών στα φάρμακα αποτελεί για εμάς προτεραιότητα, σε σχέση μάλιστα και με τις διεθνείς δεσμεύσεις που έχουμε αναλάβει. Δεν μπορούμε, συνεπώς, να αρκεσθούμε στην άκριτη αποδοχή του πρωτοκόλλου της συμφωνίας TRIPS και να θεωρήσουμε ότι με αυτό θα επιλυθεί το ζήτημα.
<P>
Κύριοι της Επιτροπής και του Συμβουλίου, οι γενικόλογες δεσμεύσεις δεν αρκούν πλέον. " Ευρωπαϊκή Ένωση μπορεί και πρέπει να κάνει περισσότερα και, εφόσον δεν είναι ρεαλιστική η πρόταση επαναδιαπραγμάτευσης του πρωτοκόλλου, εάν το Συμβούλιο επιθυμεί να λάβει τη σύμφωνη γνώμη του Κοινοβουλίου, πρέπει να αναλάβει σαφή δέσμευση και να δηλώσει ότι ο μηχανισμός που δημιουργήθηκε με την απόφαση του ΠΟΕ της 30ής Αυγούστου 2003 αποτελεί ένα μικρό μόνο μέρος της λύσης του προβλήματος. Αυτό σημαίνει ότι θα διασφαλισθεί στα κράτη μέλη το δικαίωμα να προσφύγουν στο άρθρο 30 της συμφωνίας TRIPS στην εθνική τους νομοθεσία σχετικά με τα διπλώματα ευρεσιτεχνίας, προκειμένου να εγκριθεί η παραγωγή και η εξαγωγή για την αντιμετώπιση των αναγκών της δημόσιας υγείας στα κράτη μέλη που κάνουν εισαγωγές.
<P>
Σημαίνει επίσης ότι θα περιορισθεί η εντολή της Επιτροπής στις διαπραγματεύσεις των συμφωνιών οικονομικής εταιρικής σχέσης με τις φτωχότερες χώρες, έτσι ώστε να μην συμπεριληφθούν διατάξεις που υπερβαίνουν τη συμφωνία TRIPS. Σημαίνει την υποστήριξη των αναπτυσσόμενων χωρών που χρησιμοποιούν τις δυνατότητες που παρέχει η συμφωνία TRIPS για την παροχή βασικών φαρμάκων σε λογικές τιμές. Την υποστήριξη στρατηγικών ομαδικής βοήθειας για τη διασφάλιση οικονομιών κλίμακας στην παραγωγή φαρμάκων κοινόχρηστης ονομασίας σε προσιτές τιμές και για την παροχή κινήτρων άμεσων επενδύσεων σε τοπικές εγκαταστάσεις παραγωγής.
<P>
Σημαίνει την ενεργό υποστήριξη των δραστηριοτήτων της διακυβερνητικής ομάδας εργασίας για τη δημόσια υγεία, την καινοτομία και την πνευματική ιδιοκτησία στο πλαίσιο της Παγκόσμιας Οργάνωσης Υγείας. Σημαίνει την αναγνώριση ότι η Ευρωπαϊκή Ένωση πρέπει να λάβει επειγόντως συμπληρωματικά μέτρα, προκειμένου να προωθήσει τη μεταφορά τεχνολογίας, την έρευνα, την ενίσχυση των ικανοτήτων και τους μηχανισμούς περιφερειακού εφοδιασμού για τις φτωχότερες περιοχές του πλανήτη. Σημαίνει τη διασφάλιση ειδικού επιπέδου χρηματοδότησης, προκειμένου να ενισχυθούν ή να δημιουργηθούν εγκαταστάσεις παραγωγής φαρμάκων τοπικής ιδιοκτησίας στις αναπτυσσόμενες χώρες και να αυξηθεί η συνολική χρηματοδότηση συμπράξεων δημόσιου-ιδιωτικού τομέα για την έρευνα και την ανάπτυξη ιδιαίτερα σημαντικών φαρμάκων στις αναπτυσσόμενες χώρες.
<P>
Πιστεύουμε, συνεπώς, ότι έχουμε συμβάλει θετικά στην αντιμετώπιση ενός πραγματικά επείγοντος προβλήματος, όπως αποδεικνύουν και οι εικόνες που καταφθάνουν από τις φτωχότερες περιοχές του κόσμου. " πρωτοβουλία τώρα περνά στα χέρια του Συμβουλίου και της Επιτροπής και, εάν υπάρξουν έγκαιρες, συγκεκριμένες και όχι γενικόλογες απαντήσεις, το Ευρωπαϊκό Κοινοβούλιο θα παράσχει χωρίς καθυστέρηση τη σύμφωνη γνώμη του, όπως του ζητήθηκε.
<SPEAKER ID="375" NAME="Kader Arif " AFFILIATION="PSE">
συντάκτης. - (FR) Κυρία Πρόεδρε, κυρίες και κύριοι, αν επιδιώξαμε σήμερα να υποβάλουμε ερώτηση προς το Συμβούλιο και την Επιτροπή, αυτό συμβαίνει γιατί η συγκατάθεση η οποία μας ζητήθηκε για την τροποποίηση της συμφωνίας TRIPS με σκοπό να γίνει τελική η μεταβατική λύση του Αυγούστου 2003 εγείρει αρκετά θέματα. Πράγματι, μετά τη συζήτηση που έλαβε χώρα στην κοινοβουλευτική επιτροπή σχετικά με αυτόν τον μηχανισμό, όλοι οι εμπειρογνώμονες που μίλησαν ήσαν ομόφωνοι στην επίκριση αυτής της λύσης, η οποία επιλύει μόνον μικρό αριθμό από τα προβλήματα που αντιμετωπίζουν οι χώρες που δεν έχουν ικανότητα παραγωγής φαρμάκων, και, κατά συνέπεια, από τις δυσκολίες που έχουν οι πληθυσμοί τους να αποκτήσουν πρόσβαση σε ιατροφαρμακευτική περίθαλψη.
<P>
Παρότι υπήρχε η αντίληψη ότι θα παρείχε ταχεία και αποτελεσματική απάντηση, ο μηχανισμός αυτός θεωρείται πολύπλοκος, ακόμη δε και αναποτελεσματικός. Παρά τη δέσμευση που ανέλαβε το Συμβούλιο και η Επιτροπή έναντι του Κοινοβουλίου, ουδεμία αξιολόγηση έχει διεξαχθεί. Κατά συνέπεια, παραμένουν αμφιβολίες σχετικά με αυτό το θέμα. "Ουδέποτε αξιολογήθηκε διότι ουδέποτε χρησιμοποιήθηκε", μας απαντούν από την Επιτροπή η οποία ισχυρίζεται ότι αυτό δεν σημαίνει ότι είναι αναποτελεσματικός. Αυτή είναι μια ωραία ρητορική που βασίζεται στην αντιστροφή της λογικής, αλλά κατ' ουδένα τρόπο δεν αποτελεί απάντηση με επιχειρηματολογία. Οι ερωτήσεις που έθεσαν οι βουλευτές του ΕΚ είναι οι εξής: γιατί αυτή η λύση δεν χρησιμοποιήθηκε ποτέ; Ανταποκρίνεται στο πεδίο του προβλήματος που τίθεται; Αν όχι, τι νέα μέτρα θα πρέπει να θεσπίσει η Ένωση με σκοπό να επιτύχει τον δηλωθέντα στόχο; Δεν μπορεί να υπάρχει διαφορά μεταξύ αυτού που λέγουμε ότι θα κάνουμε και αυτού που πράγματι πράττουμε.
<P>
Στις δηλώσεις της, η Ένωση υποστηρίζει τη Δήλωση της Ντόχα, τις ευελιξίες της συμφωνίας TRIPS και τα κράτη μέλη που έχουν προσφύγει σε αυτές. Προβαίνει επίσης σε δέσμευση να μην ζητήσει να υπαχθούν οι αναπτυσσόμενες χώρες στους νέους κανόνες για την πνευματική ιδιοκτησία οι οποίοι είναι πιο αυστηροί από αυτούς που ορίστηκαν στον ΠΟΕ, καθώς αυτό θα υπονόμευσε την πραγματική πρόσβαση στη θεραπεία. Ωστόσο, αυτές οι δηλώσεις δεν έχουν τεθεί σε εφαρμογή.
<P>
Ας αρχίσουμε από το να καταλάβουμε τι εννοούμε. Επί παραδείγματι, τι εννοούμε με τον όρο ευελιξία; Κατά τη γνώμη μας, η έννοια αυτή περικλείει όλες τις ευελιξίες, όχι μόνον τη λύση του 2003. Ωστόσο, στις δηλώσεις της η Επιτροπή αναφέρεται αποκλειστικά σε αυτήν. Όσον αφορά τους κανόνες πνευματικής ιδιοκτησίας που βαίνουν πέραν της συμφωνίας TRIPS, πώς τους ορίζουμε; Αναγνωρίζουμε τους ίδιους κανόνες; Στις δηλώσεις της, η Επιτροπή αποφεύγει να καταφύγει σε τέτοιους κανόνες, αλλά οι διαπραγματεύσεις που έχουν διεξαχθεί δεν αντικατοπτρίζουν απαραίτητα αυτή τη δέσμευση. Οι εκπρόσωποι της Επιτροπής έστω και κατά καιρούς αιτιολογούν την προσφυγή της σε αυτούς τους κανόνες χάριν της καταπολέμησης της παραποίησης/απομίμησης, αλλά αυτό εμπίπτει σε εντελώς διαφορετική συζήτηση. Τέλος, πρέπει να δοθεί σαφή πολιτική στήριξη σε κάθε χώρα που χρησιμοποιεί μέσον ευελιξίας, οποιοδήποτε και αν είναι αυτό, πράγμα που σήμερα δεν συμβαίνει.
<P>
Αυτό που ζητούμε είναι διαφάνεια και μια ισορροπία ανάμεσα στη δημόσια συζήτηση και στις διαπραγματεύσεις που διεξάγονται κεκλεισμένων των θυρών. Είμαστε πεπεισμένοι ότι το πρόβλημα που εγείρεται έχει πολύ περισσότερες προεκτάσεις από το να δώσουμε απλά τη συγκατάθεσή μας για ένα διεθνές πρωτόκολλο. Πρόκειται για ένα πολύ ευρύτερο πολιτικό και ανθρωπιστικό πρόβλημα που απαιτεί μια αληθινή πολιτική βούληση για την αντιμετώπιση των προκλήσεων που τίθενται. Τώρα θέλουμε σαφείς δεσμεύσεις, και δεσμεύσεις επί πολλών σημείων, που περιλαμβάνονται όλες στο ψήφισμά μας το οποίο θα τεθεί σε ψηφοφορία αύριο. Αυτό συνδέεται με κοινή δήλωση πολιτικής με το Κοινοβούλιο, πριν από την ψηφοφορία μας. Δεν θα αρκεσθούμε σε μια ακόμη συζήτηση που θα στερείται οιασδήποτε σαφούς δέσμευσης. Θέλουμε επίσημη δέσμευση από το Συμβούλιο και την Επιτροπή που θα εγγυάται ότι η Ευρώπη θα συμμετέχει περισσότερο στην εξεύρεση νέων λύσεων και ότι θα καταβάλλει προσπάθειες για να κάνει αυτό που επιθυμούν οι συμπολίτες μας και να καταστεί ηγετικός παράγοντας στη μάχη για την εξασφάλιση πρόσβασης στα φάρμακα σε προσιτές τιμές για όλους τους ανθρώπους στον κόσμο.
<SPEAKER ID="376" NAME="Γεώργιος Παπαστάμκος " AFFILIATION="PPE-DE">
Συντάκτης. - Κύρια Πρόεδρε, ευχαριστώ τους συναδέλφους για τη συνεργασία που είχαμε, η οποία και μας επέτρεψε να διαμορφώσουμε την κοινή πρόταση ψηφίσματος.
<P>
Ως γνωστόν η Ένωση έχει διαδραματίσει καθοριστικό ρόλο στην επίτευξη της συζητούμενης συμφωνίας στο πλαίσιο του ΠΟΕ. Είναι μεταξύ των ελαχίστων μελών που έχουν υιοθετήσει εκτελεστική, εσωτερική νομοθεσία. Αναγνωρίζουμε βεβαίως ότι δεν έχει γίνει έως σήμερα χρήση του προβλεπόμενου μηχανισμού.
<P>
Οι αμφιβολίες ως προς την αποτελεσματικότητα του μηχανισμού που προβλέπει το Πρωτόκολλο της συμφωνίας TRIPS είναι εύλογες. Όμως η τροποποίηση της συμφωνίας TRIPS υπήρξε αποτέλεσμα μακροσκελούς και κοπιώδους διαπραγμάτευσης στο πλαίσιο του ΠΟΕ. " επαναδιαπραγμάτευση, ακόμη και αν ήθελε θεωρηθεί εφικτή, θα έχει αβέβαια αποτελέσματα.
<P>
" Ένωση καλείται να καταστήσει λειτουργικό τον εν λόγω μηχανισμό με όλα τα μέσα που διαθέτει. Παράλληλα θα πρέπει να ενθαρρύνει τη μεταφορά τεχνογνωσίας και τεχνολογίας και την έρευνα στις αναπτυσσόμενες χώρες.
<P>
Οι υποχρεωτικές άδειες είναι μία μόνο πτυχή των προβλημάτων που σχετίζονται με τη δημόσια υγεία στις αναπτυσσόμενες χώρες. Απαιτούνται παράλληλα μέτρα που στοχεύουν στη βελτίωση των συστημάτων υγειονομικής περίθαλψης και των υποδομών. " στοχευμένη αναπτυξιακή βοήθεια της Ένωσης μπορεί να διαδραματίσει σημαντικό ρόλο προς την κατεύθυνση αυτή.
<P>
Επίσης θα ήθελα να τονίσω τη σημασία των διασφαλίσεων κατά της εκτροπής του εμπορίου. Τα φάρμακα θα πρέπει να φθάνουν και να παραμένουν στους πληθυσμούς των χωρών για τις οποίες δημιουργήθηκε αυτός ο μηχανισμός. Θεωρώ ότι η Ευρωπαϊκή Ένωση πρέπει να αποδεχθεί το συντομότερο την τροποποίηση της συμφωνίας TRIPS.
<P>
Κλείνοντας θα ήθελα να πω ότι απαιτείται μια σύνολη προσέγγιση, η οποία να περιλαμβάνει τόσο την πρόληψη όσο και τη θεραπεία.
<P>
(Χειροκροτήματα)
<SPEAKER ID="377" NAME="Vittorio Agnoletto " AFFILIATION="GUE/NGL">
συντάκτης. - (IT) Κυρία Πρόεδρε, κυρίες και κύριοι, όπως επεσήμαναν οι "Γιατροί χωρίς σύνορα" σε μια δημοσίευσή τους τον Σεπτέμβριο του 2006, ο μηχανισμός εξαγωγής που προβλέπει η απόφαση της 30ής Αυγούστου 2003 προσέθεσε έναν τόσο μεγάλο αριθμό περιορισμών και τεχνικών-διοικητικών εμποδίων που ουσιαστικά κατέστησαν αδύνατη τη χρήση του μέχρι σήμερα. Με το ψήφισμα της 2ας Δεκεμβρίου 2004, το Κοινοβούλιο ζήτησε μια συγκεκριμένη δέσμευση από την Επιτροπή και από το Συμβούλιο.
<P>
Στις 30 Νοεμβρίου 2006 το Ευρωπαϊκό Κοινοβούλιο έλαβε και πάλι μια αποφασιστική θέση σχετικά με το ζήτημα της πρόσβασης στα φάρμακα στον Νότο και ενέκρινε ομόφωνα ένα ψήφισμα, με το οποίο, διαβάζω επί λέξει, καλούσε την Επιτροπή "να αναγνωρίσει, πέντε χρόνια μετά την έγκριση της Δήλωσης της Ντόχα, ότι η εφαρμογή της αποτελεί αποτυχία, εφόσον ο ΠΟΕ δεν έχει λάβει καμία κοινοποίηση για τα υποχρεωτικά φάρμακα από χώρα εξαγωγής ή από χώρα εισαγωγής, ούτε καμία κοινοποίηση βάσει της απόφασης της 30ής Αυγούστου 2003 του Γενικού Συμβουλίου του ΠΟΕ σχετικά με την εφαρμογή της παραγράφου 6 της Δήλωσης της Ντόχα". Δεύτερον, το Κοινοβούλιο τους καλούσε "να προβούν στις απαραίτητες ενέργειες στον ΠΟΕ, σε συνεργασία με τις αναπτυσσόμενες χώρες, για την τροποποίηση της Συμφωνίας TRIPS και των διατάξεων της που βασίζονται στην απόφαση της 30ής Αυγούστου 2003, προκειμένου να καταργηθούν, κυρίως, οι περίπλοκες, χρονοβόρες διαδικαστικές ενέργειες για την έγκριση υποχρεωτικών αδειών".
<P>
Μέχρι σήμερα, έξι μήνες αργότερα, παρά τις παροτρύνσεις από όλες τις κοινοβουλευτικές ομάδες, ούτε το Συμβούλιο ούτε η Επιτροπή θεώρησαν αναγκαίο να δώσουν μια απάντηση στο Ευρωπαϊκό Κοινοβούλιο. " ανυποχώρητη υπεράσπιση ενός μηχανισμού όπως αυτός της 30ής Αυγούστου 2003, ο οποίος αναπαράγεται πιστά στις τροπολογίες για τις συμφωνίες TRIPS που θέλει να επικυρώσει η Ευρωπαϊκή Ένωση, αποτελεί μια πολύ σαφή επιλογή πλευράς. Είναι μια επιλογή που συντάσσεται στο πλευρό των μεγάλων πολυεθνικών φαρμακοβιομηχανιών, εγκαταλείποντας χωρίς έρευνα και χωρίς θεραπεία εκατομμύρια ασθενείς στις φτωχές χώρες στο έλεος θανατηφόρων για αυτούς ασθενειών, όπως είναι το AIDS, η φυματίωση, η ελονοσία και δεκάδες άλλες ξεχασμένες νόσοι. Μια επιλογή που δεν μπορεί να γίνει αποδεκτή από αυτό το Σώμα, το οποίο πιστεύει πως τα ανθρώπινα δικαιώματα του συνόλου είναι υπεράνω του κέρδους των λίγων.
<SPEAKER ID="378" NAME="Carl Schlyter " AFFILIATION="Verts/ALE">
συντάκτης. - (SV) Φανταστείτε να πηγαίνετε στον γιατρό, και προκειμένου να ανταποκριθείτε οικονομικά στη θεραπεία, να είστε αναγκασμένοι να πληρώσετε όλο τον ετήσιο μισθό της οικογένειάς της. Φανταστείτε να πηγαίνετε στον γιατρό και να είστε αναγκασμένοι να επιλέξετε μεταξύ της αγοράς φαρμάκων για σας και όχι φαγητού για τα παιδιά σας, ή φαγητού για τα παιδιά και όχι φαρμάκων για σας. Αυτή είναι μια επιλογή που αντιμετωπίζουν εκατομμύρια άνθρωποι σήμερα. Δύο χρόνια πριν συμμετείχα στην Πρωτοβουλία Φάρμακα για τις Παραμελημένες Ασθένειες. Υπάρχουν πολλοί από εμάς που έφεραν την πρωτοβουλία εδώ στο Κοινοβούλιο για να εκπονηθεί αυτή η έκθεση και η συνεργασία μεταξύ μας ήταν εξαιρετική. Είμαστε απολύτως σύμφωνοι σε αυτά τα θέματα. Θέλω να τονίσω στην Επιτροπή ότι το Κοινοβούλιο αντιμετωπίζει πολύ σοβαρά την ανάγκη για κανόνες που εξασφαλίζουν την πρόσβαση στα φάρμακα. Σήμερα, 12 εκατομμύρια άνθρωποι πεθαίνουν κάθε χρόνο εξαιτίας έλλειψης φαρμάκων, κυρίως φαρμάκων που σχεδιάζονται για την καταπολέμηση τροπικών ασθενειών. Οι ασθενείς είναι φτωχοί, και δεν είναι επικερδές να γίνονται έρευνες γι' αυτούς, οπότε δεν έχουμε νέα φάρμακα. Επομένως πρέπει να επιλύσουμε, καταρχάς, το θέμα της πρόσβασης στα υπάρχοντα φάρμακα και, δεύτερον, της έρευνας για νέα φάρμακα και της ανάπτυξης αυτών των φαρμάκων, επειδή αυτές οι χώρες δεν θα είναι ποτέ σε θέση να αφήσουν τη φτώχεια πίσω τους αν οι λαοί τους ασθενούν. Οι συμφωνίες TRIPS+ ασφαλώς δεν πρέπει να ενσωματωθούν στις συμφωνίες οικονομικής εταιρικής σχέσης και να υπονομεύσουν την ικανότητα αυτών των χωρών να παρέχουν φάρμακα στους πληθυσμούς τους.
<P>
Στον χρόνο αγόρευσης που έχω στη διάθεσή μου, δεν έχω καν τον χρόνο να εξετάσω εν συντομία όλους τους τρόπους με τους οποίους η Επιτροπή προσπαθεί επί του παρόντος να επιβάλλει τη συμπερίληψη των διαφόρων θεμάτων που σχετίζονται με τα διπλώματα ευρεσιτεχνίας στις διαπραγματεύσεις σχετικά με τις οικονομικές εταιρικές σχέσεις. Ζητάμε να σταματήσετε να το κάνετε αυτό.
<P>
Όσον αφορά την έρευνα, πρέπει να έχουμε ένα ταμείο σε επίπεδο ΕΕ ή έναν καθολικό φόρο επί των κερδών στις φαρμακευτικές εταιρείες. Διαφορετικά, δεν θα παράγουμε ποτέ τα φάρμακα που μπορούν να βγάλουν αυτούς τους λαούς από τη φτώχεια. Το δικαίωμα στην επιβίωση προηγείται όλων των άλλων δικαιωμάτων.
<SPEAKER ID="379" NAME="Cristiana Muscardini " AFFILIATION="UEN">
συντάκτρια. - (IT) Κυρία Πρόεδρε, κυρίες και κύριοι, ευχαριστώ τον κ. Susta και όλους τους συναδέλφους που επέτρεψαν την ολοκλήρωση αυτής της προσπάθειας, η οποία καλύπτει πολλούς τομείς, και τη δρομολόγηση αυτής της πολιτικής πρωτοβουλίας που ζητά τη διασφάλιση της πρόσβασης στα φάρμακα σε λογικές και προσιτές τιμές για τους κατοίκους των φτωχότερων χωρών του πλανήτη. Εάν η ακραία φτώχεια είναι ένα σοβαρό κοινωνικό πρόβλημα, όταν συνοδεύεται από σοβαρές ασθένειες, όπως συμβαίνει συχνά, αποτελεί την απόλυτη εξαθλίωση. Αυτό είναι το κεντρικό μήνυμα που θέλουμε να εκπέμψουμε.
<P>
" συμφωνία που επετεύχθη στο πλαίσιο του ΠΟΕ, η μόνη ίσως εφικτή νομική οδός στο πλαίσιο της πολυμέρειας για να διευκολυνθεί η πρόσβαση στα φάρμακα σε χαμηλές τιμές, δημιουργεί αρκετές αμφιβολίες. Θεσπίσθηκε ένας μηχανισμός εξαίρεσης, ο οποίος, αν και αξιέπαινος στις προθέσεις, δεν λειτουργεί λόγω των περιοριστικών ρητρών που τον συνοδεύουν, των πολυάριθμων και περίπλοκων διοικητικών διατυπώσεων που καθιστούν δύσκολη την εφαρμογή του, και λόγω της αντικειμενικής αδυναμίας εκμετάλλευσης των πλεονεκτημάτων του προτεινόμενου μηχανισμού από τις δυνητικά δικαιούχες χώρες.
<P>
Λίγες χώρες έχουν επικυρώσει μέχρι στιγμής τη συμφωνία και -γεγονός ακόμη πιο ανησυχητικό- καμία χώρα δεν προσέφυγε στη βοήθεια αυτού του μέσου. Θα πρέπει να εξακριβώσουμε με νηφαλιότητα τι δεν λειτουργεί σωστά και να εξετάσουμε πώς μπορούμε να το αντιμετωπίσουμε. Πρέπει να έχουμε την τόλμη να προχωρήσουμε ακόμη παραπέρα και να παραδεχθούμε ότι η συμφωνία de minimis παρέχει μερική μόνο λύση στο ουσιαστικό πρόβλημα, πράγμα που θέτει υπό αμφισβήτηση την αποτελεσματικότητα των κανόνων πολυμέρειας του ΠΟΕ. Θα πρέπει να προτείνουμε σε ευρωπαϊκό επίπεδο μέτρα που υπερβαίνουν αυτήν τη συμφωνία και μπορούν να συμβάλουν θετικά στην πρόσβαση στα φάρμακα σε προσιτές τιμές, βοηθώντας κατ' αυτόν τον τρόπο να σωθούν πολλές ανθρώπινες ζωές.
<P>
Πρέπει να ενθαρρύνουμε τη μεταφορά της έρευνας και της τεχνολογίας για να διευκολύνουμε την παραγωγή φαρμάκων στις φτωχές χώρες. Καθήκον της Επιτροπής είναι να επαγρυπνεί, καθώς πολύ συχνά στις φτωχές χώρες διατίθενται παραποιημένα φάρμακα, λόγος για τον οποίο οφείλουμε να καταπολεμήσουμε με αποφασιστικότητα και αυτήν τη διαστρέβλωση του διεθνούς εμπορίου. Προπαντός όμως θα πρέπει να καταβάλουμε κάθε δυνατή προσπάθεια για να προστατεύσουμε τους πολίτες των φτωχών χωρών από αυτόν τον πρόσθετο εξευτελισμό.
<SPEAKER ID="380" NAME="Manuel Lobo Antunes">
Προεδρεύων του Συμβουλίου. (PT) Κυρία Πρόεδρε, αξιότιμοι βουλευτές, στις 6 Δεκεμβρίου 2006, το Συμβούλιο ζήτησε την έγκριση του Κοινοβουλίου, σύμφωνα με τα άρθρα 133 και 300 της Συνθήκης που θεσπίζει την Ευρωπαϊκή Κοινότητα για την πρόταση της Επιτροπής για απόφαση του Συμβουλίου σχετικά με την αποδοχή, εξ ονόματος της Ευρωπαϊκής Κοινότητας, του πρωτοκόλλου που τροποποιεί τη συμφωνία για τα Δικαιώματα Πνευματικής Ιδιοκτησίας στον Τομέα του Εμπορίου (TRIPS), που υπεγράφη στη Γενεύη στις 6 Δεκεμβρίου 2005.
<P>
Στην εκπόνηση και διαπραγμάτευση των προαναφερθέντος πρωτοκόλλου, το οποίο θα έχει ως αποτέλεσμα οι πολίτες των αναπτυσσόμενων χωρών να έχουν αυξημένη πρόσβαση σε φάρμακα σε λογικές τιμές, η Κοινότητα διαδραμάτισε, από πολιτική άποψη, έναν ρόλο κλειδί. Αυτή ήταν μία από τις μεγαλύτερες επιτυχίες που επιτεύχθηκαν τις παραμονές της Υπουργικής Διάσκεψης του ΠΟΕ που διεξήχθη στο Χονγκ Κονγκ τον Δεκέμβριο του 2005.
<P>
Το γεγονός ότι αυτό το φόρουμ για τους κανόνες του διεθνούς εμπορίου εξέτασε ένα τόσο σημαντικό θέμα για τις αναπτυσσόμενες χώρες, συνιστά μια συγκεκριμένη εφαρμογή των αρχών της συνέπειας στις πολιτικές ανάπτυξης που θεσπίζονται στο Ευρωπαϊκό Συμβούλιο, που συμφωνήθηκαν το 2005 μεταξύ του Κοινοβουλίου, του Συμβουλίου και της Επιτροπής. Συνιστά επίσης ένα σημαντικό πρακτικό βήμα προς την επίτευξη του Αναπτυξιακού Στόχου 6 της Χιλιετίας για την καταπολέμηση του HIV-AIDS, της ελονοσίας και άλλων ασθενειών.
<P>
Διάφορα μέλη του ΠΟΕ, μεταξύ των οποίων οι "νωμένες Πολιτείες, έχουν επικυρώσει ήδη το Πρωτόκολλο, και είναι επιθυμητό η Κοινότητα, ως ο κύριος υπέρμαχος του μέτρου, να ακολουθήσει το παράδειγμά τους μέχρι τον Δεκέμβριο του 2007 το αργότερο, μόλις ολοκληρωθούν οι εσωτερικές διαδικασίες στην Επιτροπή, το Συμβούλιο και το Κοινοβούλιο.
<P>
Όσον αφορά τόσο τεχνικά όσο και ευρύτερα θέματα που έθεσαν οι αξιότιμοι βουλευτές, δεν είναι αρμοδιότητα του Συμβουλίου να αξιολογήσει την τεχνική αποτελεσματικότητα του μηχανισμού, που δημιουργήθηκε από την απόφαση του ΠΟΕ της 30ής Αυγούστου 2003. Το Συμβούλιο αναγνωρίζει την πολυπλοκότητα του θέματος, αλλά υπογραμμίζει επίσης τη μεγάλη πολιτική σημασία της επικύρωσης του πρωτοκόλλου για τις αναπτυσσόμενες χώρες. Το Συμβούλιο δεν προτίθεται να τροποποιήσει την εντολή που ανέθεσε στην Επιτροπή αναφορικά με τις συμφωνίες εταιρικής σχέσης καθώς αυτές είναι στα τελικά στάδια των διαπραγματεύσεων.
<P>
" συνεδρίαση των κρατών μελών με την Επιτροπή στην Επιτροπή του Ευρωπαϊκού Ταμείου Ανάπτυξης θα προσπαθήσει να διασφαλίσει τη διοχέτευση επαρκών πόρων για την εκπλήρωση του Στόχου 6 της Χιλιετίας, ιδιαίτερα για τις χώρες ΑΚΕ. Το Συμβούλιο εκμεταλλεύεται αυτή την ευκαιρία για να καλέσει το Ευρωπαϊκό Κοινοβούλιο να εκπληρώσει τον ζωτικής σημασίας θεσμικό ρόλο του, προκειμένου να μπορέσει να δεχτεί η Ευρωπαϊκή Κοινότητα αυτό το σημαντικό πρωτόκολλο, και οι κανόνες του εμπορίου να τροποποιηθούν κατά τρόπο ώστε να υπηρετούν καλύτερα τα συμφέροντα εκατομμυρίων ανθρώπων στις αναπτυσσόμενες ώρες.
<SPEAKER ID="381" NAME="Olli Rehn">
Μέλος της Επιτροπής. (EN) Κυρία Πρόεδρε, η Επιτροπή συμμερίζεται την άποψη του Κοινοβουλίου ότι η πρόσβαση σε φάρμακα για τις φτωχές αναπτυσσόμενες χώρες αποτελεί θέμα τεράστιας πολιτικής και ανθρωπιστικής σημασίας και η Επιτροπή έχει αναλάβει πολλές πρωτοβουλίες για να διευκολύνει την πρόσβαση σε φάρμακα για τις φτωχές αναπτυσσόμενες χώρες μέσω των υφιστάμενων προγραμμάτων.
<P>
Από την αρχή, η Ευρωπαϊκή Κοινότητα βρίσκεται στην πρώτη γραμμή της συζήτησης για τη Συμφωνία TRIPS και την πρόσβαση σε φάρμακα. Στον ΠΟΕ διαδραματίσαμε ενεργό ρόλο επιτυγχάνοντας την προσέγγιση σχεδόν ασυμβίβαστων θέσεων. Οι αναπτυσσόμενες χώρες ήταν ευγνώμονες στην Ευρωπαϊκή Ένωση για τον ρόλο μας ως ειλικρινή διαμεσολαβητή.
<P>
" συζήτηση στον ΠΟΕ οδήγησε αρχικά στην έγκριση της διακήρυξης της Ντόχα τον Νοέμβριο του 2001. Αυτή η διακήρυξη επαναβεβαιώνει το δικαίωμα των μελών του ΠΟΕ να χρησιμοποιούν, στο έπακρο, τις ευελιξίες που περιέχονται στη Συμφωνία TRIPS, συμπεριλαμβανομένης της χρήσης υποχρεωτικών αδειών. Για τις χώρες που δεν διαθέτουν τη δυνατότητα παρασκευής φαρμάκων και που δεν θα μπορούσαν να χρησιμοποιήσουν την έκδοση υποχρεωτικών αδειών στο πλαίσιο της Συμφωνίας TRIPS, εγκρίθηκε μια προσωρινή εξαίρεση από τους συνήθεις κανόνες της νομοθεσίας για τα διπλώματα ευρεσιτεχνίας τον Αύγουστο του 2003.
<P>
Το Κοινοβούλιο μαζί με το Συμβούλιο έθεσαν σε εφαρμογή αυτή την απόφαση εξαίρεσης εγκρίνοντάς τη στην πρώτη ανάγνωση -κανονισμός (ΕΚ) αριθ. 816/2006- προκειμένου να επιτρέψουν στις χώρες που παρασκεύαζαν γενόσημα φάρμακα να παράγουν φάρμακα κατοχυρωμένα από διπλώματα ευρεσιτεχνίας για εξαγωγή σε χώρες που τα χρειάζονται αλλά δεν έχουν επαρκείς δυνατότητες να τα παρασκευάσουν.
<P>
Το πρωτόκολλο που τροποποιεί τη Συμφωνία TRIPS αποσκοπεί στη μετατροπή αυτής της απόφασης σε μόνιμη και νομικά ασφαλή λύση. Αυτή η ευελιξία, η οποία θα εισαχθεί στη Συμφωνία TRIPS, μπορεί να βοηθήσει να σωθούν ζωές χωρίς να υπονομεύεται το σύστημα διπλωμάτων ευρεσιτεχνίας που αποτελεί ένα από τα βασικά κίνητρα για την έρευνα και την ανάπτυξη νέων φαρμάκων.
<P>
Πλησιάζουμε τώρα στην ολοκλήρωση αυτής της διαδικασίας στο πλαίσιο του ΠΟΕ. Το τελευταίο βήμα είναι η αποδοχή της τροποποίησης της Συμφωνίας TRIPS.
<P>
Έρχομαι τώρα στις συγκεκριμένες ερωτήσεις που τέθηκαν στην προφορική ερώτηση και έχω συζητήσει αυτές τις απαντήσεις με τον συνάδελφό μου, κ. Mandelson, ο οποίος είναι υπεύθυνος της πολιτικής εμπορίου στην Επιτροπή.
<P>
Θέλω να κάνω τέσσερις συγκεκριμένες, περιεκτικές παρατηρήσεις. Πρώτον, ο μηχανισμός που δημιουργήθηκε με την απόφαση του ΠΟΕ τον Αύγουστο του 2003 και το Πρωτόκολλο που τροποποιεί τη Συμφωνία TRIPS είναι το αποτέλεσμα μακρών και δύσκολων διαπραγματεύσεων μεταξύ σχεδόν 150 χωρών. Αποτελεί μια ισορροπία που επετεύχθη με δυσκολία. Αυτός ο μηχανισμός πρέπει να αντιμετωπιστεί μόνο ως μέρος του ευρύτερου ζητήματος της πρόσβασης σε φάρμακα σε προσιτές τιμές για τις αναπτυσσόμενες χώρες, κάτι που υπερβαίνει το θέμα της νομοθεσίας για τα διπλώματα ευρεσιτεχνίας.
<P>
Δεύτερον, η Επιτροπή μπορεί να επιβεβαιώσει ότι η Ευρωπαϊκή Κοινότητα είναι αποφασισμένη να μην συμπεριλάβει, στις συμφωνίες οικονομικής εταιρικής σχέσης και σε άλλες μελλοντικές διμερείς και περιφερειακές συμφωνίες με τις φτωχές αναπτυσσόμενες χώρες, καμία διάταξη της TRIPS+ που θα μπορούσε να επηρεάσει την πρόσβαση σε φάρμακα ή να υπονομεύσει την ευελιξία της Συμφωνίας TRIPS που περιλαμβάνεται στη Διακήρυξη της Ντόχα σχετικά με τη Συμφωνία TRIPS και τη δημόσια υγεία.
<P>
Τρίτον, η Επιτροπή ενθαρρύνει τις φαρμακευτικές εταιρείες να υιοθετήσουν προγράμματα, όπως η κλιμακωτή τιμολόγηση, σύμφωνα με την οποία τα φάρμακα πωλούνται στις φτωχές και αναπτυσσόμενες χώρες σε σημαντικά χαμηλότερες τιμές σε σχέση με τις αναπτυγμένες χώρες.
<P>
Τέταρτον, η Επιτροπή υποστηρίζει τη δυνατότητα τοπικής παραγωγής. " τοπική παραγωγή μπορεί να προωθήσει τον ανταγωνισμό και να καταστήσει πιο προσιτά τα φαρμακευτικά προϊόντα. Είναι επίσης σημαντικό να ενθαρρύνουμε τη μεταφορά τεχνολογίας ώστε να διασφαλιστεί ότι τα φαρμακευτικά προϊόντα τοπικής παραγωγής μπορούν να εκπληρώσουν τα διεθνώς αναγνωρισμένα πρότυπα.
<P>
Ολοκληρώνοντας, ελπίζω ότι το Κοινοβούλιο βεβαιώθηκε πως η πρόσβαση στα φάρμακα παραμένει προτεραιότητα για την Επιτροπή. Τώρα που το Ευρωπαϊκό Κοινοβούλιο έχει όλα τα στοιχεία στα χέρια του για να λάβει μια ενημερωμένη απόφαση και δεδομένου του ρόλου που διαδραματίζει η Ευρωπαϊκή Κοινότητα στη διαμόρφωση αυτής της μόνιμης λύσης, θα ήταν λυπηρό η Ευρωπαϊκή Κοινότητα να μην την αποδεχθεί εγκαίρως. Είναι σημαντικό το Κοινοβούλιο και η Επιτροπή να συνεχίσουν να συνεργάζονται στενά για να διευκολύνουν την πρόσβαση σε φάρμακα για τις φτωχές αναπτυσσόμενες χώρες.
<SPEAKER ID="382" NAME="Margrietus van den Berg">
εξ ονόματος της Ομάδας PSE. - (NL) Κυρία Πρόεδρε, κάθε χρόνο, περίπου έξι εκατομμύρια άνθρωποι πεθαίνουν από τις επιπτώσεις του AIDS, της ελονοσίας ή της φυματίωσης. Κάθε χρόνο, εκατομμύρια άνθρωποι, ιδιαίτερα στην Αφρική, στερούνται τη θεραπεία που θα μπορούσε να σώσει τη ζωή τους, όχι επειδή δεν υπάρχουν τα φάρμακα, αλλά απλά επειδή είναι ασύμφορα οικονομικά. Όποιος και αν είναι ο ακριβής λόγος, αυτό είναι, ασφαλώς, ένα κατάφωρο σκάνδαλο.
<P>
Από το 2003, ισχύει ένας προσωρινός κανονισμός του ΠΟΕ για χώρες που δεν έχουν την ικανότητα να παρασκευάζουν τα δικά τους φτηνά φάρμακα για τους λαούς τους. Αυτό που είπε ο Επίτροπος είναι σωστό. Στην Ντόχα καταφέραμε να επιτύχουμε μια τεράστια νίκη το 2003 όταν κάναμε πρόοδο σχετικά με αυτό το θέμα. Αυτό είναι κάτι για το οποίο η ΕΕ αξίζει τεράστιας εκτίμησης. Ενώ μπορούμε ίσως να συζητάμε τις αιτίες ad infinitum, το πρόβλημα είναι ότι αυτός ο κανονισμός εξακολουθεί να είναι αναποτελεσματικός στην πράξη, και όλοι αυτοί οι εκατομμύρια άνθρωποι δεν έχουν λάβει αυτά τα φάρμακα, που είναι αυτό που θέλουμε απελπισμένα και ο λόγος που χαιρετήσαμε αυτή την πρόοδο τότε.
<P>
Τώρα ζητάτε, στην πραγματικότητα, την άδεια αυτού του Κοινοβουλίου, να κάνετε τη συμφωνία μόνιμη. Δεν χρειάζεται να πούμε ότι, πριν μπορέσει αυτό το Κοινοβούλιο να προσθέσει την υπογραφή του σε αυτόν τον κανονισμό, ο οποίος δεν είναι λειτουργικός μέχρι στιγμής, με όλες τις βαθύτερες αιτίες και περιπλοκές, θέλουμε σαφείς εγγυήσεις. " Επιτροπή και το Συμβούλιο έχουν προσπαθήσει να πουν μερικά πράγματα.
<P>
Καταρχάς, είναι σημαντικό να γίνει χρήση ενός πρακτικού κανονισμού, καθώς αυτός απαιτεί απλά πολύ μεγαλύτερη συνδρομή -πρακτική, νομική και πολιτική- από τις εμπλεκόμενες χώρες. Γνωρίζουμε ότι πολλές από αυτές θεωρούν πολύ περίπλοκη τη χρήση του. " πρότασή μου είναι να κάνουμε ότι κάναμε κατά τη διάρκεια των εμπορικών διαπραγματεύσεων, δηλαδή να θεσπιστεί μια ευρωπαϊκή ομάδα φθηνών φαρμάκων, η "Ομάδα Α" της Ευρωπαϊκής Ένωσης, ούτως ώστε να μπορέσει να δοθεί άμεση βοήθεια. Αυτή η βοήθεια δεν πρέπει να είναι μόνο οικονομική αλλά επίσης να έχει τη μορφή πληροφόρησης και νομικών γνώσεων.
<P>
Δεύτερον, κατανοώ ότι εσείς, η Ευρωπαϊκή Επιτροπή, έχετε υποσχεθεί να μην ενσωματώσετε καμία συμφωνία TRIPS+ στις διμερείς συμφωνίες. Αυτό θα ήταν ένα πολύ σημαντικό στοιχείο, με την προϋπόθεση ότι θα επιβεβαιωθεί σαφώς από το Συμβούλιο.
<P>
Τρίτον, η μακροπρόθεσμη λύση είναι να διευκολυνθούν οι αναπτυσσόμενες χώρες να αναλάβουν τη δική τους παραγωγή, η οποία, φυσικά, φέρνει την αναπτυξιακή πτυχή στην εξίσωση. Οι γνώσεις υπάρχουν. Αυτό κάνουν μια σειρά χωρών, μεταξύ των οποίων η Τανζανία. Πιστεύω ότι αυτή η ίδια Ευρωπαϊκή Ομάδα Α θα ήταν σε θέση να το κατορθώσει αυτό ξανά χωρίς κανένα πρόβλημα. Αν αυτή είναι η κατεύθυνση που ακολουθείτε, θα μπορέσουμε να βάλουμε την υπογραφή μας.
<SPEAKER ID="383" NAME="Sharon Bowles">
εξ ονόματος της Ομάδας ALDE. - (EN) Κυρία Πρόεδρε, η τροποποίηση της Συμφωνίας TRIPS έρχεται με καθυστέρηση, αλλά ταυτόχρονα και πριν την ώρα της. Έρχεται με καθυστέρηση διότι, εδώ και πολύ καιρό, υπάρχει ανάγκη να δοθεί στις φτωχότερες χώρες υποβοηθούμενη πρόσβαση σε φάρμακα. Έρχεται όμως και πριν την ώρα της διότι η επέκταση των καθεστώτων διπλωμάτων ευρεσιτεχνίας ώστε να καλύπτουν τα φάρμακα στην Ινδία και σε άλλες χώρες το 2005 δεν έχει γίνει ακόμα αισθητή. Χρειάζονται χρόνια για να περάσει ένα φάρμακο από την ανάπτυξη στις κλινικές δοκιμές και μόνο μετά από αυτό μπορεί να εφαρμοστεί αυτή η τροποποίηση. Αλλά θα μπορούσε να εφαρμοστεί νωρίτερα αν το ινδικό γραφείο διπλωμάτων ευρεσιτεχνίας δεν μείνει πιστό στη γραμμή του να απορρίπτει τα διπλώματα ευρεσιτεχνίας για μικρές τροποποιήσεις παλαιότερων φαρμάκων.
<P>
Τώρα η τροποποίηση από μόνη της δεν μπορεί να λύσει το πρόβλημα των υψηλών τιμών των γενόσημων φαρμάκων που είναι ακόμα διαθέσιμα, αλλά θα θεσπίσει στη Συμφωνία TRIPS ότι η παραγωγή για εξαγωγή υπόκειται νόμιμα σε έκδοση υποχρεωτικής άδειας και έτσι χαλαρώνει επίσης τον περιορισμό των νόμιμων συμφερόντων του ιδιοκτήτη του διπλώματος ευρεσιτεχνίας, τουλάχιστον όσον αφορά την περιοχή, σε άλλα άρθρα.
<SPEAKER ID="384" NAME="Vittorio Agnoletto">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, αναρωτιέμαι εάν η Επιτροπή και το Συμβούλιο βρίσκονται εδώ για να μας εξαπατήσουν. Θέλω να ζητήσω από το Προεδρείο τη μαγνητοσκόπηση αυτής της συνεδρίασης, γιατί πιστεύω ότι, εάν την προβάλλουμε στην Αφρική, θα καταδείξει με τον καλύτερο δυνατό τρόπο την απόλυτη και ανάλγητη αδιαφορία του Συμβουλίου και της Ευρωπαϊκής Επιτροπής για το πρόβλημα της πρόσβασης στα φάρμακα.
<P>
Όλες οι πολιτικές ομάδες σας ερωτούμε σχετικά με έναν κανονισμό που ισχύει εδώ και τρία χρόνια και δεν εφαρμόστηκε ούτε μία φορά· μας απαντάτε ότι ο κανονισμός αυτός θα επιτρέψει την πρόσβαση των αναπτυσσόμενων χωρών στα φάρμακα; Ωστόσο, επί τρία ολόκληρα χρόνια δεν λειτούργησε ποτέ! Μήπως έχετε το μαγικό ραβδί; Αυτά, όσον αφορά το Συμβούλιο.
<P>
" Επιτροπή μας λέει: "εργασθήκαμε πολύ σκληρά για την επίτευξη αυτής της συμφωνίας". Όμως, ανεξαρτήτως του πόσο εργασθήκατε, εάν η συμφωνία αυτή δεν λειτουργεί, πρέπει να τροποποιηθεί ή να εξευρεθούν άλλοι τρόποι για να λειτουργήσει.
<P>
" Επιτροπή και το Συμβούλιο ζητούν επίσης από τις φαρμακοβιομηχανίες να προσφέρουν χαμηλότερες τιμές για τον Νότο, πράγμα που σημαίνει ότι οι φαρμακοβιομηχανίες θα πρέπει να κάνουν κάποια καλή πράξη, καθώς εμείς είμαστε απολύτως ανίκανοι να διασφαλίσουμε ένα δικαίωμα. Δηλώνουν επίσης ότι θέλουν να ενισχύσουν την ικανότητα τοπικής παραγωγής στο νότιο ημισφαίριο. Πώς όμως; Συνεχίζουμε να μιλάμε για μεταφορά τεχνολογιών, ενώ δεν μεταφέρεται απολύτως τίποτα στις χώρες του Νότου. Οι κανονισμοί αυτοί εμποδίζουν την παραγωγή!
<P>
Είναι απλώς και μόνο λόγια για να έλθετε μετά να μας πείτε ότι έτσι επιτυγχάνονται οι Αναπτυξιακοί Στόχοι της Χιλιετίας. Πιστεύω ότι υπάρχει απόλυτη αδιαφορία εκ μέρους της Επιτροπής και του Συμβουλίου για το ζήτημα που θέσαμε.
<SPEAKER ID="385" NAME="David Martin" AFFILIATION="PSE">
(EN) Κυρία Πρόεδρε, η Επιτροπή και το Συμβούλιο ορθώς μας υπενθυμίζουν ότι η εξαίρεση του 2003 χαιρετίστηκε σε αυτό το Σώμα ως μεγάλο επίτευγμα όσον αφορά την πρόσβαση σε φάρμακα, αλλά πιστεύω ότι έχουμε δίκιο ως Κοινοβούλιο να υπενθυμίσουμε στα άλλα δύο θεσμικά όργανα ότι τέσσερα χρόνια μετά ούτε ένα φάρμακο δεν έχει παρασχεθεί σε έναν ασθενή. Όπως είπαν και άλλοι, οι λόγοι γι' αυτό είναι σύνθετοι. Είναι εν μέρει η δαπάνη χρήσης της εξαίρεσης, εν μέρει η πολυπλοκότητα του ίδιου του μηχανισμού και εν μέρει η οικονομική πίεση που ασκείται σε ορισμένες χώρες από άλλες χώρες και από τις μεγάλες φαρμακευτικές εταιρείες.
<P>
" Επιτροπή ορθώς λέει ότι δεν μπορούμε να γυρίσουμε πίσω και να επαναδιαπραγματευτούμε αυτή την εξαίρεση. Ήταν μια πολύπλοκη συμφωνία που επετεύχθη και δεν ζητάμε αυτό. Αυτό που λέμε είναι ότι για να δώσουμε τη συγκατάθεσή μας γι' αυτή την εξαίρεση, θέλουμε να δεσμευτεί η Επιτροπή ότι θα παράσχει τεχνική, χρηματοοικονομική και πολιτική υποστήριξη στις αναπτυσσόμενες χώρες προκειμένου να τους δώσει τη δυνατότητα να χρησιμοποιήσουν τον μηχανισμό. Οι τέσσερις παρατηρήσεις που έκανε ο Επίτροπος Rehn ήταν όλες πολύ βάσιμες και ευπρόσδεκτες, αλλά πρέπει να προχωρήσει πέρα από αυτές τις τέσσερις παρατηρήσεις και να καταστήσει σαφές ότι θα προσφέρει την υποστήριξη που χρειάζονται οι αναπτυσσόμενες χώρες για να έχουν πρόσβαση σε φάρμακα σήμερα, και όχι σε 10 ή 20 χρόνια.
<SPEAKER ID="386" NAME="Johan Van Hecke" AFFILIATION="ALDE">
(NL) Κυρία Πρόεδρε, χάρη στην έκθεσή μου τον Δεκέμβριο 2005, επιτεύχθηκε ένας συμβιβασμός στην πρώτη ανάγνωση σχετικά με έναν κανονισμό που εγγυάται την ομοιόμορφη εφαρμογή στην ΕΕ της απόφασης του ΠΟΕ της 30ής Αυγούστου 2003.
<P>
Ωστόσο, σχεδόν τέσσερα χρόνια μετά, φαίνεται τώρα ότι αυτή η απόφαση δεν είναι τίποτα περισσότερο από ένα νεκρό γράμμα. Οι τότε φόβοι έχουν τώρα επιβεβαιωθεί. Το σύστημα είναι υπερβολικά περίπλοκο και δεν λειτουργεί. Συμμερίζομαι τη δυσαρέσκεια του κ. Agnoletto για την απάντηση του Συμβουλίου, η οποία κατάφερε να παρακάμψει κάθε ερώτηση ή ανησυχία που εκφράστηκε από αυτό το Κοινοβούλιο.
<P>
" επικύρωση του πρωτοκόλλου TRIPS πρέπει να ωθήσει την ΕΕ σε προσεχτική περίσκεψη και, πάνω απ' όλα, σε μια πιο συνεκτική πολιτική η οποία πρέπει να διευκολύνει τις πιο φτωχές χώρες να αναπτύξουν τη δική τους ικανότητα παραγωγής φαρμάκων ζωτικής σημασίας. Χωρίς ένα ισχυρό μήνυμα προς αυτή την κατεύθυνση, δεν είμαι πεπεισμένος, κυρία Πρόεδρε και κύριε Susta, ότι πρέπει να υπογράψουμε αυτό το έγγραφο παραίτησης έτσι απλά.
<SPEAKER ID="387" NAME="Manuel Lobo Antunes">
Προεδρεύων του Συμβουλίου. (PT) Κυρία Πρόεδρε, αξιότιμοι βουλευτές, όπως είπα νωρίτερα, στην εκπόνηση και διαπραγμάτευση του προαναφερθέντος πρωτοκόλλου, το οποίο θα έχει ως αποτέλεσμα οι πολίτες των αναπτυσσόμενων χωρών να έχουν αυξημένη πρόσβαση σε φάρμακα σε λογικές τιμές, η Κοινότητα διαδραμάτισε, από πολιτική άποψη, ένα ρόλο κλειδί.
<P>
Ο κ. Rehn έχει καταστήσει επίσης σαφές εδώ ότι αυτό επιτεύχθηκε μετά από μακρές και δύσκολες διαπραγματεύσεις και πιστεύουμε ότι, κάτω από τις συγκεκριμένες συνθήκες, το αποτέλεσμα είναι ισορροπημένο. Το μόνο που μου μένει να κάνω, επομένως, είναι να απευθύνω για άλλη μια φορά έκκληση στο Συμβούλιο να δεχτεί αυτό το σημαντικό πρωτόκολλο ούτως ώστε οι κανόνες εμπορίου να μπορέσουν να τροποποιηθούν κατά τρόπο ώστε να εξυπηρετούν καλύτερα τα συμφέροντα εκατομμυρίων ανθρώπων στις αναπτυσσόμενες χώρες.
<SPEAKER ID="388" NAME="Olli Rehn">
Μέλος της Επιτροπής. (EN) Κυρία Πρόεδρε, σας ευχαριστώ πολύ γι' αυτή την πολύ υπεύθυνη συζήτηση σχετικά με ένα πολύ σημαντικό θέμα. Θέλω να δώσω μια απάντηση σε ένα θέμα που τέθηκε από τον David Martin και ορισμένους άλλους ομιλητές σχετικά με το τι κάνει η Επιτροπή για να υποστηρίξει τη μεταφορά τεχνολογίας που θα οδηγήσει στην τοπική παραγωγή προσιτών βασικών φαρμακευτικών προϊόντων. Το θέμα αφορούσε επίσης το τι κάνουμε στον τομέα της πρόληψης, της θεραπείας και της περίθαλψης του HIV, της ελονοσίας και της φυματίωσης.
<P>
Αυτός είναι ένας από τους στόχους μιας ειδικής πρωτοβουλίας αφιερωμένης στη βοήθεια για τις ασθένειες που σχετίζονται με τη φτώχεια στις αναπτυσσόμενες χώρες, η οποία παρείχε συνολικά 81,2 εκατ. ευρώ τα τελευταία δύο χρόνια. " Ευρωπαϊκή Ένωση είναι επίσης μεγάλος χρηματοδότης κλινικών ερευνών προσανατολισμένων στα φάρμακα και στην υγεία, συμπεριλαμβανομένων ερευνών για τα συστήματα υγείας και της ανάπτυξης ικανότητας σε διάφορες αφρικανικές χώρες νοτίως της Σαχάρας, μέσω της ευρωπαϊκής εταιρικής σχέσης για τις κλινικές δοκιμές με τις αναπτυσσόμενες χώρες. Επιπροσθέτως, κατά την περίοδο εφαρμογής του Έκτου Προγράμματος Πλαισίου για την Έρευνα, η κοινοτική υποστήριξη για την Ε[amp]Α που ήταν αφιερωμένη στις ασθένειες που σχετίζονται με τη φτώχεια ανήλθε σε πάνω από 455 εκατ. ευρώ. Για την ίδια περίοδο δαπανήθηκε ένα πρόσθετο ποσό 78 εκατ. ευρώ από τη διεθνή επιστημονική συνεργασία σε διάφορα σχέδια που καλύπτουν τους τομείς των παραμελημένων λοιμωδών νοσημάτων, της έρευνας για την πολιτική των συστημάτων υγείας και της αναπαραγωγικής υγείας.
<P>
Όπως βλέπετε, η Επιτροπή κάνει πολλά για να βοηθήσει τις αναπτυσσόμενες χώρες, ειδικά τις λιγότερο αναπτυγμένες χώρες, προκειμένου να ενισχύσει την πρόσβασή τους σε προσιτά φάρμακα, καθώς και την ικανότητα της τοπικής παραγωγής.
<P>
Είναι αυτό αρκετό; Μάλλον όχι. Είναι η Επιτροπή διατεθειμένη να κάνει περισσότερα; Ναι, εφόσον έχουμε τους απαραίτητους πόρους. Και αυτός είναι ένας τομέας στον οποίο το Κοινοβούλιο μπορεί να διαδραματίσει βασικό ρόλο.
<P>
Τέθηκε άλλο ένα σημαντικό θέμα αναφορικά με το γεγονός ότι ο μηχανισμός δεν έχει χρησιμοποιηθεί ακόμα, υπονοώντας ότι δεν λειτουργεί. Είναι σημαντικό να γίνει κατανοητός ο τρόπος με τον οποίο λειτουργεί η έκδοση υποχρεωτικών αδειών. Ο μηχανισμός μπορεί να λειτουργήσει χωρίς να χορηγηθεί στην πραγματικότητα υποχρεωτική άδεια. " χρησιμότητα των υποχρεωτικών αδειών έγκειται κυρίως στη δυνατότητα που δίνουν στις αναπτυσσόμενες χώρες να διαπραγματευτούν τις τιμές με τις φαρμακευτικές εταιρείες. Με άλλα λόγια, οι υποχρεωτικές άδειες μπορούν να παράσχουν τα αναμενόμενα αποτελέσματα, δηλαδή να κάνουν τα φάρμακα πιο προσιτά χωρίς να χορηγούνται στην πραγματικότητα.
<P>
Τέλος, ελπίζω ότι το Κοινοβούλιο βεβαιώθηκε πως η πρόσβαση στα φάρμακα παραμένει μια πολύ σοβαρή προτεραιότητα για την Επιτροπή και για την Ευρωπαϊκή Ένωση. Ελπίζουμε ότι το Κοινοβούλιο θα δώσει τη συγκατάθεσή του για το πρωτόκολλο το συντομότερο δυνατόν. Ο έξω κόσμος δεν θα κατανοήσει την καθυστέρηση ή την άρνηση από την Ευρωπαϊκή Ένωση. Αυτό θα υπονόμευε την αξιοπιστία της ΕΕ σε αυτόν τον τομέα και ως διεθνούς εταίρου εν γένει.
<SPEAKER ID="514" NAME="Πρόεδρος">
Σύμφωνα με το άρθρο 108, παράγραφος 5, του Κανονισμού, έχω λάβει μία πρόταση ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 12 Ιουλίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="390" NAME="Glyn Ford " AFFILIATION="PSE">
γραπτώς. - (EN) Το δικαίωμα που συμφωνήθηκε το 2001 να παράγουν οι αναπτυσσόμενες χώρες γενόσημα φάρμακα χαιρετίστηκε θερμά. Αλλά, όπως είναι προφανές, πολλές αναπτυσσόμενες χώρες δεν έχουν ούτε την τεχνολογική δυνατότητα ούτε τα χρήματα για να το κάνουν αυτό.
<P>
" Συμφωνία του Αυγούστου του 2003 για την προσθήκη ενός παραρτήματος στις αρχική συμφωνία του ΠΟΕ που θα επέτρεπε σε αυτές τις χώρες να εισάγουν γενόσημα φάρμακα θεωρήθηκε ότι θα έλυνε το πρόβλημα. Ωστόσο, τέσσερα χρόνια μετά, ούτε μία αναπτυσσόμενη χώρα δεν αποδείχθηκε ικανή να το κάνει αυτό. Τέσσερα χρόνια μετά, ούτε ένας ασθενής δεν έλαβε ένα φάρμακο.
<P>
Πέρα από τη συμφωνία για την υπογραφή του παραρτήματος, πρέπει να διασφαλίσουμε ότι θα είναι διαθέσιμοι οι απαραίτητοι πόροι για να μετατραπεί αυτό που μέχρι σήμερα αποδείχθηκε ότι είναι απλή ρητορεία σε πραγματικότητα.
<P>
(" συνεδρίαση διακόπτεται στις 20.10 και επαναλαμβάνεται στις 21.00)

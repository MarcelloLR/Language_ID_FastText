<CHAPTER ID="007-18">
18. Κοινό σύστημα ΦΠΑ όσον αφορά τη φοροδιαφυγή που συνδέεται με την εισαγωγή και άλλες διασυνοριακές συναλλαγές (
<P>
-Πριν από την ψηφοφορία
<SPEAKER ID="138" NAME="Bart Staes" AFFILIATION="Verts/ALE">
(NL) Θα ήθελα να επανεξεταστεί η ψηφοφορία επί της έκθεσής μου, η οποία διεξήχθη σε δεύτερη ανάγνωση. Όλες οι ομάδες στο Κοινοβούλιο πραγματοποίησαν πολιτική συμφωνία με το Συμβούλιο να εγκρίνουν μια σειρά τροπολογιών προκειμένου ο κανονισμός αυτό να καταστεί ενδεδειγμένος κανονισμός.
<P>
Λόγω της απουσίας πολλών βουλευτών - απουσιάζουν περισσότεροι από 400 - δεν κατορθώσαμε να εγκρίνουμε τη δέσμη τροπολογιών, διαδικασία η οποία απαιτεί ειδική πλειοψηφία 393 ψήφων σε δεύτερη ανάγνωση. Καταφέραμε να αποσπάσουμε 387 από τις 395 εκφρασθείσες ψήφους. Λόγω της απουσίας πολλών συνάδελφων βουλευτών, χρειάστηκε να αθετήσουμε τη συμφωνία μας με το Συμβούλιο.
<P>
Θα ήθελα, ως εκ τούτου, να ζητήσω από το Προεδρείο και τη διοίκηση του Κοινοβουλίου να εξετάσει τον τρόπο με τον οποίο θα μπορούσε να σωθεί κατάσταση στο σημείο αυτό προτού το Κοινοβούλιο διακόψει τις εργασίες του μετά την 7η Μαΐου, ούτως ώστε να μπορέσουμε να συζητήσουμε και να αποκαταστήσουμε την κατάσταση αυτή κατά τη διάρκεια της επόμενης περιόδου συνόδου.
<SPEAKER ID="139" NAME="Πρόεδρος">
Πρέπει να πω, κ. Staes, ότι έχουμε ήδη λάβει υπόψη μας το ζήτημα αυτό, και ότι θα το εξετάσουμε επειδή αποτελεί ουσιαστικό ζήτημα και πραγματικό πρόβλημα.

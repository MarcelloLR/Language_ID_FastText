<CHAPTER ID="023">
Διεθνή λογιστικά πρότυπα (συζήτηση)
<SPEAKER ID="220" NAME="Πρόεδρος">
" ημερήσια διάταξη προβλέπει τη συζήτηση της πρότασης ψηφίσματος σχετικά με τα διεθνή λογιστικά πρότυπα.
<SPEAKER ID="221" NAME="Pervenche Berès  " AFFILIATION="PSE">
Πρόεδρος της Επιτροπής Οικονομικών και Νομισματικών Θεμάτων. - (FR) Κύριε Πρόεδρε, κύριε Επίτροπε, υπάρχει μια ορισμένη λογική στην ακολουθία των συζητήσεων που διεξάγουμε διότι, σε αυτή τη συζήτηση, πρέπει να αποφασίσουμε αν θα υιοθετηθεί ή όχι το λεγόμενο πρότυπο ΔΠΧΠ 8 σε ευρωπαϊκό επίπεδο.
<P>
Σε μια προηγούμενη συζήτηση, στις 25 Απριλίου 2007, όταν το Κοινοβούλιο κλήθηκε να αποφασίσει σχετικά με αυτό το πρότυπο, δηλώσαμε κατηγορηματικά ότι θεωρούμε ότι δεν υφίσταντο οι ενδεδειγμένες συνθήκες που θα μας επέτρεπαν κάτι τέτοιο. Αυτή η απόφαση στηρίχθηκε σε δύο λόγους.
<P>
Ο πρώτος ήταν ότι είχαμε μόλις στείλει στην Ευρωπαϊκή Επιτροπή και το Συμβούλιο ένα πολύ σαφές μήνυμα ότι θεωρούσαμε ότι η διαδικασία σύγκλισης που είχε συμφωνήσει η Ευρωπαϊκή Ένωση με χώρες εκτός της ΕΕ για την αναγνώριση των λογιστικών τους προτύπων δεν θα μπορούσε να συνίσταται στην απλή αντιγραφή και επικόλληση των προτύπων τους στο διεθνές πρότυπο. Θεωρήσαμε επίσης ότι η διαδικασία σύγκλισης πρέπει να είναι αμοιβαία.
<P>
Όταν τέθηκε το θέμα του προτύπου ΔΠΧΠ 8, μας δημιουργήθηκε η εντύπωση ότι δεν ήταν αυτή η πορεία που ακολουθούσε ο διεθνής οργανισμός, και θελήσαμε να προειδοποιήσουμε γι' αυτό τους πολίτες.
<P>
Ο δεύτερος λόγος για τη στάση μας αυτή ήταν το ότι πολλοί μας προειδοποιούσαν, πολύ σωστά νομίζω, για το γεγονός ότι αυτό το λογιστικό πρότυπο προτεινόταν για όλους τους χρήστες, δηλαδή τους ελεγκτές, τους επενδυτές και τους επόπτες, χωρίς να έχει προηγηθεί εκτίμηση αντικτύπου.
<P>
Τώρα, γνωρίζουμε την εμμονή της Επιτροπής της οποίας προεδρεύει ο κ. Barroso να διενεργούνται τακτικά αυτές οι αξιολογήσεις αντικτύπου στο πλαίσιο της βελτίωσης της νομοθεσίας, η οποία χρησιμοποιείται ως οδικός χάρτης. Κατά την άποψή μας, ό,τι ισχύει σε επίπεδο Ευρωπαϊκής Ένωσης πρέπει επίσης να ισχύει για τους αυτορρυθμιζόμενους διεθνείς οργανισμούς τυποποίησης. Καλέσαμε συνεπώς την Επιτροπή να διενεργήσει η ίδια αυτή την εκτίμηση αντικτύπου, ελλείψει οποιασδήποτε αξιολόγησης από το αντίστοιχο διεθνές όργανο.
<P>
" Ευρωπαϊκή Επιτροπή ανταποκρίθηκε στην επίσημη δέσμευσή της παρουσιάζοντας τα συμπεράσματα αυτής της εκτίμησης αντικτύπου στην Επιτροπή Οικονομικών και Νομισματικών Θεμάτων στις αρχές Σεπτεμβρίου, όπως είχε συμφωνηθεί. Εντούτοις, στο μέλλον, πρέπει να αναγνωρίσουμε ότι το εύρος αυτής της αξιολόγησης και ο τρόπος με τον οποίο ελήφθησαν συνεντεύξεις από όλους τους εμπλεκόμενους πρέπει αναμφίβολα να αναθεωρηθούν, προκειμένου να βελτιωθεί το φάσμα των ατόμων από τα οποία λαμβάνονται συνεντεύξεις, έτσι ώστε να μην είναι μόνο οι γνωστοί ως προπαρασκευαστές, τα άτομα δηλαδή που καταρτίζουν τους λογαριασμούς.
<P>
Λόγω της επιθυμίας του να προωθήσει αυτή τη συζήτηση και ίσως επίσης να συμβάλει στο να καταστούν τα διεθνή πρότυπα πλαίσιο αναφοράς σε όλο τον κόσμο, το Κοινοβούλιο συνεχίζει να επιθυμεί την υιοθέτηση του προτύπου ΔΠΧΠ 8 σήμερα, και αυτό καταδεικνύει τόσο την εμπιστοσύνη του στη διαδικασία έγκρισης των λογιστικών προτύπων όσο και το αίσθημα ευθύνης του.
<P>
Καθώς ξεκινούν σημαντικές συνομιλίες με τις "νωμένες Πολιτείες για τον καθορισμό των όρων υπό τους οποίους θα εγκρίνουν τα λογιστικά τους πρότυπα, είναι ίσως σημαντικό να δείξουμε την αποφασιστικότητά μας να πράξουμε το ίδιο κατά τρόπο νηφάλιο και υπεύθυνο.
<P>
Ελπίζω ότι το Ευρωπαϊκό Κοινοβούλιο θα υιοθετήσει αύριο το πρότυπο ΔΠΧΠ 8, τονίζοντας συγχρόνως ότι, κατά την αναθεώρησή του -η οποία βρίσκεται ήδη σε εξέλιξη στο Συμβούλιο Διεθνών Λογιστικών Προτύπων (ΣΔΛΠ)- θα ληφθεί υπόψη η ανάγκη για συγκεκριμένες οικονομικές πληροφορίες σχετικά με την πραγματική κατάσταση των ομαδικών δραστηριοτήτων. Πολλές ΜΚΟ είναι ιδιαίτερα ευαίσθητες για το γεγονός ότι, μέσω αυτών των πληροφοριών, μπορεί να δοθεί σαφέστερη εικόνα της δραστηριότητας των ομάδων -λόγου χάρη, εξόρυξη σε μια συγκεκριμένη γεωγραφική περιοχή ή ανά χώρα όπου αυτό είναι σημαντικό- σε όσους επηρεάζονται από αυτές τις δραστηριότητες.
<P>
Τέλος, ως τελευταίο σχόλιό μου, θέλω να δηλώσω και πάλι στην Επιτροπή ότι θεωρούμε ότι το αποτέλεσμα αυτής της διαδικασίας είναι μια πολύ σημαντική έκκληση για σεβασμό της ευρωπαϊκής ψήφου, ως ζήτημα ισοδυναμίας, και ότι, όταν διενεργούνται αξιολογήσεις αντικτύπου, αυτές επιτρέπουν σε όλους τους ενδιαφερόμενους να εκφράσουν τις απόψεις τους.
<SPEAKER ID="222" NAME="Πρόεδρος">
Επιτρέψτε μου να σας επισημάνω ότι η ψηφοφορία δεν θα διεξαχθεί αύριο, αλλά την Τετάρτη.
<SPEAKER ID="223" NAME="Charlie McCreevy">
μέλος της Επιτροπής. - (EN) Κύριε Πρόεδρε, θέλω να ευχαριστήσω θερμά την Επιτροπή Οικονομικών και Νομισματικών Θεμάτων για το εξαίρετο έργο που επιτέλεσαν ως προς την υιοθέτηση των διεθνών προτύπων χρηματοοικονομικής πληροφόρησης (ΔΠΧΠ) 8 - Επιχειρηματικοί τομείς, τα νέα πρότυπα πληροφόρησης ανά τομείς.
<P>
Αφότου δημοσίευσε το Συμβούλιο Διεθνών Λογιστικών Προτύπων (ΣΔΛΠ) τα πρότυπα τον Νοέμβριο του 2006, ακολούθησε συζήτηση σχετικά με την καταλληλότητα των ΔΠΧΠ στο ευρωπαϊκό πλαίσιο. Αυτή η συζήτηση ήταν χρήσιμη. Έπρεπε να σιγουρευτούμε ότι η Ευρωπαϊκή Ένωση δεν θα υιοθετούσε νέα λογιστικά πρότυπα μόνο και μόνο για χάρη της σύγκλισης με τα ισοδύναμα αμερικανικά πρότυπα, αλλά κυρίως επειδή κατ' αυτόν τον τρόπο βελτιώνεται η ποιότητα των οικονομικών πληροφοριών και εξυπηρετείται το ευρωπαϊκό δημόσιο συμφέρον.
<P>
Προτού καταλήξουν σε οριστική απόφαση, η Επιτροπή και το Κοινοβούλιο συμφώνησαν τον Μάιο του 2007 ότι οι υπηρεσίες της Επιτροπής θα πραγματοποιούσαν ανάλυση του δυνητικού αντικτύπου από την υιοθέτηση των ΔΠΧΠ 8. Διεξήγαγαν δημόσια διαβούλευση κατά τη διάρκεια του Ιουλίου και του Αυγούστου και συγκέντρωσαν τις απόψεις των εμπλεκομένων για τη σχέση κόστους / ωφέλειας και τον γενικό αντίκτυπο της υιοθέτησης των ΔΠΧΠ 8. Βάσει σχεδόν 200 συνεισφορών, οι υπηρεσίες μου εκπόνησαν έκθεση η οποία διαβιβάστηκε στο Κοινοβούλιο στις 10 Σεπτεμβρίου 2007. Το κύριο συμπέρασμα της έκθεσης είναι ότι τα οφέλη από την υιοθέτηση των ΔΠΧΠ 8 υπερβαίνουν το κόστος. Επιπλέον, πολλοί από τους συμμετέχοντες τόνισαν ότι μια γρήγορη επικύρωση των ΔΠΧΠ 8 θα έθετε τέρμα στην αβεβαιότητα σχετικά με την επεξεργασία των δημοσιονομικών δελτίων για την περίοδο που ολοκληρώνεται τον Δεκέμβριο του 2007.
<P>
Επιτρέψτε μου να τονίσω ότι δεν αγνοήσαμε τις ανησυχίες που είχαν εκφραστεί σχετικά με την εφαρμογή της λεγόμενης προσέγγισης "μέσα από τα μάτια της διεύθυνσης", η οποία προσφέρει μεγαλύτερα περιθώρια ελιγμών στη διεύθυνση σε σύγκριση με τα υφιστάμενα πρότυπα για την πληροφόρηση ανά τομείς. Ορισμένοι από τους μετέχοντες εξέφρασαν την ανησυχία ότι τα ΔΠΧΠ 8 δεν προβλέπουν αυστηρές απαιτήσεις για την παροχή λεπτομερών γεωγραφικών πληροφοριών καθότι υποστηρίζεται ότι δεν απαιτούνται επαρκείς λεπτομέρειες με βάση τις χώρες. Οι συνομιλίες με τους ενδιαφερόμενους αποκάλυψαν, εντούτοις, ότι τα ΔΠΧΠ 8 αναμένεται μάλλον να βελτιώσουν αυτό το είδος των πληροφοριών. Επιπλέον, φαίνεται ότι οι ιδιαίτερες ανησυχίες σε αυτόν τον τομέα, κατά την άποψή μας -και κατά την άποψη της πλειονότητας των συμμετεχόντων στις διαβουλεύσεις μας- δεν μπορούν να επιλυθούν μέσω ενός προτύπου χρηματοοικονομικής πληροφόρησης ανά τμήματα. Αυτό θα μπορούσε να επιτευχθεί καλύτερα μέσω της περαιτέρω ανάπτυξης ενός πλαισίου σχετικά με τις πτυχές της εταιρικής κοινωνικής ευθύνης.
<P>
Συμφωνήσαμε ότι τα ΔΠΧΠ 8 δεν πρέπει να υιοθετηθούν απλώς και μόνο για χάρη της σύγκλισης, όμως πιστεύουμε ότι είναι κρίσιμο να εξετάσουμε επίσης το ζήτημα στο ευρύτερο πλαίσιο της Ευρωπαϊκής Ένωσης υιοθετώντας ένα σύνολο προτύπων με πραγματικά παγκόσμιο χαρακτήρα. Πριν από δύο περίπου χρόνια συμφωνήσαμε όλοι ότι η Ευρώπη δεν πρέπει να επιλέξει μια δική της σειρά προτύπων, αλλά ότι πρέπει μάλλον να υποστηρίξει και να προωθήσει την ανάπτυξη ενός υψηλής ποιότητας και παγκόσμιου συνόλου προτύπων όπως τα ΔΠΧΠ.
<P>
Εργαζόμαστε για τη βελτίωση της διαχείρισης των ΣΔΛΠ. Στις 7 Νοεμβρίου η Ευρωπαϊκή Επιτροπή, η Επιτροπή Κεφαλαιαγοράς των "ΠΑ και ο Οργανισμός Χρηματοπιστωτικών Υπηρεσιών της Ιαπωνίας προέβησαν σε κοινή δήλωση στην οποία ανήγγειλαν τη συμφωνία τους να επιδιώξουν ορισμένες αλλαγές με σκοπό την ενίσχυση του θεσμικού πλαισίου του Ιδρύματος της Επιτροπής Διεθνών Λογιστικών Προτύπων (ΕΔΛΠ). Αυτές οι αλλαγές έχουν ως στόχο την ενίσχυση της υπευθυνότητας των διαχειριστών του ιδρύματος, ειδικότερα μέσω της αντικατάστασης της τρέχουσας διαδικασίας αυτοδιορισμού των διαχειριστών με μια διαδικασία στην οποία οι δημόσιες αρχές είναι αρμόδιες για την τελική έγκριση των διαχειριστών.
<P>
Στην κοινή δήλωση αναγνωρίζεται επίσης η σημασία της περαιτέρω ενίσχυσης της διαδικασίας του ΣΔΛΠ, μεταξύ άλλων με τη διενέργεια αξιολογήσεων αντικτύπου. " συμφωνία αυτή προσφέρει μια ισχυρή βάση για την εξέταση των ανησυχιών που έχει εκφράσει το Ευρωπαϊκό Κοινοβούλιο. Αντικατοπτρίζει επίσης τα θέματα που εθίγησαν στις δύο εκθέσεις ελέγχου της Ευρωπαϊκής Επιτροπής προς το ECOFIN σχετικά με τη διακυβέρνηση του ΣΔΛΠ. Θα συνεργαστούμε με το ίδρυμα της Διεθνούς Επιτροπής Λογιστικών Προτύπων και με τους διεθνείς εταίρους προκειμένου να καταρτίσουμε πιο λεπτομερείς προτάσεις τους προσεχείς μήνες. Φυσικά, θα διατηρήσουμε τακτικό διάλογο με το Ευρωπαϊκό Κοινοβούλιο καθ' όλη τη διάρκεια αυτής της διαδικασίας. Είμαι βέβαιος ότι το αποτέλεσμα αυτής της διαδικασίας θα εξασφαλίζει ότι τα πρότυπα ανταποκρίνονται στις ευρωπαϊκές ανάγκες και είναι εύκολη η αποδοχή και εφαρμογή τους από όλους τους ενδιαφερόμενους, τόσο στην ΕΕ όσο και παγκοσμίως.
<P>
Επιτρέψτε μου να ολοκληρώσω εδώ την παρέμβασή μου. " ταχεία υιοθέτηση των ΔΠΧΠ 8 είναι σημαντική για δύο λόγους. Βελτιώνει την ποιότητα των οικονομικών πληροφοριών και παρέχει ασφάλεια σε όλους τους συμμετέχοντες στην αγορά. Οι συνομιλίες των τελευταίων μηνών έχουν καταδείξει ότι η εντονότερη συμμετοχή του Ευρωπαϊκού Κοινοβουλίου στη διαδικασία επικύρωσης είναι απαραίτητη. " Ευρωπαϊκή Επιτροπή θα συνεχίσει επίσης να συνεργάζεται με το ΣΔΛΠ και το ίδρυμα της ΔΕΛΠ καθώς και με τους διεθνείς εταίρους μας προκειμένου να εξασφαλιστεί ότι η διαδικασία ανάπτυξης των διεθνών λογιστικών προτύπων χαρακτηρίζεται από πλήρη λογοδοσία και διαφάνεια και ανταποκρίνεται στις ανάγκες των ενδιαφερομένων από ευρωπαϊκής πλευράς.
<SPEAKER ID="224" NAME="Alexander Radwan">
εξ ονόματος της Ομάδας PPE-DE. - (EN) Κύριε Πρόεδρε, κύριε Επίτροπε, η διαδικασία των ΔΠΧΠ 8 είναι χαρακτηριστική της κατάστασης στην οποία βρισκόμαστε σήμερα όσον αφορά την εφαρμογή, την επικύρωση, των ΔΠΧΠ στην Ευρώπη. Θέλω να επισημάνω εξαρχής με μεγάλη σαφήνεια, σε όσους ίσως υποθέτουν πάντα το αντίθετο για το Κοινοβούλιο, ότι η πλειονότητα των μελών του Ευρωπαϊκού Κοινοβουλίου τάσσεται υπέρ των ΔΠΧΠ, των παγκοσμίων προτύπων, καθώς και της εφαρμογής της ίδιας μεθόδου εν προκειμένω, της ορθής μεθόδου.
<P>
Οφείλουμε να εξετάσουμε αυτή τη διαδικασία των ΔΠΧΠ, ειδικότερα σε σχέση με το εάν παρουσιάζει τυχόν αδυναμίες ή προβλήματα επί του παρόντος: η Ευρωπαϊκή Επιτροπή παρουσιάζει στο Ευρωπαϊκό Κοινοβούλιο σχεδόν χωρίς προειδοποίηση ένα πρότυπο, η Επιτροπή και η βιομηχανία καλούνται να το εφαρμόσουν σχετικά γρήγορα, η πίεση από την πλευρά της βιομηχανίας γίνεται εντονότερη και ισχυρότερη, και όσοι έχουν υποχρέωση να το δικαιολογήσουν πρακτικά στους πολίτες δεν έχουν την παραμικρή ευκαιρία να σχηματίσουν άποψη επ' αυτού.
<P>
" Ευρωπαϊκή Επιτροπή καθόρισε μια κατάλληλη φάση, όμως πρέπει να μιλήσουμε ευθέως γι' αυτό που έχει συμβεί εν προκειμένω, καθόσον η φάση της υλοποίησης αναβάλλεται πλέον αναδρομικά. Προκειμένου να μην επαναληφθεί κάτι αντίστοιχο και στο μέλλον, είναι ζωτικής σημασίας να ενημερώνονται εγκαίρως για τέτοια ζητήματα τα νομοθετικά όργανα, όπως το Ευρωπαϊκό Κοινοβούλιο. Χαιρετίζω την ανακοίνωση, την περασμένη εβδομάδα, της Ευρωπαϊκής Επιτροπής, με την SSI, τους Ιάπωνες και τη Διεθνή Οργάνωση Επιτροπών Εποπτείας Χρηματιστηρίων (IOSCO). Αυτό που παρουσίασε στη συνέχεια ο Οργανισμός ΔΠΧΠ -όσον αφορά τη διακυβέρνησή του- ήταν ένα σωστό, αλλά προ πολλού καθυστερημένο βήμα προόδου για την ενδεδειγμένη νομιμοποίηση και διακυβέρνηση. Εμείς, στο Ευρωπαϊκό Κοινοβούλιο, θα δώσουμε ιδιαίτερη προσοχή στο κατά πόσον τηρούνται οι δημοκρατικοί κανόνες του παιχνιδιού.
<P>
Αυτό δεν σημαίνει ότι το Ευρωπαϊκό Κοινοβούλιο πρέπει να αναμιχθεί άμεσα, όμως μόνο αν η διαδικασία λειτουργεί σωστά θα είμαστε σε θέση να εξασφαλίσουμε ότι θα λειτουργεί με τον βέλτιστο τρόπο στο μέλλον κατά την εφαρμογή των επιμέρους προτύπων - και στο μέλλον θα πραγματοποιείται διαβούλευση μαζί μας για κάθε επιμέρους πρότυπο.
<SPEAKER ID="225" NAME="Sharon Bowles">
εξ ονόματος της Ομάδας ALDE. - (EN) Κύριε Πρόεδρε, η υιοθέτηση του προτύπου ΔΠΧΠ 8 θα επιτρέψει στις επιχειρήσεις μας να χρησιμοποιήσουν το εν λόγω πρότυπο για το τρέχον δημοσιονομικό έτος και να θέσουν τέρμα στην αβεβαιότητα.
<P>
" προσέγγισης "μέσα από τα μάτια της διεύθυνσης" θα επιτρέψει στις επιχειρήσεις μας να υποβάλλουν δημόσιες εκθέσεις, με την ίδια διάρθρωση που χρησιμοποιείται και εσωτερικά, μειώνοντας έτσι την επιβάρυνση από την υποβολή εκθέσεων. Οι δε χρήστες θα έχουν πρόσβαση σε πληροφορίες που προηγουμένως παρέμεναν στο εσωτερικό των επιχειρήσεων. Έτσι, τα ΔΠΧΠ 8 είναι επωφελή και για τις επιχειρήσεις και για τους επενδυτές.
<P>
Διατηρώ ωστόσο ορισμένες ανησυχίες σχετικά με την εκτίμηση αντικτύπου που ακολουθούν ένα μοτίβο για το οποίο μίλησα προηγουμένως. Οι ερωτώμενοι αυτή τη φορά φάνηκε ότι ήταν κυρίως παραγωγοί παρά χρήστες, ενώ όσον αφορά τους χρήστες δεν τέθηκαν ερωτήσεις σχετικά με τη συγκρισιμότητα. Ίσως να χρειαστεί να υιοθετηθεί μια πιο ενεργή μέθοδος όσον αφορά τις εκτιμήσεις αντικτύπου γενικώς, και δεν μπορεί βεβαίως να θεωρηθεί χρήσιμο σε αυτή την περίπτωση το γεγονός ότι δεν τέθηκαν καίριες ερωτήσεις σε μια κατηγορία ερωτωμένων για την οποία ενδιαφερόμαστε ιδιαίτερα.
<P>
Επιπλέον, ορισμένες από τις αιτιολογήσεις στην έκθεση δικαιολογούν ελάχιστα. Μάλιστα, μου δίνουν περισσότερο την εντύπωση ότι πρόκειται για το είδος των εγγράφων που συντάσσονται αμέσως πριν από μια συνεδρίαση με την ελπίδα της επίτευξης συμφωνίας.
<P>
Τηρώ σε πολύ έντονο βαθμό τη βρετανική στάση σε τέτοια θέματα, και προτιμώ τα πρακτικά, οι απαντήσεις και οι εκθέσεις μου να φαίνεται ότι έχουν συνταχθεί μετά τα γεγονότα.
<P>
Λυπούμαι που οι ευρωπαϊκές επιχειρήσεις υποχρεώθηκαν να περιμένουν για τόσο μεγάλο διάστημα προκειμένου να επικυρώσουμε τα πρότυπα, όμως δεν πρέπει να απαιτείται από το Κοινοβούλιο να δίνει τη συγκατάθεσή του με το "έτσι θέλω", χωρίς να έχει στη διάθεσή του χρόνο και ικανοποιητικές πληροφορίες για να προβεί στην αναγκαία αξιολόγηση.
<P>
Είμαι ωστόσο ευτυχής για τη βελτίωση που σημειώθηκε προσφάτως όσον αφορά τη συνεργασία, και προσβλέπω οπωσδήποτε στη συνέχισή της.
<SPEAKER ID="226" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, η σπουδαιότητα των κατάλληλων λογιστικών προτύπων είναι απολύτως αδιαμφισβήτητη. Στον σημερινό κόσμο εντείνεται ολοένα και περισσότερο η ανάγκη για σαφείς, συγκρίσιμες και ικανοποιητικές πληροφορίες για τους επενδυτές, καθώς και η ανάγκη διευκόλυνσης των επιχειρήσεων μέσω της μείωσης του κόστους συμμόρφωσης.
<P>
Επομένως, συμφωνώ με τους συναδέλφους μου ως προς την ανάγκη επίδειξης συνετής στάσης εν προκειμένω. Οι αποφάσεις δεν πρέπει να λαμβάνονται ελαφρά τη καρδία, και θεωρώ πραγματικά πολύ σημαντικές τις απόψεις όλων των συναδέλφων που ανέφεραν την έγκαιρη εκτίμηση αντικτύπου ως σημαντικό μέσο εξεύρεσης ισορροπημένων λύσεων και διασφάλισης της συνεκτίμησης των απόψεων όλων των ενδιαφερομένων.
<P>
Το Κοινοβούλιο πρέπει, φυσικά, να τηρείται δεόντως ενήμερο. Εξίσου σημαντικό είναι να εξασφαλιστεί ότι το σύστημα διακυβέρνησης του ΣΔΛΠ αναθεωρείται και ρυθμίζεται έτσι ώστε οι ρυθμιστικές αρχές να μπορούν να υποστηρίζουν τη διαδικασία καθορισμού των προτύπων του και τα αποτελέσματά της. Άλλωστε, είναι το μόνο όργανο που διαθέτουμε για μια διασυνοριακή διαδικασία καθορισμού λογιστικών προτύπων.
<P>
Ωστόσο, ενώ η διαδικασία δεν υπήρξε τέλεια, δεν πρέπει να επιτρέψουμε να καθυστερήσει την προσπάθειά μας να γεφυρώσουμε το χάσμα μεταξύ ημών και των οικονομικών εταίρων μας. Ο σημερινός κόσμος είναι πιο διασυνδεδεμένος από οποιαδήποτε άλλη περίοδο του παρελθόντος, και είναι προς το συμφέρον μας να διευκολύνουμε την όσο το δυνατόν πιο ομαλή λειτουργία του, γι' αυτό άλλωστε έχει τόσο ζωτική σημασία η εξασφάλιση συμβατικών προτύπων.
<P>
Εντός του Διατλαντικού Οικονομικού Συμβουλίου, και οι δύο πλευρές είναι πρόθυμες να επιδιώξουν την ομαλή λειτουργία αυτού του συστήματος, τα δε πρότυπα ΔΠΧΠ και οι οικονομικές εκθέσεις είναι ένα σημαντικό μέσο επίτευξης αυτής της αμοιβαίας αναγνώρισης των προτύπων.
<P>
Προς το παρόν, το ΣΔΛΠ είναι η καλύτερη μέθοδος που έχουμε στη διάθεσή μας. Οι ευρωπαίοι ενδιαφερόμενοι πρέπει να μετέχουν σε αυτή τη διαδικασία, και η λειτουργία του ΔΠΧΠ πρέπει να παρακολουθείται. Μπορεί και πρέπει επίσης να αλλάζει προκειμένου να διορθώνονται τυχόν σφάλματα, εάν διαπράττουμε τέτοια σφάλματα. " δημοκρατία, φυσικά, απαιτεί χρόνο, μερικές όμως φορές είναι αναγκαία προκειμένου να διορθώνονται τα σφάλματα. Πολλοί από τους συναδέλφους μου ανέφεραν ήδη ότι ήταν πολύ σημαντικό το γεγονός ότι δόθηκε η δυνατότητα στο Κοινοβούλιο να εγείρει ορισμένους προβληματισμούς και να επιφέρει βελτιώσεις στη διαδικασία.
<SPEAKER ID="227" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.00.

<CHAPTER ID="017">
Ασφάλεια των αερομεταφορών: μαύρη λίστα της ΕΕ για τις εναέριες μεταφορές (συζήτηση) 
<SPEAKER ID="082" NAME="Πρόεδρος">
" ημερήσια διάταξη προβλέπει τη συζήτηση σχετικά την προφορική ερώτηση που κατέθεσε ο Brian Simpson, εξ ονόματος της Επιτροπής Μεταφορών και Τουρισμού, προς την Επιτροπή με θέμα την ασφάλεια των αερομεταφορών: μαύρη λίστα της ΕΕ για τις εναέριες μεταφορές - B7-0205/2010).
<SPEAKER ID="083" NAME="Silvia-Adriana Ţicău">
αναπληρώτρια συντάκτης. - (EN) Κυρία Πρόεδρε, η ερώτηση κατατέθηκε από τον Brian Simpson, εξ ονόματος της Επιτροπής Μεταφορών και Τουρισμού του Κοινοβουλίου, σε συνέχεια της έκθεσης της Επιτροπής που εξέταζε την αποτελεσματικότητα της μαύρης λίστας της ΕΕ. " μαύρη λίστα της ΕΕ καταρτίστηκε το 2006 με σκοπό να κατονομάζει, να καταγγέλλει δημοσίως και να απαγορεύει τη λειτουργία αεροπορικών εταιρειών που δεν συμμορφώνονται προς τους διεθνείς κανονισμούς ασφαλείας. Καταρτίστηκε ως απάντηση στις ανησυχίες που εκφράζονταν σχετικά με το επίπεδο εφαρμογής των διεθνών προτύπων ασφαλείας και κατόπιν αρκετών μοιραίων αεροπορικών συντριβών σε μικρό χρονικό διάστημα κατά τη διάρκεια του 2004 και του 2005.
<P>
Τέσσερα χρόνια αργότερα, γνωρίζουμε ότι η μαύρη λίστα έχει αποδειχθεί αποτελεσματικό και πολύτιμο εργαλείο για την προώθηση της εφαρμογής των προτύπων ασφαλείας του ΔΟΠΑ και την προστασία των πολιτών της ΕΕ. Το ερώτημα με το οποίο ερχόμαστε σήμερα αντιμέτωποι είναι πώς μπορούμε να την αξιοποιήσουμε. Με άλλα λόγια, πώς μπορούμε να επεκτείνουμε την προστασία αυτή πέραν των συνόρων μας και να εργαστούμε περαιτέρω με στόχο τη βελτίωση της ασφάλειας των διεθνών αερομεταφορών; " μαύρη λίστα έχει την ευθύνη όχι μόνο να εντοπίζει πού ελλοχεύουν κίνδυνοι για την ασφάλεια, αλλά και να διασφαλίζει ότι αυτές οι πληροφορίες μεταβιβάζονται αποτελεσματικά στους πολίτες της ΕΕ. Σε σχέση με αυτό, πώς μπορούμε να διασφαλίσουμε ότι οι πολίτες της ΕΕ που μεταβαίνουν αεροπορικώς εκτός της Ευρώπης γνωρίζουν ποιοι είναι οι αερομεταφορείς στους οποίους έχει απαγορευτεί η λειτουργία και οι οποίοι εξακολουθούν να πραγματοποιούν πτήσεις σε άλλες περιοχές του πλανήτη;
<P>
Σε περιπτώσεις που έχει ανακληθεί η άδεια του αερομεταφορέα και, ως εκ τούτου, ο τελευταίος δεν εμφανίζεται στη μαύρη λίστα, πώς μπορούμε να είμαστε βέβαιοι ότι οι επιβάτες έχουν γνώση αυτής της κατάστασης; Έχουμε διαπιστώσει πόσο αποτελεσματικός είναι ο συνδυασμός των διαφόρων εθνικών μαύρων λιστών σε μία περιεκτική λίστα για ολόκληρη την ΕΕ. Ωστόσο, η μαύρη λίστα είναι χρήσιμη μόνο εάν διαθέτουμε πρόσβαση σε πληροφορίες που σχετίζονται με την ασφάλεια των αερομεταφορέων. Πώς μπορούμε να αξιοποιήσουμε τις πληροφορίες που αποτελούν τη βάση της μαύρης λίστας, βελτιώνοντας την πρόσβαση σε επαληθεύσιμες και αξιόπιστες πληροφορίες; Αυτό σημαίνει ότι δεν θα επιδιώξουμε μόνο να ενισχύσουμε τους ελέγχους που πραγματοποιούνται στα κράτη μέλη της ΕΕ, αλλά και να εγκρίνουμε τα στοιχεία που λαμβάνονται από τρίτες χώρες.
<P>
Προτίθεται η Επιτροπή να εξετάσει το ενδεχόμενο θέσπισης, και συναφούς αναφοράς, εναρμονισμένων και τυποποιημένων ελέγχων στους διαδρόμους προσγειώσεως; Όσον αφορά τη βελτίωση των δεδομένων που λαμβάνονται από τρίτες χώρες, θα εξέταζε η Επιτροπή το ενδεχόμενο να θεσπίσει ένα αποτελεσματικό σύστημα διεθνούς ανταλλαγής αξιόπιστων δεδομένων, που θα μπορούσε να συμβάλει στην κατάρτιση εκ μέρους μας ενός είδους διεθνούς μαύρης λίστας, κάτι που γνωρίζω ότι είχε τεθεί προς συζήτηση στο παρελθόν; Επιπλέον, αξίζει να επισημανθεί ότι η μαύρη λίστα έχει αποδειχθεί αποτελεσματικό εργαλείο όσον αφορά την παροχή κινήτρων σε αεροπορικές εταιρείες, προκειμένου να ανταποκριθούν στα διεθνή πρότυπα ασφαλείας. Πώς μπορούμε, όμως, να εργαστούμε με το βλέμμα περισσότερο στραμμένο προς το μέλλον, με απώτερο σκοπό τη βελτίωση της ασφάλειας των παγκόσμιων αερομεταφορών; Και εννοώ, εν προκειμένω, πώς σκοπεύει η Επιτροπή να στηρίξει τις εθνικές αρχές πολιτικής αεροπορίας στην προσπάθειά τους να αντεπεξέλθουν στα ελλείμματα ασφαλείας βάσει των ελέγχων του ΔΟΠΑ και να βελτιώσουν την ικανότητά τους όσον αφορά την εποπτεία;
<P>
Είναι καίριας σημασίας να διασφαλίσουμε αποτελεσματικούς διαύλους επικοινωνίας με το κοινό, αλλά είναι εξίσου ζωτικής σημασίας να συνεχίσουμε, μακροπρόθεσμα, να εργαζόμαστε με σκοπό την προώθηση της εφαρμογής των διεθνών προτύπων ασφάλειας των αερομεταφορών σε ολόκληρο τον κόσμο. Αυτός θα είναι τελικά ο πλέον αποτελεσματικός τρόπος βελτίωσης της ασφάλειας για όλους τους επιβάτες. " Επιτροπή Μεταφορών και Τουρισμού του Ευρωπαϊκού Κοινοβουλίου αδημονεί να συνεργαστεί με την Επιτροπή σε μία κοινή προσπάθεια αξιοποίησης των επιτευγμάτων της μαύρης λίστας της ΕΕ.
<SPEAKER ID="084" NAME="Andris Piebalgs">
μέλος της Επιτροπής. - (EN) Κυρία Πρόεδρε, ευχαριστώ την κ. Ţicău για την πολύ θετική αξιολόγησή της όσον αφορά την προσέγγιση της μαύρης λίστας. " Επιτροπή είναι πεπεισμένη ότι τα ισχύοντα μέτρα παρέχουν ήδη στο κοινό πολύ υψηλό επίπεδο πληροφόρησης και δικαιωμάτων αναφορικά με τις πτήσεις εντός και εκτός της Ευρωπαϊκής Ένωσης.
<P>
" λίστα των αεροπορικών εταιρειών στις οποίες έχει απαγορευτεί η λειτουργία στο εσωτερικό της Ευρωπαϊκής Ένωσης είναι διαθέσιμη στο ευρύ κοινό μέσω του Διαδικτύου και μέσω στοχευμένων ενημερωτικών δράσεων. " Επιτροπή συνεργάζεται στενά με ευρωπαϊκές και διεθνείς ενώσεις ταξιδιωτικών πρακτόρων κάθε φορά που ανανεώνεται η λίστα. Αυτό τους επιτρέπει να βρίσκονται στην καλύτερη δυνατή θέση ώστε να βοηθήσουν τους επιβάτες.
<P>
Οι εθνικές αρχές πολιτικής αεροπορίας και οι αερολιμένες στην επικράτεια των κρατών μελών υποχρεούνται να εφιστούν την προσοχή των επιβατών στη λίστα της ΕΕ, τόσο μέσω των ιστοτόπων τους όσο και στις εγκαταστάσεις τους, εφόσον κρίνεται σκόπιμο.
<P>
" λίστα παρέχει χρήσιμες πληροφορίες σε όσους επιθυμούν να ταξιδέψουν εκτός της Ευρωπαϊκής Ένωσης, ούτως ώστε να αποφύγουν να ταξιδέψουν με αυτές τις αεροπορικές εταιρείες. " λίστα δεν έχει εξωεδαφική ισχύ - δεν ισχύει εκτός της Ευρωπαϊκής Ένωσης. Έτσι, ο κανονισμός διασφαλίζει το δικαίωμα των επιβατών να γνωρίζουν την ταυτότητα κάθε αεροπορικής εταιρείας με την οποία πετούν καθ' όλη τη διάρκεια του ταξιδιού τους. Ο συμβαλλόμενος αερομεταφορέας -ή ταξιδιωτικός ή τουριστικός πράκτορας- υποχρεούται να ενημερώνει τους επιβάτες, κατά τη διαδικασία κράτησης, σχετικά με την ταυτότητα του αερομεταφορέα ή των αερομεταφορέων που πραγματοποιούν την πτήση. Οι επιβάτες πρέπει επίσης να ενημερώνονται σχετικά με τυχόν αλλαγή του μεταφορέα που διενεργεί την πτήση, είτε κατά τον έλεγχο εισιτηρίων είτε, το αργότερο, κατά την επιβίβαση. Ο κανονισμός παρέχει επίσης στους επιβάτες το δικαίωμα επιστροφής αντιτίμου ή μεταφοράς με άλλη πτήση, εάν ο μεταφορέας με τον οποίον έχουν κάνει κράτηση προστεθεί εν τω μεταξύ στη λίστα, στοιχείο που ενδέχεται να οδηγήσει σε ακύρωση της εν λόγω πτήσης.
<P>
Χρησιμοποιούνται διάφορες πηγές πληροφόρησης για την παρακολούθηση και την αξιολόγηση της συμμόρφωσης των αερομεταφορέων προς τα διεθνή πρότυπα ασφαλείας· συγκεκριμένα, οι έλεγχοι ασφαλείας που διενεργούνται από τον Διεθνή Οργανισμό Πολιτικής Αεροπορίας, οι πληροφορίες που παρέχονται από τις αρμόδιες αρχές τρίτων χωρών, τα στοιχεία που διαβιβάζονται από τον Ευρωπαϊκό Οργανισμό Ασφάλειας της Αεροπορίας στο πλαίσιο των επιθεωρήσεών και ερευνών του εντός της Ευρωπαϊκής Ένωσης ή των τεχνικών αποστολών του εκτός της Ευρωπαϊκής Ένωσης, τα αποτελέσματα των ελέγχων διαδρόμου στα αεροσκάφη ή τους αερομεταφορείς στους αερολιμένες της ΕΕ στο πλαίσιο του προγράμματος αξιολόγησης της ασφάλειας των ξένων αεροσκαφών, σύμφωνα με τις απαιτήσεις των σχετικών κανόνων της ΕΕ, και, τέλος, οι τεκμηριωμένες πληροφορίες αναφορικά με ατυχήματα οι οποίες πηγάζουν από εκθέσεις ερευνών στο πλαίσιο ατυχημάτων ή σοβαρών περιστατικών.
<P>
Θα ήθελα επίσης να αναφέρω ότι η Ευρωπαϊκή Επιτροπή δεν διαθέτει, στο παρόν στάδιο, ολοκληρωμένο κατάλογο των χωρών που διαθέτουν παρόμοια νομοθεσία, αλλά αρκετά κράτη -η Δημοκρατία της Κορέας, το Μπαχρέιν και το Βασίλειο της Σαουδικής Αραβίας- εφαρμόζουν τους ίδιους περιορισμούς με αυτούς που καθορίζονται στην ευρωπαϊκή λίστα.
<P>
Είμαι σε θέση να επιβεβαιώσω ότι η Επιτροπή είναι πρόθυμη να συνεργαστεί με το Κοινοβούλιο, προκειμένου να βελτιωθεί πραγματικά η εν λόγω νομοθεσία περί της μαύρης λίστας, αλλά προβλέπει και την πολυπόθητη ασφάλεια των αεροπορικών μεταφορών.
<SPEAKER ID="085" NAME="Christine De Veyrac">
εξ ονόματος της Ομάδας PPE. - (FR) Κυρία Πρόεδρε, δεδομένου ότι υπήρξα εισηγήτρια του παρόντος κανονισμού πριν από περίπου πέντε χρόνια, χαίρομαι ιδιαίτερα που βλέπω ότι δημιουργήσαμε έναν μηχανισμό που λειτουργεί και έχει διευρυνθεί με την πάροδο των χρόνων. " έκθεση της Επιτροπής σχετικά με την εφαρμογή του κανονισμού για τη "μαύρη λίστα" φαίνεται να είναι ολοκληρωμένη και παρέχει ενδιαφέρον υλικό για προβληματισμό. Ειδικότερα, συμφωνώ με την ιδέα μίας διεθνούς μαύρης λίστας, η οποία θα αποτελέσει τη μοναδική εγγύηση ενός παγκόσμιου εναρμονισμένου επιπέδου ασφάλειας των αεροσκαφών.
<P>
Εντούτοις, θα ήθελα να υποβάλω ορισμένες ερωτήσεις στην Επιτροπή. Καταρχάς, θα ήθελα να μάθω πώς ασκείται το δικαίωμα στην υπεράσπιση όταν δεν πρόκειται απλώς για έναν αερομεταφορέα στον οποίο έχει απαγορευτεί η λειτουργία, αλλά για όλους τους αερομεταφορείς ενός κράτους. Προσφεύγουν στη δικαιοσύνη όλοι αυτοί οι αερομεταφορείς ή μόνο η αρχή πολιτικής αεροπορίας της ενεχόμενης χώρας και, εν προκειμένω, πώς μπορούν ορισμένοι ασφαλείς αερομεταφορείς να αποφύγουν την ένταξή τους στη μαύρη λίστα;
<P>
Επιπλέον, ένα άλλο πολύ σημαντικό στοιχείο είναι, κατά τη γνώμη μου, ο έλεγχος των αεροπλάνων. Προβαίνει συγκεκριμένως η Επιτροπή σε ελέγχους όλων των αεροσκαφών ενός αερομεταφορέα που έχει συμπεριληφθεί στη λίστα ή του οποίου η άδεια έχει ανακληθεί, ούτως ώστε να διασφαλίσει ότι τα εν λόγω αεροσκάφη δεν θα ξαναβρεθούν στον αέρα υπό διαφορετική ονομασία; Εν προκειμένω, έχει εντοπίσει η Επιτροπή κράτη που θεωρείται ότι χρησιμοποιούνται ως σημαίες ευκαιρίας, αποδεχόμενα απαγορευμένους αερομεταφορείς οι οποίοι αλλάζουν, στη συνέχεια, την επωνυμία και το κράτος εγγραφής τους; Επιπροσθέτως, σε περίπτωση που ένας αερομεταφορέας βρίσκεται στη μαύρη λίστα, διαθέτει η Επιτροπή πληροφόρηση σχετικά με τον τρόπο με τον οποίο τα ταξιδιωτικά πρακτορεία και οι πωλητές εισιτηρίων ενημερώνουν και αποζημιώνουν τους ταξιδιώτες, ή τους προσφέρουν εναλλακτικές λύσεις;
<P>
Τέλος, προτού ολοκληρώσω, έχω ένα ερώτημα αναφορικά με συγκεκριμένο ζήτημα: αρκετοί βουλευτές του ΕΚ έχουν λάβει μηνύματα, που θα μπορούσαν να χαρακτηρισθούν επίμονα, σχετικά με την Ινδονησία, η λειτουργία όλων των αερομεταφορέων της οποίας έχει απαγορευτεί, ζητώντας να καλέσουμε την Επιτροπή να αποσύρει την Ινδονησία από τη μαύρη λίστα. Θεωρώ ανάρμοστη την άσκηση αυτών των πιέσεων, δεδομένου ότι δεν δικαιολογείται βάσει εμπορικών λόγων να τίθεται σε κίνδυνο η ζωή των επιβατών. Θα ήθελα να μάθω ποια είναι η ισχύουσα κατάσταση στην εν λόγω χώρα και κατά πόσον η Ινδονησία, δεδομένου ότι βρίσκεται επί αρκετά χρόνια στη μαύρη λίστα, έχει λάβει μέτρα για να διορθώσει τα ελλείμματα ασφαλείας για τα οποία κατηγορείται.
<SPEAKER ID="086" NAME="Saïd El Khadraoui" LANGUAGE="NL">
Κυρία Πρόεδρε, κύριε Επίτροπε, κυρίες και κύριοι, είναι προφανές ότι είναι κάπως σουρεαλιστική η διεξαγωγή συζήτησης σχετικά με τη μαύρη λίστα τη στιγμή που το σύνολο των αερομεταφορών στην Ευρώπη βρίσκεται σε χαώδη κατάσταση, αλλά αντιλαμβάνομαι ότι αύριο θα έχουμε την ευκαιρία να διεξαγάγουμε συζήτηση επίκαιρου και επείγοντος χαρακτήρα, και αυτό ακριβώς θα είναι το θέμα της.
<P>
" μαύρη λίστα αυτή καθαυτή αποτελεί σημαντικό θέμα και μπορούμε να πούμε ότι ήταν επιτυχής χάρη, μεταξύ άλλων, στην ώθηση που της έδωσε η κ. de Veyrac, η οποία πράγματι εργάστηκε σκληρά πριν από λίγα χρόνια για την υλοποίησή της. Πρέπει να την αξιοποιήσουμε και να διδαχθούμε από τις εμπειρίες που αποκομίσαμε. Υπάρχουν ορισμένοι τομείς στους οποίους απαιτείται να αναληφθεί περαιτέρω δράση.
<P>
Καταρχάς, ο τομέας της επικοινωνίας με τους επιβάτες. Δικαίως οι επιβάτες πρέπει να ενημερώνονται σε περίπτωση που κάνουν κράτηση σε αεροπλάνο εταιρείας που βρίσκεται στη μαύρη λίστα, μέσω ταξιδιωτικού πρακτορείου, για παράδειγμα, αλλά συχνά οι επιβάτες αποφασίζουν να μετακινηθούν με πτήση εσωτερικού μόνο όταν βρίσκονται ήδη σε συγκεκριμένο τόπο. Ως εκ τούτου, η πρότασή μου είναι να διερευνήσουμε κατά πόσον θα ήταν εφικτό ταξιδιωτικοί πράκτορες και αεροπορικές εταιρείες που πωλούν αεροπορικά εισιτήρια προς χώρες με μη ασφαλείς αεροπορικές εταιρείες ή μη ασφαλή αεροπλάνα να ενημερώνουν αυτομάτως τους επιβάτες σχετικά, ακόμα και εάν οι ίδιοι δεν βρίσκονται βεβαίως στη μαύρη λίστα. Αυτό πρέπει να το εξετάσουμε προσεκτικά.
<P>
Ένα δεύτερο ζήτημα εν προκειμένω αφορά την παροχή βοήθειας προς τους επιβάτες, ώστε να αποφεύγουν αεροπλάνα, αεροπορικές εταιρείες και χώρες που βρίσκονται στη μαύρη λίστα. Όσον αφορά την παροχή βοήθειας για τη δημιουργία υποδομών σε τρίτες χώρες, και ασφαλώς στις φτωχότερες χώρες, η Ευρωπαϊκή Ένωση θα μπορούσε να παράσχει πολύ μεγαλύτερη βοήθεια και τεχνογνωσία, καθώς και να διασφαλίσει ότι και οι αρχές της αεροπορίας διαθέτουν, με τη σειρά τους, τις αναγκαίες υποδομές ώστε να επιλύσουν τα ζητήματα που αντιμετωπίζουν. Ένα σημείο που αναφέρθηκε από την κ. De Veyrac αφορά, βεβαίως, την παραπλάνηση των ανθρώπων. Διαθέτουμε πράγματι ακλόνητος σύστημα; Είμαστε βέβαιοι ότι δεν υπάρχουν διάσπαρτα "παραθυράκια", μέσω των οποίων οι αεροπορικές εταιρείες μίας χώρας που βρίσκεται στη μαύρη λίστα μπορούν να πραγματοποιούν όντως πτήσεις μέσω άλλων χωρών ή νήσων; Έχουμε γίνει μάρτυρες τέτοιων παραδειγμάτων.
<P>
Ολοκληρώνοντας, θεωρώ επίσης ότι πρέπει να εργαστούμε με στόχο τη δημιουργία μίας διεθνούς μαύρης λίστας. Θα ήθελα να μάθω ποιες προσπάθειες καταβάλλετε σε συνεργασία με τους συναδέλφους σας από άλλες χώρες, σε επίπεδο ΔΟΠΑ, επί παραδείγματι, για την υλοποίηση μίας τέτοιας λίστας.
<SPEAKER ID="087" NAME="Gesine Meissner" LANGUAGE="DE">
Κυρία Πρόεδρε, αυτή τη στιγμή ο εναέριος χώρος μας βρίσκεται σε τέλμα - αυτό είναι γνωστό και αναφέρθηκε ήδη. Θα συζητήσουμε προσεχώς πώς μπορούμε να διορθώσουμε την κατάσταση αυτή. Όσον αφορά ειδικότερα ζητήματα οικονομικού χαρακτήρα, είναι πιθανό να έλθουμε αντιμέτωποι με το τρομακτικό ενδεχόμενο οι αεροπορικές εταιρείες να αντιμετωπίσουν σύντομα ακόμα μεγαλύτερα προβλήματα. Ασφαλώς, αυτό δεν χρειάζεται να επηρεάσει την ασφάλεια.
<P>
Εν προκειμένω, το ζητούμενο είναι η ασφάλεια των αερομεταφορών για τους ευρωπαίους επιβάτες. Για εμάς στην Ευρώπη, αποτελεί μείζον επίτευγμα το γεγονός ότι οι άνθρωποι είναι σε θέση να μετακινούνται ελεύθερα και ότι οι καταναλωτές μπορούν να αποφασίζουν ελεύθερα πώς επιθυμούν να ταξιδέψουν, και σε ποιους αερομεταφορείς θέλουν ή δεν θέλουν να κάνουν κράτηση εισιτηρίων. Για να είναι σε θέση να αποφασίζουν ελεύθερα, είναι ασφαλώς απαραίτητο να λαμβάνουν και τη σχετική πληροφόρηση.
<P>
Ακούσαμε μόλις ότι αυτή η μαύρη λίστα υφίσταται από το 2006, και ότι, καταρχήν, οι άνθρωποι θα έπρεπε να ενημερώνονται εάν μπορούν να φθάσουν στον προορισμό τους με ασφάλεια ή όχι. Κατά τη γνώμη μου, το ερώτημα είναι στην πραγματικότητα -όπως ανέφεραν ήδη η κ. De Veyrac και ο κ. El Khadraoui- κατά πόσον υπάρχουν όντως κενά στο σύστημα, και κατά πόσον οι άνθρωποι λαμβάνουν πάντα όλες τις αναγκαίες πληροφορίες σχετικά με την ασφάλεια. Απλώς επιθυμούμε όποιος ταξιδεύει αεροπορικώς εδώ στην Ευρώπη να μεταφέρεται και να φθάνει στον προορισμό του με ασφάλεια.
<P>
Τέλος, κάτι ακόμα που διαδραματίζει ρόλο στον τομέα της ασφάλειας είναι να γνωρίζουμε κατά πόσον μία αεροπορική εταιρεία είναι οικονομικά εύρωστη. Οι αεροπορικές εταιρείες πρέπει να υποβάλλουν τακτικά αιτήσεις στις εθνικές αρχές, προκειμένου να διασφαλίσουν ότι τους επιτρέπεται πράγματι να πραγματοποιούν πτήσεις στον ευρωπαϊκό εναέριο χώρο, και η διαδικασία αυτή δεν περιλαμβάνει μόνο τον έλεγχο εάν εκπληρώνουν όλες τις υποχρεώσεις τους όσον αφορά την ασφάλεια, εάν διενεργούν όλους τους απαιτούμενους ελέγχους και εάν είναι σε θέση να μεταφέρουν τον κόσμο με ασφάλεια, αλλά και τον έλεγχο κατά πόσον είναι αρκετά εύρωστες οικονομικά, ώστε να είναι σε θέση να παραμείνουν μακροπρόθεσμα στον κλάδο των μεταφορών. Εξ όσων γνωρίζω, προς το παρόν δεν υπάρχει καμία ευρωπαϊκή αεροπορική εταιρεία σε μαύρη λίστα. Παρ' όλα αυτά, πέρυσι είχαμε το περιστατικό με την SkyEurope. Αυτό που συνέβη τότε ήταν ότι ευρωπαίοι πολίτες είχαν κάνει κρατήσεις σε μία ευρωπαϊκή αεροπορική εταιρεία, αλλά δεν έλαβαν καμία πληροφόρηση σχετικά με το γεγονός ότι η εν λόγω εταιρεία βρισκόταν στο χείλος της χρεοκοπίας. Ταξίδεψαν με τη συγκεκριμένη πτήση, κατέληξαν καθηλωμένοι, και, επομένως, δεν είχαν λάβει καμία πληροφορία που θα μπορούσε να τους έχει προστατεύσει.
<P>
Αυτό με κάνει να διερωτώμαι -ακόμα και αν η Επιτροπή έχει δηλώσει ότι διαθέτει τις πληροφορίες και τις δημοσιεύει, ότι είναι υποχρεωμένη να τις δημοσιεύει- για ποιον λόγο δεν έγινε γνωστή, για παράδειγμα, η συγκεκριμένη περίπτωση. Διαθέτουμε τελικά εγγυήσεις ότι όλα τα στοιχεία που χρειάζεται να γνωρίζουν οι επιβάτες, όλα τα απαιτούμενα στοιχεία, κοινοποιούνται πάντα; Θα ήθελα να λάβω μία γενική απάντηση εν προκειμένω, στο πλαίσιο της συζήτησης.
<SPEAKER ID="088" NAME="Eva Lichtenberger" LANGUAGE="DE">
Κυρία Πρόεδρε, κύριε Επίτροπε, το Κοινοβούλιο επέδειξε σημαντική πρωτοβουλία όσον αφορά την κατάρτιση της παρούσας μαύρης λίστας. Πραγματοποιήθηκε δε με υπεύθυνο τρόπο, πράγμα που σημαίνει ότι παρέχεται το υψηλότερο δυνατό επίπεδο ασφάλειας για τους καταναλωτές. Ωστόσο -και αυτό αποτελεί επίσης ένα ζήτημα τώρα- πρέπει να ελέγξουμε κατά πόσον λειτούργησε όντως καλά στην παρούσα κατάσταση.
<P>
Το πρώτο ερώτημα που θα ήθελα να θέσω σχετικά είναι το ακόλουθο. " πρόσβαση σε πληροφορίες μέσω του Διαδικτύου είναι δυνατή, αλλά δεν είναι πάντα πολύ εύκολη με τις διάφορες αεροπορικές εταιρείες. Το δοκίμασα προσωπικά. Δεν είναι πάντα δυνατή η άμεση εύρεση πληροφοριών, για παράδειγμα, σχετικά με τις πτήσεις με ανταπόκριση που απαιτούν την προσγείωση σε τρίτη χώρα. Κατά συνέπεια, εν προκειμένω αντιμετωπίζουμε πρόβλημα.
<P>
Το δεύτερο ανοικτό ερώτημα, και αυτό παρουσιάζει ενδιαφέρον για μένα, είναι το εξής: τι είδους εμπειρίες έχει αποκομίσει ο κόσμος από τη μέθοδο της πλήρους εκμίσθωσης; Εν προκειμένω, εκφράζονται σοβαρές ανησυχίες ότι ενδέχεται να λειτουργήσει ως "παραθυράκι" για επιχειρήσεις που δεν έχουν ιδιαίτερα καλή φήμη. Έχουν υπάρξει σχετικά θετικές ή αρνητικές εξελίξεις;
<P>
Τρίτον, και πρόκειται για λίαν σημαντικό σημείο: αυτός ο τρόπος ρύθμισης της λειτουργίας των εταιρειών μέσω της μαύρης λίστας είχε αποτρεπτικό αποτέλεσμα για τις αεροπορικές εταιρείες, ώστε -ιδίως οι μη ευρωπαϊκές εταιρείες- να τηρούν αυστηρότερα τους κανονισμούς ασφαλείας; Πώς λειτουργεί η επιλεκτική χορήγηση άδειας σε λίγα αεροσκάφη που ανήκουν σε συγκεκριμένες αεροπορικές εταιρείες, όταν εμείς τους επιτρέπουμε να χρησιμοποιούν μόνο συγκεκριμένα αεροσκάφη για να προσγειωθούν στην Ευρώπη;
<SPEAKER ID="089" NAME="Ryszard Czarnecki" LANGUAGE="PL">
Κυρία Πρόεδρε, κύριε Piebalgs, εύχομαι, αλλά δεν έχω καμία βεβαιότητα επί αυτού, ότι οι επιπτώσεις της ηφαιστειακής έκρηξης στην Ισλανδία δεν θα επιβαρύνουν επ' ουδενί λόγω τους ευρωπαίους επιβάτες, όσον αφορά τις τιμές των εισιτηρίων. Έχετε βεβαίως δίκαιο όταν λέτε ότι αυτή η διακοπή των εναέριων μεταφορών θα αντισταθμιστεί κατά πάσα πιθανότητα με υψηλότερες τιμές εισιτηρίων. Αξίζει να αναφερθεί αυτό προς υπεράσπιση των συμφερόντων των ευρωπαίων καταναλωτών. Το Ευρωπαϊκό Κοινοβούλιο διεξάγει για μία ακόμα φορά συζήτηση επί του θέματος αυτού. Τούτο καταδεικνύει τη μεγάλη σημασία που του αποδίδουμε. Μίλησα σχετικά πριν από λίγους μήνες. Και πολλοί εξ υμών αναφερθήκατε στο συγκεκριμένο ζήτημα, και έχω κατά νου την προηγούμενη κοινοβουλευτική περίοδο, κατά την οποία επίσης συζητήσαμε σχετικώς πολύ ανοικτά. Μετά από όλα όσα έχουν ειπωθεί, έχω να καταθέσω έναν προσωπικό προβληματισμό. Δημοσιογράφος από την εφημερίδα με τη μεγαλύτερη επιρροή στην Πολωνία με ρώτησε: "Μα τι κάνετε στο Ευρωπαϊκό Κοινοβούλιο; Εξάλλου, πρόκειται για εντελώς επουσιώδες ζήτημα". Τώρα μόνο τα μέσα ενημέρωσης αρχίζουν να συνειδητοποιούν ότι πρόκειται για πολύ σημαντικό ζήτημα, ένα ζήτημα ασφαλείας και ένα απολύτως θεμελιώδες ζήτημα από την άποψη των συμφερόντων των ευρωπαίων πολιτών, φορολογούμενων, ψηφοφόρων και καταναλωτών.
<P>
Δεν είναι φυσιολογικό να γνωρίζουμε την κατάσταση της μαύρης λίστας στην Ευρωπαϊκή Ένωση, αλλά να μην γνωρίζουμε την κατάστασή της εκτός Ευρωπαϊκής Ένωσης. Πρόκειται για απολύτως σχιζοφρενική κατάσταση.
<P>
Και καταλήγω στο τελευταίο και πολύ σημαντικό ζήτημα: οι ευρωπαίοι επιβάτες δεν πρέπει να πληρώνουν περισσότερο για να έχουν ασφάλεια - αυτό άλλωστε είναι υπόθεση των κρατών και των κυβερνήσεων.
<SPEAKER ID="090" NAME="Mathieu Grosch" AFFILIATION="PPE">
(DE) Κυρία Πρόεδρε, κύριε Επίτροπε, υπό αυτό το πρίσμα, η μαύρη λίστα αποτέλεσε ενδιαφέρον επίτευγμα του παρόντος Κοινοβουλίου με επικεφαλής της κ. De Veyrac και τους συναδέλφους της από την προηγούμενη κοινοβουλευτική περίοδο.
<P>
" μαύρη λίστα μπορεί να επηρεάσει εταιρείες, χώρες ή αεροσκάφη, και θεωρώ εν προκειμένω ότι η Επιτροπή πρέπει να παρέχει πιο εμπεριστατωμένες απαντήσεις στις ερωτήσεις που υποβάλλονται, ιδίως όσον αφορά τον βαθμό στον οποίο συμμετέχουν οι εταιρείες στη διαδικασία λήψης αποφάσεων στις διάφορες χώρες, και τον λόγο για τον οποίο συνδέεται η διαδικασία αυτή με επιμέρους αεροσκάφη.
<P>
Είναι επίσης σημαντικό για εμάς να υπάρξουν περαιτέρω εξελίξεις. Εξηγήσαμε ήδη στη συζήτηση που έγινε πριν από λίγα χρόνια ότι εξακολουθεί να έχει σημασία για εμάς να βελτιώσει η Επιτροπή την παρακολούθηση των εν λόγω πράξεων και μέτρων στο πλαίσιο των επικοινωνιών, τουλάχιστον με το Κοινοβούλιο. Διότι υπάρχουν ορισμένα ερωτήματα που παραμένουν ανοικτά για εμάς, όπως είναι, μεταξύ άλλων, η παρακολούθηση των αεροπορικών εταιρειών, αλλά και το ζήτημα των αεροσκαφών που ξαφνικά εκτελούν πτήσεις υπό διαφορετική επωνυμία, καθώς και το γεγονός ότι σήμερα απαιτείται ορισμένο επίπεδο διαφάνειας, ιδίως για τις αποφάσεις που θα μπορούσαν να ληφθούν την τελευταία στιγμή.
<P>
Με αυτό, καταλήγω στο πλέον σημαντικό, κατ' εμέ, σημείο: την πληροφόρηση. Σε γενικές γραμμές, είμαστε της γνώμης -και θεωρώ ότι αυτό ισχύει για όλες τις ομάδες- ότι οι πολίτες και επιβάτες έχουν το δικαίωμα, και πρέπει να υφίσταται συναφώς αντίστοιχη υποχρέωση, να ενημερώνονται συστηματικά από τις εταιρείες ότι οι πληροφορίες που αφορούν τη μαύρη λίστα μπορούν να λαμβάνονται από αερολιμένες χωρίς το παραμικρό πρόβλημα, καθώς και από ταξιδιωτικά πρακτορεία, και ότι, ιδίως όταν ταξιδεύουν αεροπορικώς προς "ορισμένες χώρες" που είναι ήδη γνωστό σήμερα ότι παρουσιάζουν προβλήματα, τα ταξιδιωτικά πρακτορεία μπορούν να τους αναφέρουν ποιες εταιρείες είναι προβληματικές όταν πραγματοποιούνται εκ νέου κρατήσεις.
<P>
Σκοπός μας είναι το εν λόγω μέτρο, που έχει πλέον βελτιώσει ήδη ουσιαστικά την ασφάλεια, να μην επεκταθεί καλύπτοντας μόνο την Ευρώπη και τους ευρωπαίους επιβάτες, αλλά να εφαρμοστεί σε παγκόσμιο επίπεδο.
<SPEAKER ID="091" NAME="Fiona Hall" AFFILIATION="ALDE">
(EN) Κυρία Πρόεδρε, θα ήθελα να αναφερθώ σε ένα ζήτημα που συνδέεται στενά με την ασφάλεια των αερομεταφορών και υπογραμμίζει την ανάγκη να καταστεί η λειτουργία της μαύρης λίστας της ΕΕ όσο το δυνατόν περισσότερο αποτελεσματική.
<P>
Τον Δεκέμβριο του 2008, το Συμβούλιο ενέκρινε εντέλει τον κώδικα συμπεριφοράς της ΕΕ όσον αφορά τις μεταφορές όπλων. Ο εν λόγω κώδικας ελέγχει τις εξαγωγές στρατιωτικής τεχνολογίας και εξοπλισμού από την ΕΕ. Ωστόσο, εξακολουθεί να εκφράζεται η ανησυχία ότι δεν συμμορφώνονται όλες οι χώρες της ΕΕ που εξάγουν όπλα με τον κώδικα και ότι συνεχίζεται ο εφοδιασμός ζωνών συγκρούσεων με ευρωπαϊκά όλα.
<P>
Εντούτοις, ένα μέτρο αποδείχθηκε ιδιαίτερα αποτελεσματικό για τον περιορισμό της παράνομης προμήθειας όπλων, και αυτό είναι η μαύρη λίστα της ΕΕ για τις αεροπορικές μεταφορές. Σουηδική μελέτη του 2008 κατέδειξε ότι οι αερομεταφορείς που συνδέονται με μεταφορά όπλων σε ζώνες συγκρούσεων είναι οι ίδιοι που συνηθίζουν να παραβιάζουν τα πρότυπα ασφάλειας των εναέριων μεταφορών.
<P>
Δεν προκαλεί ενδεχομένως έκπληξη το γεγονός πως αποκαλύπτεται ότι οι παράνομοι μεταφορείς που ακολουθούν χαλαρή προσέγγιση στην ασφάλεια είναι παράνομοι και ως προς τα φορτία που μεταφέρουν. Μολαταύτα, η ευτυχής συγκυρία αυτής της σύνδεσης είναι ότι τα μέτρα που λαμβάνονται με σκοπό να διασφαλίσουν τον αυστηρό έλεγχο των αεροσκαφών, τα μέτρα που έχουν σχεδιαστεί με στόχο την προστασία των ευρωπαίων πολιτών, συμβάλλουν επίσης στην προστασία των πολιτών άλλων ηπείρων, ιδίως της Αφρικής, από την καταστροφή που προκαλείται όταν οι συγκρούσεις τροφοδοτούνται με άφθονα διαθέσιμα φορητά όπλα και ελαφρύ οπλισμό.
<P>
Θα ήθελα, λοιπόν, να ζητήσω από τον κ. Piebalgs, ως αρμόδιο Επίτροπο σε θέματα ανάπτυξης, να συμβάλει με το προσωπικό του κύρος στις προσπάθειες της Επιτροπής για τη διασφάλιση της αποτελεσματικής και συστηματικής εφαρμογής των μαύρων λιστών.
<SPEAKER ID="092" NAME="Marian-Jean Marinescu  " LANGUAGE="RO">
" μαύρη λίστα των επισφαλών αερομεταφορέων αποτελεί μέτρο για την προστασία των ευρωπαίων επιβατών, και το επικροτώ ολόθερμα. " λίστα πρέπει να δημοσιεύεται τόσο από την Ευρωπαϊκή Επιτροπή όσο και από τα κράτη μέλη, και, ιδίως, από τα τουριστικά πρακτορεία. Ουσιαστικά, όλα καταλήγουν στην καλή πίστη και την καλή πρόθεση των τουριστικών και των ταξιδιωτικών πρακτόρων.
<P>
Από την άλλη πλευρά, πρέπει να βρεθεί λύση για το ενδεχόμενο εξυπηρέτησης ενός συγκεκριμένου προορισμού αποκλειστικά από επισφαλείς αερομεταφορείς. Μεγάλος αριθμός αερομεταφορέων που βρίσκονται στη μαύρη λίστα εξυπηρετούν προορισμούς σε αναπτυσσόμενες ή υποανάπτυκτες χώρες στην Αφρική, τη νοτιοανατολική Ασία και την κεντρική Ασία. Αυτό θέτει ένα σοβαρό ερώτημα: κατά πόσον εξακολουθεί να διασφαλίζεται ο θεμιτός ανταγωνισμός μεταξύ των μεγάλων αερομεταφορέων της Ευρώπης, των "ΠΑ και της Άπω Ανατολής, καθώς και των μικρών μεταφορικών εταιρειών που έχουν συσταθεί σε αυτές τις αναπτυσσόμενες χώρες;
<P>
Εν προκειμένω, πιστεύω ότι πρέπει να εξετάσουμε με ποιον τρόπο μπορεί η Ευρωπαϊκή Ένωση να στηρίξει την ανάπτυξή τους, βελτιώνοντας την προστασία και την ασφάλεια των πτήσεών τους, και όχι αποκλείοντάς τις από την αγορά μέσω της απαγόρευσης της λειτουργίας τους. Τούτο θα επέτρεπε στην Ευρωπαϊκή Ένωση να εκπληρώσει το καθήκον τιμής της να στηρίζει τη βιώσιμη ανάπτυξη του κλάδου των εναέριων μεταφορών και σε αυτά τα λιγότερα προηγμένα κράτη.
<SPEAKER ID="093" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, θα ήθελα να κάνω ένα γενικό σχόλιο και στη συνέχεια να θέσω μερικά ερωτήματα, ανάλογα με τον χρόνο που θα μου εκχωρήσετε. Το γενικό μου σχόλιο είναι το ακόλουθο. Θεωρώ σχεδόν κωμικό το γεγονός ότι, στην παρούσα κατάσταση, και στο πλαίσιο τριών εκθέσεων σχετικά με την ασφάλεια των αεροπορικών μεταφορών, εμείς, ήτοι η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, λάβαμε συνολικά εννέα λεπτά χρόνου ομιλίας. Ασφαλώς, αύριο θα διεξαχθεί η ειδική συνεδρίαση, αλλά θεωρώ ότι είναι καιρός το Κοινοβούλιο να δώσει μεγαλύτερη έμφαση στα ζητήματα που επηρεάζουν πραγματικά τους ανθρώπους, και να περιορίσει ενδεχομένως, έως κάποιον βαθμό, τις συζητήσεις των οποίων η αξία διογκώνεται τεχνηέντως.
<P>
Όσον αφορά τα ερωτήματα αυτά καθαυτά, κύριε Επίτροπε - το σημαντικότερο, κατ' εμέ, είναι το εξής: ποια είναι η επικρατούσα κατάσταση στον πεδίο της κοινής εκμετάλλευσης πτήσεων - των αεροσκαφών που προορίζονται μεν να πραγματοποιούν πτήσεις μέσω ευρωπαϊκής αεροπορικής εταιρείας, αλλά ενδέχεται να χρησιμοποιούνται και από άλλη αεροπορική εταιρεία, ακόμα και κάποια που βρίσκεται στη μαύρη λίστα; Τι συμβαίνει εν προκειμένω με την ενημέρωση των ανθρώπων που πρέπει να μετακινηθούν αεροπορικώς; Αυτό είναι το πραγματικά φλέγον ζήτημα για εμένα, και περιμένω να το απαντήσετε. Θα περιοριστώ σε αυτό το ένα ερώτημα.
<SPEAKER ID="094" NAME="Franz Obermayr" AFFILIATION="NI">
(DE) Κυρία Πρόεδρε, τώρα που αναφερόμαστε στην ασφάλεια των αερομεταφορών -και θα διεξαγάγουμε συζήτηση αλλά και ψηφοφορία σχετικά με τον Ευρωπαϊκό Οργανισμό Ασφάλειας της Αεροπορίας μεθαύριο- δράττομαι της ευκαιρίας για να θέσω επί τάπητος άλλον ένα προβληματικό τομέα.
<P>
Οι άνθρωποι που ασχολούνται με την αθλητική αεροπορία στην Αυστρία και σε άλλα κράτη μέλη έρχονται αντιμέτωποι με το γεγονός ότι κανόνες ζωτικής σημασίας που αφορούν αυτού του είδους τα αθλήματα διατίθενται μόνο στα αγγλικά. Οι εν λόγω ερασιτέχνες αθλητές μιλούν συνήθως συχνά άπταιστα αγγλικά· ωστόσο, συχνά δεν είναι εύκολη η κατανόηση σε άλλη γλώσσα ενός θέματος, το οποίο είναι ήδη από τη φύση του σύνθετο και με εξειδικευμένη ορολογία. Συνεπεία τούτου, τα κράτη μέλη προσπαθούν στη συνέχεια να λαμβάνουν τις γνώμες ειδικών από την ΕΕ. Αυτή η δαπάνη σε χρόνο και κόπο θα μπορούσε να αποφευχθεί, κατά την άποψή μου, εάν οι κανόνες ήταν διαθέσιμοι στις αντίστοιχες γλώσσες. Προσπαθώ να συμβάλω, προκειμένου ζωτικής σημασίας κανονισμοί για όσους ασχολούνται με την αθλητική αεροπορία να διατίθενται επίσης στα γερμανικά και τα γαλλικά - δηλαδή, στις δύο ευρύτερα ομιλούμενες γλώσσες εργασίας.
<SPEAKER ID="095" NAME="Silvia-Adriana Ţicău" AFFILIATION="S&amp;D">
(RO) " μαύρη λίστα, η οποία ενημερώθηκε στις 30 Μαρτίου του τρέχοντος έτους, περιλαμβάνει 278 εταιρείες από 17 χώρες. " ΕΕ πρέπει να αναπτύξει τις τεχνικές και διοικητικές υποδομές της για τη διασφάλιση της συμμόρφωσης προς τα αναγκαία πρότυπα της πολιτικής αεροπορίας, ούτως ώστε μόνο οι αεροπορικές εταιρείες που συμμορφώνονται προς τους διεθνείς κανονισμούς ασφαλείας να μπορούν να πραγματοποιούν πτήσεις στην Ευρωπαϊκή Ένωση. Παράλληλα, όμως, πρέπει να συνδράμουμε και τις τρίτες χώρες να βελτιώσουν τα πρότυπα ασφάλειας της πολιτικής αεροπορίας τους.
<P>
Οι αρμόδιες αρχές των τρίτων χωρών πρέπει να βελτιώσουν την ικανότητά τους να ελέγχουν τους αερομεταφορείς στους οποίους χορηγούν άδειες. " ανάλυση ασφαλείας των πτήσεων που πραγματοποιείται στην Ευρωπαϊκή Ένωση για τους φορείς εκμετάλλευσης τρίτων χωρών θα περιλαμβάνει επίσης επιτόπιους ελέγχους των αεροσκαφών των εν λόγω εταιρειών, λαμβάνοντας υπόψη τα στοιχεία που καταδεικνύουν σοβαρά περιστατικά και ατυχήματα που υπέστησαν οι εν λόγω μεταφορείς κατά το προηγούμενο έτος. Ωστόσο, πρέπει να παρέχονται πληροφορίες στους επιβάτες καθ' όλη τη διάρκεια του δρομολογίου τους, μεταξύ άλλων και σχετικά με τις εταιρείες μέσω των οποίων πραγματοποιούν το ταξίδι τους. Οι εν λόγω πληροφορίες δεν πρέπει να παρέχονται μετά την αγορά του εισιτηρίου.
<SPEAKER ID="096" NAME="Andris Piebalgs">
μέλος της Επιτροπής. - (EN) Κυρία Πρόεδρε, θα ήθελα να σας ευχαριστήσω για τις ερωτήσεις. Κατέδειξαν σαφώς ότι το παρόν Κοινοβούλιο στηρίζει ένθερμα την προσέγγιση της μαύρης λίστας. Σας υπόσχομαι, εξ ονόματος του Αντιπροέδρου της Επιτροπής, κ. Kallas, ότι θα βελτιώσουμε την επικοινωνία με το Κοινοβούλιο όσον αφορά τα ζητήματα αυτά.
<P>
Μπορώ επίσης να υποσχεθώ ότι όλες οι ερωτήσεις που υποβλήθηκαν θα διαβιβασθούν προκειμένου να λάβουν γραπτή απάντηση, διότι εάν αναλάμβανα εγώ να δώσω απαντήσεις στις ερωτήσεις, σίγουρα δεν θα προλάβαινα να το κάνω στο επόμενο ενάμισι λεπτό ομιλίας που μου απομένει. Ως εκ τούτου, θα καλύψω ορισμένες από αυτές, αλλά όχι όλες, διότι αδυνατώ να απαντήσω σε όλες τις ερωτήσεις που υποβλήθηκαν.
<P>
Καταρχάς, σχετικά με τις διεθνείς πτυχές: η Επιτροπή εργάζεται προς διάφορες κατευθύνσεις, καταβάλλοντας, επί παραδείγματι, κάθε δυνατή προσπάθεια για την ενίσχυση της διεθνούς συνεργασίας με τρίτες χώρες, ενθαρρύνοντας τα κράτη να συμβάλουν στο πρόγραμμα αξιολόγησης της ασφάλειας ξένων αεροσκαφών που περιλαμβάνει και τα 40 κράτη της Ευρώπης, αλλά και μέσω προγραμμάτων παροχής τεχνικής υποστήριξης με σκοπό την επίτευξη των παγκόσμιων προτύπων.
<P>
Συνεργαζόμαστε επίσης στενά με τον ΔΟΠΑ. Συμμετείχαμε στη συνεδρίαση υψηλού επιπέδου του ΔΟΠΑ για την ασφάλεια στα τέλη Μαρτίου στο Μόντρεαλ, και επί του παρόντος βρισκόμαστε στο στάδιο των διαπραγματεύσεων ενός μνημονίου συνεργασίας που θα επιτρέψει την περαιτέρω συνεργασία με τον ΔΟΠΑ. Έχετε δίκαιο· χρειαζόμαστε παγκόσμια προσέγγιση στο ζήτημα αυτό, αλλά δεν πρέπει να υποτιμούμε τα αποτελέσματα που έχει σε άλλες χώρες μία προσέγγιση όπως αυτή της μαύρης λίστας.
<P>
Θα αναφέρω ως παράδειγμα τη Ινδονησία, σχετικά με την οποία και ερωτήθηκα. " Ινδονησία έχει καταβάλει πολλές προσπάθειες για τον εκσυγχρονισμό του συστήματος της αεροπορίας της, μεταξύ άλλων και σε σχέση με τη νομοθεσία της, την οργάνωση της αρμόδιας αρχής και, συνακολούθως, τις διαδικασίες για τη χορήγηση πιστοποίησης, ήτοι μία μορφή επιτήρησης των αεροπορικών εταιρειών που έχουν ιδρυθεί στην εν λόγω χώρα. Μέχρι στιγμής, έχει παρουσιάσει σημαντική βελτίωση στην περίπτωση τεσσάρων αερομεταφορέων: των Garuda, Airfast, Mandala και Premier. Αυτό επετεύχθη με τη βοήθεια της Επιτροπής, αλλά και των κρατών μελών και του κλάδου. Πρόκειται για μία διαδικασία που απαιτεί επαρκείς πόρους, αλλά η Επιτροπή συνεργάζεται πολύ στενά με τις αρμόδιες αρχές και τους μεταφορείς της χώρας, προκειμένου να προωθηθούν περαιτέρω θετικές εξελίξεις. " προσέγγισή μας ενθαρρύνει σίγουρα τις χώρες να αλλάξουν την προσέγγισή τους έναντι της ασφάλειας των εναέριων μεταφορών, και η Ινδονησία αποτελεί ενδεικτικό παράδειγμα μόνο.
<P>
Κλείνω με ένα ιδιαίτερα σημαντικό ζήτημα που τέθηκε, το ζήτημα της πληροφόρησης των καταναλωτών. Ζητούμε από τους ταξιδιωτικούς πράκτορες να ενημερώνουν προφορικά ή/και γραπτά τους επιβάτες κατά την κράτηση των εισιτηρίων. Επίσης, οι ταξιδιωτικοί πράκτορες απαιτούν συχνά από τους επιβάτες που συμφωνούν να ταξιδέψουν με μεταφορέα ο οποίος τελεί υπό απαγόρευση λειτουργίας να αποποιηθούν οιουδήποτε δικαιώματος μεταγενέστερης αξίωσης αποζημίωσης, αλλά θα χαρώ να απαντήσω και γραπτώς σε όλες τις ερωτήσεις, διότι αντιλαμβάνομαι ότι καταχρώμαι της καλοσύνης σας, κυρία Πρόεδρε.
<SPEAKER ID="097" NAME="Πρόεδρος">
" συζήτηση έληξε.
<SPEAKER ID="098" NAME="Franz Obermayr" AFFILIATION="NI">
(DE) Κυρία Πρόεδρε, θα ήθελα να αναφερθώ στο άρθρο 173 του Κανονισμού, με αφορμή ένα περιστατικό που συνέβη στην παρούσα Αίθουσα πριν από λίγα λεπτά, για την ακρίβεια κατά τις παρεμβάσεις ενός λεπτού. Τη στιγμή που καλέσατε τον Hans-Peter Martin, μολονότι παρευρισκόταν πράγματι στην Αίθουσα, περιφερόταν πίσω από τα έδρανά μας. Απαντώντας στη χιουμοριστική μας ερώτηση μήπως αποκοιμήθηκε κατά τη διάρκεια της ίδιας του της ομιλίας, ο κ. Martin έλαβε συγκεκριμένη στάση, χτύπησε μεταξύ τους τα τακούνια των παπουτσιών του και απηύθυνε χιτλερικό χαιρετισμό.
<P>
Κυρία Πρόεδρε, αυτό είναι απαράδεκτο· πρόκειται για σοβαρή παραβίαση των κανόνων συμπεριφοράς του παρόντος Κοινοβουλίου σύμφωνα με το άρθρο 9, και, συνεπώς, σας παρακαλώ θερμά να επαναφέρετε δεόντως στην τάξη τον υπεύθυνο αυτής της ανάρμοστης και απαράδεκτης συμπεριφοράς. Θα ήθελα επίσης να σας ζητήσω να ελέγξετε, εν προκειμένω, εάν αυτή η συμπεριφορά μπορεί να καταγραφεί στα πρακτικά. Αυτό είναι απαράδεκτο. Ακόμα και εάν υποτεθεί ότι αποτέλεσε χιουμοριστική πρόκληση, τα αστεία αυτού του είδους δεν έχουν καμία θέση στο παρόν Κοινοβούλιο.
<SPEAKER ID="099" NAME="Πρόεδρος">
Σας ευχαριστούμε που μας επιστήσατε σχετικώς την προσοχή. Θα το εξετάσουμε δεόντως και θα διαπιστώσουμε τι συνέβη.
<P>
Γραπτές δηλώσεις (άρθρο 149 του Κανονισμού)
<SPEAKER ID="100" NAME="Bogdan Kazimierz Marcinkiewicz  " LANGUAGE="PL">
Κυρία Πρόεδρε, σε σχέση με τα ερωτήματα που έθεσε ο κ. Simpson, θα ήθελα να ζητήσω από την Επιτροπή να διευκρινίσει τι είδους νέες αρχές και σχέδια έχει στη διάθεσή της αναφορικά με τη διασφάλιση της ασφάλειας των επιβατών κρατών μελών που ταξιδεύουν με αεροπορικές εταιρείες οι οποίες εκτελούν εσωτερικές πτήσεις σε εναέριο χώρο που δεν διέπεται από τη δικαιοδοσία της Ευρωπαϊκής Ένωσης και συχνά παραβιάζουν τους κανονισμούς, θέτοντας έτσι σε κίνδυνο τους επιβάτες. Προτείνω στην Επιτροπή να καταρτίσει εν προκειμένω, μέσω των προσπαθειών της Ύπατης Εκπροσώπου, διεθνή συμφωνία που θα εγγυάται την κοινή μας ασφάλεια. Επιπλέον, θα ήθελα η μαύρη λίστα να καθιστά διαθέσιμες ακριβείς πληροφορίες σχετικά με τον εκάστοτε αερομεταφορέα, συμπεριλαμβανομένων ολοκληρωμένων δεδομένων και στατιστικών στοιχείων, παρουσιάζοντας επίσης τους κινδύνους στους οποίους εκτίθενται οι επιβάτες, όσον αφορά τόσο την ασφάλεια όσο και την εξυπηρέτησή τους.
<SPEAKER ID="997" NAME="Artur Zasada  " LANGUAGE="PL">
" σημερινή συζήτηση είναι αδιαμφισβήτητα πολύ σημαντική για την ασφάλεια των επιβατών που ταξιδεύουν αεροπορικώς στην Ευρωπαϊκή Ένωση. Με χαροποιεί το γεγονός ότι τα κράτη μέλη της ΕΕ τηρούν τα πρότυπα του ΔΟΠΑ στον τομέα των αρχών και των τεχνικών της διεθνούς εναέριας κυκλοφορίας. Είναι, ωστόσο, προφανές ότι οι αεροπορικές μεταφορές δεν περιορίζονται αποκλειστικά στον εναέριο χώρο της Ευρωπαϊκής Ένωσης. Ως εκ τούτου, προκύπτει το εξής ερώτημα: πώς μπορούμε να εγγυηθούμε την ασφάλεια των πολιτών της ΕΕ εκτός της επικράτειας της ΕΕ; Κατά την άποψή μου, η Ευρωπαϊκή Επιτροπή πρέπει να παράσχει κίνητρα συνεργασίας στις χώρες που δεν ανήκουν στην Κοινότητα, προκειμένου να δημιουργήσουν μαύρη λίστα βάσει των προτύπων της ΕΕ ή να διαδραματίσουν ηγετικό ρόλο στη δημιουργία παγκόσμιας μαύρης λίστας. Επιπλέον, θα ήθελα να επιστήσω την προσοχή σε ένα πιθανό πρόβλημα: όταν η Επιτροπή ελέγχει έναν αερομεταφορέα που βρίσκεται στη μαύρη λίστα, ελέγχει επίσης ενδελεχώς και ολόκληρο τον στόλο που ανήκει στον εν λόγω αερομεταφορέα; Διότι ενδέχεται ένα αεροπλάνο να μην χρησιμοποιείται από αερομεταφορέα που βρίσκεται στη μαύρη λίστα, αλλά να χρησιμοποιείται, για παράδειγμα, από άλλη εταιρεία, με διαφορετικά διακριτικά χρώματα, η οποία μισθώνει μεμονωμένα αεροσκάφη.

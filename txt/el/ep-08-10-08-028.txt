<CHAPTER ID="028">
Προώθηση της κοινωνικής ένταξης και καταπολέμηση της φτώχειας, περιλαμβανομένης της παιδικής φτώχειας, στην ΕΕ (σύντομη παρουσίαση) 
<SPEAKER ID="287" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης της Gabriele Zimmer, εκ μέρους της Επιτροπής Απασχόλησης και Κοινωνικών Υποθέσεων για την προώθηση της κοινωνικής ένταξης και καταπολέμηση της φτώχειας, περιλαμβανομένης της παιδικής φτώχειας, στην ΕΕ.
<SPEAKER ID="288" NAME="Gabriele Zimmer" LANGUAGE="DE">
Κύριε Πρόεδρε, αρχικά λυπάμαι που για την έκθεση πρωτοβουλίας που πρόκειται να παρουσιάσω εκ μέρους της επιτροπής δεν μπορεί να γίνει ούτε ανοιχτή συζήτηση στην ολομέλεια ούτε να κατατεθούν τροπολογίες. Το θεωρώ απαράδεκτο να περιορίζουν τα ίδια τους τα δικαιώματα τα κράτη μέλη με τέτοιο τρόπο και να υποτιμούν τις εκθέσεις πρωτοβουλίας.
<P>
Στην επιτροπή μας διεξήχθησαν πολύ έντονες συζητήσεις σχετικά με τις εκθέσεις που παρουσιάζονται σήμερα με πάνω από 200 τροπολογίες, 40 συμβιβαστικές τροπολογίες και δύο ακροάσεις με εμπειρογνώμονες και ενδιαφερόμενα μέρη, όλα αυτά σε στενή συνεργασία με την Επιτροπή για τα Δικαιώματα των Γυναικών και την Ισότητα των Φύλων. Όλα αυτά δείχνουν πόσο ενδιαφέρον είναι το θέμα αυτό για τα κράτη μέλη.
<P>
" Επιτροπή Απασχόλησης και Κοινωνικών Υποθέσεων ενέκρινε με συντριπτική πλειοψηφία σε όλες τις πολιτικές ομάδες την περαιτέρω ανάπτυξη της στρατηγικής της ΕΕ για την καταπολέμηση της φτώχειας και του κοινωνικού αποκλεισμού και ελπίζω ότι ολόκληρη η ολομέλεια θα πράξει το ίδιο αύριο. " επιτροπή κατέστησε σαφές ότι δεδομένων των 78 εκατομμυρίων ατόμων που ζουν στη φτώχεια, συμπεριλαμβανομένων και 19 εκατομμυρίων παιδιών, η ΕΕ και τα κράτη μέλη της έχουν υποχρέωση να θέσουν συγκεκριμένους και μετρήσιμους στόχους για την προαγωγή της κοινωνικής ένταξης και την καταπολέμηση της φτώχειας.
<P>
Πριν λίγες μέρες, η Επιτροπή πρότεινε ορισμένες αρχές για τη στρατηγική ενεργούς ένταξης, που έπρεπε να εγκριθούν από το Ευρωπαϊκό Συμβούλιο. Ως επιτροπή του ΕΚ, στηρίζουμε αυτές τις προτάσεις στο βαθμό που τις γνωρίζαμε εκ των προτέρων. Ωστόσο, κάνουμε ένα βήμα μπροστά και ζητούμε στην έκθεσή μας την ανάπτυξη μιας ολιστικής προσέγγισης για μια ενεργό κοινωνική ένταξη.
<P>
Πιστεύουμε ότι πρέπει να βασιστεί σε τέσσερις πυλώνες: αρχικά, θωράκιση των εισοδημάτων κατά της φτώχειας μέσω των επιδομάτων ελαχίστου εισοδήματος και του κατώτατου μισθού. Δεύτερον, ενεργές πολιτικές για την αγορά εργασίας με στόχο καλύτερους χώρους εργασίας και επαρκή εισοδήματα. Τρίτον, βελτιωμένη πρόσβαση σε δημόσιες υπηρεσίες κοινής ωφέλειας και υπηρεσίες ποιότητας. Τέταρτον, βελτιωμένη συμμετοχή στην ανάπτυξη και εφαρμογή της στρατηγικής από αυτούς που πλήττονται από τη φτώχεια και την περιθωριοποίηση. Επιπλέον, θέλουμε να ενσωματώσουμε την ισότητα των δύο φύλων σε όλες τις πτυχές αυτής της στρατηγικής.
<P>
" επιτροπή μας βρίσκει απογοητευτικό το γεγονός ότι ούτε καν όλα τα κράτη της ΕΕ δεν διαθέτουν εθνικό δίκτυο επιδομάτων ελάχιστου εισοδήματος. Το επίπεδο των επιδομάτων αυτών σε πολλές χώρες είναι κατώτερο του ορίου της φτώχειας της ΕΕ. Ζητούμε, λοιπόν, τα επιδόματα ελάχιστου εισοδήματος και η αμειβόμενη εργασία να μην οδηγούν σε εισοδηματική φτώχεια. Καλούμε το Συμβούλιο να εγκρίνει στόχους σε επίπεδο ΕΕ για το ύψος των επιδομάτων ελάχιστου εισοδήματος - τουλάχιστον 60% του μέσου εθνικού εισοδήματος - και των κατώτατων μισθών- τουλάχιστον το 60% του μέσου εθνικού μισθού ή του μέσου μισθού στον συγκεκριμένο τομέα. Τα κράτη μέλη θα έπρεπε να εκπληρώσουν τους στόχους αυτούς εντός καθορισμένης προθεσμίας σεβόμενα την αρχή της επικουρικότητας και εφαρμόζοντας την ανοιχτή μέθοδο συντονισμού.
<P>
Κατά τις διαβουλεύσεις της για την έκθεση αυτή η επιτροπή έδωσε ιδιαίτερη προσοχή στην καταπολέμηση της παιδικής φτώχειας. Εμείς επικεντρωνόμαστε στο ευ ζειν των παιδιών. " δουλειά μας βασίζεται στη Σύμβαση των "νωμένων Εθνών για τα δικαιώματα του παιδιού και προκύπτει από αυτήν μια πολιτικά ολοκληρωμένη απαίτηση για την καταπολέμηση της παιδικής φτώχειας.
<P>
Υπογραμμίζουμε ότι κατά την άποψή μας η πρόσβαση σε υπηρεσίες υψηλής ποιότητας συμβάλλει κατά πολύ στην ενεργοποίηση της δυναμικής της κοινωνικής ένταξης των ενηλίκων και των παιδιών, ειδικότερα παιδιών που αντιμετωπίζουν τον κίνδυνο της φτώχειας. Επιπλέον, επικυρώνουμε το ψήφισμα που ενέκρινε το Κοινοβούλιο φέτος τον Ιανουάριο περί καταπολέμησης του φαινομένου των παιδιών του δρόμου ως το 2015.
<SPEAKER ID="289" NAME="Vladimír Špidla">
Μέλος της Επιτροπής. - (CS) Κύριε Πρόεδρε, κυρίες και κύριοι, επιτρέψτε μου να πω δυο λόγια σχετικά με την υπό συζήτηση έκθεση. Γνωρίζετε πάρα πολύ καλά ότι στην ανανεωμένη κοινωνική ατζέντα της η Επιτροπή εξέθεσε την ιδέα της καταπολέμησης της φτώχειας ως αναπόσπαστο τμήμα της κοινωνικής ατζέντας και η σύσταση για την κοινωνική ένταξη περιέχει, επίσης, αυτήν την ιδέα. Χαίρομαι που η έκθεση που παρουσίασε η εισηγήτρια στην ομιλία της υποστηρίζει αυτή τη σύσταση και που θεώρησε θετικά κάποια από τα βασικά στοιχεία της σύστασης. Θα ήθελα να πω ότι παρ' όλο που η Επιτροπή θεωρεί ότι οι ολοκληρωμένες προσπάθειες για την επίτευξη της κοινωνικής ένταξης είναι εξαιρετικά σημαντικές, δίνει πολύ περισσότερη έμφαση στο θέμα της παιδικής φτώχειας. Πάνω σ' αυτό θα ήθελα να τονίσω ότι αυτό γίνεται για πρώτη φορά στην τωρινή θητεία της Επιτροπής και ότι έτυχε εξαιρετικής παρουσίασης. Στόχος μας είναι να συνεχίσουμε προς αυτήν την κατεύθυνση στο μέλλον, επειδή είναι αρκετά σαφές ότι η κληρονομική φτώχεια, που κληροδοτείται από γονιό σε παιδί, είναι ένα από τα σοβαρότερα κοινωνιολογικά προβλήματα που συνδέονται με τη φτώχεια. Κατά τη γνώμη μας, είναι πάρα πολύ σημαντικό να βγούμε από αυτόν τον φαύλο κύκλο.
<P>
Κυρίες και κύριοι, είναι προφανές ότι από αυτήν την άποψη η Επιτροπή μπορεί να βασιστεί στην υποστήριξη του Κοινοβουλίου. Φυσικά με ενδιαφέρει να δω τι πρόοδο θα σημειώσουν τα έγγραφα και η έκθεση στο μέλλον. Σαφώς η Επιτροπή θα χρησιμοποιήσει σε μεγάλο βαθμό τις αποφάσεις και τις γνωμοδοτήσεις του Κοινοβουλίου κατά τις μελλοντικές της προσπάθειες για την επίτευξη της κοινωνικής ένταξης: δεν πρόκειται για θέμα που μπορεί να λυθεί με μία και μόνη ανακοίνωση ούτε πρόκειται για μάχη που μπορεί να κερδηθεί σε σύντομο χρονικό διάστημα λίγων εβδομάδων ή μηνών.
<SPEAKER ID="290" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="291" NAME="Slavi Binev  " AFFILIATION="NI">
γραπτώς. - (BG) Κύριε Πρόεδρε, αγαπητοί συνάδελφοι, θα ήθελα να εκφράσω τη στήριξή μου για την έκθεση της Gabriele Zimmer σχετικά με την προώθηση της κοινωνικής ένταξης και της καταπολέμησης της φτώχειας. " καταπολέμηση της παιδικής φτώχειας αποτελεί προτεραιότητα για την ΕΕ, αλλά υπάρχουν πολυάριθμα εμπόδια για τη σωστή κοινωνικοποίηση.
<P>
Θα ήθελα να σας ενημερώσω για μια περίπτωση άνευ προηγουμένου στη Βουλγαρία που δείχνει πώς οι αρχές θέτουν περιορισμούς στη δυνατότητα χιλιάδων παιδιών να μορφωθούν και να καταφέρουν κάτι καλύτερο στη ζωή τους. " κρατική διοίκηση υποβάλει τα χριστιανόπουλα στα δημόσια σχολεία σε θρησκευτικές διακρίσεις. Για τη μουσουλμανική γιορτή Ραμαζάνι και Μπαϊράμι, που είναι δημόσια αργία μόνο στις χώρες που ασπάζονται το Ισλάμ και με την ανοχή του Υπουργείου Παιδείας της Βουλγαρίας, τα σχολεία στις περιφέρειες Kardzhali, Razgrad, Targovishte και Shumen έκλεισαν τις πόρτες τους για δύο μέρες για τον εορτασμό της μουσουλμανική αργίας. Παρά το τον κοσμικό χαρακτήρα της εκπαίδευσης στη Βουλγαρία, διακηρύχθηκε μια θρησκευτική σχολική αργία στις περιφέρειες αυτές και τα παιδιά υποχρεώθηκαν να μείνουν εκτός αιθουσών διδασκαλίας.
<P>
" Βουλγαρία είναι χριστιανική χώρα και δεν διαθέτει διατάγματα για την τήρηση μουσουλμανικών εορτών σε εθνικό επίπεδο. Πώς τότε τα βουλγαρικά δημόσια σχολεία έκλεισαν τις πόρτες τους και τίμησαν μια μη βουλγαρική θρησκευτική εορτή, εις βάρος των ίδιων των παιδιών και χωρίς να δώσουν καμία εξήγηση; Κάποιος ή κάποιοι στη Βουλγαρία επιδιώκουν προφανώς να αδειάσουν τις αίθουσες των δημόσιων σχολείων, ώστε να γεμίσουν τα τουρκικά τζαμιά.
<SPEAKER ID="292" NAME="Bairbre de Brún  " AFFILIATION="GUE/NGL">
γραπτώς. - (GA) Οι πολιτικές για την κοινωνική ένταξη θα έπρεπε να επικεντρωθούν κυρίως στο δικαίωμα του ατόμου να ζήσει με αξιοπρέπεια και να εγγυηθούν την κοινωνικοποίησή του. Για αυτό το σκοπό, οι πολιτικές για την κοινωνική ένταξη πρέπει να εξασφαλίσουν ένα επίπεδο εισοδήματος ως εγγύηση κατά της φτώχειας και του αποκλεισμού.
<P>
" υπό συζήτηση έκθεση υποστηρίζει την Ευρωπαϊκή Επιτροπή κάνοντας αυτό το σημαντικό βήμα που θα συμβάλει στο να ενταθεί η καταπολέμηση της φτώχειας και η προώθηση κοινωνικής ένταξης. " έκθεση επιμένει ότι η στρατηγική θα εντατικοποιηθεί μέσω της ανάπτυξης σαφών δεικτών και συγκεκριμένων στόχων. Τονίζει την ανάγκη για μια πληρέστερη προσέγγιση της καταπολέμηση της φτώχειας που περιλαμβάνει μια γκάμα πολιτικών της ΕΕ.
<P>
Οι εκκλήσεις που απευθύνει η έκθεση σχετικά με τον ελάχιστο μισθό και το ελάχιστο εισόδημα, δίνοντας προτεραιότητα στην παιδική φτώχεια αλλά και την πρόσβαση σε δημόσιες υπηρεσίες για ομάδες που κινδυνεύουν από τον κοινωνικό αποκλεισμό είναι κεφαλαιώδους σημασίας. Θα έπρεπε να ενισχυθούν με τη διευκόλυνση της κοινωνικής ένταξης, όπως η στέγαση, η εκπαίδευση, η κατάρτιση και η δια βίου μάθηση καθώς επίσης και συστήματα εισοδηματικής στήριξης για άτομα και οικογένειες.
<SPEAKER ID="293" NAME="Proinsias De Rossa  " AFFILIATION="PSE">
γραπτώς. - " παρούσα έκθεση έχει χαρακτηριστεί ως ολιστική προσέγγιση για την εξάλειψη της φτώχειας. Ωστόσο, καθώς η παγκόσμια χρηματοπιστωτική θύελλα συνεχίζει να μαίνεται εις βάρος των πολιτών και της οικονομίας μας, ποτέ δεν ήταν σαφέστερο ότι ζούμε σε ένα διασυνδεδεμένο και αλληλοεξαρτώμενο κόσμο.
<P>
Οι πολιτικές που θεσπίζονται εντός της Ένωσης έχουν επιπτώσεις και εκτός αυτής. Επομένως, τα προβλήματα εκτός της Ένωσης θα πρέπει να παρέχουν πληροφορίες για τις πολιτικές εντός αυτής. Δεν μπορούμε να απομονώσουμε την καταπολέμηση της φτώχειας στην Ευρώπη από τον παγκόσμιο αγώνα κατά του αποκλεισμού.
<P>
" παιδική εργασία ενισχύει τη φτώχεια, καταδικάζοντας γενιές και γενιές σε άγνοια, κακή υγεία και πρόωρο θάνατο. Το σωστό μέρος για τα παιδιά είναι το σχολείο. Δεν μπορεί να οικοδομηθεί μια ανεπτυγμένη οικονομία από απαίδευτο εργατικό δυναμικό. Τα παιδιά που εργάζονται αποκλείουν τους γονείς τους από την εργασία αυτή και ως εκ τούτου από τη δυνατότητα να αγωνιστούν για καλύτερες συνθήκες. Πράγματι, τα παιδιά που εργάζονται συμμετέχουν στον παγκόσμιο αγώνα δρόμου προς τον πάτο.
<SPEAKER ID="294" NAME="Lidia Joanna Geringer de Oedenberg  " LANGUAGE="PL">
Στην Ευρωπαϊκή Ένωση το 2005 78 εκατομμύρια άτομα (16%) ζούσαν στο όριο της φτώχειας. Σήμερα ένας στους πέντε πολίτες της ΕΕ έχει κατώτερο βιοτικό επίπεδο. Κάθε μέρα περίπου 1,8 εκατομμύρια άτομα αναζητούν κατάλυμα για τη νύχτα σε ξενώνες αστέγων, ενώ το 10% των ατόμων ζουν σε νοικοκυριά που κανένας δεν εργάζεται. Το ποσοστό της μακροπρόθεσμης ανεργίας αγγίζει το 4%, ενώ το 15% των εργαζομένων λαμβάνουν εξαιρετικά χαμηλή αμοιβή και το 8% αυτών ζουν στη φτώχεια παρ' ότι εργάζονται. Επίσης, η φτώχεια πλήττει 19 εκατομμύρια παιδιά.
<P>
Μεταξύ των κρατών μελών της ΕΕ υπάρχουν χώρες που εξακολουθούν να μην διαθέτουν εθνικά συστήματα κοινωνικής ασφάλισης.
<P>
Στο πλαίσιο αυτό, η προτεινόμενη προσέγγιση της Ευρωπαϊκής Επιτροπής για την ενεργό κοινωνική ένταξη είναι άξια αναγνώρισης. " πολιτική για την κοινωνική ένταξη πρέπει να εγγυάται το θεμελιώδες δικαίωμα όλων να ζουν αξιοπρεπώς και να είναι μέλη μιας κοινωνίας. Πρέπει, επίσης, να εγγυάται την ύπαρξη ολοκληρωμένης αγοράς εργασίας, την καλύτερη πρόσβαση σε υπηρεσίες υψηλής ποιότητας, την ισότητα των φύλων και την απουσία διακρίσεων.
<P>
Το ύψος των κοινωνικών ενισχύσεων είναι αυτή τη στιγμή δεν ανταποκρίνεται στην απειλή της φτώχειας και τα κράτη μέλη θα πρέπει να το προσαρμόσουν, ώστε να εκπληρώσει τον κύριο στόχο του, δηλαδή να βοηθήσει ανθρώπους να βγουν από τη φτώχεια. Το προγράμματα κοινωνικής προστασίας θα πρέπει να συνδράμουν αποτελεσματικά τους ανθρώπους και να τους στηρίξουν ώστε να βρουν σταθερή εργασία.
<P>
Πρέπει να δράσουμε άμεσα προς όφελος των παιδιών που αντιμετωπίζουν από διάφορα προβλήματα είτε πρόκειται για παιδιά που προέρχονται από οικογένειες μεταναστών είτε είναι παιδιά παραμελημένα, παιδιά που πέφτουν θύματα εκμετάλλευσης και βίας.
<SPEAKER ID="989" NAME="Louis Grech  " AFFILIATION="PSE">
γραπτώς. - Following the recent, in fact current, financial and econΜετά την πρόσφατη χρηματοπιστωτική και οικονομική διαταραχή που επηρέασε και συνεχίζει να επηρεάζει ολόκληρο τον πλανήτη, είναι, νομίζω, απαραίτητο να επαναξιολογήσουμε τον ορισμό και τα όρια της φτώχειας.
<P>
Με προβληματίζει το γεγονός ότι μια σημαντική μερίδα της φτώχειας δεν είναι τόσο εμφανής όσο πριν μερικές δεκαετίες, ωστόσο φοβάμαι ότι αποτελεί πραγματικότητα. Ο σύγχρονος τρόπος ζωής συμβάλλει στην απόκρυψη αυτής της νέας φτώχειας σε μεγάλο βαθμό.
<P>
" αγοραστική δύναμη πολλών νοικοκυριών μειώνεται λόγω των ραγδαίων αυξήσεων του κόστους γενικά και ειδικότερα στον τομέα των τροφίμων, της υγείας και της ενέργειας. Οικογένειες με χαμηλό εισόδημα, συνταξιούχοι, άνεργοι και άλλες ομάδες της κοινωνίας μας κινδυνεύουν να καταστούν ευάλωτοι και θα αναγκαστούν να αγωνιστούν για να επιβιώσουν, καθώς στους τομείς αυτούς ξοδεύουν το μεγαλύτερο ποσοστό του μηνιαίου προϋπολογισμού τους.
<P>
" αποδοτικότητα των οικονομιών παγκοσμίως αναμένεται να σημειώσει ραγδαία επιδείνωση, καθώς αναμένεται ύφεση. Αναπόφευκτα η κατάσταση αυτή θα αποσταθεροποιήσει όλους τους τομείς της οικονομίας. Οι περικοπές σε κοινωνικά προγράμματα και υπηρεσίες θα επιδεινώσουν το πρόβλημα για όσους βλέπουν την αγοραστική τους δύναμη να μειώνεται.
<P>
Αισθάνομαι ότι η Ένωση και τα κράτη μέλη πρέπει να εγκύψουν στο ζήτημα αυτό μειώνοντας τις έντονες ανισότητες και τις δυσχέρειες που επιφέρει η αφανής φτώχεια σε πολλούς πολίτες της ΕΕ.
<SPEAKER ID="295" NAME="Lívia Járóka  " AFFILIATION="PPE-DE">
γραπτώς. - " αναγκαιότητα της εξάλειψης της παιδικής φτώχειας θεωρείται σημαντικό ζήτημα στην Ευρωπαϊκή Ένωση. Τα παιδιά των Ρομά είναι η μειονότητα που υφίσταται τις περισσότερες στερήσεις, καθώς δεν τους παρέχεται καμία ενίσχυση στους τομείς της στέγασης, της απασχόλησης, της εκπαίδευσης και της ιατροφαρμακευτικής περίθαλψης.
<P>
Ο συνδυασμός των παραγόντων αυτών συντελεί σε μια δύσκολη κατάσταση όπου τα παιδιά των Ρομά δεν έχουν μέλλον και υφίστανται κοινωνικό αποκλεισμό, ειδικά σε περιπτώσεις όπου μεγαλώνουν σε συνθήκες ακραίας φτώχειας. Αυτό το περιβάλλον τους στερεί την ευκαιρία να ασκήσουν τα δικαιώματά τους, τα οποία και αξίζουν. Τα παιδιά των Ρομά που μεγαλώνουν στη φτώχεια στερούνται των ευκαιριών που δίδονται ελεύθερα στους περισσότερους από μας. Ο κοινωνικός αποκλεισμός και η παιδική φτώχεια πρέπει να ληφθούν υπόψη κατά τον σχεδιασμό πολιτικών της ΕΕ και των κρατών μελών, ιδιαίτερα σε τομείς που σχετίζονται με την ενεργό κοινωνική ένταξη.
<P>
Σύμφωνα με τα ισχύοντα δεδομένα περίπου το 50% των Ρομά είναι αναλφάβητοι ή σχεδόν αναλφάβητοι και το 30% των παιδιών ηλικίας 3-10 ετών υποφέρουν από κάποια σοβαρή ασθένεια, όπως η φυματίωση. Το προσδόκιμο ζωής των Ρομά είναι 10 χρόνια χαμηλότερο απ' ότι της πλειοψηφίας. Ο κοινωνικός αποκλεισμός που αντιμετωπίζουν οι Ρομά κατά την παιδική ηλικία επιδεινώνεται καθώς ενηλικιώνονται. Στις περισσότερες Ευρωπαϊκές πόλεις το 90% των Ρομά είναι άνεργοι και έχουν λίγες ελπίδες να βρουν μια θέση εργασίας στο άμεσο μέλλον. Πρέπει να σταματήσουμε αυτό το φαύλο κύκλο προς όφελος της κοινωνικής συνοχής της ΕΕ.
<SPEAKER ID="296" NAME="Magda Kósáné Kovács  " AFFILIATION="PSE">
γραπτώς. - (HU) " ευημερία των παιδιών μας απαιτεί ένα υγιές περιβάλλον, μια αξιοπρεπή κατοικία, σωστή διατροφή και πρόσβαση στην εκπαίδευση. Ο τίτλος της έκθεσης είναι υπερβολικά γενικόλογος και δεν επικεντρώνεται όσο θα έπρεπε στα παιδιά. Επομένως, δεν μπορεί να εκφράσει, παρά μόνο με μια απλή νύξη, το βαθμό κατά τον οποίο η παιδική φτώχεια διαμορφώνει το μέλλον και το παρόν της κοινωνίας.
<P>
" έκθεση πραγματεύεται τα θέματα της ένταξης και της φτώχειας με περίπλοκο τρόπο, ενίοτε ολιστικό, ενίοτε επικεντρώνοντας την προσοχή μας σε ομάδες κινδύνου, όπως οι εθνικές μειονότητες, οι μετανάστες, οι ηλικιωμένοι ή τα άτομα με αναπηρίες, κάνοντας ιδιαίτερη μνεία στη θέση των γυναικών και των παιδιών. Φυσικά υποστηρίζω την άποψη ότι η εργασία είναι ο καλύτερος τρόπος για να βγει κανείς από τη φτώχεια, η εργασία όμως αυτή καθεαυτή δεν αποτελεί εγγύηση για την κοινωνική ένταξη ή την εξάλειψη της φτώχειας.
<P>
" έκθεση αναφέρει, επίσης, ότι μεταξύ των εργαζομένων υπάρχουν και πολλοί φτωχοί. Μία από τις αιτίες, που ενισχύει και το μήνυμα της έκθεσης, είναι οι ακατάλληλες συνθήκες εργασίας και το άδικο σύστημα αμοιβών που ισχύουν για ορισμένες μη προνομιούχες ομάδες. Δυστυχώς το έγγραφο αυτό, που προσπαθεί να αντικατοπτρίσει την ποικιλότητα, δεν προσφέρει μια ευκαιρία διερεύνησης των προβλημάτων ορισμένων ομάδων κινδύνου. Δεδομένης της δέσμευσης της συντάκτριας και του περιεχομένου της έκθεσης αυτής, είμαι σίγουρη ότι το κείμενο θα βοηθήσει τα Ευρωπαϊκά όργανα να θεσπίσουν νόμους για την εκπλήρωση του στόχου του, δηλαδή την ενίσχυση των φτωχών.
<SPEAKER ID="297" NAME="Siiri Oviir  " AFFILIATION="ALDE">
γραπτώς. - (ET) Κύριε Πρόεδρε, κυρίες και κύριοι, κάθε άνθρωπος θα έπρεπε να έχει δικαίωμα πλήρους συμμετοχής στην κοινωνική ζωή, να εργάζεται και να είναι ενεργός οικονομικά, καθώς επίσης και να έχει βιοτικό επίπεδο και ευημερία φυσιολογικά για την κοινωνία στην οποία ζει.
<P>
Αναμφίβολα η εργασία είναι ο καλύτερος τρόπος πρόληψης της φτώχειας και του κοινωνικού αποκλεισμού. Ωστόσο, περιέργως 20 εκατομμύρια εργαζομένων ζουν μέσα στη φτώχεια στην ΕΕ σήμερα, η πλειονότητα των οποίων είναι γυναίκες.
<P>
Κατά τη γνώμη μου, εκτός από την αντιμετώπιση των προβλημάτων της φτώχειας και του κοινωνικού αποκλεισμού που πλήττουν τις ευαίσθητες ομάδες του πληθυσμού, πρέπει να δοθεί περισσότερη προσοχή εντός της ΕΕ στη φτώχεια που πλήττει τους εργαζομένους και ιδιαίτερα τις γυναίκες.
<P>
Πρέπει να διενεργηθεί μια έρευνα στις πολιτικές της ΕΕ ώστε να τονώσουμε στην αγορά εργασίας. Για να προσφέρουμε στους ανθρώπους περισσότερη κοινωνική προστασία, χρειαζόμαστε μια βάση για τακτική, επικερδή και νομικά ασφαλή εργασία.
<P>
Είμαι, επίσης της άποψης ότι η αμοιβή που λαμβάνουν οι εργαζόμενοι στα κράτη μέλη (ο ελάχιστος μισθός) θα πρέπει να είναι δίκαιη και να αποτελεί εγγύηση του εισοδήματός τους, προλαμβάνοντας έτσι τη φτώχεια.
<P>
Καλωσορίζω τον στόχο σε επίπεδο ΕΕ που θέτει η έκθεση, με βάση τον οποίο η αμοιβή θα ανέρχεται τουλάχιστον στο 60% του σχετικού (εθνικού, τομεακού, κ.λπ.) μέσου μισθού και το γεγονός ότι τα κράτη μέλη συμφώνησαν για το χρονοδιάγραμμα για την επίτευξη του στόχου αυτού.
<P>
Μόνο η ισορροπία μεταξύ ευελιξίας και προστασίας μπορεί να βελτιώσει την απασχόληση και την κοινωνική ένταξη.
<SPEAKER ID="298" NAME="Rovana Plumb  " AFFILIATION="PSE">
γραπτώς. - (RO) Εννέα χρόνια μετά την εμφάνιση της έννοιας της "αξιοπρεπούς εργασίας", το ήμισυ του εργατικού δυναμικού του πλανήτη κερδίζει λιγότερα από 2 δολάρια την ημέρα και το 2007 το ποσοστό απασχόλησης των γυναικών ισοδυναμούσε με το 49% του συνολικού πληθυσμού, ενώ για τους άντρες το ποσοστό αυτό ανερχόταν στο 74,3%.
<P>
Στη Ρουμανία, μόνο το 15% του συνόλου των εργαζομένων διαθέτουν αξιοπρεπείς χώρους εργασίας και ο αριθμός των γυναικών που κινδυνεύουν να πέσουν θύματα της φτώχειας είναι περίπου 10% υψηλότερος από τον αριθμό των ανδρών. " μισθολογική διαφορά είναι ολοφάνερη, καθώς οι άντρες κερδίζουν περισσότερα απ' ότι οι γυναίκες στους περισσότερους τομείς της οικονομίας και η μηνιαία διαφορά ισούται με το 1/3 περίπου του ελάχιστου βασικού μισθού σε εθνικό επίπεδο.
<P>
" μελέτη που πραγματοποίησε η Διεθνής Οργάνωση Εργασίας, η οποία δημοσιεύθηκε με την ευκαιρία της Παγκόσμιας "μέρας της Γυναίκας, δείχνει σαφώς ότι η Ευρώπη δεν μπορεί πλέον να αγνοεί ότι το δυναμικό των γυναικών και η πρόσβασή τους στην αγορά εργασίας και σε αξιοπρεπείς θέσεις εργασίας είναι κρίσιμης σημασίας για την επίτευξη της ισότητας των φύλων. " πρόσβαση στην αξιοπρεπή εργασία για όλους τους πολίτες πρέπει να αποτελέσει προτεραιότητα των πολιτικών απασχόλησης, επειδή πρόκειται για τον βασικό μηχανισμό κοινωνικής ένταξης και ταυτόχρονα τη μόνη βιώσιμη λύση για την καταπολέμηση της φτώχειας.
<SPEAKER ID="299" NAME="Katrin Saks  " AFFILIATION="PSE">
γραπτώς. - (ET) " κοινωνική ένταξη και η παιδική φτώχεια είναι φαινόμενα που θα πρέπει να πάρουμε στα σοβαρά και από την άποψη αυτή καλωσορίζω την πρωτοβουλία της επιτροπής. Εντούτοις, θα πρέπει να αναρωτηθούμε εάν τα σχέδιά μας είναι αρκετά φιλόδοξα. Τα κράτη μέλη θα πρέπει να κάνουν αρκετά και σημαντικά βήματα προς αυτήν την κατεύθυνση.
<P>
Αυτό που χρειαζόμαστε περισσότερο για να κάμψουμε τον κοινωνικό αποκλεισμό είναι να έχουν οι άνθρωποι επαρκή εισοδήματα για να ζήσουν. Θα έπρεπε να παραδεχτούμε ότι στα περισσότερα κράτη της ΕΕ όπου έχει καθιερωθεί, ο ελάχιστος μισθός δεν αποτελεί κανονικό εισόδημα.
<P>
Οι μειούμενες κοινωνικές ενισχύσεις σαφώς διαδραματίζουν το ρόλο τους στον κοινωνικό αποκλεισμό. Δεδομένης της τρέχουσας οικονομικής ύφεσης πολύ συχνά στην Εσθονία γίνονται έντονες συζητήσεις σχετικά με τον τρόπο εξισορρόπησης του προϋπολογισμού και σχετικά με τους συμβιβασμούς για το επίδομα παιδιού. Το γενικό επίδομα παιδιού είναι κάτι που αξίζουν όλα τα παιδιά και το οποίο, εκτός του ότι αποτελεί πρακτική ενίσχυση, έχει μεγάλη συμβολική σημασία. Ως πρώην Υπουργός Πληθυσμού και νυν Πρόεδρος του Εσθονικού Συνδέσμου για την προστασία των παιδιών είμαι γνώστης των θεμάτων αυτών και θα κάνω τα πάντα ώστε η ενίσχυση αυτή, παρ' ότι δαπανηρή και αναποτελεσματική, να μην καταργηθεί.
<P>
Εκτός από την εισοδηματική στήριξη υπάρχουν σημαντικές στοχευμένες παροχές για τις ευάλωτες ομάδες, όπως οι ηλικιωμένοι, οι ανύπαντροι γονείς, οι πολύτεκνοι και τα άτομα με ειδικές ανάγκες. Οι παροχές αυτές θα καλύπτουν επιπλέον κόστος σε συνδυασμό με την προσωπική υποστήριξη και την ιατρική και κοινωνική φροντίδα. Οι παροχές που ισχύουν στο "νωμένο Βασίλειο για τους ηλικιωμένους, όσο κάνει κρύο, τους δίνουν τη δυνατότητα να ζεστάνουν τα σπίτια τους καταπολεμώντας την ενεργειακή φτώχεια αποτελούν εξαιρετικό παράδειγμα που άλλα κράτη μέλη, μεταξύ τους και η Εσθονία, θα έπρεπε να πάρουν ως πρότυπο.
<SPEAKER ID="988" NAME="Silvia-Adriana Ţicău  " AFFILIATION="PSE">
γραπτώς. - (RO) Οι υπηρεσίες οδικών μεταφορών αντιπροσωπεύουν το 1,6% του ΑΕΠ και παρέχουν θέσεις απασχόλησης για 4,5 εκατομμύρια πολίτες της Ευρωπαϊκής Ένωσης.
<P>
" οικονομία και η κοινωνία γενικά εξαρτώνται κατά πολύ από την αποδοτικότητα των οδικών μεταφορών, καθώς το 44% των εμπορευμάτων μεταφέρονται με φορτηγά και το 85% των ανθρώπων μετακινούνται με αυτοκίνητο, λεωφορείο ή πούλμαν.
<P>
Θεωρώ ότι για να ανταποκρίνονται τις νομικές απαιτήσεις σχετικά με τις κοινωνικές συνθήκες τα κράτη μέλη θα έπρεπε να επενδύσουν σε έργα υποδομής για τις οδικές μεταφορές και να κάνουν τις απαραίτητες ενέργειες ώστε να διασφαλίσουν το σωστό επίπεδο επενδύσεων για την ανάπτυξη των υποδομών αυτών. Στο πλαίσιο αυτό, θα πρέπει να δοθεί προτεραιότητα στην κατασκευή ασφαλών χώρων στάθμευσης.
<P>
Για να εξαλείψουμε τα τεχνητά εμπόδια για την ελεύθερη κυκλοφορία των εμπορευμάτων, ζήτησα με τροπολογία μου να υποβληθεί έκθεση στο Ευρωπαϊκό Κοινοβούλιο από την Επιτροπή σχετικά με την κατάσταση των ελέγχων κυκλοφορίας σε κάθε κράτος μέλος. Λαμβάνοντας υπόψη ότι υπάρχουν μορφές ελέγχου που παρεμποδίζουν την ελεύθερη κυκλοφορία των εμπορευμάτων ή των ατόμων, ζήτησα από την Επιτροπή να αναθεωρήσει την ισχύουσα νομοθεσία και να προτείνει τροποποιήσεις, ώστε να αποκτήσουμε ένα συνεκτικό σύστημα ελέγχων κυκλοφορίας.

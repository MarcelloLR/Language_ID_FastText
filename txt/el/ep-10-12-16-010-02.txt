<CHAPTER ID="010-02">
2. Ουγκάντα: ο νόμος Bahati και οι διακρίσεις εις βάρος των ΛΟΑΤ
<SPEAKER ID="284" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για την Ουγκάντα: ο νόμος Bahati και οι διακρίσεις κατά λεσβιών, ομοφυλοφίλων, αμφιφυλόφιλων και τρανσεξουαλικών ατόμων.
<SPEAKER ID="285" NAME="Véronique De Keyser" LANGUAGE="FR">
Κύριε Πρόεδρε, κύριε Επίτροπε, ακριβώς πριν από ένα έτος σε αυτό το Σώμα εγκρίναμε ψήφισμα για τις λεσβίες και τους ομοφυλόφιλους και τον νόμο Bahati στην Ουγκάντα.
<P>
Γιατί, ένα έτος μετά, επανερχόμαστε με ένα σχεδόν πανομοιότυπο ψήφισμα;
<P>
Διότι το πρόβλημα απέχει πολύ από τη λύση του. Πρώτον, το κίνημα των ευαγγελιστών "" οικογένεια", το οποίο βρισκόταν πίσω από τον νόμο Bahati, δεν έχει παραιτηθεί από τις προσπάθειές του και εξακολουθούμε να βλέπουμε αυτόν τον νόμο να επανέρχεται στην Ουγκάντα.
<P>
Ο δεύτερος λόγος είναι ότι, πέρυσι τον Οκτώβριο και τον Νοέμβριο, η εφημερίδα Rolling Stone της Ουγκάντα διεξήγαγε εκστρατεία "κατονομασίας και διαπόμπευσης" και δημοσίευσε κατάλογο ομοφυλοφίλων της Ουγκάντα, οι οποίοι αμέσως εντοπίστηκαν και δέχθηκαν επίθεση και συνεχίζουν σήμερα να κρύβονται ως παρίες. Το συνταγματικό δικαστήριο της Ουγκάντα διέκοψε τη δημοσίευση της εφημερίδας, αλλά είναι σαφές ότι το κλίμα έχει επιδεινωθεί. Πρόκειται για ανθρωποκυνηγητό.
<P>
Τρίτον, μόνο 13 αφρικανικές χώρες αναγνωρίζουν τα δικαιώματα των ομοφυλοφίλων. Οι υπόλοιπες χώρες έχουν πολύ διαφορετικές νομοθεσίες, αλλά ορισμένες εξ αυτών -Σουδάν, βόρεια Νιγηρία, Μαυριτανία- εξακολουθούν να επιβάλλουν τη θανατική ποινή στους ομοφυλοφίλους.
<P>
Ωστόσο, και θα ολοκληρώσω την ομιλία μου με αυτό το σημείο, πολύ πρόσφατα, οι χώρες της Αφρικής, της Καραϊβικής και του Ειρηνικού (ΑΚΕ) προέβησαν σε δήλωση -κατά την άποψή μου μονόπλευρη- σύμφωνα με την οποία γνώριζαν ότι ενοχλούμαστε ελαφρώς από αυτό το ζήτημα σχετικά με τους ομοφυλοφίλους, αλλά πρόκειται για πτυχές του πολιτισμού τους. Όχι, πρόκειται για ανθρώπινα δικαιώματα, για οικουμενικές αξίες και θέλουμε πραγματικά αυτές οι οικουμενικές αξίες να τύχουν ισχυρής υπεράσπισης από την Επιτροπή και ολόκληρη την Ευρωπαϊκή Ένωση.
<SPEAKER ID="286" NAME="Charles Tannock">
συντάκτης. - (ΕΝ) Κύριε Πρόεδρε, οι κοινωνίες της Αφρικής είναι, γενικά, κοινωνικά συντηρητικές. Δυστυχώς, σε πολλές αφρικανικές χώρες η ομοφυλοφιλία θεωρείται πράγματι παράνομη. Πολλοί άνθρωποι στην Αφρική θεωρούνται ότι απειλούνται από προσπάθειες προώθησης της ομοφυλοφιλίας, ιδίως όταν αυτών των προσπαθειών ηγούνται ΜΚΟ και οργανώσεις με έδρα τη Δύση. Σε ορισμένα τμήματα της Αφρικής επικρατεί η ευρέως διαδεδομένη αντίληψη ότι οι φιλελεύθερες δημοκρατίες προσπαθούν να προωθήσουν τις δικές τους, πιο ανεκτικές, αξίες σε κοινωνίες με πολύ διαφορετικές και αρχαίες παραδόσεις.
<P>
Όμως, ακόμη και εάν αυτό αληθεύει, δεν δικαιολογεί ή αιτιολογεί την ανεξέλεγκτη ομοφοβία που επικρατεί ευρέως σε ορισμένα τμήματα της Αφρικής. Δυστυχώς, αυτή η ομοφοβία συχνά υποκινείται από κυβερνήσεις και μέσα μαζικής ενημέρωσης που αποτελούν φερέφωνά τους. " Ουγκάντα αποτελεί εκ νέου θέμα στις ειδήσεις λόγω του εξτρεμισμού και της υστερίας ορισμένων εκ των νομοθετών της. Στηρίζουν ένα νόμο ο οποίος επιβάλλει τη θανατική ποινή, ή την ισόβια κάθειρξη, σε ομοφυλόφιλους, ανάλογα με τη φύση του αποκαλούμενου εγκλήματός τους. Εγώ προσωπικά, όπως και η Ομάδα ECR, απορρίπτω αυτόν τον δρακόντειο νόμο, ο οποίος θα συνιστούσε ωμή παραβίαση των ατομικών δικαιωμάτων, και καλώ τον πρόεδρο Museveni να ασκήσει βέτο. " Ουγκάντα είναι μια χώρα η πλειονότητα των κατοίκων της οποίας ζει με ένα δολάριο ημερησίως: σαφέστατα οι νομοθέτες της χώρας μπορούν να βρουν καλύτερους τρόπους προκειμένου να εξυπηρετήσουν τα συμφέροντα της κοινωνίας της Ουγκάντα από το να καταστήσουν την ομοφυλοφιλία λόγο ποινικής δίωξης.
<SPEAKER ID="287" NAME="Marietje Schaake">
συντάκτρια. - (ΕΝ) Κύριε Πρόεδρε, ο αποκαλούμενος νόμος κατά της ομοφυλοφιλίας που κατατέθηκε στο κοινοβούλιο της Ουγκάντα προβλέπει την τιμωρία ομοφυλοφιλικών πράξεων με κάθειρξη από επτά έτη έως ισόβια κάθειρξη ή ακόμη και θανατική ποινή. Το Ευρωπαϊκό Κοινοβούλιο καταδικάζει έντονα αυτό το νομοσχέδιο και, πράττοντας αυτό, δεν επιβάλλουμε ευρωπαϊκές αξίες σε άλλα κράτη, όπως δήλωσαν ορισμένοι σε μια προσπάθεια αποποίησης της ευθύνης για τις παραβιάσεις των ανθρωπίνων δικαιωμάτων και της ευθύνης για την προστασία των πολιτών από επιθέσεις λόγω του γενετήσιου προσανατολισμού τους.
<P>
" πραγματική απειλή και το κλίμα φόβου επισημάνθηκαν στα τεύχη Οκτωβρίου και Νοεμβρίου της Rolling Stone, τοπικής εφημερίδας, η οποία δημοσίευσε κατάλογο ονομάτων και προσωπικών δεδομένων ατόμων φερόμενων ως ομοφυλόφιλων, υποκινώντας τους αναγνώστες να τους βλάψουν ή να τους κρεμάσουν. Σε συνέχεια αυτής της δημοσίευσης διάφορα άτομα δέχθηκαν επιθέσεις.
<P>
Μάλιστα, η ομοφυλοφιλία είναι νόμιμη μόνο σε 13 αφρικανικές χώρες και αποτελεί ποινικό αδίκημα σε άλλες 38. Στη Μαυριτανία, το Σουδάν και τη βόρεια Νιγηρία τιμωρείται με θάνατο.
<P>
Οι αρχές της Ουγκάντα υποχρεούνται, βάσει της Συμφωνίας του Κοτονού, να σέβονται τα διεθνή και ανθρώπινα δικαιώματα, και η Επιτροπή, το Συμβούλιο της Ευρωπαϊκής Ένωσης και η Υπηρεσία Εξωτερικής Δράσης θα πρέπει, επίσης, να αξιοποιήσουν πλήρως τα μέσα που διαθέτουν για την προώθηση και προστασία των ανθρωπίνων δικαιωμάτων όλων των ΛΟΑΤ.
<SPEAKER ID="288" NAME="Raül Romeva i Rueda">
συντάκτης. - (ΕΝ) Κύριε Πρόεδρε, το νομοσχέδιο κατά της ομοφυλοφιλίας του David Bahati το οποίο έχει κατατεθεί στο κοινοβούλιο της Ουγκάντα και προβλέπει την τιμωρία ομοφυλοφιλικών πράξεων με κάθειρξη επτά ετών έως ισόβια κάθειρξη, καθώς και με θανατική ποινή, είναι απλά απαράδεκτο.
<P>
Ας θυμηθούμε ότι στην Αφρική η νόμιμη ομοφυλοφιλία υφίσταται μόνο σε 13 χώρες και αποτελεί ποινικό αδίκημα σε 38 χώρες, ενώ στη Μαυριτανία, το Σουδάν και τη βόρεια Νιγηρία η ομοφυλοφιλία τιμωρείται με θάνατο.
<P>
Για τον λόγο αυτόν, πρέπει να επαναλάβουμε το γεγονός ότι ο γενετήσιος προσανατολισμός αποτελεί ζήτημα που εμπίπτει στο πεδίο του δικαιώματος του ατόμου για προσωπική ζωή. Κατοχυρώνεται από το διεθνές δίκαιο περί ανθρωπίνων δικαιωμάτων, σύμφωνα με το οποίο πρέπει να προωθείται η ισότητα και η εξάλειψη των διακρίσεων, ενώ πρέπει να διασφαλίζεται η ελευθερία της έκφρασης. Ως εκ τούτου, πρέπει να αποκηρύξουμε για μία ακόμη φορά κάθε προσπάθεια υποκίνησης μίσους και υπεράσπισης της βίας κατά οποιασδήποτε μειονοτικής ομάδας, και για λόγους φύλου ή γενετήσιου προσανατολισμού. Πρέπει να υπενθυμίσουμε στις αρχές της Ουγκάντα τις υποχρεώσεις τους σύμφωνα με το διεθνές δίκαιο και τη Συμφωνία του Κοτονού.
<P>
Για τον λόγο αυτόν, ζητώ από την Επιτροπή και το Συμβούλιο, καθώς και την Ευρωπαϊκή Υπηρεσία Εξωτερικής Δράσης, να αξιοποιήσουν πλήρως τα μέσα που διαθέτουν στο πλαίσιο των επαφών τους με την Ουγκάντα για την προώθηση και προστασία όλων των ανθρωπίνων δικαιωμάτων των λεσβιών, των ομοφυλόφιλων, των αμφιφυλόφιλων και των τρανσεξουαλικών ατόμων.
<SPEAKER ID="289" NAME="Filip Kaczmarek" LANGUAGE="PL">
Κύριε Πρόεδρε, οι απόπειρες που επιχειρούνται για τη διακριτική μεταχείριση πολιτών της Ουγκάντα λόγω του γενετήσιου προσανατολισμού τους αποτελούν σοβαρό ζήτημα. Όσον αφορά αυτό το ζήτημα, η Ουγκάντα έχει τη στήριξη πολλών αφρικανικών κρατών τα οποία δεν επιθυμούν την άσκηση πίεσης από τη διεθνή κοινότητα ή την Ευρωπαϊκή Ένωση για την αποποινικοποίηση της ομοφυλοφιλίας.
<P>
" παρεξήγηση οφείλεται στο γεγονός ότι πιστεύουμε πως η απαγόρευση των διακρίσεων σε αυτόν τον τομέα αποτελεί οικουμενικό ανθρώπινο δικαίωμα, όπως δήλωσε προηγουμένως η κ. De Keyser. " πλειονότητα των αφρικανικών κρατών δεν έχουν την ίδια άποψη και γι' αυτό είναι τόσο δύσκολος ο διάλογος. Εμείς δηλώνουμε ότι δεν μπορούμε να σιωπούμε σε τέτοια ζητήματα και εκείνοι δηλώνουν ότι παρεμβαίνουμε σε θέματα που δεν μας αφορούν.
<P>
Τα σχέδια τροπολογιών της νομοθεσίας της Ουγκάντα πράγματι αντικατοπτρίζουν ριζοσπαστική αλλαγή. Θεσπίζουν την πιθανή χρήση της θανατικής ποινής για επανειλημμένες παραβιάσεις των απαγορεύσεων που ήδη ισχύουν, ή για ομοφυλοφιλία που συνιστά κακοποίηση (aggravated homosexuality), αν και δεν είναι σαφές τι ακριβώς σημαίνει. Δεν συμφωνούμε με αυτές τις προτάσεις και ελπίζουμε ότι δεν θα εγκριθούν.
<SPEAKER ID="290" NAME="Marie-Christine Vergiat" LANGUAGE="FR">
Κύριε Πρόεδρε, η Ουγκάντα είναι ένα από τα αφρικανικά κράτη στα οποία παρατηρείται σοβαρή καταστολή της ομοφυλοφιλίας. Πράγματι, έχει τη φήμη μιας από τις πιο διαβόητες και σκληρές χώρες σε αυτόν τον τομέα, διότι η Ουγκάντα, υπό την ηγεσία αμερικανών φονταμενταλιστών ευαγγελιστών, των οποίων ο αρχηγός κράτους της Ουγκάντα είναι στενός εταίρος, έχει εξαπολύσει πραγματική σταυροφορία κατά των ομοφυλοφίλων. Δεν μπορούμε πλέον να μετρήσουμε τον αριθμό των ανθρώπων που έχουν υποστεί δίωξη και βασανισμό απλά λόγω της σεξουαλικότητάς τους.
<P>
Οι μουσουλμάνοι και οι χριστιανοί έχουν ενωθεί -πρώτη φορά στη χώρα- προκειμένου να καταδικάσουν αυτήν την απεχθή κατάσταση. Στον Christopher Senyonjo, έναν 70χρονο αγγλικανό επίσκοπο, απαγορεύθηκε η άσκηση των ιερατικών καθηκόντων του από τους ανωτέρους του επειδή ήταν ένας εκ των λίγων οι οποίοι εκφράστηκαν υπέρ των ομοφυλοφίλων.
<P>
Ο νόμος που ήδη αναφέρθηκε ενδέχεται, πράγματι, να επανεμφανιστεί οποιαδήποτε στιγμή. Φτάνει μέχρι του σημείου να καταδικάζει σε θάνατο τους ομοφυλόφιλους για τους οποίους υπάρχουν υποψίες ότι είναι οροθετικοί ή ότι διατηρούν σχέσεις με ανήλικους. Απευθύνει έκκληση για την κατάδοση αυτών των ατόμων.
<P>
" τοπική εφημερίδα Rolling Stone, η οποία ουδεμία σχέση έχει με το ομώνυμο περιοδικό, δημοσίευσε πράγματι καταλόγους ονομάτων και διευθύνσεων ομοφυλόφιλων ηγετών υπό τον αποτροπιαστικό τίτλο: "Κρεμάστε τους!" " δημοσίευση αυτής της φυλλάδας απαγορεύτηκε προσωρινά, αλλά η ζημιά έχει προκληθεί, όπως ήδη αναφέρθηκε.
<P>
Στην Αφρική, η ομοφυλοφιλία συχνά θεωρείται ως δεινό που προέρχεται από τη Δύση και οδηγεί την Αφρική στην απώλεια των προγονικών αξιών της. ΜΚΟ αναφέρουν ότι περίπου 500.000 εκ των 32 εκατομμυρίων κατοίκων της Ουγκάντα είναι ομοφυλόφιλοι. Πολλοί εξ αυτών αιτούνται άσυλο σε ευρωπαϊκές χώρες. Θα μπορούσαμε τουλάχιστον να καταβάλουμε κάθε δυνατή προσπάθεια ώστε να διασφαλίσουμε ότι θα δοθεί ιδιαίτερη προσοχή σε αυτές τις αιτήσεις και, βέβαια, σε όλους τους άνδρες και τις γυναίκες που αποτελούν θύματα καταπίεσης και βασανισμού;
<SPEAKER ID="291" NAME="Monica Luisa Macovei">
εξ ονόματος της Ομάδας PPE. - (ΕΝ) Κύριε Πρόεδρε, έχω θορυβηθεί από τη χρήση του ποινικού δικαίου κατά της συναίνεσης ως προς τις ομοφυλοφιλικές σχέσεις που διατηρούνται στην ιδιωτική σφαίρα. Αποτελεί ήδη τμήμα της νομοθεσίας της Ουγκάντα και η τιμωρία μπορεί να είναι η ισόβια κάθειρξη. Εντούτοις, ο νόμος Bahati θα επιδείνωνε ακόμη περισσότερο την κατάσταση. Θα μπορούσε να χρησιμοποιηθεί η θανατική ποινή, ενώ η σύνδεση με ζητήματα των ΛΟΑΤ και η έκφραση τους θα απαγορευόταν αποτελεσματικά.
<P>
Ο νέος νόμος θα διευρύνει το κλίμα φόβου και εχθρότητας σε μια χώρα όπου πραγματοποιείται ήδη δίωξη των ΛΟΑΤ. Θα απαιτείται από τους ανθρώπους να πραγματοποιούν αναφορές ο ένας για τον άλλον όσον αφορά προσωπικά ζητήματα. Οι ζωές αυτών των ανθρώπων θα τεθούν σε κίνδυνο. " ανθρώπινη αξιοπρέπεια δεν θα έχει νόημα στην Ουγκάντα, εάν εγκριθεί τέτοιος νόμος. Δεν πρέπει να αφήσουμε να συμβεί αυτό.
<SPEAKER ID="292" NAME="Michael Cashman">
εξ ονόματος της Ομάδας S&D. - (ΕΝ) Κύριε Πρόεδρε, βεβαίως, πολλά έχουν αλλάξει το τελευταίο έτος. Στις 23 Νοεμβρίου, το Κοινοβούλιο επανέλαβε την αρχή της οικουμενικότητας των ανθρωπίνων δικαιωμάτων και της εξάλειψης των διακρίσεων ως βάση επί της οποίας θα ενισχυθεί η εταιρική μας σχέση με την Κοινοβουλευτική Συνέλευση Ίσης Εκπροσώπησης. Το Κοινοβούλιο, επίσης, ζήτησε την ενίσχυση της αρχής μη διαπραγματεύσιμων ρητρών για τα ανθρώπινα δικαιώματα και κυρώσεων σε περίπτωση μη τήρησης αυτών των ρητρών, μεταξύ άλλων, όσον αφορά τις διακρίσεις, κλπ. λόγω του γενετήσιου προσανατολισμού.
<P>
Γεγονός είναι ότι αυτές οι χώρες επιλέγουν να συνεργαστούν μαζί μας. Επιλέγουν την εταιρική σχέση μαζί μας. Έχουμε την Κοινοβουλευτική Συνέλευση Ίσης Εκπροσώπησης ΕΕ-ΑΚΕ, έχουμε τις συμφωνίες του Κοτονού. Ως εκ τούτου, τους ζητούμε να συμμετέχουν μαζί μας σε κοινές, οικουμενικές αρχές. Αυτές είναι μη διαπραγματεύσιμες. Εάν δεν επιθυμούν να λειτουργήσουν σε αυτήν τη βάση, καλώ την Επιτροπή και το Συμβούλιο να προβούν στις αναγκαίες κυρώσεις προκειμένου να ενισχύσουν το γεγονός ότι διαθέτουμε αρχές τις οποίες θα υπερασπιστούμε. Παρομοίως, για το μέλλον της στρατηγικής εταιρικής σχέσης ΕΕ-Αφρικής, ζητούμε όλες οι ενέργειες που εκτελούνται υπό τους όρους των διάφορων εταιρικών σχέσεων να πραγματοποιούνται χωρίς διακρίσεις για οποιονδήποτε λόγο, συμπεριλαμβανομένου του γενετήσιου προσανατολισμού.
<P>
" υπεράσπιση των δικαιωμάτων των άλλων δεν συνιστά αποικιοκρατία. Τα ανθρώπινα δικαιώματα είναι οικουμενικά και αδιαίρετα και η οπισθοχώρηση και η απραγία όταν θίγονται τα βασικά ανθρώπινα δικαιώματα κάποιου τρίτου θεωρείται συνέργεια. Δεν είναι δυνατή η προώθηση της ομοφυλοφιλίας στην Αφρική. Όποιος ξυπνούσε στην Αφρική και έλεγε: "Σήμερα θα γίνω ομοφυλόφιλος" θα ήταν παρανοϊκός. " ζωή του θα απειλούταν και η οικογένειά του θα έπρεπε να τον καταδώσει στην αστυνομία. Φανταστείτε ότι εσείς είστε αυτό το άτομο και αναλάβετε την απαραίτητη δράση προκειμένου να υπερασπιστείτε αυτά τα δικαιώματα.
<SPEAKER ID="293" NAME="Alexandra Thein" LANGUAGE="DE">
Κύριε Πρόεδρε, η Σύμβαση για τα Ανθρώπινα Δικαιώματα των "νωμένων Εθνών, η Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών, καθώς και ο Χάρτης Θεμελιωδών Δικαιωμάτων της Ευρωπαϊκής Ένωσης, απαγορεύουν τις διακρίσεις λόγω γενετήσιου προσανατολισμού. " Ευρωπαϊκή Ένωση δεν έχει μόνο υποχρεώσεις σχετικά με τα ανθρώπινα δικαιώματα στο πλαίσιο της επικράτειάς της, αλλά έχει και το διεθνές καθήκον να επιμείνει στη συμμόρφωση προς αυτά τα δικαιώματα και να επικρίνει τις παραβιάσεις στο πλαίσιο των σχέσεών της με τρίτες χώρες, ιδίως όταν παρέχουμε οικονομική βοήθεια μέσω του Ευρωπαϊκού Ταμείου Ανάπτυξης σε τρίτες χώρες όπως η Ουγκάντα, οι οποίες συμμετέχουν σε εταιρική σχέση μαζί μας.
<P>
Κατ' αναλογία, έχουμε πράγματι το δικαίωμα να σχολιάζουμε όταν αυτές οι χώρες δεν τηρούν τις απαιτήσεις ανθρωπίνων δικαιωμάτων που ορίζονται σε τέτοιες εταιρικές σχέσεις. Ως εκ τούτου, η Ουγκάντα πρέπει να σεβαστεί τα πρότυπα περί ανθρωπίνων δικαιωμάτων, διότι ήταν συμβαλλόμενο μέρος της Συμφωνίας του Κοτονού, η οποία καθορίζει την οργανωμένη αναπτυξιακή βοήθειά μας προς τις χώρες AKE.
<P>
Μόλις πριν από ένα έτος, ζητήσαμε από την Ουγκάντα να μην συνεχίσει τα σχέδιά της για νόμο περί ποινικοποίησης των ομοφυλοφίλων. Μετά από ένα έτος, η κατάσταση έχει επιδεινωθεί. Υφίσταται ακόμα η απειλή ποινών πολυετούς κάθειρξης ή ακόμη και θανατικής ποινής. Μαζί με άλλους, διαδήλωσα μπροστά από την πρεσβεία της Ουγκάντα πέρυσι τον Μάιο. Δεν είχε αποτέλεσμα. Θα θέλαμε να τονίσουμε εκ νέου ότι η ΕΕ αντιτίθεται γενικά στη θανατική ποινή και στην ομοφοβική νομοθεσία αυτού του είδους.
<SPEAKER ID="294" NAME="Ryszard Czarnecki" LANGUAGE="PL">
Κύριε Πρόεδρε, πρόκειται για μια ενδιαφέρουσα και σημαντική συζήτηση. Θα ήθελα να επιστήσω την προσοχή σας σε δύο προβλήματα. Πρώτον, είναι γεγονός ότι η Ουγκάντα δεν αποτελεί μια βραχονησίδα διακρίσεων σε μια θάλασσα σεβασμού των ανθρωπίνων δικαιωμάτων. Τα τρία τέταρτα των αφρικανικών κρατών διαθέτουν εξαιρετικά σκληρούς κανονισμούς για αυτό το ζήτημα, οι οποίοι ισοδυναμούν με διακρίσεις. Αυτό, αναμφίβολα, δεν αποτελεί τόσο πρόβλημα της Ουγκάντα όσο ευρύτερο πρόβλημα που αφορά ολόκληρη την ήπειρο και τον αφρικανικό πολιτισμό. Το δεύτερο ζήτημα έχει ως εξής: είναι αυτονόητο ότι η Ουγκάντα δεν ηγείται του σεβασμού των ανθρωπίνων δικαιωμάτων στην Αφρική. Γνωρίζουμε πολλά παραδείγματα παραβιάσεων των ανθρωπίνων δικαιωμάτων, γεγονός που καταδεικνύει ότι αυτό το ζήτημα αποτελεί μέρος ευρύτερου προβλήματος και πρέπει, βεβαίως, να μιλήσουμε ανοικτά γι' αυτό.
<SPEAKER ID="295" NAME="Corina Creţu" AFFILIATION="S&amp;D">
(RO) Κύριε Πρόεδρε, το ψήφισμά μας έχει στόχο εξαιρετικά σοβαρές περιπτώσεις παραβιάσεων ανθρωπίνων δικαιωμάτων και, δυστυχώς, η τιμωρία της ομοφυλοφιλίας ως ποινικό αδίκημα αποτελεί τον κανόνα στην Αφρική. Αυτό αντικατοπτρίζεται στη νομοθεσία 38 κρατών, ενώ μόνο 13 αφρικανικά κράτη θεωρούν την ομοφυλοφιλία νόμιμη.
<P>
Σε αυτό το πλαίσιο, ο νόμος που επιχειρεί να θεσπίσει συγκεκριμένες κυρώσεις στην Ουγκάντα, από ποινές κάθειρξης έως τη θανατική ποινή, αποτελεί σοβαρή επίθεση κατά των ανθρωπίνων δικαιωμάτων, συμπεριλαμβανομένου του δικαιώματος στην ιδιωτική ζωή. " δημοσίευση σε τοπική εφημερίδα "μαύρης λίστας" 100 ατόμων τα οποία κατηγορούνται για ομοφυλοφιλία και η υποκίνηση των αναγνωστών να τους κρεμάσουν αποτελεί παράδειγμα συγκεκριμένης απειλής προς μια κοινότητα η οποία κατηγορείται για τον γενετήσιο προσανατολισμό της.
<P>
Όπως αναφέρεται στο ψήφισμά μας, το μέτρο μας δεν έχει στόχο, όπως συχνά μας κατηγορούν, την επιβολή ειδικών ευρωπαϊκών αξιών, αλλά την υπεράσπιση των ανθρωπίνων δικαιωμάτων, που αποτελεί έναν από τους βασικούς στόχους της Ευρωπαϊκής Ένωσης. Πιστεύω πως, υπό αυτήν την έννοια, η Ευρωπαϊκή Υπηρεσία Εξωτερικής Δράσης και τα άλλα ευρωπαϊκά θεσμικά όργανα πρέπει να επιβάλουν αυστηρότερες κυρώσεις προκειμένου να διασφαλίσουν τη συμμόρφωση προς τις διεθνείς συμφωνίες των οποίων η Ουγκάντα αποτελεί συμβαλλόμενο μέρος.
<SPEAKER ID="296" NAME="Cristian Dan Preda" AFFILIATION="PPE">
(RO) Κύριε Πρόεδρε, συζητήσαμε και πάλι για την Ουγκάντα και την ομοφυλοφιλία σε αυτό εδώ το Σώμα πριν από μερικούς μήνες. Έκτοτε, δεν υπήρξε καμία σημαντική αλλαγή. Βεβαίως, κάποιες φορές ισχύει ότι "η έλλειψη νέων σημαίνει καλά νέα". Ωστόσο, σε αυτήν την περίπτωση αυτό δεν ισχύει, διότι το σχέδιο του David Bahati δεν υπερψηφίστηκε, αλλά ούτε αποσύρθηκε. Παραμένει στάσιμο στην επιτροπή νομικών και κοινοβουλευτικών υποθέσεων και όλη η διεθνής πίεση που ασκήθηκε δεν κατάφερε, εν τέλει, αυτό το αποτέλεσμα, δηλαδή, την απόσυρση του σχεδίου.
<P>
Αυτό που είναι πραγματικά τρομακτικό, και ορισμένοι συνάδελφοι ήδη ανέπτυξαν διεξοδικά το θέμα, είναι η εκστρατεία κατά των ομοφυλοφίλων που διεξάγεται σε αυτήν τη χώρα. Προφανώς, εξακολουθούμε να υπολογίζουμε στη λογική των αρχών και, τελικά, στον θρίαμβο της αρχής που αντιτίθεται στις διακρίσεις.
<SPEAKER ID="297" NAME="Joe Higgins" AFFILIATION="GUE/NGL">
(ΕΝ) Κύριε Πρόεδρε, η εκστρατεία μίσους στην Ουγκάντα κατά των λεσβιών και των ομοφυλοφίλων είναι πραγματικά αποκρουστική. " υποκίνηση, από ορισμένα θρησκευτικά στοιχεία και τμήματα των μέσων μαζικής ενημέρωσης, μιας κακόβουλης και αντιδραστικής ομοφοβικής εκστρατείας, η οποία περιλαμβάνει απειλές για τη δολοφονία ομοφυλοφίλων, σημαίνει ότι πάρα πολλές λεσβίες, πολλοί ομοφυλόφιλοι, αμφιφυλόφιλοι και πολλά τρανσεξουαλικά άτομα ζουν αυτήν τη στιγμή στην Ουγκάντα υπό συνθήκες τρομερής ανασφάλειας και φόβου. Είναι καταδικαστέο το γεγονός ότι, επίσης, ορισμένοι πολιτικοί χρησιμοποιούν αυτό το ζήτημα και υποκινούν το μίσος, προτείνοντας ακόμη και την εκτέλεση των ομοφυλοφίλων.
<P>
Επικροτώ το θάρρος των μελών της κοινότητας ομοφυλοφίλων της Ουγκάντα τα οποία καθημερινά αγωνίζονται θαρραλέα κατά αυτής της απειλής προς την ταυτότητα και την ίδια τη ζωή τους. " ομοφοβική εκστρατεία υποκινείται με προσπάθειες ηθικής σπίλωσης, ψέματα και διαστρεβλώσεις σχετικά τους ομοφυλοφίλους και το τι σημαίνει να είναι κανείς ομοφυλόφιλος. Το ισχυρότερο μήνυμα πρέπει να σταλεί προς την κυβέρνηση της Ουγκάντα -συμπεριλαμβανομένης της αναθεώρησης της βοήθειας, αν και, βεβαίως, δεν επιθυμούμε να βλάψουμε τους πολίτες της Ουγκάντα.
<P>
Πρέπει να ενθαρρύνουμε την ενεργή αλληλεγγύη προς τις οργανώσεις στην Ουγκάντα οι οποίες προασπίζονται τα δικαιώματα των ομοφυλοφίλων, προκειμένου να τους βοηθήσουμε σε αυτόν τον κρίσιμο αγώνα για δικαιοσύνη και ανθρώπινα δικαιώματα, και για το βασικό δικαίωμα να είναι κανείς αυτό που είναι.
<SPEAKER ID="298" NAME="Andris Piebalgs">
μέλος της Επιτροπής. - (ΕΝ) Κύριε Πρόεδρε, το νομοσχέδιο κατά της ομοφυλοφιλίας το οποίο κατατέθηκε στο κοινοβούλιο της Ουγκάντα εγείρει σοβαρά ζητήματα ανθρωπίνων δικαιωμάτων. " προστασία των ανθρωπίνων δικαιωμάτων των λεσβιών, ομοφυλόφιλων, αμφιφυλόφιλων και τρανσεξουαλικών ατόμων αποτελεί προτεραιότητα για την ΕΕ. Συμμερίζομαι απόλυτα τις ανησυχίες του Ευρωπαϊκού Κοινοβουλίου για την κατάσταση στην Ουγκάντα, αλλά και σε άλλες χώρες όπου εγκρίθηκε ή είναι υπό εξέταση νομοθεσία που επιφέρει κυρώσεις και διακρίσεις κατά των ΛΟΑΤ.
<P>
" Επιτροπή θεωρεί ότι η ποινικοποίηση της ομοφυλοφιλίας, όπως προβλέπεται στο νομοσχέδιο, αντιτίθεται στις υποχρεώσεις βάσει της Σύμβασης Ανθρωπίνων Δικαιωμάτων των "νωμένων Εθνών, της οποίας η Ουγκάντα είναι συμβαλλόμενο μέρος και την οποία πρέπει, κατά συνέπεια, να τηρεί.
<P>
Επίσης, το νομοσχέδιο αντιτίθεται στη διακήρυξη των "νωμένων Εθνών για τον γενετήσιο προσανατολισμό και την ταυτότητα του φύλου. " Προεδρία της ΕΕ και ο αρχηγός της αποστολής της ΕΕ στην Ουγκάντα έθεσαν αυτό το ζήτημα στην κυβέρνηση της Ουγκάντα σε διάφορες περιστάσεις κατά τη διάρκεια συναντήσεων με τον πρόεδρο, τον πρωθυπουργό, τον υπουργό Εξωτερικών και των υπουργό Δικαιοσύνης στο πλαίσιο επίσημων συναντήσεων πολιτικού διαλόγου, καθώς και στην επιτροπή ανθρωπίνων δικαιωμάτων της Ουγκάντα.
<P>
" δημοσίευση από την εφημερίδα Rolling Stone στις 2 Οκτωβρίου 2010 καταλόγου με φωτογραφίες, ονόματα και διευθύνσεις ατόμων που αναγνωρίζονταν ως ομοφυλόφιλοι, υπό τον τίτλο "Κρεμάστε τους", αποτέλεσε αποτρόπαιη πράξη η οποία έθεσε σε κίνδυνο τις ζωές αυτών των ανθρώπων και την καταδικάζουμε απόλυτα.
<P>
" αντιπροσωπεία της Ευρωπαϊκής Ένωσης συνεχίζει να παρακολουθεί εκ του σύνεγγυς την κατάσταση, μαζί με τις αποστολές των κρατών μελών της ΕΕ που εκπροσωπούνται στην Ουγκάντα, καθώς και με χώρες εταίρους όπως η Νορβηγία και οι "νωμένες Πολιτείες και το Γραφείο του Ύπατου Αρμοστή των "νωμένων Εθνών για τα Ανθρώπινα Δικαιώματα.
<P>
Το ζήτημα εξετάστηκε, επίσης, στην τεχνική ομάδα εργασίας για τα ανθρώπινα δικαιώματα, η οποία αποτελεί ένα φόρουμ για τις αναπτυσσόμενες χώρες στην Ουγκάντα προκειμένου να συζητούν, να παρακολουθούν, να συντονίζουν και να λαμβάνουν συγκεκριμένη δράση σε περιπτώσεις που αφορούν τα ανθρώπινα δικαιώματα. " Επιτροπή σκοπεύει να συνεχίσει να εκφράζει σε κάθε περίσταση τις ανησυχίες της σχετικά με το νομοσχέδιο κατά της ομοφυλοφιλίας και άλλες ενέργειες για τη δίωξη των ΛΟΑΤ στην Ουγκάντα.
<P>
" Επιτροπή θα συνεχίσει να στηρίζει τις τοπικές οργανώσεις ανθρωπίνων δικαιωμάτων στις προσπάθειές τους για αλλαγή των συμπεριφορών στη χώρα και βελτίωση της νομικής κατάστασης των ΛΟΑΤ.
<SPEAKER ID="299" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της επόμενης συζήτησης.

<CHAPTER ID="012">
Επανεξέταση της πρωτοβουλίας σχετικά με τις ΜΜΕ ("Small Business Act") (συζήτηση) 
<SPEAKER ID="522" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης προς το Συμβούλιο για την ανασκόπηση της Πράξης για τις μικρές επιχειρήσεις (SBA) των Bendt Bendtsen, εξ ονόματος της Ομάδας PPE, Edit Herczog, εξ ονόματος της Ομάδας S&D, Fiona Hall, εξ ονόματος της Ομάδας ALDE, Reinhard Butikofer, εξ ονόματος της Ομάδας Verts/ALE, Giles Chichester, εξ ονόματος της Ομάδας ECR, και Νίκης Τζαβέλα, εξ ονόματος της Ομάδας EFD - B7-0301/2011),
<P>
της προφορικής ερώτησης προς την Επιτροπή για την ανασκόπηση της Πράξης για τις μικρές επιχειρήσεις (SBA) των Bendt Bendtsen, εξ ονόματος της Ομάδας PPE, Edit Herczog, εξ ονόματος της Ομάδας S&D, Fiona Hall, εξ ονόματος της Ομάδας ALDE, Reinhard Butikofer, εξ ονόματος της Ομάδας Verts/ALE, Giles Chichester, εξ ονόματος της Ομάδας ECR, και Νίκης Τζαβέλα, εξ ονόματος της Ομάδας EFD - B7-0302/2011).
<SPEAKER ID="523" NAME="Bendt Bendtsen" LANGUAGE="DA">
Κύριε Πρόεδρε, η οικονομική κρίση είχε επιπτώσεις στις μικρομεσαίες επιχειρήσεις της Ευρώπης. Επιπλέον, υπάρχουν οι νέοι κανόνες της Βασιλείας, που πρόκειται τώρα να εφαρμοστούν στην επικείμενη οδηγία περί κεφαλαιακών απαιτήσεων. Αυτό πιθανόν να καταστήσει ακόμη πιο δύσκολη για τις μικρομεσαίες επιχειρήσεις την εξασφάλιση κεφαλαίων για την ανάπτυξη που χρειάζεται η Ευρώπη. Σε αυτό το ψήφισμα, το Ευρωπαϊκό Κοινοβούλιο στέλνει ένα σαφές μήνυμα στην Επιτροπή ότι πρέπει να ληφθούν εδώ και τώρα οι αναγκαίες αποφάσεις προς όφελος των μικρομεσαίων μας επιχειρήσεων.
<P>
Είναι βέβαια γεγονός ότι οι πολιτικοί δεν θα πρέπει να διευθύνουν επιχειρήσεις, θα πρέπει όμως να συμμετέχουν στη δημιουργία του πρόσφορου περιβάλλοντος μέσα στο οποίο θα μπορούν να αναπτυχθούν οι επιχειρήσεις της Ευρώπης. Χαίρομαι που τώρα θα προβούμε σε ανασκόπηση της Πράξης για τις μικρές επιχειρήσεις. Πρέπει να αναλάβουμε κατάλληλη δράση, αντί απλά να επαινούμε τις ευρωπαϊκές μας επιχειρήσεις. Είναι επιτακτική ανάγκη να υπάρξει καλύτερη πρόσβαση των μικρομεσαίων επιχειρήσεων στη χρηματοδότηση. Είναι επίσης ανάγκη να υπάρξει ενισχυμένη πρόσβαση στην αγορά, περιλαμβανομένου του εκσυγχρονισμού του συστήματος τυποποίησης εντός της ΕΕ, καθώς και καλύτερη πρόσβαση των μικρομεσαίων επιχειρήσεων στους διαγωνισμούς δημοσίων συμβάσεων.
<P>
Τέλος, θα ήθελα να πω ότι πρέπει να μειώσουμε τον διοικητικό φόρτο των επιχειρήσεών μας, σε σχέση με την υποβολή εκθέσεων, λόγου χάρη. Γιατί θα πρέπει οι ιδιοκτήτες των μικρών επιχειρήσεων να υποβάλουν έκθεση πάνω από μία φορά; Μία φορά θα πρέπει να αρκεί. Οι δημόσιες αρχές θα πρέπει να επιληφθούν οι ίδιες για την περαιτέρω διακίνηση των πληροφοριών. Πρέπει να λάβουμε υπόψη το γεγονός πως, όταν θεσπίζουμε νέα νομοθεσία στην ΕΕ και επιβάλλουμε την εφαρμογή της στα κράτη μέλη, συχνά επιβαρύνουμε ακόμα περισσότερο τις μικρομεσαίες μας επιχειρήσεις. Συνεπώς, δεν αρκεί απλά να μειώσουμε τον αριθμό. Θα πρέπει επίσης να διασφαλίσουμε ότι κάθε φορά που νομοθετούμε δεν επιβαρύνουμε με πρόσθετο διοικητικό φόρτο τις μικρομεσαίες επιχειρήσεις. Συνολικά, πρέπει να διευκολύνουμε τη λειτουργία των επιχειρήσεων στην Ευρώπη, και πρέπει να ενεργήσουμε τώρα.
<SPEAKER ID="524" NAME="Edit Herczog">
συντάκτρια. - (HU) Κύριε Πρόεδρε, κύριε Επίτροπε, ζητώ συγνώμη. Κοίταξα στα θεωρεία του κοινού προς στιγμή, καθώς έχω την καλή τύχη να είναι παρούσα αυτήν τη στιγμή μια ομάδα επισκεπτών από την Ουγγαρία.
<P>
" Πράξη για τις μικρές επιχειρήσεις συμπεριελήφθη στην ευρωπαϊκή σκέψη τα τελευταία χρόνια. Με βάση την πρακτική εμπειρία των τελευταίων δύο ετών, τώρα είναι η στιγμή να αναθεωρήσουμε, να εκσυγχρονίσουμε και να ενισχύσουμε την Πράξη για τις μικρές επιχειρήσεις. Εμείς, όσοι υπογράφουμε την ερώτηση, συνοψίσαμε τα πλέον σημαντικά ζητήματα σε 34 σημεία στην πρόταση απόφασης. Θα ήθελα να αναφέρω μερικά από αυτά.
<P>
" εφαρμογή είναι πολύ σημαντική. Τα κράτη μέλη επιτέλεσαν το έργο τους με διαφορετικούς βαθμούς αποδοτικότητας και δέσμευσης με συνακόλουθη επιτυχία. Θα θέλαμε να υπάρξει μια ενιαία βάση δεδομένων και ένας ενιαίος πίνακας αποτελεσμάτων για την αποτίμηση της επιτυχίας και των υπερβολών.
<P>
Κύριε Επίτροπε, κατά τη γνώμη μας, στόχος δεν είναι η παραβίαση των δικαιωμάτων των εργαζομένων με οποιονδήποτε τρόπο, αλλά η δημιουργία θέσεων εργασίας. " περιστολή του διοικητικού πλαισίου δεν ισοδυναμεί με την παραβίαση των δικαιωμάτων των εργαζομένων, αλλά αντίθετα πρέπει να δημιουργηθεί η ευκαιρία για συνεργασία των πολύ μικρών και μικρών επιχειρήσεων.
<P>
Όσον αφορά την πρόσβαση σε χρηματοδοτικούς πόρους, είναι πολύ σημαντικό να γίνει πιο αποδοτική η χρήση των πόρων που διατίθενται σε επίπεδο Ευρωπαϊκής Ένωσης. Επιτύχαμε αποδοτικότητα 75% μέχρι τώρα και χονδρικά 50.000 ΜΜΕ έχουν λάβει χρηματοδοτικούς πόρους με αυτόν τον τρόπο. Την ίδια στιγμή, περίπου 300.000 ΜΜΕ κατάφεραν να αποκτήσουν πρόσβαση σε χρηματοδότηση στο πλαίσιο του προγράμματος για την ανταγωνιστικότητα και την καινοτομία. Αυτό πρέπει οπωσδήποτε να το ενισχύσουμε και να το διαφυλάξουμε.
<P>
Είναι πολύ σημαντικό το θεσμικό δίκτυο να βοηθάει τις μικρομεσαίες επιχειρήσεις, Για τον λόγο αυτόν, πρέπει να ενισχυθεί το Ευρωπαϊκό Επιχειρηματικό Δίκτυο.
<P>
Θα θέλαμε πολύ να βρεθεί μια λύση που θα επιτρέψει τη συνέχιση του προγράμματος Erasmus για νέους επιχειρηματίες. Θα θέλαμε και τα 23 εκατομμύρια μικρομεσαίων επιχειρήσεων να μπορούν να προσλάβουν τουλάχιστον έναν ακόμη εργαζόμενο. Κατ' αυτόν τον τρόπο, θα μπορούσαμε να συμβάλουμε αποφασιστικά στη βελτίωση της κατάστασης στην αγορά εργασίας. Ωστόσο, είναι εξαιρετικά σημαντικό να αποκτήσει καλύτερα προσόντα σε σύγκριση με τώρα το εργατικό δυναμικό που απασχολείται στις μικρομεσαίες επιχειρήσεις. Είναι ιδιαίτερα σημαντικό να μπορούν να συμμετάσχουν στην υλοποίηση του προγράμματος για την πράσινη οικονομία και να εξασφαλίσουν ψηφιακές δεξιότητες. Το πλέον σημαντικό για μας είναι οι νέοι επιχειρηματίες που έχουν μικρομεσαίες επιχειρήσεις να μη θεωρούν τις διαφορετικές μορφές επιχειρήσεων ως χαμένη υπόθεση, αλλά ως επιτυχούσες.
<SPEAKER ID="525" NAME="Fiona Hall" LANGUAGE="EN">
Κύριε Πρόεδρε, οι ΜΜΕ επεφύλαξαν θερμή υποδοχή στην Πράξη για τις μικρές επιχειρήσεις, αυτό όμως συνέβη πριν δύο χρόνια. Είναι πραγματικά σημαντικό να δείξουμε τώρα στις μικρές επιχειρήσεις ότι αυτό δεν ήταν απλά ένα κείμενο.
<P>
Όσον αφορά το ζήτημα του διοικητικού φόρτου, ο στόχος δεν θα πρέπει να είναι ένα συγκεκριμένο όριο, που άπαξ και το πετύχουμε θα εγκαταλείψουμε την προσπάθεια. Είναι κάτι για το οποίο θα πρέπει να συνεχίσουμε να εργαζόμαστε. Με προβληματίζει ιδιαίτερα η κατάσταση στην οποία έχουν περιέλθει οι πολύ μικρές επιχειρήσεις. Όλα είναι εντάξει -ή σχετικά εντάξει- αν μια μικρή επιχείρηση 249 εργαζομένων έχει εξειδικευμένο διοικητικό προσωπικό, σε μια πολύ μικρή όμως επιχείρηση με έναν-δυο εργαζομένους, η υπερβολική ρύθμιση μπορεί να καταστήσει αδύνατες τις συναλλαγές. Δεν πρέπει να λησμονούμε ότι οι πολύ μικρές επιχειρήσεις με λιγότερους από 10 εργαζόμενους στην πράξη αντιστοιχούν σε πλέον του 90% όλων των επιχειρήσεων της ΕΕ.
<P>
Οι πολύ μικρές επιχειρήσεις θα πρέπει πραγματικά να αντιμετωπίζονται ως οικογενειακές επιχειρήσεις και ιδιαίτερα η ΕΕ και τα κράτη μέλη θα πρέπει να εργαστούν από κοινού για να διερευνήσουν τρόπους παροχής εκ των προτέρων στήριξης στις μικρές επιχειρήσεις με στόχο βελτιώσεις στον τομέα της ενεργειακής αποδοτικότητας. Μάλιστα, είναι ζωτικής σημασίας το ευρύτερο ζήτημα της χρηματοδότησης των ΜΜΕ.
<P>
Μόλις πριν το Πάσχα, αρκετοί βουλευτές, μέλη της Επιτροπής Βιομηχανίας, Έρευνας και Ενέργειας μετέβησαν στην Καλιφόρνια για να δουν πώς λειτουργούν οι επενδύσεις στη Silicon Valley. Εκείνο που ανακαλύψαμε ήταν ότι ήταν σε πολύ μεγαλύτερο βαθμό διαθέσιμα κεφάλαια επιχειρηματικού κινδύνου σε σύγκριση με την Ευρώπη και ότι εκείνοι που τα παρείχαν ακολουθούσαν μια πολύ πιο ριψοκίνδυνη τακτική. Οι καλιφορνέζοι κεφαλαιούχοι επιχειρηματικού κινδύνου αναμένουν ότι εννέα στις δέκα επενδύσεις θα αποτύχουν. " μία στις δέκα που πετυχαίνει αντισταθμίζει τις υπόλοιπες, το σύνθημα όμως είναι "απέτυχε γρήγορα". Υπάρχουν πολλά που μπορούμε να διδαχθούμε σε σχέση με τους τρόπους που θα μπορούσαμε να υποστηρίξουμε καλύτερα τις δικές μας καινοτόμες μικρές επιχειρήσεις στην Ευρώπη. Ενδεχομένως εξίσου σημαντικό είναι ότι δεν θα πρέπει να στιγματίζουμε την αποτυχία, αλλά μάλλον να την χρησιμοποιούμε ως ένα σκαλοπάτι προς την επιτυχία.
<SPEAKER ID="526" NAME="Giles Chichester" LANGUAGE="EN">
Κύριε Πρόεδρε, υπάρχει ένα θεμελιώδες παράδοξο στην πολιτική της ΕΕ σε σχέση με τις μικρομεσαίες επιχειρήσεις (ΜΜΕ). Αφενός, υπάρχει σχεδόν ομόφωνη αποδοχή της σημασίας τους για την οικονομία, την απασχόληση, τη δημιουργία πλούτου, την καινοτομία και την ευελιξία, καθώς και για το συνολικό καθαρό ποσοστό που αντιπροσωπεύουν εντός της οικονομίας. Αν η θετική ρητορική μπορούσε να μετατραπεί σε παραγγελίες και μετρητά στην τράπεζα, τότε οι ΜΜΕ της Ένωσης θα ήταν σε πολύ καλή κατάσταση. Ωστόσο, η μεγάλη πρόκληση - που εξετάζεται σε αυτό το ψήφισμα -είναι με ποιόν τρόπο θα μετουσιώσουμε τα θερμά λόγια σε χρήσιμες πράξεις, χωρίς απλώς να πετάξουμε χρήματα στις ΜΜΕ- χρήματα που δεν περισσεύουν στη σημερινή οικονομία. Από την άλλη πλευρά, η ΕΕ συνδυάζει αυτό το θετικό αίσθημα με πληθώρα νομοθετικών κειμένων αναφορικά με την προστασία της απασχόλησης και τις περιβαλλοντικές απαιτήσεις: μια νομοθεσία που έχει καλές προθέσεις, η οποία όμως στο σύνολό της επιβαρύνει πάρα πολύ τις ΜΜΕ, αυξάνοντας τον διοικητικό φόρτο των μικρών επιχειρήσεων τη στιγμή που θα έπρεπε να τον μειώνουμε.
<P>
Υπάρχουν πολλές εποικοδομητικές προτάσεις σε αυτό το ψήφισμα. Μου αρέσει ιδιαίτερα η πρόταση για την καταπολέμηση της πρακτικής που στη χώρα μου είναι γνωστή ως "κανονιστικός υπερθεματισμός", βάσει της οποίας οι εθνικές αρχές προσθέτουν ρυθμιστικά "επιχρίσματα" στα ευρωπαϊκά μέτρα. Κατά την προσωπική μου άποψη, καθώς εργάστηκα σε μια μικρή επιχείρηση επί 25 χρόνια, στην πραγματικότητα, ενώ καλό θα ήταν να μειωθεί ο διοικητικός φόρτος, το καλύτερο που μπορούμε να κάνουμε για τις μικρές επιχειρήσεις είναι να βελτιώσουμε την πρόσβασή τους σε πληροφορίες και σε χρηματοδότηση.
<SPEAKER ID="527" NAME="Reinhard Butikofer" LANGUAGE="DE">
Κύριε Πρόεδρε, δεν είναι και πολύ σύνηθες στο Κοινοβούλιο να καταθέτουν βουλευτές έξι διαφορετικών πολιτικών Ομάδων κοινή ερώτηση που οδηγεί σε συζήτηση. Σήμερα έχουμε μια τέτοια περίπτωση και δεν είναι διόλου τυχαίο ότι αφορά τον ρόλο των μικρομεσαίων επιχειρήσεων. Πρόκειται για ένα θέμα που απασχολεί ευρέως και έντονα.
<P>
Ένα από τα ερωτήματα που θέτουμε είναι: Τι πράττει η Επιτροπή για την περαιτέρω ενίσχυση των ιδιαίτερα επιτυχημένων χρηματοδοτικών μέσων προς τις μικρομεσαίες επιχειρήσεις στο μέλλον; Ένα από αυτά τα επιτυχημένα μέσα είναι το Πρόγραμμα Πλαίσιο για την Ανταγωνιστικότητα και την Καινοτομία (CIP). Τι θα συμβεί με το CIP όταν αναπτυχθεί το κοινό στρατηγικό πλαίσιο για την έρευνα και την καινοτομία; Τι ευκαιρίες θα υπάρχουν για τις μικρομεσαίες επιχειρήσεις σε αυτό το πλαίσιο;
<P>
Αναμφίβολα, δεν θα είναι δυνατόν να ορίσουμε την έννοια της καινοτομίας τόσο διασταλτικά και με τόση εμβέλεια που να καλύπτει όλες τις σχετικές δραστηριότητες και όλες τις μικρομεσαίες επιχειρήσεις. Ωστόσο, δεν πρέπει να κάνουμε το λάθος να προωθούμε την ανταγωνιστικότητα μόνο εκείνων των μικρομεσαίων επιχειρήσεων που έχουν επισημανθεί ως κατεξοχήν καινοτόμες. Κατά συνέπεια, πιστεύω πως είναι πολύ σημαντικό να ληφθούν οι ορθές αποφάσεις στο κοινό πλαίσιο στρατηγικής.
<P>
Θα ήθελα επίσης να κάνω ειδική μνεία στο γεγονός ότι αυτό άπτεται επίσης του ζητήματος των κριτηρίων στα οποία βασίζεται η απλούστευση και η μείωση της γραφειοκρατίας. Το CIP είναι ήδη πολύ λιγότερο γραφειοκρατικό σε σύγκριση με το Έβδομο Πρόγραμμα Πλαίσιο. Δεν θα ήταν λογικό να εφαρμόσουμε τα πρότυπα του Έβδομου Προγράμματος Πλαισίου στην περίπτωση των μικρομεσαίων επιχειρήσεων. Πρέπει να βρούμε έναν πρακτικό τρόπο να δώσουμε συνέχεια στα μέτρα που υπήρξαν θετικά για τις μικρομεσαίες επιχειρήσεις, ιδιαίτερα σε προγράμματα όπως το CIP, έτσι ώστε αυτές οι δραστηριότητες να μην παραγκωνιστούν στο πλαίσιο μιας αναδιοργάνωσης.
<SPEAKER ID="528" NAME="Νίκη Τζαβέλα" LANGUAGE="EN">
Κύριε Πρόεδρε, θέλω να συγχαρώ τους συναδέλφους μου για τη συμβολή τους σε αυτό το πολύ χρήσιμο ψήφισμα και να δηλώσω ότι συμφωνώ με όλα όσα ειπώθηκαν μέχρι στιγμής. Παρά ταύτα, υπέβαλα μερικές τροπολογίες για ένα-δυο ζητήματα, που θεωρώ ότι θα μπορούσαν να είναι πολύ εποικοδομητικές και χρήσιμες συμβολές στο τελικό κείμενο.
<P>
Πρώτον, δεν υπάρχει στο κείμενο καμία αναφορά στις συνέπειες του παράνομου εμπορίου για τις μικρές επιχειρήσεις. Δυστυχώς, στην εποχή μας, το παράνομο εμπόριο είναι μια πραγματικότητα και ένα φαινόμενο που εντείνεται σε όλα τα κράτη μέλη. Για να το θέσω απλά, το παράνομο εμπόριο είναι ένα από τα μεγαλύτερα προσκόμματα στην ανάδυση και ανάπτυξη των μικρών επιχειρήσεων της Ευρώπης.
<P>
Το δεύτερο σχόλιό μου αφορά την πρωτοβουλία της Επιτροπής σχετικά με μια "δεύτερη ευκαιρία" στις μικρομεσαίες επιχειρήσεις (ΜΜΕ). Ιδιαίτερα σε αυτούς τους καιρούς οικονομικής δυσπραγίας είναι σημαντικό να υποστηρίξουμε τις ΜΜΕ και να της βοηθήσουμε να αναπτυχθούν.
<P>
Αυτό με οδηγεί στην τελευταία μου επισήμανση. Νομίζω πως είναι λυπηρό ότι λίγες από τις καινοτόμες μας ΜΜΕ αναπτύσσονται σε μεγαλύτερες εταιρείες και ότι στην ΕΕ υπάρχουν λιγότερες νέες εταιρείες που δίνουν έμφαση στην έρευνα και ανάπτυξη και στην καινοτομία από ό,τι στις "ΠΑ. Αξιοσημείωτες ελλείψεις στις δεξιότητες που σχετίζονται με την καινοτομία εμποδίζουν τις ΜΜΕ το να υιοθετήσουν καινοτόμα έξυπνα επιχειρηματικά πρότυπα και νέες τεχνολογίες. Αυτό είναι ένα ζήτημα που θα πρέπει να το αντιμετωπίσουμε και πρέπει να καλλιεργήσουμε στην Ευρώπη το ριψοκίνδυνο πνεύμα από το οποίο εμφορείται στις "ΠΑ η νέα γενιά Αμερικανών.
<SPEAKER ID="529" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κύριε Επίτροπε, αξιότιμοι βουλευτές, είμαι ευγνώμων στο Κοινοβούλιο για το ενδιαφέρον που επιδεικνύει για την Πράξη για τις μικρές επιχειρήσεις και ιδιαίτερα για την ευκαιρία που μου δίνει να συζητήσουμε τι δράση θα πρέπει να αναλάβουμε όσον αφορά τις διάφορες πρωτοβουλίες που αναφέρθηκαν σε σχέση με την αναθεώρηση της Πράξης για τις μικρές επιχειρήσεις.
<P>
" Πράξη για τις μικρές επιχειρήσεις είναι ένα πολύ σημαντικό εργαλείο, που μας βοηθάει να δημιουργήσουμε ένα ευνοϊκότερο επιχειρηματικό περιβάλλον για τις μικρομεσαίες επιχειρήσεις. Οι μικρομεσαίες επιχειρήσεις έχουν μείζονα συμβολή στην ευρωπαϊκή οικονομία, καθώς στη συντριπτική τους πλειονότητα οι εταιρείες ανήκουν σε αυτήν την κατηγορία και παρέχουν δουλειά σε περισσότερους από 90 εκατομμύρια ανθρώπους σε ολόκληρη την Ευρώπη. Για τον λόγο αυτόν, η πλήρης υλοποίηση της πολιτικής για τις μικρομεσαίες επιχειρήσεις και ιδιαίτερα της Πράξης για τις μικρές επιχειρήσεις αποτελεί καθήκον υψηλής προτεραιότητας για την ουγγρική Προεδρία. " επιτυχία της στρατηγικής μας για την ανταγωνιστικότητα εξαρτάται από τον τρόπο που οι πρωτοβουλίες πολιτικής μας επηρεάζουν τις μικρομεσαίες επιχειρήσεις. Ένα από τα καίρια στοιχεία για τη μελλοντική ανάπτυξη είναι ότι στην Ευρώπη θα πρέπει να λειτουργούν εξαιρετικά ανταγωνιστικές και καινοτόμες μικρομεσαίες επιχειρήσεις. Επομένως, το Συμβούλιο επικροτεί με μεγάλη ικανοποίηση την ανακοίνωση της Επιτροπής για την ανασκόπηση της Πράξης για τις μικρές επιχειρήσεις, που δημοσιεύτηκε στις 23 Φεβρουαρίου 2011. Στην ανακοίνωση, η Επιτροπή προτείνει διάφορες νέες πρωτοβουλίες σε αρκετούς τομείς προτεραιότητας προκειμένου να αναληφθεί περαιτέρω δράση. Αυτές οι πρωτοβουλίες αναλήφθηκαν μετά από εκτεταμένες διαβουλεύσεις με ενώσεις μικρομεσαίων επιχειρήσεων, καθώς και με τις αρμόδιες αρχές. Συνεπώς, λαμβάνουν δεόντως υπόψη τα συμφέροντα τόσο των ίδιων των επιχειρήσεων όσο και άλλων ενδιαφερομένων.
<P>
" ανακοίνωση της Επιτροπής συζητήθηκε στην άτυπη συνάντηση των αρμόδιων για την ανταγωνιστικότητα υπουργών στο Godollő στην Ουγγαρία στις 13 Απριλίου 2011. Σε αυτές τις συζητήσεις, οι υπουργοί υποστήριξαν πλήρως τη γνώμη της Προεδρίας ότι τα τέσσερα βασικά ζητήματα που θα πρέπει να αντιμετωπιστούν κατά προτεραιότητα είναι η έξυπνη ρύθμιση, η χρηματοδότηση, η διεθνοποίηση και η διακυβέρνηση. Απαιτείται περισσότερο έργο για να μπορέσουμε να σημειώσουμε πρόοδο σε αυτά τα ζητήματα. Ταυτόχρονα, αποτελεί σταθερή πρόθεση της Προεδρίας η διατήρηση της δυναμικής της διαδικασίας στη συνεδρίαση του Συμβουλίου Ανταγωνιστικότητας που θα πραγματοποιηθεί στις 31 Μαΐου 2011, το οποίο θα εξετάσει επίσης την ενδιάμεση αναθεώρηση της Πράξης για τις μικρές επιχειρήσεις. Στην προαναφερόμενη συνεδρίαση, η Προεδρία θα ήθελε να υιοθετήσει το Συμβούλιο συμπεράσματα στα οποία θα εφαρμοστεί ιδίως η αρχή της "Προτεραιότητας στις μικρές επιχειρήσεις", με άλλα λόγια, η αρχή στην οποία βασίζεται η ανακοίνωση της Επιτροπής.
<P>
Σε ό,τι αφορά το καθεστώς που θα διέπει την ευρωπαϊκή ιδιωτική εταιρεία, η Ευρωπαϊκή Επιτροπή υπέβαλε πρώτη μια σύσταση για το θέμα σε ένα σχέδιο κανονισμού του Συμβουλίου το 2008. " ιδέα πίσω από την πρόταση ήταν να διευκολυνθούν οι μικρομεσαίες επιχειρήσεις να δραστηριοποιηθούν στην ενιαία αγορά, αυτό δε, αναμένεται να οδηγήσει σε μείωση του κόστους και αυξημένη οικονομική ανάπτυξη. Διατυπώθηκαν μερικές ανησυχίες στο Συμβούλιο για ορισμένες πτυχές και σκέλη της πρότασης. Παρά τις αξιέπαινες προσπάθειες της σουηδικής και της βελγικής Προεδρίας, τα κράτη μέλη δεν κατάφεραν να καταλήξουν σε συμφωνία μέχρι σήμερα. Μπορώ να διαβεβαιώσω τους αξιότιμους βουλευτές ότι η ουγγρική Προεδρία αγωνίζεται να βρει τρόπο να σημειωθεί πρόοδος στα ιδιαίτερα προβληματικά ζητήματα αυτής της πρότασης και θα συνεχίσει να κάνει ό,τι μπορεί για να φέρει σε αίσιο πέρας αυτό το θέμα.
<SPEAKER ID="530" NAME="Olli Rehn" LANGUAGE="EN">
Κύριε Πρόεδρε, θέλω να ευχαριστήσω πολύ τους αξιότιμους βουλευτές για αυτήν την σημαντική προφορική ερώτηση και τη συζήτησή σας. Θα απαντήσω στην ερώτηση εκ μέρους του συναδέλφου μου, Αντιπροέδρου Antonio Tajani.
<P>
Στην πράξη, οι μικρομεσαίες επιχειρήσεις αντιπροσωπεύουν το 99% όλων των ευρωπαϊκών επιχειρήσεων και δημιουργούν το μεγαλύτερο τμήμα της προστιθέμενης αξίας της πραγματικής οικονομίας, δημιουργούν δε τα δύο τρίτα των θέσεων εργασίας στον ιδιωτικό τομέα. " ΕΕ βασίζεται στις ΜΜΕ και δημιουργεί τις προϋποθέσεις με βάση τις οποίες μπορούν αυτές να αναπτυχθούν και να μεγεθυνθούν για να δημιουργηθούν θέσεις εργασίας σε ανταγωνιστικές αγορές. Οι ΜΜΕ χρειάζονται λιγότερη γραφειοκρατία, ευκολότερη πρόσβαση στη χρηματοδότηση, πράσινες αγορές και δεξιότητες που να ανταποκρίνονται στις ανάγκες της πραγματικής οικονομίας. Αυτές είναι οι αρχές στις οποίες βασίζεται η πολιτική μας για τις ΜΜΕ, όπως παρουσιάζεται στην ανασκόπηση της Πράξη για τις μικρές επιχειρήσεις στην Ευρώπη. Στην απάντησή μου εξ ονόματος της Επιτροπής, θα σκιαγραφήσω πέντε άξονες εργασίας στο πλαίσιο των πέντε ερωτημάτων σας στην προφορική ερώτηση.
<P>
Στην αναθεώρηση, η Επιτροπή καλεί τα κράτη μέλη να αξιολογούν σε συστηματική βάση τις επιπτώσεις της νομοθεσίας για τις ΜΜΕ χρησιμοποιώντας τη δοκιμή ΜΜΕ. Το Ευρωπαϊκό Κοινοβούλιο και η Επιτροπή επεξεργάζονται από κοινού μια μελέτη της εφαρμογής της δοκιμής ΜΜΕ στα κράτη μέλη και σε ευρωπαϊκό επίπεδο. " Επιτροπή θα χρησιμοποιήσει αυτήν τη δοκιμή ως βάση για τον σχεδιασμό πρόσθετων μέτρων με στόχο την υποστήριξη της εφαρμογής και την ανταλλαγή βέλτιστων πρακτικών. Επί του παρόντος ολοκληρώνουμε επίσης μια μελέτη αναφορικά με τα προβλήματα που άπτονται της αδειοδότησης και της επίσημης έγκρισης, των διαδικασιών μεταβίβασης εταιρειών και των πτωχευτικών διαδικασιών στα κράτη μέλη. " μελέτη θα επιτρέψει στην Επιτροπή και ιδιαίτερα στα κράτη μέλη να σχεδιάσουν κατάλληλα μέτρα για την εφαρμογή της αρχής της "Προτεραιότητας στις μικρές επιχειρήσεις" στις διοικητικές υπηρεσίες. Αυτό θα καταστεί δυνατό ιδιαίτερα μέσω της επέκτασης της ηλεκτρονικής διοίκησης και της υπηρεσίας μίας στάσης σύμφωνα με τις συστάσεις που γίνονται στην αναθεώρηση.
<P>
Δεύτερον, θα θεσπιστεί νέο σύστημα διακυβέρνησης. " Επιτροπή έχει καλέσει τα κράτη μέλη να ορίσουν έναν εκπρόσωπο για τις ΜΜΕ "Κυρία ή Κύριο ΜΜΕ" για να παρακολουθεί την εφαρμογή της Πράξης για τις μικρές επιχειρήσεις σε εθνικό επίπεδο. Οι εθνικοί εκπρόσωποι θα είναι μέλη μιας συμβουλευτικής ομάδας για την Πράξη για τις μικρές επιχειρήσεις, που θα συμβάλει στην αξιολόγηση και τη διάδοση των πληροφοριών που αφορούν τα μέτρα που λαμβάνονται για τη στήριξη των ΜΜΕ. " πρώτη τους συνάντηση θα πραγματοποιηθεί στη Διάσκεψη για την Πράξη για τις μικρές επιχειρήσεις, στην Βουδαπέστη, στις 24 και 25 Μαΐου του τρέχοντος έτους.
<P>
Τρίτον, επιδίωξη είναι να αποτελέσουν οι ΜΜΕ τις βασικές δικαιούχους του ευρωπαϊκού προγράμματος για τη μείωση του διοικητικού φόρτου. " Επιτροπή υπέβαλε στο Συμβούλιο και στο Ευρωπαϊκό Κοινοβούλιο προτάσεις για τη δραστική μείωση των διοικητικών δαπανών -έως και άνω του 30% όταν υλοποιηθούν- ενώ οι προτάσεις που έχουν ήδη υιοθετηθεί θα μειώσουν τις διοικητικές δαπάνες κατά 22%.
<P>
" Επιτροπή βασίζεται στο Κοινοβούλιο για να διασφαλίσει ότι οι προτάσεις μας θα εγκριθούν το ταχύτερο δυνατόν. Ορισμένες προτάσεις, όπως είναι η αναθεώρηση της τέταρτης λογιστικής οδηγίας, θα είναι ιδιαίτερα επωφελείς για τις ΜΜΕ. Όταν εγκριθεί από το Συμβούλιο και το Κοινοβούλιο η αναθεώρηση της τέταρτης λογιστικής οδηγίας θα επιτρέψει στα κράτη μέλη να εξαιρέσουν τις πολύ μικρές επιχειρήσεις από ορισμένες λογιστικές υποχρεώσεις.
<P>
Τέταρτον, η Πράξη για τις μικρές επιχειρήσεις δημιούργησε επίσης ένα πλαίσιο ώστε να επιτραπεί στις ΜΜΕ να αντεπεξέλθουν στην πρόκληση της ενεργειακής αποδοτικότητας μέσω της βελτίωσης της ενεργειακής τους διαχείρισης και εκμεταλλευόμενες τις ευκαιρίες που παρέχει η περιβαλλοντική αγορά. Επίσης, θα υλοποιηθεί το σχέδιο δράσης για την ενθάρρυνση της οικολογικής καινοτομίας που δίνει ιδιαίτερη προσοχή στις ΜΜΕ μέσω της προώθησης της δικτύωσης, των τεχνολογιών χαμηλών εκπομπών διοξειδίου του άνθρακα και της αποδοτικής διαχείρισης όσον αφορά τη χρήση πόρων. Θα συνεχίσουμε επίσης να αναπτύσσουμε δράση επικεντρωμένη στους εμπειρογνώμονες για το περιβάλλον και την ενέργεια στο πλαίσιο του Ευρωπαϊκού Επιχειρηματικού Δικτύου.
<P>
Τέλος, ως σκέλος της εμβληματικής πρωτοβουλίας σε σχέση με την Ατζέντα για νέες δεξιότητες και θέσεις εργασίας, η Επιτροπή θα αξιολογήσει τις μελλοντικές ανάγκες για δεξιότητες στις πολύ μικρές και στις χειροτεχνικές επιχειρήσεις. Μόλις δημοσιεύτηκε μια αρχική μελέτη για την επισήμανση απαιτήσεων μελλοντικών δεξιοτήτων στις πολύ μικρές και χειροτεχνικές επιχειρήσεις έως το 2020. Επισημαίνει τις δράσεις που θα πρέπει να αναληφθούν για να εκπληρωθούν οι μελλοντικές απαιτήσεις δεξιοτήτων, για να προωθηθούν πιο αποτελεσματικά και για να συμπεριληφθούν σε πιο συστηματική βάση στα εκπαιδευτικά προγράμματα τόσο των πολύ μικρών όσο και των χειροτεχνικών επιχειρήσεων.
<SPEAKER ID="531" NAME="Pilar del Castillo Vera">
εξ ονόματος της Ομάδας PPE. - (ES) Κύριε Πρόεδρε, κυρία Győri, κύριε Επίτροπε, σήμερα συζητάμε στο Σώμα μια κοινή πρόταση ψηφίσματος σχετικά με την ανασκόπηση της Πράξης για τις μικρές επιχειρήσεις, την οποία υπέβαλε η Επιτροπή τον Φεβρουάριο.
<P>
" σχέση μεταξύ μικρομεσαίων επιχειρήσεων (ΜΜΕ) και οικονομίας μπορεί να οριστεί με πολλούς τρόπους, κατά μια όμως έννοια, οι ΜΜΕ είναι ο άξονας γύρω από τον οποίο περιστρέφεται οποιοδήποτε οικονομικό σύστημα, σε αυτήν την περίπτωση, οι ευρωπαϊκές οικονομίες. Αν είναι ισχυρές, η οικονομία θα πάει καλά∙ αν είναι ασθενείς, η οικονομία θα πάει άσχημα. Οι ΜΜΕ δημιουργούν θέσεις εργασίας, ανάπτυξη και, συνεπώς, ευημερία για την κοινωνία.
<P>
Θα αναφερθώ σε τρεις παράγοντες που θεωρώ θεμελιώδεις για την επίτευξη ενός ισχυρού δικτύου επιχειρήσεων.
<P>
Πρώτον, η υιοθέτηση των τεχνολογιών πληροφορικής και επικοινωνιών και η ανάπτυξη τεχνολογιών όπως η ηλεκτρονική διοίκηση ή τα υπολογιστικά νέφη που εξοικονομούν χρήματα, μειώνουν τα κόστη και την προσπάθεια και, κατά συνέπεια, βελτιώνουν την ανταγωνιστικότητα των ΜΜΕ.
<P>
Δεύτερον, η καινοτομία, που είναι εξίσου θεμελιώδους σημασίας σε αυτόν τον τομέα. Συνεπώς, πρέπει να παρέχονται ισχυρά κίνητρα στις αναδυόμενες και νεοεμφανιζόμενες επιχειρήσεις που ανήκουν στην κατηγορία των ΜΜΕ.
<P>
Τρίτον, οι ΜΜΕ πρέπει να μπορούν να συμμετέχουν πλήρως στην εσωτερική αγορά, τόσο στους διασυνοριακούς διαγωνισμούς δημόσιων προμηθειών όσο και σε σχέση με όλα τα άλλα χαρακτηριστικά της εσωτερικής αγοράς, που είναι ικανά να παράσχουν εξαιρετικά οφέλη για τις ΜΜΕ από πλευράς ανταγωνιστικότητας, πλην όμως επί του παρόντος αυτό δεν συμβαίνει.
<P>
Τέλος, μετά από όλα τα παραπάνω έρχεται η αξία της επιχειρηματικότητας, μια κοινωνική αξία που πρέπει να είναι ισχυρή, αφού αν δεν είναι, ολόκληρο το δίκτυο θα είναι ασθενές. Σε αυτό το πεδίο, τόσο οι κυβερνήσεις όσο και η Ευρωπαϊκή Ένωση έχουν πολλά να κάνουν, ιδιαίτερα μέσω της εκπαίδευσης.
<SPEAKER ID="532" NAME="Teresa Riera Madurell">
εξ ονόματος της Ομάδας S&D. - (ES) Κύριε Πρόεδρε, βεβαίως οι μικρομεσαίες επιχειρήσεις (ΜΜΕ) έχουν το πλεονέκτημα ότι είναι ευέλικτες και ευκίνητες και βρίσκονται κοντά στον πελάτη, γεγονός που τους επιτρέπει να λαμβάνουν αποφάσεις πολύ πιο γρήγορα. Αυτά είναι πολύ σημαντικά χαρακτηριστικά σε περιόδους κρίσης, όταν η ικανότητα ταχείας ανταπόκρισης είναι ζωτικής σημασίας.
<P>
Επιπλέον, όπως γνωρίζουμε καλά, αντιπροσωπεύουν πάνω από το 90% του συνόλου του επιχειρηματικού κλάδου και είναι ένα πολύτιμο πρότυπο το οποίο πρέπει να διατηρήσουμε, διότι οι συνέπειες μιας τεράστιας επιχειρηματικής αποτυχίας ή επαναγκατάστασης είναι πολύ πιο ολέθριες, πρωτίστως από την σκοπιά της απασχόλησης.
<P>
Για τον λόγο αυτόν εμείς, και δη οι κυβερνήσεις, δεν έχουμε την πολυτέλεια να δημιουργούμε προσκόμματα στη δραστηριότητα αυτών των επιχειρήσεων. Για τον λόγο αυτόν, εγκρίναμε την Πράξη για τις μικρές επιχειρήσεις και για τον λόγο αυτόν επίσης εγχειρήματα όπως το συγκεκριμένο είναι ζωτικής σημασίας για τη συνέχιση της προόδου των κρατών μελών σε ό,τι αφορά την υλοποίηση των πολιτικών και νομοθετικών μέτρων στα οποία συμφωνήσαμε.
<P>
Κυρίες και κύριοι, οι ευρωπαϊκές ΜΜΕ χρειάζονται κατεπειγόντως να μετατραπεί η σταθερή πολιτική βούληση για βελτίωση της πρόσβασής τους στους διαγωνισμούς δημόσιων προμηθειών η οποία περιέχεται στην Πράξη για τις μικρές επιχειρήσεις, σε πραγματικά, χειροπιαστά, επιχειρησιακά μέτρα.
<P>
Επικροτούμε τα μέτρα που έχουν λάβει μερικά κράτη μέλη, όπως είναι η υποδιαίρεση των διαγωνισμών σε δέσμες και η βελτίωση της ηλεκτρονικής πρόσβασης στις πληροφορίες σε κεντρικούς δικτυακούς τόπους και διαδραστικές ιστοσελίδες, δεν πιστεύουμε όμως ότι αυτό αρκεί.
<P>
Σε αυτό το Σώμα πρέπει να επιμείνουμε ώστε εκείνοι που είναι αρμόδιοι για τις δημόσιες συμβάσεις στα διάφορα διοικητικά όργανα να περιλαμβάνουν στους διαγωνισμούς τους οποίους προκηρύσσουν όρους που διευκολύνουν τη θετική διάκριση υπέρ των ΜΜΕ και αίρουν τις συμβατικές διατάξεις που παρεμποδίζουν τη συμμετοχή τους.
<SPEAKER ID="533" NAME="Jurgen Creutzmann" LANGUAGE="DE">
Κύριε Πρόεδρε, κύριε Rehn, η κοινή ερώτηση σχετικά με την ανασκόπηση της Πράξης για τις μικρές επιχειρήσεις δείχνεις πως μένουν ακόμη πολλά να γίνουν προκειμένου να διασφαλιστεί ότι οι μικρομεσαίες εταιρείες στην Ευρώπη έχουν ελευθερία δράσης, ιδιαίτερα σε εθνικό επίπεδο. Ωστόσο, χαίρομαι που τα τελευταία χρόνια πετύχαμε να εφαρμόσουμε όλες σχεδόν τις διατάξεις της Πράξης για τις μικρές επιχειρήσεις στην Ευρωπαϊκή Ένωση. Πρόσφατα, τον Μάρτιο, τέθηκε σε ισχύ μια νέα οδηγία για την καταπολέμηση των καθυστερήσεων πληρωμών στις εμπορικές συναλλαγές, θα έχει δε σημαντική συμβολή στη βελτίωση της πρακτικής πληρωμών στην Ευρώπη. Τώρα τα κράτη μέλη έχουν δύο χρόνια για να εφαρμόσουν τη νέα οδηγία. Θα ήθελα να ζητήσω τη συντόμευση αυτού του χρονοδιαγράμματος, ιδιαίτερα στα κράτη μέλη όπου αυτό δεν θα δημιουργήσει σημαντικό πρόβλημα. Αντί της καθυστέρησης της εφαρμογής κατά δύο χρόνια, θα μπορούσε να ολοκληρωθεί, όπου είναι εφικτό, μέσα σε έναν χρόνο.
<P>
Τα κράτη μέλη δεν κατάφεραν μέχρι τώρα να συμφωνήσουν στο καταστατικό μιας ευρωπαϊκής ιδιωτικής εταιρείας. Κατά συνέπεια, επικροτώ θερμά το γεγονός ότι η ουγγρική Προεδρία παρακολουθεί αυτό το ζήτημα και το καθιστά ένα από τα κεντρικά σημεία του έργου της. Αυτή ιδιαίτερα η μορφή εταιρείας θα επιτρέψει σε μικρομεσαίες επιχειρήσεις να εξοικονομήσουν πολλά χρήματα. Αναφέρομαι ιδιαίτερα στο λογιστικό σκέλος, στη σύσταση εταιρείας και στη σταθερή παροχή νομικών συμβουλών. Κατά συνέπεια, θέλω να επαναλάβω πόσο με χαροποιεί το γεγονός ότι η ουγγρική Προεδρία επικεντρώνεται σε αυτό το πεδίο.
<P>
Το ζήτημα στο οποίο μόλις αναφέρθηκε η κ. Riera Madurell είναι επίσης σημαντικό και είναι βέβαια οι δημόσιες συμβάσεις. Εν προκειμένω, μπορούμε ακόμα να επιτύχουμε πολλά για τις μικρομεσαίες επιχειρήσεις. Υπάρχουν πολλές γραφειοκρατικές ρυθμίσεις σε αυτό το πεδίο και συχνά είναι ιδιαίτερα δύσκολο να συμμετέχουν οι μικρομεσαίες επιχειρήσεις στη διαδικασία των δημόσιων συμβάσεων. Χρειαζόμαστε μεγαλύτερη διαφάνεια και πρέπει επίσης να προσπαθήσουμε να εκμεταλλευτούμε στον μέγιστο δυνατό βαθμό τις ευκαιρίες που παρέχουν τα σύγχρονα μέσα επικοινωνίας και ιδίως το διαδίκτυο.
<SPEAKER ID="534" NAME="Kay Swinburne" LANGUAGE="EN">
Κύριε Πρόεδρε, η Πράξη για τις μικρές επιχειρήσεις είναι αυτό ακριβώς στο οποίο εμείς οι πολιτικοί και νομοθέτες θα πρέπει να εστιάσουμε, καθώς εξετάζουμε τρόπους προώθησης νέας ανάπτυξης και αναζωογόνησης των οικονομιών μας.
<P>
Οι ΜΜΕ αποτελούν περισσότερο από το 98% των επιχειρήσεων στην αγροτική εκλογική μου περιφέρεια της Ουαλίας. Καθώς οι θέσεις εργασίας στον δημόσιο τομέα συνολικά στο "νωμένο Βασίλειο καθίστανται πιο επισφαλείς και όλο και περισσότεροι εκλογείς μου είτε πρόκειται, όπως ευελπιστώ, να στήσουν μικρές επιχειρήσεις, είτε να εργαστούν σε τέτοιες επιχειρήσεις, υποστηρίζω ανεπιφύλακτα και προσυπογράφω τους φιλόδοξους στόχους για τη μείωση του διοικητικού φόρτου στις ΜΜΕ, καθώς και στόχους όπως η δοκιμή ΜΜΕ για όλη τη νομοθεσία. Σε συνδυασμό με την κανονιστική πολιτική του "θέσπιση μίας ρύθμισης, άρση μίας ρύθμισης" που εφαρμόζει η κυβέρνησή μου, αυτά τα μέτρα θα πρέπει να αρχίσουν να επιτυγχάνουν τον στόχο μας.
<P>
Τώρα όμως είναι η ώρα να είμαστε πιο φιλόδοξοι και να επιτύχουμε περισσότερα. Διαπίστωσα πάρα πολύ μεγάλη δημιουργικότητα στην Ουαλία, καθώς αυτή εξελίσσεται σε κόμβο δραστηριότητας για νέες επιχειρήσεις στο εξαιρετικά κερδοφόρο παγκόσμιο παίγνιο και σε κέντρο πολιτισμικής αριστείας σε ό,τι αφορά την παραγωγή ταινιών και προγραμμάτων, ωστόσο, αναρωτιέμαι με ποιόν τρόπο μπορούμε να τονώσουμε και να ενθαρρύνουμε αυτήν την εξέλιξη. Μεγάλα έργα όπως το ευρωπαϊκό δίπλωμα ευρεσιτεχνίας και το ψηφιακό θεματολόγιο πρέπει να έχουν θετικά αποτελέσματα για αυτές τις μικρές επιχειρήσεις, παρέχοντας θέσεις εργασίας και ένα μέλλον για τους ανθρώπους στην Ουαλία και συνολικά στην ΕΕ.
<SPEAKER ID="535" NAME="Derek Roland Clark" LANGUAGE="EN">
Κύριε Πρόεδρε, οι 10 βασικές αρχές αυτής της ανασκόπησης περιλαμβάνουν την υποστήριξη στις ΜΜΕ προκειμένου να επωφεληθούν των ευκαιριών της ενιαίας αγοράς, όμως η ζώνη του ευρώ καταρρέει, επομένως, με ποιόν τρόπο μπορεί να παράσχει περισσότερες ευκαιρίες; Επιδιώκει επίσης να επωφεληθούν οι ΜΜΕ από την ανάπτυξη των αγορών. Ποια ανάπτυξη; Τον Σεπτέμβριο του 2009 ρώτησα τον Επίτροπο Andor τι εξειδικευμένα μέτρα θα θέσπιζε για την υποστήριξη των ΜΜΕ, σε συνέχεια παρόμοιου αιτήματός μου όταν μίλησε στην Επιτροπή Απασχόλησης και Κοινωνικών Υποθέσεων με την ευκαιρία της ανάληψης του σχετικού χαρτοφυλακίου. Δεν έλαβα καμία απάντηση τότε, τώρα όμως φαίνεται πως έλαβα μερικές.
<P>
Οι πέντε βασικές κατευθύνσεις της ανασκόπησης για να μειωθεί η πίεση στις ΜΜΕ περιλαμβάνουν την απλούστευση των κανόνων για τον ΦΠΑ και τη μείωση των συντελεστών, καθώς και μια οδηγία για την καταπολέμηση της καθυστέρησης πληρωμών, αυτό όμως είναι απλά μπαλώματα όσον αφορά τους υφιστάμενους κανόνες και κανονισμούς. " πρώτη αρχή της ανασκόπησης -η δημιουργία κατάλληλου περιβάλλοντος- δεν πρέπει να σημαίνει προτάσεις για νέους κανόνες όπως ευρωπαϊκές ιδιωτικές εταιρείες και κρατικές ενισχύσεις. Πρέπει να σημαίνει την κατάργηση εκατοντάδων κανόνων. Σε τελική ανάλυση, ο Πρόεδρος της Επιτροπής, ο κ. Barroso, είπε στο Σώμα τον περασμένο Ιούλιο: "τα διοικητικά βάρη στραγγαλίζουν τις ΜΜΕ".
<SPEAKER ID="536" NAME="Tadeusz Zwiefka" AFFILIATION="PPE">
(PL) Κύριε Πρόεδρε, η νομοθεσία που είναι υπερβολικά περίπλοκη ή δυσνόητη, που είναι υπέρμετρα αυστηρή ή που δεν παρακολουθεί τις τελευταίες εξελίξεις, προφανώς δεν οδηγεί σε ανάπτυξη και πρόοδο. Ως συντονιστής της Επιτροπής Νομικών Θεμάτων θα ήθελα να επιστήσω ιδιαίτερα την προσοχή στη σημασία της τήρησης της αρχής να υπόκεινται οι μικρομεσαίες επιχειρήσεις σε εκ των προτέρων και εκ των υστέρων αξιολόγηση των επιπτώσεων κατά τη διάρκεια της νομοθετικής διαδικασίας. Αυτό θα καθιστούσε δυνατή, ήδη κατά τη νομοθετική διαδικασία, την επισήμανση και εξάλειψη εμποδίων, τα οποία ενδέχεται να τίθενται από νέους κανονισμούς για έναν τομέα που, σε τελική ανάλυση, είναι ο κινητήριος τροχός της ευρωπαϊκής οικονομίας.
<P>
Παρομοίως, η συμμόρφωση προς τις αρχές της "Προτεραιότητας στις μικρές επιχειρήσεις" και του "μόνο μια φορά" και ο περιορισμός της υπέρμετρα αυστηρής μεταφοράς των απαιτήσεων των οδηγιών της ΕΕ σε εθνικούς κανονισμούς, φυσικά από όργανα των κρατών μελών, θα οδηγήσουν σε αξιοσημείωτο περιορισμό του διοικητικού φόρτου στον τομέα των ΜΜΕ. Τόσο η ομάδα εργασίας Stoiber όσο και η ανασκόπηση της Πράξης για τις μικρές επιχειρήσεις, την οποία παρουσίασε η Ευρωπαϊκή Επιτροπή, επιβεβαίωσαν ότι τα διοικητικά εμπόδια και τα υπερβολικά βάρη που σχετίζονται με τα μέτρα ελέγχου συχνά προκαλούν καθυστερήσεις και ενίοτε φθάνουν να παρεμποδίζουν την περαιτέρω ανάπτυξη μικρών εταιρειών που έχουν το δυναμικό να δημιουργήσουν νέες θέσεις εργασίας.
<P>
Συνεπώς, θεωρώ επίσης εύλογο να ρωτήσω αν είναι ήδη διαθέσιμη η ανάλυση που υποσχέθηκε η Ευρωπαϊκή Επιτροπή αναφορικά με τη μείωση του διοικητικού φόρτου στο 25% του τρέχοντος επιπέδου του. Συμφωνώ επίσης με τις προτάσεις που στοχεύουν στο να διέπονται τόσο τα θεσμικά όργανα της ΕΕ όσο και τα κράτη μέλη από αυτές τις αρχές όταν εκπονούν νέα νομοθεσία ή αναθεωρούν υφιστάμενη νομοθεσία. Είναι ανησυχητικό να μαθαίνει κανείς ότι η εφαρμογή της Πράξης για τις μικρές επιχειρήσεις συναντά πολλά εμπόδια στα κράτη μέλη, παρόλο που τα παραδείγματα αρκετών χωρών δείχνουν ότι η συμμόρφωση προς αυτές τις αρχές αποδίδει θετικά αποτελέσματα.
<P>
Τέλος, θέλω επίσης να επιστήσω την προσοχή σας στη σημασία του συνεχιζόμενου έργου για το ευρωπαϊκό δίκαιο των συμβάσεων και στο έργο για τη θέσπιση ενός ευρωπαϊκού συστήματος προστασίας των ευρεσιτεχνιών, το οποίο έχει ξεκινήσει στην Επιτροπή Νομικών Θεμάτων. Δεν χωρεί η παραμικρή αμφιβολία ότι οι καλές ρυθμίσεις σε αυτό το πεδίο θα δώσουν άμεση ώθηση στην ανάπτυξη της καινοτομίας, ιδιαίτερα όσον αφορά τις δραστηριότητες και την ανάπτυξη των μικρομεσαίων επιχειρήσεων.
<SPEAKER ID="537" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, στα τέλη Μαρτίου του 2011, η Ευρωπαϊκή Ένωση είχε ποσοστό ανεργίας 9,5%, το δε ποσοστό στη ζώνη του ευρώ ανερχόταν σε 9,9%. Εκείνο που προκαλεί ακόμη μεγαλύτερη ανησυχία είναι ότι το ποσοστό ανεργίας στους νέους είναι σχεδόν διπλάσιο σε σύγκριση με το ποσοστό ανεργίας στον συνολικό πληθυσμό. " βελτίωση του επιχειρηματικού περιβάλλοντος και η πρόσβαση στη χρηματοδότηση, καθώς και η διευκόλυνση της πρόσβασης των ΜΜΕ στα διαρθρωτικά ταμεία, θα ενθαρρύνουν την ανάπτυξη ενός επιχειρηματικού πνεύματος. Οι ΜΜΕ χρειάζονται νομοθετική και φορολογική σταθερότητα. Οι επανειλημμένες τροποποιήσεις της φορολογικής νομοθεσίας ή οι αλλαγές στους όρους πρόσβασης στις διάφορες κατηγορίες χρηματοδότησης προκαλούν δυσχέρειες στην επιχειρηματική τους δραστηριότητα. Ένα άλλο ζήτημα, ιδιαίτερα σε καιρούς κρίσης, είναι ότι οι ΜΜΕ πλήττονται από την καθυστέρηση των δημόσιων φορέων στην εξόφληση των τιμολογίων τους. Όλοι αυτοί οι παράγοντες επηρεάζουν τις προβλέψεις των ΜΜΕ για την επίτευξη των επιχειρηματικών τους σχεδίων, καθώς και τη δραστηριότητά τους και, πρωτίστως, την ικανότητα καινοτομίας τους.
<P>
Μεταξύ του 2006 και του 2008 οι ΜΜΕ κατάφεραν να κερδίσουν μόλις το 33% της συνολικής αξίας των δημοσίων συμβάσεων. Δεδομένου ότι οι δημόσιες συμβάσεις αντιπροσωπεύουν περίπου το 17% του ΑΕγχΠ της Ευρωπαϊκής Ένωσης, θεωρούμε ότι οι ΜΜΕ πρέπει να αυξήσουν το ποσοστό συμμετοχής τους στην αγορά των δημόσιων συμβάσεων. Για τον λόγο αυτόν καλούμε την Επιτροπή και τα κράτη μέλη να λάβουν τα αναγκαία μέτρα έως το 2015 προκειμένου να διασφαλίσουν ότι τουλάχιστον το 50% των συναλλαγών στο πλαίσιο δημόσιων συμβάσεων θα διεξάγεται ηλεκτρονικά, τηρώντας τη δέσμευση που ανέλαβαν οι κυβερνήσεις των κρατών μελών στο Μάντσεστερ το 2005.
<P>
Θα ήθελα να επισημάνω ότι η ενιαία αγορά δεν λειτουργεί ακόμα στον τομέα των υπηρεσιών, γεγονός που έχει αρνητικό αντίκτυπο στις επιχειρηματικές δραστηριότητες των ΜΜΕ στην Ευρωπαϊκή Ένωση. Το 2008, η Επιτροπή παρουσίασε, ως τμήμα του Ευρωπαϊκού σχεδίου για την ανάκαμψη της οικονομίας, το πρόγραμμα που προβλέπει την παροχή από την Ευρωπαϊκή Τράπεζα Επενδύσεων συνολικής δέσμης 30 δισεκατομμυρίων ευρώ σε δάνεια προοριζόμενα για τις ΜΜΕ. " ΕΤΕπ προτίθετο να συμπληρώνει τα δάνεια προς τις μικρομεσαίες επιχειρήσεις με 1 δισεκατομμύριο ευρώ ετησίως. Θα ήθελα να ρωτήσω την Επιτροπή σε ποιο στάδιο εφαρμογής βρίσκεται αυτό το πρόγραμμα, αν προτίθεται να αυξήσει τη χρηματοδότηση και αν αυτά τα κεφάλαια κατανέμονται ισότιμα σε όλα τα κράτη μέλη.
<SPEAKER ID="538" NAME="Mara Bizzotto" AFFILIATION="EFD">
(IT) Κύριε Πρόεδρε, έχουν χαθεί τρία εκατομμύρια θέσεις εργασίας σε σύγκριση με τα αρκετά εκατομμύρια ευρώ που επενδύθηκαν σε πολιτικές στήριξης. Αυτή είναι η καταστροφική έκβαση, από πλευράς επιπτώσεων στις μικρομεσαίες επιχειρήσεις (ΜΜΕ), πρώτα του θριαμβευτικού σχεδίου της Λισαβόνας και κατόπιν της αντεγραμμένης στρατηγικής "Ευρώπη 2010", για την οποία αποφασίζουμε μάλιστα να διοχετεύσουμε πόρους από το επόμενο πολυετές δημοσιονομικό πλαίσιο για το 2014-2020.
<P>
Συνεπώς, δεν μπορώ παρά να υπογραμμίσω εκείνο για το οποίο αναρωτιούνται χιλιάδες ευρωπαίοι πολίτες και φορολογούμενοι: ποια είναι η χρησιμότητα της Ευρώπης, αν δεν μπορεί να επιλύσει τα οικονομικά προβλήματα της ηπείρου, αν δεν μπορεί να μιλήσει με ενιαία φωνή σε θέματα εξωτερικής πολιτικής και αν κατασπαταλά χρήματα; Ελπίζω να επαληθευθεί εκείνο που έχει πει επανειλημμένα ο Επίτροπος Tajani. Ελπίζω ότι η αναθεώρηση του κώδικα των ΜΜΕ πραγματικά θα μπορέσει να απλουστεύσει τις γραφειοκρατικές διαδικασίες, να διασφαλίσει πρόσβαση σε πιστώσεις και εξόφλησή τους, καθώς και να διευκολύνει την εσωτερικοποίηση του εξωτερικού κόστους.
<P>
Με την οδηγία για την καταπολέμηση των καθυστερήσεων πληρωμών πετύχαμε έναν πραγματικό, συγκεκριμένο στόχο, αυτό όμως ήταν αποτέλεσμα πολιτικής βούλησης και όχι ευρωπροπαγάνδας. Αν το κόστος της νιοστής στρατηγικής εξακολουθεί να χρηματοδοτεί μόνο λόγια, καλώ τα ευρωπαϊκά θεσμικά όργανα να ζητήσουν συγγνώμη από τους δεκάδες μικρούς επιχειρηματίες της περιφέρειάς μου, του Veneto, που προτίμησαν να αυτοκτονήσουν παρά να δουν τις επιχειρήσεις τους να αποτυγχάνουν.
<SPEAKER ID="539" NAME="Krisjānis Kariņš" AFFILIATION="PPE">
(LV) Κύριε Πρόεδρε, κύριε Επίτροπε, οι γονείς συχνά στρέφουν την προσοχή στο παιδί που κλαίει πιο δυνατά, μολονότι στην πραγματικότητα, η προσοχή πρέπει να δίνεται εξολοκλήρου σε κάποιο άλλο παιδί. Παρομοίως, οι πολιτικοί και ο Τύπος δίνουν προσοχή κατά κανόνα στις μεγάλες εταιρείες, που έχουν πολλά χρήματα, που έχουν δυνατή φωνή, παρόλο που η προσοχή θα πρέπει μάλλον να δοθεί σε άλλους, στις μικρές δηλαδή επιχειρήσεις. Για εμάς στην Ευρώπη, οι μεγάλες επιχειρήσεις είναι σαν μεγάλα δέντρα, αυτά τα μεγάλα δέντρα όμως δεν αντιπροσωπεύουν όλο το επιχειρηματικό δάσος. Λίγα αριθμητικά στοιχεία: Πάνω από το 90% των επιχειρήσεων σε ολόκληρη την Ευρώπη είναι μικρομεσαίες επιχειρήσεις, όχι μεγάλες. Κατά προσέγγιση, τα τρία τέταρτα όσων απασχολούνται, εργάζονται στις μικρομεσαίες επιχειρήσεις, που παράγουν την ίδια αναλογία του ακαθάριστου εγχώριου προϊόντος της Ευρώπης. Έχει έλθει πλέον η ώρα να στρέψουμε την προσοχή μας μακριά από τις μεγάλες επιχειρήσεις, που φωνάζουν, δεν θα ήθελα να το πω - σαν παιδιά - αλλά έτσι είναι, και να δώσουμε προσοχή στις πιο ήσυχες, που στην πλειονότητά τους εργάζονται σε τελική ανάλυση με τις μικρές. Σε αυτό το πλαίσιο, λοιπόν, κύριε Επίτροπε, σας καλώ να δώσετε μεγαλύτερη προσοχή στη δέσμευση της ίδιας σας της Επιτροπής να μειώσει τον διοικητικό φόρτο των μικρομεσαίων επιχειρήσεων. Μπορείτε να το κάνετε αυτό αξιολογώντας τη νομοθεσία σας και όχι με το να θεσπίζετε ρυθμίσεις που καθιστούν πιο δαπανηρό τον διοικητικό φόρτο. Υποστηρίζοντας τις μικρομεσαίες επιχειρήσεις θα ενεργήσουμε ταχύτερα για να ενθαρρύνουμε την οικονομική ανάπτυξη σε ολόκληρη την Ευρωπαϊκή Ένωση. Σας ευχαριστώ για την προσοχή σας.
<SPEAKER ID="540" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, η Πράξη για τις μικρές επιχειρήσεις, η οποία εγκρίθηκε το 2008, υποτίθεται ότι θα προσέδιδε ορμή στην ανάπτυξη μικρών επιχειρήσεων και στη βελτίωση των συνθηκών για τις επιχειρήσεις στην Ευρώπη. Έχουν γίνει πολλά για τη βελτίωση του επιχειρηματικού περιβάλλοντος και για την απλούστευση των διοικητικών απαιτήσεων, όπως είναι η οδηγία για την ηλεκτρονική τιμολόγηση και η οδηγία για την καταπολέμηση των καθυστερήσεων πληρωμών. Ωστόσο, αυτό δεν αρκεί. Σήμερα, μπορούμε να δούμε ότι τα αποτελέσματα δεν είναι εκείνα τα οποία προσδοκούσαν οι μικρές επιχειρήσεις.
<P>
Οι βασικές προτεραιότητες, όπως είναι η χρηματοδότηση και η απλούστευση των ρυθμιστικών συστημάτων για τη βελτίωση του επιχειρηματικού περιβάλλοντος, δεν υλοποιήθηκαν κατά τρόπο συστηματικό και συνεπή. Στο μεταξύ, το επιχειρηματικό περιβάλλον διαφέρει σε μεγάλο βαθμό από το ένα κράτος μέλος στο άλλο. Τα διαφορετικά νομικά καθεστώτα που διέπουν την προστασία των δικαιωμάτων των καταναλωτών και εξακολουθούν να υφίστανται, μειώνουν την εμπιστοσύνη των καταναλωτών στην ενιαία αγορά και δεν ενθαρρύνουν τις εταιρείες να επεκτείνουν τις επιχειρήσεις τους σε άλλα κράτη μέλη. Κατά βάση, αυτό εμποδίζει τη δημιουργία μιας εσωτερικής αγοράς στην Ευρωπαϊκή Ένωση που να είναι πιο προσανατολισμένη και φιλική προς τις μικρές επιχειρήσεις.
<P>
Οι μικρές επιχειρήσεις ήταν εκείνες ακριβώς που δέχθηκαν το ισχυρότερο πλήγμα από την οικονομική και χρηματοπιστωτική κρίση. Βλέπουμε εταιρείες να πτωχεύουν ή να έχουν τεράστια χρέη. Πράγματι προβλέψαμε μέτρα για να τις βοηθήσουμε, δυστυχώς όμως, αυτά δεν ήταν πάντοτε επιτυχή. Ο ευρωπαϊκός μηχανισμός μικροχρηματοδοτήσεων Progress, τον οποίο συγκρότησε η Επιτροπή, ήταν πραγματικά ένα πολύ ενδεδειγμένο μέτρο παροχής ευκαιριών για την εξασφάλιση χρηματοδότησης στις μικρές επιχειρήσεις κατά τη διάρκεια της κρίσης. Ωστόσο, όπως έδειξαν ποικίλες μελέτες, αντί να παρέχουν δάνεια στις επιχειρήσεις, οι εθνικές τράπεζες σε μερικά κράτη μέλη έθεσαν ακόμη πιο αυστηρούς όρους δανειοδότησης.
<P>
" Ευρωπαϊκή Τράπεζα Επενδύσεων, που παρείχε αυτά τα δάνεια διετούς διάρκειας, γενικά δεν είχε ενημέρωση για την εφαρμογή αυτών των μέσων. Αυτό εγείρει το ερώτημα: γιατί τελικά να χρειαζόμαστε έναν τέτοιο ενδιάμεσο; Το σαφές συμπέρασμα είναι ότι στο μέλλον, η Επιτροπή πρέπει να αναλάβει την ευθύνη εποπτείας της υλοποίησης τέτοιων σημαντικών πρωτοβουλιών στα κράτη μέλη.
<P>
Ας ελπίσουμε ότι η ανασκόπηση της Πράξης για τις μικρές επιχειρήσεις θα μας βοηθήσει να κατανοήσουμε και να αξιολογήσουμε πού θα πρέπει να ενισχύσουμε τις προσπάθειές μας, ούτως ώστε να δημιουργήσουμε ένα περιβάλλον που θα λειτουργεί καλύτερα για τις μικρές επιχειρήσεις.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="541" NAME="Paul Rubig" AFFILIATION="PPE">
(DE) Κύριε Πρόεδρε, ήθελα να ρωτήσω τον κ. Balčytis τι πιστεύει για το πρόγραμμα Erasmus για Νέους Επιχειρηματίες, διότι ανέφερε ότι η οικονομική κατάσταση σε αυτόν τον τομέα έχει καταστεί εξαιρετικά επισφαλής συνεπεία της κρίσης. Άκουσα ότι η Επιτροπή προτίθεται να περιορίσει το πεδίο εφαρμογής αυτού του προγράμματος. Δεν πιστεύετε ότι θα ήταν πιο λογικό, υπό το πρίσμα της χρηματοπιστωτικής κρίσης, να διασφαλίσουμε ότι οι ιδιοκτήτες μικρομεσαίων επιχειρήσεων έχουν την ευκαιρία να γνωρίσουν νέα πεδία επιχειρηματικής δραστηριότητας;
<SPEAKER ID="542" NAME="Zigmantas Balčytis" AFFILIATION="S&amp;D">
(LT) Σας ευχαριστώ πολύ για την ερώτηση αυτή. Με ποιόν τρόπο σχεδιάζουμε να αναδιαρθρώσουμε την κοινωνία μας και ποιος θα πρέπει στο μέλλον να καταπιαστεί με τα βασικά ζητήματα, όχι μόνο για τις μικρές επιχειρήσεις, αλλά και για τις μεγάλες επιχειρήσεις -αυτό πραγματικά αποτελεί ζήτημα προτεραιότητας για το μέλλον μας.
<P>
Το πρόγραμμα Erasmus που αναφέρατε είναι επίσης πολύ σημαντικό και πιστεύω ότι στο μέλλον, η Επιτροπή, το Συμβούλιο και το Ευρωπαϊκό Κοινοβούλιο θα πρέπει όλοι τους να ενισχύσουν τις προσπάθειές τους για να διασφαλίσουν ότι δεν θα πληγούν τέτοια προγράμματα και ότι εφεξής θα έχουμε ανθρώπους, καλύτερα προπαρασκευασμένους ανθρώπους, για να υλοποιήσουν πολλές από τις θεωρητικές επιδιώξεις που εκφράσαμε σήμερα εδώ. Σε τελική ανάλυση, κάποιος πρέπει να κάνει πράξη τη θεωρία. Συμφωνώ πλήρως μαζί σας ότι το Κοινοβούλιο δεν θα πρέπει να συναινέσει στη μείωση τέτοιων προγραμμάτων στο μέλλον.
<SPEAKER ID="543" NAME="Bogdan Kazimierz Marcinkiewicz" AFFILIATION="PPE">
(PL) Κύριε Πρόεδρε, το έργο που πραγματοποιείται επί του παρόντος σε σχέση με την ανασκόπηση της Πράξης για τις μικρές επιχειρήσεις θα πρέπει να επικεντρωθεί ιδιαίτερα στη θέσπιση ενός καταστατικού ευρωπαϊκής ιδιωτικής εταιρείας, διευκολύνοντας με αυτόν τον τρόπο τις διασυνοριακές δραστηριότητες οικονομικών οντοτήτων στην αγορά της ΕΕ. Μολονότι μειώθηκε τους τελευταίους μήνες ο χρόνος που απαιτείται για τη σύσταση εταιρείας, ανάλυση που διεξήγαγε η Ευρωπαϊκή Επιτροπή έδειξε ότι πάνω από τα μισά κράτη μέλη εξακολουθούν να μην πληρούν τη σχετική απαίτηση να μπορεί να γίνει αυτό σε τρεις ημέρες. Επιπλέον, στην πλειονότητά τους τα κράτη μέλη εξακολουθούν να μη διενεργούν μελέτες για τον αντίκτυπο των μελλοντικών νομοθετικών και διοικητικών πρωτοβουλιών στις ΜΜΕ, ούτε δε η αρχή "μόνο μια φορά" εφαρμόζεται πλήρως.
<P>
Τα τελευταία δύο χρόνια, παρέμεινε αμετάβλητος ο κατάλογος των χωρών στις οποίες κατέστη δυνατό το πλήρες κλείσιμο επιχείρησης μέσα σε έναν χρόνο. Συνεπώς, θα ήθελα να προτείνω στην Ευρωπαϊκή Επιτροπή να συμμετάσχει πιο ενεργά στις προσπάθειες για να διασφαλιστεί ότι τα κράτη μέλη εφαρμόζουν αυτές τις διατάξεις. Επιπλέον, πιστεύω ότι περαιτέρω μέτρα δυνάμει της Πράξης για τις μικρές επιχειρήσεις θα πρέπει επίσης να καλύπτουν τη βελτιωμένη διαθεσιμότητα χρηματοδότησης, την πρόσβαση στην αγορά κεφαλαίων επιχειρηματικού κινδύνου και στην ανάπτυξη ενιαίων σημείων επαφής στα κράτη μέλη προς διευκόλυνση των διοικητικών διαδικασιών.
<P>
Αξίζει να σημειωθεί ότι για να επιτευχθεί ο στόχος μας για επίπεδο απασχόλησης 75%, όπως καταγράφεται στη στρατηγική "Ευρώπη 2020", είναι επιτακτική η στήριξη των ΜΜΕ. Ως αποτέλεσμα της οικονομικής κρίσης, αυτές οι ΜΜΕ νιώθουν την έντονη πίεση σειράς πρόσθετων δαπανών, αντί να δημιουργούν θέσεις εργασίας.
<SPEAKER ID="544" NAME="Elena Băsescu" AFFILIATION="PPE">
(RO) Κύριε Πρόεδρε, η Πράξη για τις μικρές επιχειρήσεις πρέπει να ευθυγραμμιστεί με τις προτεραιότητες της στρατηγικής "Ευρώπη 2020" για τη βελτίωση του ρυθμιστικού περιβάλλοντος προς αντιμετώπιση των αναγκών των ΜΜΕ. Αυτό σημαίνει ότι τα μέτρα που παρουσιάστηκαν πρέπει να υλοποιηθούν γρήγορα και καθ' ολοκληρίαν, ιδιαίτερα η αρχή της "προτεραιότητας στις μικρές επιχειρήσεις". Νομίζω ότι ιδιαίτερη προσοχή πρέπει να δοθεί στη στήριξη της χρηματοδότησης μεγάλης κλίμακας για καινοτόμες εταιρείες. Σύμφωνα με την αξιολόγηση της Επιτροπής, η Ρουμανία είναι πρότυπο ορθής πρακτικής όσον αφορά την εφαρμογή της αρχής της "προώθησης της επιχειρηματικότητας μέσω του προγράμματος για την έναρξη επιχειρήσεων "Start business programme". Το πρόγραμμα έχει προϋπολογισμό 21,2 εκατομμύρια και στοχεύει στην ανάπτυξη διαχειριστικών δεξιοτήτων μεταξύ των νέων.
<P>
Διαπίστωσα επίσης πρόοδο στην εφαρμογή της αρχής της "πρόσβασης στη χρηματοδότηση για ΜΜΕ". " κυβέρνηση στηρίζει την έναρξη και ανάπτυξη τουλάχιστον 1.100 ΜΜΕ νέων ανθρώπων.
<SPEAKER ID="545" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, θέλω καταρχάς να επικροτήσω τις προτάσεις της Ευρωπαϊκής Επιτροπής σχετικά με την ανασκόπηση της Πράξης για τις μικρές επιχειρήσεις στην Ευρώπη. Πρακτικά, η Ευρωπαϊκή Επιτροπή σημειώνει στην ανακοίνωσή της, της 23ης Φεβρουαρίου 2011, την αρκετά αξιοσημείωτη πρόοδο που πραγματοποιήθηκε αφότου εγκρίθηκε η Πράξη για τις μικρές επιχειρήσεις τον Ιούνιο του 2008, προειδοποιεί όμως για της προκλήσεις που παραμένουν. Συνεπώς, οι ΜΜΕ εξακολουθούν να έχουν προβλήματα σε ό,τι αφορά την επέκταση των δραστηριοτήτων τους, τη βελτίωση της καινοτόμου ικανότητάς τους, την πρόσβαση στις αγορές και την εξασφάλιση χρηματοδότησης, αντιμετωπίζουν δε υπέρμετρη γραφειοκρατία. Στην πλειονότητα των περιπτώσεων, όταν έρχεται η ώρα της μεταφοράς των οδηγιών στην εθνική νομοθεσία, οι γραφειοκρατικές απαιτήσεις που έχει θεσπίσει η Ευρωπαϊκή Ένωση στην πραγματικότητα επιτείνονται. Για να διασφαλιστεί μεγαλύτερη διαφάνεια, κάθε κράτος μέλος θα πρέπει να συντάσσει πίνακες που θα συγκρίνουν τα εθνικά γραφειοκρατικά μέτρα με εκείνα που επιτάσσουν οι οδηγίες της ΕΕ. Χρειάζεται επίσης να γίνει αξιολόγηση του αντικτύπου που ενδέχεται να έχουν στις ΜΜΕ οι νέες νομοθετικές προτάσεις της ΕΕ.
<SPEAKER ID="546" NAME="Jaroslav Paska" AFFILIATION="EFD">
(SK) Κύριε Πρόεδρε, έχουν περάσει περισσότερα από δύο χρόνια από την έγκριση της πρωτοβουλίας για τις μικρές επιχειρήσεις και, συνεπώς, ήταν σωστό που τον Φεβρουάριο η Επιτροπή γνωστοποίησε την ανασκόπηση αυτής της πρωτοβουλίας. Φαίνεται ότι οι προσπάθειές μας για την προώθηση ενός ευνοϊκότερου νομοθετικού περιβάλλοντος για τις μικρομεσαίες επιχειρήσεις (ΜΜΕ) απέτυχαν μέχρι τώρα να δημιουργήσουν αρκετά θετική εντύπωση στον ίδιο τον τομέα των επιχειρήσεων. Με βάση συζητήσεις με εκπροσώπους οργανώσεων που εκπροσωπούν ΜΜΕ, η Επιτροπή προετοίμασε για τον λόγο αυτόν περαιτέρω μέτρα, μέσω των οποίων μπορούμε να συμβάλουμε στη βελτίωση της κατάστασής τους.
<P>
Κατά τη γνώμη μου, πρέπει πρωτίστως να εστιάσουμε περισσότερο στη μεταφορά των νέων κανόνων σε εθνική νομοθεσία. " εμπειρία από τη δική μου χώρα μου δείχνει πως οι εθνικές γραφειοκρατίες θέτουν προσκόμματα σε απίστευτο βαθμό και ανθίστανται με πείσμα σε όλες τις αλλαγές που θα περιόριζαν τη δυνατότητά τους να θυσιάζουν τις μικρές επιχειρήσεις. Συνεπώς, πιστεύω ότι πρέπει να επιμείνουμε στην απλούστευση των κανόνων για τις ΜΜΕ με υπομονή και σθένος και να πιστέψουμε ότι οι προσπάθειές μας με κάποιον τρόπο θα φέρουν το αναμενόμενο αποτέλεσμα.
<SPEAKER ID="547" NAME="Franz Obermayr" AFFILIATION="NI">
(DE) Κύριε Πρόεδρε, ένα ιδιαίτερα θετικό χαρακτηριστικό της Πράξης για τις μικρές επιχειρήσεις είναι η διάταξη που διευκολύνει τη σύσταση εταιρειών τόσο από πλευράς χρόνου όσο και από πλευράς κόστους. Επικροτώ επίσης την υποχρέωση του δημόσιου τομέα να εξοφλεί τα τιμολόγια εντός 30 ημερών.
<P>
Ωστόσο, διατηρούνται μερικά γραφειοκρατικά εμπόδια, για παράδειγμα, σε σχέση με την ταμειακή ροή. Πρέπει να αξιολογήσουμε σε ποιόν βαθμό τα κριτήρια της Βασιλείας μπορούν να προκαλέσουν σοβαρή μείωση της προσφοράς πιστώσεων στις μικρομεσαίες επιχειρήσεις. Σε ό,τι αφορά το διασυνοριακό σκέλος, πρέπει επιτέλους να δρομολογήσουμε την ευρωπαϊκή ιδιωτική εταιρεία. Από την σκοπιά του παράγοντα κόστους-οφέλους, αυτό το είδος εταιρείας θα μπορούσε στο μέλλον να είναι πιο σημαντικό σε σύγκριση με την ευρωπαϊκή εταιρεία. Αναφέρομαι εν προκειμένω στις θυγατρικές και στη μεταφορά των εταιρικών εδρών σε ολόκληρη την Ευρώπη.
<P>
Τέλος, θα ήθελα απλά να πω ότι πρέπει να δώσουμε συνέχεια στα μέτρα που παρέχουν στις μικρομεσαίες επιχειρήσεις πρόσβαση στην Κίνα και σε άλλες αγορές στην Ασία.
<SPEAKER ID="548" NAME="Ildiko Gall-Pelcz" AFFILIATION="PPE">
(HU) Κύριε Πρόεδρε, συμφωνώ με τη δήλωση στην ανασκόπηση ότι απαιτούνται επιπλέον μέτρα. Πιστεύω ότι είναι σημαντικό η Ευρωπαϊκή Ένωση να έχει καλύτερη εποπτεία του τρόπου με τον οποίο οι κυβερνήσεις των κρατών μελών υλοποιούν την Πράξη για τις μικρές επιχειρήσεις. " ενδιάμεση αναθεώρηση είναι επίσης σημαντική, διότι τα προβλήματα των μικρομεσαίων επιχειρήσεων -οι δυσχέρειες εξασφάλισης χρηματοδότησης, το μέγεθος των διοικητικών βαρών, η υπέρμετρη ρύθμιση και τα προβλήματα πρόσβασης στην αγορά - φαίνεται να αποκτούν μόνιμο χαρακτήρα.
<P>
Νομίζω επίσης ότι είναι καλή ιδέα να επιτρέψουμε στις μικρές επιχειρήσεις να καταχωρηθούν ως ευρωπαϊκές ιδιωτικές εταιρείες, μειώνοντας με αυτόν τον τρόπο τα διοικητικά βάρη, ταυτόχρονα δε, να συνειδητοποιήσουμε ότι η εφαρμογή ενός έξυπνου ρυθμιστικού πλαισίου είναι ένα άκρως επίκαιρο ζήτημα. Υψηλή προτεραιότητα σε αυτό είναι η διάδοση της αρχής "μόνο μια φορά" σε ολόκληρη την Ευρώπη και η εξέταση κατά πόσο το κανονιστικό πλαίσιο σε ορισμένα πεδία πολιτικής είναι το ενδεδειγμένο και, αν όχι, τι αλλαγές απαιτούνται.
<SPEAKER ID="549" NAME="Sean Kelly" AFFILIATION="PPE">
(EN) Κύριε Πρόεδρε, είναι γεγονός ότι, αν κάθε ΜΜΕ δημιουργούσε μια πρόσθετη θέση εργασίας, η ανεργία θα τελείωνε στην Ευρώπη. Αυτό στην πραγματικότητα δεν είναι αδύνατο. Παρά ταύτα όμως, πολλές από αυτές καταργούν θέσεις εργασίας, εν μέρει λόγω της οικονομικής ύφεσης, αλλά και λόγω της επικράτησης των ρυθμίσεων και των διοικητικών βαρών. Αυτό πρέπει βέβαια να αντιμετωπιστεί επειγόντως.
<P>
Λέω με χαρά ότι η νέα μας κυβέρνηση χθες ανακοίνωσε μέτρα υποστήριξης των ΜΜΕ, τα οποία επικροτήθηκαν ευρέως από την επιχειρηματική κοινότητα σήμερα -μέτρα που αφορούν τον ΦΠΑ, την κοινωνική ασφάλιση που συνδέεται με τις αποδοχές, τους φόρους ταξιδίων και τις περιόδους πρακτικής άσκησης. Σε ευρωπαϊκό επίπεδο, είναι βασικό να αντιμετωπίσουμε ιδιαίτερα την απάτη. " οικονομία της μαύρης αγοράς ακμάζει και πρέπει να αντιμετωπιστεί σε πανευρωπαϊκή βάση. Πρέπει επίσης να ενθαρρύνουμε τις επιχειρήσεις να αδράξουν τις ευκαιρίες στο ηλεκτρονικό εμπόριο και να θεσπίσουμε ένα δίπλωμα ευρεσιτεχνίας σε επίπεδο ΕΕ. Αν το πράξουμε αυτό, μπορούμε στην πραγματικότητα να δώσουμε τέλος στην ανεργία και να βοηθήσουμε επίσης στη δημιουργία πολλών νέων επιχειρήσεων.
<SPEAKER ID="550" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, η ανασκόπηση της Πράξης για τις μικρές επιχειρήσεις αποτελεί μια μεγάλη ευκαιρία, αν βασίζεται στην επίγνωση του πόσο πολύτιμες είναι οι μικρομεσαίες μας επιχειρήσεις. Στον οικονομικό ιστό της Ιταλίας, οι μικρομεσαίες επιχειρήσεις αντιπροσωπεύουν μείζον και βασικό κομμάτι της παραγωγικής αγοράς.
<P>
Είναι ακόμη πιο σημαντικές στη Νότιο Ιταλία, από όπου κατάγομαι, διότι όλος ο παραγωγικός ιστός είναι οργανωμένος γύρω από μικρομεσαίες επιχειρήσεις. Στο παρελθόν, ολόκληρες βιομηχανικές περιοχές έβριθαν μικρομεσαίων επιχειρήσεων, που εγγυούνταν χιλιάδες θέσεις εργασίας. Σήμερα, πολλές από αυτές τις επιχειρήσεις χρεοκόπησαν ή έκλεισαν, μεταξύ άλλων λόγω αθέμιτου ανταγωνισμού, όπως πολύ καλά γνωρίζουν οι φοιτητές από τη Barletta, που παρευρίσκονται εδώ σήμερα.
<P>
Συνεπώς, η Ευρώπη πρέπει να στείλει ένα ισχυρό, αποτελεσματικό μήνυμα για τη διασφάλιση μικρότερου διοικητικού φόρτου, χαμηλότερου κόστους, μεγαλύτερης διαφάνειας και μικρότερων καθυστερήσεων στις πληρωμές, καθώς και για τη διασφάλιση της σταθερότητας που τόσο πολύ ζητούν και χρειάζονται οι μικρομεσαίες επιχειρήσεις.
<SPEAKER ID="551" NAME="Olli Rehn" LANGUAGE="EN">
Κύριε Πρόεδρε, πολλές ευχαριστίες στους αξιότιμους βουλευτές για την πολύ σοβαρή και ουσιαστική συζήτηση. " Επιτροπή έχει επίγνωση ότι πρέπει να γίνουν περισσότερα∙ αυτό υπογραμμίστηκε από αρκετούς βουλευτές και συμφωνώ πλήρως ότι η ευημερία των μικρομεσαίων επιχειρήσεων είναι κρίσιμη για την ανάκαμψη της Ευρώπης, για τη μεγέθυνση και την απασχόληση.
<P>
Όταν τα πάνε καλά οι ΜΜΕ μας, τότε πάει καλά η ευρωπαϊκή οικονομία. Μπορώ να σας διαβεβαιώσω ότι η εφαρμογή της αρχής της "προτεραιότητας στις μικρές επιχειρήσεις" και οι δράσεις που προτείνονται στην Πράξη για τις μικρές επιχειρήσεις αποτελούν εξέχουσα προτεραιότητα για την Επιτροπή. Θέλω να σας ευχαριστήσω για την υποστήριξή σας ως προς αυτό.
<P>
" Επιτροπή προσβλέπει στη στενή συνεργασία με όλους τους ενδιαφερόμενους, ιδιαίτερα με το Ευρωπαϊκό Κοινοβούλιο, για να διασφαλίσει την αποτελεσματική εφαρμογή της Πράξης για τις μικρές επιχειρήσεις σε ευρωπαϊκό επίπεδο και σε εθνικό επίπεδο στα κράτη μέλη. " Ευρωπαϊκή Εβδομάδα για τις ΜΜΕ τον Οκτώβριο θα αποτελέσει μια καλή ευκαιρία για να συνεργαστούμε ώστε να υπάρξει μεγαλύτερη ενημέρωση σε σχέση με την πολιτική για τις ΜΜΕ και τις ανάγκες των ΜΜΕ σε ολόκληρη την Ευρωπαϊκή Ένωση. Οργανώνουμε αυτήν την εκδήλωση από κοινού με το Κοινοβούλιο και την Επιτροπή.
<SPEAKER ID="552" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, "Δράση εδώ και τώρα!". Το είπε ο κ. Bendtsen και συμφωνώ πλήρως με την άποψή του. Ακούσαμε ότι οι μικρομεσαίες επιχειρήσεις αποτελούν επίσης μείζονες εργοδότες στην Ευρωπαϊκή Ένωση και μετά την οικονομική κρίση είναι ιδιαίτερα σημαντικό να εξετάσουμε και να αναθεωρήσουμε τον τρόπο με τον οποίο μπορούμε να τις βοηθήσουμε να ανακάμψουν. " ουγγρική Προεδρία πιστεύει σε μια οικονομία και κοινωνία της εργασίας και συγκαταλέγει τις μικρομεσαίες επιχειρήσεις μεταξύ των καίριας σημασίας εταίρων της σε αυτό. Το οικονομικό περιβάλλον υπέστη δραματική αλλαγή από το 2008∙ επομένως, απαιτείται πραγματικά μια επανεξέταση. Σε ό,τι μας αφορά, επικροτούμε και εμείς την εξακομματική συμφωνία στην οποία αναφέρθηκε ο κ. Butikofer και είμαστε επίσης ευγνώμονες που αρκετοί ομιλητές αναγνώρισαν τις προσπάθειες της ουγγρικής Προεδρίας και το γεγονός ότι η ουγγρική Προεδρία χειρίζεται αυτό το ζήτημα πραγματικά ως προτεραιότητα.
<P>
Επιτρέψτε μου να επιστήσω την προσοχή σας σε κάποια λίγα συγκεκριμένα ζητήματα. Αφού άκουσα προσεκτικά τους βουλευτές, με χαρά μας λέμε ότι όντως υπάρχει πλήρης συμφωνία επί της αρχής. Οι μικρομεσαίες επιχειρήσεις είναι η σπονδυλική στήλη της ευρωπαϊκής οικονομικής ανάπτυξης και απασχόλησης. Κατά συνέπεια, η βελτίωση της ανταγωνιστικότητας των μικρομεσαίων επιχειρήσεων αποτελεί προτεραιότητα και για το Συμβούλιο. Για τον σκοπό αυτόν, και για να εκφραστεί αυτό, το Συμβούλιο Ανταγωνιστικότητας ετοιμάζεται να εγκρίνει τα συμπεράσματα του Συμβουλίου της προαναφερόμενης συνεδρίασής του στις 30-31 Μαΐου 2011, για τα οποία η Προεδρία υποβάλλει σχέδιο στο Συμβούλιο. Τα κύρια στοιχεία αυτού του σχεδίου επιδιώκουν να δώσουν απαντήσεις στα προβλήματα που επισημαίνονται ως αποτέλεσμα της ανασκόπησης της Πράξης για τις μικρές επιχειρήσεις. Ποια είναι αυτά; Είναι η καλύτερη πρόσβαση σε δάνεια και στην αγορά, τόσο στην ευρωπαϊκή όσο και στην παγκόσμια, καθώς και η βελτίωση των συνθηκών της πρόσβασης στην αγορά και η ελάφρυνση των διοικητικών βαρών.
<P>
Το Συμβούλιο πιστεύει ότι η μεταφορά, το συντομότερο δυνατόν, της οδηγίας για τις καθυστερήσεις πληρωμών -που, όπως γνωρίζετε, εγκρίθηκε- είναι σημαντική και το σημειώνουμε αυτό με ικανοποίηση. Το Συμβούλιο πασχίζει να το επιτύχει αυτό και ενθαρρύνει τα κράτη μέλη να το πράξουν, διότι θα απαλλάξει σε μεγάλο βαθμό τις μικρομεσαίες επιχειρήσεις από τα βάρη που έχουν επωμιστεί και θα βελτιώσει σε μεγάλο βαθμό τη ρευστότητά τους. Με μεγάλη μου ευχαρίστηση ανακοινώνω επίσης ότι το Συμβούλιο είναι σχεδόν έτοιμο να επιτύχει συμφωνία αναφορικά με τους στόχους της Επιτροπής για τη μείωση του κόστους σύστασης επιχείρησης. " ουσία αυτής της συμφωνίας είναι να μπορεί να συσταθεί μια επιχείρηση το πολύ σε τρεις μέρες με κόστος το πολύ 100 ευρώ, η δε άδεια να λαμβάνεται σε λιγότερο από ένα μήνα.
<P>
Υπάρχουν δύο άλλα συγκεκριμένα ζητήματα στα οποία θέλω να αναφερθώ. Το ένα είναι το ζήτημα του ευρωπαϊκού διπλώματος ευρεσιτεχνίας. 23 κράτη μέλη ήδη εντάχθηκαν στην ενισχυμένη συνεργασία και το Συμβούλιο συζητά τώρα τον βασικό κανονισμό. Το θεωρούμε αυτό ως μείζονα επανάσταση από τη σκοπιά της ανταγωνιστικότητας της ΕΕ, ιδιαίτερα δε της ανταγωνιστικότητας των μικρομεσαίων επιχειρήσεων. Ο κ. Creutzmann ήθελε να μάθει για το θέμα της ευρωπαϊκής εταιρείας περιορισμένης ευθύνης και ζήτησε να εξεταστεί αυτό κατά προτεραιότητα. Σημειώσαμε αξιόλογη πρόοδο. Τώρα μόνο μια πολύ μικρή ομάδα κρατών μελών δεν έχει συναινέσει. " έγκριση αυτού του μέτρου θα αποτελέσει πραγματικά σημείο σταθμό για τις μικρομεσαίες επιχειρήσεις, συνεπώς, εργαζόμαστε γι' αυτό πολύ σκληρά και ευελπιστούμε επίσης ότι οι βουλευτές του ΕΚ θα μπορέσουν να ασκήσουν μια κάποια πολιτική πίεση και θα κάνουν προτροπές μέσω των δικών τους διαύλων επικοινωνίας ώστε να εξασφαλιστεί η αναγκαία πλειοψηφία. Μιλήσαμε επανειλημμένα για το ζήτημα αυτό με τους αξιότιμους εκπροσώπους της Επιτροπής Νομικών Θεμάτων, καθώς είναι σύμμαχοί μας.
<P>
Τέλος, επιτρέψτε μου να αναφερθώ στη σύνδεση με τη στρατηγική "Ευρώπη 2020". Εν προκειμένω, πιστεύουμε πως είναι σημαντικό να μετατρέψουμε τους στόχους που αναφέρονται στη στρατηγική σε νόμους, δράσεις και μέτρα που βελτιώνουν τη θέση των μικρομεσαίων επιχειρήσεων, αλλά βέβαια, τα κράτη μέλη πρέπει να κάνουν και αυτά τη δική τους δουλειά. Το ίδιο το ευρωπαϊκό πλαίσιο δεν αρκεί∙ έτσι, για παράδειγμα, πιστεύουμε ότι τα φορολογικά συστήματα πρέπει να απλουστευθούν και να γίνουν φιλικότερα προς τις μικρομεσαίες επιχειρήσεις. Αρκετά κράτη μέλη ενεργούν σε αυτό το πνεύμα. Μεταξύ αυτών συγκαταλέγεται η Ουγγαρία, που επί του παρόντος ασκεί την Προεδρία.
<SPEAKER ID="553" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 12 Μαϊου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="556" NAME="Cristian Silviu Buşoi" LANGUAGE="RO">
Επικροτώ την ανακοίνωση της Επιτροπής για την ανασκόπηση της Πράξης για τις μικρές επιχειρήσεις, καθώς αυτή καταπιάνεται σε μεγάλο βαθμό με τα προβλήματα που αντιμετωπίζουν οι ΜΜΕ και σε σχέση με τα οποία οι ευρωπαϊκές και οι εθνικές πολιτικές θα πρέπει να παρουσιάσουν μια λύση.
<P>
" Πράξη της Ενιαίας Αγοράς έδωσε μεγάλη έμφαση στην υποστήριξη των ΜΜΕ. Μεγάλος αριθμός των προτεινόμενων μέτρων, όπως είναι η αναθεώρηση των λογιστικών οδηγιών, η μείωση του διοικητικού φόρτου, η βελτίωση της πρόσβασης στις αγορές κεφαλαίου και δημοσίων προμηθειών, κλπ., περιλαμβάνονται σε αυτήν την ανακοίνωση.
<P>
Ένα από τα μείζονα προβλήματα που αντιμετωπίζουν οι ΜΜΕ είναι η έλλειψη πρόσβασης σε χρηματοδότηση, που όχι μόνο παρεμποδίζει την καινοτομία, αλλά και την ανάπτυξη αυτών των επιχειρήσεων. Ιδίως οι καινοτόμες ΜΜΕ χρειάζονται ευρύτερη πρόσβαση στην άτυπη χρηματοδότηση και στη χρηματοδότηση που βασίζεται σε εταιρείες κεφαλαίου επιχειρηματικών συμμετοχών, που αποτελεί την κύρια πηγή χρηματοδότησης για νέες επιχειρήσεις.
<P>
Οι ΜΜΕ μπορούν επίσης να υποστηριχθούν μέσω μέτρων παροχής φορολογικών κινήτρων σε εθνικό επίπεδο, ιδιαίτερα τους πρώτους μήνες λειτουργίας της επιχείρησης.
<P>
Τέλος, νομίζω ότι η οδηγία για τις καθυστερήσεις πληρωμών πρέπει να εφαρμοστεί με δίκαιο τρόπο για τις ΜΜΕ. Επιπλέον, με στόχο να βοηθήσουμε τις ΜΜΕ να επεκτείνουν τις διασυνοριακές τους δραστηριότητες, θα πρέπει να διευκολυνθεί η διαδικασία ανάκτησης των διασυνοριακών χρεών και να εγκριθεί το καταστατικό της ευρωπαϊκής ιδιωτικής εταιρείας χωρίς χρονοτριβή.
<SPEAKER ID="556" NAME="Nessa Childers" LANGUAGE="EN">
" πρωτοβουλία της ιρλανδικής κυβέρνησης για τις θέσεις εργασίας έχει επικεντρωθεί ορθά στον τομέα του τουρισμού, που παρέχει πολλές θέσεις εργασίας∙ ενώ η Πράξη της ΕΕ για τις μικρές επιχειρήσεις έχει τη δυνατότητα να το συμπληρώσει αυτό στον τομέα των ΜΜΕ στα προσεχή έτη. Ο σκοπός της Πράξης για τις μικρές επιχειρήσεις είναι να μειωθούν τα διοικητικά βάρη της επιχειρηματικής δραστηριότητας και να βελτιωθεί η πρόσβαση των ΜΜΕ στη χρηματοδότηση. Ο Επίτροπος Rehn ανέφερε απόψε ότι επιτεύχθηκε η μείωση του κόστους της επιχειρηματικής δραστηριότητας κατά 22% σε ορισμένους τομείς και ότι θα συνεχίσει να επικεντρώνεται σε αυτήν την πρωτοβουλία. Το βασικό μήνυμα της Πράξης για τις μικρές επιχειρήσεις είναι η "προτεραιότητα στις μικρές επιχειρήσεις" -η επικέντρωση της νομοθεσίας που διέπει τις επιχειρήσεις σε ολόκληρη την ΕΕ στις μικρομεσαίες επιχειρήσεις- και η ΕΕ δεσμεύτηκε απόψε να συνεχίσει να εστιάζει σε αυτόν τον τομέα. Για τον σκοπό αυτόν, είναι σημαντικό οι επιχειρηματίες στην Ιρλανδία να είναι πλήρως ενημερωμένοι για τον τρόπο με τον οποίο μπορούν να χρησιμοποιήσουν με τον καλύτερο τρόπο την Πράξη για τις μικρές επιχειρήσεις.
<SPEAKER ID="554" NAME="Jan Kozłowski" LANGUAGE="PL">
Οι πολύ μικρές, οι μικρές και οι μεσαίες επιχειρήσεις διαδραματίζουν κεντρικό και καίριο ρόλο στην ανάπτυξη της ευρωπαϊκής οικονομίας∙ είναι η κύρια πηγή απασχόλησης και έχουν θεμελιώδη αντίκτυπο στην ανάπτυξη της ευρωπαϊκής ανταγωνιστικότητας και καινοτομίας. Συνεπώς, μπορούμε να πούμε καλόπιστα ότι δεν θα καταφέρουμε να επιτύχουμε τους στόχους της στρατηγικής "Ευρώπη 2020" παρά μόνο εφόσον υποστηρίξουμε τις μικρομεσαίες επιχειρήσεις και μόνο εφόσον τις διευκολύνουμε στο να αξιοποιήσουν πλήρως την ενιαία αγορά. Οι λύσεις που προβλέπονται στην Πράξη για τις μικρές επιχειρήσεις, που περιλαμβάνουν λιγότερα γραφειοκρατικά εμπόδια, βελτιωμένη πρόσβαση σε πηγές χρηματοδότησης και ευκολότερη πρόσβαση στην αγορά, είναι άκρως αξιοσημείωτα και κατά τη γνώμη μου αποτελεσματικά μέτρα, που στοχεύουν στο να δημιουργήσουν τις βέλτιστες δυνατές συνθήκες για την ανάπτυξη των ΜΜΕ. Ωστόσο, τα προβλήματα που προκύπτουν από την εφαρμογή αυτών των λύσεων σε επίπεδο κρατών μελών ενδέχεται να απειλήσουν την αποτελεσματικότητά τους. Κατά συνέπεια, ελπίζω επίσης ότι τα κράτη μέλη που δεν έχουν ακόμα εφαρμόσει πλήρως αυτά τα μέτρα, θα καταβάλουν κάθε δυνατή προσπάθεια για να διασφαλίσουν την ολοκλήρωση αυτής της διαδικασίας το συντομότερο δυνατόν.
<SPEAKER ID="556" NAME="Marian-Jean Marinescu" LANGUAGE="RO">
Οι ΜΜΕ αντιμετωπίζουν δυσχέρειες στην εξασφάλιση πρόσβασης στη χρηματοδότηση και στην αγορά. Το μελλοντικό πολυετές δημοσιονομικό πλαίσιο πρέπει να προβλέπει μέτρα για την υπέρβαση αυτών των δυσχερειών. Απαιτείται ενισχυμένη υποστήριξη για χρηματοδοτικά προγράμματα και μέσα, τα οποία ήδη λειτουργούν με επιτυχία, αποδείχτηκαν όμως ανεπαρκή, όπως είναι το πρόγραμμα για την ανταγωνιστικότητα και την καινοτομία. " πρόσβαση στη χρηματοδοτική στήριξη πρέπει να βελτιωθεί σε ό,τι αφορά τις νέες καινοτόμες επιχειρήσεις υπό τη μορφή κεφαλαίων για την έναρξη επιχειρήσεων. " δημιουργία ενός ευρωπαϊκού ταμείου κεφαλαίων επιχειρηματικού κινδύνου και η επέκταση των μόνιμων χρηματοπιστωτικών προϊόντων επιμερισμού των κινδύνων που προσφέρει η Ευρωπαϊκή Τράπεζα Επενδύσεων μέσω του Μηχανισμού Χρηματοδότησης με Επιμερισμό των Κινδύνων, επίσης θα ωφελήσει τις ΜΜΕ. Σε ό,τι αφορά το ζήτημα της πρόσβασης των ΜΜΕ στην αγορά, καλώ την Επιτροπή να προτείνει ένα σχέδιο για τη δημιουργία και πώληση καινοτόμων προϊόντων στην αγορά. Επιπλέον, απαιτείται δέσμη μέτρων για τη στήριξη των ΜΜΕ ώστε να υλοποιήσουν το νέο σχέδιο ενεργειακής απόδοσης.
<SPEAKER ID="556" NAME="Νικόλαος Σαλαβράκος" AFFILIATION="EFD">
, γραπτώς. - Κύριε Πρόεδρε, χαιρετίζω αυτήν την πρωτοβουλία του Κοινοβουλίου διότι μέσω μιας ευρείας συναίνεσης μεταξύ των πολιτικών ομάδων να ξεκινήσει μια συζήτηση για τις μικρές και μεσαίες επιχειρήσεις διαφαίνεται ο καθοριστικός τους ρόλος ως μοχλού ανάπτυξης της ΕΕ. Λόγω της οικονομικής συγκυρίας, γίνεται ακόμα πιο δύσκολο για τις μικρές και μεσαίες επιχειρήσεις να αντλήσουν κεφάλαια. Είναι επείγουσα η ανάγκη να βελτιωθεί η πρόσβασή τους στις αγορές, στην χρηματοδότηση και στην πληροφόρηση. Πρέπει να περιορίσουμε τον διοικητικό φόρτο μέσω της απλούστευσης του κανονιστικού περιβάλλοντος. Σε ευρωπαϊκό επίπεδο, είναι σημαντικό να καταπολεμηθεί η μαύρη οικονομία της αγοράς και να παρασχεθούν κίνητρα στις μικρές και μεσαίες επιχειρήσεις. Πρόσφατα η Επιτροπή ανακοίνωσε για το 2012 δώδεκα δράσεις για την αναζωογόνηση της ενιαίας αγοράς, μεταξύ των οποίων και μέτρα για την χρηματοδότηση των ΜΜΕ και την κινητικότητα των εργαζομένων, μέτρα που θεωρώ ότι κινούνται προς την σωστή κατεύθυνση. Μέσω της ολοκληρωμένης χρησιμοποίησης της ενιαίας αγοράς και της εκμετάλλευσης των πλεονεκτημάτων που διαθέτει μπορεί να ενισχυθεί η ανάπτυξη και η ευημερία σε ευρωπαϊκό επίπεδο και να δοθεί νέα ώθηση στις επιχειρήσεις. Μέτρα όπως το ευρωπαϊκό δίπλωμα ευρεσιτεχνίας και η ευρωπαϊκή επαγγελματική ταυτότητα πρέπει να ενισχυθούν και να εφαρμοστούν ευρέως για την ενίσχυση της ανταγωνιστικότητας και της απασχόλησης.
<SPEAKER ID="555" NAME="Dominique Vlasto" LANGUAGE="FR">
Οι ευρωπαϊκές μικρομεσαίες επιχειρήσεις (ΜΜΕ) είναι η ζωογόνος δύναμη της οικονομικής μας δραστηριότητας. " ανάπτυξή τους, ο εκσυγχρονισμός τους και η ανταγωνιστικότητά τους πρέπει να βρίσκονται στο επίκεντρο της οικονομικής μας στρατηγικής. Συνεπώς, επικροτώ την ανασκόπηση της Πράξης για τις μικρές επιχειρήσεις, την οποία πρότεινε η Επιτροπή, με την οποία επιδιώκεται το άνοιγμα διεξόδων στο αναπτυξιακό δυναμικό των ΜΜΕ. Μένουν ακόμη πολλά να γίνουν για την απλούστευση του ρυθμιστικού περιβάλλοντος και των γραφειοκρατικών διαδικασιών, που θέτουν σοβαρούς περιορισμούς στη δραστηριότητα και τον δυναμισμό των επιχειρήσεών μας.
<P>
Επιπλέον, υποστηρίζω τη δημιουργία ενός καταστατικού ευρωπαϊκής ιδιωτικής εταιρείας, το οποίο θα βοηθούσε τις ΜΜΕ να επωφεληθούν πλήρως της ενιαίας αγοράς, επιτρέποντάς τους να ασκούν διασυνοριακές δραστηριότητες χωρίς να υποχρεούνται να εκπληρώνουν τις συχνά επαχθείς και αποθαρρυντικές υποχρεώσεις. Συνεπώς, καλώ το Συμβούλιο να λάβει άμεση απόφαση για την πρωτοβουλία αυτή.
<P>
Τέλος, πρέπει να υποστηρίξουμε τις καινοτόμες ΜΜΕ παρέχοντάς τους καλύτερη πρόσβαση σε διαφοροποιημένη χρηματοδότηση, που θα περιλαμβάνει ιδίως την ουσιαστική απλούστευση της χρήσης των ευρωπαϊκών κονδυλίων, που εξακολουθεί να στερείται ευελιξίας. Αυτά τα κονδύλια είναι ήδη διαθέσιμα και πρέπει κατά τη γνώμη μου να επιστρατευθούν για να παράσχουν πιο αποτελεσματική στήριξη στην ανάπτυξη της πραγματικής οικονομίας, της καινοτομίας και της απασχόλησης.

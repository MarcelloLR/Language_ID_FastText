<CHAPTER ID="013">
Καλωσόρισμα
<SPEAKER ID="176" NAME="Πρόεδρος">
Με ενημερώνουν ότι έχουμε έναν διακεκριμένο επισκέπτη στο θεωρείο των επισήμων. Είναι ο κ. Akbar Ganji, γνωστός συγγραφέας και δημοσιογράφος, ο οποίος απελευθερώθηκε τον Μάρτιο μετά από εξαετή φυλάκιση για τις δραστηριότητές του υπέρ της δημοκρατίας και της ελευθερίας του Τύπου στο Ιράν.
<P>
Κύριε Ganji, σας καλωσορίζουμε θερμά στο Ευρωπαϊκό Κοινοβούλιο.
<P>
(Χειροκροτήματα)
<P>
Το Ευρωπαϊκό Κοινοβούλιο υποστήριξε ενεργά τον κ. Ganji κατά τη διάρκεια της μακράς παραμονής του στη φυλακή και της απεργίας πείνας του και ζήτησε την απελευθέρωσή του πολλές φορές, ειδικά στο ψήφισμά του σχετικά με το Ιράν της 13ης Οκτωβρίου 2005 και επίσης μέσω πολλών επιστολών και παρεμβάσεων του Προέδρου του Κοινοβουλίου και των προέδρων της αντιπροσωπείας για τις σχέσεις με το Ιράν και της Υποεπιτροπής Ανθρωπίνων Δικαιωμάτων.
<P>
Μάλιστα, ο κ. Ganji έλαβε μέρος σε μια κοινή συνεδρίαση αυτών των οργάνων σήμερα το απόγευμα και δεν έχω καμία αμφιβολία ότι έχουν κερδίσει πολλά από τη γνώση του και τις εμπειρίες του.

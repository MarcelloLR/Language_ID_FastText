<CHAPTER ID="016">
Δεύτερη Διάσκεψη Κορυφής ΕΕ-Αφρικής (Λισαβόνα, 8 και 9 Δεκεμβρίου 2007) (συζήτηση)
<SPEAKER ID="273" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη δεύτερη διάσκεψη κορυφής ΕΕ-Αφρικής (Λισαβόνα, 8 και 9 Δεκεμβρίου 2007).
<SPEAKER ID="274" NAME="Manuel Lobo Antunes" LANGUAGE="PT">
Κύριε Πρόεδρε, Επίτροπε Michel, κυρίες και κύριοι, η δεύτερη διάσκεψη κορυφής ΕΕ-Αφρικής που πραγματοποιήθηκε το προηγούμενο σαββατοκύριακο στη Λισαβόνα, αναμφίβολα, στέφθηκε με επιτυχία και σήμανε την έναρξη μιας νέας σχέσης μεταξύ ΕΕ και Αφρικής, βασισμένης σε στρατηγικό διάλογο. Περίπου 80 αρχηγοί κρατών και κυβερνήσεων, οι Πρόεδροι του Ευρωπαϊκού και του Παναφρικανικού Κοινοβουλίου και εκπρόσωποι της κοινωνίας των πολιτών έστειλαν ισχυρό μήνυμα στους λαούς της Ευρώπης, της Αφρικής και σε ολόκληρο τον κόσμο.
<P>
" συγκεκριμένη έκφραση της νέας σχέσης μεταξύ ΕΕ και Αφρικής περιέχεται στα έγγραφα -τα οποία, κατά τη γνώμη μου, αποτελούν υψηλής ποιότητας έγγραφα- που εγκρίθηκαν στη διάσκεψη κορυφής: η κοινή στρατηγική, το σχέδιο δράσης και η Διακήρυξη της Λισαβόνας. Τα εν λόγω έγγραφα καθορίζουν τις λεπτομέρειες της σχέσης μεταξύ Ευρώπης και Αφρικής. " νέα αυτή προσέγγιση, αρχικά, ευνοεί τις πολυμερείς οδούς και, κατά δεύτερον, επιχειρεί να αντιμετωπίσει με έναν ολοκληρωμένο τρόπο τη σχέση μέσα από όλες τις διαστάσεις. " συγκεκριμένη προσέγγιση συνίσταται στις αλλαγές που η ΕΕ δύναται να επιφέρει, ειδικότερα σε σύγκριση με άλλους διεθνείς παράγοντες.
<P>
" αντιμετώπιση της Αφρικής ως εταίρου στον στρατηγικό διάλογο αποτυπώθηκε και στη μέθοδο που ακολουθήθηκε τόσο κατά την προετοιμασία της διάσκεψης, όσο και κατά τη σύνταξη των εγγράφων που επρόκειτο να εγκριθούν. " στρατηγική -για πρώτη φορά πρόκειται για γνήσια κοινή στρατηγική- και το σχέδιο δράσης ήταν το αποτέλεσμα εντατικής και ουσιαστικής συνεργασίας με την αφρικανική πλευρά, και ειδικότερα με την Αφρικανική Ένωση, και, στο τέλος, διατυπώθηκαν και ολοκληρώθηκαν από μικτή ομάδα εμπειρογνωμόνων.
<P>
Στο σημείο αυτό, οφείλω επίσης να επισημάνω τον εποικοδομητικό ρόλο που διαδραμάτισε το Ευρωπαϊκό Κοινοβούλιο στη διαδικασία σύνταξης των εγγράφων και στην προετοιμασία της διάσκεψης κορυφής στη Λισαβόνα. " κοινή στρατηγική αναγνωρίζει τέσσερα αλληλοσυνδεόμενα πεδία κοινού ενδιαφέροντος: ειρήνη και ασφάλεια, δημοκρατική διακυβέρνηση και ανθρώπινα δικαιώματα, εμπόριο και περιφερειακή ολοκλήρωση, και ανάπτυξη. Για την αρχική περίοδο 2008-2010, το πρώτο σχέδιο δράσης προβλέπει οκτώ εταιρικές σχέσεις σε πεδία κοινού ενδιαφέροντος και θέτει ως πρωταρχικό του στόχο να έχει θετικό αντίκτυπο στην καθημερινή ζωή των αφρικανών και ευρωπαίων πολιτών.
<P>
" διάσκεψη κορυφής της Λισαβόνας επιβεβαίωσε τις μεγάλες αλλαγές που συντελέστηκαν σε Ευρώπη, την Αφρική και τον υπόλοιπο κόσμο. Στη σημερινή Ευρώπη των 27 κρατών μελών, υπάρχουν πολύ διαφορετικές προτεραιότητες εξωτερικής πολιτικής και προσεγγίσεις. " Αφρικανική Ένωση αναδεικνύεται σε αγαπημένο συνομιλητή της ΕΕ, καθώς η ημερήσια διάταξη περιλαμβάνει και το θέμα των ανθρωπίνων δικαιωμάτων και της χρηστής διακυβέρνησης. Ευρέως διαδεδομένη είναι, επίσης, η αντίληψη ότι μια σειρά παγκόσμιων προκλήσεων, όπως η ειρήνη, η ασφάλεια και το διεθνές εμπόριο, απαιτούν συντονισμένη δράση εκ μέρους της διεθνούς κοινότητας και δικαιολογούν, επομένως, την ανάδειξη νέων μορφών συνεργασίας. Το ίδιο μπορεί να ειπωθεί και όσον αφορά την εξεύρεση λύσεων στα προβλήματα που επηρεάζουν και την Ευρώπη και την Αφρική, όπως είναι, ειδικότερα, οι επιπτώσεις της κλιματικής αλλαγής, η διαχείριση των ενεργειακών πόρων και των μεταναστευτικών ροών.
<P>
" Αφρική και η ΕΕ κατανοούν ότι υπάρχει η ανάγκη επαναπροσδιορισμού των σχέσεών τους σε μια νέα βάση, με τη διάσκεψη να αποτελεί έκφραση αυτής της κοινής επιθυμίας που έγινε σαφής και κατηγορηματική. Ωστόσο, η δεύτερη διάσκεψη κορυφής ΕΕ-Αφρικής δεν θα πρέπει να παρουσιαστεί ως το τέλος της διαδρομής, αλλά ως το σημείο καμπή στις σχέσεις μεταξύ των δύο ηπείρων.
<P>
Επομένως, εξαιρετικής σημασίας στα εγκεκριμένα έγγραφα, ειδικά ως εγγύηση ενός μεσοπρόθεσμου και μακροπρόθεσμου οράματος, είναι η ρητή αναφορά στους μηχανισμούς παρακολούθησης των αποφάσεων που ελήφθησαν. Πέρα από τον καθορισμό της συχνότητας αυτών των διασκέψεων κορυφής ανά τριετία, σχεδιάζονται τομεακές σύνοδοι υπουργών και εμπειρογνωμόνων για τους διάφορους τομείς του σχεδίου δράσης, παράλληλα με τακτικές επαφές μεταξύ των επιτροπών της Ευρωπαϊκής Ένωσης και της Αφρικανικής Ένωσης. Ωστόσο, σημαντικός είναι και ο ρόλος που θα διαδραματίσουν η κοινωνία των πολιτών, οι ΜΚΟ, οι συνδικαλιστικές οργανώσεις, τα επιχειρησιακά φόρουμ και οι κύκλοι προβληματισμού στην εφαρμογή και την παρακολούθηση των σχεδιαζόμενων μέτρων.
<P>
Τέλος, πρέπει να τονίσω τον κεντρικό ρόλο του Ευρωπαϊκού και του Παναφρικανικού Κοινοβουλίου στην εφαρμογή των νέων εταιρικών σχέσεων. Οι υπάρχουσες σχέσεις μεταξύ των κοινοβουλευτικών εκπροσώπων Ευρώπης και Αφρικής θα πρέπει τώρα να ενισχυθούν. Όπως ίσως ήδη γνωρίζετε, η κοινή δήλωση στην οποία προέβησαν οι πρόεδροι των δύο Κοινοβουλίων κατά τη δεύτερη διάσκεψη κορυφής ΕΕ-Αφρικής προκάλεσε τον ενθουσιασμό της Προεδρίας. Δεν υπάρχει αμφιβολία ότι μετά τη διάσκεψη κορυφής στη Λισαβόνα ανοίγεται ένας νέος και συναρπαστικός δρόμος στις σχέσεις μεταξύ Ευρώπης και Αφρικής.
<SPEAKER ID="275" NAME="Louis Michel" LANGUAGE="FR">
Κύριε Πρόεδρε, κύριε υπουργέ, κυρίες και κύριοι, βρίσκομαι στην ευχάριστη θέση να σας εκθέσω τα αποτελέσματα της διάσκεψης κορυφής της Λισαβόνας. Δεν έχω πολλά ακόμη να προσθέσω, δεδομένου ότι ο Προεδρεύων του Συμβουλίου περιέγραψε τα αποτελέσματα με έξοχο τρόπο. Θα ήθελα, επίσης, να συγχαρώ την πορτογαλική Προεδρία για τον σχεδιασμό και την οργάνωση αυτής της διάσκεψης κορυφής -καθώς θεωρώ ότι ήταν απολύτως αναγκαία- και ιδιαίτερα για τη μεγάλη της επιτυχία.
<P>
" διάσκεψη κατέστησε σαφές ένα νέο και ξεκάθαρο μήνυμα: το μήνυμα της ριζικής αλλαγής στις σχέσεις μεταξύ Αφρικής και Ευρώπης. " διάσκεψη κορυφής στη Λισαβόνα, όπως ήδη προαναφέρθηκε, πέτυχε την υιοθέτηση ενός νέου κοινού οράματος στο πλαίσιο μιας κοινής στρατηγικής, μιας πολιτικής εταιρικής σχέσης μεταξύ ίσων, απαλλαγμένη από συμπλέγματα, ελεύθερη και πραγματική, και με αμοιβαία εμπιστοσύνη. Κατά τη διάσκεψη, λοιπόν, εγκρίθηκαν οκτώ στρατηγικά σχέδια για την εφαρμογή του συγκεκριμένου νέου οράματος.
<P>
Στη διάσκεψη συμπεριλήφθησαν έντονες, πλούσιες σε περιεχόμενο και υψηλής ποιότητας συζητήσεις σχετικά με τη νέα φύση της σχέσεώς μας, μιας σχέσης γνήσιας και βαθιά πολιτικής. Φυσικά, συζητήσαμε το θέμα της Ζιμπάμπουε και πολλοί νέοι ευρωπαίοι ηγέτες, όπως ο Πρόεδρος Barroso και η καγκελάριος Μέρκελ, κατέστησαν σαφές ότι η πολιτική του κ. Μουγκάμπε είναι εντελώς απαράδεκτη, ότι δεν μπορούμε να ανεχόμαστε παραβιάσεις των ανθρωπίνων δικαιωμάτων και ότι η πολιτική που ασκείται εκεί καταστρέφει την επιθυμία για μεταρρυθμίσεις στην αφρικανική ήπειρο. Πολλοί αφρικανοί ηγέτες συμμερίζονται αυτήν την κριτική και πιστεύω ότι η ΕΕ οφείλει να στηρίξει πλήρως την αφρικανική διαμεσολάβηση υπό την αιγίδα της Κοινότητας για την Ανάπτυξη της Μεσημβρινής Αφρικής και υπό την ηγεσία του προέδρου Μπέκι.
<P>
Φυσικά, μιλήσαμε και για το ζήτημα του Νταρφούρ και για την απαράδεκτη ανθρωπιστική κατάσταση και την κατάσταση ασφάλειας, και επικρίναμε την έλλειψη πνεύματος συνεργασίας εκ μέρους της κυβέρνησης του Σουδάν. Σε μια σύσκεψη της τρόικας με τον πρόεδρο του Σουδάν, εκθέσαμε με σαφή τρόπο τις προσδοκίες μας και απαιτήσαμε να προβεί στην απόφαση να επιτρέψει την άμεση ανάπτυξη της υβριδικής δύναμης, προκειμένου να θέσει τέλος, όσο το δυνατόν συντομότερα, στη βία, που από όσα γνωρίζουμε, ασκείται στην περιοχή. Θα πρέπει να επισημάνουμε ότι, σε γενικές γραμμές, δημοκρατία, διακυβέρνηση και ανθρώπινα δικαιώματα δεν αποτελούν πλέον θέματα ταμπού και ότι πολλές χώρες της Αφρικής έχουν αρχίσει να βαδίζουν στον δρόμο της προόδου, όχι για να ανταποκριθούν, όπως λένε, στις προσδοκίες της Ευρώπης, αλλά στις προσδοκίες των δικών τους πολιτών.
<P>
Βεβαίως, μιλήσαμε και για τις συμφωνίες οικονομικής εταιρικής σχέσης (ΣΟΕΣ) και επιτεύχθηκαν συμφωνίες με πολλούς αφρικανούς ηγέτες. Ο Πρόεδρος Barroso και εγώ, συζητήσαμε επανειλημμένως για τα πραγματικά ζητήματα πίσω από τις ΣΟΕΣ. Εξηγήσαμε, επίσης, ότι πραγματική πρόκληση αποτελεί η βραχυπρόθεσμη υπογραφή ενδιάμεσων συμφωνιών και όχι συμφωνιών οικονομικής εταιρικής σχέσης, πριν την 1η Ιανουαρίου, που θα διασφαλίζουν τη συμβατότητα με τους κανόνες του ΠΟΕ και, επομένως, θα αποτρέπουν τις χώρες που δεν ανήκουν στην κατηγορία των λιγότερο ανεπτυγμένων χωρών (ΛΑΧ) να βρεθούν σε δυσμενέστερη θέση από την 1η Ιανουαρίου 2008. Ενημερώθηκα για το παράδειγμα της Ακτής Ελεφαντοστού, η οποία θα είχε χάσει περίπου 750 εκατ. ευρώ στο εμπόριο βασικών προϊόντων αν δεν είχε υπογράψει την ενδιάμεση συμφωνία. Ο Πρόεδρος Barroso πρότεινε να διεξαχθούν μέσα στο επόμενο έτος συζητήσεις με όλες τις ενδιαφερόμενες περιφέρειες, για την οριστικοποίηση των συμφωνιών με την προοπτική μιας εφικτής οικονομικής ολοκλήρωσης.
<P>
Τα παραπάνω αποτελούν, βεβαίως, δύσκολα ζητήματα και τα θέτουμε επί τάπητος χωρίς τον φόβο διαφωνιών. Πιστεύω ότι αυτό το γεγονός θα προσδώσει στη νέα εταιρική μας σχέση ποιότητα και ουσία, ωστόσο, κυρίες και κύριοι, αύριο θα κληθούμε να αντιμετωπίσουμε την ακόμη μεγαλύτερη πρόκληση της μετατροπής αυτού του νέου πολιτικού οράματος σε συγκεκριμένη δράση. Έχουμε καθήκον να παρουσιάσουμε συγκεκριμένα αποτελέσματα μέχρι το 2010, όταν δηλαδή συναντηθούμε και πάλι για την τρίτη διάσκεψη κορυφής ΕΕ-Αφρικής. Έχουμε τη συλλογική υποχρέωση να παρουσιάσουμε αποτελέσματα.
<P>
" κοινή στρατηγική και το πρώτο σχέδιο δράσης διαμορφώνουν τον οδικό χάρτη της εταιρικής μας σχέσης και, σύμφωνα με τις δηλώσεις του Προέδρου, προβαίνουν στον διαχωρισμό πολύ συγκεκριμένων λειτουργικών και θεματικών στόχων. Τα δύο παραπάνω κοινά έγγραφα που εγκρίθηκαν στη διάσκεψη κορυφής έγιναν ομόφωνα δεκτά με γνώμονα την ποιότητα και τον φιλόδοξο χαρακτήρα τους. " εν λόγω επιτυχία είναι το αποτέλεσμα μιας μακράς περιόδου προπαρασκευαστικών εργασιών που ξεκίνησαν το Δεκέμβριο του 2005 με την ανακοίνωση της Επιτροπής σχετικά με μια στρατηγική για την Αφρική, η οποία το 2007 μετατράπηκε σε κοινή στρατηγική ΕΕ-Αφρικής.
<P>
" Ευρωπαϊκή Επιτροπή προτίθεται να αναλάβει πλήρως τις υποχρεώσεις της κατά το στάδιο υλοποίησης. Ωστόσο, η ευθύνη για την επιτυχία δεν βαρύνει μόνο την Επιτροπή. Τα κράτη μέλη και οι αφρικανοί εταίροι μας πρέπει να διασφαλίσουν ότι οι μηχανισμοί τους βρίσκονται σε πλήρη λειτουργία. Μία από τις μεγαλύτερες ευθύνες της Ευρώπης για την υλοποίηση αυτής της εταιρικής σχέσης συνίσταται στην άντληση χρηματικών πόρων. Θα ήθελα να σας υπενθυμίσω ότι τα κράτη μέλη ανέλαβαν να καταβάλλουν επιπλέον 20 δισ. ευρώ κάθε χρόνο μέχρι το 2010. Τα πιο πρόσφατα αποτελέσματα δείχνουν ότι βρισκόμαστε στον σωστό δρόμο, αλλά, αν δεν λάβουμε υπόψη μας την επίδραση της παραγραφής του χρέους σε ορισμένες χώρες, τα σημερινά καλά αποτελέσματα είναι πολύ σχετικά.
<P>
Κατά δεύτερον, πολύ σημαντικό παράγοντα αποτελεί και η καλύτερη διανομή των έργων μεταξύ των δωρητών. Για αυτόν τον λόγο, ζωτικής σημασίας είναι ο κώδικας δεοντολογίας της ΕΕ για τον καταμερισμό των έργων.
<P>
Ένα τρίτο σημείο που θα ήθελα να επισημάνω είναι ότι τα κράτη μέλη δεσμεύτηκαν στο Gleneagles να δαπανούν ένα δισεκατομμύριο ευρώ κάθε χρόνο για τη βοήθεια για το εμπόριο, καταβάλλοντας το μισό από το παραπάνω ποσό στην Αφρική. Θα ήθελα να τονίσω ότι πρόκειται για δημόσιες πολιτικές δεσμεύσεις, διότι αυτά τα στοιχεία θα εδραιώσουν την υλοποίηση και την επίτευξη των στρατηγικών σχεδίων.
<P>
Θα ήθελα να διατυπώσω και άλλη μία άποψή μου επί του θέματος. Είναι πλέον σαφές ότι η δέσμευση της Επιτροπής και των κρατών μελών δεν πρέπει να αποτελέσει μονοπώλιο των υπουργών Εξωτερικών και των υπουργών Ανάπτυξης. Θα ήθελα να θεσμοθετήσουμε την αρχή των μικτών και τακτικών τομεακών συνόδων των υπουργών για τα θέματα αυτά. Προφανώς, οι αρμόδιοι υπουργοί, για παράδειγμα, στους τομείς της επιστημονικής έρευνας, του εμπορίου, της γεωργίας και της οικονομίας μπορούν να συμβάλουν τα μέγιστα στη νέα σχέση με τις αφρικανικές χώρες.
<P>
Όπως εξήγησα και στη συνεδρίαση του Ευρωπαϊκού και του Παναφρικανικού Κοινοβουλίου στη Λισαβόνα, στηριζόμαστε τόσο στο Ευρωπαϊκό, όσο και στο Αφρικανικό Κοινοβούλιο, αλλά και στα εθνικά κοινοβούλια Ευρώπης και Αφρικής για τη συγκέντρωση και τη μετάδοση των απόψεων και των προσδοκιών της κοινωνίας των πολιτών. Ο κεντρικός ρόλος που παραχωρήθηκε στους δημοκρατικούς παράγοντες και στις κοινωνίες των πολιτών Αφρικής και Ευρώπης όσον αφορά τη στρατηγική εταιρική σχέση και την υλοποίησή της αποτελεί ένα ακόμη καινοτόμο γνώρισμα το οποίο, κατά τη γνώμη μου, θα δημιουργήσει μια γνήσια εταιρική σχέση επικεντρωμένη στον άνθρωπο. Οι ομιλίες των Προέδρων του Ευρωπαϊκού και του Παναφρικανικού Κοινοβουλίου στους ηγέτες κρατών και κυβερνήσεων επισφράγισαν την επίσημη υλοποίηση.
<P>
Θα ήθελα, επίσης, να δηλώσω ότι εξέτασα λεπτομερώς το αίτημα των συναδέλφων σας του Παναφρικανικού Κοινοβουλίου για οικονομική υποστήριξη του θεσμού με σεβασμό της αυτονομίας του. Είναι φανερό ότι θα θέλαμε να εξετάσουμε, με τις αρμόδιες για τον προϋπολογισμό αρχές, μια πιο άμεση πρόσβαση στην οικονομία. Επαναλαμβάνω την ελπίδα μου ότι κάποια μέρα μπορεί να περιληφθεί στον προϋπολογισμό το Ευρωπαϊκό Ταμείο Ανάπτυξης, διότι θεωρώ σωστό και δίκαιο να εκτελέσετε τη λειτουργία του δημοκρατικού ελέγχου κατά τη διαδικασία κατανομής των δημόσιων αναπτυξιακών πόρων.
<P>
Κυρίες και κύριοι, πριν από τη διάσκεψη κορυφής, δήλωσα ότι βασική πρόκληση θα αποτελούσε να πιάσουμε τον παλμό της εν λόγω πολιτικής εταιρικής σχέσης ΕΕ-Αφρικής και να αποστείλουμε ένα ξεκάθαρο μήνυμα για μια σχέση απαλλαγμένη από σύνδρομα, κοινή και πραγματική. Θεωρώ ότι αυτό ακριβώς είναι το μήνυμα που αναδύθηκε από τη διάσκεψη κορυφής της Λισαβόνας. Όπως δήλωσε ο πρωθυπουργός της Πορτογαλίας Χοσέ Σόκρατες, νιώθω ότι στις σχέσεις μεταξύ ΕΕ και Αφρικής θα υπάρξει μια προ Λισαβόνας και μετά Λισαβόνας περίοδος.
<SPEAKER ID="276" NAME="Maria Martens">
εξ ονόματος της Ομάδας PPE-DE. - (NL) Κύριε Πρόεδρε, κύριε Επίτροπε, κυρίες και κύριοι, η διάσκεψη κορυφής είναι πια παρελθόν, αποτελώντας μια ιστορική στιγμή και κρίσιμη στροφή στις σχέσεις μας με την Αφρική. " βάση της σχέσης πράγματι άλλαξε, περνώντας από την κυριαρχία στη συνεργασία και από τον μονόλογο στον διάλογο. Είναι σωστό να μιλάμε για εταιρική σχέση μεταξύ ίσων. Εξάλλου, όσον αφορά την ανάπτυξη της Αφρικής ευθύνεται τόσο η Ευρώπη όσο και η Αφρική. " Ευρώπη είναι υπεύθυνη για την ευρωπαϊκή πολιτική και οι αφρικανικές κυβερνήσεις είναι υπεύθυνες για τις δικές τους πολιτικές.
<P>
Υπήρχε απόλυτη ανάγκη μιας κοινής στρατηγικής, βασισμένης σε κοινές αξίες και αλληλοσεβασμό και προσανατολισμένης στην ευημερία των πολιτών. Μια κοινή στρατηγική ήταν, επίσης. απαραίτητη και για να αντιμετωπίσουμε από κοινού τα προβλήματα που επηρεάζουν και τις δύο ηπείρους. Χαίρομαι που η διάσκεψη δεν έπεσε θύμα ομηρίας από τον Μουγκάμπε. " κατάσταση στη Ζιμπάμπουε είναι απαράδεκτη και καλώς οι πολιτικές του επικρίνονται δριμύτατα. " διάσκεψη, ωστόσο, δεν αφορούσε μόνο τη Ζιμπάμπουε. Υπάρχουν και άλλες καταστροφές στην Αφρική που βρίσκονται σε εξέλιξη και προκαλούν θύματα. Σκεφτείτε το Νταρφούρ, τη Σομαλία και ας μην ξεχνάμε και το Κονγκό.
<P>
Κύριε Πρόεδρε, το Κοινοβούλιο τον Οκτώβριο ενέκρινε την έκθεση σχετικά με τη στρατηγική. " κοινή δήλωση του Ευρωπαϊκού και του Παναφρικανικού Κοινοβουλίου υπεγράφη στην κοινοβουλευτική συνάντηση πριν τη διάσκεψη κορυφής. Και οι δύο Πρόεδροι την παρουσίασαν στην εναρκτήρια συνεδρίαση της διάσκεψης κορυφής. Τα κοινοβούλια, πέρα από την προετοιμασία της στρατηγικής, οφείλουν, πράγματι, να διαδραματίσουν σημαντικό ρόλο και στην παρακολούθηση της υλοποίησής της.
<P>
Όσον αφορά το σχέδιο δράσης, δυστυχώς δεν είναι ακόμη αρκετά σαφές, και το ίδιο ισχύει και για τα ζητήματα χρηματοδότησης και διαρθρωτικής συμμετοχής των κοινοβουλίων. Οι υποσχέσεις του Επιτρόπου πάνω σε αυτό το θέμα με χαροποιούν. Το σχέδιο δράσης αναφέρεται σε σεμινάρια, μελέτες και εκτιμήσεις. Είναι όλες πολύ σημαντικές, αλλά κατ' επέκταση το ζητούμενο είναι το αποτέλεσμα. Όλοι γνωρίζουμε ότι υπάρχει αρκετό νερό, τεχνογνωσία και χρήματα που θα δώσουν στην Αφρική τη δυνατότητα καλύτερης διαβίωσης. Πολλά εξαρτώνται από την πολιτική βούληση. Εύχομαι αυτή η στρατηγική να αποτελέσει ένα γνήσιο νέο ξεκίνημα για μια αειφόρο ανάπτυξη της Αφρικής.
<SPEAKER ID="277" NAME="Josep Borrell Fontelles">
εξ ονόματος της Ομάδας PSE. - (ES) Κύριε Πρόεδρε, θα ήθελα να συγχαρώ την πορτογαλική Προεδρία. Αποτέλεσε μεγάλο λάθος το γεγονός ότι για επτά έτη η μεγαλύτερη εμπορική οντότητα του κόσμου και η φτωχότερη ήπειρος δεν συναντήθηκαν στο τραπέζι των συνομιλιών. Ο ανασταλτικός αυτός παράγοντας έχει πια ξεπεραστεί. " διάσκεψη πραγματοποιήθηκε και αναμφισβήτητα σημείωσε πολλές επιτυχίες, με πρώτη επιτυχία την ίδια τη διεξαγωγή της.
<P>
Τα κοινοβούλια, και ειδικά το δικό μας Κοινοβούλιο, είναι έτοιμα να μεταφέρουν την έμπνευσή μας στη σκηνή, όπως λέμε στην Ισπανία, που σημαίνει ότι από τα λόγια πρέπει να περάσουμε στις πράξεις. Παρόλα αυτά, κύριε Επίτροπε, λυπούμαι διότι η αναφορά στην κοινοβουλευτική διάσταση δεν ήταν παρά μια υποκριτική κίνηση και δεν ανταποκρίθηκε σε κανένα από τα αιτήματά που εκφράσαμε κατά την προηγούμενη διάσκεψη κορυφής σχετικά με καθορισμένους άξονες δράσης και πόρους για την ανάπτυξη του ρόλου των κοινοβουλίων, καθώς δεν συμπεριλήφθηκε στα συμπεράσματα της διάσκεψης κορυφής.
<P>
Παρόλα αυτά, το Κοινοβούλιο θα συνεχίσει να εργάζεται και να επισημαίνει τα σημεία στα οποία δεν ενεργήσαμε σωστά. Και, ομολογουμένως, δεν ενεργήσαμε σωστά σε σχέση με αυτές τις πασίγνωστες οικονομικές εταιρικές συμφωνίες. Εκείνο που συνέβη είναι ότι έχουμε μια σχέση απαλλαγμένη από συμπλέγματα, μια σχέση ίσου προς ίσο. Ορισμένοι αφρικανοί ηγέτες αναφέρθηκαν με σαφήνεια στα προβλήματα που προκάλεσαν κάποιες προσεγγίσεις που εμείς με σθένος υπερασπιστήκαμε. Δεν αρκεί να είμαστε σωστοί και να έχουμε επιχειρήματα. Αυτό που πρέπει να κάνουμε είναι να επιτύχουμε μια συμφωνία. Οι συμφωνίες είναι συμφωνίες και όχι επιβολές. Οφείλουμε να εργαστούμε πιο σκληρά και πιο αποτελεσματικά για να διασφαλίσουμε για αυτές τις συμφωνίες την ίση μεταχείριση που διακηρύσσουμε σύμφωνα με το πνεύμα της διάσκεψης. " συγκεκριμένη εμπορική διαφωνία θα μείνει στην ιστορία, ως ένα από τα κύρια χαρακτηριστικά αυτής της διάσκεψης κορυφής.
<P>
Ένα άλλο θέμα αφορά τα ανθρώπινα δικαιώματα. " ουσία έλειπε και σε αυτό το σημείο. Σύμφωνοι, κύριε Επίτροπε, συζητήσατε για το Νταρφούρ, αλλά όχι πολύ. Όχι πολύ, και για την ακρίβεια, σχεδόν καθόλου, διότι ορισμένοι από εμάς τους βουλευτές του ΕΚ αναγκαστήκαμε να σας υπενθυμίσουμε γραπτώς ότι δεν υπήρχε στην ημερήσια διάταξη και ότι ήταν απαράδεκτο να συνεδριάσουν η Αφρική με την Ευρώπη και να μην συζητήσουν για το Νταρφούρ. Για άλλη μία φορά το ζήτημα απασχόλησε πολύ, αλλά ασχολήθηκαν λίγο με αυτό. Όπως μας υπενθύμισαν σήμερα το πρωί, είναι καιρός και να μας απασχολούν τέτοια ζητήματα, αλλά και να ασχολούμαστε με αυτά περισσότερο και πιο αποτελεσματικά.
<P>
(Χειροκροτήματα)
<SPEAKER ID="278" NAME="Thierry Cornillet">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, θα ήθελα να επανέλθω στο θέμα των διακοινοβουλευτικών συναντήσεων μεταξύ του Παναφρικανικού και του Ευρωπαϊκού Κοινοβουλίου, για να σχολιάσω δύο σημεία στα οποία είναι απαραίτητο το κοινό όραμα στο πλαίσιο της κοινής στρατηγικής. Όπως συμβαίνει και στην αγάπη, δεν αρκούν τα λόγια, αλλά χρειάζονται πράξεις και αποδείξεις. Θεωρώ, επομένως, ότι υπάρχουν δύο σημεία στα οποία μπορούμε να υλοποιήσουμε το κοινό όραμα, ώστε να ενταχθεί πραγματικά σε μια κοινή στρατηγική.
<P>
Το πρώτο σημείο, κύριε Επίτροπε, όπως και εσείς αναφέρατε, είναι ο έλεγχος του προϋπολογισμού. Ο έλεγχος των εξερχόμενων κεφαλαίων αποτελεί καθήκον μας και, επομένως, είναι απολύτως απαραίτητη και εξαρτάται από εμάς η ένταξη του Ευρωπαϊκού Ταμείου Ανάπτυξης (ΕΤΑ) στον προϋπολογισμό με τρόπο που να επιτρέπει την άσκηση κοινοβουλευτικού ελέγχου. Βέβαια, τα δικά μας εξερχόμενα κεφάλαια αποτελούν εισερχόμενα κεφάλαια για τους συναδέλφους μας των αφρικανικών κοινοβουλίων. Είναι ζωτικής σημασίας να έχουν τη δυνατότητα χρήσης εθνικών κοινοβουλευτικών ελέγχων για να διαχειρίζονται τα εισερχόμενα έσοδα, τα οποία, ειδικά σε μια πολιτική δημοσιονομικής βοήθειας, συχνά αποτελούν σημαντικό μοχλό για τις εθνικές τους πολιτικές. Επομένως, είναι επιτακτική η ανάγκη να συμπεριλάβουμε το ΕΤΑ στον προϋπολογισμό και να τους παράσχουμε, με βοήθεια αν χρειαστεί, μηχανισμούς ελέγχου του προϋπολογισμού.
<P>
Το δεύτερο σημείο που θα ήθελα να επισημάνω αφορά την κοινή δράση μέσα στο πλαίσιο του διεθνούς ανθρωπιστικού δικαίου. Όπως δηλώσατε, κύριε Επίτροπε, το διεθνές ανθρωπιστικό δίκαιο αψηφάται και καταπατείται και το γεγονός αυτό είναι εντελώς απαράδεκτο, καθώς συχνά συμβαίνει, προς μεγάλη μας έκπληξη, λόγω της διεξαγωγής πολέμου. Το διεθνές ανθρωπιστικό δίκαιο αποτελεί δίκαιο που εφαρμόζεται ακριβώς και μόνο σε εμπόλεμες καταστάσεις και όχι σε καιρό ειρήνης. Θα πρέπει, κατά συνέπεια, όλοι μαζί να επιμείνουμε σε αυτό το ζήτημα, Ευρωπαϊκό και Παναφρικανικό Κοινοβούλιο ομόφωνα, έτσι ώστε οποιοσδήποτε έχει παραβιάσει το διεθνές ανθρωπιστικό δίκαιο, και ειδικά κατά τη μάχη για την εξουσία, να μην μπορεί να απαλλάσσεται και να μπορούμε να επιβάλουμε κυρώσεις στους υπευθύνους. Ωστόσο, οι εν λόγω κυρώσεις θα υπηρετούν έναν γνήσιο σκοπό και θα γίνουν καλύτερα αντιληπτοί μόνο εάν μεταδοθούν στο έδαφος της Αφρικής και εάν η παθητική στάση με την οποία παρατηρούμε συνήθως τέτοιες περιπτώσεις περιοριστεί. Πιστεύω ότι θα αποτελούσε τιμή για τους βουλευτές συναδέλφους μας εάν υπήρχε κοινός προβληματισμός για το θέμα αυτό.
<SPEAKER ID="279" NAME="Eoin Ryan">
εξ ονόματος της Ομάδας UEN. - (EN) Kύριε Πρόεδρε, καταρχάς θα ήθελα να συγχαρώ την Προεδρία, τον Επίτροπο και τους ηγέτες της Αφρικής για την πρόοδο που σημειώθηκε στη διάσκεψη κορυφής. Θεωρώ ότι πολύ συχνά βλέπουμε την αρνητική πλευρά, αλλά πιστεύω ότι πολλά καλά αποτελέσματα προέκυψαν από τη διάσκεψη.
<P>
Το θέμα που ανέδειξε η διάσκεψη ήταν αυτό της εταιρικής σχέσης. Ήταν μια διάσκεψη μεταξύ ίσων. Ωστόσο, πρέπει να εξασφαλίσουμε ότι η παραπάνω δήλωση δεν είναι απλά ρητορική. Για τον σκοπό αυτόν, θα πρέπει και να απαιτήσουμε από τους εταίρους μας κοινούς κανόνες, αλλά και να τους αντιμετωπίσουμε ως ίσους σε εμπορικά και οικονομικά ζητήματα.
<P>
Θέλουμε να οικοδομήσουμε μια νέα στρατηγική εταιρική σχέση με την Αφρική, που να ενισχύει την εδραίωση ενός μέλλοντος ειρήνης και ασφάλειας για τον λαό της Αφρικής, που να προωθεί την ενίσχυση των επενδύσεων, της ανάπτυξης και της ευημερίας μέσω στενότερων οικονομικών δεσμών, και που να βασίζεται σε ένα κοινό όραμα για την Αφρική.
<P>
Πριν από τη διάσκεψη, εκφράστηκαν ορισμένες ανησυχίες για τον πρόεδρο Μουγκάμπε, ο οποίος θεωρώ ότι έλαβε ένα σαφές μήνυμα, και για τις ΣΟΕΣ. Με μεγάλη μου χαρά άκουσα τον Επίτροπο να δηλώνει ότι ο ίδιος και ο Πρόεδρος Barroso είχαν εξηγήσει και εξήγησαν εκ νέου τα πλεονεκτήματα αυτών των συμφωνιών στους αφρικανούς ηγέτες. Θα ήθελα και πάλι να τον ευχαριστήσω για τη συνάντηση που είχαμε μαζί του εμείς και άλλες Ομάδες. Ήταν σαφέστατοι για τα πλεονεκτήματα που θα έχουν οι ΣΟΕΣ μακροπρόθεσμα στο μέλλον της οικονομίας και, κατά συνέπεια, στο μέλλον του λαού της Αφρικής.
<P>
Θα ήθελα και πάλι να συγχαρώ όλους όσοι έλαβαν μέρος στην διάσκεψη, καθώς θεωρώ ότι σημειώθηκε μεγάλη ώθηση και πρόοδος.
<SPEAKER ID="280" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κύριε Πρόεδρε, κύριε Προεδρεύων του Συμβουλίου, κύριε Επίτροπε, θα ήθελα καταρχάς να δηλώσω ότι εμείς, οι αντιπρόσωποι του Ευρωπαϊκού Κοινοβουλίου, παραβρεθήκαμε σε δύο διασκέψεις: πρώτα στην κοινοβουλευτική προ-διάσκεψη με τους συναδέλφους μας από το Παναφρικανικό Κοινοβούλιο, και έπειτα στην επίσημη διάσκεψη κορυφής. Κύριε Προεδρεύων του Συμβουλίου, θεωρώ ότι δεν είστε ενήμερος για τη θέση που είχαμε στη διάσκεψη, την απαράδεκτη δηλαδή θέση του παρατηρητή. Βουλευτές του Ευρωπαϊκού Κοινοβουλίου, μολονότι είχαν εργαστεί αποτελεσματικά σε προηγούμενες περιπτώσεις, δεν είχαν πρόσβαση στην επίσημη διάσκεψη κορυφής. Θέλησα να ενημερώσω το Κοινοβούλιο για αυτό το θέμα και πιστεύω ότι όλοι εμείς, ως βουλευτές του Ευρωπαϊκού Κοινοβουλίου, εκπροσωπούμε τους ευρωπαίους πολίτες το ίδιο επάξια με τους ηγέτες κρατών και κυβερνήσεων. Θα ήταν, επομένως, σωστό να τους αντιπροσωπεύσουμε στην επόμενη διάσκεψη κορυφής.
<P>
Παρόλα αυτά, η επίσημη διάσκεψη ήταν μια θαυμάσια πρωτοβουλία και αποτελεί ευχάριστο γεγονός η πραγματοποίησή της μετά από επτά έτη αποτυχημένων προσπαθειών. Αισθάνομαι, ωστόσο, ότι το βασικό μάθημα που πήραμε από τη διάσκεψη είναι ότι η αφρικανική ήπειρος επιτέλους χειραφετείται και οργανώνεται ως αφρικανική ένωση, γεγονός εξαιρετικά ευχάριστο. Έτσι, αναλογίζομαι τις συζητήσεις που είχαμε με τον Επίτροπο κατά την κοινοβουλευτική προ-διάσκεψη, όπου τονίσαμε την αντίφαση μεταξύ της πολιτικής παρουσίασης του οράματος της ΕΕ και της νέας προσέγγισης των εταίρων της, αφενός, και των πιέσεων που ασκεί η ΕΕ για την υπογραφή των συμφωνιών οικονομικής εταιρικής σχέσης, αφετέρου. Θα ήθελα, στο σημείο αυτό, να ρωτήσω τον Επίτροπο για το καθεστώς των εν λόγω εταιρικών σχέσεων, των ενδιάμεσων αυτών συμφωνιών που πρόκειται να υπογραφούν, διότι θα πρέπει να σας θυμίσω ότι οι χώρες της Αφρικής έχουν απορρίψει τέτοιου είδους συμφωνίες και πιέσεις.
<P>
Τέλος, κύριε Επίτροπε, θέτω άλλο ένα ερώτημα σχετικά με το ανησυχητικό ζήτημα των πυρηνικών. Το ερώτημα της Ομάδας των Πρασίνων είναι το εξής: γιατί έχουν ξεκινήσει συζητήσεις για πυρηνικά με χώρες της Αφρικής; Αυτό που τώρα χρειάζονται οι χώρες της Αφρικής είναι ανανεώσιμη ενέργεια. " τεχνολογία μας, η ηλιακή ενέργεια, τα φωτοβολταϊκά συστήματα και τα συστήματα αιολικής ενέργειας είναι όντως κατάλληλα για την Αφρική. Ποιος, επομένως, ήταν ο λόγος, ειδικά όταν γνωρίζουμε τους κινδύνους που η χρήση πυρηνικών ελλοχεύει, όπως συμβαίνει σήμερα με το Ιράν; Γιατί κύριε Αντιπρόεδρε; Πρόκειται για ένα σημαντικότατο ερώτημα. Θα ήθελα, επίσης, να μάθω ποια χώρα ανάγκασε την ΕΕ να περιλάβει το ζήτημα των πυρηνικών στη στρατηγική. Μήπως, κύριε Πρόεδρε, ήταν ο παγκοσμίως μεγαλύτερος εμπορικός αντιπρόσωπος πυρηνικών; Είναι πραγματικά απίστευτο. Αυτό που τώρα χρειάζεται η Αφρική είναι οι ανανεώσιμες μορφές ενέργειας.
<SPEAKER ID="281" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, πιστεύω ότι πρέπει να είμαστε ικανοποιημένοι με αυτό που συνέβη στη Λισαβόνα. Τουλάχιστον, παρά τις διαφωνίες -που σε τελική ανάλυση έχει ο καθένας μας- η Αφρική δείχνει να είναι ενωμένη και ικανή να ξεπεράσει την πατερναλιστική σχέση που αναπτύσσεται ανάμεσα στις δωρήτριες και στις αποδέκτριες χώρες.
<P>
" οικοδόμηση μιας πολιτικής, οικονομικής και κοινωνικής εταιρικής σχέσης αποτελεί μέρος της στρατηγικής μας. Μπορούμε, επομένως, να αισθανόμαστε ικανοποίηση, διότι αυτό που ισχυριζόμαστε στα έγγραφά μας από την εποχή της Συνθήκης της Ρώμης το 1957 σήμερα γίνεται πραγματικότητα. Ο κ. Konaré δήλωσε ότι η Αφρική επιθυμεί να καταρτίσει τη δική της ημερήσια διάταξη, γεγονός που είναι θαυμάσιο και ελπίζω να σημαίνει πραγματικά ότι η Αφρική αναλαμβάνει την ευθύνη για από κοινού αντιμετώπιση της φτώχειας, της ερημοποίησης και των ασθενειών. Εδώ και πολύ καιρό, μέσα στο Κοινοβούλιο, εκφράζονται επικρίσεις για τις συμφωνίες οικονομικής εταιρικής σχέσης (ΣΟΕΣ) και γνώμη μου είναι ότι θα πρέπει να λάβουμε υπόψη μας ότι, εκτός από τις κοινωνικές ομάδες, και οι αφρικανικές κυβερνήσεις εκφράζουν τώρα ανάλογες επικρίσεις, άρα πρέπει να βρεθούν εναλλακτικές λύσεις.
<P>
Το Παναφρικανικό και το Ευρωπαϊκό Κοινοβούλιο μπαίνουν τώρα αποφασιστικά στο παιχνίδι με μια κοινή δήλωση και αυτό είναι μοναδικό. Θα αποτελέσει, ωστόσο, και μια πρόκληση όσον αφορά τις πολιτικές που θα πρέπει να ακολουθήσουμε μαζί με τις οργανώσεις της κοινωνίας των πολιτών.
<SPEAKER ID="282" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, ο κ. Μουγκάμπε ισχυρίστηκε ως διπλωματική νίκη στη Λισαβόνα το γεγονός ότι "νίκησε την Βρετανία". Και είχε δίκιο κατά κάποιο τρόπο. Ο Γκόρντον Μπράουν, αντί να παραβρεθεί ο ίδιος στη συνεδρίαση, έστειλε στη θέση του τη βαρόνη Amos, η οποία, χωρίς να θέλω να την προσβάλω, είναι μια σχετικά μικρότερου βεληνεκούς μορφή της βρετανικής κυβέρνησης. Με ανάλογο τρόπο, θα στείλει την Πέμπτη και το παιδί για τα θελήματα, τον κ. Miliband, στη Λισαβόνα για να υπογράψει τη Συνθήκη της Λισαβόνας.
<P>
" Άνκελα Μέρκελ ανέλαβε να επιπλήξει τον κ. Μουγκάμπε, δηλώνοντας στην υπέροχη, σχεδόν βρετανική φράση της ότι "η Ζιμπάμπουε καταστρέφει την εικόνα της νέας Αφρικής". Αυτό να λέγεται!
<P>
Ο κ. Μπράουν όφειλε να παραβρεθεί στη συνεδρίαση και να αδράξει την ευκαιρία για να πει ευθέως στον κ. Μουγκάμπε ότι είναι ένας αιμοσταγής τύραννος και δεν έχει θέση στη σύγχρονη κοινότητα των πολιτισμένων εθνών. Κάτι τέτοιο θα ενθάρρυνε τον καταδυναστευμένο λαό της Ζιμπάμπουε και θα αποτελούσε αίτημα για πραγματική ηγεσία, και για αυτόν ακριβώς τον λόγο δεν συνέβη.
<SPEAKER ID="283" NAME="Koenraad Dillen" AFFILIATION="NI">
(NL) Κύριε Πρόεδρε, κυρίες και κύριοι, οφείλουμε να έχουμε το θάρρος να δούμε την αλήθεια κατάματα. " διάσκεψη κορυφής ΕΕ-Αφρικής που πραγματοποιήθηκε το προηγούμενο σαββατοκύριακο ήταν στην πραγματικότητα μια αποτυχία και δεν χρειάζεται να ψάξετε πολύ για να βρείτε τον λόγο. Μπορεί οι άνθρωποι να κάνουν ωραίες δηλώσεις, αλλά το θέμα είναι ότι, όπως δήλωσα και στη Λισαβόνα, μια επιτυχημένη εταιρική σχέση μεταξύ Ευρώπης και Αφρικής θα πρέπει να βασίζεται σε κοινές αρχές και αξίες, όπως είναι η δημοκρατία, τα ανθρώπινα δικαιώματα και η σωστή διακυβέρνηση. Και σήμερα τίποτα από τα παραπάνω δεν ισχύει.
<P>
" Ευρώπη στρώνει τα κόκκινα χαλιά για τον Καντάφι και τον Μουγκάμπε. Για τον Καντάφι προκειμένου να προστατεύσει επικερδή συμβόλαια, και για τον Μουγκάμπε για να μην προσβάλει τους άλλους εταίρους. Ωστόσο, αν τα κράτη μέλη της Αφρικανικής Ένωσης εξακολουθήσουν να στηρίζουν ανοιχτά τον δικτάτορα Μουγκάμπε, το ζήτημα που θα προκύψει είναι κατά πόσο αξίζουν πραγματικά οι υποσχέσεις τους για δημοκρατία και ανθρώπινα δικαιώματα. Γι' αυτό, επαναλαμβάνω: εάν υπάρχει ένα μήνυμα που η Ευρώπη έπρεπε να μεταφέρει σε αυτήν τη διάσκεψη είναι ότι μόνο δημοκρατικά συστήματα που στηρίζονται στην αρχή του κράτους δικαίου παρέχουν εγγυήσεις βελτίωσης και ότι η αναπτυξιακή βοήθεια θα πρέπει να εξαρτάται από την εκπλήρωση αυτών των όρων.
<SPEAKER ID="284" NAME="Luís Queiró" AFFILIATION="PPE-DE">
(PT) Κύριε Πρόεδρε, μόνο όταν διεξαχθεί η διάσκεψη κορυφής του 2010 θα μάθουμε εάν η διάσκεψη κορυφής ΕΕ-Αφρικής άξιζε τον κόπο, και εξαρτάται από το αν τότε θα συζητηθούν νέα θέματα ή ίδια με τα σημερινά. Αυτό θα είναι το κριτήριο και τότε θα είναι η ώρα που θα αξιολογήσουμε τα τεκταινόμενα του προηγούμενου σαββατοκύριακου στη Λισαβόνα. Ωστόσο, εν τω μεταξύ, μπορούμε να επιχειρήσουμε έναν πρόχειρο απολογισμό.
<P>
Αυτή η διάσκεψη προβλήθηκε ως διάσκεψη για διάλογο, πραγματικά διμερή εταιρική σχέση και κοινή ανάληψη ευθυνών. Τα παραπάνω αποτελούν άξιους στόχους. Στη νέα σχέση μεταξύ Ευρώπης και Αφρικής, δεν μπορεί να υπάρξει αρχηγός, καθώς οι Αφρικανοί πρέπει να είναι υπεύθυνοι για τη μοίρα τους. Από εμάς, τους ευρωπαίους γείτονες, εξαρτάται αν θα είμαστε γενναιόδωροι και συνεπείς όσον αφορά την αναπτυξιακή μας βοήθεια. Εάν, το 2010, οδεύουμε καλά προς την επίτευξη των Αναπτυξιακών Στόχων της Χιλιετίας και εάν υπάρχουν λιγότεροι θάνατοι, λιγότερη πείνα, περισσότερη δημοκρατία, περισσότερος σεβασμός των ανθρωπίνων δικαιωμάτων, περισσότερο δίκαιο εμπόριο και περισσότερη πρόοδος και ανάπτυξη, τότε αυτή η διάσκεψη κορυφής μπορεί να θεωρηθεί επιτυχημένη. Εάν βρίσκονται ακόμη στην εξουσία οι ίδιοι δικτάτορες και οι ίδιες συμφωνίες, που ευνοούν τους λίγους, εξακολουθούν να υπάρχουν, τότε δυστυχώς θα έχει αποτελέσει μια χαμένη ευκαιρία.
<SPEAKER ID="285" NAME="Alain Hutchinson" AFFILIATION="PSE">
(FR) Κύριε Πρόεδρε, κύριε Επίτροπε, παρακολουθώντας τη διάσκεψη κορυφής ΕΕ-Αφρικής, θα ήθελα να προβώ σε ορισμένες παρατηρήσεις, καθώς πρόκειται για μια πολύ σημαντική συνάντηση. Όπως δήλωσε και ο Επίτροπος, τα αποτελέσματα της διάσκεψης δείχνουν να είναι θετικά.
<P>
Καταρχάς, εδώ και μήνες, ή καλύτερα εδώ και χρόνια, ζητάμε από τον Επίτροπο να επανεξετάσει το πρόγραμμα και το περιεχόμενο των συμφωνιών οικονομικής εταιρικής σχέσης. Σε κάθε περίπτωση, η Επιτροπή ή εκπρόσωποι της Επιτροπής μας απαντούσαν ότι τις επικρίσεις μας δεν ασπαζόταν κανένας από τους αφρικανούς κυβερνητικούς αξιωματούχους και εταίρους, και ότι, αν θυμάμαι καλά την απάντηση, απλώς αναμεταδίδαμε τις παραπλανητικές απόψεις ορισμένων μεγάλων ΜΚΟ. Στη Λισαβόνα υπήρξε λαίλαπα επικρίσεων εκ μέρους της μεγάλης πλειονότητας των αφρικανών αρχηγών κρατών και κυβερνήσεων όσον αφορά τη μεθοδολογία και το περιεχόμενο των διαπραγματεύσεων. Απευθύνθηκε σαφής έκκληση για υπογραφή δίκαιων και ισορροπημένων συμφωνιών σύμφωνα με τις δεσμεύσεις της ΕΕ σχετικά με την ανάπτυξη της Αφρικής.
<P>
Εδώ και πολύ καιρό ζητάμε από την Επιτροπή να διασφαλίσει πραγματική συνοχή μεταξύ των διάφορων πολιτικών της. Συμφωνούμε ότι εδώ και αρκετές δεκαετίες η ευρωπαϊκή αναπτυξιακή συνεργασία με την Αφρική έχει αποτύχει, αλλά θεωρούμε ότι η Επιτροπή άλλαζε διαρκώς τα όρια αυτής της συνεργασίας, δίνοντας σε μια περιοχή αυτά που έπαιρνε πίσω από κάποια άλλη. Σήμερα, στη μετά τη Λισαβόνα περίοδο, είναι προφανές ότι το ζήτημα δεν είναι να αντικαταστήσουμε το εμπόριο με τη συνεργασία, αλλά να κάνουμε και τις δύο αυτές πολιτικές να θέσουν ως στόχο την αειφόρο ανάπτυξη.
<P>
Ζητάμε, επίσης, διαρκώς από την Επιτροπή να κάνει περισσότερα για την Αφρική και με την Αφρική, σχετικά με την ασφάλεια των τροφίμων, την καταπολέμηση των ασθενειών, τα ανθρώπινα δικαιώματα και τη μετανάστευση, και κυρίως τη στήριξη των πιο ευάλωτων κρατών. Όπως βλέπουμε, είναι θετικό ότι αυτό θα ισχύει από εδώ και πέρα. Ωστόσο, δεν είναι δυνατόν να αγνοούμε ότι οι απαιτήσεις αυτού του Κοινοβουλίου είναι οι απαιτήσεις των απλών αφρικανών πολιτών και των πολιτικών εκπροσώπων τους. Μας ικανοποιεί, επομένως, το γεγονός ότι τα κοινοβούλια, που για καιρό αγνοήθηκαν σε αυτήν τη διαδικασία, έχουν επιτέλους περιληφθεί. Ευελπιστούμε ότι η επόμενη διάσκεψη κορυφής θα παράσχει την ευκαιρία αξιολόγησης της αποτελεσματικότητας της νέας στρατηγικής, πιο άμεσα και χωρίς μεγάλη καθυστέρηση, προκειμένου να επιβεβαιωθεί η καταλληλότητα των στόχων και των επιτευγμάτων τους.
<SPEAKER ID="286" NAME="Miguel Portas" AFFILIATION="GUE/NGL">
(PT) Αυτή η διάσκεψη έλαβε χώρα χάρη στην επιμονή της πορτογαλικής Προεδρίας και στο στοίχημα της Αφρικανικής Ένωσης. Αυτοί που στην Ευρώπη θέλησαν να υποβαθμίσουν τη διάσκεψη, προφασιζόμενοι την παρουσία του Ρόμπερτ Μουγκάμπε στη Λισαβόνα, έχασαν. Επιπλέον, αυτοί που υποδέχονται τον βασιλιά της Σαουδικής Αραβίας στο Λονδίνο με επιδεικτική μεγαλοπρέπεια δεν έχουν δικαίωμα να μιλούν για ανθρώπινα δικαιώματα. Παράλληλα με τη διάσκεψη κορυφής, πολυάριθμες ήταν οι πολιτικές κινητοποιήσεις που κατήγγειλαν αυτήν την υποκρισία λόγων και έργων, την υποκρισία όσων έλειπαν, αλλά και όσων παρευρίσκονταν εκεί.
<P>
Στην Πορτογαλία, η διάσκεψη κορυφής έδωσε την ευκαιρία στους ανθρώπους να συζητήσουν για την Αφρική και τα προβλήματά της, και για αυτόν μόνο τον λόγο άξιζε η προσπάθεια. Ωστόσο, ακούγοντας τις δηλώσεις της Προεδρίας και της Επιτροπής θα πιστέψουμε ότι πρόκειται για ένα πραγματικό ιστορικό γεγονός, για ένα σημείο σταθμό, κάτι που αποτελεί υπερβολή. Για την ακρίβεια, όπως φάνηκε από τον ευρωπαϊκό Τύπο, η διάσκεψη αποτέλεσε για τους Πορτογάλους ένα είδος εθνικής υπερηφάνειας. Σημειώθηκε, πάντως, πρόοδος και η πρόοδος αυτή συνίσταται στο ότι οι αφρικανικές χώρες συνέταξαν τη δική τους ατζέντα. Ωστόσο, από όλες τις άλλες απόψεις, υπήρχε τεράστια απόκλιση μεταξύ μεγάλων λόγων και ανεπαρκών αποτελεσμάτων. " εν λόγω διάσκεψη κορυφής ήταν καλύτερη από του Καΐρου, αλλά αυτό δεν ήταν και δύσκολο! Το δύσκολο είναι να αναλάβουμε κοινή ευθύνη, ξεφεύγοντας από την έμμονη ιδέα των συμφωνιών οικονομικής εταιρικής σχέσης.
<SPEAKER ID="287" NAME="Michael Gahler" AFFILIATION="PPE-DE">
(DE) Κύριε Πρόεδρε, η διεξαγωγή της διάσκεψης κορυφής ΕΕ-Αφρικής είναι θετική. Το βλέπουμε πιο ξεκάθαρα τώρα. Έχουμε μια στρατηγική και ένα πρώτο σχέδιο δράσης. Εμείς οι βουλευτές του ΕΚ οφείλουμε να παρακολουθούμε στενά την υλοποίησή τους. Ως πρόεδρος της αντιπροσωπείας για τις σχέσεις με το Παναφρικανικό Κοινοβούλιο, μπορώ να σας πω ότι θα το κάνουμε σε συνεργασία με τους αφρικανούς ομολόγους μας.
<P>
Σχετικά με τη χρηστή διακυβέρνηση, εκδώσαμε κοινή δήλωση στην κοινοβουλευτική μας συνάντηση πριν από τη διάσκεψη, η οποία εξέφραζε την πεποίθησή μας ότι τα μέτρα ενίσχυσης της ικανότητας των κοινοβουλίων της Αφρικής θα επιτρέψουν σε αυτούς τους θεσμούς, που στο παρελθόν είχαν παραγκωνιστεί, να συμβάλουν αποτελεσματικά στη χρηστή διακυβέρνηση και στον αυστηρό έλεγχο της εφαρμογής της πολιτικής. Για αυτόν τον σκοπό, χρειάζεται να διασφαλίσουμε επαρκείς πόρους στα ειδικά προγράμματα της Επιτροπής και των κρατών μελών.
<P>
Σχετικά με τα ανθρώπινα δικαιώματα, βλέπουμε τους αφρικανούς να συσπειρώνονται όποτε εγείρονται επικρίσεις στην Ευρώπη για τις συνθήκες σε ορισμένες χώρες. Οι σποραδικές απόψεις εκ μέρους αντιπροσώπων που διαχωρίζουν τη θέση τους από τις πολιτικές του Ρόμπερτ Μουγκάμπε, πριν από τη διάσκεψη κορυφής, έδωσαν τη θέση τους σε ένα ενιαίο μέτωπο κατά τη διάρκεια της ίδιας της διάσκεψης. Εκφράζω τις ευχαριστίες μου στη γερμανίδα καγκελάριο Άνκελα Μέρκελ, που, εξ ονόματος όλων μας, εξέφρασε ανοιχτά τη θέση της για τη Ζιμπάμπουε.
<P>
Ωστόσο, όσον αφορά τις συμφωνίες οικονομικής εταιρικής σχέσης θεωρώ ότι υπάρχει πραγματικό πρόβλημα. Δεν είναι δυνατόν να αποτελεί στόχο της ΕΕ να επιφέρει διάσπαση της Κοινότητας για την Ανάπτυξη της Μεσημβρινής Αφρικής ή της Τελωνειακής Ένωσης της Μεσημβρινής Αφρικής, συνάπτοντας ενδιάμεσες συμφωνίες με κάποιες χώρες και όχι με άλλες. Σχετικά με αυτό το θέμα, ο πρόεδρος Μπέκι είναι διαλλακτικός, ενώ στο θέμα της Ζιμπάμπουε διατηρεί μια πιο φανατική στάση. Όσον αφορά τις συμφωνίες οικονομικής εταιρικής σχέσης, καλώ το Συμβούλιο να αναθέσει στην Επιτροπή έναν πιο ευέλικτο ρόλο διαπραγματεύσεων, ώστε την 1η Ιανουαρίου να αποφευχθούν ανεπιθύμητες επιπτώσεις, όπως η διακοπή της ροής εμπορικών συναλλαγών για χώρες που δεν ανήκουν στις λιγότερο ανεπτυγμένες χώρες (ΛΑΧ), απλώς λόγω λήξης των σημερινών εμπορικών συμφωνιών.
<P>
Φυσικά, είναι ουσιαστική η ανταγωνιστικότητα του Παγκόσμιου Οργανισμού Εμπορίου (ΠΟΕ), αλλά θα πρέπει να μπορεί να ασκείται μέσα στο πλαίσιο δημιουργικότητας προκειμένου να μπορεί να επιτευχθεί. Ορισμένες φορές το χρονόμετρο θα πρέπει να σταματά για λίγο διάστημα. Σε τελική ανάλυση, όλες οι χώρες μας είναι και αυτές μέλη του ΠΟΕ.
<SPEAKER ID="288" NAME="Glenys Kinnock" AFFILIATION="PSE">
Κύριε Πρόεδρε, όπως δήλωσε ο Michael Gahler, τη διάσκεψη κορυφής αναμφισβήτητα επισκίασε, ως έναν βαθμό, η ύπαρξη των σκληρών αυτών διαπραγματεύσεων για τις ΣΟΕΣ που πράγματι προκάλεσαν όξυνση των σχέσεων, όσο και αν ο Επίτροπος και το Συμβούλιο προσπάθησαν να εργαστούν για μια καλή εταιρική σχέση.
<P>
Αρκετοί αρχηγοί κρατών εξέφρασαν την ανησυχία τους, μεταξύ των οποίων και ο κ. Konaré, αρχηγός της Αφρικανικής Ένωσης, που δήλωσε ότι η Επιτροπή πραγματοποιεί παιχνίδια στρέφοντας τη μία περιφέρεια ενάντια στην άλλη. Αυτήν την εβδομάδα, το Συμβούλιο Γενικών Υποθέσεων, προς μεγάλη απογοήτευση κάποιων από εμάς, δεν σύστησε την ευελιξία που πολλοί θα θέλαμε να δούμε, ειδικότερα όσον αφορά τις χώρες που δεν ανήκουν στις λιγότερο ανεπτυγμένες (ΛΑΧ), παρόλο που, όπως αντιλαμβάνομαι, το "νωμένο Βασίλειο και οι Κάτω Χώρες ειδικότερα πίεζαν προς αυτήν την κατεύθυνση. " δαμόκλειος σπάθη βρίσκεται ακόμη πάνω από τα κεφάλια των χωρών που δεν ανήκουν στις ΛΑΧ και οι οποίες αντιμετωπίζουν τις κοινωνικοοικονομικές συνέπειες και τα οικονομικά σοκ, τα οποία εμείς αντιμετωπίσαμε με μεγάλη απερισκεψία.
<P>
Υπάρχουν, επίσης, ανησυχίες που δεν συνδέονται με τις ΣΟΕΣ, σχετικά με την αναπτυξιακή βοήθεια, με τους κανόνες καταγωγής και με τις δεσμεύσεις σχετικά με τον αντίκτυπο των γεωργικών επιδοτήσεων. Τα παραπάνω αποτελούν αιτήματα των κρατών της Αφρικής, της Καραϊβικής και του Ειρηνικού (ΑΚΕ) γενικότερα, και της Αφρικής στην προκειμένη περίπτωση. Δεν αρκεί να δηλώνει η Επιτροπή ότι όσοι επικρίνουν τις ΣΟΕΣ είναι κατά κάποιον τρόπο πιόνια των μη κυβερνητικών οργανώσεων, ότι τα κράτη ΑΚΕ δεν έχουν σωστή πληροφόρηση και κατευθύνονται από κάποιους, και ότι απλώς προσπαθεί να συμμορφωθεί με τους κανόνες του Παγκόσμιου Οργανισμού Εμπορίου. Τέτοιου είδους απόψεις, πραγματικά, δεν έχουν θέση όταν βλέπουμε την επικίνδυνη κατάσταση στην οποία βρίσκονται οι εκτός ΛΑΧ χώρες.
<P>
Τέλος, θα ήθελα να αναφέρω ότι οι ευρωπαίοι πολίτες δεν θα δεχθούν σε καμία περίπτωση οποιαδήποτε φτωχή χώρα να βρίσκεται το 2008 σε δυσμενέστερη κατάσταση από την οποία βρίσκεται αυτήν τη στιγμή, και εμείς δεν μπορούμε να επιτρέψουμε να συμβεί κάτι τέτοιο. " Επιτροπή οφείλει να επιδείξει ευελιξία.
<SPEAKER ID="289" NAME="Gabriele Zimmer" AFFILIATION="GUE/NGL">
(DE) Κύριε Πρόεδρε, επιτρέψτε μου να αναφερθώ σε κάποια από τα αποτελέσματα της διάσκεψης που, κατά τη γνώμη μου, φανερώνουν περισσότερο από οτιδήποτε άλλο την έλλειψη συνεπούς αναπτυξιακής πολιτικής. Το σωστό πλαίσιο που δημιουργήθηκε για την επίτευξη των Αναπτυξιακών Στόχων της Χιλιετίας και των στόχων για το κλίμα συντρίβεται και πάλι από την αυξανόμενη πίεση σχετικά με τις διαπραγματεύσεις για τις ΣΟΕΣ και, ακόμη περισσότερο, από την ενεργειακή πολιτική που ορίζεται από τις ανάγκες ετερογενών δραστηριοτήτων.
<P>
Συμφωνίες ελευθέρων συναλλαγών πρόκειται να εκβιαστούν από μεμονωμένους εταίρους, γεγονός το οποίο καταδεικνύει ότι ακόμη και εδραιωμένες περιφερειακές οικονομικές περιοχές της Αφρικής κατατομούνται για άλλη μία φορά. Στο πεδίο της ενεργειακής πολιτικής, μοναδικό μέλημα αποτελεί η εξυπηρέτηση των συμφερόντων των μεγαλύτερων επενδυτών της Ευρώπης και, κατά τη γνώμη μου, είναι σκανδαλώδης η ώθηση για εξαγωγή πυρηνικών εγκαταστάσεων στην Αφρική.
<P>
Σχετικά με το θέμα της διαχείρισης της μετανάστευσης, για άλλη μία φορά διατυπώσατε σημαντικές υποσχέσεις. Αυτές, ωστόσο, δεν συμβαδίζουν με τα σχέδια των οδηγιών σχετικά με την επιλεκτική μετανάστευση που παρουσίασε ο Επίτροπος Frattini. Θεωρώ ότι υπάρχει άμεση ανάγκη απόσυρσης αυτών των σχεδίων, διότι σε αντίθετη περίπτωση η κινητικότητα και η ελεύθερη κυκλοφορία μεταξύ Ευρώπης και Αφρικής θα παραμείνει ένα άπιαστο όνειρο.
<SPEAKER ID="291" NAME="Marie-Arlette Carlotti" AFFILIATION="PSE">
(FR) Κυρία Πρόεδρε, η Αφρική και η Ευρώπη συζήτησαν επί πολιτικής βάσης στη Λισαβόνα στο υψηλότερο επίπεδο, και αυτά είναι πολύ καλά νέα. Ωστόσο, θα ήθελα να βεβαιωθώ ότι μιλούν την ίδια γλώσσα, και ιδίως όσον αφορά τρία σημαντικά θέματα. Πρώτα από όλα, μια εταιρική σχέση μεταξύ ίσων. Ο Alpha Konaré δήλωσε στο φόρουμ ότι η Αφρική δεν χρειάζεται φιλανθρωπία ούτε πατερναλισμό. " Δήλωση της Λισαβόνας επιβεβαιώνει το εξής: θα δημιουργήσουμε μια εταιρική σχέση μεταξύ ίσων. " Ευρώπη, ωστόσο, συχνά αντιμετώπιζε τη δέσμευση αυτή μάλλον απερίσκεπτα ή à la carte επιβάλλοντας την ατζέντα της όποτε διακυβεύονταν τα συμφέροντά της: όσον αφορά την τρομοκρατία, τη μετανάστευση και, επί του παρόντος, τις συμφωνίες οικονομικής εταιρικής σχέσης.
<P>
Δεύτερον, μια εταιρική σχέση μεταξύ λαών. Προσδοκούμε επίσης ορισμένα μέτρα σχετικά με αυτό το θέμα. " νέα εταιρική σχέση πρέπει να συμβάλει στην πιο συστηματική προσέγγιση της κοινωνίας των πολιτών, και επίσης των εκπροσώπων των λαών, με άλλα λόγια, των κοινοβουλίων, παρέχοντας ειδικά βοήθεια όσον αφορά τις ικανότητες των αφρικανικών κοινοβουλίων. Αυτό είναι το μήνυμα που μετέδωσε η κοινή δήλωση του Ευρωπαϊκού Κοινοβουλίου και του Παναφρικανικού Κοινοβουλίου, και ευελπιστώ ότι το μήνυμα αυτό θα εισακουστεί.
<P>
Τέλος, σχετικά με τη μετανάστευση: οι Ευρωπαίοι και οι Αφρικανοί είχαν την ευκαιρία στη Λισαβόνα να στείλουν ένα σαφές πολιτικό μήνυμα που θα τοποθετούσε τα ανθρώπινα δικαιώματα στο επίκεντρο της εταιρικής μας σχέσης. Πιστεύω πραγματικά ότι η Λισαβόνα αποτέλεσε, δυστυχώς, μια χαμένη ευκαιρία. " νέα στρατηγική εξακολουθεί να δίνει έμφαση στην προστασία των συνόρων και όχι στα δικαιώματα των μεταναστών. Αυτό συνεπάγεται ότι η Ευρώπη μπορεί να συνεχίσει να περιφρονεί τα δικαιώματα των μεταναστών είτε εδώ είτε εκεί, δεδομένου ότι ουσιαστικά έχει αναλάβει ελάχιστες δεσμεύσεις στο σχέδιο δράσης της "μετανάστευση, κινητικότητα και απασχόληση".
<SPEAKER ID="292" NAME="Ana Maria Gomes" AFFILIATION="PSE">
(PT) " σύνοδος κορυφής ΕΕ-Αφρικής διεξήχθη χάρη στη διπλωματική και πολιτική επιμονή της πορτογαλικής Προεδρίας. " Ευρώπη ανακοίνωσε ότι σημείωσε μια επιτυχία, αλλά είναι αμφίβολο αν η Αφρική θα πράξει το ίδιο, ιδίως οι άντρες και οι γυναίκες που μάχονται εναντίον των καταπιεστικών και ληστρικών καθεστώτων. Γνωρίζουν ότι η πλειονότητα των εκπροσώπων τους δεν έχει απολύτως καμία πρόθεση να τηρήσει όσα νόμιμα συμφώνησε στη σύνοδο κορυφής. " μελλοντική δοκιμή της κοινής στρατηγικής και του εγκεκριμένου σχεδίου δράσης επαφίεται στην πορτογαλική Προεδρία.
<P>
Δεδομένου ότι οι τρομερές τραγωδίες που αντιμετωπίζει η Αφρική στο Νταρφούρ και στη Σομαλία αναφέρθηκαν μόνο εν συντομία στη σύνοδο κορυφής, πρέπει να προχωρήσουμε σε πρακτικά μέτρα. Πότε θα προελάσουν οι ευρωπαϊκές δυνάμεις στο Τσαντ, όπως υποσχεθήκαμε το προηγούμενο καλοκαίρι; Πότε θα λάβει η ΕΕ δυναμικά μέτρα κατά του σουδανικού καθεστώτος που εμποδίζει την υβριδική δύναμη εντεταλμένη από το Συμβούλιο Ασφαλείας των "νωμένων Εθνών να προστατεύσει τον άμαχο πληθυσμό στο Νταρφούρ; Πότε θα σταλούν ευρωπαϊκά στρατεύματα ή άλλες συνεισφορές προκειμένου να αναγκάσουν τα αιθιοπικά στρατεύματα εισβολής να αποσυρθούν από τη Σομαλία, όπως αποφάσισε το Συμβούλιο Ασφαλείας των "νωμένων Εθνών;
<P>
" διοργάνωση συνόδων κορυφής δεν δικαιολογεί το να λησμονούνται τόσο επείγοντα θέματα, καθώς αμφισβητείται η αξιοπιστία της ΕΕ από εκατομμύρια Αφρικανούς και Ευρωπαίους. Πρέπει να αποδείξουμε ότι η προστασία της ζωής στο Σουδάν, στη Σομαλία, στο Ανατολικό Κονγκό και σε άλλες χώρες στην Αφρική ανάγεται σε κάτι περισσότερο από την υπογραφή συμβάσεων στη σκηνή του εγκληματία Καντάφι.
<SPEAKER ID="293" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, θα είμαι ειλικρινής όπως ήταν ορισμένοι βουλευτές, άλλοι λιγότερο και άλλοι περισσότερο. " σύνοδος κορυφής ΕΕ-Αφρικής ήταν επιτυχημένη. Χωρίς τους περιορισμούς ενός γραπτού κειμένου, οι παρατηρήσεις μου είναι οι εξής. Θυμάμαι πολύ καλά όταν, στην αρχή της πορτογαλικής Προεδρίας ή στην πραγματικότητα κατά τη διάρκεια των προετοιμασιών για την πορτογαλική Προεδρία, επισημάναμε ότι η διεξαγωγή μιας συνόδου κορυφής ΕΕ-Αφρικής ήταν ένας από τους στόχους μας, υπήρξαν παρατηρήσεις, αμφιβολίες και ορισμένες φορές ακόμη και επικρίσεις για το γεγονός ότι θέσαμε αυτήν τη σύνοδο κορυφής ως έναν από τους στόχους μας.
<P>
Ορισμένοι είπαν: "" Αφρική δεν εγείρει στην κοινή γνώμη, στην κοινωνία, στα κράτη μέλη ή στα θεσμικά όργανα, το αναγκαίο ενδιαφέρον και τη δέσμευση για τη διεξαγωγή μιας συνόδου κορυφής: η Προεδρία θα είναι μόνη, με ελάχιστη στήριξη. " Αφρική δεν περιλαμβάνεται στη διεθνή ατζέντα και δεν υπάρχει ενδιαφέρον". Άλλοι είπαν: "Υπάρχουν θέματα συμμετοχής και οργάνωσης που θα είναι δύσκολα, αν όχι ανυπέρβλητα". Μας απέτρεπαν από το να προωθήσουμε αυτήν την ιδέα. Ωστόσο, το γεγονός είναι ότι κατορθώσαμε να διεξαγάγουμε αυτήν τη σύνοδο κορυφής, όπως λέμε στην Πορτογαλία, "ενάντια στον άνεμο και στη θάλασσα", ή με άλλα λόγια παρά τις αντιξοότητες. Το κατορθώσαμε επειδή είχαμε τη στήριξη πολλών κρατών μελών που συνεργάστηκαν μαζί μας, με την Προεδρία, κατά την προετοιμασία των κειμένων και επίσης κατά την άμεση διαπραγμάτευση των κειμένων με τους αφρικανούς εκπροσώπους. Είχαμε επίσης τη στήριξη των θεσμικών οργάνων της ΕΕ, της Επιτροπής και του Κοινοβουλίου, προς ενόχληση των κατακριτών και των σκεπτικιστών. Κατορθώσαμε επίσης να επιλύσουμε ορισμένα ευαίσθητα και δύσκολα διπλωματικά θέματα. Δεν θα αποτολμούσα να πω ότι αυτή η σύνοδος κορυφής ήταν ιστορική ή όχι: αυτό θα μας το πει το μέλλον. Ωστόσο, δεν μπορεί να υπάρξει αμφιβολία ότι αυτή η σύνοδος κορυφής σηματοδοτεί ένα νέο στάδιο στη σχέση μεταξύ της Ευρώπης και της Αφρικής και το γεγονός ότι διεξήχθη ήταν από μόνο του επιτυχία.
<P>
Όπως είπε ο Επίτροπος Michel, δεν αποφύγαμε σε αυτήν τη σύνοδο κορυφής, στον ολοκληρωμένο διάλογό μας με την Αφρική, τα προβλήματα, τις δυσκολίες και τις διαφορετικές απόψεις. Αντιθέτως! Συζητήσαμε για τα προβλήματα, τις δυσκολίες και αυτά που μας χωρίζουν. Συζητήσαμε για το εμπόριο, την ασφάλεια, τις συγκρούσεις και τις παραβιάσεις των ανθρωπίνων δικαιωμάτων, ενώπιος ενωπίω, με ειλικρίνεια και με διαφάνεια. Ωστόσο, ο στόχος της συνόδου κορυφής δεν ήταν προφανώς η διαπραγμάτευση εμπορικών συμφωνιών -δεν ήταν το κατάλληλο μέρος για αυτό- και δεν αποσκοπούσε ασφαλώς στην άμεση επίλυση του προβλήματος του Σουδάν. Επίσης, δεν αποσκοπούσε στην άμεση επίλυση, με μια κίνηση του μαγικού μας ραβδιού, της κατάστασης στη Ζιμπάμπουε. Ωστόσο, και οι δύο πλευρές μαζί ασχοληθήκαμε με αυτά τα θέματα, τα συζητήσαμε, εκφράσαμε τις απόψεις μας και, όταν υπήρχαν διαφορές, δεν αποφύγαμε να πούμε ποιες ήταν αυτές οι διαφορές.
<P>
Το μήνυμα που μετέδωσε η Ευρωπαϊκή Ένωση σχετικά με όλα αυτά τα θέματα ήταν απόλυτα κατηγορηματικό. Όπως γνωρίζετε, συζητήσαμε για το Σουδάν τόσο στην Ολομέλεια όσο και, στη συνέχεια, σε μια συνεδρίαση της υπουργικής τρόικας. Υπερασπιστήκαμε επίσης τη θέση μας, τη θέση της ΕΕ, σχετικά με τις συμφωνίες οικονομικής εταιρικής σχέσης. Ο κ. Mitchell μπορεί να μίλησε σχετικά με το θέμα αυτό σε μεγαλύτερο βάθος και με περισσότερες λεπτομέρειες, αλλά είχαμε την ευκαιρία να εξηγήσουμε με σαφήνεια ποια είναι η θέση της Ευρωπαϊκής Ένωσης σχετικά με τις συμφωνίες οικονομικής εταιρικής σχέσης. Επιδιώκουμε συμφωνίες που είναι δίκαιες και ισορροπημένες και που ευνοούν την Αφρική και τους αφρικανούς εταίρους μας: αυτή είναι η θέση μας και καμία άλλη. Πρέπει να είμαστε απόλυτα σαφείς στο θέμα αυτό! Αυτό που προσπαθούμε να κάνουμε είναι να ανταποκριθούμε στις αφρικανικές ανησυχίες και προσδοκίες και τίποτε άλλο. Εκείνοι που, εν προκειμένω, επιτίθενται, επικρίνουν ή υποτιμούν την προσπάθεια που καταβάλλει η Επιτροπή, και επίσης το Συμβούλιο που στηρίζει την Επιτροπή, προκειμένου να συνάψουν τον μεγαλύτερο δυνατό αριθμό συμφωνιών οικονομικής εταιρικής σχέσης έως το τέλος του τρέχοντος έτους κάνουν λάθος.
<P>
Εκείνοι που δηλώνουν, ωστόσο, ότι η σύνοδος κορυφής αυτή καθαυτή δεν είναι το τέλος του δρόμου και ότι από μόνη της δεν θα επιφέρει επανάσταση στις σχέσεις με την Αφρική έχουν δίκιο. Πρέπει να τηρήσουμε τις αποφάσεις που ελήφθησαν, χωρίς καμία απολύτως αμφιβολία. " πραγματική αξία αυτής της συνόδου κορυφής, η πραγματική της σημασία, θα καθοριστεί μεσοπρόθεσμα και μακροπρόθεσμα από την ικανότητά μας να εκπληρώσουμε αυτά που συμφωνήσαμε, αποφασίσαμε και αναλάβαμε. Πρέπει, συνεπώς, να τηρήσουμε τις αποφάσεις που ελήφθησαν. Πρέπει να αξιολογήσουμε τα αποτελέσματα που επιτεύχθηκαν και, μόνο τότε, όταν αυτή η αξιολόγηση θα έχει πραγματοποιηθεί μεσοπρόθεσμα και μακροπρόθεσμα, θα μπορέσουμε να πούμε ορθά αν η σύνοδος κορυφής ήταν επιτυχημένη όσον αφορά τις επιπτώσεις και τα αποτελέσματά της.
<P>
Όπως ανέφερα, συμφωνώντας σε μια κοινή στρατηγική, ένα συγκεκριμένο σχέδιο δράσης και συγκεκριμένους μηχανισμούς παρακολούθησης, συζητώντας τόσο σημαντικά και επίκαιρα θέματα όπως η αλλαγή του κλίματος, η ολοκλήρωση, η ενέργεια και η μετανάστευση, η σύνοδος κορυφής αποτελεί σαφώς ένα βήμα προόδου, μια ωρίμανση της σχέσης μας με την Αφρική. Περιμέναμε επτά χρόνια για να πάμε από το Κάιρο στη Λισαβόνα. Είμαστε απόλυτα βέβαιοι ότι δεν θα περιμένουμε τόσο πολύ πριν από τη διεξαγωγή μιας άλλης συνόδου κορυφής μεταξύ της Ευρώπης και της Αφρικής. " σημασία, η ωφελιμότητα και η σπουδαιότητα αυτής της συνόδου κορυφής δείχνουν, χωρίς καμιά αμφιβολία, την ανάγκη να διεξαχθεί μια άλλη σύνοδος κορυφής βραχυπρόθεσμα. Θα κατανοήσετε τον λόγο για τον οποίο η πορτογαλική Προεδρία χαίρεται ιδιαίτερα για το γεγονός αυτό και για την κοινή μας πρωτοβουλία. Ευχαριστούμε όλους για τη συνεργασία, την προσήλωση και την προσπάθεια που κατέστησε επιτυχημένη αυτήν τη σύνοδο κορυφής.
<SPEAKER ID="294" NAME="Louis Michel">
Μέλος της Επιτροπής. - (FR) Κυρία Πρόεδρε, κυρίες και κύριοι, θέλω να απαντήσω αμέσως στα κύρια θέματα που τέθηκαν, και στη συνέχεια προτίθεμαι να συζητήσω εν συντομία τις συμφωνίες οικονομικής εταιρικής σχέσης (ΣΟΕΣ).
<P>
Δύο βουλευτές εξέφρασαν τη λύπη τους για την ανεπαρκή συμμετοχή του Ευρωπαϊκού Κοινοβουλίου. Πρέπει να πω ότι ίσως μπορούμε να βελτιώσουμε την κατάσταση, αλλά για να είμαι ειλικρινής, σε σχέση με άλλες διεθνείς συναντήσεις στο παρελθόν, έχω την εντύπωση ότι σήμερα, σε κάθε περίπτωση, το Κοινοβούλιο συμμετέχει πλήρως στη διαδικασία. Επιπλέον, όσον αφορά εμένα, πάντοτε χαίρομαι ιδιαίτερα να συζητώ με τους βουλευτές, ακόμη και να τους αντικρούω, δεδομένου ότι αυτό με βοηθάει να βελτιώνω τις αντιλήψεις μου. Αλλάζω τακτικά γνώμη χάρη σε εσάς, όχι για να μένετε ικανοποιημένοι, αλλά απλώς επειδή με πείθετε.
<P>
Το δεύτερο θέμα αφορά το Νταρφούρ και το Σουδάν. Πρώτα από όλα, θέλω να πω, όπως ο Προεδρεύων του Συμβουλίου, ότι η προτεραιότητα αυτής της συνόδου κορυφής δεν ήταν η εξεύρεση λύσης στο συγκεκριμένο πρόβλημα. Διοργανώσαμε, ωστόσο, μια συνεδρίαση της τρόικας με την πορτογαλική Προεδρία, τον Πρόεδρο Barroso, τον ύπατο εκπρόσωπο για την κοινή εξωτερική πολιτική και πολιτική ασφάλειας και εμένα τον ίδιο. Συναντηθήκαμε με τον σουδανό πρόεδρο, και μπορώ να σας πω ότι το ύφος και το περιεχόμενο του μηνύματος που μεταδώσαμε κατά τη διάρκεια αυτής της συνάντησης εξέφρασε και με το παραπάνω τα σκληρά λόγια που άκουσα εδώ. Είπαμε στον κ. Μπασίρ με απόλυτη σαφήνεια ότι πρέπει να ανταποκριθεί με θετικό τρόπο το συντομότερο δυνατόν στα "νωμένα Έθνη προκειμένου να επιτραπεί η ταχεία ανάπτυξη της υβριδικής δύναμης που είναι προφανώς απαραίτητη για να βελτιωθεί κάπως η κατάσταση των ανθρώπων στο Νταρφούρ.
<P>
Κύριε Cornillet, πρέπει να σας πω ότι συμφωνώ απόλυτα με την ομιλία σας σχετικά με το διεθνές ανθρωπιστικό δίκαιο. Όπως γνωρίζετε, χθες, για παράδειγμα, συναντήθηκα με όλους τους φορείς εταίρους της ECHO. Ήταν πολλοί αριθμητικά, και συζήτησα αυτό το πρόβλημα του διεθνούς ανθρωπιστικού δικαίου. Έθεσα την πρόταση που μου είχατε αναφέρει, και συμφωνήσαμε να οργανώσουμε μια μεγάλη διάσκεψη τον Απρίλιο ή τον Μάιο σχετικά με το θέμα αυτό. Τους είπα επίσης, παρόλο που δεν έχω την αρμοδιότητα να απευθύνω προσκλήσεις, ότι θα προσκαλούσα το Ευρωπαϊκό Κοινοβούλιο και τα εθνικά κοινοβούλια να παρευρεθούν σε αυτήν τη διάσκεψη, αν αυτό είναι δυνατόν και αν το Κοινοβούλιο ενδιαφέρεται για μια τέτοια πρόταση, επειδή είναι αλήθεια ότι καθημερινά παρατηρώ την αυξανόμενη αδιαφορία με την οποία αντιμετωπίζεται ο σεβασμός για το διεθνές ανθρωπιστικό δίκαιο, και πρόκειται για κάτι εξαιρετικά σοβαρό. Σε τέτοιο βαθμό, μάλιστα, που ενώ ήμουν εκεί, συνομίλησα με το άτομο που είναι αρμόδιο για την παροχή πρόσβασης στις ανθρωπιστικές ομάδες. Του είπα: "αλλά δεν σέβεστε καθόλου το διεθνές ανθρωπιστικό δίκαιο", και είπε: "αλλά πρέπει να κατανοήσετε ότι διεξάγεται πόλεμος". Είναι προφανώς πολύ συγκλονιστικό να το ακούει κανείς αυτό, επειδή αυτή η στάση αντιβαίνει στην ίδια την ουσία, στις ίδιες τις αρχές του διεθνούς ανθρωπιστικού δικαίου. Θα προχωρήσουμε, συνεπώς, όσον αφορά αυτό το θέμα, πιστέψτε με.
<P>
Σχετικά με το θέμα των πυρηνικών, κυρία Isler Béguin, πρέπει να πω ότι είναι πολύ καλή ερώτηση που πράγματι ελκύει την προσοχή μου. Πρέπει απλώς να γνωρίζετε ότι αυτό ζητήθηκε από τους αφρικανούς εταίρους μας, νομίζω πιο πιθανόν επειδή είναι θέμα αρχών και όχι πραγματικό ζήτημα. Ειδάλλως, συμφωνώ πράγματι με τις ανησυχίες σας. Τους ζητήσαμε πρώτα από όλα να συζητήσουν για τη μη διάδοση των όπλων μαζικής καταστροφής και είπαν: "εντάξει, μπορούμε να συζητήσουμε για αυτό, αλλά τότε δεν υπάρχει λόγος να μην συζητήσουμε για τις μη στρατιωτικές εφαρμογές της πυρηνικής ενέργειας". Λοιπόν, όλα αυτά περιλαμβάνονται στο τρέχον κλίμα. Όπως και εσείς, εκφράζω τη λύπη μου για αυτό, αλλά πράγματι το ζήτησαν, και δεν μπορούμε να αρνηθούμε να συζητήσουμε για αυτό με τους εταίρους μας. Έγινε επίσης σε πολύ ήπιους τόνους, και κανείς δεν μιλάει για την ανάπτυξη ενός πυρηνικού τομέα στην Αφρική. Συμφωνήσαμε να συζητήσουμε για πυρηνικά θέματα και δεχθήκαμε ότι πρόκειται για ένα θέμα που πρέπει να συζητηθεί μεταξύ μας, επειδή κατέστη σαφές εξ αρχής ότι κανένα θέμα δεν ήταν ταμπού. Συνεπώς, θεωρώ ότι πρέπει να είμαστε συνεπείς.
<P>
Υπάρχουν άλλα δύο θέματα για τα οποία θέλω να κάνω ορισμένες παρατηρήσεις, και στη συνέχεια θα ολοκληρώσω μιλώντας σχετικά με τις ΣΟΕΣ. Νομίζω ότι η κ. Zimmer ήταν αυτή που είπε ότι υπάρχει ιδιαίτερο ενδιαφέρον για οτιδήποτε μπορεί να αξιοποιηθεί από τους μεγαλύτερους ευρωπαίους επενδυτές. Θα επιστρέψω σε αυτό όταν μιλήσω σχετικά με τις ΣΟΕΣ, αλλά προφανώς δεν συμφωνώ με αυτό το επιχείρημα. Μπορείτε να με κρατήσετε εδώ για άλλες δύο εβδομάδες, μέρα και νύκτα, και δεν θα δεχθώ κριτική. Δεν θα την δεχθώ για έναν πολύ απλό λόγο. Έχω παρευρεθεί σε αυτές τις διαπραγματεύσεις εδώ και αρκετούς μήνες, παρόλο που πρέπει να πω ότι δεν διαπραγματεύομαι, αλλά παρευρίσκομαι πράγματι στις διαπραγματεύσεις. Σε καμία χρονική στιγμή δεν είχα την εντύπωση ότι ο τελικός στόχος ήταν να βοηθηθεί είτε η ευρωπαϊκή οικονομία είτε οι ευρωπαϊκές επιχειρήσεις. Όσοι ισχυρίζονται κάτι τέτοιο, θεωρώ, κάνουν λάθος ή έχουν παραπληροφορηθεί ή το κάνουν με κακή πίστη. Νομίζω ότι έχουν παραπληροφορηθεί, επειδή κανείς δεν ενεργεί ποτέ με κακή πίστη. Νομίζω, ωστόσο, ότι σε σχέση με αυτό το θέμα οι παρατηρήσεις είναι άκρως αδικαιολόγητες.
<P>
Τώρα έρχομαι στο θέμα των συμφωνιών οικονομικής εταιρικής σχέσης. Σχετικά με το θέμα των ενδιάμεσων συμφωνιών, θέλω να ρωτήσω: ποιοι είναι οι στόχοι τους; Επινοήθηκαν για να στηρίξουν τις ευρωπαϊκές επιχειρήσεις; Καθόλου: ο στόχος είναι ουσιαστικά η παροχή προστασίας προς τις χώρες με μεσαία εισοδήματα που διαφορετικά, όπως γνωρίζετε πολύ καλά, εμπίπτουν σε ένα σύστημα γενικευμένων προτιμήσεων. Αυτό παρέχει προφανώς πολύ λιγότερα πλεονεκτήματα από ό,τι το σύστημα που λειτουργεί επί του παρόντος, που ισοδυναμεί με το σύστημα για τις λιγότερο ανεπτυγμένες χώρες (ΛΑΧ), με άλλα λόγια, όλα εκτός από όπλα. Συνεπώς, αν στο τέλος του τρέχοντος έτους, παρά την καλή μου θέληση, οι ενδιαφερόμενες χώρες δεν έχουν άλλη συμφωνία που να τους εξασφαλίζει ισότιμους όρους όπως συνέβαινε έως σήμερα, ασφαλώς θα χάσουν αγορές, και έχω ήδη αναφέρει το παράδειγμα της Ακτής Ελεφαντοστού. Αυτή η άλλη συμφωνία είναι η ενδιάμεση συμφωνία. Με ποιους έχουμε συνάψει αυτές τις ενδιάμεσες συμφωνίες; Στις περισσότερες περιπτώσεις, τις έχουμε συνάψει με χώρες με μεσαία εισοδήματα που διαφορετικά θα λειτουργούσαν με πολύ λιγότερο ευνοϊκό σύστημα από ό,τι έως σήμερα. Αυτό έγινε προκειμένου να προστατευθούν οι επιχειρήσεις μας, να ανοίξουν δίοδοι για τις εταιρείες μας ώστε να εισέλθουν στην Αφρική ή να εισβάλουν στην Αφρική; Όχι, αυτό δεν είναι αλήθεια.
<P>
Τι προτείναμε τότε; Τώρα έρχομαι στο επίκεντρο των συμφωνιών, επειδή η αλήθεια πρέπει να ακουστεί. Είμαι πρόθυμος να σας ακούσω όλους, είμαι πρόθυμος να σας κατανοήσω όλους, και ακόμη είμαι πρόθυμος να συμφωνήσω με ορισμένες παρατηρήσεις και επικρίσεις από το Σώμα. Λοιπόν τότε, τι προτείναμε; Προτείναμε μεταβατικές χρονικές περιόδους μεταξύ 15 και 25 ετών. Ο κ. Wade ισχυρίζεται ότι η αγορά του θα κατακλυστεί από επιδοτούμενα ευρωπαϊκά αγροτικά προϊόντα. Αυτό ακριβώς είναι το επιχείρημά μου. Τα αγροτικά προϊόντα μπορούν να του προσφέρουν προστασία από το 20% που δεν έχει ελευθερωθεί. Δεν καταλαβαίνω τι ακριβώς εννοεί. Επιπλέον, ο κ. Wade δεν επηρεάζεται άμεσα. Είναι αλήθεια ότι έχει το δικαίωμα να μιλά εξ ονόματος ολόκληρης της Αφρικής, αλλά δεν επηρεάζεται επειδή προέρχεται από μια ΛΑΧ και ισχύει το σύστημα "όλα εκτός από όπλα". Ο κ. Μπέκι, τον οποίο θαυμάζω πολύ και με τον οποίο έχω πράγματι καλές σχέσεις, αρέσκεται να αποδοκιμάζει τις ΣΟΕΣ, αλλά αυτό είναι εύκολο. Έχει συνάψει μια ειδική συνθήκη σύνδεσης μαζί μας. Αυτό σημαίνει ότι μπορούμε να αναρωτηθούμε κατά πόσο αδιαφορεί σχετικά με το να καταστήσει όλες τις άλλες χώρες στην περιοχή ανταγωνιστές του. Δεν μιλώ με κακή πίστη· το μόνο που λέω είναι ότι μπορούμε να του απευθύνουμε αυτό το ερώτημα. Δεν νομίζω ότι ισχύει κάτι τέτοιο, αλλά θα μπορούσαμε να τον ρωτήσουμε.
<P>
Όσον αφορά τον κ. Konaré, τον Πρόεδρο της Επιτροπής της Αφρικανικής Ένωσης, είναι ένας ευφυέστατος δικηγόρος, και η αποστολή του είναι να συγκεντρώνει τις ανησυχίες που εκφράζουν οι άλλοι γύρω του. Όλα αυτά είναι θεμιτά. Ωστόσο, κύριε Hutchinson, όταν μου λέτε "όλοι οι αφρικανοί ηγέτες είπαν ...", αυτό δεν είναι αλήθεια. Δεν είναι αλήθεια για όλους τους αφρικανούς ηγέτες. Είναι αλήθεια ότι μερικοί από αυτούς μας έκαναν ορισμένες ερωτήσεις. Για παράδειγμα: "τι θα συμβεί, κύριε Michel, όταν εξαλειφθούν τα δασμολογικά εμπόδια; Θα χάσουμε προφανώς χρήματα και τρόπους και μεθόδους δημιουργίας εσόδων για τον προϋπολογισμό μας. Πώς θα πληρώνουμε τους δασκάλους, τους αστυνομικούς, τους δημόσιους υπαλλήλους μας κλπ.;", και εμείς απαντήσαμε: "μπορείτε να δημιουργήσετε περιφερειακά ταμεία, και θα συντάξουμε τις επονομαζόμενες συμφωνίες συνεισφοράς, κάτι που συνεπάγεται παροχή χρηματοδοτικών πόρων τουλάχιστον ισοδύναμων με τις καθαρές οικονομικές επιπτώσεις της εξάλειψης των δασμολογικών εμποδίων προκειμένου να αντισταθμιστούν οι απώλειες, και αυτό θα σας παρέχει τα μέσα χρηματοδότησης των κρατικών υπηρεσιών κλπ.".
<P>
Πρόκειται για ένα ασύμμετρο σύστημα, μια μεταβατική περίοδο. Τι άλλα κάναμε; Καταρτίσαμε γενικούς πίνακες με αυτές τις χώρες, μετά από αίτημά τους, δεδομένου ότι οι ίδιες οι χώρες παρείχαν το περιεχόμενο των συμφωνιών. Τι σημαίνει αυτός ο γραφειοκρατικός όρος; Οι γενικοί πίνακες αποτελούν ένα είδος σχεδίου που περιλαμβάνει όλα τα έργα, όλους τους τομείς, την ίδια την ουσία αυτών που θέλουν να δουν ως συνοδευτικά μέτρα που θα συμβαδίζουν με το σταδιακό άνοιγμα των αγορών αν το θελήσουν: μεταφορά τεχνολογίας, αυξημένες ικανότητες, αυξημένη εμπειρογνωμοσύνη, εργασίες σε υποδομές, διασύνδεση ή βελτιωμένη πρόσβαση, όλες αυτές οι πτυχές.
<P>
Συνέταξα επίσης ένα χρηματοδοτικό μνημόνιο ανά περιφερειακή οικονομική κοινότητα. Πρόκειται για ένα είδος δέσμευσης, γραπτώς και με αριθμούς, για τους πόρους που θα διαθέσει σε αυτούς η ΕΕ. Μόνο ένα πράγμα δεν μπορώ να κάνω, και αυτό είναι να τους υποσχεθώ τα χρήματα που υποσχέθηκαν τα κράτη μέλη στο Gleneagles. Υποσχέθηκαν ένα δισεκατομμύριο ευρώ, και τουλάχιστον τα μισά από αυτά προορίζονταν για την Αφρική. Ελπίζω ότι θα ανταποκριθούν σε αυτό. Τα χρήματα αυτά θα παρασχεθούν από το 2010 και προορίζονται ως βοήθεια για το εμπόριο. Είναι, συνεπώς, επιπλέον χρήματα. Έχουμε διπλασιάσει τα περιφερειακά κονδύλια που ανέφερα προηγουμένως. Όλα είναι υπό συζήτηση.
<P>
Πρέπει να ομολογήσω ότι η μεγάλη μου ανησυχία είναι η "οικονομική ολοκλήρωση", επειδή θεωρώ ότι σε σχέση με την "αναπτυξιακή" πτυχή, η "οικονομική ολοκλήρωση" είναι αυτό που αρχικά θα τους επιτρέψει να δημιουργήσουν πλούτο, πλούτο τον οποίο μπορούν προφανώς να αξιοποιήσουν για κοινωνικές υπηρεσίες και για να αναδιανείμουν την ευημερία μεταξύ των λαών τους. Είναι αλήθεια ότι έχουν πραγματοποιήσει ελάχιστη πρόοδο ως προς αυτό, για τον λόγο που ανέφερα προηγουμένως.
<P>
Θα συζητήσουμε, συνεπώς, πιθανόν ολόκληρο το επόμενο έτος, αυτό το θέμα των περιφερειακών ΣΟΕΣ προκειμένου να δημιουργήσουμε, να διατηρήσουμε και να εδραιώσουμε αυτήν τη διάσταση της οικονομικής ολοκλήρωσης. Το παραδέχομαι, συνεπώς, αλλά αυτό θα συμβεί μόνο αφού τα προσφέρουμε όλα ... Υπήρξε θετική ανταπόκριση σε όλα όσα μας ζήτησαν. Αυτό ήταν αλήθεια στον οικονομικό τομέα, ή σε κάθε περίπτωση στο πλαίσιο των δημοσιονομικών περιορισμών, και επίσης σε σχέση με τα τεχνικο-νομικά θέματα, τα θεσμικά και ακόμη και τα πολιτικά θέματα. Είναι επίσης αλήθεια ότι, όταν θα πρέπει να διαπραγματευτούμε το 2008 σε μια προσπάθεια να διασφαλίσουμε αυτήν την περιφερειακή ολοκλήρωση, πρέπει να είμαστε εξαιρετικά πειστικοί, και πρέπει φυσικά να έχουμε επιχειρήματα. Μην ανησυχείτε, θα εκφράσουν τις απόψεις τους, και εμείς θα τους ακούσουμε ... Θα καταβάλω, ασφαλώς, κάθε προσπάθεια προκειμένου να ανταποκριθώ στις ανησυχίες τους, στις αβεβαιότητες και στα ερωτήματά τους, ώστε να μπορέσουμε συγκεκριμένα να τους καθησυχάσουμε. Πρέπει να σας πω, ωστόσο, ότι πέρα από αυτό το πρόσθετο ποσό του ενός δισεκατομμυρίου ευρώ, τα μισά από τα οποία πρέπει να κατανεμηθούν στην Αφρική, δεν έχω περισσότερα επιχειρήματα. Θα δούμε τι θα προκύψει από αυτό.
<P>
Με θίγει, ωστόσο, που ακούω ότι εκβιάζουμε τους εταίρους μας. Δεν εκβιάσαμε ποτέ τους εταίρους μας για τον απλό λόγο ότι δεν είχαμε την ικανότητα να τους εκβιάσουμε. Πρώτα από όλα, δεν θα ήθελα να το κάνω αυτό. Δεν μπορούμε απλώς να αναγκάζουμε τους εταίρους μας να υπογράφουν συμφωνίες. Με συγχωρείτε, αλλά αυτό απλοποιεί υπερβολικά τα πράγματα. Μπορώ να δω το αποτέλεσμα. Θέλω ακόμη να σας ενημερώσω σχετικά με την τρέχουσα κατάσταση των χωρών που έχουν υπογράψει, για να σας δείξω ότι υπάρχουν πολύ περισσότερες χώρες από ό,τι νομίζετε που έχουν υπογράψει και έχουν κατανοήσει τον μηχανισμό.
<P>
Το τελευταίο θέμα για να ολοκληρώσω αφορά τις ΛΑΧ που τώρα επωφελούνται από το "όλα εκτός από όπλα" και, συνεπώς, έχουν πλήρη και απεριόριστη πρόσβαση στις αγορές μας. Στην περίπτωση αυτή, ερωτήθηκα τι θα μπορούσαν να χάσουν. Δεν χάνουν, στην πραγματικότητα, τίποτε απολύτως, αλλά αποκτούν τη δυνατότητα να επωφεληθούν από ιδιαίτερα γενναιόδωρους κανόνες προέλευσης. Ποιοι είναι αυτοί οι ιδιαίτερα γενναιόδωροι κανόνες προέλευσης; Επί του παρόντος, προκειμένου ένα προϊόν να θεωρηθεί ότι προέρχεται από ένα κράτος εταίρο, το εμπόρευμα πρέπει να έχει υποστεί τουλάχιστον δύο μεταποιήσεις. Από τώρα και στο εξής θα αρκεί μία μεταποίηση. Για παράδειγμα, στην περίπτωση των αλιευμάτων που προέρχονται από τα ύδατά τους αλλά εισάγονται εδώ, αυτό θα είναι αρκετό. Αυτό θα υπολογίζεται ως μία μεταποίηση, και συνεπώς μπορούν να εισέρχονται στις αγορές μας χωρίς ποσοστώσεις και χωρίς δασμούς. Αυτή, λοιπόν, είναι η μεγάλη διαφορά. Υπάρχουν σημαντικές δυνατότητες για ευκαιρίες τις οποίες τώρα στερούνται.
<P>
Ήθελα να σας τα πω όλα αυτά, και είμαι προφανώς πρόθυμος να το επαναλάβουμε όποτε το επιθυμείτε. Κάντε μου ερωτήσεις ή στείλτε μου ερωτήσεις γραπτώς. Υπόσχομαι ότι θα προσπαθήσω να σας απαντήσω ειλικρινά και ολοκληρωμένα. Αν έχετε την εντύπωση ότι η απάντησή μου σε μία από τις ερωτήσεις σας δεν είναι αρκετά καλή ή είναι λανθασμένη, θα χαρώ να το παραδεχθώ και θα επανορθώσω, γι' αυτό μπορείτε να είστε βέβαιοι. Έως τώρα έχω ακούσει όλες τις ερωτήσεις, έχω ελέγξει όλες τις ερωτήσεις και έχω συμμετάσχει σε μεγάλο βαθμό. Δεν έχω ακούσει έως τώρα ερώτηση που δεν έλαβε μια ακριβή, συγκεκριμένη και ειλικρινή απάντηση.
<SPEAKER ID="295" NAME="Πρόεδρος">
" συζήτησε έληξε.
<P>
Γραπτές δηλώσεις (άρθρο 142)
<SPEAKER ID="296" NAME="John Attard-Montalto  " AFFILIATION="PSE">
γραπτώς. - (EN) " σύνοδος κορυφής μεταξύ των ευρωπαϊκών και των αφρικανικών χωρών έλαβε χώρα στις 8 και 9 Δεκεμβρίου στη Λισαβόνα της Πορτογαλίας. Παρευρέθηκαν περισσότεροι από 70 αρχηγοί κρατών και κυβερνήσεων.
<P>
" συνεισφορά της Μάλτας εστίασε στο θέμα της παράνομης μετανάστευσης.
<P>
Είναι προς το συμφέρον της Μάλτας να θεωρηθεί η Αφρική ευθύνη της Ευρώπης. " βοήθεια που παρέχεται και οι επενδύσεις που πραγματοποιούνται στην Αφρική θα συνεπάγονται ότι λιγότεροι άνθρωποι από την ήπειρο αυτή θα αναγκάζονται να φεύγουν από τη χώρα τους για μια καλύτερη ζωή. " πλειονότητα των παράνομων μεταναστών που καταφθάνουν στη Μάλτα προέρχονται από την υποσαχάρια Αφρική και είναι οικονομικοί μετανάστες. " κατάσταση, ωστόσο, θα μπορούσε να επιδεινωθεί όταν οι γενικές προτιμησιακές εμπορικές συμφωνίες λήξουν στις 31 Δεκεμβρίου 2007.
<P>
Οι περισσότερες αφρικανικές χώρες έχουν απορρίψει την πρόταση των συμφωνιών "ειδικής εταιρικής σχέσης". Μόνο το ένα πέμπτο έχει υπογράψει ενδιάμεσες συμφωνίες. Ακόμη και αν η ημερομηνία λήξης παραταθεί, είναι προς το συμφέρον όλων των χωρών να υπογράψουν ενδιάμεσες συμφωνίες προκειμένου να απορροφηθούν οι αρνητικές οικονομικές επιπτώσεις έπειτα από τη λήξη των "προτιμησιακών συμφωνιών".
<P>
Άλλοι παράνομοι μετανάστες που έρχονται στη Μάλτα είναι πολιτικοί πρόσφυγες. Το γεγονός ότι τα θέματα των ανθρωπίνων δικαιωμάτων στο Νταρφούρ και στη Ζιμπάμπουε παραλείφθηκαν από την αρχική ατζέντα δεν προμηνύεται καλό για όσους στερούνται τα δικαιώματά τους οι οποίοι εξακολουθούν να υποφέρουν στη σιωπή.
<SPEAKER ID="297" NAME="Richard Corbett  " AFFILIATION="PSE">
γραπτώς. - (EN) Το Ευρωπαϊκό Συμβούλιο πρέπει να στρέψει την προσοχή του στη Βιρμανία, όπου η κατάσταση εκεί παραμένει απελπιστική.
<P>
Οι κυρώσεις της ΕΕ, που αποφασίστηκαν στις 15 Οκτωβρίου, στοχεύουν στους ηγέτες του καθεστώτος, στους υποστηρικτές τους και σε εκείνους που επωφελούνται από τις πολιτικές τους, συμπεριλαμβανομένων των εμπορικών κυρώσεων στους τομείς -ξυλεία, ορυκτά, μέταλλα, πολύτιμες πέτρες- από τους οποίους το καθεστώς αντλεί τα περισσότερα έσοδά του.
<P>
Αλλά είναι αρκετό αυτό; Το Ευρωπαϊκό Συμβούλιο πρέπει να αξιολογήσει την κατάσταση και να διαπιστώσει ποια περαιτέρω μέτρα μπορεί να λάβει η ΕΕ προκειμένου να επιφέρει πραγματική αλλαγή στη Βιρμανία. Είναι καιρός να εφαρμόσουμε περαιτέρω περιοριστικά μέτρα - συμπεριλαμβανομένης της απαγόρευσης νέων επενδύσεων.
<SPEAKER ID="298" NAME="Pedro Guerreiro  " LANGUAGE="PT">
Παρόλο που είναι πολύ νωρίς για να διαπιστώσουμε τις πραγματικές επιπτώσεις των αποφάσεων που ελήφθησαν στη σύνοδο κορυφής ΕΕ-Αφρικής, και παρά τις ορισμένες αντιφάσεις, η απόρριψη των συμφωνιών ελευθέρων συναλλαγών της ΕΕ (που είναι γνωστές ως "συμφωνίες οικονομικής εταιρικής σχέσης") από τις αφρικανικές χώρες πρέπει να επικροτηθεί.
<P>
Κατά ειρωνικό τρόπο, αυτή η απόρριψη -παρά την απαράδεκτη πίεση και τον εκβιασμό της ΕΕ- των εν λόγω "συμφωνιών οικονομικής εταιρικής σχέσης" από τις αφρικανικές χώρες αποτελεί ένα πραγματικό παράδειγμα αυτού που είναι, τελικά, η περιβόητη "χρηστή διακυβέρνηση" που τόσο εξυμνείται από την ΕΕ. Με άλλα λόγια, αποτελεί την ανάληψη και την υπεράσπιση από μια χώρα του ελέγχου της οικονομίας της.
<P>
Κατά τη γνώμη μας, η αποτελεσματική συνεργασία για την ανάπτυξη απαιτεί τον σεβασμό για την εθνική κυριαρχία, για την πολιτική και την οικονομική ανεξαρτησία και για το δικαίωμα όλων των λαών να αποφασίζουν για το παρόν και το μέλλον τους και να καθορίζουν και να οικοδομούν τη χώρα τους και το αναπτυξιακό τους σχέδιο. Μια τέτοια συνεργασία δεν είναι συμβατή με τους λίγο-πολύ κρυφούς στόχους και τις ιδέες παρέμβασης, εκμετάλλευσης, διαρπαγής των πόρων και πολιτικού και οικονομικού ελέγχου.
<P>
Έχει ειπωθεί ότι η σύνοδος κορυφής ΕΕ-Αφρικής θα γυρίσει μια "νέα σελίδα". Από την πλευρά μας, θα συνεχίσουμε να μιλάμε ανοικτά ώστε οι νεοαποικιακές φιλοδοξίες της ΕΕ και των μεγάλων πολυεθνικών της να μην (ξανα)γραφθούν σε αυτήν τη σελίδα.

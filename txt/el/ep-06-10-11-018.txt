<CHAPTER ID="018">
Παρεμβάσεις διάρκειας ενός λεπτού (Άρθρο 144 του Κανονισμού) 
<SPEAKER ID="177" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="178" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, εδώ και αρκετούς μήνες, οι πολωνοί αγρότες και εξαγωγείς γεωργικών προϊόντων δεν μπορούν να εξάγουν τα προϊόντα τους στη Ρωσική Ομοσπονδία. Φέτος τον Μάρτιο η Ουκρανία έγινε η τελευταία χώρα που απαγόρευσε την εισαγωγή κρέατος και προϊόντων κρέατος από την Πολωνία. " απόφαση λήφθηκε χωρίς να δοθούν εύλογοι λόγοι γι' αυτή. Προκαλεί έκπληξη το γεγονός ότι οι συνομιλίες ανάμεσα στην Ευρωπαϊκή Ένωση και τη Ρωσική Ομοσπονδία δεν απέδωσαν αποτελέσματα. Ίσως η Ευρωπαϊκή Επιτροπή δεν προσδίδει τη δέουσα σημασία σε θέματα εμπορίου ανάμεσα στην Πολωνία και στη Ρωσία και δίνει προτεραιότητα σε άλλα συμφέροντα της Ευρωπαϊκής Ένωσης και άλλων χωρών. Για τον λόγο αυτόν, ζητώ ξανά από την Ευρωπαϊκή Επιτροπή να κάνει ό,τι μπορεί για την άρση της απαγόρευσης των εξαγωγών πολωνικών γεωργικών προϊόντων στην Ουκρανία και στη Ρωσία. Αυτό το πρόβλημα εμπίπτει στην αρμοδιότητα της Ευρωπαϊκής Επιτροπής και ανήκει επίσης στο πεδίο εφαρμογής της ευθύνης της.
<SPEAKER ID="179" NAME="Mario Borghezio" AFFILIATION="NI">
(IT) Κύριε Πρόεδρε, κυρίες και κύριοι, πριν από λίγες ώρες ένα δικτυακός τόπος συνδεδεμένος με την Αλ Κάιντα κήρυξε ιερό πόλεμο μέσω του Διαδικτύου, καλώντας όλους τους μουσουλμάνους "χάκερς" του κόσμου να βομβαρδίσουν τους χριστιανικούς δικτυακούς τόπους και προπαντός τον δικτυακό τόπο του Βατικανού. Πρόκειται, κατά την άποψή μου, για ένα εξαιρετικά σοβαρό γεγονός που πλήττει τη θεμελιώδη αρχή της θρησκευτικής ελευθερίας.
<P>
Όταν πλήττεται -και μάλιστα στο ανώτατο επίπεδο- η ελευθερία επαφής με τους ανθρώπους διαμέσου των μέσων επικοινωνίας, όταν μπαίνει στο στόχαστρο μια θρησκεία, και μάλιστα ένα ολόκληρο σύστημα πίστης, πλήττεται μία από τις θεμελιώδεις αξίες της Ευρωπαϊκής Ένωσης, που είναι η αρχή της θρησκευτικής ελευθερίας. " Ευρώπη δεν μπορεί να σιωπήσει. Είμαστε ενώπιον μιας κλιμάκωσης μέτρων και πρωτοβουλιών με στόχο τις θεμελιώδεις αρχές της ελευθερίας μας. Πρέπει να αμυνθούμε έναντι αυτής της επίθεσης και αυτής της κλιμάκωσης του ολοκληρωτισμού από τον ισλαμικό εξτρεμιστικό φονταμενταλισμό.
<SPEAKER ID="180" NAME="Katalin Lévai" AFFILIATION="PSE">
(HU) Αισθάνομαι ότι, ως βουλευτής από την Ουγγαρία, θα πρέπει να ανταποκριθώ στο ξαφνικό διεθνές ενδιαφέρον που προσελκύει η πατρίδα μου.
<P>
Εκτιμώ ότι επικρατεί μεγάλη και περιττή ανησυχία στο Ευρωπαϊκό Κοινοβούλιο σχετικά με τους εσωτερικούς πολιτικούς αγώνες και οι ούγγροι συνάδελφοί μου στην αντιπολίτευση έφεραν μια ατμόσφαιρα πολιτικής Ψυχρού Πολέμου στο Κοινοβούλιο. Δεν λάβαμε την εντολή μας για να μεταφέρουμε τις συγκρούσεις μεταξύ των κομμάτων μας στην ευρωπαϊκή πολιτική σκηνή, καθώς αυτό συμβάλει μόνο στην αύξηση της απόστασης ανάμεσα στα ευρωπαϊκά θεσμικά όργανα και στους πολίτες της Ευρωπαϊκής Ένωσης. Δεν συμφέρει κανέναν η παρουσίαση μιας προκατειλημμένης εικόνας της Ουγγαρίας και η καταστροφή της θετικής εικόνας της χώρας, την οποία εργαστήκαμε τόσο σκληρά για να δημιουργήσουμε.
<P>
Προκειμένου να αποκατασταθεί η μειωμένη εμπιστοσύνη στην ΕΕ και στα θεσμικά της όργανα, πρέπει να ξεπεράσουμε τις ασήμαντες συγκρούσεις συμφερόντων και να ασχοληθούμε με την πολιτική με ευρωπαϊκό τρόπο για να ανταποκριθούμε στις διόλου ευκαταφρόνητες προκλήσεις που αντιμετωπίζουμε. " περαιτέρω διεύρυνση της Ένωσης, οι παραβιάσεις των ανθρωπίνων δικαιωμάτων, οι αρνητικές επιπτώσεις της παγκοσμιοποίησης και η αποτελεσματική συγκέντρωση και δαπάνη των πόρων της ΕΕ για την ανάπτυξη παραμελημένων περιφερειών είναι λίγες μόνο από αυτές τις προκλήσεις. Έχουμε πολλά να κάνουμε.
<SPEAKER ID="181" NAME="Marco Pannella" AFFILIATION="ALDE">
(IT) Κύριε Πρόεδρε, κυρίες και κύριοι, δεν έχουν περάσει 24 ώρες που γύρισα από τη Μόσχα, όπου για μια στιγμή σκέφθηκα να φορέσω το διακριτικό του ευρωβουλευτή, ενώ βρισκόμουν ανάμεσα στους χιλιάδες ανθρώπους που απέτειναν τον τελευταίο φόρο τιμής στην Anna Politkovskaya. Σκέφθηκα όμως πως, έστω και εάν δεν μπορούσε να το δει, θα ήταν προσβολή για τα μάτια αυτής της γυναίκας να δουν υψωμένο το έμβλημά μας.
<P>
" δημοσιογράφος Anna Politkovskaya μας περιέγραψε αυτά που δεν θελήσατε ούτε να ακούσετε ούτε να δείτε. Στη σελίδα 6 της σημερινής "Le Monde" διαβάζουμε για ανθρώπους που συνελήφθησαν στη Μόσχα γιατί φώναζαν: "Γεωργιανοί, είμαστε στο πλευρό σας"! Γεωργιανοί, και όχι Τσετσένοι. Τα σύμβολα που έφεραν οι συλληφθέντες ανήκουν στο Υπερεθνικό Ριζοσπαστικό Κόμμα. Εμείς, ως ριζοσπάστες και φιλελεύθεροι, φέραμε ενώπιον του Κοινοβουλίου μέλη της εξόριστης τσετσενικής κυβέρνησης, τα οποία ήθελαν να ανακοινώσουν ότι επέλεξαν τη μη βία. Δεν συνέβη τίποτα.
<P>
Κύριε Πρόεδρε, επιτρέψτε μου να υποβάλω μια πρόταση. Ας πάψουμε να αποκαλούμε τα κτήριά μας "Σούμαν" ή "Αντενάουερ" και ας τα ονομάσουμε "Νταλαντιέ" και "Ολενάουερ"! Ας καταργήσουμε αυτά τα ονόματα που δεν έχουμε το δικαίωμα να χρησιμοποιούμε...
<P>
(Ο Πρόεδρος διακόπτει τον ομιλητή)
<SPEAKER ID="182" NAME="Kartika Tamara Liotard" AFFILIATION="GUE/NGL">
(NL) Κύριε Πρόεδρε, θα ήθελα να επιστήσω την προσοχή σας στο σκάνδαλο δηλητηρίασης σχετικά με το Probo Koala στην Ακτή Ελεφαντοστού πριν λίγες εβδομάδες, οι επιπτώσεις του οποίου είναι ακόμα ανυπολόγιστες. Το πλοίο έχει, ή σύντομα θα αποκτήσει, άδεια για να φύγει από την Εσθονία. Υπάρχει ακόμα μεγάλη αβεβαιότητα σχετικά με το τι συνέβη με το δηλητήριο και το πλήρωμα που μολύνθηκε. Ο παρατηρητής μου, ο οποίος μετέβη στην Εσθονία εξ ονόματός μου, συμφωνεί απόλυτα με τον Επίτροπο Δήμα, ότι αυτή είναι μόνο η κορυφή του παγόβουνου. Το δηλητήριο αυτό δεν θα έπρεπε να είχε φύγει ποτέ από την ΕΕ. Πρόκειται για παραβίαση της ευρωπαϊκής και της διεθνούς νομοθεσίας. Καθώς δεν μου επετράπη να μιλήσω με το πλήρωμα του Probo Koala σε πολλές περιπτώσεις, παρά την προηγούμενη άδεια που είχα, μπορώ μόνο να συμπεράνω ότι πολλές αρχές παίζουν ένα πολύ ύπουλο παιχνίδι με τις ανθρώπινες ζωές, ένα παιχνίδι που σε καμία περίπτωση δεν έχει τελειώσει. Το Probo Emoe εμφανίζεται ήδη στον ορίζοντα.
<SPEAKER ID="183" NAME="Kinga Gál" AFFILIATION="PPE-DE">
(HU) Όπως ανέφερα στη συνεδρίαση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων την περασμένη εβδομάδα, το μεγαλύτερο και πιο απτό επίτευγμα του κράτους δικαίου είναι ακριβώς η ελεύθερη άσκηση από τους πολίτες των πολιτικών δικαιωμάτων τους. Αυτά τα δικαιώματα, φυσικά, δεν πρέπει να συγχέονται με απαράδεκτες πράξεις βίας.
<P>
Για τον λόγο αυτόν, θέλω να επιστήσω την προσοχή του Κοινοβουλίου στις έρευνες και στα εγκλήματα που χρήζουν έρευνας, τα οποία έλαβαν χώρα στη Βουδαπέστη τη νύχτα της 19ης-20ής Σεπτεμβρίου και των οποίων οι συνέπειες είναι μέχρι και σήμερα αισθητές, προκαλώντας αμφισβήτηση για την αποτελεσματικότητα του κράτους δικαίου στην Ουγγαρία. Σύμφωνα με καταγγελίες, η αστυνομία άσκησε υπερβολική βία τις εν λόγω δύο ημέρες και έλαβε δυσανάλογα σκληρά μέτρα όχι μόνο εναντίον των διαδηλωτών αλλά και εναντίον νέων ανθρώπων, συμπεριλαμβανομένων πολλών ξένων υπηκόων που κυκλοφορούσαν στους δρόμους. Ανάμεσα σε όσους συνέλαβαν, τιμώρησαν μαζικά και, σε ορισμένες περιπτώσεις, εξακολουθούν να κρατούν ήταν ορισμένα άτομα που δεν είχαν καμία απολύτως εμπλοκή στα βίαια περιστατικά.
<P>
Είναι σημαντικό η άσκηση βίας για τον περιορισμό θεμελιωδών ανθρωπίνων δικαιωμάτων και ειδικά της προσωπικής ελευθερίας -όπως η προκαταρκτική σύλληψη και κράτηση- να χρησιμοποιείται μόνο σε περιπτώσεις όπου υπάρχει απόλυτη βεβαιότητα ότι είναι πραγματικά απαραίτητη.
<SPEAKER ID="184" NAME="Antonio De Blasio" AFFILIATION="PPE-DE">
(HU) Κύριε Πρόεδρε, το ευρωπαϊκό πνεύμα απειλείται στην Ουγγαρία και εμείς απομακρυνόμαστε όλο και περισσότερο από την Ευρώπη. Ο σοσιαλιστής Υπουργός Τοπικής Διοίκησης και Περιφερειακής Ανάπτυξης ανέλαβε μια δέσμευση ενώπιον των συναδέλφων του στον συνασπισμό το περασμένο Σάββατο ότι θα προχωρούσε στις κατάλληλες νομοθετικές τροποποιήσεις προκειμένου να διασφαλίσει ότι, στο μέλλον, τα κονδύλια για την ανάπτυξη από την Ευρωπαϊκή Ένωση θα κατανέμονται βάσει κομματικών πολιτικών κριτηρίων.
<P>
Αν πραγματοποιηθεί αυτό, δεν θα αποφασίζουν πλέον τα εκλεγμένα όργανα σχετικά με τη χρήση των πόρων από τον προϋπολογισμό της ΕΕ, αλλά μάλλον οι κομματικές πολιτικές προθέσεις θα καθορίζουν την πορεία, προσφέροντας έτσι γόνιμο έδαφος για μη διαφανείς, ανεξέλεγκτες δαπάνες. Αυτή η δήλωση θέτει σε κίνδυνο όχι μόνο την αξιοπιστία της Ουγγαρίας στην Ευρωπαϊκή Ένωση, αλλά και την ανάπτυξη ενός ευρωπαϊκού πνεύματος στην Ουγγαρία, το οποίο απαιτεί οι πόροι της ΕΕ να χρησιμοποιηθούν για να ενισχύσουν τη συνοχή και την ενότητα ανάμεσα στον ουγγρικό λαό, με βάση την υλοποίηση των θεμελιωδών αρχών της δημοκρατίας.
<P>
Οι παρατηρήσεις του σοσιαλιστή υπουργού επισημαίνουν αναμφίβολα το γεγονός ότι η χρήση των πόρων της ΕΕ εξυπηρετούν τον στόχο του πλουτισμού της ελίτ του ουγγρικού σοσιαλιστικού κόμματος.
<SPEAKER ID="185" NAME="Gyula Hegyi" AFFILIATION="PSE">
(EN) Κύριε Πρόεδρε, την προηγούμενη Παρασκευή η ουγγρική κυβέρνηση έλαβε με καθαρή πλειοψηφία ψήφο εμπιστοσύνης στο ουγγρικό κοινοβούλιο. Ως αποτέλεσμα, το εθνικό μας νόμισμα έγινε ισχυρότερο, οι οικονομικές προοπτικές είναι καλύτερες και η Ουγγαρία επανήλθε στους κανονικούς της ρυθμούς. Δεν υπάρχει γενική κρίση στη Βουδαπέστη. Μόνο το κόμμα της αξιωματικής αντιπολίτευσης Fidesz βρίσκεται σε κρίση. Οι αιρετοί βουλευτές του εθνικού κοινοβουλίου τέθηκαν επικεφαλής σε αντιδημοκρατικές διαδηλώσεις στους δρόμους αντί να αντιπαρατεθούν με την κυβέρνηση μέσα στο κοινοβούλιο. Εξ όσων γνωρίζω, οι αιρετοί βουλευτές θα πρέπει να εργάζονται στο κοινοβούλιο και όχι στον δρόμο, όπου ακροδεξιά στοιχεία που επίσης διαδήλωναν έβαλαν φωτιά σε κτίριο που στεγάζει έναν τηλεοπτικό σταθμό.
<P>
Θα ήταν πολύ σοφό αν η Ομάδα ΕΛΚ-ΕΔ μπορούσε να πει στους ούγγρους βουλευτές της ότι η κοινοβουλευτική δημοκρατία θα πρέπει να σημαίνει σεβασμό προς το κοινοβούλιο, σεβασμό στις βουλευτικές εκλογές και αυστηρά όρια ανάμεσα στη δημοκρατική πολιτική και στον εξωκοινοβουλευτικό εξτρεμισμό.
<SPEAKER ID="186" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, μια έκθεση για το Ιράκ που δημοσιεύθηκε πρόσφατα από το γραφείο για τα ανθρώπινα δικαιώματα των "νωμένων Εθνών αναφέρει ότι οι σοροί στο νεκροτομείο της Βαγδάτης φέρουν συχνά σημάδια αποτρόπαιων βασανισμών, περιλαμβανομένων εγκαυμάτων από οξύ, βγαλμένων ματιών και δοντιών και πληγών από τρυπάνια και καρφιά. Οργανώσεις ανθρωπίνων δικαιωμάτων έχουν καταγγείλει επανειλημμένα ότι βασανιστήρια λαμβάνουν χώρα και στις φυλακές υπό τη διοίκηση των δυνάμεων των "ΠΑ και της Βρετανίας και του Υπουργείου Δικαιοσύνης και Άμυνας του Ιράκ, καθώς και σε φυλακές που ελέγχονται από διάφορες στρατιωτικές ομάδες. " θέση του γραφείου για τα ανθρώπινα δικαιώματα του Ο"Ε είναι ότι η συχνότητα των βασανιστηρίων στο Ιράκ σήμερα είναι μεγαλύτερη από ό,τι ήταν κατά την περίοδο της κυριαρχίας του τρόμου επί Σαντάμ Χουσεΐν.
<P>
" ΕΕ, και το Κοινοβουλίου ειδικότερα, έχουν υποχρέωση να αντιδράσουν δεόντως σε αυτήν την έκθεση του Ο"Ε. Απευθύνω έκκληση σε εσάς, καθώς και στον Πρόεδρο της Επιτροπής και στη φινλανδική Προεδρία, να κάνετε μια σαφή δήλωση σχετικά με αυτό το θέμα το συντομότερο.
<SPEAKER ID="187" NAME="Bogusław Rogalski" AFFILIATION="IND/DEM">
(PL) Κύριε Πρόεδρε, στην περυσινή εμπιστευτική σύνοδο της Επιτροπής Εξωτερικών Υποθέσεων σχετικά με μια νέα συμφωνία εταιρικής σχέσης με τη Ρωσία, τη ΣΕΣΣ, ο πρόεδρος της επιτροπής, κ. Brok, συμπεριφέρθηκε με σκανδαλώδη τρόπο. Ο κ. Brok αντέδρασε απότομα στην ερώτησή μου προς τον κ. Mingarelli, έργο του οποίου ήταν να βεβαιώσει τα νέα κράτη μέλη ότι η προβλεπόμενη συμφωνία με τη Ρωσία δεν θα επηρέαζε την ενεργειακή τους ασφάλεια και ότι η συμφωνία δεν θα ολοκληρωνόταν με τον τρόπο της συμφωνίας σχετικά με την κατασκευή του βόρειου αγωγού αερίου, με άλλα λόγια ότι δεν θα προστάτευε αποκλειστικά γερμανικά συμφέροντα. Με υψωμένη φωνή απάντησε ότι αυτού του είδους η ερώτηση θα μπορούσε να τεθεί σε μια προεκλογική εκστρατεία στη χώρα του και την απέρριψε χωρίς να δώσει στον ομιλητή την ευκαιρία να απαντήσει. Παραβλέποντας το γεγονός ότι η αντίδραση καθαυτή ήταν αλαζονική και υπεροπτική, ο κ. Brok επέτρεψε την παραβίαση των αρχών της κοινοβουλευτικής δημοκρατίας, η οποία βασίζεται στην πολυφωνία των απόψεων και στην ελευθερία έκφρασης των βουλευτών. Με τη συμπεριφορά του επέδειξε ακραία προκατάληψη στην καθοδήγηση της επιτροπής προς τη διασφάλιση της ιερότητας των γερμανορωσικών σχέσεων.
<P>
Ζητώ από τον Πρόεδρο να απαντήσει σε αυτό και να εξηγήσει τη συμπεριφορά του κ. Brok, ο οποίος έκανε διάκριση εις βάρος βουλευτών από τα νέα κράτη μέλη.
<SPEAKER ID="188" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, το ένα γεγονός διαδέχεται το άλλο. Ωστόσο, παρακολουθούμε σήμερα την κλιμάκωση των παραβιάσεων των κανόνων διεθνούς δικαίου που διαπράχθηκαν από τη Ρωσία εναντίον της Γεωργίας: την παραχώρηση της ρωσικής υπηκοότητας στους πληθυσμούς της νότιας Οσετίας και της Αμπχαζίας, την απόρριψη του σχεδίου ειρήνης που πρότεινε η Γεωργία προκειμένου να καταλαγιάσουν οι συγκρούσεις με τις περιφέρειες που επιθυμούν να αυτονομηθούν και τον αποκλεισμό δύο σημείων συνοριακής διέλευσης. " ένταση οξύνθηκε ακόμη περισσότερο μετά τη σύλληψη ρώσων κατασκόπων στη Γεωργία, με αντίποινα από τη Μόσχα η οποία καταδιώκει τους Γεωργιανούς και επιχειρεί να καταστρέψει οικονομικά τη γείτονα χώρα της, εφαρμόζοντας, μονομερώς, τον αποκλεισμό στις συναλλαγές μεταξύ Ρωσίας και Γεωργίας. Τέλος, υπονοώντας ότι η Ρωσία θα αναγνώριζε τις αυτονομιστικές περιφέρειες, τη νότια Οσετία και την Αμπχαζία, εάν το Κοσσυφοπέδιο κέρδιζε την ανεξαρτησία του, ο κ. Πούτιν καθιστά την επίλυση των συγκρούσεων ακόμη πιο δύσκολη. Ο κατάλογος είναι μεγάλος και οι Γεωργιανοί είναι άκρως εξοργισμένοι.
<P>
Ενώπιον αυτής της κατάστασης στα πρόθυρα της έκρηξης, η Ευρωπαϊκή Ένωση πρέπει να διαδραματίσει έναν αποφασιστικό ρόλο φέρνοντας τις ενεχόμενες πλευρές, και ιδιαίτερα τη Ρωσία επί τη ευκαιρία των διαπραγματεύσεων μεταξύ Ευρωπαϊκής Ένωσης και Ρωσίας, στο τραπέζι των διαπραγματεύσεων προκειμένου να εξευρεθεί μια λύση και να λάβει τέλος αυτή η υφέρπουσα σύγκρουση στον Νότιο Καύκασο. " πολιτική γειτονίας μας το επιτρέπει η στρατιωτική δράση θα αποτελούσε παταγώδη αποτυχία των πολιτικών μας.
<SPEAKER ID="189" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, 10 δισεκατομμύρια ευρώ είναι το ποσόν που απέκρυψε και διέγραψε από τα χρέη της η ιταλική κυβέρνηση κατά την παρουσίαση του ιταλικού προϋπολογισμού για το 2007. Σας ευχαριστώ ειλικρινά που μου δώσατε τον λόγο, για να ενημερώσω κυρίως την Επιτροπή, μέσω του Κοινοβουλίου, ότι από τον προϋπολογισμό που κατέθεσε η ιταλική κυβέρνηση έχουν αφαιρεθεί 10 δισεκατομμύρια ευρώ χρέους.
<P>
Σε ποιους οφείλονται αυτά τα χρήματα; Οφείλονται στους ιταλούς συνταξιούχους που εργάσθηκαν στην Ελβετία και περιμένουν την καταβολή αυτών των 10 δισεκατομμυρίων ευρώ, τα οποία η ιταλική κυβέρνηση δεν έχει κανέναν σκοπό να καταβάλει και -ακόμη χειρότερα- διέγραψε από τον προϋπολογισμό. Κανείς δεν γνωρίζει ότι στον ιταλικό προϋπολογισμό υπάρχει ένα χρέος 10 δισεκατομμυρίων ευρώ. Ελπίζω σήμερα να το μάθουν όλοι.
<SPEAKER ID="190" NAME="Toomas Savi" AFFILIATION="ALDE">
(ET) Κύριε Πρόεδρε, το περασμένο Σάββατο, η Ρωσία έγινε για άλλη μια φορά το σκηνικό μιας πολιτικής δολοφονίας. Τα πρώτα έτη του 21ου αιώνα επέδειξαν σαφώς ότι στη Ρωσία το δικαίωμα έκφρασης της αλήθειας είναι ταμπού για το οποίο οι άνθρωποι πρέπει συχνά να πληρώνουν με το απόλυτο τίμημα - με τη ζωή τους.
<P>
" πολιτική ατιμία έχει γίνει μέρος της καθημερινής ζωής στη Ρωσία και δυστυχώς πρέπει κι εμείς να συμβιβαστούμε με αυτό. Ο αγώνας της Anna Politkovskaya για δημοκρατία, ανθρώπινα δικαιώματα και ελευθερία έκφρασης είναι ό,τι καλύτερο θα μπορούσε να γίνει προς όφελος της αυριανής Ρωσίας και μιας καλύτερης Ευρώπης.
<P>
Κυρίες και κύριοι, πιστεύω ειλικρινά και ελπίζω ότι το Κοινοβούλιο και η άτυπη σύνοδος των αρχηγών κρατών και κυβερνήσεων στο ανεπίσημο δείπνο που θα πραγματοποιηθεί στο Λάχτι, στις 20 Οκτωβρίου, θα καταφέρουν να ασκήσουν επαρκή πίεση στον Πρόεδρο Πούτιν ώστε να διασφαλιστεί ότι θα αποκαλυφθεί η αλήθεια για αυτή την τρομερή αδικία το συντομότερο δυνατόν και ότι όλοι όσοι συμμετείχαν θα οδηγηθούν ενώπιον της δικαιοσύνης.
<SPEAKER ID="191" NAME="Leopold Józef Rutowicz" AFFILIATION="NI">
(PL) Κύριε Πρόεδρε, θα ήθελα να εγείρω το θέμα των λειψυδριών, το οποίο καθίσταται σημαντικό ζήτημα για πολλούς πολίτες της Ευρώπης.
<P>
Το νερό είναι απαραίτητο για τη ζωή και την οικονομική δραστηριότητα. Δυστυχώς, η διαρκής αύξηση της θερμοκρασίας στα 25 κράτη μέλη (κατά 0,2oC σε δέκα χρόνια) και η μείωση της βροχόπτωσης σε πολλές περιοχές έχουν καταστήσει ιδιαίτερα δύσκολη την πρόσβαση σε νερό για πολλούς πολίτες, προκαλώντας ζημιές στη γεωργία και προβλήματα στη βιομηχανία. Το πρόβλημα του νερού επιδεινώνεται ραγδαία, ενώ οι επενδύσεις στην ανανέωση των υδάτινων πόρων και στην προστασία των υδάτων αποτελούν μια μακροπρόθεσμη και δαπανηρή διαδικασία. Αυτό καθιστά αναγκαία την οργάνωση της κατάρτισης και της ανταλλαγής εμπειριών και τη διάδοση των βέλτιστων πρακτικών και μεθόδων για την ορθολογική χρήση του νερού και την προστασία των υδάτων. Οι οικονομικές δραστηριότητες θα πρέπει επίσης να ανακατευθυνθούν προς τον εξορθολογισμό της κατάστασης των υδάτων σε όλους τους τομείς της οικονομίας. Οι λειψυδρίες μπορούν να γίνουν εμπόδιο στη γεωργική παραγωγή και ειδικά στην παραγωγή πρώτων υλών για βιοκαύσιμα, η προμήθεια των οποίων δεν αποτελεί πρόβλημα. " κατάσταση των υδάτων πρέπει να παρακολουθείται διαρκώς και το Κοινοβούλιο πρέπει να τηρείται τακτικά ενήμερο ...
<P>
(Ο Πρόεδρος διακόπτει τον ομιλητή)
<SPEAKER ID="192" NAME="DanutBudreikait" AFFILIATION="ALDE">
- (LT) Κατά τη μετάβασή τους στο Παγκόσμιο Πρωτάθλημα Καλαθοσφαίρισης Γυναικών, οι λιθουανές παίκτριες κατέληξαν στη γαλλική Γουιάνα καθοδόν προς τη Βραζιλία και δεν μπορούσαν να αναχωρήσουν από εκεί για τέσσερις ημέρες. " Βραζιλία αρνούνταν να δεχθεί οποιονδήποτε δεν ήταν εμβολιασμένος κατά του κίτρινου πυρετού.
<P>
Μετά τον εμβολιασμό και τις προφορικές διαβεβαιώσεις του Υπουργού Υγείας της Βραζιλίας ότι δεν θα υπάρξει πρόβλημα, η ομάδα της Λιθουανίας κατάφερε τελικά να φθάσει στην πόλη Μπελέν της Βραζιλίας με ναυλωμένη πτήση. Ωστόσο, υποχρεώθηκαν με αγενή τρόπο να επιστρέψουν στο αεροπλάνο από τους υπαλλήλους της υπηρεσίας μετανάστευσης και στάλθηκαν πίσω στην Καγιέν.
<P>
Μόνο οι λιθουανές παίκτριες δέχθηκαν αυτού του είδους τη μεταχείριση. Άλλες Ευρωπαίες που εμβολιάστηκαν ταυτόχρονα έγιναν δεκτές στη Μπελέν. Οι βραζιλιάνοι υπάλληλοι κατέστησαν σαφές ότι οι γερμανίδες παίκτριες δεν θα αντιμετώπιζαν προβλήματα σε αυτή την περίπτωση.
<P>
Γιατί υφίσταται η Λιθουανία διπλά μέτρα και σταθμά, σαν να μην ήταν κράτος μέλος της Ευρωπαϊκής Ένωσης; Φαίνεται ότι είναι απαραίτητο να κατανείμουμε περισσότερους πόρους για την αύξηση της επίγνωσης σχετικά με τις νέες χώρες της ΕΕ, όχι μόνο στην ΕΕ αλλά και στο εξωτερικό.
<SPEAKER ID="193" NAME="Laima Liucija Andrikien" AFFILIATION="PPE-DE">
- (LT) Μπορεί ένα ποντίκι να φοβίσει πραγματικά έναν ελέφαντα; Έτσι φαίνεται και η τρέχουσα κρίση στις σχέσεις Ρωσίας και Γεωργίας το αποδεικνύει.
<P>
" Ευρωπαϊκή Ένωση έχει επιλογή σχετικά με το πώς θα αντιδράσει σε γεγονότα στην περιοχή της: μπορεί να κάνει απλώς μια δήλωση ή να συμμετάσχει ενεργά στην ειρηνική διευθέτηση αυτής της σύγκρουσης.
<P>
Χαιρετίζω τη συμμετοχή του βέλγου Υπουργού Εξωτερικών, κ. De Gucht, στην παράδοση των ρώσων αξιωματικών στη Ρωσία και τη δήλωσή του εξ ονόματος της ΕΕ. Ωστόσο, αυτό δεν αρκεί.
<P>
Εκτιμώ ότι, αν η Ρωσία εξετάζει το ενδεχόμενο στρατιωτικής δράσης για την επίλυση της σύγκρουσης με τη Γεωργία, η Ευρωπαϊκή Ένωση πρέπει να καταβάλει κάθε προσπάθεια προκειμένου να σταματήσει αμέσως την απέλαση των Γεωργιανών από τη Ρωσία και τη σύνταξη καταλόγων μαθητών από σχολεία της Μόσχας με γεωργιανά επίθετα, καθώς αυτό μας θυμίζει την πολιτική της ναζιστικής Γερμανίας και την απέλαση των πολιτών εβραϊκής εθνικότητας.
<P>
Κατά τη διάρκεια των απελάσεων μετά τη σοβιετική κατοχή, οι γονείς μου μεταφέρθηκαν στη Σιβηρία σε βαγόνια για ζώα. Τώρα τα μέσα μεταφοράς άλλαξαν: οι Γεωργιανοί απελαύνονται από τη Μόσχα με αεροπλάνα που χρησιμοποιούνται για τη μεταφορά εμπορευμάτων. Αυτές οι ενέργειες και αυτή η πολιτική δεν πρέπει να συνεχιστούν.
<SPEAKER ID="194" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, φέτος τον Μάιο εγκρίναμε στη δεύτερη ανάγνωση τον κανονισμό του Ευρωπαϊκού Κοινοβουλίου και του Συμβουλίου σχετικά με τους ισχυρισμούς διατροφής και υγείας που διατυπώνονται στα τρόφιμα, ο οποίος δηλώνει ότι από την 1η Ιανουαρίου 2007 η ευρωπαϊκή νομοθεσία θα καθιστά τους παραγωγούς τροφίμων υπεύθυνους για την αναγραφή ορθών πληροφοριών σχετικά με τις ιδιότητες των τροφίμων στη συσκευασία. Αυτό σημαίνει πρακτικά ότι όλα τα οφέλη των προϊόντων για την υγεία πρέπει να επιβεβαιώνονται από ανεξάρτητα εργαστήρια.
<P>
Δυστυχώς, αυτοί οι κανονισμοί μόνο επιφανειακά θα ωφελήσουν τους καταναλωτές. Επίσης, ο κανονισμός της ΕΕ ενδέχεται να εξαλείψει τα προϊόντα μικρών και μεσαίων επιχειρήσεων, οι οποίες δεν θα μπορούν να επωμιστούν το κόστος δοκιμών ίδιου επιπέδου με τις πλούσιες ευρωπαϊκές εταιρείες. Στην πράξη, οι καταναλωτές θα έχουν όλο και πιο λίγες επιλογές, δεν θα μπορούν να κάνουν ενημερωμένες αγορές και θα εξακολουθούν να μην γνωρίζουν τι πραγματικά αγοράζουν. Ο καταστροφικός μηχανισμός αυτού του ανταγωνισμού μπορεί να περιοριστεί με τη χορήγηση άδειας για το δικαίωμα έκδοσης συμβουλευτικών συμβόλων υγείας και με τη δημιουργία ενός ομοιόμορφου συστήματος αναγνώρισης των υγιεινών προϊόντων. Είναι επίσης ουσιαστικό να παρασχεθεί ειδική στήριξη στις μικρές και μεσαίες επιχειρήσεις, τα προϊόντα των οποίων είναι συχνά υψηλότερης ποιότητας από τα προϊόντα των μεγάλων εταιρειών στην κοινή αγορά μας.
<SPEAKER ID="195" NAME="Andrzej Tomasz Zapałowski" AFFILIATION="IND/DEM">
(PL) Κύριε Πρόεδρε, η Δημοκρατία της Λιθουανίας απέκτησε την ανεξαρτησία της μόλις πριν μια δεκαετία. Αυτό το γεγονός γιορτάστηκε από όλη τη δημοκρατική Ευρώπη. " Λιθουανία αμέσως άρχισε να εισάγει κοινωνικές και οικονομικές μεταρρυθμίσεις, στόχος των οποίων ήταν να εξαλειφθούν τα κατάλοιπα της σοβιετικής κατοχής. Σημαντικό ρόλο στην επίτευξη της ανεξαρτησίας διαδραμάτισε η μεγάλη πολωνική μειονότητα (10% του συνολικού πληθυσμού), η οποία για αιώνες ζούσε στις περιοχές γύρω από την πρωτεύουσα Βίλνιους. Ωστόσο, αν και πέρασαν πολλά χρόνια από το τέλος της σοβιετικής κυριαρχίας, οι αρχές της Λιθουανίας δεν έχουν επιστρέψει ακόμα στους Πολωνούς τις εκτάσεις τους που δημεύθηκαν από τις δυνάμεις κατοχής. Και παρά τις πολυάριθμες συμφωνίες, η Λιθουανία αρνήθηκε να επιτρέψει τη γραφή των πολωνικών ονομάτων με την πολωνική τους μορφή, επιμένοντας να γράφονται στα λιθουανικά. Αυτές οι ενέργειες συνιστούν καταφανή παραβίαση των ευρωπαϊκών κανονισμών σχετικά με τις εθνικές και εθνοτικές μειονότητες στα κράτη μέλη της ΕΕ.
<SPEAKER ID="196" NAME="Oldřich Vlasák" AFFILIATION="PPE-DE">
(CS) Κύριε Πρόεδρε, κυρίες και κύριοι συνάδελφοι, θα ήθελα, αν μου επιτρέπετε, να επιστήσω την προσοχή του Σώματος σε ένα σοβαρό πρόβλημα που αντιμετωπίζει η Τσεχική Δημοκρατία σχετικά με τη χρήση πόρων από τα ταμεία συνοχής για τον εκσυγχρονισμό του τομέα των λυμάτων. Για να εκπληρώσουμε τις υποχρεώσεις μας στο πλαίσιο της οδηγίας για την επεξεργασία των λυμάτων, θα πρέπει να επενδύσουμε πάνω από 4 εκατ. ευρώ μέχρι το 2010, δηλαδή πάνω από το 10% του ετήσιου εθνικού προϋπολογισμού μας. Συμφωνούμε, φυσικά, ότι αυτό δεν μπορεί να γίνει χωρίς κοινοτικές επιχορηγήσεις. Ως εκ τούτου, δεν μπορώ να καταλάβω πώς είναι δυνατόν να υπάρχουν στην Επιτροπή σχέδια που αποσκοπούν στην παροχή καθαρού νερού σε πόλεις της Τσεχίας τα οποία μένουν ανέπαφα εδώ και ενάμιση χρόνο. Πρόκειται για σχέδια που υπέβαλαν οι εταιρείες ύδρευσής μας βάσει ενός λειτουργικού μοντέλου σύμφωνου με την κοινοτική νομοθεσία, ωστόσο οι υπάλληλοι της Επιτροπής, από προσωπική ιδιοτροπία, αρνούνται να τα εγκρίνουν και προσπαθούν αντ' αυτού να υποδείξουν σε εμάς, τους εκλεγμένους αντιπροσώπους αυτών των πόλεων, τι είδους συμβάσεις θα πρέπει να συνάψουμε και πώς θα πρέπει να επιλύσουμε τα προβλήματα του τομέα των υδάτων. Ας μην ξεχνάμε ότι η Τσεχική Δημοκρατία βρίσκεται στην καρδιά της Ευρώπης και ότι οι κύριοι ευρωπαϊκοί ποταμοί πηγάζουν από εκεί και ρέουν στις γειτονικές χώρες. Ως εκ τούτου, αυτό το πρόβλημα δεν είναι μόνο τσεχικό, αλλά και ευρωπαϊκό.
<SPEAKER ID="197" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, είχαμε επισημάνει ότι η δήλωση του Προέδρου της Επιτροπής κ. Barroso πριν από την ψηφοφορία του Ευρωπαϊκού Κοινοβουλίου επί της εκθέσεως Eurlings για την Τουρκία ήταν άκαιρη, καθώς ο Πρόεδρος Barroso επηρέασε την ψηφοφορία με τις αρνητικές του δηλώσεις που είχαν ως στόχο να θέσουν εμπόδια στις προοπτικές ένταξης της Τουρκίας. Επίσης, υπό το πρίσμα των μετέπειτα δηλώσεων των Επιτρόπων Rehn και Verheugen, συμπεραίνει κανείς ότι ο Πρόεδρος Barroso ενήργησε απερίσκεπτα, όχι μόνο σε σχέση με το Κοινοβούλιο, αλλά και με την ίδια την Επιτροπή.
<P>
Εκφράζω αμέριστη υποστήριξη στη δήλωση του Επιτρόπου Verheugen, ο οποίος επιβεβαίωσε τον στόχο της πλήρους ένταξης της Τουρκίας στην Ευρωπαϊκή Ένωση, επισημαίνοντας ότι είναι προς το συμφέρον μας να έχουμε μια Τουρκία συνδεδεμένη με τη Δύση, δηλαδή δημοκρατική και με κράτος δικαίου που σέβεται τα ανθρώπινα δικαιώματα και προστατεύει τα δικαιώματα των μειονοτήτων. Αυτός είναι, κατά την άποψή μου, ένας στόχος από τον οποίο δεν μπορούμε να απομακρυνθούμε: μια Ευρωπαϊκή Ένωση ικανή να προωθεί τη δημοκρατία και το κράτος δικαίου και -επιτρέψτε μου να προσθέσω, κύριε Πρόεδρε- μια Ευρωπαϊκή Ένωση που θα έπρεπε να είχε την τόλμη να στείλει εκπροσώπους του Κοινοβουλίου, της Επιτροπής και του Συμβουλίου στην κηδεία της Anna Politkovskaya, πράγμα που δεν πράξαμε.
<SPEAKER ID="198" NAME="Nils Lundgren" AFFILIATION="IND/DEM">
(SV) Κύριε Πρόεδρε, πρόσφατα ισχυριστήκατε ότι η ιστορική διάσταση που έχει η έδρα της ΕΕ στο Στρασβούργο δεν μπορεί να αντιμετωπιστεί με τον ίδιο τρόπο από ορισμένες βόρειες χώρες που δεν συμμετείχαν στον Β' Παγκόσμιο Πόλεμο. Οι λαοί των βόρειων χωρών δεν υπέφεραν αρκετά κατά τη διάρκεια του Β' Παγκοσμίου Πολέμου ώστε να κατανοούν τη συμβολική αξία της παρουσίας της Ευρωπαϊκού Κοινοβουλίου στο Στρασβούργο. Ως εκ τούτου, οι επικρίσεις των βόρειων χωρών για τη δαπανηρή μετακίνηση του Ευρωπαϊκού Κοινοβουλίου στο Στρασβούργο μπορούν να απορριφθούν.
<P>
" δήλωσή σας ήταν, φυσικά, απολύτως λανθασμένη από ιστορική άποψη -η Φινλανδία, η Νορβηγία και η Δανία συμμετείχαν στον Β' Παγκόσμιο Πόλεμο- αλλά είναι επίσης αξιοσημείωτη και από μια άλλη πλευρά, δηλαδή ότι ο Πρόεδρος του Ευρωπαϊκού Κοινοβουλίου πιστεύει σοβαρά ότι δεν θα πρέπει να ακούμε τις απόψεις σχετικά με τις έδρες του Ευρωπαϊκού Κοινοβουλίου αν αυτές οι απόψεις εκφράζονται από πολίτες και βουλευτές από χώρες που δεν συμμετείχαν στον Β' Παγκόσμιο Πόλεμο. Πρόκειται για μια αλλόκοτη ιδέα, το μόνο αντισταθμιστικό στοιχείο της οποίας είναι ότι, σε αυτή την περίπτωση, δεν χρειάζεται να ακούμε ούτε τον Πρόεδρο, καθώς η Ισπανία ήταν επίσης χώρα που δεν έλαβε μέρος στον Β' Παγκόσμιο Πόλεμο. Αυτό το σκεπτικό είναι παράλογο. Οι λαοί της Ιρλανδίας, της Πορτογαλίας, της Ισπανίας και της Σουηδίας έχουν σήμερα τα ίδια δικαιώματα να ακουστούν στην τρέχουσα συζήτηση όπως και οι πολίτες των άλλων χωρών. Είναι σκανδαλώδες το γεγονός ότι το άτομο στο οποίο έχει ανατεθεί η Προεδρία του Ευρωπαϊκού Κοινοβουλίου έχει τόσο κακή κρίση ώστε να θεωρεί ότι είναι αρμόδιος να μας λέει ποιον θα πρέπει να ακούμε και ποιον θα πρέπει να προσπαθούμε να φιμώσουμε.
<P>
(Ο Πρόεδρος διακόπτει τον ομιλητή)
<SPEAKER ID="199" NAME="Πρόεδρος">
Σας ευχαριστούμε πολύ, κύριε Lundgren. Αναρωτιέμαι αν είχατε τον χρόνο να διαβάσετε την επιστολή που έγραψα σε απάντηση της επιστολής που μου εστάλη από πολλούς βουλευτές και την οποία θα έχετε λάβει. Την έχετε διαβάσει; Αν ναι, δεν καταλαβαίνω την ερώτησή σας. Εξακολουθείτε να λέτε πράγματα που είναι εντελώς λανθασμένα.
<P>
Σε εκείνη την επιστολή εξηγούσα σε όλους τι είπα. Αυτό που είπα δεν έχει καμία σχέση με αυτό που ισχυρίζεστε ότι είπα. Σε εκείνη την επιστολή, εξηγώ σαφώς ότι απλά επεσήμανα πως ορισμένες χώρες μπορεί να επηρεάζονται στις απόψεις τους από το γεγονός ότι, κατά τη διάρκεια της ιστορίας τους, δεν πήραν μέρος στον παγκόσμιο πόλεμο. Αυτό δεν υπαινισσόταν σε καμία περίπτωση ότι ορισμένες χώρες δεν έχουν κανένα δικαίωμα να εκφράζουν γνώμη. Δεν σημαίνει ότι η άποψή τους δεν πρέπει να ακούγεται. Απλά λέω ότι έχουν διαφορετικές απόψεις και ότι ένας από τους λόγους μπορεί να είναι ότι έχουν διαφορετική ιστορία.
<P>
Γιατί λέτε ότι ο Πρόεδρος του Κοινοβουλίου αρνείται σε ορισμένους το δικαίωμα να εκφράσουν την άποψή τους; Νομίζετε ότι είμαι τόσο ανόητος ώστε να αρνηθώ σε οποιονδήποτε ευρωπαίο πολίτη το δικαίωμα να εκφράσει την άποψή του λόγω της ιστορίας της χώρας του;
<P>
Ασφαλώς και έχουν όλοι το δικαίωμα να εκφράζουν τη γνώμη τους. Απλά λέω ότι οι απόψεις μπορεί να διαφέρουν για διαφορετικούς ιστορικούς λόγους. Ειλικρινά, δεν καταλαβαίνω γιατί κάνουμε μια τόσο παράλογη συζήτηση για μια παρερμηνεία των λόγων μου στην οποία εσείς, λυπάμαι που το λέω, επιμένετε.
<SPEAKER ID="200" NAME="Árpád Duka-Zólyomi" AFFILIATION="PPE-DE">
(HU) Είναι λυπηρό το γεγονός ότι το θέμα της σύγκρουσης μεταξύ της Γεωργίας και της Ρωσίας και μια συζήτηση επί αυτών των ιδιαίτερα ανησυχητικών εντάσεων δεν περιλαμβάνεται στην ημερήσια διάταξη. Θα ήταν μια πολύ επίκαιρη στιγμή για αυτή τη συζήτηση.
<P>
Συμβαίνουν πράγματα στον Καύκασο που μπορεί να προκαλούν έκπληξη με μια πρώτη ματιά, αλλά στην πραγματικότητα αποτελούν φυσικές συνέπειες μιάμισης δεκαετίας ρωσο-γεωργιανών σχέσεων. Τα αντίποινα και η τιμωρία μετά την ανακάλυψη μιας ομάδας ρώσων κατασκόπων αντανακλούν μια εχθρική κατάσταση. Είναι απαράδεκτο ότι οι Ρώσοι μπορούν να απελάσουν γεωργιανούς κατοίκους από τη χώρα λόγω της εθνοτικής τους ταυτότητας. Βρισκόμαστε αντιμέτωποι με μια παραβίαση των ανθρωπίνων και πολιτικών δικαιωμάτων και ελευθεριών. Είναι προφανές ότι η Ρωσική Ομοσπονδία δεν μπορεί να δεχθεί ότι έχασε την επιρροή της στη Δημοκρατία της Γεωργίας. Δυσκολεύεται να το δεχθεί, διότι αισθάνεται ότι η ταυτότητά της ως μεγάλη δύναμη απειλείται.
<P>
Το Συμβούλιο, η Επιτροπή και το Κοινοβούλιο έχουν μεγάλη ευθύνη. Πρέπει να παρέμβουν πιο αποφασιστικά και να διαπραγματευτούν με τους Ρώσους. Καταρχάς, πρέπει να καθορίσουμε τι σημαίνει εδαφική ακεραιότητα της Γεωργίας, διότι επί του παρόντος αυτή η έννοια γίνεται κατανοητή με πολλούς τρόπους. Μόνο με ειρηνικά μέσα μπορεί να βρεθεί μια λύση και πρέπει να αποφύγουμε το ξέσπασμα μιας νέας ένοπλης σύγκρουσης στην περιοχή.
<SPEAKER ID="201" NAME="Marian Harkin" AFFILIATION="ALDE">
(EN) Κύριε Πρόεδρε, θα ήθελα να αναφερθώ στην ευρωπαϊκή προοπτική της προτεινόμενης εξαγοράς της Aer Lingus από την Ryanair. Μέχρι πρόσφατα, η Aer Lingus ήταν ο ιρλανδικός εθνικός αερομεταφορέας και ανήκε στο κράτος. Είχε υγιή οικονομική κατάσταση αλλά έπρεπε να αυξήσει τους οικονομικούς πόρους της για να ανανεώσει τον στόλο της. " ιρλανδική κυβέρνηση είπε ότι η ΕΕ δεν θα επέτρεπε καμία κρατική επένδυση στην αεροπορική εταιρεία, κάτι που το ακούω πρώτη φορά. Όπως γνωρίζω, ένα κράτος έχει την ευελιξία να επενδύει σε αεροπορικές εταιρείες αν πράγματι βρίσκονται σε υγιή οικονομική κατάσταση - όπως πράγματι ήταν η Aer Lingus. Πρόκειται για άλλο ένα παράδειγμα της νοοτροπίας "θεωρείστε υπεύθυνες τις Βρυξέλλες", όπου μια εθνική κυβέρνηση μπορεί να αιτιολογήσει τις πράξεις της λέγοντας "η ΕΕ δεν θα το επιτρέψει", ενώ κάτι τέτοιο δεν ισχύει υποχρεωτικά. Ωστόσο, αυτό είναι παλιά ιστορία και τώρα η Aer Lingus αποτελεί στόχο μιας προσφοράς εξαγοράς από τη βασική ανταγωνίστριά της εταιρεία Ryanair.
<P>
Αποτελεί κατά κάποιον τρόπο ειρωνεία ότι αφενός κατηγορούμε την ΕΕ για την τρέχουσα κατάσταση ενώ στην πραγματικότητα δεν φταίει, ενώ αφετέρου θα ζητήσουμε αναμφίβολα από τη ΓΔ Ανταγωνισμού της Επιτροπής να σταματήσει την εξαγορά, να μας σώσει από τις πράξεις μας και να μας προστατεύσει από τις συνέπειες αυτών των πράξεων.
<SPEAKER ID="202" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, θα ήθελα με αυτή την ευκαιρία να χαιρετίσω τους πορτογάλους εργαζόμενους και τη συνομοσπονδία σωματείων τους, την CGT-IN, οι οποίοι θα τηρήσουν μια γενική ημέρα διαμαρτυρίας αύριο, στις 12 Οκτωβρίου, κατά των δεξιών πολιτικών που εφαρμόζονται στην Πορτογαλία. Μεταξύ άλλων θεμάτων, οι πορτογάλοι εργαζόμενοι αγωνίζονται κατά των προτάσεων κοινωνικής ασφάλισης της κυβέρνησης που αποσκοπούν στην αύξηση της ηλικίας συνταξιοδότησης και στη μείωση των συντάξεων· αγωνίζονται για την προστασία και την αύξηση της εσωτερικής βιομηχανίας, για τη δημιουργία θέσεων εργασίας με τα σχετικά δικαιώματα, για την προστασία των δημόσιων υπηρεσιών και της δημόσιας διοίκησης που σκοπό έχει να εξυπηρετεί τους πολίτες· και αγωνίζονται για το δικαίωμα συλλογικών συμβάσεων, για υψηλότερους μισθούς και για τη δίκαιη κατανομή του πλούτου.
<P>
Θέλω να πω μια τελευταία κουβέντα, κύριε Πρόεδρε, σχετικά με την πρόσφατη απόφαση του Ευρωπαϊκού Δικαστηρίου στην υπόθεση Cadman όσον αφορά την άδεια μητρότητας/πατρότητας και τους υπολογισμούς των μισθών. Κατά την άποψή μου, είναι απολύτως απαράδεκτο το γεγονός ότι αυτό μπορεί να θεωρηθεί, και να χρησιμοποιηθεί για να αμφισβητηθεί η αρχή της "ίσης αμοιβής για ίση εργασία", η οποία θεσπίζεται στο άρθρο 59 του Συντάγματος της Δημοκρατίας της Πορτογαλίας.
<SPEAKER ID="203" NAME="Milan Gaľa" AFFILIATION="PPE-DE">
- (SK) Τον περασμένο Ιούνιο η Ευρωπαϊκή Επιτροπή κατάρτισε μια πρόταση που προέβλεπε μείωση στις εκτάσεις που καταλαμβάνουν οι αμπελώνες στην Ευρωπαϊκή Ένωση. Οι απώλειες και οι συνέπειες από αυτή τη μείωση θα αντισταθμιστούν μέσω μιας δέσμης άμεσων γεωργικών πληρωμών συνολικού ύψους 2,4 δισ. ευρώ. Αυτή η πρόταση αφορά σχεδόν το 12% της συνολικής έκτασης των αμπελώνων, με άλλα λόγια περίπου 4 000 εκτάρια που καλλιεργούνται από ενάμιση εκατομμύριο αμπελοκαλλιεργητές. Αυτό το μέτρο θα μπορούσε να υπονομεύσει πλήρως την παραγωγή κρασιού στη Σλοβακία, η οποία σημείωσε σημαντική ανάπτυξη τα τελευταία χρόνια, ειδικά όσον αφορά την ποιότητα του κρασιού. Επιπλέον, έρχεται σε μια εποχή όπου τα σλοβακικά κρασιά καθίστανται όλο και πιο ανταγωνιστικά στις αγορές της Ευρωπαϊκής Ένωσης.
<P>
" πρόταση της Επιτροπής απαγορεύει επίσης τη χρήση προσθήκης ζάχαρης στην παραγωγή συγκεκριμένων τύπων κρασιού, αν και στη χώρα μου αυτή η διαδικασία είναι παραδοσιακή, καθώς τα αμπέλια που καλλιεργούνται στη Σλοβακία χαρακτηρίζονται από υψηλότερη οξύτητα, η οποία είναι συνήθης στην περιοχή. Δεν αμφισβητώ την ανάγκη για μεταρρύθμιση στην ευρωπαϊκή αγορά κρασιού, αλλά πιστεύω ότι θα πρέπει να εξετάσουμε άλλες λύσεις.
<SPEAKER ID="204" NAME="Gerard Batten" AFFILIATION="IND/DEM">
(EN) Κύριε Πρόεδρε, την προσεχή εβδομάδα μια αντιπροσωπεία της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων θα επισκεφθεί την Αλγερία. Ωστόσο, μία από τις αλγερινές απαιτήσεις για τη χορήγηση θεώρησης είναι η απουσία ισραηλινής σφραγίδας θεώρησης διαβατηρίου. Ο κ. Gaubert το επεσήμανε αυτό και ορθώς αισθάνθηκε αποτροπιασμό από αυτόν τον καταφανή αντισημιτισμό. Απαίτησε μια εξήγηση. Το θέμα παραπέμφθηκε σε εσάς, κύριε Πρόεδρε, και σας ζητήθηκε να κάνετε συστάσεις στους Αλγερινούς. Γνωρίζω ότι αρνηθήκατε να το πράξετε, λέγοντας ότι επρόκειτο για θέμα μεμονωμένων βουλευτών. Ο κ. Gaubert ορθώς αρνήθηκε να συμμετάσχει στο ταξίδι.
<P>
Αυτό θέτει δύο σημαντικά ζητήματα. Πρώτον, γιατί η Ευρωπαϊκή Ένωση έχει σχεδόν 1 δισ. ευρώ στην Αλγερία από το 1996 μέχρι σήμερα ενώ αυτή η χώρα εφαρμόζει μια καταφανώς αντισημιτική πολιτική; " ΕΕ θα πρέπει να σταματήσει αυτές τις πληρωμές αμέσως.
<P>
Το δεύτερο θέμα είναι η προφανής παράλειψη καθήκοντος από εσάς, κύριε Πρόεδρε, όταν θα μπορούσατε να είχατε διαμαρτυρηθεί κατά του αντισημιτισμού της Αλγερίας υποστηριζόμενος από τη βαρύνουσα σημασία του αξιώματός σας. Σας παρακαλώ να επανεξετάστε και να διορθώσετε αυτήν την κατάσταση.
<SPEAKER ID="205" NAME="Πρόεδρος">
" αλήθεια είναι ότι δεν ξέρω σε τι αναφέρεστε, κύριε Batten, αλλά είστε ευπρόσδεκτος να διευκρινίσετε αυτό που μου είπατε. Αν είχατε την καλοσύνη να μου δώσετε τις λεπτομέρειες, θα είμαι σε θέση να εξακριβώσω αν ενέργησα σωστά ή όχι και, αν χρειάζεται, να επανορθώσω.
<P>
Είμαι στη διάθεσή σας για να εξηγήσετε περαιτέρω το θέμα που θίξατε.
<SPEAKER ID="206" NAME="Witold Tomczak" AFFILIATION="IND/DEM">
(PL) Κύριε Πρόεδρε, η σημερινή συζήτηση σχετικά με τον τομέα των φρούτων με σαρκώδεις καρπούς δίνει την ελπίδα ότι τα δύο χρόνια προσπαθειών για την αλλαγή της οργάνωσης της αγοράς οπωροκηπευτικών αρχίζουν πλέον να έχουν αποτελέσματα. Δεν είναι περίεργο ότι το κράτος μέλος που προμηθεύει το 90% της κατεψυγμένης φράουλας της ΕΕ έπρεπε να περιμένει τόσον πολύ καιρό για μια απόφαση εισαγωγής προστατευτικών τελωνειακών δασμών; Πολλοί πολωνοί αγρότες υπέστησαν τεράστιες ζημίες τα τελευταία χρόνια περιμένοντας να τεθεί τέλος στο κινεζικό ντάμπινγκ στην αγορά. Κανείς δεν θα τους αποζημιώσει για αυτές τις ζημίες. Αλλά η αγορά οπωροκηπευτικών δεν περιορίζεται μόνο στις φράουλες. Τα 18 βασικά είδη παραγωγής που εισάγονται από τα νέα κράτη μέλη αποτελούν ένα θέμα που ακόμα δεν έχει ρυθμιστεί. Αυτά περιλαμβάνουν πάνω απ' όλα τα μήλα για μαγείρεμα. Οι πολωνοί καλλιεργητές μήλων σύντομα θα διαμαρτύρονται για τις χαμηλές τιμές που προσφέρονται από τη βιομηχανία μεταποίησης.
<P>
Το Κοινοβούλιο αφιέρωσε δύο χρόνια στην προσπάθεια ρύθμισης αυτού του τομέα της αγοράς οπωροκηπευτικών, μέχρι τώρα χωρίς αποτέλεσμα. Αρκεί να πούμε ότι τα μήλα είναι το βασικό φρούτο στην Ευρωπαϊκή Ένωση όσον αφορά τη συγκομιδή (αντιστοιχούν στο 32% όλων των φρούτων που καλλιεργούνται), ενώ η ΕΕ είναι επίσης μεγάλος εισαγωγέας αυτού του φρούτου. Πόσο ακόμα θα πρέπει να περιμένουμε για να ρυθμιστεί αυτό και άλλα τμήματα της αγοράς οπωροκηπευτικών σύμφωνα με τη δέσμευση στο ψήφισμα του Ευρωπαϊκού Κοινοβουλίου σχετικά με την απλοποίηση της κοινής οργάνωσης της αγοράς για τα οπωροκηπευτικά της 11ης Μαΐου 2005; Θα τιμηθεί αυτή η ψηφοφορία από την Ευρωπαϊκή Επιτροπή;
<SPEAKER ID="207" NAME="Πρόεδρος">
Ένα μέλος της γραμματείας θα μιλήσει με τον κ. Batten ώστε να μπορέσει να εξηγήσει το θέμα που έθεσε αναφορικά με τις σχέσεις με την Αλγερία και τη συμμόρφωση του Προέδρου με τα καθήκοντά του.
<P>
Οι παρεμβάσεις ενός λεπτού επί σημαντικών πολιτικών θεμάτων ολοκληρώθηκαν.

<CHAPTER ID="009-02">
2. Ρωσία
<SPEAKER ID="201" NAME="Πρόεδρος">
" ημερήσια διάταξη προβλέπει τη συζήτηση επί πέντε προτάσεων ψηφίσματος σχετικά με συλλήψεις διαδηλωτών μετά τις προεδρικές εκλογές στη Ρωσία.
<SPEAKER ID="202" NAME="Bernd Posselt">
συντάκτης. - (DE) Κύριε Πρόεδρε, στο διάστημα πριν από τη σύνταξη του εν λόγω ψηφίσματος, κάποιοι από εμάς κατηγορηθήκαμε ως εχθροί ή αντίπαλοι της Ρωσίας. Ισχύει ακριβώς το αντίθετο! Είμαστε φίλοι της Ρωσίας, μας απασχολεί η επικράτηση της δημοκρατίας και του κράτους δικαίου στη σημαντική αυτή ευρωπαϊκή χώρα. Διαμαρτυρόμαστε δριμύτατα κατά της φυλάκισης ακτιβιστών της αντιπολίτευσης, οι οποίοι δεν έκαναν τίποτα περισσότερο από το να επιστήσουν την προσοχή σε ένα ζήτημα το οποίο έχει παρατηρηθεί από όλους τους διεθνείς θεσμούς, συγκεκριμένα ότι οι προεδρικές εκλογές στη Ρωσία ήταν εξαιρετικά άδικες.
<P>
Ζητούμε την άμεση απελευθέρωση των ακτιβιστών της αντιπολίτευσης και άλλων, οι οποίοι κρατούνται σε φυλακές και στρατόπεδα εργασίας για μεγάλο χρονικό διάστημα, όπως οι κρατούμενοι Khodorkovsky και Lebedev της λεγόμενης Yukos, και στηρίζω την έκκληση που απηύθυνε η καγκελάριος Merkel για την απελευθέρωση των δύο ανδρών.
<P>
Οφείλουμε, ωστόσο, να ξεκαθαρίσουμε ένα πράγμα. Ο νεοεκλεγείς Πρόεδρος της Ρωσίας έχει τη μοναδική ευκαιρία ενός νέου ξεκινήματος, να βαδίσει προς τη δημοκρατία και το κράτος δικαίου και προς μια λιγότερο εθνικιστική και επιθετική εξωτερική πολιτική. Αυτό σημαίνει, εντούτοις, ότι πρέπει να απαγκιστρωθεί από την Gazprom και να απελευθερωθεί από το σύστημα του Πούτιν· δυστυχώς δεν υπάρχει η παραμικρή ένδειξη για κάτι τέτοιο.
<P>
Επομένως είναι καθήκον μας να εκφράσουμε ειλικρινείς επισημάνσεις. Φίλοι της Ρωσίας δεν είναι αυτοί που, σαν τον πρώην γερμανό καγκελάριο Schröder, πλέκουν το εγκώμιο του συστήματος Πούτιν και επιτρέπουν στον εαυτό τους να εμπλέκονται στην προπαγάνδα και οικονομικά και εθνικιστικά συμφέροντα του συστήματος αυτού· όχι, οι φίλοι της Ρωσίας στηρίζουν τα ανθρώπινα και πολιτικά δικαιώματα του ρωσικού λαού, ο οποίος έχει μια ευκαιρία δημοκρατικής ανάπτυξης.
<P>
Αν παραμείνουμε σιωπηλοί, οι μικροί σπόροι δημοκρατίας και κράτους δικαίου που έσπειρε ο Πρόεδρος Γιέλτσιν και ο Πρόεδρος Πούτιν έθεσε σε κίνδυνο, δεν θα βλαστήσουν ποτέ, και αυτό δεν μπορεί να είναι προς όφελος ούτε της Ευρώπης ούτε του ρωσικού λαού.
<P>
(Χειροκροτήματα)
<SPEAKER ID="203" NAME="Μάριος Ματσάκης">
συντάκτης. - (EN) Κύριε Πρόεδρε, θα μιλήσω βάσει των προσωπικών μου γνώσεων επί του θέματος αυτού.
<P>
Τα τελευταία χρόνια γίνονταν σημαντικές αλλαγές στη Ρωσία, από τον σταλινικό κομμουνισμό έως τις αρχές του φιλελεύθερου καπιταλισμού· από την πυρηνική απειλή του ψυχρού πολέμου έως την έναρξη φιλικού αφοπλισμού και συνομιλιών στρατιωτικής συνεργασίας με τη Δύση. Παράλληλα, έχουν θεσμοθετηθεί πιο δημοκρατικές μεταρρυθμίσεις στη χώρα, και το επίπεδο διαβίωσης του ρωσικού λαού αυξάνεται σταθερά.
<P>
Επιδοκιμάζουμε τις αλλαγές αυτές και πρέπει να τις στηρίξουμε. Δεν χρειάζεται να επικρίνουμε πάντοτε ό,τι άσχημο· μερικές φορές πρέπει να δεχόμαστε και να στηρίζουμε κάτι καλό. Κατ' αυτόν τον τρόπο, δεν θα είμαστε μόνο αντικειμενικοί, αλλά θα ενθαρρύνουμε και αλλαγές προς καλύτερο με ταχύτερους ρυθμούς και σε ευρύτερη έκταση.
<P>
Με αυτές τις σκέψεις και παρατηρώντας τις πρόσφατες προεδρικές εκλογές στη Ρωσία, οφείλουμε να ομολογήσουμε ότι διεξήχθησαν με δημοκρατικότερο τρόπο από ό,τι προηγουμένως, παρότι εξακολουθούσε να υπάρχει το πρόβλημα της άνισης πρόσβασης των υποψηφίων στα μέσα μαζικής ενημέρωσης. Αλλά, για να είμαστε ειλικρινείς, δεν αντιμετωπίζουμε και εμείς το ίδιο πρόβλημα στα κράτη μέλη της ΕΕ; Δυστυχώς, ναι.
<P>
Μετά τις εκλογές, ακολούθησαν διαμαρτυρίες στους δρόμους. Αναφέρθηκε ότι ορισμένες από αυτές τις διαμαρτυρίες αντιμετωπίστηκαν με δυσανάλογη χρήση βίας από τη ρωσική αστυνομία. Μπορούμε να πούμε με ειλικρίνεια ότι οι δικές μας αστυνομικές δυνάμεις στα κράτη μέλη ή στα υποψήφια κράτη μέλη είναι αγγελικές και δεν προβαίνουν μερικές φορές -συχνότερα από όσο θα επιθυμούσαμε- σε δυσανάλογη χρήση βίας;
<P>
Ναι, καταδικάζουμε την άδικη μεταχείριση των υποψηφίων από τα ρωσικά κρατικά μέσα ενημέρωσης, καταδικάζουμε την υπερβολική χρήση βίας από τη ρωσική αστυνομία κατά των διαδηλωτών, αλλά με τον ίδιο ακριβώς τρόπο και με την ίδια ζέση, όπως θα ενεργούσαμε και στην περίπτωση παρόμοιων συμβάντων σε οποιαδήποτε άλλη χώρα ή ένωση χωρών, περιλαμβανομένης της δικής μας.
<SPEAKER ID="204" NAME="Alexandra Dobolyi">
(EN) Κύριε Πρόεδρε, πρέπει να σας απογοητεύσω. Δεν συνέταξα εγώ το εν λόγω ψήφισμα, ούτε η Ομάδα μου το συνυπέγραψε. Ο λόγος για τον οποίο η Ομάδα μου δεν το ψήφισε, ήταν για να αποφύγουμε τη σημερινή συζήτηση. Όχι επειδή πιστεύουμε ότι δεν είναι αναγκαίο να συζητάμε αυτά τα ζητήματα, ούτε επειδή πιστεύουμε ότι δεν υπάρχουν προβλήματα στη Ρωσία, ή επειδή νομίζουμε ότι δεν χρειάζεται να αναφερθούμε στις επιπτώσεις των ρωσικών προεδρικών εκλογών, αλλά κυρίως επειδή πιστεύουμε ακράδαντα ότι, όταν ασχολούμαστε με τη Ρωσία -μια παγκόσμια δύναμη, μέλος του Συμβουλίου Ασφαλείας του Ο"Ε και ένας από τους μεγαλύτερους εταίρους της ΕΕ- είναι αναγκαία εκτενής και καλά προετοιμασμένη συζήτηση στην Ολομέλεια.
<P>
" Ρωσία δεν είναι μόνο κοντινός μας γείτονας αλλά και στρατηγικός εταίρος. Επιθυμούμε τη διεξαγωγή εκτενούς συζήτησης σχετικά με τη σχέση μας, κατά την οποία θα θίξουμε όλα τα σημαντικά ζητήματα, από το εμπόριο ως τις επενδύσεις -που γνωρίζουν μεγάλη άνθηση- και την ενέργεια, τη δημοκρατία και επίσης τα ανθρώπινα δικαιώματα.
<P>
Υπάρχουν πολλές διαφορετικές απόψεις για τη Ρωσία, αλλά πιστεύω πως όλοι συμφωνούν ότι η Ρωσία είναι σημαντικός εταίρος για εμάς για την αντιμετώπιση περιφερειακών συγκρούσεων και παγκόσμιων προκλήσεων, και πρέπει ακόμη να γίνουν πάρα πολλά για την ανάπτυξη του πλήρους δυναμικού της σχέσης μας. Πρέπει να μπορούμε να εξασφαλίσουμε εκτενή ανταλλαγή απόψεων στο Κοινοβούλιο, αλλά και με την Επιτροπή και το Συμβούλιο, όσον αφορά τον τρόπο διαμόρφωσης μιας πραγματιστικής προσέγγισης, συνεργαζόμενοι στα θέματα στα οποία μπορούμε να συνεργαστούμε, και διαφωνώντας στα θέματα στα οποία δεν μπορούμε να συνεργαστούμε.
<P>
Είναι ολοφάνερο ότι δεν είναι δυνατόν ή πρέπον να ασχοληθούμε με αυτό το σημαντικό και σπουδαίο ζήτημα στον διαθέσιμο χρόνο χρήσης των 20 λεπτών ένα απόγευμα Πέμπτης, και αυτός είναι και ο λόγος για τον οποίο η Ομάδα μου δεν μπορεί να στηρίξει το σχέδιο ψηφίσματος και ο λόγος για τον οποίο η Ομάδα θα απόσχει αργότερα από την ψηφοφορία.
<SPEAKER ID="205" NAME="Marcin Libicki">
συντάκτης. - (PL) Κύριε Πρόεδρε, στη Ρωσία διεξήχθησαν νέες εκλογές, και όμως πάλι πολλοί υποψήφιοι αποκλείστηκαν πριν από τη ψηφοφορία. Για άλλη μια φορά ακτιβιστές της αντιπολίτευσης που διαμαρτύρονταν κατά του εκλογικού αποτελέσματος διασκορπίστηκαν με τη βία. Και πάλι η Δύση εκπλήσσεται για τρεις λόγους. Πρώτον, ότι στη Ρωσία υπάρχει έλλειψη σεβασμού των πολιτικών δικαιωμάτων. Δεύτερον, γιατί να καταδιώκεται η αντιπολίτευση, αφού ούτως ή άλλως είναι τόσο ανίσχυρη; Τρίτον, γιατί να καταδιώκεται, αφού, κατά κύριο λόγο, η κοινή γνώμη στηρίζει κάθε κυβερνητική απόφαση;
<P>
Πρέπει να συνειδητοποιήσουμε ότι οποίος συμπεριφέρεται στη Ρωσία και τους Ρώσους σαν μια φυσιολογική κοινωνία και σαν φυσιολογικό πολιτισμένο δυτικό κράτος δεν μπορεί να καταλάβει αυτήν τη χώρα. " ρωσική νοοτροπία είναι τελείως διαφορετική, όπως μπορούν να επιβεβαιώσουν όσοι ήταν πάντοτε γείτονες της Ρωσίας, όπως πολλά έθνη της Κεντρικής και της Ανατολικής Ευρώπης. Γνωρίζουμε πολύ καλά ότι η ρωσική κοινωνία πάντοτε στηρίζει την κυβέρνηση και τις αρχές - είτε με εκλογές είτε χωρίς. Πάντοτε αυτό συνέβαινε στη Ρωσία, έτσι είναι και έτσι θα μείνει.
<P>
Φυσικά, συμφωνώ απολύτως με τον κ. Posselt ότι οι πραγματικοί φίλοι της Ρωσίας πρέπει να κάνουν ό,τι είναι δυνατόν για να αλλάξουν την κατάσταση των πραγμάτων. Αλλά, κατά τη γνώμη μου, τίποτα δεν μπορεί να μας εκπλήξει.
<SPEAKER ID="206" NAME="Jana Hybášková">
εξ ονόματος της Ομάδας PPE-DE. - (EN) Κύριε Πρόεδρε, η Ρωσική Ομοσπονδία είναι μια χώρα με την οποία θέλουμε διακαώς να συνάπτουμε στρατηγικές εταιρικές σχέσεις. Εάν όχι η δημοκρατία, τότε το βασικό σημείο στην περίπτωση αυτή είναι το κράτος δικαίου.
<P>
27 Φεβρουαρίου: ένας ακτιβιστής του συνασπισμού "Άλλη Ρωσία" πήρε εξιτήριο από ένα ψυχιατρικό νοσοκομείο στη ρωσική πόλη Tver. Ο Roman Nikolaychik ήταν θύμα αναγκαστικής ψυχιατρικής νοσηλείας ως μέσου επιβολής ποινής. Άρχισε να του ασκείται περισσότερη πολιτική πίεση, αφότου επιλέχθηκε ως τοπικός υποψήφιος στο ψηφοδέλτιο του συνασπισμού "Άλλη Ρωσία". " Larisa Arap κρατήθηκε για 46 ημέρες μετά τη δημοσίευση ενός επικριτικού άρθρου στο Murmansk Oblast. Ο Artem Basyrov νοσηλεύτηκε πάνω από ένα μήνα στο Mari-El Republic ως υποστηρικτής της "Άλλης Ρωσίας".
<P>
1η Μαρτίου: μια ανοικτή επιστολή προς την Ομοσπονδιακή Υπηρεσία Πληροφοριών της Ρωσίας. "Δημοσιογράφοι και συνάδελφοι της Natalya Morar, ανταποκρίτριας του περιοδικού The New Times, απαιτούμε από την ηγεσία της FSB να δώσει τέλος στην αντισυνταγματική της κράτηση στην τελωνειακή ζώνη του αερολιμένα Domodedovo και να ανοίξει για αυτήν τα ρωσικά σύνορα."
<P>
4 Μαρτίου: χιλιάδες διαδήλωσαν στους δρόμους της Μόσχας και της Αγίας Πετρούπολης. Στη Μόσχα, όπου οι αρχές αρνήθηκαν να χορηγήσουν άδεια συγκέντρωσης, δεκάδες συνελήφθησαν, καθώς η αστυνομία εφόρμησε με γκλομπ κατά του πλήθους. Ο Nikita Belykh, ο επικεφαλής της Ένωσης των Δυνάμεων της Δεξιάς, συνελήφθη από καμουφλαρισμένα στρατεύματα της Μονάδας Ειδικών Δυνάμεων (ΟΜΟΝ). Ο Lev Ponomarev, πρόεδρος του Παν-Ρωσικού κινήματος για τα Ανθρώπινα Δικαιώματα, και ο Denis Bulinov, εκτελεστικός διευθυντής του United Civil Front, ήταν επίσης μεταξύ των συλληφθέντων.
<P>
7 Μαρτίου: φιμώνεται η ελευθερία έκφρασης των δημοσιογράφων κατά τη ρωσική ψηφοφορία. Στη νότια Sakhalin, ένας αντιστράτηγος επιτέθηκε σε ρεπόρτερ της εφημερίδας Yuzhno Sakhalinsk Tvoya Gazeta. Στο Novosibirsk, ο φωτογράφος Yevgeny Ivanov κατηγορήθηκε για "αντίσταση κατά της αρχής" και "μη δήλωση στοιχείων". Στην Αγία Πετρούπολη, μια ρεπόρτερ της Grazhdansky Golos κρατήθηκε στο αστυνομικό τμήμα (militsiya) επειδή "βρισκόταν σε εκλογικό κέντρο μη έχοντας άδεια". " εφημερίδα της διευθύνεται από την Golos, μια ανεξάρτητη ομάδα παρακολούθησης των εκλογών. Ένας ρεπόρτερ της Vpered (Εμπρός), μιας ημερήσιας εφημερίδας από το Khimki στην περιοχή (oblast) της Μόσχας, δέχθηκε επίθεση από αστυνομικούς, όταν προσπάθησε να ρίξει στην κάλπη το ψηφοδέλτιό του.
<P>
Αυτό είναι το κράτος δικαίου;
<SPEAKER ID="207" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, οι συμφωνίες της ΕΕ με τη Ρωσία δεν αφορούν μόνο αυξημένη συνεργασία στους τομείς της οικονομίας, της ασφάλειας και της ενέργειας, αλλά και τον σεβασμό του κράτους δικαίου, της δημοκρατίας και των θεμελιωδών ανθρωπίνων δικαιωμάτων.
<P>
Παρόλα αυτά, στη διάρκεια της προεκλογικής περιόδου, στις αντιπολιτευτικές ομάδες και στους μη κυβερνητικούς οργανισμούς επεβλήθησαν πολύ αυστηρότεροι κανόνες όσον αφορά το δικαίωμα του συνέρχεσθαι και το δικαίωμα συμμετοχής σε ειρηνικές διαδηλώσεις. Επιπλέον, οι κύριες ημερήσιες εφημερίδες και οι ραδιοτηλεοπτικοί σταθμοί τέθηκαν υπό στενό κυβερνητικό έλεγχο. " πορεία που διοργανώθηκε από αντιπολιτευτικά κόμματα στις 3 Μαΐου αρχικά δεν έλαβε έγκριση από τις αρχές της Μόσχας και στη συνέχεια έληξε με τη σύλληψη των συμμετεχόντων, περιλαμβανομένων ηγετών της αντιπολίτευσης. Δυστυχώς, οι πρόσφατες εκλογές έδειξαν ότι η δημοκρατία και ο σεβασμός του κράτους δικαίου έχουν περιορισμένη ισχύ στη Ρωσία. Δεν αναφέρομαι μόνο στη δυσανάλογη χρήση βίας από την αστυνομία στη διάρκεια της διαδήλωσης αλλά και στην εχθρική συμπεριφορά προς την αποστολή παρατηρητών του ΟΑΣΑ.
<P>
" διεθνής κοινότητα έχει το δικαίωμα να προσδοκεί από τον νέο πρόεδρο της Ρωσίας κάτι παραπάνω από επιβεβαίωση ότι η δημοκρατία θα συνεχίσει να οικοδομείται στη μεγαλύτερη χώρα του κόσμου, με συγκεκριμένα μέτρα, όπως αναθεώρηση της κατάστασης των πολιτικών ακτιβιστών που βρίσκονται στη φυλακή εδώ και χρόνια.
<SPEAKER ID="208" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, ούτε η προεκλογική εκστρατεία των ρωσικών προεδρικών εκλογών, ούτε οι ίδιες οι εκλογές συμμορφώνονταν με τους δημοκρατικούς κανόνες. Κατά την ανακοίνωση των υποψηφιοτήτων δεν καταβλήθηκε καν προσπάθεια να τηρηθούν τα προσχήματα. Τα μέσα μαζικής ενημέρωσης βρίσκονταν κάτω από διαρκή πίεση για να μην δημοσιεύσουν πληροφορίες κρίσιμης σημασίας για τον υποψήφιο τον οποίο στήριζε ο εν ενεργεία πρόεδρος. Εμποδιζόταν η πρόσβαση της αντιπολίτευσης στα μέσα μαζικής ενημέρωσης, και η παρατήρηση της διεξαγωγής των εκλογών παρακωλυόταν.
<P>
Δύσκολα μπορεί να το πιστέψει αυτό κανείς, ιδίως αν ληφθεί υπόψη η συμμετοχή της Ρωσίας στο Συμβούλιο της Ευρώπης και οι προηγούμενες δηλώσεις των ρωσικών αρχών περί σεβασμού των ανθρωπίνων δικαιωμάτων. Οφείλω να παραδεχτώ ότι τέτοιου είδους δηλώσεις είναι πειστικές μόνο για όσους δεν γνωρίζουν τη Ρωσία. " καταστρατήγηση των δημοκρατικών αρχών κατά τις εκλογές, συνοδεύτηκε από διαμαρτυρίες, βίαιη καταστολή μιας διαδήλωσης και συλλήψεις διαδηλωτών. Είναι σαφές ότι η Ρωσία παρέκκλινε από τις δημοκρατικές προδιαγραφές. Ζητούμε την ταχεία απελευθέρωση όλων των κρατουμένων συνείδησης.
<SPEAKER ID="209" NAME="Jiří Maštálka">
εξ ονόματος της Ομάδας GUE/NGL. - (CS) Κύριε Πρόεδρε, κυρίες και κύριοι, χαίρομαι που το ζήτημα των εξελίξεων στη Ρωσία ετέθη στις συζητήσεις στην Ολομέλεια.
<P>
Δεν υπάρχει αμφιβολία ότι οι καλές αμοιβαίες σχέσεις με τη Ρωσική Ομοσπονδία αποτελούν προϋπόθεση για μια ισχυρή Ευρωπαϊκή Ένωση στο μέλλον. Λυπάμαι βαθύτατα για το γεγονός ότι οι εκλογές στη Ρωσία δεν διεξήχθησαν χωρίς την ανάμειξη των αρχών. Από την άλλη μεριά, αυτό που λείπει, όπως και πολλές άλλες φορές προηγουμένως, είναι μια απλή απόδειξη βασικού σεβασμού, εκ μέρους μας, για το έργο το οποίο έχει πραγματοποιηθεί και για τον πολιτισμό του έθνους και της χώρας για την οποία γίνεται λόγος σήμερα.
<P>
Χωρίς ίχνος αμφιβολίας, η Ρωσία απέχει ακόμη πολύ από το επίπεδο της κοινωνικής δικαιοσύνης και της ποιότητας ζωής που θα θέλαμε να δούμε σε παγκόσμιο επίπεδο. Αντιμετωπίζει δυσκολίες στον χειρισμό της δημογραφικής της κρίσης. Από την άλλη μεριά, για πρώτη φορά στη ρωσική ιστορία, ο ανώτατος εκπρόσωπος της χώρας εγκαταλείπει οικειοθελώς το Κρεμλίνο, και ο διάδοχός του εκλέγεται από τον λαό. Αναμφίβολα οι πολιτικές τεχνολογίες, τα πολιτικά μέσα και οι μέθοδοι διαχείρισης, περιλαμβανομένων διαδικασιών ψηφοφορίας, έχουν συντονιστεί τέλεια στη Ρωσία. Οι τεχνολογίες αυτές, όμως, έχουν εισαχθεί από τη Δύση.
<P>
Θέλω να ρωτήσω όσους σήμερα θρηνούν για τη δεινή κατάσταση της δημοκρατίας στη Ρωσία, εάν έχουν αναστατωθεί για το γεγονός ότι το Ευρωπαϊκό Κοινοβούλιο αρνήθηκε, δίστασε κατά κάποιον τρόπο να ρωτήσει πώς χειρίζεται ο κ. Σολάνα το διεθνές δίκαιο;
<SPEAKER ID="210" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, το θέμα της σημερινής συζήτησης είναι η καταστολή των ανθρωπίνων δικαιωμάτων στη Ρωσία όσον αφορά τη διαμαρτυρία των ατόμων κατά της έλλειψης δημοκρατίας, κυρίως κατά τη διάρκεια των πρόσφατων προεδρικών αλλαγών. Όχι μόνο χρησιμοποιήθηκε βία κατά των διαδηλωτών, καθώς και συλλήψεις, αλλά και ο Οργανισμός για την Ασφάλεια και τη Συνεργασία στην Ευρώπη αναγκάστηκε να ακυρώσει την αποστολή παρατηρητών του, λόγω υπερβολικών περιορισμών που επεβλήθησαν από τη ρωσική κυβέρνηση. Οι ρωσικές αρχές άσκησαν πίεση στις ομάδες της αντιπολίτευσης, ανέχτηκαν εκλογική απάτη και υπέταξαν τα μέσα μαζικής ενημέρωσης. Στους μη κυβερνητικούς οργανισμούς δεν επετράπη να ενεργήσουν, και επεβλήθησαν περιορισμοί στη διοργάνωση συσκέψεων.
<P>
Είναι προφανές ότι δεν μπορούμε να δεχτούμε την έλλειψη σεβασμού των ανθρωπίνων δικαιωμάτων και της δημοκρατίας, την έλλειψη της ελευθερίας του λόγου, τις διακρίσεις εις βάρος εθνικών μειονοτήτων και την επιβολή περιορισμών σε ανεξάρτητους οργανισμούς. Οφείλουμε, εντούτοις, να λάβουμε υπόψη ότι η Ρωσία δεν έχει δημοκρατικές παραδόσεις. " σύντομη περίοδος δημοκρατικοποίησης που ξεκίνησε το 1864 τελείωσε το 1917 με την εγκαθίδρυση της σοβιετικής Ρωσίας, ενός τυπικού απολυταρχικού καθεστώτος υπό την ηγεσία του Λένιν και του Στάλιν και μετά των μαθητών τους, και όλο αυτό ακριβώς συνιστούσε την αποκήρυξη της δημοκρατίας.
<P>
" κατάσταση στη Ρωσία πρέπει να λειτουργήσει ως προειδοποίηση προς άλλες αυτοκρατορίες και απολυταρχικά καθεστώτα που φοβούνται τη δημοκρατική διαδικασία, ακόμη και όταν η αντιπολίτευση αποτελεί τη μειοψηφία και απειλεί να αποκαλύψει την αλήθεια, την οποία θέλουν να συγκαλύψουν με οιοδήποτε κόστος.
<SPEAKER ID="211" NAME="Koenraad Dillen" AFFILIATION="NI">
(NL) Θέλω να κάνω μόνο δύο παρατηρήσεις. Δεν έχω απολύτως κανένα πρόβλημα να στηρίξω το εν λόγω ψήφισμα. Φυσικά όμως όλοι γνωρίζουμε ότι η Ρωσία είναι εξαιρετικά σημαντικός προμηθευτής ενέργειας, και έτσι οι ευρωπαίοι αρχηγοί κρατών και κυβερνήσεων απλώς θα παραμερίσουν το ψήφισμα αυτό.
<P>
Από την εμπειρία μας γνωρίζουμε ότι, από τη στιγμή που διακυβεύονται οικονομικά συμφέροντα, είτε στην Κίνα είτε στη Ρωσία ή τη Σαουδική Αραβία, το πάθος για τα ανθρώπινα δικαιώματα όλων αυτών των συντακτών χαρτών για τα ανθρώπινα δικαιώματα πρέπει να δώσει προτεραιότητα στη Realpolitik. Ας μην έχουμε, λοιπόν, ψευδαισθήσεις.
<P>
Δεύτερον, κυρίες και κύριοι, στο εν λόγω ψήφισμα αντικαταστήστε τη "Ρωσία" με το "Βέλγιο" και όλο το υπόλοιπο κείμενο παραμένει συναφές. Επειδή δεν έχει περάσει καιρός από τότε που, και στο Βέλγιο, η αστυνομία εξωθήθηκε στον ξυλοδαρμό ειρηνικών διαδηλωτών καθοδηγούμενη από εντολές του δημάρχου των Βρυξελλών. Στο Βέλγιο επίσης, σε μεγάλο βαθμό δεν επιτρέπεται η πρόσβαση της αντιπολίτευσης στα μαζικά μέσα ενημέρωσης. Και στο Βέλγιο, πολιτικά διορισμένοι δικαστές απαγόρευσαν ένα αντιπολιτευτικό κόμμα κατόπιν απαίτησης της κυβέρνησης, κατόπιν απαίτησης επίσης του κόμματος, μέλος του οποίου είναι ο Επίτροπος, που είναι παρόν μαζί μας σήμερα. Οι εν λόγω δικαστές προήχθησαν ως αποτέλεσμα της ενέργειάς τους αυτής. Ας ασχοληθεί η Ευρώπη πρώτα με τη δική της υποκρισία και αυτούς τους ψευτοδημοκράτες.
<SPEAKER ID="212" NAME="Józef Pinior" AFFILIATION="PSE">
(EN) Κύριε Πρόεδρε, η Ρωσία είναι μια μεγάλη χώρα, παγκόσμια δύναμη, μέλος του Συμβουλίου Ασφαλείας του Ο"Ε και στρατηγικός εταίρος της Ευρωπαϊκής Ένωσης.
<P>
Πρώτον, θα ήθελα να κάνω έκκληση για σοβαρή, χαμηλών τόνων και αντικειμενική συζήτηση στο Ευρωπαϊκό Κοινοβούλιο σχετικά με τη δεινή κατάσταση της ρωσικής δημοκρατίας και τα ανθρώπινα δικαιώματα στην εν λόγω χώρα.
<P>
" πραγματικότητα είναι ότι η Ρωσία δυσκόλεψε τους διεθνείς παράγοντες στην παρακολούθηση των τελευταίων κοινοβουλευτικών εκλογών. Το Ευρωπαϊκό Δικαστήριο Ανθρωπίνων Δικαιωμάτων έχει εκδώσει μέχρι σήμερα αποφάσεις εις βάρος της Ρωσίας σε 15 υποθέσεις σχετικά με την Τσετσενία. Ο βασανισμός και η παράνομη κράτηση από κυβερνητικές δυνάμεις υπό την ηγεσία του τσετσένου προέδρου Ramzan Kadyrov εξακολουθούν να αποτελούν ευρέως διαδεδομένες και τακτικές πρακτικές. Στις παραμονές των εκλογών, οι ρωσικές αρχές ενέτειναν την επιβολή τους στην ελευθερία του συνέρχεσθαι και χρησιμοποίησαν υπερβολική βία για να διασπάσουν ειρηνικές διαδηλώσεις. Οι ρωσικοί νόμοι που αφορούν μη κυβερνητικές οργανώσεις είναι ιδιαίτερα περιοριστικοί.
<P>
Είναι αδύνατον να διεξαχθεί σωστή συζήτηση επί όλων αυτών των ζητημάτων μέσα σε αυτό το απόγευμα. Για άλλη μια φορά, θα ήθελα να κάνω έκκληση για σοβαρή συζήτηση στην Ολομέλεια σχετικά με τη δεινή κατάσταση της δημοκρατίας και των ανθρωπίνων δικαιωμάτων στη Ρωσία.
<SPEAKER ID="213" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, όπως αποδεικνύεται, οι δημοκρατικές αλλαγές στη Ρωσία δεν συνοδεύονται από βελτίωση των θεμελιωδών πολιτικών δικαιωμάτων, ιδίως των δικαιωμάτων της αντιπολίτευσης. Οι άνθρωποι στη Ρωσία έχουν μάθει να σκέφτονται υπερήφανα, αλλά να ζουν σε κατάσταση αφόρητης υποτέλειας. Οι αρχές δεν θα μας δώσουν ιδιαίτερη σημασία, ό,τι και αν πούμε, αλλά ο ρωσικός λαός πρέπει να είναι ενήμερος για τη θέση της Ευρώπης. Αυτό είναι ίσως μια μακρά και βραδύρυθμη διαδικασία συμβολής στη σταδιακή συνειδητοποίηση ότι, και στη Ρωσία, τα πράγματα μπορούν να είναι διαφορετικά, πιο φυσιολογικά και οι άνθρωποι να είναι πιο ευτυχισμένοι, εφόσον η χώρα έχει αυτήν τη δυνατότητα. Πρέπει να στηρίξουμε αυτήν τη διαδικασία ευαισθητοποίησης.
<SPEAKER ID="214" NAME="Zita Pleštinská" AFFILIATION="PPE-DE">
(SK) Συμφωνώ με τους προηγούμενους ομιλητές ότι οι σχέσεις καλής γειτονίας μεταξύ της Ευρωπαϊκής Ένωσης και της Ρωσίας είναι αποφασιστικής σημασίας για τη σταθερότητα, την ασφάλεια και την ευημερία ολόκληρης της Ευρώπης.
<P>
Από την άλλη μεριά, η Ευρωπαϊκή Ένωση πρέπει να καταβάλει φιλότιμες προσπάθειες για να επιταχύνει τη συνεργασία με τη Ρωσία, συγκεκριμένα σε πολιτικά θέματα, θέματα ασφάλειας, οικονομίας και, πάνω από όλα, ενέργειας. Από την άλλη μεριά, δεν πρέπει να παραμείνουμε σιωπηροί απέναντι στις παραβιάσεις της δημοκρατίας και της πολιτικής ελευθερίας στη Ρωσία. Οφείλουμε να εκφράζουμε τη δυσαρέσκειά μας σε περιπτώσεις για τις οποίες ειδοποιούμαστε εγκαίρως για παραβίαση της δημοκρατίας, όπως συνέβη στην περίπτωση αποκλεισμού του προεδρικού υποψηφίου Mikhail Kasyanov.
<P>
Πιστεύω ότι ο νεοεκλεγείς ρώσος Πρόεδρος, Dmitry Medvedev, θα σέβεται το κράτος δικαίου και τη δημοκρατία και θα δημιουργήσει τις προϋποθέσεις για πρώιμη έναρξη των διαπραγματεύσεων για τη νέα συμφωνία εταιρικής σχέσης και συνεργασίας μεταξύ της Ευρωπαϊκής Ένωσης και της Ρωσίας.
<SPEAKER ID="215" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, θα ήθελα να προσθέσω κάτι ακόμα στον κατάλογο των παραβιάσεων σε αυτές τις εκλογές, που δεν επρόκειτο στην πραγματικότητα για εκλογές, αφού δεν υπήρχε δυνατότητα επιλογής. Αναφέρομαι στο γεγονός ότι αρκετοί υποψήφιοι δεν είχαν την οικονομική δυνατότητα για την εισαγωγή στα ψηφοδέλτια λόγω των οικονομικών δυσκολιών που αντιμετώπιζαν τα κόμματά τους.
<P>
Γιατί οικονομικές δυσκολίες; Επειδή, στις προηγούμενες εκλογές για τη Δούμα, για τις πολιτικές διαφημίσεις που μεταδίδονται βάσει δικαιώματος για δωρεάν τηλεοπτικό χρόνο, πρέπει να καταβάλλεται αμοιβή, εάν το κόμμα δεν καταφέρει να περάσει ένα συγκεκριμένο όριο στις δημοσκοπήσεις. Ως αποτέλεσμα, ορισμένα κόμματα έχουν χρεωθεί και δεν έχουν την οικονομική δυνατότητα για καμία πολιτική δραστηριότητα. Το χειρότερο μάλιστα είναι ότι κινδυνεύουν να κηρυχθούν παράνομα λόγω πτώχευσης. Αυτή η αλλόκοτη κατάσταση πρέπει επίσης να ληφθεί υπόψη.
<SPEAKER ID="216" NAME="Louis Michel">
μέλος της Επιτροπής. - (FR) Κύριε Πρόεδρε, θα ήθελα να ξεκινήσω με ένα προσωπικό σχόλιο. Άκουσα την ομιλία του κ. Dillen, εκπροσώπου ενός βελγικού κόμματος της άκρας Δεξιάς, ο οποίος κατέφυγε σε απαράδεκτη σύγκριση μεταξύ καταστάσεων στο Βέλγιο και των καταστάσεων στη Ρωσία. Είμαι προφανώς υποχρεωμένος να ανατρέψω τους ισχυρισμούς του. Αναγνωρίζω σε αυτούς τις συνήθεις μεθόδους στις οποίες καταφεύγει τακτικά το κόμμα του και οι οποίες αποτελούν απλώς μια μορφή προσβολής. Επιτρέψτε μου να πω ξεκάθαρα ότι, με τέτοιες μεθόδους, όσοι τις εφαρμόζουν χάνουν την αξιοπιστία τους.
<P>
Κύριε Πρόεδρε, κυρίες και κύριοι, η Επιτροπή παρακολουθεί στενά τις εξελίξεις ύστερα από τις διαδηλώσεις στη Μόσχα και την Αγία Πετρούπολη στις 3 Μαρτίου: η παρακολούθηση γίνεται όχι μόνο μέσω της αντιπροσωπείας μας στη Μόσχα, αλλά και μέσω της άμεσης επικοινωνίας με κράτη μέλη. Επιπλέον, έχουμε τακτικές επαφές με ρωσικές και διεθνείς ΜΚΟ οι οποίες εργάζονται στον τομέα των ανθρωπίνων δικαιωμάτων. " Επιτροπή συμμερίζεται την ανησυχία σας για την έκδηλη επιδείνωση της κατάστασης των ανθρωπίνων δικαιωμάτων στη Ρωσία και τη συχνότητα αναφορών παραβιάσεων των ανθρωπίνων δικαιωμάτων, κυρίως όσον αφορά την ελευθερία του συνέρχεσθαι και την ελευθερία έκφρασης. Απογοητευτήκαμε τρομερά, όταν το Γραφείο Δημοκρατικών Θεσμών και Aνθρωπίνων Δικαιωμάτων του ΟΑΣΕ (ODIHR) αναγκάστηκε να καταλήξει στο συμπέρασμα ότι δεν θα ήταν εφικτό να σταλεί αποστολή παρακολούθησης των εκλογών. Στις διμερείς επαφές με τη Ρωσία, περιλαμβανομένων επαφών σε ανώτατο επίπεδο, η Ευρωπαϊκή Ένωση επισημαίνει τακτικά τη σημασία του σεβασμού των ανθρωπίνων δικαιωμάτων.
<P>
Σε έναν μήνα θα πραγματοποιηθεί μία από τις δύο ετήσιες διαβουλεύσεις μας με τη Ρωσία σχετικά με τα ανθρώπινα δικαιώματα. Οι διαβουλεύσεις αυτές μας δίνουν τη δυνατότητα να διερευνήσουμε σε μεγαλύτερο βάθος τις γενικές τάσεις όσον αφορά τα ανθρώπινα δικαιώματα και να ακούσουμε τις απόψεις της Ρωσίας σχετικά με διαφορετικές υποθέσεις. Στην επικείμενη διαβούλευση θα μεταφέρουμε τις ανησυχίες μας κυρίως σχετικά με το δικαίωμα στην ελευθερία της έκφρασης και την ελευθερία του συνέρχεσθαι, τα προβλήματα που τίθενται από την άνοδο του ρατσισμού και της ξενοφοβίας, και τη συνεργασία με τη Ρωσία σε διεθνείς οργανισμούς όπως ο ΟΑΣΕ και το Συμβούλιο της Ευρώπης. Οι διαβουλεύσεις μας δίνουν επίσης τη δυνατότητα να αναφερθούμε σε ατομικές περιπτώσεις. Πριν και μετά από αυτήν τη διαβούλευση, θα συναντηθούμε με μια ομάδα η οποία εκπροσωπεί ρωσικές και διεθνείς ΜΚΟ οι οποίες εργάζονται για τα ανθρώπινα δικαιώματα. Τέτοιου είδους συναντήσεις φέρνουν την Ευρωπαϊκή Ένωση σε επαφή με τις ανησυχίες των ακτιβιστών για τα ανθρώπινα δικαιώματα και μας δίνουν τη δυνατότητα να ανταλλάξουμε άμεσα απόψεις.
<P>
Από λίγο πιο μακροπρόθεσμη σκοπιά, σύντομα θα είμαστε σε θέση να ξεκινήσουμε διαπραγματεύσεις για μια νέα συμφωνία μεταξύ της Ευρωπαϊκής Ένωσης και της Ρωσικής Ομοσπονδίας. Θα πρόκειται για μια ενιαία συμφωνία, η οποία θα περικλείει τον αυξανόμενο αριθμό τομέων πολιτικής στους οποίους συνεργαζόμαστε. Όπως επεσήμανε η δήλωση της Ευρωπαϊκής Ένωσης μετά τις ρωσικές προεδρικές εκλογές, έχουμε κοινό συμφέρον από την επέκταση των δεσμών μας και ελπίζουμε ότι η εταιρική μας σχέση θα εδραιωθεί και θα αναπτυχθεί εποικοδομητικά υπό την προεδρία του Dmitri Medvedev. Θα φροντίσουμε, όταν διαπραγματευόμαστε τη νέα συμφωνία, να διασφαλίσουμε ότι θα αντανακλά τις αξίες με τις οποίες έχουν δεσμευτεί αμφότερες οι πλευρές: μια ακμάζουσα κοινωνία των πολιτών και ανεξάρτητα μέσα μαζικής ενημέρωσης αποτελούν τους φυσικούς και απαραίτητους συμμάχους για τη ανάπτυξη και τη σταθερότητα στη Ρωσία. Αυτό το έχουμε μάθει από τη δική μας εμπειρία στην Ευρωπαϊκή Ένωση και αυτό είναι ένα μήνυμα το οποίο θα συνεχίσουμε πεισματικά -ως γείτονες και εταίροι- να διαβιβάζουμε στους ρώσους φίλους μας τόσο σε καθημερινή βάση όσο και σε συζητήσεις σχετικά με τη μορφή των μελλοντικών μας σχέσεων. Γνωρίζω ήδη ότι στις προσπάθειες αυτές θα έχουμε την αμέριστη συμπαράσταση του Ευρωπαϊκού Κοινοβουλίου.
<SPEAKER ID="217" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.
<P>
Γραπτές δηλώσεις (άρθρο 142 του Κανονισμού)
<SPEAKER ID="218" NAME="Filip Kaczmarek  " AFFILIATION="PPE-DE">
γραπτώς. - (PL) Κύριε Πρόεδρε, εντυπωσιάζομαι πάντοτε από ανθρώπους οι οποίοι έχουν υψηλές απαιτήσεις από την αμερικανική δημοκρατία, αλλά πολλές φορές μικρές προσδοκίες από τη Ρωσία. Αυτό είναι ταπεινωτικό και για τη Ρωσία και για τους Ρώσους. Από κάποιον που είναι μεγάλος και ισχυρός πρέπει να προσδοκούμε περισσότερα, όχι λιγότερα. Όσοι καταδικάζουν τις μεθόδους που εφαρμόζονται στο Γκουαντάναμο και τον αγώνα κατά της τρομοκρατίας, οι οποίοι αναζητούν ίχνη της CIA και συνωμοσίες της CIA στην Ευρώπη, θα όφειλαν ίσως να ελέγξουν τη Ρωσία πιο διεξοδικά. Τέτοιοι άνθρωποι, όμως, και οι πολιτικοί που συμμερίζονται τη φιλοσοφία τους, δεν θέλουν να ακούσουν για ανθρώπινα και πολιτικά δικαιώματα στη Ρωσία. Αντιθέτως, βρίσκουν κάθε είδους λόγους και δικαιολογίες για να μην συζητούν τα προβλήματα της ρωσικής δημοκρατίας.
<P>
Δεν μπορούμε να είμαστε ικανοποιημένοι με τα ουτοπικά επιτεύγματα της Ρωσίας, όπως το γεγονός ότι ο Πρόεδρος Πούτιν δεν παραβίασε το ρωσικό σύνταγμα, και ότι εγκατέλειψε τη θέση του οικειοθελώς. Αυτό δεν είναι επίτευγμα, είναι ένας ελάχιστος κανόνας δικαίου. Θυμήθηκα ένα ανέκδοτο για την καλοσύνη του Στάλιν. Ένα παιδί βγαίνει από το γραφείο του Στάλιν αιμορραγώντας, αλλά χαμογελά. "Γιατί χαμογελάς;", το ρωτά κάποιος. "Χαμογελώ, επειδή ο Στάλιν ήταν τόσο καλός μαζί μου." "Τι εννοείς καλός;", το ρωτά. "Σε χτύπησε, έτσι δεν είναι;" "Ναι", απαντά το παιδί, "αλλά θα μπορούσε να με είχε σκοτώσει."
<SPEAKER ID="219" NAME="Katrin Saks  " AFFILIATION="PSE">
γραπτώς. - (ET) Κύριε Πρόεδρε, θα ήθελα απλώς να πω ότι, δυστυχώς, δεν στηρίζω τη θέση της Ομάδας μου για την αποχή από τη ψηφοφορία επί του ψηφίσματος σχετικά με τη Ρωσία.
<P>
Θα χρειαστούμε σίγουρα ένα ψήφισμα, όταν αναλάβει καθήκοντα ο εκλεγείς Πρόεδρος, κ. Medvedev· πρέπει όμως να δούμε ποια θα είναι τα πρώτα του βήματα, και ποιον ρόλο θα αναλάβει ο Βλαντιμίρ Πούτιν υπό τον νέο Πρόεδρο.
<P>
Πιστεύω επίσης ότι, δεδομένης της παρούσας κατάστασης, στην οποία δεν επετράπη στους δημοκρατικής ιδεολογίας υποψηφίους να συμμετάσχουν στις εκλογές ή να εκφράσουν τις απόψεις τους σχετικά με την κατάσταση στους γεμάτους με κόσμο δρόμους μετά τις εκλογές, είναι σημαντικό να εκφράσω την προσωπική μου άποψη. Διαφορετικά, θα καταλήξουμε στην ίδια κατάσταση με το Συμβούλιο της Ευρώπης, το οποίο έχει αναβάλει περαιτέρω την υποβολή της έκθεσής του για τη Ρωσία, έως ότου βρεθεί καταλληλότερη στιγμή.
<P>
Παρότι θα ψηφίσω, θα το κάνω χάριν του ψηφίσματος, το κείμενο δεν είναι ίσως ακριβώς όπως θα το ήθελα. Πιστεύω ότι, ως δημοκρατικό όργανο, είναι καθήκον μας να τηρήσουμε μια στάση αρχών και γενναιότητας εκφράζοντας τις απόψεις για ένα σημαντικό ζήτημα, όπως αυτό που αφορά τις ελεύθερες εκλογές.

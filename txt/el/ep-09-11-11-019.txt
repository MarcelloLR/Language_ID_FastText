<CHAPTER ID="019">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="197" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων σύμφωνα με το άρθρο 150 του Κανονισμού.
<SPEAKER ID="198" NAME="Monica Luisa Macovei" AFFILIATION="PPE">
(RO) Θα ήθελα να επιστήσω την προσοχή σας στην πολιτική κατάσταση στη Ρουμανία και στον αντίκτυπο που έχει στις σχέσεις της Ρουμανίας με τα θεσμικά όργανα της Κοινότητας.
<P>
Τον Οκτώβριο του 2009, παραιτήθηκε η κυβέρνηση του Σοσιαλδημοκρατικού Κόμματος. " προσφάτως συσταθείσα αντιπολίτευση έριξε την κυβέρνηση με πρόταση μομφής, απέρριψε την πρώτη κυβέρνηση που προτάθηκε και αρνήθηκε να λάβει μέρος στις διαπραγματεύσεις για τον σχηματισμό κυβέρνησης. Ως αποτέλεσμα, η Ρουμανία δεν μπορεί να εκπληρώσει τις υποχρεώσεις που υπέχει απέναντι στην Ευρωπαϊκή Επιτροπή, την Παγκόσμια Τράπεζα και το ΔΝΤ, σε ό,τι αφορά τα δάνεια που έχει συνάψει. Αυτός είναι ο λόγος για τον οποίο βρισκόμαστε στην κατάσταση όπου ορισμένες υποχρεώσεις που ανελήφθησαν σε ό,τι αφορά τη μεταρρύθμιση του κράτους δεν μπορούν να εκπληρωθούν εγκαίρως.
<P>
" πολιτική αστάθεια στη Ρουμανία προκλήθηκε κυρίως από τις πολιτικές ενέργειες του Σοσιαλδημοκρατικού Κόμματος. Οι λόγοι που κρύβονται πίσω από αυτό δεν είναι μόνο εκλογικής φύσεως. Ο στόχος μεσοπρόθεσμα είναι να πάψουν οι μεταρρυθμίσεις που αφορούν τη διοίκηση, το κράτος δικαίου, τη δικαιοσύνη και την καταπολέμηση της διαφθοράς.
<SPEAKER ID="199" NAME="Luís Paulo Alves" AFFILIATION="S&amp;D">
(PT) Τον περασμένο μήνα, οι περιφέρειες της Ευρώπης βρίσκονταν στο επίκεντρο. " Ευρωπαϊκή Εβδομάδα των Περιφερειών και των Πόλεων εδραίωσε τη θέση που έχουν οι περιφέρειες ως θεμελιώδες μέρος της λύσης στο πλαίσιο της ευρωπαϊκής απάντησης στις παγκόσμιες προκλήσεις. Αυτό ήταν το συμπέρασμα του Προέδρου Barroso, του Επιτρόπου Samecki και των εκατοντάδων συζητήσεων που πραγματοποιήθηκαν, δίχως περιθώριο αμφιβολίας.
<P>
Πιο συγκεκριμένα, η διεξαγωγή της σημαντικής συνεδρίασης της Διάσκεψης των Προέδρων των Εξόχως Απόκεντρων Περιοχών της Ευρώπης, στην οποία παρευρέθησαν για πρώτη φορά βουλευτές του Ευρωπαϊκού Κοινοβουλίου, επίσης αποτέλεσε ορόσημο στην περιφερειακή πολιτική υπέρ της ευρωπαϊκής ολοκλήρωσης. Οι παγκόσμιες προκλήσεις και οι ευρωπαϊκές απαντήσεις συνιστούν την τέλεια ευκαιρία για τη διαμόρφωση νέας στρατηγικής για τις εξόχως απόκεντρες περιοχές. Αυτές οι περιφέρειες, όπως οι Αζόρες, πέραν των μόνιμων δυσκολιών που αντιμετωπίζουν για τις οποίες έχουμε ακούσει επανειλημμένα, προσφέρουν ένα φάσμα δυνατοτήτων που παρέχουν σαφείς ευκαιρίες προκειμένου να σημειώσουμε πρόοδο και να δώσουμε στην Ευρώπη διακριτό πλεονέκτημα σε νέους τομείς που είναι ζωτικοί για να ανταποκριθούμε στις παγκόσμιες προκλήσεις.
<P>
Ο Πρόεδρος της Επιτροπής πρέπει, λοιπόν, να δώσει οριστικό τέλος στο εσωτερικό πραξικόπημα το οποίο ετοιμαζόταν, σύμφωνα με ανεπίσημο έγγραφο της Επιτροπής, ενώ εμείς, οι βουλευτές του ΕΚ και οι ευρωπαίοι πολίτες, στηρίζαμε την επικύρωση της Συνθήκης της Λισαβόνας και τη σημασία της για την υπεράσπιση της εδαφικής συνοχής...
<P>
(" Πρόεδρος διακόπτει τον ομιλητή)
<SPEAKER ID="200" NAME="Marian Harkin" AFFILIATION="ALDE">
(ΕΝ) Κυρία Πρόεδρε, διατέθηκαν 465 εκατομμύρια ευρώ για τη χρηματοδότηση του προγράμματος LEADER στην Ιρλανδία για την περίοδο 2007-2013. Ωστόσο, μόλις δύο χρόνια μετά, στο πλαίσιο του πενταετούς προγράμματος, μόνο το 18% της χρηματοδότησης έχει δαπανηθεί από τοπικές αναπτυξιακές εταιρείες που διαχειρίζονται τα προγράμματα οι οποίες βρέθηκαν εγκλωβισμένες στη γραφειοκρατία και στις λαβυρινθώδεις διαδικασίες της.
<P>
Υπάρχουν χιλιάδες σελίδες κανόνων, συνοδευόμενες από εκτεταμένες διαδικασίες επιθεώρησης. Μέρος του προβλήματος έγκειται στο ότι η ερμηνεία των μυριάδων κανόνων μπορεί να διαφέρει από τον έναν επιθεωρητή στον άλλον. Το άλλο μέρος του προβλήματος είναι ότι κάποιοι κανόνες είναι εξαρχής παράλογοι. Ένας εργαζόμενος στο σχέδιο δήλωσε ότι είχε δαπανήσει το 50% του χρόνου του καταγράφοντας τι ακριβώς έκανε το υπόλοιπο 50%.
<P>
Φυσικά χρειαζόμαστε τη λογοδοσία, αλλά έχει πλέον φθάσει σε επίπεδο που αποτελεί αντικίνητρο για τις τοπικές ομάδες να υποβάλουν αίτηση για χρηματοδότηση. Εκατομμύρια θα μείνουν αχρησιμοποίητα, κάτι που θα είναι εγκληματικό δεδομένης της ανάγκης να κινηθούν οι οικονομίες μας με τις όποιες διαθέσιμες χρηματοδοτήσεις. Χρειαζόμαστε κοινή λογική στο Δουβλίνο, και πρέπει να διασφαλίσουμε ότι η Ευρωπαϊκή Επιτροπή θα εγγυηθεί ότι θα αυτό συμβεί.
<SPEAKER ID="201" NAME="Karima Delli" AFFILIATION="Verts/ALE">
(FR) Κυρία Πρόεδρε, η ομιλία του προέδρου Václav Havel στο Κοινοβούλιο έδωσε ιδιαίτερη έμφαση σε μία από τις θεμελιώδεις αρχές της Ευρωπαϊκής Ένωσης: την αλληλεγγύη μεταξύ των ανθρώπων.
<P>
Είναι η 20ή επέτειος από την πτώση του Τείχους του Βερολίνου, του τείχους της ντροπής. Μετά τις 9 Νοεμβρίου 1989, μας είπαν ότι η ανθρωπότητα θα ήταν επιτέλους ελεύθερη. " δημοκρατία και τα ανθρώπινα δικαιώματα θα εξαπλώνονταν, υποτίθεται, σε ολόκληρο τον πλανήτη, θα έριχναν τείχη, θα απομάκρυναν τα εμπόδια μεταξύ των ανθρώπων.
<P>
Ωστόσο, όταν έπεσε ένα τείχος, πόσα ακόμα υψώθηκαν στην ήπειρό μας;
<P>
Τα τείχη που υψώθηκαν στη Θέουτα και τη Μελίγια, για παράδειγμα, για να αποτρέπουν την άφιξη ανδρών και γυναικών που προσπαθούν να ξεφύγουν από τον πόλεμο, τη φτώχεια και την αύξηση της θερμοκρασίας του πλανήτη, τα τείχη που εκτείνονται από τα κέντρα κράτησης, τις πύλες των πόλεών μας ως και την έρημο της Λιβύης, μέσω της Lampedusa, όπου ακόμα και παιδιά φυλακίζονται εν ονόματι της οδηγίας για την επιστροφή.
<P>
Ας ρίξουμε τα τείχη της Ευρώπης φρουρίου, ας χτίσουμε γέφυρες, όχι τείχη...
<P>
(" Πρόεδρος διακόπτει την ομιλήτρια)
<SPEAKER ID="202" NAME="Evžen Tošenovský" AFFILIATION="ECR">
(CS) Είκοσι χρόνια μετά την πτώση του Τείχους του Βερολίνου, βλέπουμε με μεγαλύτερη ευαισθησία ορισμένα γεγονότα που διαδραματίζονται στον κόσμο σήμερα. Σήμερα είμαστε πλέον σε θέση να προβούμε σε μια ρεαλιστική αξιολόγηση των γεγονότων στη Ρωσία. Σε προηγούμενα χρόνια, βιώσαμε τα όποια γεγονότα στη Σοβιετική Ένωση ως ιδεολογική πίεση, αλλά τώρα συζητούμε το εμπόριο στο πλαίσιο συνθηκών απόλυτης ατομικής ελευθερίας. Καθώς πλησιάζει ο χειμώνας, υπάρχει αυξανόμενη ανησυχία, βέβαια, σχετικά με το τι θα συμβεί με την προμήθεια αερίου από τη Ρωσία μέσω της Ουκρανίας. Μελέτες της κρίσης του Ιανουαρίου δείχνουν καθαρά πόσο διαφορετική ήταν η κατάσταση στα δυτικά και ανατολικά τμήματα της Ευρώπης. Θα οδηγήσουν σε μια πιο προσεκτική προσέγγιση για την προετοιμασία σεναρίων κρίσης. Είναι σημαντικό να βρούμε την καλύτερη δυνατή λύση για τις συμβατικές σχέσεις σε διεθνές επίπεδο και, ταυτόχρονα, να παράσχουμε περισσότερες πληροφορίες για καταστάσεις αυτού του είδους. Το υψηλό κόστος των τεχνικών μέτρων επίσης μας υποχρεώνει να εξετάσουμε προσεκτικά το ενδεχόμενο να τα χρηματοδοτήσουμε από τον δημόσιο κορβανά ή βάσει ευρωπαϊκών οδηγιών. Το ερώτημα είναι πόσο αέριο πρέπει πραγματικά να αποθηκεύσουμε και πώς θα το χρηματοδοτήσουμε. Είναι σημαντικό να κάνουμε διάκριση μεταξύ μιας πραγματικής κρίσης και ενός επαγγελματικού ζητήματος σε σχέση με το αέριο και να εντοπίσουμε το σημείο στο οποίο θα πρέπει να αρχίσουν διαπραγματεύσεις ανώτερα πολιτικά πρόσωπα και τι θα πρέπει να ελέγξει η αγορά. Πρέπει να αποφύγουμε να εγκλωβιστούμε σε υπερβολικές γραφειοκρατικές παρεμβάσεις.
<SPEAKER ID="203" NAME="Joe Higgins" AFFILIATION="GUE/NGL">
(ΕΝ) Κυρία Πρόεδρε, σήμερα η Επιτροπή της ΕΕ ζητά από την ιρλανδική κυβέρνηση να προβεί σε βάρβαρες περικοπές στον προϋπολογισμό της χώρας, περιλαμβανομένων των δραστικών μειώσεων στις δημόσιες υπηρεσίες και στα επίπεδα διαβίωσης των εργαζομένων, ακόμη ίσως και των συνταξιούχων και των ανέργων.
<P>
Θα πρέπει, ωστόσο, να γνωρίζει η Επιτροπή ότι συνεργεί με την ιρλανδική κυβέρνηση σε ένα ψεύδος· υποκρίνονται ότι τα χρήματα που δόθηκαν για τη διάσωση των τραπεζών δεν είναι κρατική ενίσχυση ενώ, ταυτόχρονα, σφυροκοπείται ο δημόσιος τομέας,
<P>
Ωστόσο, οι ιρλανδοί εργαζόμενοι και δραστήρια μέλη τοπικών οργανώσεων αντεπιτίθενται. Δεκάδες χιλιάδες διαδήλωσαν την περασμένη Παρασκευή· χιλιάδες εργαζόμενοι διαδήλωσαν στο Δουβλίνο σήμερα· και έχει προγραμματιστεί απεργία των εργαζομένων στον δημόσιο τομέα στις 24 Νοεμβρίου, προκειμένου να πάψουν αυτές οι επιθέσεις.
<P>
Δεδομένης της σοβαρότητας της κατάστασης, που πρέπει πλέον να αναβαθμιστεί σε 24ωρη γενική απεργία για να καταρρεύσει αυτή η φρικτή κυβέρνηση, η οποία δεν έχει λάβει εντολή για να εφαρμόζει τέτοιου είδους πολιτικές, και για να σταματήσει η πολιτική της Επιτροπής και της ιρλανδικής κυβέρνησης που στοχεύει στην ολοκληρωτική καταστροφή των επιπέδων διαβίωσης και των υπηρεσιών των εργαζομένων.
<SPEAKER ID="204" NAME="Paul Nuttall" AFFILIATION="EFD">
(ΕΝ) Κυρία Πρόεδρε, θα ήθελα να επιστήσω την προσοχή του Σώματος στις καταστροφικές επιπτώσεις που έχει η οδηγία για τα βιοκτόνα σε όλο το "νωμένο Βασίλειο. Αυτή η παράλογη "σωφρονιστική" οδηγία απαγορεύει τη χρήση της στρυχνίνης, η οποία χρησιμοποιείται στο "νωμένο Βασίλειο για τον έλεγχο του πληθυσμού των τυφλοποντίκων εδώ και 70 χρόνια. Τουλάχιστον έτσι γινόταν ώσπου αναμίχθηκε η ΕΕ. Ως αποτέλεσμα, οι εξολοθρευτές τυφλοποντίκων μπορούν να χρησιμοποιούν μόνο φωσφορικό αργίλιο, που κοστίζει τα διπλάσια από τη στρυχνίνη, με συνέπεια πολλοί εξ αυτών να εγκαταλείπουν αναγκαστικά αυτήν τη δραστηριότητα.
<P>
Αλλά αυτό δεν είναι το χειρότερο. Ενώ η στρυχνίνη σκοτώνει έναν τυφλοπόντικα μέσα σε 15 λεπτά, το φωσφορικό αργίλιο χρειάζεται έως και τρεις ημέρες, διασφαλίζοντας ότι ο τυφλοπόντικας θα έχει έναν αργό και βασανιστικό θάνατο.
<P>
Αυτή η παρανοϊκή οδηγία όχι μόνο προκαλεί απώλεια θέσεων εργασίας σε όλο το "νωμένο Βασίλειο, αλλά είναι βάναυση και απάνθρωπη, και αυτός είναι ένας ακόμη ελάχιστος λόγος για τον οποίο το "νωμένο Βασίλειο θα πρέπει να αποχωρήσει από την ΕΕ.
<SPEAKER ID="205" NAME="Corneliu Vadim Tudor" AFFILIATION="NI">
(RO) Ο πρόεδρος της Παγκόσμιας Οργάνωσης Atra Kadisha, ο μέγας ραβίνος David Schmidl, μού ζήτησε να γίνω, και μεταφέρω τα λόγια του, "ο εκπρόσωπός τους στην Ευρωπαϊκή Ένωση" όπου θα ήθελαν να συσταθεί επιτροπή για τον χειρισμό καταγγελιών σχετικά με τη βεβήλωση των εδαφών σε κοιμητήρια. " Συνθήκη της Γενεύης πρέπει επίσης να επικαιροποιηθεί και να βελτιωθεί.
<P>
Δεν επιθυμώ να παραθέσω συγκεκριμένα παραδείγματα και να κατηγορήσω κανέναν, αλλά έχω δει ιδίοις όμμασι φωτογραφίες στις οποίες απεικονίζονται εβραϊκά κοιμητήρια όπου βόσκουν άλογα και βοοειδή πάνω σε τάφους. Έχω επίσης δει εικόνες μνημάτων που έχουν μετατραπεί σε υποτυπώδεις τουαλέτες, και παλαιές εβραϊκές κατακόμβες που χρονολογούνται δύο χιλιάδες χρόνια πριν, όπου ιερά ανθρώπινα λείψανα βρίσκονται σε απαράδεκτη κατάσταση. Τα κοιμητήρια που έχουν απομείνει έχουν αλωθεί από μπουλντόζες με εκσκαφείς που ξεθάβουν λείψανα.
<P>
Πρόκειται για μείζονα προσβολή του Θεού. Το Ολοκαύτωμα αποτελεί μελανή σελίδα στην ιστορία της ανθρωπότητας και δεν πρέπει ποτέ να επαναληφθεί, ούτε στο ελάχιστο. Εγώ ο ίδιος πραγματοποίησα προσκύνημα στο Άουσβιτς μαζί με τα παιδιά μου και, πιστέψτε με, γνωρίζω πολύ καλά για τι πράγμα μιλάω.
<P>
Αυτοί οι άνθρωποι ζητούν από εμάς στο Ευρωπαϊκό Κοινοβούλιο να υπερασπιστούμε όλα τα ίχνη όλων των θρησκειών, όχι μόνο τα εβραϊκά ίχνη, αλλά και τα ρουμανικά ίχνη στην Ευρώπη.
<P>
(" Πρόεδρος διακόπτει τον ομιλητή)
<SPEAKER ID="206" NAME="János Áder" AFFILIATION="PPE">
(HU) Κυρία Πρόεδρε, οι αγαπητοί μας γείτονες οι Αυστριακοί, μολύνουν επί σειρά ετών τον Rába, έναν από τους πιο όμορφους ποταμούς της Ουγγαρίας. Πριν από δύο εβδομάδες, ήταν ορατό ένα στρώμα αφρού, με μισό μέτρο πάχος στον ποταμό, που επεσήμαινε σαφώς το γεγονός αυτό. Ωστόσο, δεν φτάνει που μολύνουν τον ποταμό μας, οι αγαπητοί γείτονες θέλουν τώρα να μολύνουν και τον ατμοσφαιρικό μας αέρα με τη μονάδα αποτέφρωσης που σχεδιάζουν να κατασκευάσουν στο Heiligenkreuz. Θέλουν να κατασκευάσουν μονάδα αποτέφρωσης στο Heiligenkreuz, τριακόσια μέτρα από τα ουγγρικά σύνορα, η οποία θα μπορεί να αποτεφρώνει δέκα φορές τον όγκο των αποβλήτων που παράγονται στο Burgenland ετησίως, και όλα αυτά με τη συνδρομή της Ευρωπαϊκής Ένωσης. Αυτή η σχεδιαζόμενη επένδυση παραβιάζει την οδηγία 2008/98/EΚ. Αυτός είναι ο λόγος για τον οποίο ζητώ από την Ευρωπαϊκή Επιτροπή να μην εγκρίνει τυχόν κοινοτική συνδρομή για την κατασκευή της μονάδας αποτέφρωσης στο Heiligenkreuz.
<SPEAKER ID="207" NAME="Κρίτων Αρσένης" AFFILIATION="S&amp;D">
Κυρία Πρόεδρε, η μεγάλη πρόκληση της ανθρωπότητας απέναντι στην κλιματική αλλαγή είναι πως θα σταματήσουμε να συσσωρεύουμε άνθρακα στην ατμόσφαιρα και πως θα αρχίσουμε να τον επαναποθηκεύουμε στη γη.
<P>
Δεδομένου ότι είναι απίθανο να σταματήσουμε να εκπέμπουμε αέρια άνθρακα τα επόμενα 50 χρόνια, η αύξηση της αποθήκευσης άνθρακα στη γη είναι η μόνη μας ελπίδα και θα πρέπει να αποτελεί προτεραιότητα των πολιτικών αντιμετώπισης. Για πετύχουμε αυτό απαιτείται αύξηση της φυτοκάλυψης. Στο πλαίσιο αυτό, η Κίνα έχει φυτέψει 540 εκατομμύρια στρέμματα δέντρα, με εντυπωσιακές επιπτώσεις στη διαθεσιμότητα πόσιμου νερού και στην αγροτική παραγωγικότητα. Αντίστοιχα προγράμματα δάσωσης στη Ρουάντα είχαν σαν αποτέλεσμα να αυξηθεί τόσο πολύ η ροή των ποταμών προς την πρωτεύουσα, που αυτή να μπορεί να ηλεκτροδοτείται πλέον αποκλειστικά από υδροηλεκτρικό εργοστάσιο.
<P>
Προς αυτή την κατεύθυνση η Βουλή των Αντιπροσώπων στις "ΠΑ ενέκρινε νομοθεσία με βάση την οποία οι "ΠΑ θα καταβάλλουν 5 δισ. δολάρια ετησίως για την αντιμετώπιση της αποδάσωσης.
<P>
Για τους παραπάνω λόγους είναι απαράδεκτη η στάση του Συμβουλίου, που όχι μόνο δε δεσμεύτηκε σε συγκεκριμένο ποσό χρηματοδότησης των αναπτυσσόμενων χωρών, αλλά δεν αναφέρει τίποτα για χρηματοδότηση διατήρησης των παγκόσμιων δασών, την ίδια στιγμή που απουσιάζει σε επίπεδο Ευρωπαϊκής Ένωσης μια ενιαία πολιτική και συντονισμός για την προστασία των απειλούμενων δασικών οικοσυστημάτων του ευρωπαϊκού νότου.
<P>
Ελπίζω, παρόλα αυτά, οι διαπραγματευτές της Ευρωπαϊκής Ένωσης στη Κοπεγχάγη να στηρίξουν δυναμικά τις παγκόσμιες προσπάθειες για τον τερματισμό της αποδάσωσης και την αύξηση της δάσωσης.
<SPEAKER ID="208" NAME="Giommaria Uggias" AFFILIATION="ALDE">
(IT) Κυρία Πρόεδρε, κυρίες και κύριοι, η συζήτησή μας για τις νευροεκφυλιστικές ασθένειες μου δίνει την ευκαιρία να παρουσιάσω το πρόβλημα της σκλήρυνσης και της πλάγιας μυατροφικής σκλήρυνσης (ALS) και να γνωστοποιήσω στο Κοινοβούλιο το γεγονός ότι 150 άνθρωποι σε όλη την Ιταλία ξεκίνησαν απεργία πείνας ως ένδειξη στήριξης στον Salvatore Usala, που πάσχει από ALS και ο οποίος σταμάτησε να λαμβάνει τροφή προκειμένου να διαμαρτυρηθεί για την αδιαφορία της ιταλικής κυβέρνησης απέναντι στα προβλήματα που αντιμετωπίζουν οι ασθενείς και τα μέλη των οικογενειών τους που ζουν με αυτήν την τρομερή ασθένεια. Αυτή η εκστρατεία στηρίζεται και από μέλη του ιταλικού κοινοβουλίου όπως η Antonietta Farina, και από τον συνάδελφό μας κ. Rinaldi από την Ομάδα της Συμμαχίας Φιλελευθέρων και Δημοκρατών για την Ευρώπη.
<P>
Πάνω απ' όλα, ωστόσο, πρόκειται για τον αγώνα που κάνουν οι ασθενείς με ALS και οι οικογένειές τους σε καθημερινή βάση, με αξιοπρεπή και διακριτικό τρόπο, στο πλαίσιο της τραγωδίας του να πάσχει κανείς από μια τρομερή ασθένεια. " ALS πλήττει νέους και δεν υπάρχει θεραπεία· και όμως το ιταλικό κράτος φροντίζει για όλα εκτός από τους ασθενείς και τις οικογένειές τους. " πραγματοποίηση έρευνας είναι πρόκληση για την Ευρώπη, αλλά εναπόκειται στα κράτη μέλη να εγγυηθούν στους ασθενείς μια αξιοπρεπή ζωή.
<SPEAKER ID="209" NAME="Michèle Rivasi" AFFILIATION="Verts/ALE">
(FR) Κυρία Πρόεδρε, εγώ από την πλευρά μου θα ήθελα να σας θέσω μερικές ερωτήσεις σχετικά με το πρόβλημα του εμβολίου της γρίπης AH1N1.
<P>
Κατά την παρούσα περίοδο, ζητείται από τους βουλευτές του ΕΚ και τους βοηθούς τους να εμβολιαστούν και θα ήθελα να μοιραστώ μαζί σας ορισμένες ανησυχίες.
<P>
Καταρχάς, ποια είναι η σχέση μεταξύ των κινδύνων και των οφελών; Επί του παρόντος, τα οφέλη είναι λίγα, καθώς δεν πρόκειται για γρίπη που προκαλεί τεράστιους αριθμούς θανάτων - ούτε καν όσους μια εποχιακή γρίπη, εν πάση περιπτώσει.
<P>
Σε ό,τι αφορά τους κινδύνους, από την άλλη πλευρά, διαθέτουμε αρκετό χρόνο να εξετάσουμε την πτυχή αυτή και θα ήθελα, συγκεκριμένα, να εξετάσω το πρόβλημα των βοηθητικών παραγόντων. Θα ήθελα να σας επισημάνω κάτι που είναι αρκετά περίεργο: στις "νωμένες Πολιτείες, η χρήση του σκουαλενίου σε βοηθητικούς παράγοντες απαγορεύτηκε, αλλά ο Ευρωπαϊκός Οργανισμός Φαρμάκων έχει εγκρίνει τη χρήση του, καθώς τα περισσότερα εμβόλια περιέχουν σκουαλένιο.
<P>
Το δεύτερο σημείο είναι ότι ο Ευρωπαϊκός Οργανισμός Φαρμάκων μάς έχει επιβεβαιώσει ότι δεν έχει πραγματοποιηθεί κλινική δοκιμή σε παιδιά και εγκύους και ότι δεν είχε πρόσβαση σε συμπεράσματα βάσει του πρωτοτύπου. Συνεπώς, πιστεύω ότι ενδέχεται να είναι απαραίτητη μεγαλύτερη εναρμόνιση.
<SPEAKER ID="210" NAME="Mirosław Piotrowski" AFFILIATION="ECR">
(PL) Κυρία Πρόεδρε, η σκανδαλώδης απόφαση του Ευρωπαϊκού Δικαστηρίου Ανθρωπίνων Δικαιωμάτων που επιβάλλει να αφαιρεθεί ένας σταυρός από τον τοίχο ενός ιταλικού σχολείου και να χορηγηθεί αποζημίωση 5 000 ευρώ σε έναν μαθητή του εν λόγω σχολείου για δήθεν ηθική βλάβη προκάλεσε ανησυχία όχι μόνο στην Ιταλία, αλλά και σε άλλες χώρες της Ευρωπαϊκής Ένωσης. Ο σταυρός είναι ένα σύμβολο τόσο της χριστιανικής θρησκείας όσο και της ιστορίας και της παράδοσης της Ευρώπης. " αφαίρεση του σταυρού από τους ιθύνοντες είναι το πρώτο βήμα του πολιτιστικού χαρακίρι της Ευρώπης.
<P>
Δυστυχώς, ο πραγματισμός αυτού του είδους μετατρέπεται σε ένα επίμονο σχέδιο καταπολέμησης των ευρωπαϊκών αξιών. Είναι απαραίτητο να θυμόμαστε το γεγονός ότι αφαιρέθηκαν οι όποιες αναφορές στον χριστιανισμό στα πιο σημαντικά έγγραφα της Ευρωπαϊκής Ένωσης. Πρέπει να επιστρέψουμε στις αρχικές ιδέες και αντιλήψεις των ιδρυτών της Ευρωπαϊκής Ένωσης, οι οποίοι ήταν χριστιανοδημοκράτες. Συνεπώς, καλώ τον Πρόεδρο του Ευρωπαϊκού Κοινοβουλίου να διοργανώσει μια κατάλληλη συζήτηση, η οποία θα ολοκληρωθεί με ψήφισμα σχετικά με το θέμα της ελευθερίας της άσκησης θρησκευτικών πρακτικών στην Ευρώπη και με τις θεμελιώδεις αξίες στις οποίες βασίζεται η Ευρωπαϊκή Ένωση.
<SPEAKER ID="211" NAME="Ilda Figueiredo" AFFILIATION="GUE/NGL">
(PT) Στην Πορτογαλία, και συγκεκριμένα στον στα βόρεια της χώρας, η οικονομική και κοινωνική κρίση επιδεινώνεται και η ανεργία συνεχίζει να αυξάνεται, καθιστώντας την εν λόγω περιοχή μία από τις φτωχότερες της Ευρωπαϊκής Ένωσης, όπως δείχνουν πρόσφατα έγγραφα της Eurostat. Μεγάλες εταιρείες συνεχίζουν να ανακοινώνουν ότι κάνουν περικοπές στις δραστηριότητές τους και ότι μειώνουν τις θέσεις εργασίας. Ένα από τα πιο σοβαρά παραδείγματα είναι αυτό της Qimonda στη Vila do Conde, η οποία θα προβεί σε απόλυση 600 εργαζομένων, πέραν των 1 000 που απέλυσε πέρυσι. Αυτό ουσιαστικά συνιστά την καταστροφή μίας από τις μεγαλύτερες και πιο σημαντικές εταιρείες σε έναν στρατηγικό βιομηχανικό κλάδο της τεχνολογικής ανάπτυξης.
<P>
Δεν μπορούμε να δεχτούμε αυτήν την κατάσταση. Είναι απαράδεκτο που ούτε η Ευρωπαϊκή Επιτροπή ούτε το Συμβούλιο βρήκαν εναλλακτική λύση αντί της διάλυσης αυτής της βιομηχανίας μικροτσίπ και νανοτεχνολογίας. Είναι φρικτό που παραμένουν απαθείς ενώπιον της ολοένα επιδεινούμενης ανεργίας και των αυξανόμενων δοκιμασιών σε τεράστιες περιοχές της Ευρωπαϊκής Ένωσης.
<SPEAKER ID="212" NAME="John Bufton" AFFILIATION="EFD">
(ΕΝ) Κυρία Πρόεδρε, θα μιλούσα για την πίεση που ασκεί η απεριόριστη μετανάστευση από την ΕΕ στο "νωμένο Βασίλειο. Συγχωρήστε με που θα θέσω ένα πιεστικό θέμα που μου επισημάνθηκε πρόσφατα. Ως συντονιστής της Επιτροπής Περιφερειακής Ανάπτυξης και βουλευτής του ΕΚ για την Ουαλία, με μεγάλη ανησυχία έλαβα αντίγραφο, που διέρρευσε, ενός σχεδίου ανακοίνωσης της Ευρωπαϊκής Επιτροπής με τίτλο Ατζέντα μεταρρυθμίσεων για την Ευρώπη στον κόσμο: μεταρρυθμίσεις για τον προϋπολογισμό, αλλαγές για την Ευρώπη.
<P>
Στο έγγραφο προτείνεται σημαντική επανεστίαση στις προτεραιότητες δαπανών της ΕΕ, με μεγαλύτερη έμφαση -και παραθέτω- στην Ευρώπη στον κόσμο και λιγότερο στη γεωργία και στις μεταφορές σε ευημερούσες περιοχές. Αυτό θα έχει τεράστιο αντίκτυπο στη βρετανική γεωργία και στα προγράμματα των διαρθρωτικών ταμείων στον τρέχοντα οικονομικό κύκλο. Ως καθαρός συνεισφέρων, το "νωμένο Βασίλειο θα αναγκαστεί να παραδώσει περισσότερα από την επιστροφή, ενώ άλλες χώρες θα είναι οι κύριες δικαιούχοι.
<P>
Το 11,8% των κονδυλίων που έχουν διατεθεί για το "νωμένο Βασίλειο βάσει της πολιτικής συνοχής διατίθενται για τις φτωχότερες περιοχές στην Ουαλία. Ανησυχώ ιδιαίτερα ότι το εν λόγω έγγραφο που διέρρευσε ενδέχεται να έχει επιπτώσεις στις μεταβατικές πληρωμές στο τέλος του τρέχοντος προγράμματος το 2013. Έχει φθάσει πλέον η ώρα ο λαός του "νωμένου Βασιλείου να διεξαγάγει δημοψήφισμα σχετικά με τη σχέση του με αυτό το μέρος, προκειμένου να μπορέσουν να είναι οι ίδιοι που θα αποφασίζουν το πεπρωμένο τους και όχι μη εκλεγμένοι γραφειοκράτες.
<SPEAKER ID="213" NAME="Krisztina Morvai" AFFILIATION="NI">
(HU) Ενώ γιορτάζουμε εδώ στην Ευρωπαϊκή Ένωση με τόσο ενθουσιασμό την κατάρρευση του Τείχους του Βερολίνου και του κομμουνισμού συνάμα, ας αναρωτηθούμε και τι συνέβη στους πρώην κομμουνιστικές ηγέτες. Θα σας πω εγώ. Είναι τα ίδια άτομα που έγιναν οι πιο ενθουσιώδεις καπιταλιστές, νεοφιλελεύθεροι και ηγέτες της τάξης της παγκόσμιας κυριαρχίας. Με την επιστροφή τους στην εξουσία, κατήργησαν ό,τι καλό υπήρχε στον κομμουνισμό -και, ας το παραδεχθούμε, υπήρχαν μερικά καλά πράγματα- όπως η ασφάλεια της απασχόλησης και η κοινωνική ασφάλιση. Ωστόσο, επανέφεραν τις πιο απαίσιες πτυχές του, τη βαρβαρότητα και τον τρόμο.
<P>
Στην 50ή επέτειο της επανάστασης του 1956, η οποία κατέστησε δυνατή την κατάρρευση του Τείχους του Βερολίνου, άνθρωποι πυροβολήθηκαν στα μάτια. Επί του παρόντος στην Ουγγαρία, όσο εμείς μιλάμε στο Σώμα και γιορτάζουμε την κατάρρευση του κομμουνισμού, αυτοί οι κομμουνιστές σύντροφοι έχουν υπό κράτηση 16 άτομα για πολιτικούς λόγους.
<P>
Θα γιορτάσω μόνο όταν οι πολιτικοί κρατούμενοι απελευθερωθούν, όταν τα θύματα που πυροβολήθηκαν στα μάτια δικαιωθούν και όταν αυτοί οι κομμουνιστές σταματήσουν την αιματοχυσία και μεταφερθούν στον κάλαθο των αχρήστων της Ιστορίας.
<SPEAKER ID="214" NAME="Jarosław Kalinowski" AFFILIATION="PPE">
(PL) Κυρία Πρόεδρε, θα ήθελα να αναφερθώ στην πρόταση για τη μεταρρύθμιση του προϋπολογισμού της Ευρωπαϊκής Ένωσης μετά το 2013. Αληθεύει ότι η πρόταση αυτή έχει ως αποτέλεσμα σημαντική μείωση των κονδυλίων για την περιφέρεια; Συνειδητοποιεί η Ευρωπαϊκή Επιτροπή ότι αυτό θα εξασθενήσει δραστικά την περιφερειακή και γεωργική πολιτική της ΕΕ;
<P>
" πρόταση να αποδυναμωθούν οι φτωχότερες περιοχές της ΕΕ προκειμένου να χρηματοδοτηθεί η καταπολέμηση της αλλαγής του κλίματος μάλλον δεν μπορεί να αποκληθεί λογική ή εύλογη. Θα πλήξει την πλειονότητα των 271 περιφερειών της ΕΕ. Είναι βέβαια δυνατό να βοηθήσουμε φτωχές περιφέρειες της ΕΕ, ενώ ταυτόχρονα θα χρησιμοποιούμε καλά σχέδια για να αντιμετωπίσουμε την αλλαγή του κλίματος, να μειώσουμε τις εκπομπές αερίων και να εισαγάγουμε λύσεις ανανεώσιμης ενέργειας και σύγχρονης τεχνολογίας.
<P>
Προτίθεται η Επιτροπή, κατά την υποβολή της πρότασης για τη μεταρρύθμιση του προϋπολογισμού, να παρακάμψει τις περιφερειακές και τοπικές αρχές στη διανομή κονδυλίων; Με αυτόν τον τρόπο, στερείται από τις περιφερειακές αρχές η αναγνώριση για θέματα που είναι εξαιρετικά σημαντικά γι' αυτές.
<SPEAKER ID="215" NAME="Vilija Blinkevičiūt" AFFILIATION="S&amp;D">
(LT) " Ευρωπαϊκή Ένωση έχει δεσμευθεί να θεσπίσει έναν αποτελεσματικό μηχανισμό για να αποτρέψει τη σεξουαλική κακοποίηση παιδιών. Έχουν περάσει οκτώ μήνες μετά τη συζήτηση αυτού του ιδιαίτερα σημαντικού θέματος σε μια σύνοδο της Ολομέλειας του Ευρωπαϊκού Κοινοβουλίου. Θα πρέπει να επιδοκιμάσουμε το ότι έκτοτε το Συμβούλιο έχει ξεκινήσει να συζητά ένα σχέδιο οδηγίας με στόχο τη βελτίωση της νομοθεσίας σε αυτόν τον τομέα. Ωστόσο, ο χρόνος δεν σταματά και κάθε τόσο οδυνηρά γεγονότα μάς θυμίζουν ότι η προστασία των παιδιών μας είναι ακόμα ανεπαρκής. Δυστυχώς, οι συνέπειες των εγκλημάτων αυτών είναι καταστρεπτικές και μακροχρόνιες. " σεξουαλική εκμετάλλευση παιδιών και η διάδοση πορνογραφικού υλικού συχνά έχει διακρατικό χαρακτήρα και μπορεί, συνεπώς, να αποτραπεί αποτελεσματικά μόνο με διεθνή συνεργασία. Πρέπει να θεσπίσουμε ποινική ευθύνη για νέες μορφές παιδικής σεξουαλικής εκμετάλλευσης και σεξουαλικής κακοποίησης που δεν προβλέπονται στην παρούσα νομοθεσία. Θα ήθελα να επιστήσω την προσοχή του νέου Κοινοβουλίου σε αυτό το σημαντικό πρόβλημα και να ζητήσω από το Συμβούλιο να επισπεύσει τη συζήτηση των σχεδίων προτάσεων.
<SPEAKER ID="216" NAME="Jelko Kacin" AFFILIATION="ALDE">
(SL) Κυρία Πρόεδρε, είμαι ικανοποιημένος με την πρόοδο που έχει σημειωθεί στις σχέσεις μεταξύ των κυβερνήσεων της Κροατίας και της Σλοβενίας, οι οποίες έκαναν ένα σημαντικό πολιτικό βήμα προς τα εμπρός, όπως και με την αυξημένη ωριμότητα που επέδειξαν αμφότερες οι κυβερνήσεις. " συμφωνία περί συνοριακής διαιτησίας την οποία υπέγραψαν στέλνει ένα θετικό μήνυμα και συνιστά εξαιρετικό παράδειγμα για τις άλλες χώρες στην περιοχή.
<P>
Ωστόσο, με θλίψη σημειώνω ότι, μόλις λίγες ημέρες μετά την υπογραφή της συμφωνίας αυτής, ο Πρωθυπουργός της Κροατίας υπέγραψε επίσης μονομερή δήλωση με μια μονόπλευρη ερμηνεία της συμφωνίας που υπεγράφη προσφάτως. Δεν πρέπει να κάνουμε τίποτα που να δημιουργεί αμφιβολία ή αβεβαιότητα, επειδή δεν είναι αυτός ο τρόπος με τον οποίο μπορούμε να προχωρήσουμε. Οι μονομερείς δηλώσεις και οι μονομερείς πράξεις δεν είναι ποτέ καλή επιλογή ούτε στέλνουν το σωστό μήνυμα. Τέτοιες ενέργειες δεν προωθούν την αξιοπιστία, δεν ενθαρρύνουν την αναγκαία αμοιβαία εμπιστοσύνη και εγείρουν αμφιβολίες σχετικά με τη σοβαρότητα των προθέσεών μας και τον πραγματικό χαρακτήρα και τη βιωσιμότητα της συμφωνίας, Εφόσον θέλουμε να επιτύχουμε σε αυτόν τον τομέα, πρέπει να καταβάλουμε μεγάλες προσπάθειες και να ενισχύσουμε την αμοιβαία εμπιστοσύνη στις χώρες μας, μεταξύ των γειτόνων μας και σε όλη την περιοχή.
<P>
Ζητώ από την κυβέρνηση της Κροατίας να απόσχει από νέες μονομερείς ενέργειες και ζητώ από τον πρωθυπουργό να δείξει, αντί αυτού, πολιτικό θάρρος και αποφασιστικότητα και να μας βοηθήσει να ξεπεράσουμε τα αδιέξοδα του παρελθόντος.
<SPEAKER ID="217" NAME="Marek Henryk Migalski" AFFILIATION="ECR">
(PL) Θα ήθελα να επιστήσω την προσοχή στο γεγονός ότι ανησυχήσαμε την περασμένη εβδομάδα από την κατάσταση, ή από την πληροφορία, ότι ο πρωθυπουργός Vladimir Putin ζήτησε από την Ευρωπαϊκή Επιτροπή να διευθετήσει το χρέος που έχει η Ουκρανία έναντι της Gazprom. Δεδομένου αυτού, θα ήθελα να ρωτήσω αν ελήφθη τέτοιο αίτημα. Προτίθεται η Ευρωπαϊκή Επιτροπή να αναγκάσει την Ευρωπαϊκή Ένωση να καταβάλει αυτό το χρέος; Αν οι απαντήσεις στις δύο πρώτες ερωτήσεις είναι καταφατικές, με ποιο σκεπτικό θα κάνει κάτι τέτοιο η Επιτροπή;
<P>
Κυρία Πρόεδρε, θα ήθελα επίσης να λάβετε υπόψη ότι είμαι ο μοναδικός βουλευτής που δεν χρησιμοποίησε όλο τον χρόνο ομιλίας του.
<SPEAKER ID="218" NAME="Κυριάκος Τριανταφυλλίδης" AFFILIATION="GUE/NGL">
(ΕΝ) Κυρία Πρόεδρε, ζήτησα σήμερα τον λόγο για να σας ενημερώσω σχετικά με ένα αρκετά δυσάρεστο γεγονός που τέθηκε υπόψη μου ενώ επισκεπτόμουν την Ουάσινγκτον ως μέλος της αποστολής της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.
<P>
Στο περιθώριο των τρεχουσών διατλαντικών διαπραγματεύσεων για την προστασία των δεδομένων (SWIFT, PNR), οι "νωμένες Πολιτείες επεκτείνουν τις δυνατότητες συλλογής δεδομένων της Υπηρεσίας Εθνικής Ασφάλειας ώστε να υποκλέπτουν κάθε ηλεκτρονικό μήνυμα εντός της επικράτειάς τους, καθώς και όλα τα μηνύματα που εισέρχονται ή εξέρχονται από τη χώρα.
<P>
Πώς μπορούν οι "ΠΑ να υποκρίνονται ότι σέβονται το δικαίωμα στην ιδιωτική ζωή, ενώ δημιουργούν μια τεράστια υπηρεσία υποκλοπής - και πώς μπορούμε απλώς να καθόμαστε αδιάφοροι ενώ συμβαίνει κάτι τέτοιο;
<P>
Συνιστά ευθύνη μας να αυξήσουμε την ευαισθητοποίηση γι' αυτήν την κατάφωρη κατάχρηση εξουσίας και παραβίαση των βασικών δικαιωμάτων μας. Ελπίζω ότι θα συνταχθείτε μαζί μου στην ενημέρωση των ψηφοφόρων και των πολιτών στις χώρες μας σχετικά με αυτό το θέμα μέσω δηλώσεων και άρθρων στον Τύπο.
<SPEAKER ID="219" NAME="Nick Griffin" AFFILIATION="NI">
(ΕΝ) Κυρία Πρόεδρε, τους τελευταίους δύο μήνες έχω υπάρξει θύμα του καθεστώτος των Εργατικών στο "νωμένο Βασίλειο, συμπεριλαμβανομένης της κατάργησης του πάσου μου στη Βουλή των Αντιπροσώπων, της άρνησης να μου επιτραπεί η είσοδος στον πυρηνικό σταθμό στο Sellafield -παρά την ιδιότητά μου ως μέλος της υποεπιτροπής της Επιτροπής Περιβάλλοντος, Δημόσιας Υγείας και Ασφάλειας των Τροφίμων- και της άρνησης του Citizens' Advice Bureau να μου πουλήσει μια πληροφοριακή βάση δεδομένων η οποία διαφημιζόταν ανοικτά προς πώληση σε άλλους βουλευτές του ΕΚ.
<P>
Κυρία Πρόεδρε, θα συμφωνούσατε ότι η πολιτική διάκριση δεν είναι μόνο παράνομη αλλά συνιστά και επίθεση όχι μόνο σε βάρος μου, αλλά και σε βάρος της λειτουργικότητας του Σώματος αυτού και, κυρίως, σε βάρος όλων των ψηφοφόρων και ολόκληρης της δημοκρατικής διαδικασίας;
<SPEAKER ID="220" NAME="João Ferreira" AFFILIATION="GUE/NGL">
(PT) " έρευνα που διεξήγαγε ο Ευρωπαϊκός Οργανισμός για την Ασφάλεια και την Υγεία στην Εργασία κατέληξε σε ορισμένα ανησυχητικά συμπεράσματα, αναφέροντας ότι η γενικευμένη ανεργία έχει αρνητικές συνέπειες στην ασφάλεια και την υγεία των εργαζομένων. Σύμφωνα με τη μελέτη, στην οποία συμμετείχαν 27 000 ερωτηθέντες στα 27 κράτη μέλη, 6 στους 10 εργαζόμενους πιστεύουν ότι η οικονομική κρίση και η αυξημένη ανεργία επιδεινώνουν τις συνθήκες εργασίας. Το εβδομήντα πέντε τοις εκατό των ερωτηθέντων ισχυρίστηκε ότι η επιδείνωση της υγείας τους οφειλόταν στην απασχόλησή τους. " πληροφορία αυτή συνάγει τα δεδομένα από μελέτη της Eurostat, η οποία δείχνει ότι 27 εκατομμύρια εργαζόμενοι παθαίνουν ατυχήματα ή πλήττονται από επαγγελματικές ασθένειες και 137 εκατομμύρια εργαζόμενοι είναι εκτεθειμένοι σε κίνδυνο σε καθημερινή βάση. Μόλις αυτήν την εβδομάδα, ακόμα ένα σοβαρό εργατικό ατύχημα είχε ως αποτέλεσμα τον θάνατο πέντε πορτογάλων εργαζομένων στην Ανδόρρα.
<P>
" εν λόγω κατάσταση απαιτεί ταχεία αντίδραση από την Ευρωπαϊκή Ένωση και τα κράτη μέλη. Αυτή η αντίδραση πρέπει να περιλαμβάνει τη δημιουργία θέσεων εργασίας με δικαιώματα, την προώθηση της εργασίας και των εργαζομένων και την τιμωρία εργοδοτών που μειώνουν τα μέτρα πρόληψης και προστασίας για τους εργαζομένους προκειμένου να αυξήσουν τα κέρδη τους.
<SPEAKER ID="221" NAME="Πρόεδρος">
Υπήρξε κάποια σύγχυση ως προς την παραχώρηση του μικροφώνου. Έπρεπε να είχα δώσει τον λόγο στον κ. Teixeira. Μάλλον πρόφερα λανθασμένα το όνομά σας και έτσι δημιουργήθηκε η σύγχυση.
<SPEAKER ID="222" NAME="Nuno Teixeira" AFFILIATION="PPE">
(PT) " Ευρωπαϊκή Επιτροπή πρόσφατα υπέβαλε σχέδιο ανακοίνωσης για τη δημοσιονομική μεταρρύθμιση, το οποίο περιελάμβανε αναφορές στην πολιτική συνοχής που προκαλούν άγχος και σύγχυση, ιδίως σε ό,τι αφορά τις εξόχως απόκεντρες περιοχές.
<P>
Πρέπει επειγόντως να διεξαχθεί συζήτηση σχετικά με τον κοινοτικό προϋπολογισμό, αλλά πιστεύουμε ότι το οικονομικό πλαίσιο μετά το 2013 πρέπει να βασιστεί στην αλληλεγγύη και την εδαφική συνοχή, καθώς αυτά συνιστούν ζωτικά στοιχεία για περιφέρειες όπως η Μαδέρα, οι οποίες είναι αντιμέτωπες με μόνιμες δυσκολίες και συνεπώς χρειάζονται μόνιμη στήριξη.
<P>
" πρόθεση να αλλάξει το επίκεντρο της πολιτικής συνοχής από την παρούσα προσέγγιση που βασίζεται στην περιφέρεια σε μια προσέγγιση που βασίζεται σε τομείς προστιθέμενης αξίας είναι απαράδεκτη. Μια τέτοια αλλαγή θα μπορούσε να οδηγήσει στην κατάργηση του στόχου 2 ο οποίος επί του παρόντος είναι ωφέλιμος για τα δύο τρίτα των ευρωπαϊκών περιφερειών.
<P>
Είναι ακατανόητο το ότι η Επιτροπή σκοπεύει να αλλάξει την κατανομή των κονδυλίων από περιφερειακή σε εθνική βάση, ή ακόμα και σε ευρωπαϊκό επίπεδο, απορρίπτοντας το κριτήριο της εγγύτητας όπου ανέκαθεν βασιζόταν η πολιτική συνοχής. Είναι απαράδεκτο η μακρόχρονη συμμετοχή ενός κράτους μέλους στην ΕΕ να συνιστά παράμετρο στον τύπο υπολογισμού των πιστώσεων των διαρθρωτικών ταμείων, διαχωρίζοντας τα κράτη σε παλαιά και νέα, κάτι που θα καταστήσει άκυρο το άρθρο 299, παράγραφος 2, της Συνθήκης ΕΚ όσον αφορά την πρόσβαση των εξόχως απόκεντρων περιοχών στα διαρθρωτικά ταμεία.
<SPEAKER ID="223" NAME="Estelle Grelier" AFFILIATION="S&amp;D">
(FR) Κυρία Πρόεδρε, ως βουλευτής του ΕΚ από τη Νορμανδία, θα ήθελα να επιστήσω την προσοχή της Επιτροπής και του Κοινοβουλίου στις προτάσεις για υπερπόντιες περιοχές του Natura 2000, τις οποίες μόλις υπέβαλε η γαλλική κυβέρνηση στις ευρωπαϊκές αρχές. Αυτές οι προτάσεις εξαιρούν το ακρωτήριο του Antifer που βρίσκεται κοντά στο Etretat αλλά αντισταθμίζουν το γεγονός αυτό με τη διεύρυνση της περιμέτρου στα δώδεκα ναυτικά μίλια.
<P>
Αυτή η απόφαση διευκολύνει την Poweo ώστε να εγκαταστήσει τερματικό σταθμό μεθανίου στο Antifer και απαγορεύει το σχέδιο κατασκευής υπεράκτιου αιολικού πάρκου στα ανοικτά του Fécamp, παρά την υποστήριξη που έδειξαν σε αυτό το σχέδιο τοπικά εκλεγμένοι αντιπρόσωποι, ο πληθυσμός, ακόμη και αλιείς. Συντάχθηκε μια επιστημονική και συνεπής πρόταση για την περιοχή και έχει τη στήριξη των τοπικών φορέων. Βάσει αυτής της πρότασης θα καθοριστεί ζώνη έξι μιλίων κατά μήκος ολόκληρης της ακτογραμμής, περιλαμβανομένου του Antifer.
<P>
Έχω τρεις ερωτήσεις: πόση πρόοδο έχει σημειώσει η Επιτροπή όσον αφορά την εξέταση των προτάσεων δημιουργίας ζωνών; Τις ενστερνίζεται παρόλο που αντιβαίνουν σε επιστημονικές γνωμοδοτήσεις και στις κοινωνικές, οικονομικές και πολιτιστικές δραστηριότητες της περιοχής; Και, καθώς πλησιάζει η διάσκεψη κορυφής της Κοπεγχάγης, είναι λογικό να στηρίζει η Ευρώπη μια απόφαση που προωθεί το αέριο σε βάρος της ανάπτυξης ανανεώσιμων πηγών ενέργειας;
<SPEAKER ID="224" NAME="Elżbieta Katarzyna Łukacijewska" AFFILIATION="PPE">
(PL) Κυρία Πρόεδρε, θα ήθελα να επιστήσω την προσοχή στην κατάσταση που επικρατεί στον τομέα της υγείας στην Ουκρανία. Διαθέσιμα δεδομένα δείχνουν ότι έχουν ήδη καταγραφεί πάνω από ένα εκατομμύριο κρούσματα γρίπης, περιλαμβανομένων αρκετών δεκάδων κρουσμάτων του ιού AH1N1. " Ουκρανία ζήτησε διεθνή βοήθεια και, συγκεκριμένα, εμβόλια, φάρμακα, αντισηπτικά, μάσκες, γάντια και προμήθειες εργαστηρίου.
<P>
Γνωρίζουμε ότι η Επιτροπή έχει θέσει σε λειτουργία έναν ειδικό μηχανισμό για τη βοήθεια του πολίτη, ένα κέντρο παρακολούθησης και ενημέρωσης για τον συντονισμό της βοήθειας που παρέχεται στην Ουκρανία και σε χώρες της ΕΕ. Πώς γίνεται αυτός ο συντονισμός; Τι βοήθεια παρέχεται; Πώς λειτουργεί το σύστημα παρακολούθησης; Νομίζω ότι η κοινή γνώμη θα ήθελε να λάβει μια απάντηση σε αυτά τα ερωτήματα.
<SPEAKER ID="225" NAME="Kinga Gál" AFFILIATION="PPE">
(HU) Κυρία Πρόεδρε, κυρίες και κύριοι, πέρασαν δύο δεκαετίες από την κατάρρευση του Τείχους του Βερολίνου, την 20ή επέτειο του οποίου γιορτάζουμε, και από την πτώση του σιδηρού παραπετάσματος. Ωστόσο, έχει σημειωθεί ελάχιστη πρόοδος σε αυτά τα 20 χρόνια, καθώς βλέπουμε σε πολλές χώρες που απελευθερώθηκαν από τον κομμουνισμό ότι δεν έχουμε καταφέρει ακόμα να απελευθερωθούμε τελείως από τις συνήθειες του παλαιού συστήματος.
<P>
Το φθινόπωρο του 2006 η αστυνομία αγνόησε παντελώς το δικαίωμα στην ελευθερία του συνέρχεσθαι στους δρόμους της Βουδαπέστης, καθώς και το δικαίωμα σε μια δίκαιη δίκη. Τα θύματα του περιστατικού αυτού ακόμα ζητούν, ματαίως, δικαιοσύνη και τη δυνατότητα να ασκήσουν τα δικαιώματά τους. Φέτος τον Μάρτιο στη Βουδαπέστη οι εκκλήσεις να παραιτηθεί ο πρωθυπουργός αντιμετωπίστηκαν πάλι με κρατήσεις και απάνθρωπες, ταπεινωτικές μεταχειρίσεις. Μπορεί ακόμη και σήμερα να συμβεί στην Ευρωπαϊκή Ένωση το να μην επιτρέπεται στους ανθρώπους να χρησιμοποιήσουν τη γλώσσα τους στον τόπο όπου γεννήθηκαν -όπως στη Σλοβακία, για παράδειγμα- ή να ασκήσουν τα δικαιώματα που τους χορηγήθηκαν από τη δημοκρατία, αν η τύχη μιας μειονότητας τής έχει επιβληθεί από την ίδια την ιστορία. Πάρτε για παράδειγμα τη Ρουμανία όπου βρίσκονται στη διαδικασία ανέγερσης αγάλματος ενός πρώην στρατηγού ο οποίος έδωσε την εντολή να πυροβολούν εναντίον των συμμετεχόντων σε διαδηλώσεις.
<SPEAKER ID="226" NAME="José Manuel Fernandes" AFFILIATION="PPE">
(PT) " τρέχουσα οικονομική κρίση οδηγεί σε ανασφάλεια στον τομέα της εργασίας. Οι οικονομικές δυσκολίες οδηγούν τους εργαζόμενους να δεχθούν, ορισμένες φορές τυφλά, προσφορές για θέσεις εργασίας που καταργούν τους εργατικούς νόμους και την εποπτεία της επιβολής του νόμου και των κυβερνητικών αρχών. Δυστυχώς, έχουμε ήδη γίνει μάρτυρες στην Ευρωπαϊκή Ένωση αρκετών περιπτώσεων εκμετάλλευσης εργασίας που συχνά συνιστούν δουλεία, είτε ευρωπαίων πολιτών είτε μη ευρωπαίων πολιτών. Επιπλέον, διαπιστώσαμε ασυνήθιστα υψηλό αριθμό θανάτων διακινούμενων εργαζομένων, περιλαμβανομένων πολλών συμπατριωτών μου, πολλών πορτογάλων πολιτών, ακόμα και όταν εργάζονταν νομίμως. Αυτά τα ατυχήματα συνέβησαν στον χώρο εργασίας και κυρίως στον κλάδο των κατασκευών.
<P>
Συνεπώς, η Ευρωπαϊκή Ένωση και οι οργανισμοί της, όπως και όλα τα κράτη μέλη, καλούνται επειγόντως να συνεργαστούν δυναμικά και αποτελεσματικά, ώστε να αποφευχθούν αυτές οι καταστάσεις.
<SPEAKER ID="227" NAME="Sophie Briard Auconie" AFFILIATION="PPE">
(FR) Κυρία Πρόεδρε, κυρίες και κύριοι, θα ήθελα να κρούσω τον κώδωνα του κινδύνου σχετικά με τη βραδύτητα του προγραμματισμού και των πληρωμών των πιστώσεων του ΕΤΠΑ, του ΕΚΤ και του Ταμείου Συνοχής.
<P>
Απέχουμε ακόμα πολύ από τον προγραμματισμό του ημίσεος των διαθέσιμων κονδυλίων. Σε σχέση με τις πληρωμές, μόνο το 9,62% των 347 δισεκατομμυρίων ευρώ για την περιφερειακή πολιτική έχει καταβληθεί στους διαχειριστές του σχεδίου. Όλες οι χώρες επηρεάζονται, κάποιες πολύ περισσότερο από άλλες. " Ισπανία, το Λουξεμβούργο και η Σουηδία πρέπει να καταβάλουν κάθε δυνατή προσπάθεια για να προφθάσουν τις χώρες που προηγούνται όσον αφορά την καταβολή ευρωπαϊκών κονδυλίων όπως, για παράδειγμα, τις Βαλτικές Χώρες, την Ιρλανδία και τη Σλοβενία.
<P>
" περιφερειακή πολιτική της Ευρωπαϊκής Ένωσης είναι μία από τις πιο ωφέλιμες πολιτικές για τους συμπολίτες μας. Πράγματι, διασφαλίζει οικονομική, κοινωνική και εδαφική συνοχή μέσω της συγχρηματοδότησης πρακτικών και, πολύ συχνά, κρίσιμων σχεδίων.
<P>
Συνεπώς, κάνω έκκληση στις εθνικές αρχές διαχείρισης να συμμετάσχουν. Ταυτόχρονα, πιστεύω ότι είναι κρίσιμο, σε περίοδο οικονομικής κρίσης, οι ευρωπαϊκοί κανόνες να προσαρμοστούν στα μείζονα προβλήματα.
<SPEAKER ID="228" NAME="Bogusław Sonik" AFFILIATION="PPE">
(PL) Κυρία Πρόεδρε, σήμερα γιορτάζουμε την 20ή επέτειο των δημοκρατικών αλλαγών στην Κεντρική και την Ανατολική Ευρώπη. Πραγματοποιήθηκε μια ιδιαίτερα αρμόζουσα και αντάξια της περίστασης τελετή, στην οποία συμμετείχαν ο κ. Havel και ο κ. Buzek, και πραγματοποιούνται και εκθέσεις στο Ευρωπαϊκό Κοινοβούλιο. Έτσι θα έπρεπε να είναι, αλλά τα ευρωπαϊκά θεσμικά όργανα δεν πρέπει να περιορίζονται σε τέτοιου είδους εκδηλώσεις μία φορά στα χίλια χρόνια.
<P>
Αυτό θα πρέπει να υπάρχει στην ιστορία μας - η αλήθεια γι' αυτές τις αλλαγές πρέπει να είναι παρούσα στις εκπαιδευτικές μας δραστηριότητες και πρέπει να δρομολογηθεί από τα ευρωπαϊκά θεσμικά μας όργανα. Χρειαζόμαστε ένα κοινό βιβλίο ιστορίας για τις εποχές εκείνες, το οποίο θα δείχνει πώς ενώθηκε η Ευρώπη ώστε τα παιδιά στα σχολεία μας να έχουν πρόσβαση σε αυτήν την αλήθεια και τη γνώση.
<P>
Από την άλλη πλευρά, μπορούμε να δώσουμε πολλά παραδείγματα του πώς ξοδεύονται χρήματα άσκοπα. " βρετανική οργάνωση Open Europe ισχυρίζεται ότι δαπανήθηκαν επτά εκατομμύρια ευρώ για τη χρηματοδότηση ενός ιστολογίου που αφορούσε την ιστορία ενός γαϊδάρου που ταξιδεύει στις Κάτω Χώρες. Είναι καιρός να δαπανήσουμε χρήματα στην Ευρώπη πιο αποτελεσματικά.
<SPEAKER ID="229" NAME="Πρόεδρος">
Κυρίες και κύριοι, φοβάμαι πως πρέπει σε αυτό το σημείο να ολοκληρώσουμε τις παρεμβάσεις ενός λεπτού βάσει του άρθρου 150 του Κανονισμού. Σύμφωνα με το άρθρο 150, μπορούμε να διεξαγάγουμε συζήτηση αυτού του είδους για χρονικό διάστημα έως τριάντα λεπτών. Αυτές οι αγορεύσεις διήρκεσαν παραπάνω από 40 λεπτά, επειδή, δυστυχώς, πολλοί ομιλητές δεν αρκέστηκαν στο ένα λεπτό.
<P>
Προσπάθησα να δώσω προτεραιότητα σε εκείνους που δεν είχαν την ευκαιρία να μιλήσουν σε καμία από τις δύο τελευταίες συζητήσεις και ελπίζω να θεωρείτε ότι ήταν αρκετά ισορροπημένη. Έχουμε ακόμα τέσσερις συζητήσεις σήμερα το απόγευμα και, όπως γνωρίζετε, η συνεδρίαση πρέπει να λήξει το αργότερο τα μεσάνυχτα.

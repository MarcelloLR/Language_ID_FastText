<CHAPTER ID="007-03">
3. Συμφωνία ΕΚ-Δυτικοαφρικανικής Οικονομικής και Νομισματικής Ένωσης σχετικά με ορισμένες πτυχές των αεροπορικών μεταφορών (
<P>
Πριν από την ψηφοφορία:
<SPEAKER ID="131" NAME="Dieter-Lebrecht Koch" AFFILIATION="PPE">
(DE) Κύριε Πρόεδρε, κυρίες και κύριοι, εγκρίνοντας την έκθεσή μου, θα υπερψηφίσουμε μια συμφωνία η οποία θα διασφαλίσει τη σύγκλιση των νόμων που συμπεριλαμβάνονται στις 47 υφιστάμενες διμερείς συμφωνίες για τις αεροπορικές υπηρεσίες, οι οποίες έχουν συναφθεί μεταξύ μεμονωμένων κρατών μελών της ΕΕ και μεμονωμένων κρατών της Δυτικοαφρικανικής Οικονομικής και Νομισματικής Ένωσης. Με τον τρόπο αυτόν διασφαλίζουμε την εφαρμογή του ισχύοντος δικαίου της ΕΕ, αποτρέποντας τις διακρίσεις και τα εμπόδια όσον αφορά την πρόσβαση στην αγορά και περιορίζοντας τη γραφειοκρατία. Σας παρακαλώ, ψηφίστε "ναι"!

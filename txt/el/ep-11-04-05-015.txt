<CHAPTER ID="015">
Αλιευτική συμφωνία μεταξύ της ΕΚ και των Κομορών - Κοινοτικά χρηματοδοτικά μέτρα για την εφαρμογή της κοινής αλιευτικής πολιτικής καθώς και στον τομέα του Δικαίου της Θάλασσας - Αλιεία - θέσπιση μεταβατικών τεχνικών μέτρων - Εισαγωγές, από τη Γροιλανδία αλιευτικών προϊόντων (συζήτηση) 
<SPEAKER ID="559" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Capoulas Santos, εξ ονόματος της Επιτροπής Αλιείας, σχετικά με την πρόταση απόφασης του Συμβουλίου για τη σύναψη του πρωτοκόλλου σχετικά με τον καθορισμό των αλιευτικών δυνατοτήτων και της χρηματικής αντιπαροχής που προβλέπονται στη συμφωνία αλιευτικής σύμπραξης μεταξύ της Ευρωπαϊκής Κοινότητας και της Ένωσης των Κομορών.
<P>
(15572/2010 - C7-0020/2011 - 2010/0287(NLE)) και
<P>
της έκθεσης του κ. Ferreira, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 861/2006 του Συμβουλίου, της 22ας Μαΐου 2006, για τη θέσπιση κοινοτικών χρηματοδοτικών μέτρων για την εφαρμογή της κοινής αλιευτικής πολιτικής, καθώς και στον τομέα του Δικαίου της Θάλασσας
<P>
- C7-0107/2010 - και
<P>
της έκθεσης της κ. Grelier, εξ ονόματος της Επιτροπής Αλιείας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 1288/2009 σχετικά με τη θέσπιση μεταβατικών τεχνικών μέτρων από 1ης Ιανουαρίου 2010 έως 30 Ιουνίου 2011
<P>
- C7-0282/2010 - και
<P>
της έκθεσης της κ. Fraga Estévez, εξ ονόματος της Επιτροπής Αλιείας, σχετικά με την πρόταση απόφασης του Συμβουλίου που αφορά τον καθορισμό κανόνων εισαγωγής από τη Γροιλανδία στην Ευρωπαϊκή Ένωση αλιευτικών προϊόντων, ζώντων δίθυρων μαλακίων, εχινόδερμων, χιτωνόζωων, θαλάσσιων γαστερόποδων και υποπροϊόντων τους (COM (2010) 0176 - 2010/0097 (CNS)).
<SPEAKER ID="560" NAME="Luis Manuel Capoulas Santos" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι συνάδελφοι, η εξωτερική πτυχή της κοινής αλιευτικής πολιτικής (ΚΑΠ) έχει αποκτήσει ιδιαίτερη σημασία, καθώς δεν είναι πλέον δυνατόν να υπάρξουν εγγυήσεις ότι οι ανάγκες μας σε αλιευτικά προϊόντα μπορούν να ικανοποιηθούν με βάση μόνον τους δικούς μας αλιευτικούς πόρους. " ευρωπαϊκή αλιευτική βιομηχανία μπορεί να μας προσφέρει αυτάρκεια μόνον έως το 40% των αναγκών μας.
<P>
Το 2009 εισαγάγαμε αλιευτικά προϊόντα αξίας 15,5 δισ. ευρώ και εξαγάγαμε προϊόντα αξίας μόλις 2,5 δισ. ευρώ, πράγμα που σημαίνει ότι, χωρίς διμερείς συμφωνίες με τρίτες χώρες, 3.000 σκάφη θα υποχρεώνονταν σε ακινησία και 40.000 θέσεις εργασίας θα χάνονταν. Ωστόσο, η εξωτερική πτυχή της ΚΑΠ έχει θετικές πτυχές και για τους εταίρους μας.
<P>
Σε αντίθεση με πολλούς από τους διεθνείς ανταγωνιστές μας, η Ευρωπαϊκή Ένωση δεν περιορίζεται στην ανταλλαγή ψαριών με χρήματα. Οι συμφωνίες τις οποίες συνάπτουμε στηρίζονται στις αξίες τις οποίες υποστηρίζουμε, είτε αφορούν τα ανθρώπινα δικαιώματα, είτε τον σεβασμό της βιωσιμότητας των πόρων. Σύμφωνα με τη Συνθήκη, η αποκλειστική αρμοδιότητα της Ένωσης όσον αφορά τη διατήρηση των βιολογικών πόρων ισχύει για τη διαχείριση των αλιευτικών δραστηριοτήτων των στόλων της ΕΕ σε μη κοινοτικά ύδατα. Ο κύριος στόχος των δραστηριοτήτων που αποτελούν μέρος της εξωτερικής διάστασης της ΚΑΠ είναι η διεθνής επέκταση των αρχών της βιώσιμης και υπεύθυνης αλιείας. Όπως ανέφερα προηγουμένως, οι άλλοι στόχοι που καθορίζουν σήμερα την εξωτερική διάσταση της ΚΑΠ, ήτοι η διατήρηση της παρουσίας του στόλου της ΕΕ σε διεθνές επίπεδο και η διασφάλιση του εφοδιασμού της αγοράς της ΕΕ από τον στόλο αυτόν, χάνουν ολοένα τη σημασία τους.
<P>
Αυτές είναι οι παράμετροι σύμφωνα με τις οποίες πρέπει να ερμηνεύεται η έκθεση την οποία εισηγούμαι στο Σώμα, και την οποία συζητούμε σήμερα εδώ, σχετικά με την αλιευτική συμφωνία με την Ένωση των Κομορών. Πρόκειται για μια συμφωνία που αφορά το δικαίωμα πρόσβασης 70 ευρωπαϊκών σκαφών στα ύδατα των Κομορών, με αντάλλαγμα χρηματοδοτική συνεισφορά της τάξης των 600.000 ευρώ ετησίως. Περίπου το ήμισυ του ποσού αυτού πρέπει να διοχετεύεται στην ανάπτυξη του τομέα της αλιείας, από την οποία εξαρτώνται περίπου 30.000 από τους 800.000 κατοίκους της χώρας· πρέπει δε να υπενθυμιστεί ότι η χώρα αυτή δεν διαθέτει σχεδόν κανέναν άλλο οικονομικό πόρο.
<P>
" συμφωνία προβλέπει μηχανισμούς για ελέγχους των αλιευμάτων, την απασχόληση τοπικών πληρωμάτων, καθώς και μια ρήτρα αναστολής ή επανεξέτασης αν τυχόν προκύψουν περιπτώσεις παραβίασης των ανθρωπίνων δικαιωμάτων. Δεν πρέπει να λησμονούμε ότι αυτή η μικρή χώρα, η οποία ανεξαρτητοποιήθηκε από τη Γαλλία το 1975, έχει ήδη βιώσει αρκετά πραξικοπήματα.
<P>
Υπό το πρίσμα των ανωτέρω, προτείνω την έγκριση αυτής της συμφωνίας και θέλω να επιστήσω την προσοχή στις διάφορες συστάσεις που έχω διατυπώσει, ιδίως όσες σχετίζονται με την ανάγκη ουσιαστικής βελτίωσης των διαδικασιών αξιολόγησης των αποτελεσμάτων.
<P>
Θέλω, με την ευκαιρία αυτή, να χρησιμοποιήσω το ένα λεπτό που μου απομένει για να αναφέρω μια διαφορετική πτυχή μιας άλλης έκθεσης: της έκθεσης της κ. Grelier, με την οποία δεν συμφωνώ, και η οποία έχει οδηγήσει στην κατάθεση, σε συνεργασία με άλλους βουλευτές, ενός σχεδίου τροπολογίας. Αναφέρομαι στην τροπολογία με την οποία επιδιώκεται να επιτραπεί η συνέχιση της αλιείας μπακαλιάρου και πεσκαντρίτσας με μανωμένα δίχτυα στις περιοχές 8, 9 και 10, κατά μήκος των πορτογαλικών ακτών, η οποία απαγορεύτηκε με απόφαση της Επιτροπής από την 1η Οκτωβρίου 2010, διότι πιστεύω ότι αυτό έχει αρνητικές συνέπειες για ορισμένους πληθυσμούς καρχαριών που αλιεύονται μαζί τους, παρότι δεν έχει διεξαχθεί καμία επιστημονική μελέτη που να το επαληθεύει.
<P>
Υπό αυτές τις συνθήκες, στην προαναφερθείσα τροπολογία προτείνεται η ανάκληση της εν λόγω απόφασης έως το 2012, έτσι ώστε να μπορέσουν οι πορτογαλικές αρχές να διενεργήσουν επιστημονικές μελέτες με σκοπό να διευκρινιστεί αν η απόφαση αυτή είναι δικαιολογημένη ή όχι. " θέση αυτή υποστηρίζεται επίσης από την Ευρωπαϊκή Οικονομική και Κοινωνική Επιτροπή, γι' αυτό καλώ το Κοινοβούλιο να την εγκρίνει, για να είμαστε δίκαιοι.
<SPEAKER ID="561" NAME="João Ferreira" LANGUAGE="PT">
Κύριε Πρόεδρε, κυρία Επίτροπε, ο υπό εξέταση κανονισμός, ο κανονισμός (ΕΚ) αριθ. 861/2006, θεσπίζει κοινοτικά χρηματοδοτικά μέτρα για την εφαρμογή της Κοινής Αλιευτικής Πολιτικής (ΚΑΠ) καθώς και στον τομέα του δικαίου της θάλασσας. Αποτελεί σημαντικό χρηματοδοτικό μέσο της Ευρωπαϊκής Ένωσης στον τομέα της αλιείας. Μαζί με το Ευρωπαϊκό Ταμείο Αλιείας, αυτά είναι τα δύο κύρια μέσα εφαρμογής της ΚΑΠ.
<P>
Μετά την έκδοση του κανονισμού, το 2006, ορισμένα στοιχεία της συναφούς συμπληρωματικής νομοθεσίας τροποποιήθηκαν σταδιακά, και αυτός είναι ο λόγος για τον οποίο ο κανονισμός τροποποιείται σήμερα προκειμένου να εξασφαλιστεί η συνέπεια μεταξύ όλων των στοιχείων του νομοθετικού πλαισίου. " Επιτροπή πιστεύει επίσης ότι, σε ορισμένες περιπτώσεις, η πείρα έχει δείξει ότι είναι αναγκαίο να διασφαλιστεί μια μικρή προσαρμογή των διατάξεων του κανονισμού έτσι ώστε να ανταποκρίνονται καλύτερα στις υπάρχουσες ανάγκες. Προτείνω, λοιπόν, να περιοριστεί το εύρος αυτής της αναθεώρησης, διατηρώντας κατ' ουσίαν τους στόχους και τη διάρθρωση του αρχικού κανονισμού.
<P>
Ωστόσο, ενώ πρέπει να παραμείνει περιορισμένο το εύρος της παρέμβασής μας, θεωρούμε επίσης ότι θα ήταν χρήσιμο να προταθούν ορισμένες συμπληρωματικές τροπολογίες, οι οποίες, αν και αρκετά εξειδικευμένες, θα μπορούσαν να συντελέσουν στη μεγαλύτερη εναρμόνιση αυτής της νομοθεσίας με τις πρόσφατες αλλαγές στον τομέα, καθώς και με τις μελλοντικές του προοπτικές. " συζήτηση που διεξήχθη πριν και κατά τη διάρκεια της εκπόνησης της έκθεσης συνέβαλε σε μεγάλο βαθμό στο τελικό αποτέλεσμα, όπως άλλωστε και οι γνωμοδοτήσεις και προτάσεις των σκιωδών εισηγητών και άλλων βουλευτών, στους οποίους και τις οποίες θέλω να αποδώσω εύσημα στο σημείο αυτό, και να τους ευχαριστήσω για τη συμμετοχή τους.
<P>
Ανάμεσα σε αυτές τις προτάσεις τροπολογιών, οι οποίες περιλαμβάνονται στην έκθεση, θέλω να υπογραμμίσω, μεταξύ άλλων, την αναφορά στην προστασία των παράκτιων αλιευτικών δραστηριοτήτων, καθώς και τη δυνατότητα χρηματοδότησης της ανάπτυξης, εκτός από την αγορά, από τα κράτη μέλη νέων τεχνολογιών προς χρήση στον τομέα της αλιείας, όπως εξοπλισμού και λογισμικού, καθώς και δικτύων ηλεκτρονικών υπολογιστών τα οποία επιτρέπουν τον σχεδιασμό, τη διαχείριση, την πιστοποίηση, την ανάλυση και την ανάπτυξη μεθόδων δειγματοληψίας, αλλά και την ανταλλαγή δεδομένων σχετικά με την αλιεία.
<P>
Στον τομέα της υδατοκαλλιέργειας, θέλω να επισημάνω τη δυνατότητα χρηματοδότησης της συλλογής, διαχείρισης και χρήσης περιβαλλοντικών δεδομένων, πέραν των κοινωνικών και οικονομικών δεδομένων που προβλέπονταν προηγουμένως, προωθώντας έτσι την παρακολούθηση και αξιολόγηση του περιβάλλοντος και της υγείας στον συγκεκριμένο τομέα, με σκοπό τη συνεισφορά στη βιωσιμότητά του.
<P>
Ωστόσο, θέλω να επιστήσω την προσοχή στο σημείο αυτό στις τρεις συμπληρωματικές τροπολογίες που προτείνουμε στην έκθεση αυτή. Σήμερα αναγνωρίζεται όλο και περισσότερο η σημασία της διαχείρισης της αλιείας με την υποστήριξη ενημερωμένων και ολοκληρωμένων επιστημονικών γνώσεων σχετικά με την κατάσταση των αποθεμάτων. Πρόκειται για βασική προϋπόθεση για τη βιώσιμη ανάπτυξη της αλιείας. Για τον λόγο αυτόν, προτείνουμε να συμπεριληφθεί στο κείμενο η δυνατότητα αύξησης των ποσοστών συγχρηματοδότησης της ΕΕ που προβλέπονται για τη συλλογή, διαχείριση και χρήση επιστημονικών δεδομένων, τόσο βασικών όσο και συμπληρωματικών, σχετικά με την κατάσταση των αλιευτικών αποθεμάτων. Ειδικότερα, προτείνεται να αυξηθεί το ανώτατο όριο από 50% σε 60%.
<P>
Επίσης, όσον αφορά τις δραστηριότητες ελέγχου, προτείνουμε παρόμοια αύξηση στο μέγιστο δυνατό ποσοστό συγχρηματοδότησης της ΕΕ, διατηρώντας παράλληλα τα προνόμια της Επιτροπής που έχουν ήδη θεσπιστεί σχετικά με τη δυνατότητα χρηματοδότησης ορισμένων μέτρων σε υψηλότερα ποσοστά. Όλα αυτά εντάσσονται σε ένα πλαίσιο στο οποίο τα κράτη μέλη και οι ελεγκτικές αρχές τους διαδραματίζουν και πρέπει να συνεχίσουν να διαδραματίζουν βασικό ρόλο στη διεύθυνση και την εφαρμογή των μέτρων ελέγχου στα ύδατά τους.
<P>
Οι τροπολογίες αυτές είναι αποτέλεσμα μιας προσπάθειας συμβιβασμού, λαμβάνοντας υπόψη τις αιτιάσεις που διατυπώθηκαν από διάφορες ομάδες, όσον αφορά το ανώτατο όριο του 75% που είχε αρχικά εξεταστεί. Υποστηρίζονται δε από την πολιτική μας Ομάδα, τη Συνομοσπονδιακή Ομάδα της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών, και από μια σειρά βουλευτών άλλων πολιτικών Ομάδων, γεγονός που δείχνει τη σημασία τους και τη συναίνεση που, πιστεύω, επικρατεί μεταξύ αυτών των βουλευτών, και θα μπορούσε επίσης να τους ενώσει κατά τη διάρκεια της ψηφοφορίας στην Ολομέλεια.
<SPEAKER ID="562" NAME="Estelle Grelier" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, θέλω καταρχάς να ευχαριστήσω τους συναδέλφους μου για την προσήλωση και την εποικοδομητική συμμετοχή τους στο έργο που επιτέλεσε η Επιτροπή Αλιείας κατά την εκπόνηση της έκθεσης αυτής σχετικά με τα μεταβατικά τεχνικά μέτρα. " έκθεση έχει προκαλέσει ζωηρή συζήτηση, δεδομένης της τεράστιας σημασίας των τεχνικών μέτρων, τα οποία θα επηρεάσουν τον τρόπο εργασίας των αλιέων και του τομέα στο σύνολό του, καθορίζοντας τις μεθόδους που επιτρέπεται να χρησιμοποιούν οι αλιείς για την αλίευση ιχθύων στις ζώνες που καλύπτονται από τον υπό συζήτηση κανονισμό, με σκοπό την προστασία των γόνων και την αποκατάσταση των αποθεμάτων: κάτι που αποτελεί κοινό στόχο όλων μας, κυρίως των ιδίων των αλιέων.
<P>
Το αντικείμενο αυτής της έκθεσης είναι ευαίσθητο και αμφιλεγόμενο, όπως αποδεικνύουν οι δυσκολίες στις οποίες προσέκρουσε η Επιτροπή από το 2008 στην προσπάθειά της να επιτύχει συμφωνία με το Συμβούλιο σχετικά με το μέλλον αυτών των μέτρων. Αυτό συνέβαινε όταν στη διαδικασία συμμετείχαν μόνον αυτά τα δύο θεσμικά όργανα.
<P>
Επί του παρόντος, τα τεχνικά μέτρα διέπονται από έναν παλαιό κανονισμό ο οποίος τροποποιήθηκε με μια σειρά μεταβατικών μέτρων και στη συνέχεια ανανεώθηκε έως την 30ή Ιουνίου 2011, καθώς δεν επιτεύχθηκε συμφωνία με το Συμβούλιο επί της πρότασης την οποία κατέθεσε το 2008 η Επιτροπή για έναν νέο κανονισμό, με στόχο την απλούστευση και αποσαφήνιση της υφιστάμενης νομοθεσίας ώστε να εξασφαλιστεί η αποτελεσματικότερη εφαρμογή των κανόνων και να ληφθεί μέριμνα για τα περιφερειακά χαρακτηριστικά της αλιείας.
<P>
Σήμερα, καθώς πλησιάζει η νέα προθεσμία, η κατάσταση είναι ριζικά διαφορετική. Μετά την έγκριση της Συνθήκης της Λισαβόνας, κατά το μεγαλύτερο μέρος του ο τομέας της αλιείας εμπίπτει πλέον στη συνήθη νομοθετική διαδικασία, σύμφωνα με την οποία το Κοινοβούλιο διαδραματίζει σημαντικό ρόλο ως συννομοθέτης. Προτίθεται δε να ανταποκριθεί πλήρως στα καθήκοντά του, επιδιώκοντας τη μεγαλύτερη σύγκλιση των απόψεων των αλιέων και των απόψεων των υπευθύνων χάραξης πολιτικής στην ΕΕ. Ως εκλεγμένη αντιπρόσωπος από πόλη-λιμένα, με προβλημάτιζε πάντα το πώς ο τομέας της αλιείας δυσπιστεί και θεωρεί ότι τον χωρίζει χάσμα από την κοινή αλιευτική πολιτική (ΚΑΠ), ενώ οι γεωργοί, παραδείγματος χάριν, είναι εμφανές ότι αισθάνονται περισσότερο ταυτισμένοι με την κοινή γεωργική πολιτική.
<P>
Εκτός αυτού, ο τομέας της αλιείας διέρχεται κρίση. Παρατηρείται αυξανόμενη δυσαρέσκεια. " πραγματική πρόκληση είναι να εξισορροπηθεί η οικονομική σταθερότητα του κλάδου και, ως εκ τούτου, η διασφάλιση αξιοπρεπούς εισοδήματος για τους αλιείς με τη βιωσιμότητα και την ανασύσταση των αποθεμάτων ιχθύων.
<P>
Τέλος, η λήξη της ισχύος του κανονισμού συμπίπτει με την περίοδο κατά την οποία αρχίζουν οι συνομιλίες για τη μεταρρύθμιση της κοινής αλιευτικής πολιτικής. " μεταρρύθμιση αυτή πρέπει να υιοθετήσει ένα τολμηρό πλαίσιο και να κερδίσει την υποστήριξη της αλιευτικής κοινότητας, των καταναλωτών και των πολιτών εν γένει. Πρέπει δε να επιδιώκει τη συμμετοχή ολόκληρου του τομέα στις επιστημονικές αναλύσεις στις οποίες στηρίζονται οι ποσοστώσεις και, επομένως, το επίπεδο δραστηριότητας του κλάδου.
<P>
Το νέο αυτό πλαίσιο προϋποθέτει ότι η Επιτροπή θα εκπονήσει συγκεκριμένη πρόταση για τα μελλοντικά τεχνικά μέτρα, μια προσπάθεια την οποία επί του παρόντος τόσο η ίδια όσο και το Συμβούλιο φαίνεται να αποφεύγουν από κοινού. " νέα πρόταση πρέπει να εξασφαλίζει την εναρμόνιση των τεχνικών μέτρων με τις πραγματικές εμπειρίες των επαγγελματιών του τομέα, μέσω διαβουλεύσεων με τους εν λόγω εργαζομένους. Πρέπει επίσης να είναι σύμφωνη με τον νέο κανονισμό και το πλαίσιο της νέας ΚΑΠ, ιδίως ως προς το θέμα της διαφοροποίησης των μέτρων από περιφέρεια σε περιφέρεια. Πρέπει να διασφαλιστεί ο σαφής καθορισμός της κατανομής των αρμοδιοτήτων μεταξύ της Επιτροπής και των κρατών μελών, παράγοντας που θα συμβάλει στην προώθηση της κατανόησης και της υιοθέτησης αυτής της πολιτικής της Ευρωπαϊκής Ένωσης.
<P>
Υπό το πρίσμα αυτών των συνθηκών και των συγκεκριμένων πτυχών, προτείνω να εγκρίνουμε το αίτημα της Επιτροπής να δοθεί παράταση έως τις 31 Δεκεμβρίου 2012, χωρίς ουσιαστική μεταβολή των τρεχόντων τεχνικών μέτρων πέρα από την προσθήκη που αφορά το επιτρεπόμενο μέγεθος των ματιών για την αλιεία βασιλάκη. Ωστόσο, αντιλαμβάνομαι ότι η πρόταση αυτή αποτελεί μορφή υποχώρησης έναντι της Επιτροπής και ότι εγείρονται πολλά ερωτήματα και εκφράζονται πολύ έντονες απαιτήσεις για αλλαγή στον τομέα, οι εκπρόσωποι του οποίου αισθάνονται απογοήτευση για την αναβολή του σημαντικού αυτού εγχειρήματος. Για τον λόγο αυτόν, προσθέτω ένα διττό αίτημα ως προϋπόθεση για την έγκρισή μας: ένα αίτημα για τη διενέργεια εκτίμησης επιπτώσεων όσον αφορά τα τεχνικά μέτρα που ισχύουν σήμερα, η οποία έχει ζωτική σημασία αν επιθυμούμε την αποτελεσματική προσαρμογή τους, και ένα αίτημα για ουσιαστική διαβούλευση με όλους τους εμπλεκομένους, κυρίως τους ίδιους τους αλιείς, κατά την κατάρτιση του νέου κανονισμού.
<P>
Εν κατακλείδι, θέλω να επιστήσω την προσοχή στο γεγονός ότι η νέα πρόταση της Επιτροπής πρέπει να υποβληθεί σε εύλογο χρονικό διάστημα προκειμένου ο νέος κανονισμός να τεθεί σε ισχύ την 1η Ιανουαρίου 2013, οπότε τίθεται σε ισχύ και η νέα ΚΑΠ. " Επιτροπή επιβάλλεται να ξεκινήσει αμέσως την επεξεργασία αυτής της νέας πρότασης. Θα ήταν παράλογο να δοθεί περαιτέρω παράταση μετά από αυτήν τη νέα 18μηνη παράταση για τον ισχύοντα κανονισμό. Τα τεχνικά μέτρα στα οποία αναφέρεται η έκθεσή μου είναι μεταβατικά και εγκρίθηκαν μόνον ως τέτοια.
<SPEAKER ID="563" NAME="Carmen Fraga Estévez" LANGUAGE="ES">
Κύριε Πρόεδρε, θέλω καταρχάς να εκφράσω για άλλη μια φορά τη λύπη μου για τις επιπλοκές στις οποίες προσέκρουσε η έκθεση αυτή λόγω της απροθυμίας του Συμβουλίου και της Επιτροπής να δεχτούν την αρμοδιότητα συναπόφασης του Ευρωπαϊκού Κοινοβουλίου.
<P>
Στην προκειμένη περίπτωση, εξετάζουμε μια πρόταση σχετικά με τη δυνατότητα της Γροιλανδίας, ως υπερπόντιας χώρας και εδάφους, να πραγματοποιεί εξαγωγές υπό τους ίδιους όρους που ισχύουν για τα κράτη μέλη της Ευρωπαϊκής Ένωσης. " κατάσταση αυτή θα ωφελήσει τόσο τη Γροιλανδία, η οποία εξάγει το 87% των αλιευτικών προϊόντων της στην Ευρωπαϊκή Ένωση, όσο και την Ένωση, κυρίως δε τη Δανία, στην οποία καταλήγει η πλειονότητα αυτών των εξαγωγών.
<P>
Μία από τις προϋποθέσεις για την υπαγωγή της Γροιλανδίας στους κανόνες εισαγωγής της ενιαίας αγοράς είναι ότι πρέπει να αποδεχτεί τους κανόνες της ΕΕ για την υγεία, και επ' αυτού δεν δημιουργείται το παραμικρό πρόβλημα.
<P>
Παρότι το εμπόριο αλιευτικών προϊόντων υπάγεται στην κοινή οργάνωση αγοράς, η Επιτροπή, χρησιμοποιώντας ως πρόφαση την ανάγκη συμμόρφωσης με τους κανόνες για την υγεία, κατέθεσε την πρότασή της βάσει του άρθρου 203 της Συνθήκης, πράγμα που συνεπάγεται για μας μια απλή και σαφή διαδικασία διαβούλευσης.
<P>
Τόσο η Επιτροπή Αλιείας όσο και οι νομικές υπηρεσίες επεσήμαναν εξαρχής αυτήν την ανωμαλία. Ωστόσο, δεδομένου ότι δεν δημιουργεί προβλήματα όσον αφορά το περιεχόμενο, και λαμβανομένης υπόψη της σημασίας της για τη Γροιλανδία, επιτρέπουμε τη διεκπεραίωση της έκθεσης σύμφωνα με τη διαδικασία διαβούλευσης. Φανταστείτε την έκπληξή μας όταν, τη στιγμή που ετοιμαζόμασταν να ψηφίσουμε επί του κειμένου και χωρίς καμία προειδοποίηση, το Συμβούλιο υιοθέτησε μια τελείως διαφορετική πρόταση, με πολλές αλλαγές μέσω των οποίων επιχειρούνταν η απόκρυψη της σαφούς σύνδεσης με την κοινή οργάνωση αγοράς και, κατ' αυτόν τον τρόπο, η αποφυγή της διαδικασίας συναπόφασης. Δεδομένου ότι -όπως προανέφερα- το Ευρωπαϊκό Κοινοβούλιο είχε ήδη υιοθετήσει το κείμενο σύμφωνα με τη διαδικασία της διαβούλευσης χωρίς προβλήματα, η προσφυγή σε τέτοιου είδους ελιγμούς ήταν άστοχη.
<P>
Παρ' όλα αυτά, καθώς ήμασταν αντιμέτωποι με ένα νέο κείμενο, και λαμβανομένων υπόψη των σαφών αποδείξεων ότι στόχος του Συμβουλίου ήταν να διαβρώσει τις εξουσίες του Κοινοβουλίου, αποφασίσαμε ότι, αυτήν τη φορά, θα αξιοποιούσαμε πλήρως αυτές τις εξουσίες και ζητήσαμε την έκδοση επίσημης γνωμοδότησης από την Επιτροπή Νομικών Θεμάτων.
<P>
Στην εν λόγω γνωμοδότηση, η άποψη της Επιτροπής Νομικών Θεμάτων ήταν -και παραθέτω αυτούσια τη διατύπωση του κειμένου- ότι "σκοπός της προτεινόμενης απόφασης είναι να απαιτηθεί από τη Γροιλανδία να μεταφέρει στο εθνικό της δίκαιο τους υγειονομικούς κανόνες της ΕΕ ως προϋπόθεση για την εφαρμογή των κανόνων της εσωτερικής αγοράς της ΕΕ", όπως ορίζεται στο άρθρο 3 της ίδιας της πρότασης, το οποίο εγγυάται την προσαρμογή των κανόνων της συμφωνίας στους ισχύοντες κανόνες της Ένωσης για την υγεία των ζώων και την ασφάλεια των τροφίμων, καθώς και την κοινή οργάνωση της αγοράς αλιευτικών προϊόντων.
<P>
Κατά συνέπεια, η Επιτροπή Νομικών Θεμάτων κατέληξε στην ομόφωνη απόφαση ότι τα άρθρα 204 και 43, παράγραφος 2, της Συνθήκης, σε συνδυασμό με το πρωτόκολλο αριθ. 34, το οποίο περιλαμβάνει ειδικές ρυθμίσεις και διαδικασίες για τα προϊόντα που υπάγονται στην κοινή οργάνωση αγοράς των αλιευτικών προϊόντων στη Γροιλανδία, πρέπει να αποτελέσουν τη νομική βάση της πρότασης. Ως εκ τούτου, ως εισηγήτρια, συνέταξα νέο σχέδιο έκθεσης, τροποποιώντας τη νομική βάση. Αυτό είναι το κείμενο που καταθέτουμε προς έγκριση στην αυριανή ψηφοφορία και, σε ό,τι αφορά το Ευρωπαϊκό Κοινοβούλιο, αυτή είναι η πρώτη μας ανάγνωση.
<P>
Επομένως, το μόνο που μου απομένει είναι να πω στην Επιτροπή και το Συμβούλιο -το οποίο, αν δεν κάνω λάθος, απουσιάζει- ότι τους δίνεται τώρα η ευκαιρία να διορθώσουν και να αναγνωρίσουν τη νέα νομική βάση και, ως εκ τούτου, να θεωρήσουν ότι το τρέχον στάδιο είναι η πρώτη ανάγνωση, όπως θα πράξουμε εμείς αύριο. Το πρόβλημα είναι η νομική βάση και όχι το περιεχόμενο.
<P>
Απευθύνω έκκληση να επιλυθεί αυτό το πρόβλημα με το βλέμμα στραμμένο στο μέλλον.
<SPEAKER ID="564" NAME="Μαρία Δαμανάκη">
μέλος της Επιτροπής. - (ΕΝ) Κύριε Πρόεδρε, θέλω να ευχαριστήσω όλους τους εισηγητές για το έργο τους. Επιτρέψτε μου τώρα να αναφερθώ σε κάθε έκθεση με τη σειρά, προσπαθώντας να εστιάσω την προσοχή μου στην ουσία, έτσι ώστε να κερδίσουμε χρόνο.
<P>
Όσον αφορά τη συμφωνία μεταξύ της Ευρωπαϊκής Ένωσης και της Ένωσης των Κομορών, θέλω να ευχαριστήσω τον κ. Capoulas Santos για το έργο του ως εισηγητή, ενώ διαπιστώνω με ικανοποίηση την πολύ ισχυρή στήριξη που προσφέρει ολόκληρη η Επιτροπή Αλιείας στην ουσία αυτής της πρότασης.
<P>
Όπως θα γνωρίζει το Σώμα, η δέσμευση της ΕΕ είναι να συνεχίσει να προωθεί την υπεύθυνη και βιώσιμη αλιεία στα ύδατα των εταίρων μας, συμπεριλαμβανομένης της περιοχής του Ινδικού Ωκεανού. Είναι πολύ σημαντικό να διατηρούμε διμερείς σχέσεις με τις χώρες αυτής της περιοχής και ειδικότερα με τις Κομόρες, στην προκειμένη περίπτωση, όσον αφορά τη συμμετοχή της Ευρωπαϊκής Ένωσης σε περιφερειακές οργανώσεις αλιείας όπως είναι η Επιτροπή Διαχείρισης της Αλιείας Τόνου του Ινδικού Ωκεανού.
<P>
Πρέπει να είμαστε παρόντες σε αυτήν την περιοχή, και γι' αυτό είναι τόσο σημαντική η συγκεκριμένη συμφωνία. Προς το παρόν, η Ευρωπαϊκή Ένωση διαθέτει τέσσερις ενεργές συμφωνίες αλιευτικής σύμπραξης στον Ινδικό Ωκεανό -με τις Σεϋχέλλες, με τη Μαδαγασκάρη, με τη Μοζαμβίκη και αυτήν που εξετάζουμε με την Ένωση των Κομορών. Θέλω να υπογραμμίσω ότι είναι πολύ σημαντικό να καταλήξουν σε συμφωνία η Επιτροπή και η Ευρωπαϊκή Ένωση με τις Κομόρες, καθόσον η εν λόγω συμφωνία διαδραματίζει σημαντικό ρόλο σε σχέση με την παρουσία του στόλου μας στην περιοχή.
<P>
Είναι επίσης αναγκαίο να ενισχυθεί ο διάλογος για την τομεακή πολιτική, έτσι ώστε να ενθαρρυνθεί η εφαρμογή υπεύθυνης αλιευτικής πολιτικής στην περιοχή.
<P>
Επιτρέψτε μου να σχολιάσω εν συντομία τα αιτήματα που απηύθυνε ο εισηγητής στην Επιτροπή στα συμπεράσματα της έκθεσής του. Επιτρέψτε μου να σας ενημερώσω ότι η Επιτροπή έχει δεσμευτεί να τηρεί πλήρως ενήμερο το Ευρωπαϊκό Κοινοβούλιο για όλα τα στάδια της διαπραγμάτευσης και της σύναψης διεθνών συμφωνιών. Το εννοούμε πραγματικά, και θέλουμε να κοινοποιήσουμε όλες τις συναφείς πληροφορίες, αλλά οφείλουμε να ενεργούμε σύμφωνα με τις δεσμεύσεις που έχουν αναληφθεί βάσει της συμφωνίας πλαισίου.
<P>
Στην πράξη, οι υπηρεσίες της Επιτροπής τηρούν τη δέσμευση αυτή εδώ και πάνω από ένα έτος. " Επιτροπή αποστέλλει στο Ευρωπαϊκό Κοινοβούλιο τις ίδιες πληροφορίες που αποστέλλει και στο Συμβούλιο, και μάλιστα ταυτοχρόνως. Ειδικότερα, είμαι αποφασισμένη να κοινοποιήσω τις εκ των προτέρων και εκ των υστέρων αξιολογήσεις των συμφωνιών μας το συντομότερο δυνατόν. Για να σας αναφέρω ένα μόνον παράδειγμα: ενόψει της αυριανής ψηφοφορίας για το ψήφισμα σχετικά με τη συμφωνία αλιευτικής σύμπραξης με τη Μαυριτανία, οι υπηρεσίες της Επιτροπής έχουν μεριμνήσει ώστε η έκθεση αξιολόγησης της συμφωνίας αυτής να είναι διαθέσιμη πριν από το προβλεπόμενο χρονοδιάγραμμα, έτσι ώστε τα μέλη του Ευρωπαϊκού Κοινοβουλίου να μπορούν να ψηφίσουν αφού προηγουμένως ενημερωθούν σχετικά με την εν λόγω έκθεση.
<P>
Όσον αφορά τη συμμετοχή των μελών του Ευρωπαϊκού Κοινοβουλίου με την ιδιότητα των παρατηρητών σε διεθνείς συναντήσεις, οφείλω να τονίσω ότι η συμφωνία πλαίσιο ισχύει για τις πολυμερείς διεθνείς διασκέψεις και συναντήσεις. Συγχρόνως, σκοπεύουμε να συνεχίσουμε καθιερωμένες επιτυχείς πρακτικές συμμετοχής σε διμερείς διαπραγματεύσεις. Παρ' όλα αυτά, κάθε απόφαση για συμμετοχή βουλευτών του ΕΚ ως παρατηρητών σε αντιπροσωπείες της ΕΕ λαμβάνεται από το σώμα των Επιτρόπων κατά περίπτωση μετά από αξιολόγηση των νομικών, διπλωματικών και τεχνικών δυνατοτήτων, σύμφωνα με τη συμφωνία πλαίσιο. Θέλω, πάντως, να τονίσω στο σημείο αυτό ότι η προσωπική μου στάση και η στάση των υπηρεσιών είναι πολύ θετική επ' αυτού, και επιθυμώ να διευκολύνω τη συμμετοχή σας.
<P>
Όσον αφορά τώρα τη δεύτερη έκθεση σχετικά με τα κοινοτικά χρηματοδοτικά μέτρα για την εφαρμογή της κοινής αλιευτικής πολιτικής, θέλω επίσης να ευχαριστήσω την Επιτροπή Αλιείας και τον εισηγητή, κ. Ferreira, για την εκπόνηση της πρότασης αυτής. Χάρη στις προσπάθειές τους, έχουμε μπροστά μας ένα κείμενο το οποίο είναι αποδεκτό και από το Συμβούλιο. Είμαι στην ευχάριστη θέση να δηλώσω ότι το κείμενο είναι επίσης αποδεκτό από την Επιτροπή, οπότε υπήρξε άριστη συνεργασία μεταξύ των τριών θεσμικών οργάνων σχετικά με αυτό το θέμα. Μετά από έναν επιτυχή άτυπο τριμερή διάλογο στις 2 Μαρτίου, επιτεύχθηκε συναίνεση σε σχέση με τις εκκρεμότητες, επομένως η Επιτροπή ελπίζει ότι, ως προς τη συγκεκριμένη πρόταση, μπορεί να επιτευχθεί συμφωνία σε πρώτη ανάγνωση. Ευελπιστώ, λοιπόν, ότι αυτό θα καταστεί δυνατό.
<P>
Υπενθυμίζω ότι αυτή η πρόταση εξορθολογίζει τον κανονισμό σχετικά με το λεγόμενο δεύτερο χρηματοδοτικό μέσο. Ο κανονισμός αυτός καλύπτει τις δαπάνες στις διεθνείς σχέσεις, τη διακυβέρνηση, τη συλλογή δεδομένων και τις επιστημονικές συμβουλές, καθώς και τον έλεγχο και την εφαρμογή. " αναθεώρηση έχει ως στόχο να εξασφαλιστεί η συνεκτικότητα μεταξύ του κανονισμού και άλλων στοιχείων του νομοθετικού πλαισίου. Επέρχονται περιορισμένες προσαρμογές και διευκρινίσεις των διατάξεων. Καλώ συνεπώς το Ευρωπαϊκό Κοινοβούλιο να εγκρίνει την πρόταση.
<P>
Θα αναφερθώ τώρα στην τρίτη έκθεση, σχετικά με τα μεταβατικά τεχνικά μέτρα, για την οποία ευχαριστώ θερμά την εισηγήτρια, κ. Grelier. Σκοπός της πρότασης αυτής είναι να παραταθεί η εφαρμογή των υφιστάμενων μεταβατικών τεχνικών μέτρων έως το τέλος του 2012. Αυτό βασίζεται στην παραδοχή ότι η μεταρρύθμιση της κοινής αλιευτικής πολιτικής θα τεθεί σε ισχύ την 1η Ιανουαρίου του προσεχούς έτους. Ελπίζω να επιτύχουμε αυτόν τον στόχο. Προτείνω αυτήν την παράταση προκειμένου να αποφευχθούν πολύπλοκες συζητήσεις σχετικά με τα τεχνικά μέτρα ενόψει της μεταρρύθμισής μας. " Επιτροπή υποστηρίζει την τροπολογία επί της οποίας συμφώνησε η Επιτροπή Αλιείας σχετικά με το εύρος των ματιών των διχτυών για την αλιεία βασιλάκη, καθώς στηρίζεται σε επιστημονικές συμβουλές. Λαμβάνω υπόψη τις ανησυχίες ορισμένων βουλευτών, καθώς και κρατών μελών, που έχουν επιδιώξει συμπληρωματικές τροποποιήσεις. Δεν μπορούσαμε να τις δεχτούμε καθόσον δεν έχουν ελεγχθεί ακόμη από επιστήμονες, ή επειδή τα κράτη μέλη δεν έχουν προσφέρει στους επιστήμονες ολοκληρωμένες πληροφορίες, προκειμένου να αξιολογήσουν τα συναφή στοιχεία.
<P>
Τέλος, θέλω να πω λίγα λόγια σχετικά με την έκθεση για τις εισαγωγές αλιευτικών προϊόντων από τη Γροιλανδία, και θέλω εν προκειμένω να ευχαριστήσω την πρόεδρο της Επιτροπής Αλιείας, κ. Fraga, για το έργο που επιτέλεσε. Υπογραμμίζω ότι τα μέτρα που προτείνει η Επιτροπή ανταποκρίνονται σε ένα μακροχρόνιο αίτημα της Γροιλανδίας. Τα μέτρα αυτά αποβλέπουν στην απλούστευση των σχετικών υγειονομικών μέτρων και διαδικασιών πιστοποίησης και στην ένταξη της Γροιλανδίας στην ενιαία αγορά για τα προϊόντα αλιείας και τα υποπροϊόντα τους.
<P>
Αυτό είναι απόλυτα ευθυγραμμισμένο με την προσήλωσή μας στη συμφωνία του 2006 για την υποστήριξη της ανάπτυξης της Γροιλανδίας και τη συνεργασία στον τομέα της ασφάλειας των τροφίμων. " Επιτροπή είναι στην ευχάριστη θέση να ανακοινώσει ότι όλα τα ενδιαφερόμενα μέρη -τα κράτη μέλη στο Συμβούλιο με ομοφωνία, η Γροιλανδία, το Ευρωπαϊκό Κοινοβούλιο και τα εθνικά κοινοβούλια των κρατών μελών- είναι πρόθυμα να υλοποιήσουν αυτήν τη δέσμευση και να υποστηρίξουν την πρόταση.
<P>
Θέλω να είμαι απολύτως σαφής: για εμάς, την Επιτροπή, η σχέση με τη Γροιλανδία είναι άκρως σημαντική, και νομίζω ότι όλοι καταλαβαίνουν γιατί. Είναι μια πολιτική προτεραιότητα, γι' αυτό ελπίζω ότι οι συζητήσεις σχετικά με τη νομική βάση της πρότασης δεν θα διακυβεύσουν την εφαρμογή αυτών των σημαντικών μέτρων.
<P>
Αντιλαμβάνομαι πολύ καλά τις ανησυχίες της κ. Fraga σχετικά με τη νομική βάση της πρότασης και τις αρμοδιότητες του Ευρωπαϊκού Κοινοβουλίου. Μπορώ να δηλώσω ότι η Επιτροπή δεν θα εμποδίσει τις προσπάθειες εξεύρεσης μιας ρεαλιστικής λύσης. Αν και παραμένουμε πεπεισμένοι ότι η νομική βάση της πρότασής μας είναι σωστή, θα μπορούσαμε να δεχτούμε -και θέλω να το διευκρινίσω αυτό- την υιοθέτηση της θέσης του Κοινοβουλίου από το Συμβούλιο. Δεν θα φέρουμε καμία αντίρρηση. Εναπόκειται πλέον στο Συμβούλιο να εξετάσει τις διαθέσιμες επιλογές και να προωθήσει την υπόθεση σύμφωνα με τις διατάξεις της Συνθήκης. Ελπίζω να μπορέσουμε να επιλύσουμε αυτό το ζήτημα πολύ σύντομα, έτσι ώστε να αποφευχθούν τυχόν επιπτώσεις στις σχέσεις μας με τη Γροιλανδία. Αυτή είναι η ύψιστη προτεραιότητά μας, γι' αυτό από τούτο το βήμα δηλώνω ότι επιθυμώ να διευκολύνω το έργο της κ. Fraga για την εξεύρεση λύσης.
<P>
Τέλος, επιτρέψτε μου να ευχαριστήσω την Επιτροπή Αλιείας και όλους τους εισηγητές για το έργο τους. Ζητώ συγγνώμη για τη μεγάλη διάρκεια της παρέμβασής μου, αλλά έπρεπε να σχολιάσω τέσσερις εκθέσεις.
<SPEAKER ID="565" NAME="François Alfonsi" LANGUAGE="FR">
Κύριε Πρόεδρε, η γνωμοδότηση της Επιτροπής Προϋπολογισμών έχει ζητηθεί για την υπό συζήτηση έκθεση σχετικά με την αλιευτική συμφωνία μεταξύ της Ευρωπαϊκής Ένωσης και της Ένωσης των Κομορών. " επιτροπή ενέκρινε αυτήν τη συμφωνία.
<P>
Ωστόσο, η επιτροπή μας θεώρησε ότι, καταρχάς, έχει ελάχιστο νόημα η ψηφοφορία στο Κοινοβούλιο για την έκθεση αυτή, δεδομένου ότι έπεται της υπογραφής της συμφωνίας. Ο μειωμένος όγκος των πόρων που έχουν δεσμευτεί στην προκειμένη περίπτωση αμβλύνει τον αντίκτυπο αυτού του προβλήματος, αλλά στο μέλλον πρέπει, φυσικά, να μας δίνεται η δυνατότητα να γνωμοδοτούμε προτού υπογραφούν τέτοιου είδους συμφωνίες.
<P>
Δεύτερον, η επιτροπή θεώρησε ότι το περιεχόμενο αυτών των συμφωνιών έπρεπε να έχει αναλυθεί λεπτομερέστερα, όσον αφορά τις διατάξεις για την παρακολούθηση των πραγματικών ποσοτήτων των αλιευμάτων και την προστασία των ιχθυαποθεμάτων ενόψει των πιέσεων που ασκεί η Επιτροπή Αλιείας, αλλά και προκειμένου να εξασφαλιστεί η ορθή εφαρμογή στην πράξη της συνιστώσας των συμφωνιών που αφορά την τοπική ανάπτυξη. " Επιτροπή Προϋπολογισμών προτίθεται συνεπώς να εισηγηθεί μια ενδελεχή συνάντηση εργασίας για το θέμα αυτό με την Επιτροπή Αλιείας στο εγγύς μέλλον.
<SPEAKER ID="566" NAME="Jarosław Leszek Wałęsa" LANGUAGE="PL">
Κύριε Πρόεδρε, κυρίες και κύριοι, στη σημερινή συζήτηση μας απασχολούν τέσσερις εκθέσεις, οπότε θα ξεκινήσω την παρέμβασή μου ευχαριστώντας όλους τους εισηγητές για το έργο τους, καθώς και την Ευρωπαϊκή Επιτροπή για τη συνεργασία της. Καταρχάς, θέλω να πω λίγα λόγια σχετικά με την έκθεση Grelier, η οποία αντιπροσωπεύει έναν συμβιβασμό μεταξύ των πολιτικών Ομάδων και της Ευρωπαϊκής Επιτροπής. Συμφωνώ με την εκδοχή της εν λόγω έκθεσης η οποία έχει συμφωνηθεί και ψηφιστεί στην Επιτροπή Αλιείας. Μετά την έναρξη ισχύος της Συνθήκης της Λισαβόνας, το 2010 η Ευρωπαϊκή Επιτροπή απέσυρε την πρόταση κανονισμού του Συμβουλίου για τη διατήρηση των αλιευτικών πόρων μέσω τεχνικών μέτρων, προκειμένου να καταρτίσει νέο σχέδιο. Το νέο σχέδιο απέβλεπε στη συμμόρφωση με τις διατάξεις της Συνθήκης και στον συνυπολογισμό της μεταρρύθμισης της κοινής αλιευτικής πολιτικής. Το σχέδιο επρόκειτο να κατατεθεί το τρίτο τρίμηνο του 2011. Δυστυχώς, φαίνεται ότι η Επιτροπή δεν θα μπορέσει να προετοιμάσει εγκαίρως το σχέδιο κανονισμού και, ακόμα χειρότερα, δεν θα έχει στη διάθεσή της τους αναγκαίους πόρους για να το αλλάξει. Αυτό δεν προοιωνίζεται τίποτα καλό. Ψηφίζοντας αύριο υπέρ της παράτασης της ισχύος του προσωρινού κανονισμού, δεσμευόμαστε απέναντι στους αλιείς να εργαστούμε για την εκπόνηση του νέου κανονισμού, ο οποίος πρέπει εν τέλει να συστηματοποιήσει το σύνολο των διατάξεων που ρυθμίζουν τις επιτρεπόμενες μεθόδους και τόπους αλιείας.
<P>
Είναι, ωστόσο, ενθαρρυντικό το γεγονός ότι, σύμφωνα με τις τελευταίες πληροφορίες, η Επιτροπή κατά πάσα πιθανότητα θα επιδιώξει την επαναφορά ορισμένων αρμοδιοτήτων στα κράτη μέλη όσον αφορά τα τεχνικά μέτρα. Αυτό είναι ένα πολύ θετικό βήμα υπέρ της αποκέντρωσης. Τα τεχνικά μέτρα που χρησιμοποιούνται σε επιμέρους θαλάσσιες λεκάνες διαφέρουν ανάλογα με τις τοπικές συνθήκες. Το σύστημα διαχείρισης της αλιείας πρέπει να εγκαταλείψει την παραδοσιακή προσέγγιση από την κορυφή προς τη βάση και να δώσει έμφαση στην αρχή της περιφερειοποίησης, η οποία επιτρέπει τον συνυπολογισμό των συνθηκών που επικρατούν σε επιμέρους θαλάσσιες λεκάνες. Πρέπει, επομένως, να πούμε κατηγορηματικά "όχι" σε κάθε απόπειρα υιοθέτησης ενός καθολικού και κοινού προτύπου διαχείρισης της αλιείας και να ζητήσουμε να δοθεί η δέουσα προσοχή στα ιδιαίτερα χαρακτηριστικά των διαφόρων ευρωπαϊκών θαλασσών. Μια εξατομικευμένη προσέγγιση θα μας βάλει στον σωστό δρόμο για τη βιώσιμη διαχείριση της αλιείας. Σας ευχαριστώ.
<SPEAKER ID="567" NAME="Ulrike Rodust" LANGUAGE="DE">
Κύριε Πρόεδρε, κυρία Δαμανάκη, κυρίες και κύριοι, για άλλη μια φορά βλέπουμε στην ημερήσια διάταξή μας μια ολόκληρη δέσμη πολιτικών για την αλιεία. Ως συντονίστρια, διαπιστώνω με ικανοποίηση ότι έχουμε καταλήξει σε συμβιβασμό με το Συμβούλιο και την Επιτροπή σχετικά με δύο κανονισμούς. Αναφέρομαι στην έκθεση Grelier για τα τεχνικά μέτρα και στην έκθεση Ferreira σχετικά με το δεύτερο χρηματοδοτικό μέσο. Θα μπορέσουμε επίσης να ψηφίσουμε υπέρ της αλιευτικής συμφωνίας με την Ένωση των Κομορών, αν και δεν κρύβω την επιθυμία μου για θεμελιώδη επανευθυγράμμιση των συμφωνιών εταιρικής σχέσης στο πλαίσιο της μεταρρύθμισης της κοινής αλιευτικής πολιτικής.
<P>
Ωστόσο, υπάρχουν πραγματικά προβλήματα μεταξύ των θεσμικών οργάνων σε σχέση με τη Γροιλανδία, όπου δεν γίνονται σεβαστές οι εξουσίες του Κοινοβουλίου. Χάνω σταδιακά την υπομονή μου απέναντι σε αυτήν την τόσο κακή συνεργασία μεταξύ των θεσμικών οργάνων. Αυτό είναι κάτι που έχω θίξει ήδη επανειλημμένως. Θέτω και πάλι το θέμα σήμερα. Το πρόβλημα όσον αφορά τα σχέδια διαχείρισης πρέπει να επιλυθεί κατεπειγόντως. Απευθύνω έκκληση στην ουγγρική Προεδρία του Συμβουλίου να ασκήσει δυναμικά πιέσεις υπέρ της εξεύρεσης λύσης. Το γεγονός ότι δεν υπάρχει κανένας εκπρόσωπος του Συμβουλίου στο Σώμα σήμερα αποτελεί σαφή ένδειξη της έλλειψης σεβασμού, από πλευράς του Συμβουλίου, για το Κοινοβούλιο. Αυτό το θεωρώ απίστευτο.
<P>
Μια τελευταία παρατήρηση σχετικά με την έκθεση Grelier. Γνωρίζω ότι ορισμένοι από τους συναδέλφους μου είναι απογοητευμένοι επειδή δεν κατέστη δυνατό να ενταχθούν στο κείμενο οι τροπολογίες που ήθελαν. Ωστόσο, θεωρώ ιδιαίτερα λυπηρό να υποχρεώνονται οι αλιείς μας να εργάζονται σύμφωνα με παρωχημένα τεχνικά μέτρα. " ευθύνη στην περίπτωση αυτή βαρύνει το Συμβούλιο, το οποίο δεν μπόρεσε να καταλήξει σε συμφωνία για την έγκριση ενός νέου κανονισμού. Ως Κοινοβούλιο έχουμε τεράστιες ευθύνες, γι' αυτό πρέπει να δράσουμε υπεύθυνα και να παρατείνουμε την ισχύ του υφιστάμενου κανονισμού χωρίς τροποποιήσεις.
<SPEAKER ID="568" NAME="Pat the Cope Gallagher">
εξ ονόματος της Ομάδας ALDE. - (ΕΝ) Κύριε Πρόεδρε, θέλω να συγχαρώ όλους τους εισηγητές για την παρουσίαση των εκθέσεών τους· λόγω των χρονικών περιορισμών, θα περιορίσω τα σχόλιά μου στην έκθεση Grelier.
<P>
Ο ισχύων κανονισμός για τα τεχνικά μέτρα προκαλεί σημαντικά προβλήματα για τα μικρά παράκτια σκάφη που αλιεύουν στα ανοιχτά των ακτών της Ιρλανδίας, αλλά και στα ανοικτά της δυτικής ακτής της Σκωτίας. Ως πολιτικοί, δεν έχουμε την πολυτέλεια να περιμένουμε άπραγοι τη μεταρρύθμιση της κοινής αλιευτικής πολιτικής όταν αναμένεται ένας νέος κανονισμός. Το Κοινοβούλιο έχει την ευκαιρία να δράσει τώρα και καλώ όλες τις πολιτικές Ομάδες να υποστηρίξουν τις πολύ ρεαλιστικές τροπολογίες που έχουν κατατεθεί.
<P>
Αυτά τα μικρά σκάφη στα οποία αναφέρθηκα, μήκους κάτω των 15 μέτρων, στερούνται τα μέσα προσπορισμού εισοδήματος και, πράγμα ακόμη πιο σημαντικό, αναγκάζονται να ταξιδεύουν σε επικίνδυνα νερά. Υποχρεώνουμε τα σκάφη αυτά να αλιεύουν έξω από τη ζώνη των 80 χλμ. από τις ακτές μας, περιοχή η οποία παραμένει κλειστή προκειμένου να αποκατασταθούν τα αποθέματα γάδου. Οι τροπολογίες μου αφορούν τη χρήση μανωμένων διχτυών. Τα δίχτυα αυτά χρησιμοποιούνται από μικρά παράκτια σκάφη για την αλιεία οστρακοειδών και γατόψαρων στα ανοικτά των βορειοδυτικών ακτών. Τα μανωμένα δίχτυα δεν χρησιμοποιούνται για την αλιεία γάδου, νταουκιού του Ατλαντικού ή μπακαλιάρου και θα έχουν μηδενικό αντίκτυπο στα αποθέματα αυτά, επομένως οι συγκεκριμένες τροπολογίες, εάν εγκριθούν, θα επιτρέψουν σε αυτά τα μικρά σκάφη να επιβιώσουν σε αυτές τις περιοχές. Δεν αρκεί να δηλώνουμε ότι δεν επιθυμούμε να ξεκινήσουμε διάλογο επί του θέματος. Γι' αυτό βρισκόμαστε σε τούτο το Σώμα.
<P>
Όσον αφορά την αλιεία βασιλάκη, πρόκειται για νέα μέθοδο αλιείας. Έχει αναπτυχθεί πρωτίστως από αλιείς της χώρας μου. Τον Δεκέμβριο, το Συμβούλιο καθόρισε ανώτατα επιτρεπόμενα αλιεύματα (TAC) σε αυτόν τον τομέα, και από αυτά στην Ιρλανδία αντιστοιχεί το 67%, χαίρομαι, λοιπόν, που η Επίτροπος δήλωσε ότι υπάρχουν επιστημονικά στοιχεία που υποστηρίζουν αυτήν την απόφαση. Δεν υπάρχουν αναφορές στην αλιεία βασιλάκη στον ισχύοντα κανονισμό, γι' αυτό θεωρώ ευπρόσδεκτη την απόφαση της αρμόδιας επιτροπής να υιοθετήσει την τροπολογία μου σύμφωνα με την οποία πρέπει να χρησιμοποιηθεί η πρόταση της Ευρωπαϊκής Επιτροπής ως όχημα για τον καθορισμό κατάλληλου μεγέθους ματιών 32 έως 54 χιλιοστών, αποφεύγοντας έτσι την ανάγκη θέσπισης νέας νομοθεσίας, η οποία θα διαρκούσε πολύ.
<P>
Εν κατακλείδι, καλώ όλες και όλους τους βουλευτές να σκεφτούν
<P>
(Ο Πρόεδρος διακόπτει τον ομιλητή)
<SPEAKER ID="569" NAME="Isabella Lövin" LANGUAGE="SV">
Κύριε Πρόεδρε, θέλω να ευχαριστήσω όλους τους εισηγητές για την εποικοδομητική συνεργασία τους. Ωστόσο, θα επικεντρώσω την προσοχή μου στην αλιευτική συμφωνία με την Ένωση των Κομορών.
<P>
Αν ποτέ χρειαστεί να θυμηθώ γιατί, στην Ομάδα των Πρασίνων / Ευρωπαϊκής Ελεύθερης Συμμαχίας, έχουμε μέχρι στιγμής καταψηφίσει αυτές τις αλιευτικές συμφωνίες, αρκεί απλώς να ανοίξω μια από τις αξιολογήσεις και να διαβάσω τη συμφωνία με την Ένωση των Κομορών για την οποία καλούμαστε τώρα να ψηφίσουμε. " ΕΕ έχει συνάψει μια τέτοια συμφωνία με αυτήν τη φτωχή χώρα από το 1998. Σύμφωνα με την αξιολόγηση, η συμφωνία παρείχε στην Ένωση των Κομορών 2,7 εκατ. ευρώ μεταξύ 2005 και 2009. " συμφωνία αναφέρει ότι το 60% των χρημάτων πρέπει να χρησιμοποιηθεί για την υποστήριξη της τοπικής αλιείας και για τη διενέργεια ελέγχων και επιστημονικών εκτιμήσεων σχετικά με τα αλιευτικά αποθέματα.
<P>
Σύμφωνα με την αξιολόγηση, αυτή η αναπτυσσόμενη χώρα δεν διαθέτει ακόμη ούτε ένα λειτουργικό αλιευτικό λιμάνι, ούτε ένα πλοίο ακτοφυλακής, ούτε ένα αεροσκάφος ακτοφυλακής, ούτε βεβαίως διεξάγει έρευνες στον τομέα της αλιείας. Ο εγχώριος αλιευτικός τομέας παραμένει εντελώς υπανάπτυκτος.
<P>
Έτσι, η Ένωση των Κομορών εισπράττει 2,7 εκατ. ευρώ προκειμένου να επιτρέπει την είσοδο σκαφών της ΕΕ στα ύδατά της. Εμείς οι φορολογούμενοι παρέχουμε το 65% του ποσού αυτού, ενώ οι πλοιοκτήτες το 35%. Αυτά τα σκάφη, η πλειονότητα των οποίων προορίζεται για την αλιεία τόνου, σύμφωνα με την αξιολόγηση, έχουν κατά την ίδια περίοδο αλιεύσει ψάρια η αξία των οποίων ανέρχεται σε 13,7 εκατ. ευρώ. Αυτό το καθεστώς είναι πολύ επικερδές για τους πλοιοκτήτες, όμως στην αξιολόγηση επισημαίνεται ότι το σύνολο της λεγόμενης προστιθέμενης αξίας το καρπώνεται η Ευρωπαϊκή Ένωση.
<P>
Κανένας κάτοικος των Κομορών δεν έχει προσληφθεί στο πλήρωμα κάποιου από τα σκάφη. Δεν έχει πραγματοποιηθεί εκφόρτωση ψαριών στις Κομόρες. Το σύνολο της επεξεργασίας των αλιευμάτων πραγματοποιείται αλλού, στις Σεϋχέλλες για παράδειγμα. Συμφωνώ με την Επίτροπο ότι είναι θετικό να έχει η ΕΕ παρουσία στην Επιτροπή Διαχείρισης της Αλιείας Τόνου του Ινδικού Ωκεανού (IOTC), αλλά το ερώτημά μου προς την Επιτροπή είναι το εξής:
<P>
Πώς προτίθεται η Επιτροπή να διασφαλίσει ότι αυτή η νέα συμφωνία θα εφαρμοστεί με καλύτερο τρόπο από τις προηγούμενες; Παραδείγματος χάριν, με ποιους τρόπους θα μπορούσε να πειστεί ο στόλος της ΕΕ να απασχολεί κατοίκους των Κομορών στα σκάφη του και πώς θα εξασφαλίσει η Επιτροπή ότι η συμφωνία θα συμβάλει πραγματικά στην ανάπτυξη των Κομορών, έτσι ώστε το ποσοστό των χρημάτων που προορίζεται για την ανάπτυξη του τομέα της αλιείας να μην είναι μόνον ωραία λόγια, αλλά να έχει και ουσία;
<SPEAKER ID="570" NAME="Marek Józef Gróbarczyk" LANGUAGE="PL">
Κύριε Πρόεδρε, θέλω καταρχάς να ευχαριστήσω και να συγχαρώ ειλικρινώς όλους τους εισηγητές για τις προσπάθειες που κατέβαλαν κατά την εκπόνηση των εκθέσεών τους. Οι εκθέσεις αυτές αποτελούν καίριο παράγοντα για την υλοποίηση της κοινής αλιευτικής πολιτικής.
<P>
Συγχρόνως, πρέπει να δοθεί προσοχή στο θέμα της διαφοράς απόψεων μεταξύ του Ευρωπαϊκού Κοινοβουλίου και της Ευρωπαϊκής Επιτροπής όσον αφορά τις διεθνείς συμφωνίες. Αποτελεί αποδεκτή πρακτική για την Ευρωπαϊκή Επιτροπή να είναι υπερβολικά μυστικοπαθής κατά τη διαπραγμάτευση συμφωνιών με τρίτες χώρες, αντίθετα με τις διατάξεις της Συνθήκης της Λισαβόνας, οι οποίες προβλέπουν μεγαλύτερη συμμετοχή του Ευρωπαϊκού Κοινοβουλίου κατά την εκπόνηση των κανονιστικών πράξεων. Αυτό έρχεται σε αντίθεση με την αρχή της διαφάνειας και περιορίζει τον ρόλο του Κοινοβουλίου, το οποίο οφείλει, σε τελική ανάλυση, να ασκεί εποπτικά καθήκοντα. " άσκηση επιρροής στη διαπραγματευτική διαδικασία θα επέτρεπε στους βουλευτές να ασκούν με ικανοποιητικό τρόπο τα καθήκοντά τους ως βουλευτές του Ευρωπαϊκού Κοινοβουλίου.
<P>
Κυρία Επίτροπε, ζητώ να διαδραματίσουν τα μέλη του Ευρωπαϊκού Κοινοβουλίου μεγαλύτερο ρόλο στη διαδικασία των διαπραγματεύσεων, δεδομένου ότι το ισχύον σύστημα, σύμφωνα με το οποίο εκδίδεται γενική έκθεση για τις διαπραγματεύσεις από έναν υπάλληλο της Ευρωπαϊκής Επιτροπής, είναι ανεπαρκές.
<SPEAKER ID="571" NAME="Derek Roland Clark">
εξ ονόματος της Ομάδας EFD. - (ΕΝ) Κύριε Πρόεδρε, μετά από 30 χρόνια, η καταστροφική πρακτική των απορρίψεων πρέπει οπωσδήποτε να αντιμετωπιστεί. Οι στόλοι που δραστηριοποιούνται στο Grimsby μετρούν λίγες δεκάδες αλιευτικά σκάφη, ενώ κάποτε στην ίδια περιοχή δραστηριοποιούνταν εκατό σκάφη. Πριν από δύο χρόνια οι αλιείς στα δυτικά της Σκωτίας κατέθεσαν ένα σχέδιο για τη διατήρηση του ασπρόψαρου, αλλά ενώ περιμένουν, η εξάντληση των αποθεμάτων συνεχίζεται. Προτείνεται μια περιφερειακή προσέγγιση - γιατί όχι; " ΕΕ χωρίζει το έδαφος σε περιφέρειες.
<P>
Πολύ χειρότερη είναι η ανανέωση των αδειών που επιτρέπουν στους ευρωπαϊκούς στόλους να λεηλατούν τα ύδατα των Κομορών -και θα πρόκειται ξεκάθαρα για λεηλασία, μια και οι τοπικοί αλιείς δεν μπορούν να ανταγωνιστούν με τις ανώτερης τεχνολογίας μηχανότρατες της ΕΕ. Το ίδιο έχει συμβεί και σε άλλους αλιείς στην περιοχή αυτή. Εκπλήσσεται μήπως το Σώμα από τη στροφή των αλιέων της Σομαλίας που έχουν στερηθεί τις πηγές βιοπορισμού τους στο πανάρχαιο έγκλημα της πειρατείας;
<P>
Πριν από πέντε χρόνια, είδαν οι βουλευτές τις τηλεοπτικές εικόνες των εκατοντάδων κατοίκων της Δυτικής Σαχάρας που αναζητούσαν καταφύγιο στις Κανάριες Νήσους; Μόλις είχαν ανανεωθεί οι άδειες της ΕΕ για την εκμετάλλευση των υδάτων τους, και γνώριζαν και εκείνοι εκ πείρας τι ακριβώς σήμαινε αυτό. Σε αυτήν την αξιοθρήνητη, απελπισμένη προσπάθεια, πολλοί πέθαναν στο ταξίδι των 800 μιλίων με αλιευτικά σκάφη τα οποία δεν προορίζονταν ποτέ για την ανοιχτή θάλασσα. Ωστόσο, η ΕΕ δεν ενδιαφέρεται για το γεγονός ότι οι ενέργειές της οδηγούν στην εξαθλίωση τους κατοίκους λιγότερο ανεπτυγμένων χωρών και γι' αυτό αξίζει να καταδικαστεί.
<SPEAKER ID="572" NAME="Diane Dodds" AFFILIATION="NI">
(ΕΝ) Κύριε Πρόεδρε, ένας από τους εισηγητές μας μίλησε για τη δυσπιστία των αλιέων απέναντι στην κοινή αλιευτική πολιτική. Αυτό δεν πρέπει να μας εκπλήσσει, δεδομένου ότι η κοινή αλιευτική πολιτική στη σημερινή της μορφή έχει οδηγήσει τον στόλο μας στην καταστροφή, χωρίς να έχει επιτύχει την ανασύσταση των αλιευτικών αποθεμάτων. Κατά τη δική μου άποψη, όσο πιο γρήγορα καταφέρουμε να επανέλθει η αλιευτική πολιτική υπό τον έλεγχο των κρατών μελών, τόσο το καλύτερο. Ωστόσο, αναγνωρίζω ότι αυτό είναι απίθανο να συμβεί σε βραχυπρόθεσμο ορίζοντα, θέλω, λοιπόν, να διατυπώσω ορισμένες παρατηρήσεις σχετικά με αυτήν την κοινή συζήτηση για θέματα αλιείας.
<P>
Πρώτον, ως προς το ζήτημα της καθιέρωσης ενός κοινοτικού χρηματοδοτικού μέσου για την εφαρμογή της κοινής αλιευτικής πολιτικής. Όσο είναι σε θέση η ΕΕ να παρεμβαίνει στην αλιεία μας, θεωρώ ότι η παρέμβαση αυτή πρέπει να χρηματοδοτείται ικανοποιητικά. Ωστόσο, καθώς προσπαθούμε να διασφαλίσουμε τη χρηματοδότηση που διατίθεται για τη διαχείριση της ΚΑΠ, πρέπει να έχουμε κατά νου τους άμεσα ενδιαφερομένους -κυρίως τους αλιείς μας- οι οποίοι αγωνίζονται για να αντεπεξέλθουν στο πλήθος των υφιστάμενων κανόνων και διατάξεων, ιδίως στις περιπτώσεις στις οποίες πραγματοποιούνται διαβουλεύσεις μαζί τους.
<P>
Λαμβάνω όλο και περισσότερα μηνύματα από ποικίλους παράγοντες του κλάδου οι οποίοι αναφέρουν ότι ολόκληρος ο κλάδος αντιμετωπίζει τεράστια προβλήματα σε σχέση με το συγκεκριμένο ζήτημα.
<SPEAKER ID="573" NAME="Alain Cadec" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, επιτρέψτε μου καταρχάς μια έκκληση από καρδιάς: το Κοινοβούλιο έχει μόνον μία έδρα, και αυτή είναι το Στρασβούργο.
<P>
Τώρα, θέλω να συγχαρώ τον κ. Ferreira για την έκθεσή του σχετικά με τη θέσπιση κοινοτικών χρηματοδοτικών μέτρων για την εφαρμογή της κοινής αλιευτικής πολιτικής, καθώς και στον τομέα του Δικαίου της Θάλασσας. Οι τροποποιήσεις στον ισχύοντα κανονισμό τις οποίες προτείνουν η Επιτροπή και το Κοινοβούλιο θα καθορίσουν το επίπεδο των επενδύσεων της ΕΕ που μπορούν να διατεθούν για τη χρηματοδότηση της έρευνας. Θα εναρμονίσουν τον κανονισμό με τις τροποποιήσεις που έχουν επέλθει στο νομοθετικό πλαίσιο της ΕΕ για τη συλλογή, διαχείριση και χρήση δεδομένων.
<P>
Επικροτώ ιδιαίτερα τις ευκαιρίες για χρηματοδότηση της επιστημονικής έρευνας στον τομέα της αλιείας και της υδατοκαλλιέργειας. Θα είμαστε πλέον σε θέση να διεξάγουμε έρευνες σχετικά με το επίπεδο εξάρτησης της Ευρωπαϊκής Ένωσης από τις εισαγωγές από τρίτες χώρες. Όπως γνωρίζετε, το 60% της αγοράς μας εξαρτάται από τις εισαγωγές και το ποσοστό αυτό αυξάνεται συνεχώς. Έχει ζωτική σημασία να υποστηρίξουμε περισσότερο τους ευρωπαίους παραγωγούς, αντί να προβούμε σε περαιτέρω άνοιγμα των αγορών μας προς όλες τις κατευθύνσεις, πρακτική η οποία βλάπτει την ευρωπαϊκή παραγωγή.
<P>
Θέλω επίσης να ευχαριστήσω την κ. Grelier για την έκθεσή της. Τα τεχνικά μέτρα αποτελούν εξαιρετικά ευαίσθητο ζήτημα και πρέπει να τροποποιηθούν το ταχύτερο δυνατόν, αφού λάβουμε τις προτάσεις της Επιτροπής σχετικά με τη δέσμη μεταρρυθμίσεων της κοινής αλιευτικής πολιτικής. " έκθεση αυτή, την οποία θα εγκρίνουμε αύριο, επιτρέπει την παράταση της ισχύος των μεταβατικών τεχνικών μέτρων που διέπουν τον τομέα της αλιείας. " εν λόγω παράταση θα μας επιτρέψει να αποφύγουμε τη δημιουργία ρυθμιστικού κενού μετά την 30ή Ιουνίου του τρέχοντος έτους και θα καταστήσει δυνατή την ομαλή συνέχιση της αλιευτικής δραστηριότητας έως τη μεταρρύθμιση της κοινής αλιευτικής πολιτικής. Θα επιτρέψει επίσης τη διενέργεια εμπεριστατωμένης αξιολόγησης αντικτύπου ως προς το σύνολο των τεχνικών μέτρων που εφαρμόζονται σήμερα. Θα ήταν πραγματικά παράλογο να υιοθετηθούν σε αυτό το στάδιο ουσιαστικές τροποποιήσεις στην υπό εξέταση έκθεση, δεδομένου ότι αυτό θα παρέτεινε τη νομοθετική διαδικασία και θα συνεπαγόταν μακρές συζητήσεις στους κόλπους του Συμβουλίου.
<P>
Τέλος, θέλω να συγχαρώ τον κ. Capoulas Santos για την έκθεσή του σχετικά με τη συμφωνία αλιευτικής σύμπραξης με τις Κομόρες και τη συνάδελφό μου κ. Fraga Estévez για την έκθεση σχετικά με τη Γροιλανδία.
<SPEAKER ID="574" NAME="Ole Christensen" AFFILIATION="S&amp;D">
(DA) Κύριε Πρόεδρε, θέλω καταρχάς να ευχαριστήσω τους εισηγητές και τις εισηγήτριες για το έργο που επιτέλεσαν σε σχέση με τη σύσταση και τις τρεις εκθέσεις. Αύριο θα πραγματοποιήσουμε ψηφοφορία για τη συμφωνία με τη Γροιλανδία με θέμα τις εισαγωγές, για την οποία είμαι σκιώδης εισηγητής για λογαριασμό της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Χαίρομαι διότι απαλλασσόμαστε πλέον από τη δυσκίνητη και δαπανηρή γραφειοκρατία, ενώ συγχρόνως καλύπτουμε πλήρως τις απαιτήσεις της ΕΕ στο πεδίο της ασφάλειας των τροφίμων. " συμφωνία θα προσφέρει στη Γροιλανδία μια καλή ευκαιρία για την πώληση των αλιευτικών προϊόντων της βάσει των κανόνων της εσωτερικής αγοράς, υπό την προϋπόθεση ότι τα προϊόντα αυτά πληρούν τα πρότυπα υγείας και ασφάλειας της ΕΕ. Τα αλιεύματα που προέρχονται από τη Γροιλανδία ελέγχονται ήδη από τις αρχές τροφίμων της Δανίας, και στη Γροιλανδία, αλλά και κατά την εξαγωγή τους στην Ευρωπαϊκή Ένωση. Αυτό συνιστά δαπανηρή επικάλυψη ενεργειών, την οποία ευτυχώς θα καταργήσει η συμφωνία. Όλοι θα ωφεληθούν από αυτήν τη συμφωνία, αλλά είναι σαφές ότι έχει ήδη καθυστερήσει υπερβολικά. Ωστόσο, ήταν επίσης σημαντικό να εξασφαλίσει το Κοινοβούλιο πλήρη σαφήνεια ως προς το θέμα της νομικής βάσης, και επ' αυτού προσβλέπουμε στην υποστήριξη της Επιτροπής και του Συμβουλίου.
<P>
Θα ψηφίσουμε επίσης για τη συμφωνία εταιρικής σχέσης στον τομέα της αλιείας με την Ένωση των Κομορών. Επί της ουσίας, έχω πολύ θετική γνώμη για τις συμφωνίες βιώσιμης αλιείας, οι οποίες αποβλέπουν σε βιωσιμότητα από την πλευρά τόσο των αλιευτικών αποθεμάτων όσο και των αλιέων, του τοπικού πληθυσμού και, τέλος, των αλιέων της ΕΕ που κάνουν χρήση αυτών των συμφωνιών. Δυστυχώς, αυτή η συμφωνία με την Ένωση των Κομορών δεν είναι όσο βιώσιμη θα ήθελα να είναι, καθώς δεν προβλέπει ανώτατο όριο για τις ποσότητες που επιτρέπεται να αλιεύουν τα κοινοτικά σκάφη. Όταν συμπληρωθεί η συμφωνηθείσα ποσόστωση των 4.850 τόνων ανά έτος, κάθε επιπλέον τόνος θα κοστίζει 65 ευρώ.
<P>
" τάση να μην ορίζεται ανώτατο όριο όσον αφορά την ποσότητα που επιτρέπεται να αλιεύουν τα σκάφη της ΕΕ στα ύδατα τρίτων χωρών είναι επιζήμια και λανθασμένη. Δεν είναι ορθό να ακολουθούμε διαφορετική αλιευτική πολιτική ανάλογα με το αν βρισκόμαστε στα δικά μας ύδατα ή στα ύδατα τρίτης χώρας. Θέλω επίσης να ζητήσω επιτακτικά να μεριμνήσουμε περισσότερο ώστε τα χρήματα που καταβάλλει η ΕΕ σε τρίτες χώρες ως αντάλλαγμα για τη σύναψη αλιευτικών συμφωνιών να διατίθενται με τρόπο που να ωφελεί σαφώς τον τοπικό πληθυσμό.
<SPEAKER ID="575" NAME="Britta Reimers" AFFILIATION="ALDE">
(DE) Κύριε Πρόεδρε, κυρία Δαμανάκη, κυρίες και κύριοι, χαίρομαι που το Κοινοβούλιο καλείται επιτέλους να ψηφίσει για το θέμα αυτό και θα ήθελα να ευχαριστήσω τους εισηγητές και τις εισηγήτριες για το έργο τους.
<P>
" τροποποίηση του κανονισμού του Συμβουλίου για τα χρηματοδοτικά μέτρα στην Κοινότητα είναι ένα από τα βασικά εργαλεία που χρειαζόμαστε για την υλοποίηση της κοινής αλιευτικής πολιτικής. Αυτό ισχύει ιδιαίτερα για τις διεθνείς σχέσεις στον τομέα της αλιείας, για τη συλλογή δεδομένων και για τις επιστημονικές μελέτες. Τα συστήματα ελέγχου της κοινής αλιευτικής πολιτικής και η εφαρμογή τους έχουν ιδιαίτερη σημασία.
<P>
Ο εισηγητής κατέβαλε κάθε δυνατή προσπάθεια για να πείσει τους συναδέλφους του για την ανάγκη αύξησης του ποσοστού συγχρηματοδότησης στο ανώτατο όριο του 75%. Δεν μπορέσαμε να ανταποκριθούμε στις επιθυμίες του. Οι υφιστάμενοι κανονισμοί έχουν αποδείξει στην πράξη την αξία τους και επιτρέπουν ήδη ορισμένες εξαιρέσεις. Τα κράτη μέλη εκμεταλλεύονται ήδη τη δυνατότητα αξιοποίησης του μέσου της συγχρηματοδότησης και δεν είναι αναγκαία η θέσπιση περαιτέρω κινήτρων.
<P>
Είναι σημαντικό η τροποποίηση του κανονισμού να δημιουργήσει τις συνθήκες για ένα συνεκτικό νομικό πλαίσιο.
<SPEAKER ID="576" NAME="Ian Hudghton" AFFILIATION="Verts/ALE">
(ΕΝ) Κύριε Πρόεδρε, θα έλεγα ότι η έκθεση Grelier κάνει υπερβολικές παραχωρήσεις στην Επιτροπή. Οι αλιείς στα δυτικά της Σκωτίας δυσκολεύονται να κατανοήσουν γιατί η Επιτροπή μπορεί να δηλώνει ότι θέλει να εξαλείψει τις απορρίψεις, ενώ συγχρόνως απορρίπτει τις τροποποιήσεις αυτών των τεχνικών μέτρων.
<P>
" Επιτροπή προτιμά να παρατείνει την τρέχουσα δέσμη τεχνικών μέτρων τα οποία προκαλούν απορρίψεις, και μπακαλιάρου, για τουλάχιστον 18 ακόμη μήνες. " Επιτροπή προτιμά να εφαρμοστούν για άλλους 18 μήνες τα λεγόμενα προσωρινά μέτρα, τα οποία δεν έχουν κατορθώσει να διατηρήσουν τα αλιευτικά αποθέματα. 18 ακόμη μήνες απόρριψης νεκρών ψαριών στη θάλασσα. Απευθύνω έκκληση στους συναδέλφους μου να υποστηρίξουν κατά την αυριανή ψηφοφορία το σύνολο των τροπολογιών, και ελπίζω ότι οι τροπολογίες αυτές θα εγκριθούν· εφόσον δε εγκριθούν, ευελπιστώ να μεταβάλει τη στάση της η Επιτροπή και να αδράξει την ευκαιρία που μας παρουσιάζεται για να δράσουμε τώρα για το θέμα των απορρίψεων, όχι απλώς να μιλάμε για ανάληψη δράσης κάποια στιγμή στο μέλλον.
<SPEAKER ID="577" NAME="Struan Stevenson" AFFILIATION="ECR">
(ΕΝ) Κύριε Πρόεδρε, έχω καταθέσει μια τροπολογία επί του κανονισμού για τα τεχνικά μέτρα αποβλέποντας στη διόρθωση της ανωμαλίας στην οποία αναφέρθηκε μόλις τώρα ο Ian Hudghton, η οποία έχει εμφανιστεί στις δυτικές ακτές της Σκωτίας.
<P>
Σε μια καλοπροαίρετη προσπάθεια διατήρησης των αποθεμάτων ασπρόψαρων σε αυτήν την περιοχή, η Επιτροπή καθιέρωσε προσωρινούς κανόνες σύνθεσης των αλιευμάτων για μια περίοδο 12 μηνών στα τέλη του 2009, όμως η ισχύς αυτών των προσωρινών διατάξεων έχει ήδη παραταθεί για ένα επιπλέον έτος στο πλαίσιο μιας συνολικής συμφωνίας η οποία παρέτεινε την ισχύ όλων των τεχνικών μέτρων της ΕΕ για 12 μήνες. Τώρα η Επιτροπή επιδιώκει να παρατείνει για μια ακόμη φορά την ισχύ των κανόνων έως το τέλος του 2012, καθώς προετοιμάζει ένα νέο πλαίσιο για τα τεχνικά μέτρα, ενταγμένο στη δέσμη μεταρρυθμίσεων της κοινής αλιευτικής πολιτικής.
<P>
" ακούσια συνέπεια αυτής της επιλογής θα είναι να συνεχιστεί για τουλάχιστον τρία χρόνια η εφαρμογή μιας προσωρινής ρύθμισης η οποία θεσπίστηκε για διάστημα ενός μόνον έτους, ενώ σε αυτό το διάστημα οι συνθήκες στα δυτικά της Σκωτίας έχουν μεταβληθεί δραστικά, υποχρεώνοντας τους αλιείς μας να απορρίπτουν νεκρά στη θάλασσα απολύτως φρέσκα αλιεύματα μπακαλιάρου. Ελπίζω ότι το Κοινοβούλιο θα στηρίξει αύριο την τροπολογία μου.
<SPEAKER ID="578" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, κυρία Επίτροπε, ενώ συγχαίρω και τους τέσσερις εισηγητές, θα εστιάσω την προσοχή μου μόνον σε δύο από τις εκθέσεις που εξετάζουμε. Το 2008, η μη επίτευξη συμφωνίας για ένα σχέδιο κανονισμού με στόχο την απλούστευση και διασάφηση του κανονισμού της ΕΕ για τη διατήρηση των αλιευτικών πόρων οδήγησε στην έγκριση του τρέχοντος κανονισμού, με τον οποίο καθιερώθηκε μια σειρά μεταβατικών μέτρων, τα οποία είχε προβλεφθεί αρχικώς να εφαρμοστούν κατά τη διάρκεια της περιόδου μεταξύ 1ης Ιανουαρίου 2010 και 30ής Ιουνίου 2011. " υπό εξέταση νομοθετική πρόταση παρατείνει την ισχύ αυτού του μεταβατικού καθεστώτος για επιπλέον διάστημα 18 μηνών -με άλλα λόγια, μέχρι την 1η Ιανουαρίου 2013- εν αναμονή ενός νέου κανονισμού για τα τεχνικά μέτρα στο πλαίσιο της αναθεωρημένης κοινής αλιευτικής πολιτικής (ΚΑΠ).
<P>
Είναι σημαντικό να διατηρηθεί ένα κανονιστικό πλαίσιο για την αλιεία κατά τη διάρκεια αυτής της μεταβατικής περιόδου, το οποίο θα διαφυλάσσει τα συμφέροντα των αλιέων, χωρίς να παραμελείται ο βασικός στόχος της προώθησης της βιώσιμης αλιείας. " εξελισσόμενη προσπάθεια να μην επεκταθεί η χρήση μανωμένων διχτυών, και να απαγορευθεί η χρήση τους σε βάθος μεταξύ 200 και 600 μέτρων από 1ης Οκτωβρίου 2010, δεν είναι καλό παράδειγμα των όσων περιέγραψα ανωτέρω. " τρέχουσα απαγόρευση αυτής της αλιευτικής τεχνικής, η οποία χρησιμοποιείται επί δεκαετίες από ένα μέρος του πορτογαλικού αλιευτικού στόλου μικρής κλίμακας για τη βιώσιμη εκμετάλλευση ειδών όπως η πεσκανδρίτσα και ο μπακαλιάρος, ήταν ένα σοβαρό οικονομικό και κοινωνικό πλήγμα για τον τομέα και για τις αλιευτικές κοινότητες που εξαρτώνται σε μεγαλύτερο βαθμό από την εκμετάλλευση αυτών των αλιευμάτων.
<P>
Ζητώ, λοιπόν, την υποστήριξή σας για την υιοθέτηση μιας πρότασης την οποία καταθέσαμε στο Σώμα εγώ και οι συνάδελφοι κ. Capoulas Santos και κ. Ferreira, με αποκλειστικό στόχο να διασφαλιστεί ότι η νομοθεσία που ίσχυε έως την 1η Οκτωβρίου 2010 θα συνεχίσει να ισχύει και έως το 2013.
<P>
Θέλω, επίσης, να σχολιάσω το σχέδιο κανονισμού για τον καθορισμό των κοινοτικών χρηματοδοτικών μέτρων που σχετίζονται με την εφαρμογή της ΚΑΠ και με το δίκαιο της θάλασσας: την έκθεση Ferreira. Μαζί με το Ευρωπαϊκό Ταμείο Αλιείας, πρόκειται για το σημαντικότερο χρηματοδοτικό μέσο υποστήριξης της αλιείας, το οποίο προβλέπει τη χορήγηση χρηματοδότησης στους τομείς των διεθνών σχέσεων, της διακυβέρνησης, της συλλογής επιστημονικών δεδομένων και γνωμοδοτήσεων, καθώς και της παρακολούθησης της εφαρμογής της κοινής αλιευτικής πολιτικής.
<P>
Σε αυτό το πλαίσιο, εκφράζω την πλήρη υποστήριξή μου για τις προτάσεις που κατατέθηκαν στο Σώμα από τον εισηγητή προκειμένου να αυξηθεί η δυνατότητα συγχρηματοδότησης της ΕΕ στο 60% στον τομέα της συλλογής, διαχείρισης και χρήσης βασικών δεδομένων, καθώς και όσον αφορά τη συλλογή, διαχείριση και χρήση συμπληρωματικών δεδομένων. " ευρεία και αυξανόμενη αναγνώριση της σημασίας της διαχείρισης της αλιείας με την υποστήριξη ενημερωμένων και εμπεριστατωμένων επιστημονικών γνώσεων σχετικά με την κατάσταση των αποθεμάτων δικαιολογεί πλήρως την έγκριση των προτάσεων του εισηγητή, καθώς και της έκθεσής του στο σύνολό της.
<SPEAKER ID="579" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, κυρία Επίτροπε, συγχαίρω και τους τέσσερις εισηγητές αυτών των εκθέσεων για το εξαίρετο έργο τους. Θα εστιάσω την προσοχή μου σε δύο εκθέσεις, ενόψει της ιδιαίτερης σημασίας τους.
<P>
" μία από αυτές αφορά τη συμφωνία με την Ένωση των Κομορών. Πρόκειται για μια αλιευτική συμφωνία μεταξύ της Ευρωπαϊκής Ένωσης και μιας χώρας της νοτιανατολικής Αφρικής -αναφέρω αυτήν την πληροφορία για να γνωρίζουμε σε ποια ακριβώς περιοχή αναφερόμαστε- όπου το 60% του πληθυσμού ζει κάτω από το όριο της φτώχειας και όπου η μόνη πηγή εισοδήματος του πληθυσμού είναι ο τουρισμός ή τα κρατικά βοηθήματα.
<P>
" συμφωνία προβλέπει τη δυνατότητα αλίευσης των πλεοναζόντων αλιευμάτων τους. Επαναλαμβάνω: των πλεοναζόντων αλιευμάτων. Προβλέπει επίσης τη χορήγηση οικονομικών ανταλλαγμάτων προκειμένου να δοθεί στη χώρα η ευκαιρία να αναπτύξει και να βελτιώσει τις υποδομές και τις δυνατότητές της. Διαμορφώνει ένα πλαίσιο εταιρικής σύμπραξης σύμφωνα με τα κριτήρια της βιώσιμης και υπεύθυνης αλιείας, με σκοπό τη διατήρηση των βιολογικών πόρων. Πρέπει να λάβουμε υπόψη ότι στην περιοχή υπάρχουν μεταναστευτικά είδη όπως ο τόνος και ότι κάθε χρόνο τα αποθέματα του επομένου έτους υπολογίζονται με τη χρήση επιστημονικών κριτηρίων. Διευκολύνει, τέλος, την επιστημονική έρευνα και την παρουσία παρατηρητών στα αλιευτικά σκάφη, καθώς και τη διατήρηση των ιχθύων της περιοχής, καθώς περιορίζεται σε μια παράκτια ζώνη, έτσι ώστε να μπορεί να αναπτυχθεί η εγχώρια αλιεία.
<P>
Το πρωτόκολλο είναι εξαιρετικά ωφέλιμο χάρη στην πρόσβαση που παρέχεται στα ευρωπαϊκά αλιευτικά σκάφη στην περιοχή, στην αναπτυξιακή βοήθεια, στην ενίσχυση της απασχόλησης και στη βελτίωση των οικονομικών προοπτικών. Ωστόσο, περιλαμβάνει μία ακόμη πολύ σημαντική πτυχή: δεν επιτρέπει σε τρίτες χώρες να ασκούν αλιευτική δραστηριότητα, αν δεν εξασφαλίζουν ικανοποιητικά την προστασία του περιβάλλοντος. Οι τρίτες χώρες αλιεύουν το 75% των αλιευτικών πόρων της περιοχής.
<P>
Πιστεύουμε, συνεπώς, ότι η συμφωνία αυτή δεν βοηθά απλώς την Ένωση των Κομορών, αλλά συμβάλλει επίσης στη διατήρηση του περιβάλλοντος.
<P>
Ιδιαίτερη προσοχή πρέπει να δοθεί επίσης στη σημαντική έκθεση Grelier σχετικά με κανονισμό για τη θέσπιση τεχνικών μέτρων η ισχύς των οποίων λήγει σε τρεις μήνες, οπότε ζητείται η παράταση της ισχύος τους έως τον Δεκέμβριο του 2012, καθότι, διαφορετικά, θα δημιουργηθεί νομικό κενό, νομική αβεβαιότητα, και θα καταστεί ανεπαρκής η διατήρηση των θαλασσίων πόρων.
<P>
Ωστόσο, πρέπει επίσης να τονίσουμε τις εκτιμήσεις που διατυπώνονται στη συνημμένη δήλωση, στην οποία καλείται η Επιτροπή να αποδεχτεί ορισμένες τροπολογίες: ορισμένα τεχνικά μέτρα τα οποία έχουν προταθεί από τα κράτη μέλη. Στο Σώμα έχει ήδη αναφερθεί το θέμα των διχτυών, ενώ θίγουμε επίσης το θέμα του βάθους. Αυτό επηρεάζει ορισμένα αλιευτικά αποθέματα και εκτιμούμε ότι η Επιτροπή πρέπει να το λάβει υπόψη, λόγω του αντικτύπου του στα ίδια τα αποθέματα. Επηρεάζει τις περιοχές 8, 9 και 10, και είναι σημαντικό να ξεπεραστούν αυτές οι αδυναμίες που εμφανίζονται κατά την εφαρμογή ενός κανονισμού ο οποίος δεν βλάπτει μόνον την αλιεία, αλλά και τους τοπικούς πληθυσμούς.
<SPEAKER ID="580" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, θα υπερψηφίσω αυτήν τη συμφωνία, διότι είναι θετική για τον ευρωπαϊκό στόλο. Συνολικά, από την εν λόγω συμφωνία θα ωφεληθούν 70 πλοία, 12 περισσότερα σε σχέση με την προηγούμενη συμφωνία, τα οποία θα περιλαμβάνουν τουλάχιστον ένα τοπικό πλήρωμα.
<P>
Είναι θετική για τις Κομόρες, για τον πληθυσμό τους και για τον παραγωγικό τους τομέα, για διάφορους λόγους. Πρώτον, είναι θετική επειδή στην έκθεση ενθαρρύνεται η συνεργασία βάσει της προώθησης της τοπικής ανάπτυξης και επειδή η προβλεπόμενη οικονομική αποζημίωση διατίθεται υπέρ του συγκεκριμένου τομέα. Δεύτερον, είναι θετική επειδή ενθαρρύνει τις κυβερνήσεις της περιοχής να σέβονται τα ανθρώπινα δικαιώματα, στοιχείο που αποτελεί βασική προϋπόθεση για τη διατήρηση της συμφωνίας. Τρίτον, είναι θετική επειδή υποστηρίζει τις μικρότερης κλίμακας αλιευτικές δραστηριότητες στην περιοχή και εγγυάται ότι τα 8.500 άτομα στις Κομόρες που ζουν από αυτήν τη δραστηριότητα θα διαθέτουν τη δική τους ζώνη αλιείας: τα ευρωπαϊκά σκάφη δεν θα επιτρέπεται να αλιεύουν εντός ζώνης 10 ναυτικών μιλίων από τις ακτές κάθε νησιού.
<P>
Τέλος, είναι θετική διότι προωθεί τη βιώσιμη αλιεία στην περιοχή, περιλαμβάνει έναν μηχανισμό αντικειμενικής ανάλυσης των αλιευτικών αποθεμάτων και καθιερώνει μηχανισμούς επιστημονικής συνεργασίας για τον σκοπό αυτόν.
<SPEAKER ID="581" NAME="Seán Kelly" AFFILIATION="PPE">
(GA) Κύριε Πρόεδρε, χαίρομαι που μου δίνεται η δυνατότητα να πω λίγα λόγια εξ ονόματος της πολιτικής μου Ομάδας για το θέμα αυτό· αναμφίβολα δε η αλιεία είναι αμφιλεγόμενο ζήτημα, ένα από τα πλέον επίμαχα θέματα που συζητούνται ενώπιον του Κοινοβουλίου. Στη χώρα μου υπάρχει ένα παλιό ρητό σύμφωνα με το οποίο υπάρχουν τόσες γνώμες όσοι και οι άνθρωποι, και αυτό ισχύει για τους αλιείς και την αλιεία. Ως εκ τούτου, εμείς οι βουλευτές δυσκολευόμαστε να εκφραστούμε με ομοφωνία επί του θέματος, συγχρόνως όμως οφείλουμε να κάνουμε ό,τι καλύτερο μπορούμε προς αυτήν την κατεύθυνση.
<P>
(ΕΝ) Όσον αφορά, ειδικότερα, τη Γροιλανδία, εκτιμώ ότι η Επίτροπος παρουσίασε μια αρκετά ισορροπημένη εικόνα της κατάστασης. Προφανώς, υπάρχουν ζητήματα όσον αφορά την εμπιστοσύνη του Ευρωπαϊκού Κοινοβουλίου έναντι του Συμβουλίου, όμως, όπως επεσήμανε και η ίδια, θα εξευρεθεί μια ρεαλιστική λύση, και αυτό είναι προφανώς επιθυμητό. Αυτό είναι σημαντικό για την Ευρωπαϊκή Ένωση. Είναι εξίσου σημαντικό, ίσως και σημαντικότερο, για τη Γροιλανδία -μια χώρα που εξαρτάται σχεδόν ολοκληρωτικά από την εξαγωγή των αλιευμάτων της στην ευρωπαϊκή αγορά και, φυσικά, η οικονομία της είναι σχεδόν εξ ολοκλήρου εξαρτημένη από την αλιεία.
<P>
Ένα πράγμα που μπορούμε να πούμε για τη Γροιλανδία είναι ότι τα αλιεύματα που θα εισάγονται από την εν λόγω χώρα, όπως προβλέπεται στην υπό συζήτηση έκθεση, θα είναι ελέγξιμα και αρίστης ποιότητας -αντίθετα με πολλά από τα αλιεύματα που εισάγονται στην Ευρωπαϊκή Ένωση από τα τερατώδη ιχθυοτροφεία της Νοτιανατολικής Ασίας, η ποιότητα των οποίων δεν μπορεί να ελεγχθεί, ενώ πολλοί πιστεύουν ότι προέρχονται από μολυσμένα νερά.
<P>
Συνεπώς, καλούμαστε να διαχειριστούμε ένα μείζονος σημασίας ζήτημα, δεδομένου κυρίως ότι η ίδια η Επίτροπος νωρίτερα το απόγευμα, στην Ώρα των Ερωτήσεων, περιέγραψε μια μάλλον ζοφερή εικόνα για τη μελλοντική βιωσιμότητα των αλιευτικών αποθεμάτων και των παράκτιων κοινοτήτων. Για τον λόγο αυτόν, είναι αναγκαίο να αναπτυχθεί μια ισχυρή πολιτική για την υδατοκαλλιέργεια στην Ευρώπη στο πλαίσιο της μελλοντικής ΚΑΠ. Εν τω μεταξύ, επικροτώ τις υπό συζήτηση προτάσεις και αποδέχομαι τις διαβεβαιώσεις της κ. Επιτρόπου σχετικά με τα επόμενα βήματα.
<SPEAKER ID="583" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, κυρία Επίτροπε, κυρίες και κύριοι, θέλω και εγώ να συγχαρώ τους εισηγητές και τις εισηγήτριες των τεσσάρων αυτών εκθέσεων. Προτού αναφερθώ στις εκθέσεις του κ. Ferreira και της κ. Fraga Estévez, θέλω να εκφράσω την υποστήριξή μου για την έκθεση του κ. Capoulas Santos, στην οποία συνιστάται η σύναψη του πρωτοκόλλου σχετικά με τον καθορισμό των αλιευτικών δυνατοτήτων και της χρηματικής αντιπαροχής που προβλέπονται στη συμφωνία αλιευτικής σύμπραξης μεταξύ της Ευρωπαϊκής Κοινότητας και της Ένωσης των Κομορών, ενώ μας υπενθυμίζεται η ανάγκη ενεργού συμμετοχής του Κοινοβουλίου σε αυτήν τη διαδικασία.
<P>
Συμφωνώ επίσης με τις θεμελιώδεις πτυχές της έκθεσης της κ. Grelier σχετικά με τα τεχνικά μέτρα. Καλώ την Επιτροπή να επιταχύνει την αξιολόγηση αντικτύπου που έχει δρομολογήσει και να δώσει προτεραιότητα στην κατάρτιση ενός κανονισμού για τα μέτρα αυτά, έτσι ώστε να μπορεί να εγκριθεί το ταχύτερο δυνατόν: πριν από το 2013, ει δυνατόν.
<P>
" έκθεση Ferreira τροποποιεί τον κανονισμό (ΕΚ) αριθ. 861/2006 σχετικά με τα κοινοτικά χρηματοδοτικά μέτρα, ένα από τα εργαλεία που χρησιμοποιούνται για την εφαρμογή της κοινής αλιευτικής πολιτικής, παράλληλα με το Ευρωπαϊκό Ταμείο Αλιείας (ΕΤΑ). " έκθεση αποσαφηνίζει το πεδίο εφαρμογής του και τον προσαρμόζει στις πραγματικές ανάγκες της κοινής αλιευτικής πολιτικής στο πλαίσιο της νέας Συνθήκης της Λισαβόνας, επομένως θεωρώ το κείμενο θετικό.
<P>
Ωστόσο, όπως και ο εισηγητής, και δεδομένου ότι μία από τις θεμελιώδεις προϋποθέσεις για την επίτευξη βιώσιμης αλιείας είναι η εξασφάλιση ενημερωμένων, αξιόπιστων γνώσεων για τα αλιευτικά αποθέματα, θεωρώ λυπηρό το γεγονός ότι δεν κατέστη δυνατό να αυξηθούν τα ποσοστά συγχρηματοδότησης όσον αφορά τη συλλογή, τη διαχείριση και τη χρήση δεδομένων.
<P>
" έκθεση Fraga Estévez αφορά την καθιέρωση κανόνων σχετικά με την υγεία των ζώων και την ασφάλεια των τροφίμων κατά την εισαγωγή ορισμένων προϊόντων αλιείας και υποπροϊόντων τους, είτε προέρχονται από τη Γροιλανδία είτε από τρίτες χώρες.
<P>
Οι εν λόγω κανόνες αφορούν σχεδόν το 90% των εξαγωγών της Γροιλανδίας σε αυτόν τον τομέα, η αξία των οποίων έφτασε τα 251 εκατ. ευρώ το 2007. Επικρατεί ευρεία συναίνεση όσον αφορά την εφαρμογή των κανόνων που διέπουν τις εμπορικές συναλλαγές εντός της Ευρωπαϊκής Ένωσης, με την οποία η Γροιλανδία παραμένει συνδεδεμένη, σε αυτά τα εισαγόμενα προϊόντα. Κατ' αυτόν τον τρόπο θα επεκταθεί η ενιαία αγορά στον τομέα των προϊόντων αλιείας και των υποπροϊόντων τους.
<P>
Είναι σαφές ότι δεν υπάρχει συμφωνία σχετικά με το ποια πρέπει να είναι η νομική βάση, γι' αυτό επικροτούμε θερμά την απόφαση της Επιτροπής να προωθήσει μια συμφωνία. Το Κοινοβούλιο ακολουθεί την έκθεση των νομικών υπηρεσιών του, τη γνωμοδότηση της Επιτροπής Νομικών Θεμάτων, καθώς και τη θέση την οποία έχει υιοθετήσει η Επιτροπή Αλιείας.
<P>
Ευελπιστούμε ότι αυτά τα ζητήματα θα μπορέσουν να διευθετηθούν, ότι θα δοθεί στη Γροιλανδία η προτεραιότητα που έχει και αξίζει, και ότι θα καταστεί δυνατή η επίτευξη νομοθετικής συμφωνίας.
<SPEAKER ID="584" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, συγχαίρω τους τέσσερις εισηγητές και εισηγήτριες για την επίπονη εργασία τους κατά την εκπόνηση αυτής της δέσμης μέτρων για την αλιεία.
<P>
Θέλω να υπογραμμίσω ότι τα κοινοτικά χρηματοδοτικά μέτρα για την εφαρμογή της κοινής αλιευτικής πολιτικής αποτελούν σημαντικό εργαλείο χρηματοδότησης της Ευρωπαϊκής Ένωσης στον τομέα αυτόν, και πρέπει να προσαρμόζονται διαρκώς στις ανάγκες των πολιτών που δραστηριοποιούνται σε αυτόν τον τομέα και να εναρμονίζονται αυστηρά με τις τρέχουσες προκλήσεις. Οι οικονομικοί πόροι που απαιτούνται για την εφαρμογή της κοινής αλιευτικής πολιτικής περιλαμβάνουν επίσης τη χρηματοδότηση προγραμμάτων σε τομείς όπως: οι διεθνείς σχέσεις, η διακυβέρνηση, η συλλογή δεδομένων, οι επιστημονικές συμβουλές, τα συστήματα ελέγχου και η επιβολή αυτής της πολιτικής.
<P>
Εκτιμώ ότι η διαχείριση της αλιείας πρέπει να στηρίζεται σε ενημερωμένες, αξιόπιστες επιστημονικές γνώσεις για την κατάσταση των αποθεμάτων. Κατ' αυτόν τον τρόπο επιδιώκεται η αποτελεσματικότερη εναρμόνιση των διατάξεων του κανονισμού με τις πραγματικές ανάγκες.
<SPEAKER ID="585" NAME="Μαρία Δαμανάκη">
μέλος της Επιτροπής. - (ΕΝ) Κύριε Πρόεδρε, θέλω να σας δώσω ορισμένες σύντομες εξηγήσεις σχετικά με τα σχόλιά σας.
<P>
Όσον αφορά τη συζήτηση σχετικά με τις συμφωνίες αλιευτικής σύμπραξης, τώρα προσπαθούμε, στο πλαίσιο της πρότασής μας για τη μεταρρύθμιση, να διασφαλίσουμε την ορθή εφαρμογή αυτών των αλιευτικών συμφωνιών προς όφελος του τοπικού πληθυσμού. Έως ότου αποκτήσουμε τη νέα πρόταση για τη νέα γενιά αλιευτικών συμφωνιών, προσπαθήσαμε να βελτιώσουμε την τρέχουσα κατάσταση. Προσπαθούμε να εγγυηθούμε την εφαρμογή της συμφωνίας με τις Κομόρες και να κάνουμε ό,τι καλύτερο μπορούμε για τον ντόπιο πληθυσμό.
<P>
Όσον αφορά τα προβλήματα που αναφέρθηκαν σε σχέση με το Κοινοβούλιο και τις πληροφορίες που παρέχονται στους βουλευτές του για τις συμφωνίες, η Επιτροπή έχει διαβιβάσει όλες τις πληροφορίες -ακόμη και τις εμπιστευτικές- στους βουλευτές του Ευρωπαϊκού Κοινοβουλίου, και το ίδιο θα συνεχίσουμε να πράττουμε στο μέλλον.
<P>
Όσον αφορά τα τεχνικά μέτρα και την έκθεση της κ. Grelier, κατανοώ τις πολλές ανησυχίες που εκφράστηκαν για το ότι σήμερα παρατείνουμε την ισχύ του υφιστάμενου κανονισμού. Ήμασταν υποχρεωμένοι να το πράξουμε, διότι πρέπει να περιμένουμε την εφαρμογή της μεταρρύθμισης, όμως αντιλαμβάνομαι γιατί μας προτρέπετε να λάβουμε μέτρα με σκοπό τη θέσπιση του νέου κανονισμού πριν από το τέλος του 2013. Αυτό που μπορώ να πω -καθόσον δεν μπορώ να σας δώσω υποσχέσεις τις οποίες δεν θα μπορέσω να τηρήσω- είναι ότι θα βάλουμε τα δυνατά μας για να επιταχυνθεί η διαδικασία έγκρισης ενός νέου κανονισμού, καθώς και για να εφαρμοστεί ο βασικός κανονισμός για τη μεταρρύθμιση, έτσι ώστε να δοθούν στα κράτη μέλη ορισμένες αρμοδιότητες σε σχέση με τα τεχνικά μέτρα.
<P>
Όσον αφορά το επόμενο ζήτημα -τον δημοσιονομικό κανονισμό- ευελπιστώ ότι θα μπορέσουμε να καταλήξουμε σε μια προσέγγιση κατά την πρώτη ανάγνωση, διότι αυτό θα ήταν πολύ θετικό για την εφαρμογή του κανονισμού στο μέλλον.
<P>
Όσον αφορά την περίπτωση της Γροιλανδίας, θέλω να επαναλάβω ότι βρισκόμαστε εδώ για να βρούμε μια λύση σχετικά με τη νομική βάση της πρότασης. Κατά τη γνώμη της Επιτροπής, είναι πολύ σημαντικό να επεξεργαστούμε την ουσία του θέματος, καθότι η καλλιέργεια καλών σχέσεων με τη Γροιλανδία αποτελεί για εμάς απόλυτη πολιτική προτεραιότητα. Μπορώ να επαναλάβω ότι η Επιτροπή βρίσκεται εδώ για να διευκολύνει και να εξεύρει έναν συμβιβασμό σε συνεργασία με το Συμβούλιο.
<SPEAKER ID="586" NAME="Luis Manuel Capoulas Santos" LANGUAGE="PT">
Κύριε Πρόεδρε, θα αφιερώσω λίγα μόνον δευτερόλεπτα για να εκφράσω τις ευχαριστίες μου για τα σχόλια που διατυπώθηκαν, και στη συνέχεια θα συνεχίσουμε με τα θέματα για τα οποία θα μιλούσα. Γνωρίζουμε ότι οι συμφωνίες εταιρικής σύμπραξης διαθέτουν δευτερεύουσες πτυχές οι οποίες πρέπει να διορθωθούν.
<P>
Εκτίμησα τη θέση της κ. Επιτρόπου, περιλαμβανομένης της προσωπικής της θέσης σχετικά με τη συμμετοχή των βουλευτών του Ευρωπαϊκού Κοινοβουλίου, και ευελπιστώ ότι αυτή η προσωπική θέση της μπορεί να επηρεάσει τη θεσμική θέση της Επιτροπής, έτσι ώστε να επιτευχθεί ο στόχος υπέρ του οποίου εργαζόμαστε.
<SPEAKER ID="587" NAME="João Ferreira" LANGUAGE="PT">
Κύριε Πρόεδρε, θέλω και εγώ να εκφράσω τις ευχαριστίες μου για τα σχόλια όλων των συμμετεχόντων στη συζήτηση, καθώς και για την αξιοσημείωτη αντοχή που επιδεικνύουν όλοι οι παρόντες αυτήν την ώρα. Πρέπει επίσης να πω, σε σχέση με τα σχόλια που αφορούν την έκθεση για τα οικονομικά μέτρα, ότι οι τροπολογίες τις οποίες προτείνουμε δεν θέτουν σε κίνδυνο τη συναίνεση που έχει επιτευχθεί μέχρι στιγμής στον τριμερή διάλογο. Εκτιμώ ότι είναι δυνατόν να προχωρήσουμε λίγο περισσότερο, διαφυλάσσοντας συγχρόνως τη συναίνεση αυτή, και γι' αυτό είμαι ευγνώμων για τα σχόλια που διατυπώθηκαν από σειρά συναδέλφων προς υποστήριξη των προτεινόμενων τροπολογιών.
<P>
Θεωρώ, όπως επεσήμαναν πολλοί συνάδελφοι, ότι η μη έγκριση αυτών των τροπολογιών θα αποτελούσε ακατανόητη ασυνέπεια εκ μέρους μιας Ευρωπαϊκής Ένωσης η οποία, από τη μια πλευρά, επιθυμεί αυξημένη συμμετοχή σε ορισμένους τομείς, στους οποίους αποδίδει όλο και μεγαλύτερη σημασία, ενώ από την άλλη αντιδρά στη διάθεση των αναγκαίων πόρων που αντιστοιχούν στην πραγματική αναγνώριση αυτής της αυξανόμενης σημασίας.
<P>
Όσον αφορά την έκθεση σχετικά με τα μεταβατικά τεχνικά μέτρα, θέλω να τονίσω -όπως άλλωστε έπραξαν και αρκετοί ομιλητές- την τροπολογία που κατέθεσα σε συνεργασία με δύο ακόμη συναδέλφους, με στόχο την εξάλειψη αρνητικών διακρίσεων χωρίς επιστημονική βάση, και υπογραμμίζω ότι δεν υπάρχει επιστημονική βάση που να δικαιολογεί τις αρνητικές διακρίσεις εις βάρος ορισμένων τμημάτων του πορτογαλικού στόλου μικρής κλίμακας που χρησιμοποιούν μανωμένα δίχτυα. Στη πορεία του χρόνου, ο στόλος αυτός έχει αποδείξει την ικανότητά του να εκμεταλλεύεται τα συγκεκριμένα αλιευτικά αποθέματα, δηλαδή τη γλώσσα και τον μερλούκιο, με βιώσιμο τρόπο. Δεδομένου ότι δεν υπάρχουν βάσιμοι, επιστημονικοί λόγοι που να δικαιολογούν την απαγόρευση αυτή, δεν έπρεπε εξαρχής να έχει προωθηθεί, ιδίως ενόψει των σοβαρών αρνητικών οικονομικών και κοινωνικών συνεπειών που συνεπάγεται ένα τέτοιο μέτρο.
<P>
Για τους ίδιους λόγους, θέλω, εν κατακλείδι, να δηλώσω, κύριε Πρόεδρε, ότι υποστηρίζουμε επίσης τις προτάσεις που υποβλήθηκαν από τους ιρλανδούς και σκωτσέζους συναδέλφους μας σε σχέση με την ίδια έκθεση.
<SPEAKER ID="588" NAME="Estelle Grelier" LANGUAGE="DE">
Κύριε Πρόεδρε, θα κάνω ό,τι μπορώ για να μιλήσω πιο αργά - το υπόσχομαι.
<P>
(FR) Κύριε Πρόεδρε, ευχαριστώ τους συναδέλφους μου για τα εν γένει ευνοϊκά σχόλιά τους σχετικά με την έκθεση αυτήν, η οποία αντικατοπτρίζει άλλωστε τις συζητήσεις που διεξήχθησαν στις συνεδριάσεις της Επιτροπής Αλιείας.
<P>
Συμμερίζομαι την άποψη της κ. Επιτρόπου ως προς την αποδοχή της τροπολογίας για τον καθορισμό του μεγέθους των ματιών για την αλιεία του βασιλάκη και ως προς την απόρριψη συγκεκριμένων αιτημάτων για τροπολογίες επί ορισμένων τεχνικών μέτρων, καθόσον δεν υποστηρίζονται από εκτιμήσεις επιπτώσεων για τα εμπλεκόμενα σκάφη και οικοσυστήματα, ή επειδή τα κράτη μέλη δεν έχουν διαβιβάσει τα απαραίτητα επιστημονικά δεδομένα. Τα μέτρα αυτά είναι αλληλένδετα και δεν έχουν αξιολογηθεί.
<P>
Θέλω να τονίσω, όπως έπραξαν και προηγούμενοι ομιλητές στην αποψινή συζήτηση, την επείγουσα ανάγκη διενέργειας αξιολόγησης από την Επιτροπή με αντικείμενο τα υφιστάμενα μέτρα το ταχύτερο δυνατόν· με βάση δε αυτήν την αξιολόγηση, πρέπει να εκπονηθεί νέα πρόταση η οποία να μπορεί να συζητηθεί ταυτόχρονα με τη μεταρρύθμιση της κοινής αλιευτικής πολιτικής, και όχι μεταγενέστερα. Ήθελα να επιστήσω την προσοχή σας σε αυτό το ζήτημα, κυρία Επίτροπε, και σημειώνω την προθυμία σας να επιταχύνετε την κατάρτιση της πρότασης.
<P>
Εν κατακλείδι, οφείλω να αναφέρω για μια ακόμη φορά τη σπουδαιότητα της συνεργασίας μεταξύ των θεσμικών οργάνων της ΕΕ και του τομέα της αλιείας για τη συλλογή και ανταλλαγή των συναφών επιστημονικών δεδομένων. Εκτιμώ ότι αυτό αποτελεί την αναγκαία βάση για μια νέα, δίκαιη και συνεργατική κοινή αλιευτική πολιτική, η οποία θα διαθέτει επαρκείς πόρους -και η συγκεκριμένη πτυχή είναι πολύ σημαντική- και η οποία θα συνδυάζει αρμονικά την κάλυψη των οικονομικών αναγκών και τη βιωσιμότητα του τομέα προς όφελος όλων: της αλιευτικής κοινότητας, των καταναλωτών και των πολιτών.
<SPEAKER ID="590" NAME="Carmen Fraga Estévez" LANGUAGE="ES">
Κύριε Πρόεδρε, θέλω να απευθύνω ιδιαίτερες ευχαριστίες στην Επίτροπο για την απάντησή της στην ερώτησή μου, καθώς δήλωσε ότι είναι πρόθυμη να δεχτεί την αλλαγή της νομικής βάσης, ευελπιστώ δε ότι την ίδια στάση με την Επίτροπο θα τηρήσει και το Συμβούλιο.
<P>
Εν πάση περιπτώσει, είχα εξετάσει το ενδεχόμενο να ζητήσω την αναπομπή της έκθεσης στην αρμόδια επιτροπή, προτού οδηγηθεί στην τελική ψηφοφορία, έπειτα όμως το ξανασκέφτηκα και συνειδητοποίησα ότι αυτό θα καθυστερούσε απλώς ακόμη περισσότερο τη συγκεκριμένη πρόταση, την οποία θεωρώ θετική για τη Γροιλανδία και την Ευρωπαϊκή Ένωση, και ότι θα ήταν σκόπιμο να μην καθυστερήσει περισσότερο.
<P>
Ευελπιστώ ότι, ούτως ή άλλως, το Συμβούλιο θα συμπλεύσει με τις προθέσεις της Επιτροπής Αλιείας, οι οποίες είναι απολύτως εύλογες, και ελπίζω ότι θα βρεθεί λύση, δεδομένου ότι το μόνο πρόβλημα είναι η νομική βάση και όχι το περιεχόμενο.
<P>
Πάντως, αισθάνομαι ικανοποίηση για το αποτέλεσμα που επιτύχαμε· άλλωστε, έχουμε πάντα τη δυνατότητα να προσφύγουμε στο Δικαστήριο, αν κρίνουμε ότι είναι σκόπιμο να δώσουμε συνέχεια σε αυτό το θέμα. Εν πάση περιπτώσει, αύριο θα επιδείξουμε καλή θέληση, εκδίδοντας τη γνωμοδότησή μας, και ελπίζουμε ότι το Συμβούλιο θα ανταποκριθεί και θα εξετάσει την επιλογή της πρώτης ανάγνωσης του Κοινοβουλίου, όπως έχω εξηγήσει.
<P>
Ευχαριστώ, λοιπόν, την Επίτροπο για την προθυμία της να συνεργαστεί με ειλικρινή τρόπο στη διευθέτηση αυτού του θέματος, και ευχαριστώ επίσης όλες και όλους τους συναδέλφους μου που συνεργάστηκαν και υποστήριξαν την εκπόνηση της έκθεσης αυτής. Το μόνο που απομένει είναι να ευχηθούμε ότι το Συμβούλιο θα συμφωνήσει με τις προθέσεις μας, οι οποίες είναι δικαιολογημένες, όπως εξήγησα ήδη, και τις ενστερνίζονται, εκτός από την Επιτροπή Νομικών Θεμάτων, και οι νομικές υπηρεσίες του Ευρωπαϊκού Κοινοβουλίου.
<SPEAKER ID="591" NAME="Πρόεδρος">
" κοινή συζήτηση των τεσσάρων εκθέσεων για θέματα αλιείας έληξε.
<P>
" ψηφοφορία και για τις τέσσερις εκθέσεις θα διεξαχθεί στις 6 Απριλίου, στις 12:00.
<P>
Γραπτές δηλώσεις (άρθρο 149 του Κανονισμού)
<SPEAKER ID="591" NAME="Jim Higgins" AFFILIATION="PPE">
γραπτώς. - (ΕΝ) Κατά την ψηφοφορία για την έκθεση Grelier, ψήφισα αντίθετα με την πολιτική μου Ομάδα στις περιπτώσεις τεσσάρων τροπολογιών -των τροπολογιών 4, 5CP, 6 και 3. Λυπάμαι που οι εν λόγω τροπολογίες δεν έγιναν δεκτές. Παρ' όλα αυτά, υποστήριξα την έκθεση στην τελική ψηφοφορία, έτσι ώστε να διασφαλιστεί η προστασία της ιρλανδικής βιομηχανίας αλιείας βασιλάκη, και να υπάρξει ασφάλεια δικαίου επ' αυτού του θέματος, αντί να περιμένουμε την πλήρη μεταρρύθμιση το 2013.
<SPEAKER ID="591" NAME="Sirpa Pietikäinen" LANGUAGE="FI">
" μεταρρύθμιση της κοινής αλιευτικής πολιτικής της Ένωσης είναι ένα από τα πιο σημαντικά καθήκοντα αυτού του Κοινοβουλίου. Όπως όλοι γνωρίζουμε, η αλιευτική πολιτική της ΕΕ δέχεται επί σειρά ετών πολύ έντονη, και βάσιμη, κριτική. Υπάρχουν πολλά ανοικτά ζητήματα σε σχέση με την υπεραλίευση, την αλιεία στην επικράτεια αναπτυσσόμενων χωρών και τη χορήγηση κρατικών ενισχύσεων στον κλάδο της αλιείας, τα οποία πρέπει να διευθετηθούν γρήγορα.
<P>
" έκθεση του κ. Ferreira σχετικά με τα κοινοτικά χρηματοδοτικά μέτρα, η οποία κατατέθηκε σήμερα στο Σώμα, αφορά καίρια ζητήματα τα οποία άπτονται της μεταρρύθμισης της αλιευτικής πολιτικής. Αυτά είναι: η συλλογή δεδομένων, η έρευνα, η εσωτερική συνεργασία, η διαχείριση των θεμάτων αλιείας, και τα συστήματα παρακολούθησης της κοινής αλιευτικής πολιτικής. Είναι επίσης σημαντικό να διασφαλιστεί ότι η εναρμόνιση της αλιευτικής πολιτικής, ιδίως με την περιβαλλοντική και τη θαλάσσια πολιτική, θα αποτελέσει ύψιστη προτεραιότητα, ενώ θα απαιτήσει επίσης οικονομικούς πόρους.
<SPEAKER ID="591" NAME="Nuno Teixeira" LANGUAGE="PT">
" κοινή αλιευτική πολιτική (ΚΑΠ) περιλαμβάνει μια σειρά από μέτρα τα οποία έχουν σχεδιαστεί από την Ευρωπαϊκή Ένωση με σκοπό την εξασφάλιση της βιωσιμότητας και της ανταγωνιστικότητας του τομέα της ευρωπαϊκής αλιείας. Στο πλαίσιο της μεταρρύθμισης της ΚΑΠ, οι βασικές προτεραιότητες είναι η ενίσχυση της αποτελεσματικότητάς της ώστε να διασφαλίζει καλύτερα την οικονομική βιωσιμότητα των ευρωπαϊκών στόλων, η διατήρηση των αλιευτικών αποθεμάτων, η σύνδεση με τη θαλάσσια πολιτική και η προμήθεια τροφίμων υψηλής ποιότητας στους καταναλωτές. Τα μέτρα που εγκρίθηκαν σήμερα από το Κοινοβούλιο, όπως η αναθεώρηση των τεχνικών μέτρων και η προσαρμογή της ισχύουσας νομοθεσίας έτσι ώστε να λαμβάνει υπόψη τα συλλεγόμενα επιστημονικά δεδομένα, εντάσσονται σε αυτήν την κατηγορία. Πρέπει να επιτευχθεί ισορροπία μεταξύ βιωσιμότητας και ανταγωνιστικότητας του τομέα. " αλιευτική δραστηριότητα είναι αναγκαία για την οικονομική και κοινωνική ανάπτυξη των παράκτιων κοινοτήτων, καθότι συμβάλλει στην ενοποίηση των περιφερειών και ενισχύει τη δραστηριότητα σε συναφείς τομείς. Για παράδειγμα, στις εξόχως απόκεντρες περιφέρειες της Ένωσης, οι οποίες αντιπροσωπεύουν τη μεγαλύτερη αποκλειστική οικονομική ζώνη της Ευρωπαϊκής Ένωσης, ο τομέας της αλιείας διαδραματίζει θεμελιώδη ρόλο για την οικονομική τους δραστηριότητα, γεγονός που καθιστά αυτομάτως προτεραιότητα την εξασφάλιση της βιωσιμότητας και της ανάπτυξης του εν λόγω τομέα.

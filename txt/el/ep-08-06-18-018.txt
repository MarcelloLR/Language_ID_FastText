<CHAPTER ID="018">
Το μέλλον του κλάδου των αιγοπροβάτων στην Ευρώπη (συζήτηση) 
<SPEAKER ID="432" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Liam Aylward, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με το μέλλον του κλάδου των αιγοπροβάτων στην Ευρώπη.
<SPEAKER ID="433" NAME="Liam Aylward">
εισηγητής. - (GA) Κύριε Πρόεδρε, οι κλάδοι προβατοειδών και αιγοειδών είναι πολύ σημαντικοί για την οικονομία και το περιβάλλον στην Ευρώπη. H εκτροφή προβατοειδών και αιγοειδών είναι ακόμη πιο σημαντική στις απομακρυσμένες και ορεινές περιοχές όπου συχνά εξαρτάται από τις οικονομικές και γεωργικές προοπτικές. Δεν έχει δυσμενή αντίκτυπο στο περιβάλλον και προστατεύει το αγροτικό τοπίο.
<P>
Ωστόσο όμως, το μέλλον του κλάδου δέχεται αυτήν τη στιγμή πίεση στην Ευρωπαϊκή Ένωση. " πρόβεια παραγωγή έχει πέσει κατά 12,5% από το 2000. Οι παραγωγοί εγκαταλείπουν αυτήν την απασχόληση καθώς η εργασία είναι σκληρή και το εισόδημα είναι πάρα πολύ χαμηλό. " κατανάλωση πρόβειου κρέατος σημειώνει μείωση, καθώς ορισμένοι πιστεύουν ότι είναι πολύ ακριβό και δύσκολο στο μαγείρεμα. " αντίληψη αυτή επικρατεί ιδιαίτερα μεταξύ των ατόμων νεαρότερης ηλικίας. Στην αγορά υπάρχει επίσης αυξημένος ανταγωνισμός από παρόμοια προϊόντα άλλων χωρών.
<P>
Αν δεν ληφθούν κάποια μέτρα τώρα, η παραγωγή πρόβειου κρέατος έως το έτος 2015 θα μειωθεί κατά 10%. Είναι ένας κλάδος που θα πρέπει να εξεταστεί με τον "έλεγχο υγείας" της ΚΓΠ και πρέπει να ληφθούν άμεσα μέτρα.
<P>
(EN) Κύριε Πρόεδρε, από τη στιγμή που ορίστηκα εισηγητής γι' αυτήν την έκθεση τον Ιούνιο του 2007, άρχισα σειρά ευρέων συζητήσεων με τα ενδιαφερόμενα μέρη, περιλαμβανομένων των γεωργικών οργανώσεων, των εκπροσώπων του τομέα μεταποίησης πρόβειου κρέατος και των καταναλωτικών οργανώσεων. " εταιρεία Ernst and Young συνέταξε μια πολύ εμπεριστατωμένη μελέτη των κλάδων προβατοειδών και αιγοειδών, για την οποία θα ήθελα να τους ευχαριστήσω. Είχα διαβουλεύσεις με την Επίτροπο Γεωργίας κ. Fischer Boel, καθώς και με διαφόρους ευρωπαίους υπουργούς γεωργίας, οι οποίοι όλοι μου πρόσφεραν την στήριξή τους στη σύνταξη αυτής της έκθεσης. Στις προτάσεις που καταθέτω θα προσπαθώ πάντοτε να παραμένω ρεαλιστής.
<P>
Θα ήθελα εν συντομία να επισημάνω τις κύριες συστάσεις της έκθεσης.
<P>
Πρώτον, η εισαγωγή ενός νέου περιβαλλοντικού προγράμματος διατήρησης των προβατοειδών το οποίο θα επέτρεπε στους εκτροφείς να χρηματοδοτούνται ανά προβατίνα, σε αναγνώριση των θετικών περιβαλλοντικών χαρακτηριστικών που συνδέονται με τη διατήρηση της παραγωγής προβατοειδών, που θα συγχρηματοδοτείται από τις εθνικές κυβερνήσεις και από την Ευρωπαϊκή Ένωση.
<P>
Δεύτερον πρόσθετη χρηματοδότηση για παραδοσιακές ορεινές φυλές προκειμένου να διατηρηθούν τα προβατοειδή στις ευαίσθητες περιοχές.
<P>
Τρίτον, ένας κανονισμός της ΕΕ για την επισήμανση για τα προϊόντα πρόβειου κρέατος, το οποίο θα διαθέτει λογότυπο ικανού μεγέθους ώστε να επιτρέπει στους καταναλωτές να διακρίνουν τα ευρωπαϊκά προϊόντα από τα προϊόντα τρίτων χωρών× θα ανταποκρίνεται σε ορισμένα κριτήρια, συμπεριλαμβανομένου ενός συστήματος γεωργικής ασφάλειας και της ένδειξης της χώρας προέλευσης, προκειμένου να διασφαλίζεται ότι οι καταναλωτές είναι πλήρως ενήμεροι για τον τόπο προέλευσης του προϊόντος.
<P>
Τέταρτον, επανεξέταση της εισαγωγής συστήματος ηλεκτρονικής αναγνώρισης των ζώων, που έχει προγραμματιστεί για τις 31 Δεκεμβρίου 2009, εξαιτίας των δυσκολιών που παρουσιάζει η εφαρμογή του, του υψηλού κόστους του και των αβέβαιων πλεονεκτημάτων του,προτείνουμε κάθε κράτος μέλος να έχει τη δυνατότητα να αποφασίζει για την εισαγωγή ή όχι του συστήματος αυτού, σε προαιρετική βάση.
<P>
Πέμπτον, αύξηση του τρέχοντος ετήσιου προϋπολογισμού προώθησης τροφίμων της Ευρωπαϊκής Επιτροπής ο οποίος ανέρχεται σε 45 εκατομμύρια ευρώ για το 2008, διαχωρισμό της χρηματοδότησης για το αρνί ΕΕ, και αλλαγές και απλοποιήσεις στους πρακτικούς κανόνες που διέπουν τη λειτουργία αυτού του προϋπολογισμού έτσι ώστε τα προϊόντα αρνιού να μπορούν να έχουν σημαντική πρόσβαση στον προϋπολογισμό αυτό.
<P>
Έκτον, η Ευρωπαϊκή Επιτροπή να καταθέσει προτάσεις σχετικά με τη διαφάνεια των τιμών στον κλάδο αυτό για να παρέχεται ενημέρωση στους καταναλωτές και στους παραγωγούς.
<P>
Έβδομον, επανεξέταση των υφιστάμενων καθεστώτων διαχείρισης ποσοστώσεων εισαγωγών από την Ευρωπαϊκή Επιτροπή έτσι ώστε να διασφαλίζεται ότι το παραγόμενο στην ΕΕ αρνί δεν εκτίθεται σε αθέμιτο ανταγωνισμό και δικαίωμα χρήσης στην Ευρωπαϊκή Ένωση του καθεστώτος ευαίσθητου προϊόντος για τα προϊόντα πρόβειου κρέατος.
<P>
Όγδοον, στήριξη από την Ευρωπαϊκή Επιτροπή στην έρευνα και ανάπτυξη στον κλάδο των μικρών μηρυκαστικών, εστιάζοντας τόσο στην τεχνική καινοτομία για τις κτηνοτροφικές εκμεταλλεύσεις όσο και στην καινοτομία προϊόντων.
<P>
Ένατον, στο πλαίσιο της διαδικασίας απλοποίησης της αναθεώρησης του "ελέγχου υγείας" της ΚΓΠ, η οποία θα λάβει χώρα στη διάρκεια των επόμενων οκτώ μηνών, η Ευρωπαϊκή Επιτροπή πρέπει να προειδοποιεί τους κτηνοτρόφους 14 ημέρες πριν για τους επιτόπιους ελέγχους τήρησης οικολογικών προϋποθέσεων στις γεωργικές εκμεταλλεύσεις.
<P>
Τέλος, σύσταση ειδικής ομάδας υλοποίησης, που θα περιλαμβάνει μέλη της Ευρωπαϊκής Επιτροπής, της Προεδρίας και του Συμβουλίου. Αυτή η ειδική μονάδα υλοποίησης θα επιβλέπει τις πρακτικές μεταρρυθμίσεις που χρειάζονται έτσι ώστε ο ευρωπαϊκός κλάδος των προβατοειδών να καταστεί βιώσιμος, ανταγωνιστικός και κερδοφόρος.
<P>
Θα ήθελα να ζητήσω από τους συναδέλφους μου να στηρίξουν την έκθεση αυτή καθώς πιστεύω ότι, αν εφαρμοστεί, θα συμβάλλει σημαντικά στη διάσωση των κλάδων προβατοειδών και αιγοειδών στην Ευρωπαϊκή Ένωση.
<SPEAKER ID="435" NAME="Antonio Tajani">
Μέλος της Επιτροπής. - (IT) Κύριε Πρόεδρε, κυρίες και κύριοι, εκπροσωπώ την Επίτροπο Fischer Boel, η οποία φυσικά γνωρίζει αυτόν τον κλάδο καλύτερα από εμένα.
<P>
Παρά ταύτα, όπως γνωρίζει ο Αντιπρόεδρος Mauro, κατάγομαι από περιοχή της Ιταλίας της οποίας η ιστορία, της οποίας ο λόγος ύπαρξης ήταν η εκτροφή αιγοπροβάτων. Για την ακρίβεια, το επίθετό μου προέρχεται από το όνομα των υποδημάτων που φορούσαν οι βοσκοί σε παλαιότερες εποχές. Είναι, συνεπώς, ιδιαίτερη χαρά για μένα που θα έχω τη δυνατότητα να εκφράσω τη γνώμη της Επιτροπής επί του θέματος αυτού.
<P>
Θα ήθελα να αρχίσω ευχαριστώντας τον κ. Aylward που είχε την πρωτοβουλία να παρουσιάσει αυτήν την έκθεση. Όπως δήλωσε πρόσφατα η κ. Fischer Boel σχετικά με τον έλεγχο υγείας της ΚΓΠ, οι γεωργοί είναι οι θεματοφύλακες της υπαίθρου: προστατεύουν την κοινή φυσική κληρονομιά μας, και σε πολλές αγροτικές περιοχές συνεχίζουν να εκπροσωπούν την παλλόμενη καρδιά της οικονομίας.
<P>
Θα ήθελα να προσθέσω ότι κατά τη γνώμη μου, αυτό είναι ιδιαίτερα ακριβές για τους εκτροφείς προβατοειδών. Τούτου λεχθέντος, πιστεύω ότι όλοι συμφωνούμε ότι ο κλάδος των αιγοπροβάτων αξίζει ειδικής προσοχής. Είναι, ωστόσο, σημαντικό να κάνουμε τη διάκριση μεταξύ δύο διαφορετικών ομάδων συνθηκών εντός του συγκεκριμένου κλάδου: αφενός, η επεκτατική γεωργία, η οποία είναι περισσότερο επωφελής για το περιβάλλον αλλά συχνά λιγότερο επικερδής γι' αυτούς που απασχολούνται σε αυτή, και αφετέρου τα συστήματα εντατικής γεωργίας, τα οποία είναι ανταγωνιστικότερα αλλά περιβαλλοντικά λιγότερο βιώσιμα.
<P>
Σε σχέση με αυτό, είναι σημαντικό να θυμηθούμε ότι ο σκοπός των πρόσφατων μεταρρυθμίσεων της ΚΓΠ αποσκοπούσε να καταστήσει τη γεωργία στην Ευρωπαϊκή Ένωση αποδοτικότερη και ανταγωνιστικότερη, αλλά ταυτόχρονα να διασφαλιστεί η βιωσιμότητά της. Ο έλεγχος υγείας της ΚΓΠ θα επιβεβαιώσει τώρα την εγκυρότητα του διπλού στόχου. Δεν μπορούμε φυσικά να διατηρήσουμε τεχνητούς περιορισμούς που εμποδίζουν τους γεωργούς να ανταποκριθούν στην αυξανόμενη ζήτηση, αλλά ταυτόχρονα πρέπει να ακολουθήσουμε πολιτική προστασίας του περιβάλλοντος.
<P>
Κατά συνέπεια, η Επιτροπή πρότεινε, ως τμήμα του ελέγχου υγείας της ΚΓΠ, ισχυρότερη και καλύτερα στοχευμένη στήριξη για την περιβαλλοντικά ευαίσθητη παραγωγή. Μια πρόταση που έγινε για τους λόγους αυτούς είναι να διατηρηθούν συνδεδεμένες οι ενισχύσεις για τα αιγοπρόβατα. Προτείνουμε επιπλέον το άρθρο 69 να εφαρμοστεί με μεγαλύτερη ευελιξία, καθιστώντας δυνατό ο κλάδος των αιγοπροβάτων να επωφεληθεί από αυτό.
<P>
Τέλος, προτείνουμε να σταθεροποιήσουμε την πολιτική ανάπτυξης της υπαίθρου με σκοπό τη διαφύλαξη του περιβάλλοντος και του αγροτικού τοπίου, καθώς και τη δημιουργία θέσεων εργασίας και ενθάρρυνση της ανάπτυξης και της καινοτομίας στις αγροτικές περιοχές, δίνοντας ιδιαίτερη προσοχή στις περιοχές που είναι απομακρυσμένες και σημειώνουν μείωση πληθυσμού ή περιοχές που εξαρτώνται πολύ από τη γεωργία.
<P>
Ολοκληρώνοντας, κυρίες και κύριοι, είμαι πεπεισμένος ότι οι νέες προτάσεις προσφέρουν πολλές ευκαιρίες στον κλάδο των αιγοπροβάτων. Μόλις οριστικοποιηθούν οι συζητήσεις και επιτευχθεί συμφωνία στο Κοινοβούλιο και στο Συμβούλιο, εναπόκειται στους φορείς εκμετάλλευσης του κλάδου να αξιοποιήσουν τις ευκαιρίες αυτές με τον καλύτερο δυνατό τρόπο.
<SPEAKER ID="436" NAME="James Nicholson">
εξ ονόματος της Ομάδας PPE-DE. - (ΕΝ) Κύριε Πρόεδρε, επιτρέψτε μου καταρχάς να καλωσορίσω τον νέο Επίτροπο στα νέα του καθήκοντα. Προσβλέπω στη συνεργασία μαζί του τα προσεχή χρόνια και του εύχομαι καλή επιτυχία στην ανάληψη της θέσης του ως Επιτρόπου με βαριά καθήκοντα. Γνωρίζω ότι το αποψινό θέμα δεν ανήκει στον δικό του τομέα ευθύνης και ομιλεί εξ ονόματος της Επιτρόπου Mariann Fischer Boel όμως ελάχιστα αμφιβάλω -και δέχομαι αυτό που λέγει- ότι η ευρύτερη γνώση του όσον αφορά τον συγκεκριμένο τομέα είναι πολύ καλή.
<P>
Όπως πολλοί πολιτικοί προέρχεται από το Σώμα. Χαίρομαι που βλέπω έναν Επίτροπο που ήταν μάλιστα βουλευτής του Σώματος, που γνωρίζει πραγματικά τι σκέπτονται και τι αισθάνονται οι βουλευτές. Γι' αυτό, κύριε Επίτροπε, ελπίζω να μην πάρετε προσωπικά ορισμένα από αυτά που μπορεί να πω απόψε αλλά να τα διαβιβάσετε στην Επίτροπο Mariann Fischer Boel και να της πείτε τι πραγματικά πιστεύω.
<P>
" έκθεση που έρχεται ενώπιον του Σώματος σχετικά με τον κλάδο των αιγοπροβάτων είναι επίκαιρη και με τρόπο περιεκτικό αντιμετωπίζει τα ιδιαίτερα προβλήματα που αντιμετωπίζει ο κλάδος σήμερα.
<P>
Ο κλάδος των αιγοπροβάτων εδώ και αρκετά επί πολλά χρόνια δεν είναι κερδοφόρος. Στον κλάδο επικρατεί απογοήτευση εξ αιτίας των χαμηλών τιμών, των φθηνών εισαγωγών και της χαμηλής τιμής του μαλλιού. " πρόβεια παραγωγή βασίζεται κυρίως στις ορεινές και λιγότερο ευνοημένες περιοχές όπου δεν υπάρχουν εναλλακτικές γεωργικές δραστηριότητες. Καθώς οι νέοι ατενίζουν το μέλλον βλέπουν ότι δεν μπορούν να επιβιώσουν με το σημερινό εισόδημα που εξασφαλίζει ο κλάδος αυτός. Κατά συνέπεια, γυρίζουν την πλάτη τους στην εκτροφή αιγοπροβάτων.
<P>
" ενδιάμεση αναθεώρηση δεν επέφερε καμία βελτίωση στην οικονομική βιωσιμότητα του κλάδου αυτού. Στο πλαίσιο του τρέχοντος ελέγχου υγείας της ΚΓΠ πρέπει να δοθεί ειδική προσοχή στον κλάδο και πρέπει να δούμε με ποιον τρόπο μπορούμε καλύτερα να βελτιώσουμε τη συνολική βιωσιμότητα.
<P>
Οφείλω να πω ότι η πρόταση της Επιτροπής για θέσπιση ηλεκτρονικής σήμανσης όπως προτείνεται θα καταστρέψει τον κλάδο. Αν υπήρξε ποτέ πρόταση που δεν εξετάστηκε προσεκτικά, τότε είναι η συγκεκριμένη. Ο κλάδος απλά δεν αντέχει να καταβάλει το κόστος ενός τέτοιου μέτρου. Στην πραγματικότητα, τον περισσότερο καιρό, η σήμανση θα κόστιζε για την ακρίβεια περισσότερο απ' ό,τι θα μπορούσε να αξίζει το ίδιο το ζώο.
<P>
" Επιτροπή θα μπορούσε να αμβλύνει τους φόβους αποδεχόμενη την τροπολογία μας να αναβληθεί η πρόταση έως το 2012. Αυτό θα έδινε χρόνο για να δούμε αν η τεχνολογία που συνδέεται με την σήμανση βελτιώθηκε και αν το κόστος έχει μειωθεί. Τότε και μόνο τότε μπορούμε πραγματικά να βελτιώσουμε την ιχνηλασιμότητα που ζητεί η Επιτροπή.
<P>
Επιτρέψτε μου τώρα να ασχοληθώ με την πρόταση για σύσταση ειδικής ομάδας, που φαίνεται πάντοτε να προτείνεται ως λύση σε οιοδήποτε πρόβλημα, είτε σε εθνικό επίπεδο είτε στην Ευρώπη. Ο κλάδος της γεωργίας είναι γεμάτος από εκθέσεις ειδικών ομάδων που εμφανίστηκαν πανηγυρικά για να καταλήξουν στη συνέχεια στο χρονοντούλαπο της ιστορίας, χωρίς ποτέ να έχουν πετύχει τους δεδηλωμένους στόχους τους.
<P>
Είναι πάντοτε καλοπροαίρετες αλλά, αν δεν συνεχίσετε το εγχείρημα μέχρι τέλους και χωρίς οικονομική στήριξη, τότε, τέτοιες εκθέσεις είναι καταδικασμένες σε αποτυχία.
<P>
Φοβάμαι ότι αυτή δεν θα είναι διαφορετική. Υπάρχει επείγουσα ανάγκη να αναπτυχθεί η δυναμική πίσω από αυτήν την έκθεση. " Επιτροπή Γεωργίας και Ανάπτυξης της Υπαίθρου πρέπει να έχει μια έκθεση κάθε έξι μήνες για την κατάσταση στον συγκεκριμένο κλάδο και τι μέτρα λαμβάνονται για την ανάπτυξη και βελτίωση του κλάδου.
<SPEAKER ID="437" NAME="Bernadette Bourzai" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, καταρχάς πρέπει να ευχαριστήσω τον εισηγητή, κ. Aylward, για την εξαιρετική εργασία που έχει στην αναζήτηση των απόψεων των επαγγελματιών και του κλάδου των αιγοπροβάτων καθώς και για την πολύ περιεκτική έκθεση που μας έχει υποβάλλει.
<P>
Ο κλάδος των προβάτων, του αρνιού και των αιγοειδών είχε μια δύσκολη πορεία κατά τη διάρκεια των δέκα τελευταίων ετών ως αποτέλεσμα σειράς κρίσεων, περιλαμβανομένων των ασθενειών επιζωοτικού τύπου, αλλά ειδικότερα λόγω της αποσύνδεσης των ενισχύσεων, η οποία οδήγησε σε έντονη μείωση του πληθυσμού προβάτων και αρνιών καθώς οι εκτροφείς εγκατέλειπαν τον κλάδο. Ο κλάδος αυτή τη στιγμή αντιμετωπίζει πραγματικές δυσκολίες και είναι τώρα καιρός εμείς να καθίσουμε και να τη λάβουμε υπόψη, διότι ο κλάδος αυτός είναι ικανός να παράγει υψηλής ποιότητας κρέας και γάλα και παίζει καίριο ρόλο στη διασφάλιση της φυσικής συντήρησης και βελτίωσης του τοπικού εδάφους, η οποία περιλαμβάνει επίσης και τη μείωση του κινδύνου πυρκαγιών και φυσικών καταστροφών.
<P>
Στηρίζω τις προτάσεις που έχουν κατατεθεί από τον εισηγητή μας και από την Επιτροπή Γεωργίας και Ανάπτυξης της Υπαίθρου που αφορούν στην οικονομική στήριξη για την παραγωγή και προώθηση των αγροτικών προϊόντων. Αντιμέτωποι με τις εισαγωγές από το εξωτερικό που ήδη ανέρχονται στο ένα τέταρτο της ευρωπαϊκής παραγωγής, πιστεύω ότι είναι σημαντικό να αναπτυχθεί ένα ευρωπαϊκό σήμα ποιότητας που να μπορεί να χρησιμοποιηθεί επιπλέον των σημάτων τοπικής ή εθνικής προέλευσης.
<P>
Πιστεύω επίσης ότι η θέσπιση συστήματος ηλεκτρονικής σήμανσης από την ημερομηνία που έχει οριστεί από τα ευρωπαϊκά θεσμικά όργανα θα είναι δυνατή μόνο αν η Ευρωπαϊκή Ένωση εξασφαλίσει πρώτα την απαραίτητη χρηματοδότηση, διότι ο ίδιος ο κλάδος στην παρούσα δυσχερή θέση δεν θα ήταν σε θέση να το πράξει. Αντίθετα με τον προηγούμενο ομιλητή, πιστεύω ότι η σύσταση ειδικής ομάδα υλοποίησης θα ήταν ένα κατάλληλο βήμα, αλλά κατά τα γνώμη μου αυτή θα έπρεπε να περιλαμβάνει εκπροσώπους από τις επαγγελματικές οργανώσεις έτσι ώστε οι εξελίξεις στο πεδίο να είναι δυνατόν να ελέγχονται στενά.
<P>
Τέλος, θα σας υπενθυμίσω ότι είναι ανάγκη να δράσουμε αρκετά γρήγορα, και βεβαίως έως το επόμενο έτος, αν θέλουμε να σώσουμε τον κλάδο, διότι φοβάμαι ότι η χρήση του άρθρου 69, το οποίο τώρα έχει γίνει άρθρο 68, ως έλεγχος υγείας για τους τομείς που είναι σε κρίση θα φθάσει απλά πάρα πολύ αργά.
<SPEAKER ID="438" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, θα προσθέσω και τα δικά μου συγχαρητήρια στον εισηγητή απόψε. Χαίρομαι που υποστήριξα αυτήν την έκθεση από την πρώτη στιγμή που την είδα και συνεχίζω αυτήν την υποστήριξη απόψε εξ ονόματος της πολιτικής ομάδας μου.
<P>
Ο κ. Aylward έχει σαφώς διαβουλευθεί ευρύτατα με τον κλάδο -τους ανθρώπους που γνωρίζουν για τι πράγμα μιλούν- και αυτό διακρίνεται εύκολα στην έκθεση η οποία θα μπορούσε να χρησιμεύσει ως υπόδειγμα βέλτιστης πρακτικής όσον αφορά τη σύνταξη εκθέσεων για αρκετούς άλλους εισηγητές.
<P>
Θα αναφερθώ σε δύο θέματα. " πρόταση να υπάρξει ειδική ομάδα υλοποίησης είναι απολύτως θεμελιώδης. Ερχόμαστε συχνά με άπειρες λίστες αιτημάτων σε αυτό το Κοινοβούλιο και δεν προχωρούν απαραίτητα πάρα πολύ στην αληθινή πραγματικότητα. Οι εκτροφείς προβατοειδών της Σκωτίας και της Ευρώπης χρειάζονται καλύτερη συμφωνία καθώς και να έχουμε τακτικά ενημερωμένα στοιχεία για την κατάσταση του κλάδου και εισηγήσεις για το τι χρειάζεται για να τη διορθώσουμε.
<P>
Το δεύτερο θέμα που δεν θα αποτελέσει έκπληξη για τους συναδέλφους είναι η αναγνώριση και ηλεκτρονική σήμανση των προβατοειδών. Θα εκτιμούσα επίσης αν ο Επίτροπος, τον οποίο καλωσορίζω στη νέα του θέση, μπορούσε ίσως να φέρει ένα φρέσκο ζεύγος ματιών -σε αντίθεση με ένα ζεύγος σημάνσεων- στο θέμα αυτό, ακόμη και αν το θέμα δεν ανήκει στην αρμοδιότητά του και να δεχθεί ότι αυτή η καλοπροαίρετη αλλά άκρως ελαττωματική πρόταση δεν είναι ακριβώς αυτό που ο κλάδος των αιγοπροβάτων της Ευρώπης χρειάζεται αυτή τη στιγμή ή και καθόλου.
<P>
Είναι ελαττωματική για τρεις λόγους: οι προτάσεις είναι ανεφάρμοστες με την έννοια ότι ό,τι λειτουργεί θεωρητικά σε ένα πίνακα που συντάχθηκε στις Βρυξέλλες δεν σημαίνει ότι θα λειτουργήσει στη μέση του χειμώνα σε λοφώδες περιοχές της Σκωτίας× είναι αναπόδεικτα: ακόμη και οι κατασκευαστές αυτής της τεχνολογίας παραδέχονται ότι χρειάζονται ακόμη πολλή δουλειά× και η επιλογή του χρόνου εφαρμογής τους είναι κακή διότι οι οικονομικές συνέπειες θα μπορούσαν να οδηγήσουν τεράστιο αριθμό εκτροφέων εντελώς εκτός επαγγέλματος.
<P>
Κατά τα άλλα η έκθεση του κ. Aylward είναι εξαιρετική. Χαίρομαι που την υποστηρίζω αλλά έχουμε ακόμη να κάνουμε πολλή δουλειά.
<SPEAKER ID="439" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κύριε Επίτροπε, καθώς λαμβάνω τον λόγο εξ ονόματος της Ομάδας Ένωση για την Ευρώπη των Εθνών στη συζήτηση αυτή, θα ήθελα να επιστήσω την προσοχή σας σε τέσσερα σημεία.
<P>
Πρώτον, η μεταρρύθμιση της κοινής γεωργικής πολιτικής του 2003, η οποία αφορούσε την αποσύνδεση των α]άμεσων πληρωμών από την παραγωγή, είχε ως συνέπεια μια σταθερή μείωση του αριθμού των αιγοπροβάτων που εκτρέφονται στο έδαφος της ΕΕ.
<P>
Δεύτερον, άλλοι παράγοντες έχουν συμβάλλει στην παρακμή αυτού του κλάδου. Σε αυτούς περιλαμβάνεται το υψηλότερο από τον μέσο όρο κόστος παραγωγής, το οποίοι συνδέεται κυρίως με τα καύσιμα, την ηλεκτρική ενέργεια και την τροφή. Επιπλέον, υπερβολικές ποσότητες κρέατος εισάγονται από τρίτες χώρες όπου οι παραγωγοί δεν δεσμεύονται από τέτοιους αυστηρούς κανόνες σχετικά με την εκτροφή ζώων.
<P>
Τρίτον, αυτός ο τύπος εκτροφής ζώων διαδραματίζει σημαντικό ρόλο στην προστασία του φυσικού περιβάλλοντος, περιλαμβανομένης της συντήρησης λιγότερο εύφορων εδαφών με φυσικές μεθόδους και της διαφύλαξης της βιοποικιλότητας. Βοηθά επίσης στην προστασία του τοπίου. Επιπλέον, τα αιγοπρόβατα εκτρέφονται σε περιοχές που είναι, για κάθε πρόθεση και σκοπό, ακατάλληλες για οιαδήποτε άλλη γεωργική εκμετάλλευση.
<P>
Τέταρτον, απαιτείται κατεπείγουσα δράση για την προστασία του κλάδου των αιγοπροβάτων σε επίπεδο Ευρωπαϊκής Ένωσης. Ιδιαίτερα, αυτό θα αφορούσε την εισαγωγή συστήματος στήριξης του εισοδήματος για τους παραγωγούς έτσι ώστε να τους ενθαρρύνει να αναπτύξουν αυτόν τον τύπο παραγωγής.
<SPEAKER ID="440" NAME="Ilda Figueiredo">
εξ ονόματος τα Ομάδας GUE/NGL. - (PT) Είναι ευρέως γνωστό ότι η εκτροφή προβατοειδών και αιγοειδών είναι εξαιρετικά σημαντική, ιδιαίτερα στις λιγότερο ευνοημένες και ορεινές περιοχές, καθώς βοηθά στην παραμονή του πληθυσμού στη γη, στη φυσική συντήρηση λιγότερο εύφορων περιοχών, και στη διαφύλαξη των τοπίων και ευαίσθητων οικοσυστημάτων. Συμβάλει επίσης στην πρόληψη των δασικών πυρκαγιών, για παράδειγμα στη χώρα μου.
<P>
Τούτου λεχθέντος, η παραγωγή στην Ευρωπαϊκή Ένωση δεν ικανοποιεί τη ζήτηση και ο αριθμός των ζώων συνεχώς μειώνεται. Κατά συνέπεια είναι ουσιώδες να εγκρίνουμε μέτρα που θα βοηθήσουν να βελτιωθεί το εισόδημα των παραγωγών και να αυξηθεί η παραγωγή κρέατος, γάλακτος τυριού και άλλων προϊόντων προκειμένου να ενθαρρυνθούν οι νέοι αγρότες να παραμείνουν στον κλάδο και να στηριχθούν οι οικογενειακές μικρομεσαίες γεωργικές εκμεταλλεύσεις.
<P>
Χρειάζεται επείγουσα δράση μέσω σειράς μέτρων στήριξης, κυρίως οικονομικών, έχοντας κατά νου το υψηλό κόστος παραγωγής, τις επιζωοτίες που πλήττουν συχνά αυτά τα ζώα και την ανεπάρκεια τεχνικής υποστήριξης σε διάφορες περιοχές, και ιδιαίτερα όσον αφορά την ιατρική και την κτηνιατρική υποστήριξη.
<P>
Πρέπει να εξετάσουμε το θέμα της τεράστιας διαφοράς ανάμεσα στις χαμηλές τιμές που καταβάλλουν στους παραγωγούς οι μεσάζοντες και οι μεγάλες αλυσίδες υπερκαταστημάτων και στις πολύ υψηλές τιμές που καταβάλλει ο τελικός καταναλωτής. Αυτό σημαίνει ότι η Επιτροπή και τα κράτη μέλη πρέπει να δώσουν απόλυτη προτεραιότητα στο πρόβλημα αυτό της διαφάνειας των τιμών στον κλάδο.
<P>
Ωστόσο, ιδιαίτερα, πρέπει να ενθαρρύνουμε τη δημιουργία ενώσεων, να εγγυηθούμε μια κίνηση προς τη διαμόρφωση δίκαιων τιμών για το κρέας, το γάλα και το τυρί που παράγονται σε μικρή κλίμακα και να δημιουργήσουμε τοπικές αγορές, φέρνοντας πλησιέστερα παραγωγούς και καταναλωτές.
<P>
Για να σταματήσει η μείωση της παραγωγής αιγοπρόβειου κρέατος που διαπιστώνουμε στην Ευρωπαϊκή Ένωση από το 2003 όταν μεταρρυθμίστηκε η κοινή γεωργική πολιτική και θεσπίστηκε καθεστώς ενιαίας ενίσχυσης, με τις επιδοτήσεις να μην συνδέονται πλέον με την παραγωγή, η νέα αναθεώρηση πρέπει να αλλάξει αυτήν την κατάσταση εγκρίνοντας τα αναγκαία μέτρα. Σε αυτά πρέπει να περιλαμβάνεται έκτακτη ενίσχυση για τη θέσπιση συστήματος ηλεκτρονικής σήμανσης το οποίο, όπως έχει ήδη ειπωθεί, πρέπει να είναι προαιρετικό, τουλάχιστον στη φάση αυτή, προκειμένου οι παραγωγοί να μην επιβαρυνθούν υπερβολικά.
<P>
Πρέπει επίσης να υπογραμμίσω τη σημασία της θέσπισης πρόσθετων πιστώσεων πληρωμών για την εκτροφή σπάνιων παραδοσιακών και τοπικών φυλών αιγοπροβάτων. Αυτός ο τύπος παραγωγής πρέπει να αυξηθεί στις ορεινές και σε άλλες ειδικές περιοχές με με στόχο τη διατήρηση της βιοποικιλότητας στη γεωργία και των προβατοειδών σε ευαίσθητες περιοχές.
<P>
Τέλος θέλω να επαναλάβω την ανάγκη στήριξης, μέσω σειράς μέτρων, της παραγωγής παραδοσιακών τυριών από το γάλα αυτών των ζώων. Πρέπει να διατηρήσουμε ζωντανές τις παραδοσιακές μεθόδους που έχουν επιβιώσει έως σήμερα και οι οποίες αποτελούν τμήμα της πολιτιστικής μας κληρονομιάς και πρέπει να εγγυηθούμε ότι οι βοσκοί και οι άλλοι παραγωγοί κρέατος και γάλακτος από αιγοπρόβατα να έχουν το δικαίωμα επιλογής να συνεχίσουν την παραγωγή του τυριού τους και να το πωλούν απ' ευθείας στους καταναλωτές στις τοπικές αγορές.
<P>
Οφείλω να ευχαριστήσω τον εισηγητή για την έκθεσή του.
<SPEAKER ID="441" NAME="Jean-Claude Martinez" AFFILIATION="NI">
- (FR) Κύριε Πρόεδρε, κύριε Επίτροπε, ασχολούμαστε με ένα σοβαρό θέμα, ήτοι το θέμα της βαθμιαίας εξαφάνισης των προβατοειδών και των βοσκών της Ευρώπης. Στον κόσμο υπάρχει ένα δισεκατομμύριο προβατοειδή, αλλά η Ευρώπη έχει μόνο 97 εκατομμύρια, με άλλα λόγια λιγότερο από το 10%, και όσον αφορά τον αριθμό των προβατίνων η κατάσταση είναι ακόμη χειρότερη, διότι τώρα στην Ευρώπη υπάρχουν μόνο 67 εκατομμύρια. Κατά γενική ομολογία το "Β μπορεί να δημιουργεί την ψευδαίσθηση με τα 15 εκατομμύρια προβατοειδών που έχει και την Ισπανία με τα 16 εκατομμύριά της, ενώ η Ιρλανδία του Προέδρου Parish είναι αυτάρκης κατά 333%. " Γαλλία, ωστόσο, βλέπει τα κοπάδια της να μειώνονται από τα περίπου 13 εκατομμύρια ζώων που είχε 25 περίπου χρόνια πριν σε περίπου 8 εκατομμύρια σήμερα και αυτός ο αριθμός θα μειωθεί ακόμη περισσότερο στα 5 εκατομμύρια μόνο έως το 2015. Στη Γαλλία το ήμισυ σχεδόν της κατανάλωσης αρνιού που καταναλώνεται προέρχεται από το εξωτερικό. Ακόμη χειρότερο από αυτό είναι το γεγονός ότι οι γαλακτοφόρες προβατίνες μειώνονται συνεχώς.
<P>
Φυσικά οι αιτίες είναι ευρέως γνωστές: μαζική αύξηση του κόστους των ζωοτροφών, μειωμένα επίπεδα κατανάλωσης, η δύσκολη ζωή των εκτροφέων προβατοειδών, ο καταρροϊκός πυρετός, η πτώση των τιμών, η αποσύνδεση των ενισχύσεων, κυρίως, οι αφορολόγητες εισαγωγές πρόβειου κρέατος και αρνιού από τη Νέα Ζηλανδία. Από τη Νέα Ζηλανδία ετησίως εισάγονται περίπου 227 000 τόνοι, ήτοι το διπλάσιο της γαλλικής παραγωγής. Εδώ δεν έχουμε την περίπτωση λύκων που τρώνε τα πρόβατα× έχουμε την περίπτωση των νεοζηλανδικών προβατοειδών που τρώνε τα ευρωπαϊκά προβατοειδή. Πριν από ενάμισι αιώνα η Νέα Ζηλανδία είχε 1 εκατομμύριο προβατοειδών× σήμερα έχει 40 εκατομμύρια. Την ίδια περίοδο ο αριθμός των γαλλικών προβατοειδών έχει πέσει από τα 30 εκατομμύρια στα 8 εκατομμύρια.
<P>
Ενόψει αυτής της κατάστασης τι μπορούμε να κάνουμε; Χρειαζόμαστε ένα μεγάλο ευρωπαϊκό σχέδιο για τον κλάδο των αιγοπροβάτων, τη βούληση να καταβάλουμε επιδότηση 15 ευρώ ανά γαλακτοφόρα προβατίνα και επιδότηση για τα προβατοειδή που να ανέρχεται στο 125% της επιδότησης που ισχύει για τα βοοειδή, δάνεια για την ενίσχυση του εκσυγχρονισμού των κτηνοτροφικών εγκαταστάσεων, σφαγεία σε σημεία που να εξυπηρετούν τις ανάγκες, ένα ευρωπαϊκό ταμείο ασφάλισης κινδύνων για τους κτηνοτρόφους, πρόγραμμα ενίσχυσης και, γιατί όχι υποτροφίες του προγράμματος Erasmus έτσι ώστε οι νέοι κτηνοτρόφοι προβατοειδών να μπορούν να πηγαίνουν να μαθαίνουν το επάγγελμά τους στην Ισπανία ή την Ιταλία. Ευχαριστώ κύριε Πρόεδρε. Αν έχουμε πρόβατα έχουμε πολιτισμό.
<SPEAKER ID="442" NAME="Neil Parish" AFFILIATION="PPE-DE">
(EN) Κύριε Πρόεδρε, ευχαριστώ. Τι λέτε, κύριε Martinez, γνώριζα ότι τα νεοζηλανδικά πρόβατα ήταν ένοχα για πολλά πράγματα, αλλά δεν είχα αντιληφθεί ότι έτρωγαν άλλα πρόβατα, και ειδικά τα ευρωπαϊκά πρόβατα!
<P>
Αλλά, για να είμαστε σοβαροί, ευχαριστώ τον εισηγητή για την πολύ καλή έκθεση. Μπορώ να επαναλάβω τα λόγια του κ. Nicholson ότι είναι θαυμάσιο που είστε εδώ, κύριε Επίτροπε, και χαίρομαι που προέρχεστε από περιοχή εκτροφής προβάτων της Ιταλίας, γι' αυτό είμαι βέβαιος ότι θα μπορέσετε να ρίξετε φως σε όλο αυτό το σχέδιο.
<P>
" εκτροφή προβατοειδών είναι εξαιρετικά ωφέλιμη, όχι μόνο για τη γεωργία αλλά και για το περιβάλλον, και γίνεται πολύς λόγος σήμερα για ένα θαυμάσιο περιβάλλον για τη γεωργία. Όμως το πράσινο τοπίο που διατηρείται με την εκτροφή προβάτων βρίσκεται σε περιοχές τοπίων σε υψόμετρο, σε ορεινές περιοχές, στις λοφώδεις περιοχές της δικής μου περιοχής την οποία εκπροσωπώ, του Exmoor, του Dartmoor και του Bodmin Moor.
<P>
Το πρόβειο κρέας και το κρέας αρνιού είναι ένα πολύ υγιεινό κόκκινο κρέας. Είναι επίσης κρέας που τρέφεται με χόρτα, και όταν τώρα που ζούμε σε μια εποχή που οι άνθρωποι λένε ότι χρειάζονται οκτώ κιλά καρπού για να παραχθεί ένα κιλό πρωτεϊνών, τότε να μην ξεχνάμε ότι το κρέας που παράγεται με βοσκή είναι εξαιρετικά πολύτιμο.
<P>
Πρέπει να βγούμε και να το προβάλουμε αυτό, διότι είναι ένα υγιεινό κρέας το οποίο όμως χρειάζεται μάρκετινγκ, και γι' αυτό λέγω στο σημείο αυτό στον εισηγητή στην έκθεσή του: το μάρκετινγκ είναι εξαιρετικά σημαντικό.
<P>
Στην πραγματικότητα θέλω να δω μια μορφή ενίσχυσης για τους βοσκότοπους που θα καταβάλλεται στους εκτροφείς προβατοειδών για να διατηρούν τα πρόβατα στις λοφοπλαγιές. Δεν θέλω συνδεδεμένες ενισχύσεις, διότι πιστεύω ότι το μόνο που κάνουν είναι να συντηρούν περισσότερα προβατοειδή απ' ό, τι το τοπίο χρειάζεται να διατηρεί. Εδώ πρέπει να βρούμε τους σωστούς αριθμούς προκειμένου και να διατηρούμε το τοπίο αλλά και να έχουμε καλής ποιότητας προβατοειδή που να μπορούν να διατίθενται τότε στην αγορά με τον ενδεδειγμένο τρόπο.
<P>
"λεκτρονική σήμανση: δεν είμαστε έτοιμοι γι' αυτό. Και όταν βρίσκεστε στα μισά ενός βουνού με πυκνή βροχή, και προσπαθήσετε να διαβάσετε αυτές τις νέες οθόνες η απάντηση είναι ότι δεν μπορείτε να το κάνετε. Δεν υπάρχει ακόμη σύστημα που να αποτρέπει τη σύγκρουση των αριθμών στα διάφορα πρόβατα. Και μην ξεχνούμε ότι μιλάμε για εκατομμύρια εκατομμυρίων προβατοειδών στην Ευρωπαϊκή Ένωση. Απλά δεν είμαστε ακόμη έτοιμοι, και θα έλεγα: αφήστε το για το 2012 ή αργότερα.
<SPEAKER ID="443" NAME="Rosa Miguélez Ramos" AFFILIATION="PSE">
(ES) Κύριε Πρόεδρε, ο ευρωπαϊκός κλάδος των αιγοπροβάτων επί αρκετά χρόνια αντιμετωπίζει σοβαρή κρίση η οποία τον φέρνει στο χείλος της κατάρρευσης, όπως έχει ήδη αναφερθεί.
<P>
" παραδοσιακά χαμηλή κερδοφορία του κλάδου αυτού έχει επιδεινωθεί από την αύξηση των ζωοτροφών καθώς και από τη μαζική μείωση της κατανάλωσης αυτών των προϊόντων.
<P>
" έκθεση του κ. Aylward σωστά απεικονίζει τον κλάδο και υπογραμμίζει τον καίριο ρόλο του στην στήριξη των πληθυσμών που κατοικούν στις πλέον ευαίσθητες και ευάλωτες περιοχές και στη διατήρηση του φυσικού περιβάλλοντος στο οποίο κατοικούν.
<P>
Είναι προφανές ότι για την επιβίωση του κλάδου δεν αρκεί ούτε η αγορά ούτε η ισχύουσα ΚΓΠ, ειδικά από τη στιγμή το κόστος της ισχύουσας ρυθμιστικής παραγωγής προκαλεί απώλεια ανταγωνιστικότητας σε σύγκριση με τα εισαγόμενα προϊόντα που οποία δεν υποχρεούνται να πληρούν τις ίδιες απαιτήσεις.
<P>
Αν δεν δράσουμε, υπάρχει σοβαρός κίνδυνος αυτές οι εκμεταλλεύσεις να εξαφανιστούν και μαζί με αυτές μια από τις σημαντικότερες οικονομικές δραστηριότητες, αν όχι η μοναδική, σε πολλές αγροτικές περιοχές της Ευρώπης, εξαφάνιση η οποία θα δημιουργήσει σοβαρό πρόβλημα όσον αφορά τη διαχείριση της χρήσης γης.
<P>
" Ομάδα μου υποστηρίζει την έκθεση του εισηγητή κι αν καταθέσαμε τροπολογίες αυτό έγινε καθαρά με σκοπό τη βελτίωσή της. Ανησυχούμε όχι μόνο για τις παραδοσιακές φυλές, οι οποίες βρίσκονται ασφαλώς σε κίνδυνο, αλλά επίσης και για γι' αυτό το ίδιο το κτηνοτροφικό επάγγελμα, που και αυτό κινδυνεύει.
<P>
Παρότι ο κ. Smith φαίνεται να πιστεύει ότι μόνον η Σκωτία έχει προβατοειδή, υπάρχουν επίσης μερικά και στην Ισπανία. Για την ακρίβεια είμαστε ο δεύτερος μεγαλύτερος παραγωγός μετά το "νωμένο Βασίλειο, όπως έχει αναφερθεί, και πιστεύουμε ότι το σύστημα ηλεκτρονικής αναγνώρισης είναι ο μόνος τρόπος για να εγγυηθούμε την ιχνηλασιμότητα των κοπαδιών και ο μόνος τρόπος για να διασφαλιστεί ότι η σήμανση ΕΕ είναι πλήρως αξιόπιστη.
<P>
" Ομάδα μου ζητεί μηχανισμούς κοινοτικής χρηματοδότησης προκειμένου να διευκολυνθεί η θέσπισή της έως την προβλεπόμενη ημερομηνία. Θέλουμε επίσης η Επιτροπή να συμπεριλάβει στη στρατηγική για τον κλάδο αυτό την αναβίωση των δραστηριοτήτων του βοσκού, των επαγγελματιών του αρμέγματος και των κουρέων ζώων, οι οποίες εξαφανίζονται.
<SPEAKER ID="444" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, κύριε Επίτροπε, η κατάσταση του κλάδου των αιγοπροβάτων δείχνει ότι η κοινή γεωργική πολιτική βρίσκεται σε κρίση. Παρέχει περαιτέρω απόδειξη ότι η γεωργική πολιτική δεν ανταποκρίνεται στις προσδοκίες και ότι η διατήρησή της στην τρέχουσα μορφή της θα έχει ως αποτέλεσμα την απώλεια της επισιτιστικής ασφάλειας.
<P>
Αντιμετωπίσαμε κρίση στην αγορά των σιτηρών, όταν αποδείχθηκε απαραίτητο να τεθούν σε αγρανάπαυση 2 900 000 εκτάρια. Έπειτα υπήρξε κρίση στην αγορά γάλακτος, που προκλήθηκε από την περιοριστική πολιτική και την επιβολή κυρώσεων στους κτηνοτρόφους. " ποσόστωση του γάλακτος έπρεπε να αυξηθεί γρήγορα κατά 2%, η οποία δεν επιτρέπει την τήρηση των αναλήψεων δεσμεύσεων στο μέλλον.
<P>
Τώρα φαίνεται ότι έχουμε και πάλι κρίση στον κλάδο των αιγοπροβάτων. " κατάσταση όσον αφορά τα άλογα και πολλές άλλες καλλιέργειες είναι επίσης σοβαρή. Εν ολίγοις, η γεωργική πολιτική πρέπει να αλλάξει, αλλά όχι υπό πίεση από τη βιομηχανία. Δεν μπορούμε να επιτρέψουμε να επιβληθούν και να καταβληθούν πρόσθετα βάρη από τους εκτροφείς και τους καταναλωτές. Στο νου μου έρχεται, επί παραδείγματι, η ηλεκτρονική σήμανση των προβατοειδών.
<SPEAKER ID="445" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω και να καλωσορίσω τον Επίτροπο. Αν δεν το ακούσατε ήδη, κύριε Επίτροπε, το μήνυμα που έρχεται σαφέστατο από το Σώμα είναι ότι η ηλεκτρονική σήμανση είναι μια πολύ κακή ιδέα και πρέπει να τη βάλουμε να κοιμηθεί. Αν αυτή η έκθεση -και ευχαριστώ τον Liam Aylward για την εργασία του σε αυτή- επιτυγχάνει κάτι, θα ήλπιζα να πετύχει λίγο ρεαλισμό σχετικά με την ηλεκτρονική σήμανση των προβάτων. Ακούσατε τους λόγους - δεν είναι πρακτική, είναι πολύ δαπανηρή και οι εκτροφείς προβάτων απλά δεν θα τη φορέσουν.
<P>
Αυτή τη στιγμή οι ιρλανδοί εκτροφείς προβάτων είναι οργισμένοι -όπως γνωρίζετε, διεξήχθη δημοψήφισμα για τη Συνθήκη της Λισαβόνας- και μάλλον καλό θα ήταν αν η Επιτροπή έλεγε, "ας τους ακούσουμε και ας βάλουμε αυτήν την ιδέα να κοιμηθεί". Μην την εφαρμόσετε.
<P>
Θα ήθελα να πω μερικά πράγματα για την έκθεση, η οποία αναλύει τα προβλήματα στον κλάδο των αιγοπροβάτων και το πράττει ιδιαίτερα καλά. " πραγματική λύση για τους εκτροφείς προβάτων είναι καλύτερες τιμές αγοράς και, αν δεν μπορούμε να τις πετύχουμε, ένα καλύτερο μερίδιο της τιμής που εμείς, ως καταναλωτές, καταβάλουμε για το αρνί. Χρειάζεται να ενθαρρύνουμε τους νέους να αρχίσουν να τρώνε αυτό το κρέας το οποίο, όπως έχετε ακούσει, είναι ένα υγιεινό προϊόν. Γι' αυτό μέτρα όσον αφορά τις πρωτοβουλίες μάρκετινγκ για την επίτευξη αυτού του στόχου είναι πολύ σημαντικά.
<P>
Ανησυχώ για το άρθρο 69. Χορηγούμε αμοιβαίες επιδοτήσεις μεταξύ γεωργών και δεν είμαι βεβαία ότι αυτό θα γίνει εύκολα αποδεκτό από τους γεωργούς από τους οποίους θα λαμβάνονται τα χρήματα.
<P>
Στηρίζω την ιδέα των περιβαλλοντικά συνδεόμενων ενισχύσεων αλλά έχω κάποιο προβληματισμό. Τις είχαμε πριν και υπήρχαν προβλήματα στα βουνά εξ αιτίας αυτών. Έπειτα -μαντέψτε τι- τις αποσυνδέσαμε, ελπίζοντας να επιλύσουμε το πρόβλημα, και τώρα προσπαθούμε να τις επανασυνδέσουμε. Όμως ο κλάδος των προβατοειδών χρειάζεται πρόσθετες ενισχύσεις για να παραμείνουν οι γεωργοί στο επάγγελμα, και ιδιαίτερα στις ευαίσθητες περιοχές.
<P>
Ας δούμε τώρα την ειδική ομάδα: δεν είμαι ένθερμος οπαδός των ειδικών ομάδων αλλά χαίρομαι να υποστηρίξω την ιδέα αν ο εισηγητής, όπως είπε, είναι διατεθειμένος να επιμείνει σε αυτήν και να διασφαλίσει ότι γίνεται δουλειά. Μπορώ να ρωτήσω την Επιτροπή να διευκρινίσει πόσα άτομα, αν υπάρχουν, εργάζονται στην Επιτροπή πάνω στο θέμα του πρόβειου κρέατος; Υποθέτω πολύ λίγοι. Νομίζω ότι υπάρχει ένα άτομο, αλλά θα ήθελα να μάθω.
<P>
Εν ολίγοις, η εμπειρία στην Ιρλανδία από εκθέσεις για τη στρατηγική στον κλάδο των αιγοπροβάτων δεν είναι καλή. Πριν από ενάμισι χρόνο με μεγάλες φανφάρες είχε δοθεί η υπόσχεση χορήγησης 28 εκατομμυρίων ευρώ στους ιρλανδούς γεωργούς. Θέλετε τη συνέχεια; Έως σήμερα έχουν καταβληθεί 9 000 ευρώ. Ελπίζω αυτή η έκθεση να τα πάει κάπως καλύτερα.
<SPEAKER ID="446" NAME="Giovanna Corda" AFFILIATION="PSE">
- (FR) Κύριε Πρόεδρε, κύριε Επίτροπε, θα ήθελα καταρχάς να συγχαρώ τον εισηγητή, κ. Aylward, για την εργασία που έχε κάνει σχετικά με την παρούσα έκθεση, η οποία στοχεύει στην ανάκαμψη του κλάδου των αιγοπροβάτων στην Ευρώπη. Ο κλάδος αυτός αντιμετωπίζει πραγματικό κίνδυνο διότι τα επίπεδα παραγωγής του μειώνονται σταθερά επί σειρά ετών.
<P>
Οι παραγωγοί προτιμούν να ασχοληθούν με άλλους τύπους προϊόντων διότι οι τιμές στον κλάδο αυτό έχουν πέσει δραματικά και δεν μπορούν πλέον να τους εγγυηθούν ένα επαρκές εισόδημα. Επιπλέον, οι ευρωπαίοι καταναλωτές, και ειδικά η νεότερη γενιά, έχουν χάσει το ενδιαφέρον τους σε προϊόντα αυτού του είδους. Πρέπει να αναβιώσουμε αυτούς τους κλάδους διότι όχι μόνο το κρέας αλλά και το τυρί επίσης είναι τα φυσικά προϊόντα της γης μας και πρέπει να τα προωθούμε. Είναι ζωτικής σημασίας να διατηρήσουμε αυτούς τους κλάδους για πολλούς λόγους.
<P>
Ο πρώτος λόγος είναι ότι ο κλάδος του γάλακτος, όπως και ο κλάδος του κρέατος, αντιπροσωπεύει μια παράδοση και μια δεξιότητα που θα πρέπει να εξακολουθήσουμε να προσφέρουμε στους καταναλωτές μας. Δεύτερον, αυτοί οι δύο κλάδοι επίσης παρέχουν απασχόληση γι' αυτούς που δραστηριοποιούνται στην παραγωγή, τη μεταποίηση και την πώληση αυτών των προϊόντων. Ούτε πρέπει να ξεχνάμε ότι οι εκμεταλλεύσεις προβατοειδών και αιγοειδών βρίσκονται συχνά σε απομονωμένες, ορεινές ή νησιωτικές περιοχές. Αυτό το γνωρίζω διότι γεννήθηκα στη Σαρδηνία, μια περιοχή που γνωρίζω καλά, όπου οι ευκαιρίες διαφοροποίησης της οικονομικής δραστηριότητας είναι περιορισμένες. Επιπλέον, τα αιγοπρόβατα διαδραματίζουν επωφελή ρόλο στην προστασία του περιβάλλοντος. Γι' αυτό και πρέπει να διασφαλίσουμε ότι αυτές οι κτηνοτροφικές εκμεταλλεύσεις θα διατηρηθούν και ότι η αγορά πρόβειων και αιγείων προϊόντων θα ανακάμψει.
<SPEAKER ID="447" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, κύριε Επίτροπε, πιστεύω ότι η έκθεση που έχουμε ενώπιόν μας περιέχει πολλές διατάξεις που θα μπορούσαν, αν εφαρμοστούν, να αποδειχθούν επωφελείς για το μέλλον του κλάδου των αιγοπροβάτων στην Ευρώπη. Το μέτρο που προβλέπει τη θέσπιση πρόσθετης στήριξης για την εκτροφή προβάτων σε ορεινές περιοχές και σε περιοχές όπου η εκτροφή προβάτων είναι η μόνη μορφή γεωργίας, κατά τη γνώμη μου, είναι ιδιαίτερα πολύτιμες.
<P>
Ο κλάδος αυτός δεν είναι ιδιαίτερα κερδοφόρος και αντιμετωπίζει πολλά προβλήματα εδώ και αρκετό καιρό. " πτώση της παραγωγής και της κατανάλωσης συνοδεύτηκε από την αύξηση των εισαγωγών και του κόστους παραγωγής. Επιπλέον, η παρούσα εμφάνιση επιδημίας καταρροϊκού πυρετού και οι επακόλουθοι περιορισμοί που επιβάλλονται στη διακίνηση και εμπορία ζώων έχει δημιουργήσει πρόσθετες κοινωνικοοικονομικές δυσκολίες.
<P>
Πρέπει να επισημανθεί ότι τα προβλήματα του κλάδου πηγάζουν, μεταξύ άλλων, από την αποσύνδεση των ενισχύσεων και της παραγωγής. Θα πρέπει να προταθούν μέσα στήριξης για να βοηθήσουν στην ανασύσταση του πληθυσμού των κοπαδιών αιγοπροβάτων στην Ένωση. Δεν μπορώ να φανταστώ μια κατάσταση όπου τα πρόβατα θα έχουν εξαφανιστεί εντελώς από το ορεινό τοπίο: πολύ απλά αποτελούν μέρος αυτού του τοπίου.
<P>
Ενόψει της οικονομικής κατάστασης του κλάδου, είναι δύσκολο να αιτιολογηθεί η θέσπιση ηλεκτρονικής σήμανσης για τα αιγοπρόβατα. Ακόμη μια φορά, το κόστος εισαγωγής μικροκυκλώματος (chip) θα το επωμιστούν οι αγρότες της ΕΕ. Πιστεύω ότι αντίθετα πρέπει να εστιάσουμε τη δράση μας στην εξεύρεση τρόπων για να αυξηθεί η κατανάλωση αρνιού και αιγείου κρέατος. Αμφότερα από διατροφική άποψη είναι πολύ ωφέλιμα προϊόντα.
<SPEAKER ID="448" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, για τους εκτροφείς προβάτων της χώρας μου, της Κύπρου, το κυριότερο πρόβλημα για το τελευταίο έτος είναι τα συγκεχυμένα και, όπως αποδείχθηκε, προφανώς ανακριβή αποτελέσματα που αφορούν τη διάγνωση αφθώδους πυρετού τα οποία δόθηκαν από εργαστήριο αναφοράς ζωονόσων του "Β. Αυτό το διαγνωστικό εργαστήριο ζωονόσων χρησιμοποιείται από την Επιτροπή ως εργαστήριο αναφοράς. Το αποτέλεσμα που έδωσε οδήγησε χιλιάδες ζώα στη θανάτωση και στην οικονομική καταστροφή πολλούς εκτροφείς προβάτων του νησιού.
<P>
Το εργαστήριο αυτό, σημειώνω, είναι το ίδιο απ' όπου ο ιός διέφυγε πριν μερικούς μήνες, προκαλώντας επιδημία στο "Β με καταστρεπτικά αποτελέσματα για τους ντόπιους κτηνοτρόφους.
<P>
Mπορώ να ζητήσω από την Επιτροπή να εξετάσει καλύτερα, πιο επισταμένα, τα πρότυπα των εργαστηρίων ζωονόσων αναφοράς που χρησιμοποιεί, προκειμένου να διασφαλίσει ότι η επιστημονική τους αξιοπιστία ανταποκρίνεται στο απαιτούμενο υψηλότερο επίπεδο;
<SPEAKER ID="449" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, κύριε Επίτροπε, λυπάμαι που θα πω ότι η έκθεση του κ. Aylward αφορά στην πραγματικότητα περισσότερο τη διάσωση του κλάδου των αιγοπροβάτων στην Ευρώπη παρά τη διασφάλιση του μέλλοντος του κλάδου αυτού.
<P>
Ελάχιστη προσοχή δώσαμε όταν τα αιγοπρόβατα, όπως τα άλογα, πρακτικά εξαφανίστηκαν από το τοπίο μας. Δεν ακούμε πλέον τον ήχο των κουδουνιών ή το γαύγισμα των σκύλων. Τα προϊόντα που προέρχονται από τις τοπικές πρώτες ύλες εξαφανίζονται επίσης. Αναφέρομαι σε προϊόντα όπως γάλα, κρέας, μαλλί και δέρμα.
<P>
Πιστεύω ότι υπάρχει ακόμη δυνατότητα να σωθεί η εκτροφή αυτών των ζώων, τουλάχιστον σε ορισμένες περιοχές. Αν αποτύχουμε να εφαρμόσουμε τουλάχιστον τα μέτρα που προτείνει ο εισηγητής, τότε στο μέλλον οι ζωολογικοί τύποι θα είναι ο μόνος τόπος που θα μπορεί κανείς να βλέπει αυτά τα πλάσματα. Αν η παραγωγή δεν είναι επικερδής, μπορούμε φυσικά να αγοράσουμε προμήθειες από τη Νέα Ζηλανδία, την Αυστραλία και άλλες χώρες. Παρά ταύτα, θα πρέπει να προσπαθήσουμε να προστατέψουμε τη δική μας πανίδα, της οποίας τα αιγοπρόβατα αποτελούν μέρος. Είναι σημαντικό αυτό να το έχουμε κατά νου.
<SPEAKER ID="450" NAME="Antonio Tajani">
Μέλος της Επιτροπής. - (IT) Κύριε Πρόεδρε, κυρίες και κύριοι, φαίνεται ότι όλοι μας εδώ απόψε προερχόμαστε από περιοχές όπου υπάρχει χορτολιβαδική κτηνοτροφία και υπάρχει ζωηρό ενδιαφέρον για τον κλάδο των αιγοπροβάτων. Για τον λόγο αυτό πρέπει -και βεβαίως θα το πράξω- να ενημερώσω τις συναδέλφους μου, την κ. Fischer Boel και την κ. Ανδρούλα Βασιλείου, για οτιδήποτε ελέχθη στην αίθουσα αυτή και για όλα τα αιτήματα που διατύπωσαν οι βουλευτές.
<P>
Κυρία McGuinness, αντιλαμβάνομαι πλήρως τη θέση του Κοινοβουλίου σχετικά με το θέμα της σήμανσης. Θα ενημερώσω, όπως είπα, την αρμόδια Επίτροπο για την άποψη που εξέφρασαν απόψε αρκετοί βουλευτές. Κατανοώ τις ανησυχίες του Κοινοβουλίου, και ελπίζω ότι μαζί με την Επίτροπο Fischer Boel μπορούμε να βρούμε μια θετική λύση.
<P>
Πιστεύω και ευελπιστώ ότι, μόλις ολοκληρωθεί η συζήτηση στο Κοινοβούλιο και το Συμβούλιο, ο έλεγχος υγείας της ΚΓΠ θα παράσχει επαρκή απάντηση σε πολλές από τις ανησυχίες που διατυπώθηκαν από τον εισηγητή και εκφράστηκαν κατά τη διάρκεια αυτής της συζήτησης από πολλούς βουλευτές όσον αφορά το μέλλον του κλάδου των αιγοπροβάτων.
<P>
Λύσεις σε ορισμένα από τα θέματα θα μπορούσαν να εξευρεθούν στο εγγύς μέλλον. Εργαζόμαστε προς την κατεύθυνση επίτευξης συμφωνίας σχετικά με τις γεωργικές πτυχές της αναπτυξιακής ατζέντας της Ντόχα, η οποία πρέπει να οριστικοποιηθεί πριν από τις θερινές διακοπές. Αυτή θα πρέπει να διαφωτίζει περισσότερο το θέμα που ο εισηγητής ήγειρε σχετικά με τα ευαίσθητα προϊόντα.
<P>
Όσον αφορά την προώθηση, είμαστε ανοικτοί σε όλες τις εποικοδομητικές προτάσεις αλλά, όπως ανέφερα, δεσμευόμαστε από την αρχή της στοχευμένης στήριξης για κοινοτικά προϊόντα σαφώς αναγνωρίσιμης ποιότητας.
<P>
Ένα άλλο θέμα που προέκυψε σχετικά με το μέλλον αυτού του κλάδου, τον οποίο εγώ προσωπικά -αλλά και οι άλλοι Επίτροποι, επίσης- θεωρώ απολύτως ζωτικής σημασίας για την οικονομία της Ευρωπαϊκής Ένωσης, αλλά προπαντός για την οικονομία ορισμένων ορεινών περιοχών και περιοχών με ιδιαίτερα δύσκολο υδρογεωλογικό σύστημα.
<P>
Κατά συνέπεια, είχα την επιθυμία να απαντήσω στην πρόταση δημιουργίας ομάδας από εκπροσώπους της Επιτροπής και των κρατών μελών για την παρακολούθηση των εξελίξεων στον κλάδο αυτό. Σχετικά με τη δημιουργία μιας τέτοιας ομάδας, είναι αυτονόητο ότι τα σχόλια και οι προτάσεις από τα κράτη μέλη και από αρμόδιους φορείς είναι πάντοτε ευπρόσδεκτα από την Επιτροπή, η οποία, πιστεύω, πρέπει να γίνει ακόμη πιο ανοικτή σε αιτήματα που διατυπώνονται από ολόκληρη την Ευρωπαϊκή Ένωση. Παρά ταύτα, διάφορα όργανα με αρμοδιότητα για αυτόν τον κλάδο υπάρχουν ήδη εντός της Επιτροπής.
<P>
" επιτροπή διαχείρισης αιγοπροβείου κρέατος εκδίδει γνώμες επί της νομοθεσίας που αφορά τον κλάδο. " ομάδα προβλέψεων και αναλύσεων για τον κλάδο των αιγοπροβάτων αποτελείται από εμπειρογνώμονες της αγοράς και συνέρχεται δύο φορές τον χρόνο για να συζητήσουν σχετικά με τις τάσεις και τις προβλέψεις στην αγορά. Τα συμπεράσματα αυτών των συνεδριάσεων προωθούνται στη συμβουλευτική ομάδα για το αιγοπρόβειο κρέας, η οποία επίσης συνέρχεται δύο φορές τον χρόνο και εκπροσωπεί ολόκληρο τον κλάδο, από τον παραγωγό στον καταναλωτή. Αυτή η τελευταία ομάδα συζητεί επίσης ευρύ φάσμα θεμάτων τα οποία μπορούν να προτείνουν τα μέλη της για να εγγραφούν στην ημερήσια διάταξη.
<P>
Νομίζω ότι η σύσταση μιας ακόμη ομάδας εργασίας θα συνεπαγόταν πρόσθετο διοικητικό φόρτο και κατά κάποιο τρόπο θα επικάλυπτε τις λειτουργίες του υφιστάμενου συστήματος διαχείρισης: στην πραγματικότητα θα ερχόταν σε αντίθεση με τον στόχο της απλοποίησης της ΚΓΠ.
<P>
Είμαι ωστόσο διατεθειμένος -και πιστεύω ότι μπορώ να μιλήσω εδώ και εξ ονόματος της Επιτρόπου Fischer Boel- να διερευνήσουμε όλες τις δυνατότητες που υπάρχουν εντός του παρόντος πλαισίου.
<SPEAKER ID="451" NAME="Liam Aylward">
εισηγητής. - (EN) Κύριε Πρόεδρε, ήταν παράλειψή μου να μην καλωσορίσω τον νέο Επίτροπο, να τον ευχαριστήσω και να του ευχηθώ καλή επιτυχία. Θα ήθελα επίσης φυσικά να ευχαριστήσω όλους τους ομιλητές εδώ απόψε, ιδιαίτερα τους σκιώδεις εισηγητές για τη συνεισφορά τους.
<P>
Θα ήθελα επίσης να ευχαριστήσω τη σλοβενική Προεδρία για την υποστήριξή της κατά τη διάρκεια των έξι τελευταίων μηνών, κατά τα διάρκεια των οποίων συμφώνησε η ανάπτυξη του κλάδου των αιγοπροβάτων να εγγραφεί στην ημερήσια διάταξη του Συμβουλίου Υπουργών Γεωργίας του Μαρτίου. Αυτό έδωσε την ευκαιρία στους υπουργούς γεωργίας από ολόκληρη την Κοινότητα να συζητήσουν την κρίση.
<P>
Τις ευχαριστίες μου επίσης στον Πρόεδρο της Επιτροπής Γεωργίας και Ανάπτυξης της Υπαίθρου, Neil Parish, ο οποίος προσέφερε την πολύτιμη βοήθεια και υποστήριξή του.
<P>
Εν συντομία, θέλω να αναφερθώ στις τροπολογίες και στα θέματα που ηγέρθησαν απόψε εδώ. Άκουσα την άποψη της Επιτροπής σε σχέση με την ειδική ομάδα υλοποίησης. Τώρα γνωρίζω ότι έχω δίκιο επειδή η Επιτροπή είναι κατά της σύστασής της. Θεωρώ ότι είναι πολύ δύσκολο να συμφωνήσω με την τροπολογία 2. Μου έχουν κατατεθεί ορισμένες προτάσεις. Αν μπορούμε να πετύχουμε την κατάλληλη διατύπωση δεν έχω πρόβλημα με αυτή, αλλά δεν θα αποδυναμώσουμε τη σημασία αυτών που προσπαθούμε να πετύχουμε.
<P>
Και πάλι, η άποψή μου για την ηλεκτρονική αναγνώριση υπήρξε πάντοτε σαφέστατη. Είμαι κατά -κυρίως λόγω του υψηλού κόστους που αυτή συνεπάγεται- αλλά και γιατί τα οφέλη είναι αναπόδεικτα και διότι υπάρχουν δυσκολίες στην εφαρμογή. Έχω, ωστόσο, πάντοτε δηλώσει ότι έκαστο κράτος μέλος θα πρέπει να έχει το δικαίωμα να επιλέξει τη θέσπιση του συστήματος αυτού προαιρετικά. Κατά συνέπεια, δεν μπορώ να υποστηρίξω την τροπολογία 4 αλλά μπορώ να υποστηρίξω την τροπολογία 1 της Ομάδας ΕΛΚ-ΕΔ για αναβολή της υλοποίησης του συστήματος έως το 2012 το νωρίτερο.
<P>
Όλες τις άλλες προταθείσες τροπολογίες θα τις δεχθώ. Δεν θα αναφερθώ λεπτομερώς τώρα αλλά μπορώ να δεχθώ τις τροπολογίες 6, 7, 8, 9, 3 και 5.
<P>
Πιστεύω ότι αξίζει να επισημανθεί ότι από το 2003 έχει δηλωθεί ότι κάθε κλάδος της κοινής γεωργικής πολιτικής που αντιμετωπίζει πρόβλημα ή μειονέκτημα θα έχει προτεραιότητα στο πλαίσιο του ελέγχου υγείας της ΚΓΠ. Στον επικείμενο έλεγχο υγείας θα ζητήσω από την Επίτροπο Γεωργίας να διασφαλίσει ότι τα συμφέροντα του κλάδου των αιγοπροβάτων θα αντιμετωπιστούν με ολοκληρωμένο τρόπο.
<P>
Τέλος, θα ήθελα να επωφεληθώ της ευκαιρίας για να ευχηθώ στη γαλλική Προεδρία καλή επιτυχία τους προσεχείς έξι μήνες. Θα είναι πολλοί σημαντικοί μήνες για την παρούσα έκθεση. Συναντήθηκα με τον γάλλο Υπουργό Γεωργίας, κ. Barnier, ο οποίος δεσμεύτηκε ήδη να υπάρξει συζήτηση για τους κλάδους αυτούς στο Συμβούλιο των Υπουργών Γεωργίας του Νοεμβρίου. Είμαι βέβαιος ότι, αυτός, ο οποίος έχει ενημερωμένη αντίληψη για τις προκλήσεις που αντιμετωπίζει ο κλάδος των αιγοπροβάτων, θα καταβάλει κάθε δυνατή προσπάθεια για να διασφαλίσει ότι οι αναγκαίες προτάσεις που περιέχονται στην παρούσα έκθεση σχετικά με το μέλλον του κλάδου των αιγοπροβάτων θα υλοποιηθούν στο πλαίσιο του ελέγχου υγείας της ΚΓΠ.
<SPEAKER ID="452" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 19 Ιουνίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="453" NAME="Andrzej Tomasz Zapałowski  " AFFILIATION="UEN">
γραπτώς. - (PL) " εκτροφή προβάτων είναι ένας από τους τομείς ζωικής παραγωγής στον οποίο δίδεται πρόσφατα μικρότερη προσοχή σε σχέση με την εκτροφή χοίρων ή βοοειδών.
<P>
" εκτροφή προβάτων είναι, ωστόσο, ιδιαίτερα σημαντική για τις χώρες με δύσκολες γεωγραφικές συνθήκες. Είναι επίσης σημαντικές για τις περιοχές όπου, για λόγους ιστορικής παράδοσης, η εκτροφή και κατανάλωση αρνίσιου κρέατος είναι πολύ σημαντική για τον πληθυσμό.
<P>
Πρέπει να ληφθεί μέριμνα προκειμένου να διασφαλιστεί ότι ο κλάδος δεν θα καταρρεύσει. Αυτό είναι ιδιαίτερα σημαντικό τώρα που διαπιστώνουμε ραγδαία αύξηση των τιμών των τροφίμων. Απλά δεν μπορούμε να αντέξουμε την πολυτέλεια του περιορισμού αυτής της παραγωγής.
<P>
Υποστηρίζω πλήρως την πρόταση του εισηγητή για θέσπιση πρόσθετων ενισχύσεων που στοχεύουν σε παραδοσιακές ορεινές φυλές προκειμένου να προστατεύονται τα πρόβατα στις ευαίσθητες περιοχές. Υποστηρίζω επίσης τις προτάσεις για επισήμανση του πρόβειου κρέατος με λογότυπο ΕΕ έτσι ώστε να διακρίνεται από προϊόντα τρίτων χωρών. Έχουμε καθήκον να βοηθούμε τους πολίτες της Ευρώπης να μπορούν να διακρίνουν ανάμεσα στα καλά τρόφιμα και στα τρόφιμα που ενδέχεται να μην πληρούν τα ευρωπαϊκά πρότυπα.

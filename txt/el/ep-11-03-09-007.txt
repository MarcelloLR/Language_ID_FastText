<CHAPTER ID="007">
Τροποποίηση της Συνθήκης για τη λειτουργία της Ευρωπαϊκής Ένωσης σε ό,τι αφορά έναν μηχανισμό σταθερότητας για τα κράτη μέλη με νόμισμα το ευρώ (συζήτηση)
<SPEAKER ID="077" NAME="Πρόεδρος">
" ημερήσια διάταξη προβλέπει την έκθεση των κκ. Brok και Gualtieri, εξ ονόματος της Επιτροπής Συνταγματικών Υποθέσεων, σχετικά με την τροποποίηση της Συνθήκης για τη λειτουργία της Ευρωπαϊκής Ένωσης σχετικά με μηχανισμό σταθερότητας για τα κράτη μέλη με νόμισμα το ευρώ (00033/2010 - C7-0014/2011 - 2010/0821/NLE)).
<SPEAKER ID="078" NAME="Elmar Brok" LANGUAGE="DE">
Κύριε Πρόεδρε, κύριοι Επίτροποι, κυρίες και κύριοι, το ευρώ αποτελεί μια πολύ επιτυχημένη υπόθεση. Πρόκειται για ένα από τα πιο σταθερά νομίσματα στον κόσμο και η επίδοσή του έχει υπερβεί εκείνη του δολαρίου στις αγορές. Διαπιστώνουμε ότι τα οικονομικά στοιχεία που προέρχονται από τις "νωμένες Πολιτείες είναι κατά πολύ χειρότερα από τα αντίστοιχα της Ευρώπης. Ωστόσο, δεδομένου ότι δεν υφίστανται ομοιογενείς συνθήκες, παρατηρούμε ότι μεμονωμένα τμήματα της ζώνης του ευρώ, μεμονωμένα κράτη μέλη, εξακολουθούν να αντιμετωπίζουν δυσκολίες και πρέπει να αντιδράσουμε σε αυτό.
<P>
Αληθεύει ότι πιθανή αποτυχία του ευρώ θα μπορούσε να είναι εξαιρετικά επιζήμια για όλους μας στο παγκοσμιοποιημένο αυτό σύστημα, και θα ήθελα να επισημάνω ότι η χώρα μου -η οποία ορισμένες φορές παρουσιάζεται σαν να έχει αναγκαστεί να υποστεί μεγάλες θυσίες- είναι η χώρα ή μία από τις χώρες που επωφελούνται τα μέγιστα. Κατά συνέπεια, δεν πρόκειται περί αυτοθυσίας εν προκειμένω. Αντιθέτως, ενεργούμε και για το κοινό συμφέρον όλων των κρατών -μεγάλων και μικρών, πλούσιων και φτωχών- και πρέπει να εμφανιζόμαστε ενωμένοι.
<P>
Πρέπει επίσης να καταστήσουμε σαφές ότι πρέπει να παρουσιάζουμε ένα ενιαίο μέτωπο προκειμένου να διαθέτουμε αξιοπιστία. Δεν είναι δυνατόν να επιτρέπουμε σε έναν οργανισμό αξιολόγησης πιστοληπτικής ικανότητας, όπως ο Moody's, να υποβαθμίζει μια χώρα κατά τρία επίπεδα εν μία νυκτί. Όταν συμβαίνει αυτό, αντιμετωπίζουμε προβλήματα και πάλι εξαιτίας της πίεσης από τις "νωμένες Πολιτείες. Και σε αυτήν την περίπτωση πρέπει να έχουμε τη δυνατότητα να παρουσιάζουμε ένα πιο σθεναρό ενιαίο μέτωπο. Είμαι συνεπώς ικανοποιημένος που επιχειρούμε, με τρεις τρόπους, να δημιουργήσουμε τις συνθήκες που θα μας προσδώσουν αξιοπιστία. Οι τρόποι αυτοί είναι οι ακόλουθοι: ένα πιο αυστηρό Σύμφωνο Σταθερότητας και Ανάπτυξης με μεγαλύτερες δυνατότητες παρέμβασης, η ενίσχυση του ρόλου της Επιτροπής, και ένα σύστημα έγκαιρης προειδοποίησης, το ευρωπαϊκό εξάμηνο, μέρος του οποίου θα αποτελεί η παρατήρηση σε πρώιμο στάδιο του κατά πόσον, και σε ποιο βαθμό, η δημοσιονομική πειθαρχία μπορεί και πρέπει να ακολουθηθεί από τα κράτη μέλη. Όλα τα παραπάνω ενισχύουν τις δυνατότητές μας ώστε να μην ξαναβρεθούμε ποτέ σε μια κατάσταση σαν τη σημερινή και μας παρέχουν τη δυνατότητα να επιτύχουμε την αξιοπιστία σε μακροπρόθεσμη βάση.
<P>
Δεύτερον, δεν μπορούμε να ξεπεράσουμε αυτήν την κρίση μόνο με δημοσιονομική πειθαρχία. Ο μόνος τρόπος να αναδυθούμε από αυτήν την παγίδα του χρέους είναι μέσω ενός συνδυασμού δημοσιονομικής πειθαρχίας και ανάπτυξης. Για τον λόγο αυτόν, θεωρούνται σκόπιμες οι προσπάθειες για την προώθηση της ανάπτυξης και της ανταγωνιστικότητας. Είμαι ικανοποιημένος που οι προτάσεις οι οποίες υπεβλήθησαν στον τομέα αυτόν τροποποιούνται σταδιακά ούτως ώστε να μην βασίζονται σε μια αμιγώς διακυβερνητική προσέγγιση αλλά σε μια προσέγγιση που εντάσσεται όλο και περισσότερο στην κοινοτική μέθοδο, στην οποία η Ευρωπαϊκή Ένωση έχει τις σχετικές αρμοδιότητες. Το αποτέλεσμα αυτού είναι ότι πολλές από τις ανησυχίες τις οποίες, δικαίως, εμείς σε αυτό το Κοινοβούλιο είχαμε σχετικά με τη συγκεκριμένη πρόταση διασκεδάζονται. Ωστόσο, οι δύο αυτοί παράγοντες, η ανταγωνιστικότητα και η δημοσιονομική πειθαρχία, συμβαδίζουν.
<P>
Το τρίτο σημείο στο οποίο θα ήθελα να αναφερθώ σχετίζεται με την αναθεώρηση της Συνθήκης για την οποία έχουμε χαράξει τον δρόμο και για την οποία το Ευρωπαϊκό Συμβούλιο μπορεί να αποφασίσει στις 24 Μαρτίου μόνο εάν έχουμε γνωμοδοτήσει σχετικά έως τότε. Έχει προταθεί μια τροποποίηση της παραγράφου 3 του άρθρου 136 της Συνθήκης. Ο κ. Gualtieri και εγώ, καθώς και η Επιτροπή Συνταγματικών Υποθέσεων, είμαστε της γνώμης ότι θα ήταν προτιμότερο να τροποποιηθεί η παράγραφος 1 του άρθρου 136 και να αναδιατυπωθεί κατά τρόπο που θα εξυπηρετεί καλύτερα τις απαιτήσεις μας.
<P>
Ωστόσο, γνωρίζουμε επίσης ότι η προσέγγιση αυτή θα είναι ενδεχομένως δυσκολότερο να εφαρμοστεί καθώς, για λόγους πολιτικής και χρόνου, στόχος μας θα πρέπει να είναι η απλοποιημένη διαδικασία και δεν θα πρέπει να διεξαχθούν δημοψηφίσματα. Εάν, για τους λόγους που προαναφέρθηκαν, αυτό δεν καταστεί δυνατό, θα πρέπει τουλάχιστον να διασφαλίσουμε ότι το Συμβούλιο αναλαμβάνει τις δεσμεύσεις οι οποίες καθιστούν σαφές ότι η διακυβερνητική προσέγγιση στην περίπτωση αυτή δεν συνεπάγεται τη δημιουργία μόνιμων νέων δομών στην Ευρωπαϊκή Ένωση, αλλά ότι θα εξακολουθήσει, όπως και στο παρελθόν, να χρησιμοποιείται αποκλειστικά ως μια μέθοδος σε περιπτώσεις που απαιτούνται ρηξικέλευθες λύσεις. Οι όροι αυτοί θα πρέπει συνεπώς να πληρούνται προκειμένου να δημιουργηθούν οι συνθήκες ώστε να υπάρξει η δυνατότητα σύνδεσης στην περίπτωση μετάβασης στην κοινοτική μέθοδο και προκειμένου να λάβει χώρα μια παρόμοια βελτίωση κατά τρόπο ο οποίος θα μας παρέχει τη δυνατότητα να ενεργούμε με ενιαίο τρόπο μακροπρόθεσμα.
<P>
Τούτο σημαίνει ότι επισημαίνουμε επίσης την αδυναμία της διακυβερνητικής προσέγγισης. Μια διακυβερνητική προσέγγιση συνεπάγεται καθόλου, ή ελάχιστη, κοινοβουλευτική νομιμότητα και έχει ως αποτέλεσμα την πλήρη αδυναμία δράσης σε πολλούς τομείς εξαιτίας της απαίτησης ομοφωνίας. Αυτό σημαίνει ότι η κοινοτική λύση -η "μέθοδος Monnet" είναι επιπλέον σε κάθε περίπτωση περισσότερο νόμιμη και παρέχει μεγαλύτερη δυνατότητα δράσης. Δεν πρέπει να το λησμονούμε αυτό σε αυτήν τη συζήτηση.
<P>
Το Ευρωπαϊκό Κοινοβούλιο επιθυμεί να δημιουργήσει τις συνθήκες, με τα μέτρα που θα ληφθούν στους διάφορους τομείς, ώστε να επανέλθουμε στην προσέγγιση της χρήσης των κοινοτικών μέσων. Εν προκειμένω, το ζήτημα δεν αφορά κυρίως το Ευρωπαϊκό Κοινοβούλιο καθώς, όσον αφορά μια διακυβερνητική προσέγγιση, έχουμε, τουλάχιστον το δικαίωμα να γνωμοδοτούμε. Το ζήτημα είναι η μεγαλύτερη συμμετοχή από την πλευρά της Επιτροπής, η οποία επιτελεί το βασικό έργο, προβαίνει σε αξιολόγηση και καταθέτει προτάσεις. " Επιτροπή θα πρέπει επίσης να προτείνει έναν κανονισμό ο οποίος θα ρυθμίζει παρόμοια ζητήματα ώστε να συμπεριληφθούν στο κοινοτικό δίκαιο.
<P>
Ελπίζω ότι το Ευρωπαϊκό Συμβούλιο είναι πρόθυμο -και καλωσορίζω τον κ. Corbett, ως εκπρόσωπο του Ευρωπαϊκού Συμβουλίου- να δημιουργήσει τους απαραίτητους όρους κατά τις συνομιλίες του με εμάς στις 24 Μαρτίου και να διαβεβαιώσει το Κοινοβούλιο ότι η προσέγγιση αυτή μπορεί να χρησιμοποιηθεί κατά τέτοιον τρόπο ώστε να καταστεί δυνατόν να σχεδιαστούν τα απαραίτητα μέτρα με λογικό τρόπο και ώστε μπορούμε να φέρουμε την ευθύνη από κοινού.
<SPEAKER ID="079" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, δεν θα ήταν υπερβολή να πούμε ότι πρόκειται για μια ιστορική στιγμή στη διαδικασία οικοδόμησης της Ευρώπης. " οικονομική κρίση κατέστησε σαφές το γεγονός ότι το ενιαίο νόμισμα χρήζει πραγματικής ευρωπαϊκής οικονομικής διακυβέρνησης και, για πρώτη φορά, σημαντικά και καινοτόμα μέτρα λαμβάνονται προς αυτήν την κατεύθυνση.
<P>
Ταυτοχρόνως, παρατηρούμε μια επικίνδυνη τάση να δοθεί στον νέο αυτόν τρόπο διακυβέρνησης μια διακυβερνητική χροιά, η οποία δεν διακινδυνεύει μόνο να αποτελέσει απειλή για τη θεσμική δομή της Ευρωπαϊκής Ένωσης, αλλά ταυτόχρονα καθιστά τους νέους μηχανισμούς αναποτελεσματικούς.
<P>
Ως εκ τούτου, ο μόνιμος μηχανισμός σταθερότητας αποτελεί συμβολικό ζήτημα εξέχουσας σημασίας. Όντως, από τη μία πλευρά, η δημιουργία μόνιμου μηχανισμού συνιστά αποφασιστικό και σημαντικό βήμα προόδου. Το Κοινοβούλιο υποστηρίζει την απόφαση αυτή, παρόλο που είναι σημαντικό να επισημάνουμε ότι δεν πρέπει να αποκλειστεί η πιθανότητα χρήσης έκτακτων μηχανισμών αλληλεγγύης, όπως αυτοί που βασίζονται στο άρθρο 122, και οι οποίοι χρησιμοποιούνται επί του παρόντος.
<P>
Από την άλλη πλευρά, εάν η δημιουργία μόνιμου μηχανισμού είναι, κατά συνέπεια, θετική, το Ευρωπαϊκό Συμβούλιο έχει επιλέξει να δημιουργήσει έναν αμιγώς διακυβερνητικό μηχανισμό, αρνούμενο, επομένως, με έναν μοναδικό τρόπο οιονδήποτε ρόλο στα ευρωπαϊκά θεσμικά όργανα, ακόμα και κατά τη διαδικασία που θα οδηγήσει στη δημιουργία του.
<P>
Μεταξύ άλλων, αυτό θα μπορούσε να προκαλέσει διαφωνίες κατά τη διαδικασία επικύρωσης ως προς την καταλληλότητα μιας απλοποιημένης διαδικασίας, δεδομένου ότι είναι μάλλον αναμφίβολο ότι η μείωση των αρμοδιοτήτων της Ευρωπαϊκής Ένωσης θα απαιτούσε τη συνήθη διαδικασία αναθεώρησης. Επιπλέον, εφόσον η Συνθήκη δηλώνει σαφώς δύο πράγματα, ότι η νομισματική πολιτική των κρατών μελών με νόμισμα το ευρώ συνιστά αποκλειστική αρμοδιότητα της Ευρωπαϊκής Ένωσης και ότι τα κράτη μέλη οφείλουν να συντονίζουν την οικονομική τους πολιτική στο πλαίσιο της Ένωσης, όπως αναφέρει η Συνθήκη, ένας μηχανισμός ο οποίος λειτουργεί εξ ολοκλήρου εκτός της θεσμικής δομής της Ευρωπαϊκής Ένωσης θα ήταν ελάχιστα συμβατός με τις αρχές αυτές και, ως εκ τούτου, θα οδηγούσε σε περιορισμό των αρμοδιοτήτων της Ευρωπαϊκής Ένωσης, γεγονός το οποίο θα παραβίαζε την απλοποιημένη διαδικασία αναθεώρησης. Το πρόβλημα αυτό θα μπορούσε επίσης να τεθεί από ορισμένα εθνικά κοινοβούλια κατά τη διαδικασία επικύρωσης, η οποία θα είναι, όπως γνωρίζουμε, μια σύνθετη και επικίνδυνη διαδικασία.
<P>
Ομοίως, για τον λόγο αυτόν, το Κοινοβούλιο θα προτιμούσε μια διαφορετική διαδικασία, πιο αρμόζουσα από θεσμική άποψη και λιγότερο επικίνδυνη από πολιτική άποψη, όπως το άρθρο 352 είτε μεμονωμένο είτε σε συνδυασμό με το άρθρο 136. " έκθεση περιγράφει όλα τα ανωτέρω με σαφήνεια, αλλά προτιμήσαμε να επικεντρωθούμε στην ουσία παρά στις διαδικασίες, ούτως ώστε να καταλήξουμε σε μια ρεαλιστική αλλά αποφασιστική προσέγγιση.
<P>
Το κεντρικό σημείο είναι ότι το μόνιμο ταμείο σταθερότητας θα δημιουργηθεί από τα κράτη μέλη, διότι αυτή είναι η απόφασή τους, αλλά μπορεί επίσης να θέσει τα θεμέλια για μια νέα δομή εκτός των θεσμικών οργάνων της ΕΕ ή θα αποτελέσει ένα διακυβερνητικό βαγόνι στο τρένο της Ευρωπαϊκής Ένωσης που ταξιδεύει πάνω στις ράγες της ευρωπαϊκής νομοθεσίας.
<P>
Το Κοινοβούλιο επιθυμεί να συμβάλει εν προκειμένω, υπό την προϋπόθεση ότι ακολουθούμε τη δεύτερη εκ των δύο επιλογών. Ως εκ τούτου, ζητήσαμε στην έκθεσή μας να τηρηθούν δύο όροι: η πρόταση τροποποίησης πρέπει να καταρτιστεί εκ νέου ώστε η καθιέρωση της κατανομής του μηχανισμού να τοποθετηθεί με κάποιον τρόπο στο πλαίσιο της διαδικασίας της ΕΕ ή τα θεσμικά όργανα της ΕΕ να συμμετέχουν σε μεγάλο βαθμό στην πρακτική εφαρμογή του μηχανισμού και, προπαντός, στον καθορισμό των μέτρων αιρεσιμότητας.
<P>
Ποιες αρχές και ποιοι κανόνες θα πρέπει να θεσπιστούν για την παροχή βοήθειας; Ποιος θα τους θεσπίσει και με ποιον τρόπο; Για τον λόγο αυτόν, χρειαζόμαστε έναν κανονισμό διά της συνήθους νομοθετικής διαδικασίας, και αναμένουμε τις διαβουλεύσεις με το Ευρωπαϊκό Συμβούλιο και τα κράτη μέλη για τα ζητήματα αυτά.
<SPEAKER ID="080" NAME="Maroš Šefčovič" LANGUAGE="EN">
Κύριε Πρόεδρε, αξιότιμοι βουλευτές, στον σημερινό διασυνδεδεμένο κόσμο, καμία χώρα δεν μπορεί να παραμένει ανεπηρέαστη από τις εξελίξεις στις γειτονικές της χώρες.
<P>
Αρκεί να παρατηρήσουμε τα γεγονότα στη βόρειο Αφρική και τη συζήτηση που μόλις ολοκληρώθηκε στο παρόν Κοινοβούλιο, και πιστεύω ότι ό,τι ισχύει στην πολιτική, ισχύει και στα οικονομικά.
<P>
" κρίση έχει καταδείξει το μέγεθος του κινδύνου μετάδοσης -ιδίως για τις χώρες της ζώνης του ευρώ- όταν ένα κράτος μέλος βρίσκεται σε σοβαρή οικονομική δυσπραγία, καθώς και την ταχύτητα με την οποία ο κίνδυνος αυτός εξαπλώνεται στις υπόλοιπες χώρες.
<P>
Πέρυσι, επιδείξαμε την αποφασιστικότητά μας να καταβάλουμε κάθε δυνατή προσπάθεια για να υπερασπιστούμε το κοινό νόμισμα. Προσωρινά μέσα, όπως η ευρωπαϊκή διευκόλυνση χρηματοπιστωτικής σταθερότητας και ο ευρωπαϊκός μηχανισμός χρηματοπιστωτικής σταθεροποίησης, έχουν αποδείξει την αξία τους, αλλά είναι πλέον καιρός για μια μόνιμη λύση.
<P>
Συνεπώς, ως συμπλήρωμα του ενισχυμένου συστήματος οικονομικής διακυβέρνησης, το οποίο ξεκίνησε τον Ιανουάριο με την πρώτη ετήσια επισκόπηση της οικονομικής ανάπτυξης, θα πρέπει να ιδρύσουμε έναν ισχυρό θεσμικό και χρηματοπιστωτικό μηχανισμό για την αντιμετώπιση πιθανών μελλοντικών κρίσεων.
<P>
Για τον λόγο αυτόν, η Επιτροπή υποστηρίζει την περιορισμένη τροποποίηση του άρθρου 136 της Συνθήκης. Γνωρίζω ότι ορισμένοι από εσάς είστε απογοητευμένοι με την προσέγγιση αυτή. Οφείλω να δηλώσω ότι η Επιτροπή συμμερίζεται την απογοήτευσή σας. Όπως και οι δύο εισηγητές, ο κ. Brok και ο κ. Gualtieri -τους οποίους ευχαριστώ θερμά για την εξαιρετική τους συνεργασία στα θέματα αυτά-, είμαι σίγουρος ότι και το μεγαλύτερο μέρος του Κοινοβουλίου θα προτιμούσε η Ένωση να διατηρεί τον πλήρη έλεγχο του μόνιμου αυτού μηχανισμού.
<P>
Κατανοούμε, ωστόσο, τον λόγο για τον οποίο τα μέλη της ζώνης του ευρώ επέλεξαν έναν διακυβερνητικό μηχανισμό στο παρόν στάδιο. Να είστε βέβαιοι, ωστόσο, ότι η Επιτροπή θα έχει πλήρη ανάμειξη στις εργασίες για τη δημιουργία ενός μελλοντικού μηχανισμού σταθερότητας μαζί με τους υπουργούς οικονομικών της ζώνης του ευρώ και είμαστε έτοιμοι να συνεισφέρουμε με την εμπειρογνωμοσύνη μας στη διαχείριση του ταμείου σταθερότητας, εάν απαιτηθεί, όπως πράξαμε για την Ελλάδα και όπως ακριβώς πράξαμε για την Ιρλανδία.
<P>
Ταυτοχρόνως, η Επιτροπή θα επαγρυπνεί για να διασφαλίσει ότι οι αρμοδιότητες της ΕΕ δεν θα επηρεαστούν κατά κανέναν τρόπο.
<P>
Ειδικότερα, παρότι οι ευρωπαίοι αρχηγοί κρατών ή κυβερνήσεων συμφώνησαν ότι το άρθρο 112, η νομική βάση του ευρωπαϊκού μηχανισμού χρηματοπιστωτικής σταθεροποίησης, δεν θα πρέπει να χρησιμοποιείται πλέον για τη διατήρηση της χρηματοπιστωτικής σταθερότητας στο σύνολο της ευρωζώνης, ο Πρόεδρος κ. Barroso δεν συντάχθηκε, όπως γνωρίζετε, με τη δήλωση αυτή. Συνεπώς, δεν αναφερόμαστε στα συμπεράσματα του Ευρωπαϊκού Συμβουλίου, αλλά στη δήλωση των αρχηγών των κρατών ή κυβερνήσεων, εν προκειμένω. " Επιτροπή θεωρεί ότι αποτελεί μια αμιγώς πολιτική δήλωση, η οποία δεν επηρεάζει τις αρμοδιότητες της ΕΕ.
<P>
" Επιτροπή θα λάβει επίσης τυχόν απαραίτητα μέτρα, τόσο νομοθετικά όσο και άλλα, για να διασφαλίσει ότι ο νέος αυτός μηχανισμός θα λειτουργεί σε πλήρη αρμονία με την ευθύνη της ΕΕ για τον συντονισμό και την εποπτεία των οικονομικών και δημοσιονομικών πολιτικών σε όλα τα κράτη μέλη.
<SPEAKER ID="081" NAME="Jean-Paul Gauzès" LANGUAGE="FR">
Κύριε Πρόεδρε, κύριε Προεδρεύων του Συμβουλίου, κύριε Επίτροπε, ως συντάκτης γνωμοδότησης της Επιτροπής Οικονομικής και Νομισματικής Πολιτικής, συμφωνώ, ασφαλώς, με τα λεγόμενα του κ. Brok.
<P>
Θα ήθελα απλώς να σας επιστήσω την προσοχή σε δύο σημεία: το σημαντικό σήμερα είναι η κατοχύρωση ασφάλειας δικαίου. Με άλλα λόγια, δεν θα πρέπει να υφίσταται μια συνεχής συζήτηση σχετικά με τις νομικές βάσεις της δράσης που μπορεί να αναληφθεί σε ευρωπαϊκό επίπεδο, είτε είναι διακυβερνητική είτε κοινοτική. Προτίμησή μας, ασφαλώς, είναι η κοινοτική δράση.
<P>
Για ποιον λόγο απαιτείται αυτή η ασφάλεια δικαίου; Γιατί η Ευρώπη και η ευρωζώνη βρίσκονται υπό συνεχή πίεση από τις αγορές. Δεν έχουμε τη δυνατότητα να καταστρέψουμε τις αγορές, μπορούμε, όμως, να προσπαθήσουμε να τις θέσουμε υπό έλεγχο. Για να επιτευχθεί κάτι τέτοιο, πρέπει να εξαλείψουμε την αβεβαιότητα, τις αποφάσεις που αναβάλλονται καθημερινά, και πρέπει να πάψουμε να αναρωτιόμαστε συνεχώς εάν μπορούμε ή όχι να λάβουμε αποφάσεις.
<P>
Αποτελεί συνεπώς επείγον ζήτημα, κύριε Επίτροπε, να λάβετε εσείς υπόψη σας τα αιτήματα του Κοινοβουλίου και εμείς να τροποποιήσουμε ταχέως τη Συνθήκη, ούτως ώστε να διασφαλισθεί αυτή η ασφάλεια δικαίου, η οποία είναι απαραίτητη προκειμένου να ανταποκριθούμε αποτελεσματικά στις δύσκολες οικονομικές συνθήκες τις οποίες αντιμετωπίζουμε.
<SPEAKER ID="082" NAME="Edward Scicluna" LANGUAGE="MT">
Κύριε Πρόεδρε, όλοι συμφωνούμε ότι είναι απαραίτητη η ύπαρξη ενός μόνιμου χρηματοπιστωτικού μηχανισμού για τις χώρες της ζώνης του ευρώ. " λειτουργία του μηχανισμού είναι να κινητοποιεί τη χρηματοδότηση υπό αυστηρούς όρους προς όφελος των κρατών μελών της ευρωζώνης που αντιμετωπίζουν σοβαρά δημοσιονομικά προβλήματα, ούτως ώστε να διασφαλίζεται η σταθερότητα του ευρώ. Το θέμα είναι ότι παρόλο που όλοι είναι υπέρ της έννοιας αυτής, δεν δίνεται, ωστόσο, πουθενά ο ορισμός της στην πρόταση του Συμβουλίου. Διαθέτουμε μια πρόταση η οποία εξηγεί για ποιον λόγο και από ποιον θα χρηματοδοτείται αυτός ο μηχανισμός, αλλά δεν διευκρινίζει ποιος θα επωφελείται από αυτόν. Το Κοινοβούλιο προβαίνει στις ενέργειες στις οποίες δεν προέβη το Συμβούλιο: περιγράφει σαφώς ποιοι είναι οι δικαιούχοι και διευκρινίζει ότι πρέπει να ισχύει για όλα τα κράτη μέλη και όχι μόνο για τη ζώνη του ευρώ στο σύνολό της. Τι θα συμβεί εάν μια μικρή χώρα αντιμετωπίσει κρίση αλλά δεν είναι αρκετά μεγάλη ώστε να έχει αρνητικό αντίκτυπο στην ισχύ του ευρώ; Ως έχει, το σχέδιο πρότασης του Συμβουλίου δεν παρέχει καμία νομική εγγύηση ότι μια χώρα θα έχει πρόσβαση στον μηχανισμό αυτόν σε αυτήν την περίπτωση. Τα μικρά κράτη μέλη θα συνεισφέρουν σε αυτό το ταμείο δίχως να έχουν τη δυνατότητα πρόσβασης σε αυτό σε περίπτωση χρηματοπιστωτικής κρίσης. Αυτό είναι απαράδεκτο και θα παραβίαζε την αρχή της αλληλεγγύης την οποία ενσαρκώνει η Ευρωπαϊκή Ένωση. Είναι σαν να πληρώνει κάποιος για ένα ασφαλιστήριο συμβόλαιο το οποίο δεν θα τον καλύψει ποτέ. Για τον λόγο αυτόν επικροτώ αυτήν την έκθεση, η οποία αναφέρει σαφώς ότι κανένα κράτος μέλος της ζώνης του ευρώ, το οποίο συνεισφέρει στο εν λόγω ταμείο, δεν θα αποκλειστεί για λόγους που σχετίζονται με το μέγεθος. Δεύτερον, τίθεται το ζήτημα των επιτοκίων, τα οποία δεν θα πρέπει να υπολογιστούν σε "κυρωτικές" τιμές, όπως συμβαίνει στην Ιρλανδία και την Ελλάδα. Το Συμβούλιο πρέπει συνεπώς να εξετάσει το ζήτημα αυτό υπό το πρίσμα της παραγράφου 14 και να λάβει υπόψη του τα προγράμματα της Επιτροπής για το ζήτημα αυτό, όπως ο μηχανισμός στήριξης του ισοζυγίου πληρωμών και ο μηχανισμός μακροπρόθεσμης χρηματοδοτικής συνδρομής. Το γεγονός ότι υιοθετείται μόνον μια διακυβερνητική προσέγγιση για ένα τόσο σημαντικό ζήτημα είναι ανησυχητικό. " Επιτροπή θα πρέπει να συμμετάσχει ώστε να καταρτιστούν κανονισμοί οι οποίοι θα διέπουν, θα εφαρμόζουν και θα ελέγχουν αυτόν τον μηχανισμό. Για αυτόν τον λόγο είμαι ιδιαιτέρως ικανοποιημένος με τις εργασίες που εκτελεί το Κοινοβούλιο σχετικά με την πρόταση αυτή και πιστεύω ότι είναι σημαντικό να τις αποδεχτεί το Συμβούλιο ως έχουν και όπως συμφωνήθηκαν στις δύο κοινοβουλευτικές επιτροπές.
<SPEAKER ID="083" NAME="Paulo Rangel" LANGUAGE="PT">
Κύριε Πρόεδρε, το πρώτο σημείο το οποίο θεωρώ ότι πρέπει να επισημανθεί εν προκειμένω αποτελεί συνέχεια των όσων ανέφερε ο συνάδελφος βουλευτής κ. Brok σχετικά με τη συμμετοχή των θεσμικών οργάνων της ΕΕ και των όσων το Κοινοβούλιο ζητεί από το Συμβούλιο με την παρούσα έκθεση, ήτοι τη συμμετοχή των θεσμικών οργάνων της ΕΕ και της κοινοτικής μεθόδου στην επίλυση του ζητήματος του μόνιμου μηχανισμού σταθερότητας του ταμείου σταθερότητας. " έκθεση ζητεί συγκεκριμένα αυτήν τη συμμετοχή, σεβόμενη ταυτόχρονα τον ρόλο της Επιτροπής. Τούτο είναι απαραίτητο για το Κοινοβούλιο, και πιστεύω ότι είναι απαραίτητο και για τον εν λόγω μηχανισμό.
<P>
Το δεύτερο σημείο, το οποίο είναι ιδιαιτέρως σημαντικό για εμάς, είναι ότι το ταμείο σταθερότητας αποτελεί έναν μόνο από τους παράγοντες. " οικονομική διακυβέρνηση και, ενδεχομένως, τα ζητήματα της ΕΕ αποτελούν έτερους παράγοντες στην επίλυση της χρηματοπιστωτικής και οικονομικής κρίσης η οποία πλήττει επί του παρόντος ορισμένα από τα κράτη μέλη της ευρωζώνης, και κατά συνέπεια, το Συμβούλιο θα πρέπει να γνωρίζει ότι το ταμείο από μόνο του δεν επιλύει όλα τα προβλήματα και ότι πρέπει να ενταχθεί στους μηχανισμούς οικονομικής διακυβέρνησης και στη στρατηγική ανάπτυξης "Ευρώπη 2020".
<P>
Τούτου λεχθέντος, θα ήθελα να επισημάνω τρεις πολύ σημαντικές παραγράφους της έκθεσης: την παράγραφο 6, η οποία περιλαμβάνει όλα τα κράτη μέλη ανεξαρτήτως μεγέθους, την παράγραφο 12, η οποία αναφέρει ότι η πρόσβαση στο ταμείο δεν μπορεί να μην προσφερθεί σε τυχόν κράτος λόγω του μικρού του μεγέθους και την παράγραφο 14, η οποία θεωρώ ότι είναι η πιο σημαντική, καθώς ορίζει, αφενός, ότι τα επιτόκια πρέπει να προσφέρονται με ευνοϊκούς όρους, έτσι ώστε να μην επαναληφθούν τα όσα συμβαίνουν επί του παρόντος στην Ελλάδα και στην Ιρλανδία, των οποίων τα προβλήματα δεν επιλύονται με τη συνδρομή της ΕΕ και του Διεθνούς Νομισματικού Ταμείου. " ύπαρξη ευνοϊκών όρων καθώς και μιας προσέγγισης μετακύλισης της επιβάρυνσης χωρίς κανένα περιθώριο πάνω από το κόστος δανειοδότησης είναι ζωτικής σημασίας, ούτως ώστε να είναι δυνατή η επίλυση χρηματοπιστωτικών κρίσεων και στα πιο αδύναμα κράτη μέλη.
<SPEAKER ID="084" NAME="Enrique Guerrero Salom" LANGUAGE="ES">
Κύριε Πρόεδρε, θα ήθελα να επισημάνω τη σημασία της γνωμοδότησης που πρέπει να εκδώσει το Κοινοβούλιο. Πρόκειται για την πρώτη μεταρρύθμιση της Συνθήκης της Λισαβόνας από τη θέσπιση και την έναρξη ισχύος της. Αποτελεί ένα βήμα προς την οικοδόμηση της οικονομικής διακυβέρνησης της Ένωσης και είναι πιθανώς το πρώτο παράδειγμα του τρόπου με τον οποίο πιθανές μελλοντικές μεταρρυθμίσεις της Συνθήκης θα συμπεριλαμβάνουν ορισμένα από τα στοιχεία της οικονομικής διακυβέρνησης.
<P>
Το Κοινοβούλιο, κατά την άποψή μου, πρέπει να προβεί σε κάθε απαραίτητη ενέργεια, δηλαδή στη δημιουργία αυτού του μηχανισμού, να συνδράμει στο να τεθεί σε εφαρμογή αυτός ο μηχανισμός χρηματοπιστωτικής σταθερότητας, ενώ, ταυτοχρόνως να διασφαλίσει ότι γίνονται όλες οι απαραίτητες ενέργειες με τον καλύτερο και πιο επιθυμητό τρόπο.
<P>
Έχουμε ανάγκη από έναν σταθερό μηχανισμό, το οποίο σημαίνει ότι θα είναι σε θέση να αποτρέψει και να αποθαρρύνει την κερδοσκοπία και θα έχει την ικανότητα να ανταποκριθεί όπως και όταν χρειαστεί. Θα πρέπει να είναι ένας μηχανισμός ασφαλής ο οποίος θα έχει τη νομική βάση την οποία ο σημερινός προσωρινός μηχανισμός δεν διαθέτει και θα πρέπει να έχει επαρκές οικονομικό μέγεθος.
<P>
Τίθεμαι, κατά συνέπεια, υπέρ της απλοποιημένης διαδικασίας, παρόλο που είναι προτιμότερο τούτο να αποτελέσει έκτακτο μέτρο, οι μεταρρυθμίσεις να λάβουν διαφορετική μορφή, τα στοιχεία της Ένωσης να ενσωματωθούν στη διακυβερνητική προσέγγιση, με έναν θεμελιώδη ρόλο για την Επιτροπή και τέλος, το Κοινοβούλιο να έχει λόγο στη λογοδοσία.
<P>
Τέλος, σε συνέχεια της έγκρισης της έκθεσής μας από την Επιτροπή Συνταγματικών Υποθέσεων, ελπίζουμε ότι το Συμβούλιο θα τείνει ευήκοον ους απέναντι στο αίτημά μας, γιατί πιστεύουμε ότι θα ενισχύσει αυτόν τον μόνιμο μηχανισμό σταθερότητας και κατά συνέπεια θα συνεισφέρει στην οικονομική διακυβέρνηση της Ένωσης.
<SPEAKER ID="085" NAME="Andrew Duff" LANGUAGE="EN">
Κύριε Πρόεδρε, ο πρωθυπουργός μάς ανέφερε ότι θα πρέπει να προβούμε σε κάθε απαραίτητη ενέργεια για να σταθεροποιηθεί το ευρώ αλλά, στην πραγματικότητα, αυτό είναι το λιγότερο που πρέπει να γίνει.
<P>
" Ομάδα των Φιλελευθέρων το θεωρεί ως το πρώτο από μια σειρά μέτρων τα οποία θα οδηγήσουν εντέλει στην οικοδόμηση μιας συνεκτικής, αξιόπιστης οικονομικής διακυβέρνησης. Το βασικό σημείο έγκειται σαφώς στο να κατασκευαστεί ο μηχανισμός κατά τέτοιο τρόπο ώστε να μπορεί, στο μέλλον, να ενσωματωθεί πλήρως στο σύστημα της Ένωσης. Είναι σημαντικό ότι η Επιτροπή θα συμμετέχει στον μηχανισμό και, κυρίως, ότι οι κανόνες για τη λειτουργία του μηχανισμού, συμπεριλαμβανομένων των διατάξεων για τους αυστηρούς όρους, καθορίζονται από έναν κανονισμό ο οποίος θα προταθεί από την Επιτροπή και θα συναποφασισθεί από το Κοινοβούλιο και το Συμβούλιο.
<P>
Αυτή είναι η πρώτη ουσιαστική τροποποίηση της Συνθήκης του Μάαστριχτ για την οικονομική και νομισματική ένωση. Είναι θέμα ζωτικής σημασίας να γίνει σωστά. Εμπιστεύομαι τους κκ. Brok και Gualtieri για τις περαιτέρω διαπραγματεύσεις εξ ονόματος του Κοινοβουλίου πριν από την 24η Μαρτίου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="086" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, θα ήθελα να ερωτήσω τον ομιλητή το εξής: κατά την άποψή του, ποια εντολή έχουν η ΕΕ και η Επιτροπή λάβει όσον αφορά την οικονομική διακυβέρνηση; Δεν θα συμφωνούσε ο ομιλητής ότι, ελλείψει εντολής, το κόμμα το οποίο εκπροσωπεί δεν είναι ούτε φιλελεύθερο, ούτε δημοκρατικό;
<SPEAKER ID="087" NAME="Andrew Duff" AFFILIATION="ALDE">
(EN) Κύριε Πρόεδρε, θα ήθελα να πω στον κόμη του Dartmouth ότι η εντολή για την οικοδόμηση μιας οικονομικής και νομισματικής ένωσης ορίστηκε σαφώς από τη Συνθήκη του Μάαστριχτ, την οποία διαπραγματεύθηκε μια βρετανική συντηρητική κυβέρνηση και επικύρωσε το Κοινοβούλιο του Westminster σε αρκετές μετέπειτα περιστάσεις. Οφείλω να πω ότι εάν οι βρετανοί βουλευτές θεωρούν ότι μπορούν να παίζουν απερίσκεπτα με το μέλλον του ενιαίου νομίσματος, διαπράττουν μέγιστο σφάλμα.
<SPEAKER ID="088" NAME="Gerald Häfner" LANGUAGE="DE">
Κύριε Πρόεδρε, κυρίες και κύριοι, πιστεύω, με κάθε σοβαρότητα, ότι μπορούμε να πούμε ότι η Ευρώπη βρίσκεται σε μια κρίσιμη καμπή, κατά την οποία δύο σοβαρές κρίσεις απαιτούν την ανάληψη δράσης από την πλευρά μας ταυτοχρόνως.
<P>
" πρώτη εξ αυτών είναι η οικονομική και χρηματοπιστωτική κρίση και, κατόπιν αυτής, η κρίση επίσης του ευρώ, οι οποίες αποτελούν, κατά την άποψή μου, τις δραματικές επιπτώσεις ενός μονομερούς και μη βιώσιμου μοντέλου ανάπτυξης, που βασίζεται στο χρέος και την απορρύθμιση, τα οποία, τόσο στα κράτη μέλη μας όσο και σε ολόκληρη την Ευρώπη κατέστρεφαν σταδιακά τη βιωσιμότητα καθώς και την κοινωνική συνοχή και το δυναμικό επιτυχίας των δημόσιων προϋπολογισμών ως βάσης για αυτά.
<P>
" άλλη σοβαρή κρίση, την οποία δεν έχουμε συνειδητοποιήσει επαρκώς, είναι, κατά την άποψή μου, μια κρίση της δημοκρατίας και της νομιμότητας, που συνδέεται με το γεγονός ότι έχουμε τη δυνατότητα να λαμβάνουμε ολοένα περισσότερες αποφάσεις, όχι στο πλαίσιο του εθνικού κράτους, αλλά πέρα από αυτό, γεγονός το οποίο οδηγεί -καθόσον συνδέεται με λιγότερη και όχι με περισσότερη δημοκρατία- στην απώλεια της συναίνεσης και της αποδοχής του λαού. Θα πρέπει, συνεπώς, να εξετάζουμε πολύ προσεκτικά τις ενέργειές μας.
<P>
Όντως πιστεύουμε ότι χρειαζόμαστε έναν μηχανισμό σταθερότητας, θεωρούμε όμως ότι αυτός ο μηχανισμός δεν εμβαθύνει όσο θα έπρεπε, καθόσον αντιμετωπίζει τα συμπτώματα και όχι τα αίτια. " παρέμβαση είναι μονομερής και επηρεάζει τις δημόσιες δαπάνες, τους μισθούς, τα ημερομίσθια, τις συντάξεις και την κοινωνική πρόνοια. Τα τεράστια κέρδη από την κερδοσκοπία τα οποία αποκόμισαν και εξακολουθούν να αποκομίζουν ορισμένοι και η αυξανόμενη άνιση κατανομή του πλούτου και του εισοδήματος στην Ευρώπη δεν αντιμετωπίζονται. Δεν ζητούμε από όσους έχουν αποκομίσει κέρδη από τέτοιου είδους κερδοσκοπία να δώσουν χρήματα και αυτό σημαίνει ότι δεν προχωρούμε αρκετά.
<P>
Το δεύτερο επιχείρημά μου είναι ότι αυτό που πράττουμε εν προκειμένω είναι η δημιουργία ενός μηχανισμού εκτός της κοινοτικής μεθόδου. Ωστόσο, η Ευρώπη αποτελεί το παράδειγμα ακριβώς του πόσο η συνεργασία μεταξύ των κρατών με την ελεύθερη πρωτοβουλία τους μπορεί να βασιστεί στην κοινωνική συνοχή και σε περισσότερη δημοκρατία. Μέσω της Συνθήκης της Λισαβόνας δεσμευθήκαμε να προετοιμάσουμε μελλοντικές αναθεωρήσεις της Συνθήκης μέσω μιας σύμβασης ούτως ώστε οι αναθεωρήσεις να υπόκεινται σε εντατική δημοκρατική συζήτηση. Σήμερα, με την πρώτη αναθεώρηση της Συνθήκης, πράττουμε το ακριβώς αντίθετο. Επιθυμούμε αυτόν τον μηχανισμό σταθερότητας, αλλά δεν επιθυμούμε να γίνει εις βάρος της ευρωπαϊκής δημοκρατίας, της συμμετοχής του πολίτη και με κόστος τον παραμερισμό της κοινοτικής μεθόδου. Δεν τον επιθυμούμε με τη μορφή μιας οπισθοχώρησης σε μια διακυβερνητική Ευρώπη, αλλά ως ένα βήμα προς μια πιο ενιαία Ευρώπη με μεγαλύτερη συμμετοχή και περισσότερη δημοκρατία.
<P>
Έχουμε, λοιπόν, υποβάλει τροπολογίες εν προκειμένω, σχετικά τόσο με το περιεχόμενο όσο και με τη μεθοδολογία. Βρισκόμαστε σε στενή επαφή με τους εισηγητές. Αποφασίσαμε να μην διεξαχθεί η τελική ψηφοφορία σήμερα. Ευελπιστώ ότι η πρόοδος που σημειώθηκε τις τελευταίες μέρες συνεπάγεται ότι, στο τέλος, θα μπορέσουμε να δώσουμε την έγκρισή μας. Θα δώσουμε, ωστόσο, την έγκρισή μας μόνον εάν το σύμφωνο αυτό συμβάλλει στην πρόοδο και δεν οδηγεί σε πισωγυρίσματα όσον αφορά την οικοδόμηση μιας ενιαίας, δημοκρατικής και κοινωνικής Ευρώπης.
<SPEAKER ID="089" NAME="Ashley Fox" LANGUAGE="EN">
Κύριε Πρόεδρε, η Ομάδα μου τάσσεται μετά χαράς υπέρ της τροποποίησης της Συνθήκης η οποία προτείνεται από τα κράτη μέλη. Την υποστηρίζουμε, διότι επιθυμούμε την επιβίωση του ευρώ και την ευημερία των χωρών που το χρησιμοποιούν. Εμείς στο "νωμένο Βασίλειο είμαστε ικανοποιημένοι που δεν αποτελούμε μέρος της ευρωζώνης, αλλά σας ευχόμαστε τα καλύτερα.
<P>
Παρότι υποστηρίζουμε την τροποποίηση της Συνθήκης, δεν υποστηρίζουμε, ωστόσο, την έκθεση αυτή καθώς αποτελεί απλώς έναν κατάλογο ευχών για ανώφελες αλλαγές ο οποίος καταρτίστηκε την τελευταία στιγμή. Είναι πράγματι λυπηρό το ότι το Κοινοβούλιο συμπεριφέρεται κατ' αυτόν τον τρόπο.
<P>
" στάση αυτή προκαλεί ακόμα μεγαλύτερη σύγχυση, δεδομένου ότι θα ψηφίσουμε για τη γνωμοδότηση αυτή μόλις λίγες ώρες πριν από την επίσημη συμφωνία του Ευρωπαϊκού Συμβουλίου για την τροποποίηση της Συνθήκης. Πιστεύει κανείς από εσάς πραγματικά ότι το Συμβουλίου μας ακούει; Εάν το Κοινοβούλιο επιθυμεί να λαμβάνεται η άποψή του σοβαρά υπόψη, πρέπει να πάψουμε να συμπεριφερόμαστε υπεροπτικά και αντ' αυτού να αρχίσουμε να αποφέρουμε αποτελέσματα για τους πολίτες των κρατών μελών μας.
<SPEAKER ID="090" NAME="Lothar Bisky" LANGUAGE="DE">
Κύριε Πρόεδρε, θεωρώ αξιοπερίεργο το γεγονός ότι η ανησυχία κυριαρχεί σήμερα στην πλειονότητα των Ομάδων του Σώματος αυτού σχετικά με την έγκριση της χρήσης μιας ταχείας διαδικασίας για την τροποποίηση του άρθρου 136 της Συνθήκης για τη λειτουργία της Ευρωπαϊκής Ένωσης. " έκθεση αυτή επιβεβαιώνει με σαφή τρόπο την προσδοκία μας ως βουλευτών οιοσδήποτε μελλοντικός μηχανισμός διαχείρισης κρίσεων να μην δημιουργήσει παράλληλες δομές εκτός της Ένωσης και η κοινοβουλευτική δημοκρατική εποπτεία να διατηρηθεί σε κάθε στάδιο. Απλώς είμαι κάπως σκεπτικός ως προς το θέμα αυτό.
<P>
Ο κ. Barroso κατέστησε σαφές εχθές ότι υποστηρίζει και τον στόχο της κοινωνικής συνοχής μέσα στην Ένωση και την κοινοτική μέθοδο. Όλοι οι ομιλητές συμφώνησαν μαζί του. Έως τώρα, ωστόσο, δεν προέκυψε από αυτό μια πρόταση ψηφίσματος και το γεγονός αυτό συνιστά, κατά την άποψή μου, έλλειψη. Αυτό που υπήρχε -ή δεν υπήρχε- ήταν το σύμφωνο Merkel-Sarkozy. Το γεγονός αυτό ξυπνά τη δυσπιστία μου και έναν βαθμό σκεπτικισμού.
<P>
Όσον αφορά την Ομάδα μου, είναι σαφές ότι δεν μπορούμε να δώσουμε την έγκρισή μας σε οποιαδήποτε πολιτική έχει ως στόχο να εξυγιάνει τον προϋπολογισμό μέσω περαιτέρω περικοπών στην κοινωνική σφαίρα. Το Ευρωπαϊκό Κοινοβούλιο πρέπει πρώτα να ψηφίσει τις συγκεκριμένες προτάσεις σχετικά με την μελλοντική οικονομική και νομισματική πολιτική της Ένωσης και τους σχετικούς μηχανισμούς, καθώς περί αυτών πρόκειται κατά βάση. Αυτή, με τη σειρά της, είναι μια τόσο θεμελιώδης απόφαση ώστε δεν πρέπει να ληφθεί βάσει "ευρωπαϊκού διατάγματος", αλλά μόνον σύμφωνα με τη μέθοδο της Συνέλευσης, όπως ορίζεται από τη Συνθήκη.
<P>
" Ομάδα μου δεν δύναται συνεπώς να ψηφίσει υπέρ αυτής της, εν πολλοίς, θετικής έκθεσης. Στο τέλος, παρά τις συνεχείς διαβεβαιώσεις για το αντίθετο, αυτό θα δημιουργήσει, ασφαλώς, προηγούμενο.
<SPEAKER ID="091" NAME="Godfrey Bloom" LANGUAGE="EN">
Κύριε Πρόεδρε, βρίσκομαι εδώ εξίμισι χρόνια και, μα τον Θεό, έχω ακούσει πολλές ανοησίες. Δεν έχω όμως ακούσει τόσες ανοησίες όσες ειπώθηκαν εδώ σήμερα.
<P>
Προ πολλών ετών, παρέδιδα διαλέξεις σχετικά με το θέμα αυτό στο πανεπιστήμιο του Cambridge, και θα σας συνέστηνα να διαβάσετε μερικές από τις παλαιές σημειώσεις εκείνων των διαλέξεων. Φαίνεται πως κανείς εξ υμών δεν κατανοεί την έννοια του διεθνούς χρήματος. Ο κ. Brok, ο οποίος δεν έχει πάψει να μιλά στο τηλέφωνο από τη στιγμή που εισήλθε στην Αίθουσα παρά μόνο για να ακούσει τον εαυτό του, ήταν κάπως ενδιαφέρων. Ξεκίνησε την παρούσα συζήτηση με τον ισχυρισμό ότι το ευρώ συνιστά μείζον επίτευγμα. Διερωτάται κανείς σε ποιον πλανήτη κατοικεί ο κ. Brok. Θεέ μου! Το ευρώ αποτελεί ολοκληρωτική καταστροφή.
<P>
Εάν θεωρεί ότι πρόκειται περί επιτεύγματος, θα τον παρότρυνα να μιλήσει με τα εκατομμύρια των άνεργων πολιτών, των νέων, κυρίως στην Ιβηρική Χερσόνησο, τη νότιο Ιταλία και την υπόλοιπη Ευρώπη, οι οποίοι υποφέρουν από το επαίσχυντο, δόλιο και παραπλανητικό νόμισμα που επεβλήθη στους λαούς της Ευρώπης, παρά τη θέλησή τους.
<P>
Δεν υπάρχει εντολή, κύριε Duff. Παρά τη γαλάζια κάρτα που υψώνετε εκεί, επιτρέψτε μου να σας ενημερώσω: δεν υπάρχει εντολή. Δεν υπάρχει εντολή για κάτι τέτοιο. Δεν επετράπη ούτε στον βρετανικό λαό ούτε σε κανέναν άλλον λαό να εκφράσει την άποψή του μέσω της ψήφου του για όλη αυτήν την υπόθεση της Ευρωπαϊκής Ένωσης. Ένας μόνο τρόπος υπάρχει ώστε αυτό το γελοίο νόμισμα, το οποίο εξαπλώνεται σε πολλές διαφορετικές οικονομίες με φόντο ένα σύνολο αποτυχημένων ιδανικών, να μπορέσει να επιβιώσει -και εάν κατανοούσατε έστω και στο ελάχιστο την έννοια του διεθνούς χρήματος, θα είχατε κατανοήσει και αυτό- και ο τρόπος αυτός είναι μέσω μιας οικονομικής, κεντρικής κρατικής δημοσιονομικής πολιτικής. Εάν θεωρείτε ότι έχετε λάβει εντολή για κάτι τέτοιο, είστε αναίσχυντος και εμπαίζετε τον κόσμο.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="092" NAME="Andrew Duff" AFFILIATION="ALDE">
(EN) Κύριε Πρόεδρε, θα ήθελα να ρωτήσω τον κ. Bloom πώς ακριβώς εξέλαβαν την διατριβή του στο Cambridge. Δεν μπορώ να φανταστώ ένα μάθημα οικονομικών να ανέχεται τέτοιου είδους βλακώδεις και αμετροεπείς ανοησίες. Θα ήθελα επίσης να τον ρωτήσω το εξής: δεν θεωρεί ότι υπάρχει ανεργία στο "νωμένο Βασίλειο; Δεν γνωρίζει την εξαιρετικά ελλειμματική κατάσταση του "νωμένου Βασιλείου; Δεν τον προβληματίζει το γεγονός ότι ο πληθωρισμός στη Βρετανία είναι υψηλότερος από τον πληθωρισμό στην ευρωζώνη, και ότι η λίρα στερλίνα αποτελεί ασταθές νόμισμα;
<SPEAKER ID="093" NAME="Godfrey Bloom" AFFILIATION="EFD">
(EN) Κύριε Πρόεδρε, οφείλω να δηλώσω στον κ. Duff, ότι, εκείνη τη χρονική περίοδο, στα μέσα της δεκαετίας του 1990, ορισμένοι από τους συμφοιτητές μου είχαν αντιμετωπίσει τις απόψεις μου με κάποιον σκεπτικισμό. Εξακολουθώ να παρευρίσκομαι στα περιστασιακά δείπνα επανασύνδεσης, και οι περισσότεροι εξ αυτών έρχονται και μου λένε: "Θεέ μου, Godders, είχες δίκαιο".
<P>
Και έχω, για τον Θεό! Είχα ή δεν είχα απόλυτο δίκαιο;
<P>
(Χειροκροτήματα)
<SPEAKER ID="094" NAME="Andrew Henry William Brons" AFFILIATION="NI">
(EN) Κύριε Πρόεδρε, οι Βρετανοί έχουμε μια τάση να θεωρούμε τον μηχανισμό σταθερότητας ως κάτι το οποίο δεν σχετίζεται με εμάς, απλώς επειδή βρισκόμαστε εκτός της ζώνης του ευρώ. Θεωρώ ότι αυτό αποτελεί μέγα σφάλμα.
<P>
Δεν υπάρχει αμφιβολία ότι υπάρχουν πολλοί πολιτικοί του "νωμένου Βασιλείου τόσο εδώ όσο και στη χώρα μας, οι οποίοι θα επιθυμούσαν την ένταξη της Βρετανίας στο ευρώ. Υπήρξε μια δέσμευση από όλα τα κόμματα ότι θα διεξαγόταν ένα δημοψήφισμα προτού να πραγματοποιηθεί οποιαδήποτε απόπειρα ένταξης στο ευρώ, αλλά όλοι γνωρίζουμε την αξία των υποσχέσεων περί δημοψηφίσματος στο "νωμένο Βασίλειο. Τόσο το Εργατικό Κόμμα όσο και το Κόμμα των Συντηρητικών δεσμεύτηκαν να πραγματοποιηθεί ψηφοφορία για τη Συνθήκη της Λισαβόνας. Το πρώτο την απέφυγε με την ψευδή δικαιολογία ότι η Συνταγματική Συνθήκη και η Συνθήκη της Λισαβόνας ήταν διαφορετικές, το δεύτερο αποδεσμεύτηκε από την υποχρέωσή του με την αιτιολογία ότι η Συνθήκη της Λισαβόνας είχε επικυρωθεί και, συνεπώς ήταν αδύνατη η διεξαγωγή δημοψηφίσματος. Επιπλέον, η τρέχουσα κυβέρνηση έχει αποφασίσει ότι δεν θα διεξαχθεί δημοψήφισμα σχετικά με την εν λόγω τροποποίηση της Συνθήκης.
<P>
" πρόταση τροποποίησης της Συνθήκης προβλέπει τη δαπανηρή συμμετοχή στον μηχανισμό σταθερότητας των χωρών αυτών που δεν αποτελούν μέρος της ευρωζώνης. Ο όλος μηχανισμός σταθερότητας, ασφαλώς, αποτελεί παραδοχή του εγγενούς ελαττώματος του πειράματος του ευρώ. " αξία ενός νομίσματος θα πρέπει να αντικατοπτρίζει τη σχετική αξία των εισαγωγών και των εξαγωγών μιας χώρας, την κατάσταση της οικονομίας της. Ένα ενιαίο νόμισμα δεν μπορεί να αντικατοπτρίζει επακριβώς την κατάσταση 17, ή ενδεχομένως 27, διαφορετικών οικονομιών. Προτεραιότητά μας πρέπει να είναι να διασφαλίσουμε ότι το καταστροφικό αυτό πείραμα δεν θα επεκταθεί ποτέ στο "νωμένο Βασίλειο.
<SPEAKER ID="095" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, το περίεργο στοιχείο σχετικά με την πρόταση του Συμβουλίου είναι ότι, μετά την έγκρισή της, θα χαράξει τον δρόμο για τη δημιουργία ενός μόνιμου μηχανισμού σταθερότητας με ένα μέσο διεθνούς δικαίου, και, κατ' επέκταση, χωρίς απευθείας σύνδεση με τη θεσμική δομή της Ένωσης.
<P>
Το γεγονός αυτό προκάλεσε πολλές ανησυχίες στην Επιτροπή Συνταγματικών Υποθέσεων, της οποίας διατελώ Πρόεδρος, και η οποία έχει το καθήκον να ελέγχει τη συνεκτικότητα του θεσμικού πλαισίου της Ένωσης. " πρόταση απλοποιημένης αναθεώρησης, συνεπώς, πυροδότησε μια ζωηρή συζήτηση κατά την οποία επιχειρήματα βασισμένα στις σταθερές αρχές της διαδικασίας της ευρωπαϊκής ολοκλήρωσης ήρθαν αντιμέτωπα με τον πραγματισμό και τον πολιτικό ρεαλισμό.
<P>
Εν ολίγοις, η Επιτροπή Συνταγματικών Υποθέσεων θεωρεί ότι, προκειμένου να συζητηθεί η πρόταση για την τροποποίηση της Συνθήκης, το Κοινοβούλιο πρέπει να εκτιμήσει το πλαίσιο οικονομικής διακυβέρνησης εντός του οποίου εμπίπτει η εν λόγω πρόταση. Πρέπει να αποκτήσουμε περισσότερες γνώσεις σχετικά με τον τρόπο με τον οποίο ο μελλοντικός μηχανισμός θα συνδέεται με τις υπάρχουσες θεσμικές δομές. Θα αποτελούσε σφάλμα η δημιουργία δίδυμων δομών οι οποίες, μακροπρόθεσμα, θα ενείχαν τον κίνδυνο διάσπασης της Ένωσης.
<P>
Οι προτάσεις και οι ισχυρισμοί στην έκθεση των κκ.Brok και Gualtieri έχουν ως στόχο την οικοδόμηση των κατάλληλων συνδέσεων ανάμεσα στη θεσμική δομή της Ένωσης και τον νέο μηχανισμό. Επιπλέον, θα ήθελα να επισημάνω ότι το Συμβούλιο θα πρέπει να θεωρήσει τα θέματα αυτά θεμελιώδους σημασίας για την αρμονική συνεργασία των ευρωπαϊκών θεσμικών οργάνων.
<P>
Συνεπώς, παροτρύνω εντόνως το Ευρωπαϊκό Συμβούλιο να λάβει υπόψη του αυτήν την απαίτηση και τη γνωμοδότηση την οποία οφείλει να μας παράσχει, πριν από την ψηφοφορία μας στις 24 Μαρτίου. Εν αναμονή μιας θετικής εξέλιξης, θα ήθελα να εκφράσω τις θερμές ευχαριστίες μου για την εξαιρετική δουλειά των εισηγητών, του κ. Brok και του κ. Gualtieri.
<SPEAKER ID="096" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, δεν διατηρώ καμία απολύτως αμφοβολία ότι η Ευρώπη έχει ανάγκη από έναν μόνιμο μηχανισμό σταθερότητας. Έχω δώσει πολλές πολιτικές μάχες και δημοψηφίσματα για τη δημοκρατικά νόμιμη λήψη κοινοτικών αποφάσεων. Διατηρώ συνεπώς έντονες επιφυλάξεις σχετικά με τον μηχανισμό της Συνθήκης που προτείνεται από τους αρχηγούς των κρατών όσον αφορά τη δημιουργία και τη διαχείρισή του.
<P>
Καλώ τους αρχηγούς των κρατών να συλλογιστούν εις βάθος τις συνέπειες για την Ευρώπη εάν απορρίψουν την ευρύτερη συναίνεση του άμεσα εκλεγμένου αυτού Σώματος. Χρειαζόμαστε όντως μια ταχεία απόφαση, αλλά για ένα τόσο θεμελιώδες ζήτημα πρέπει να τηρούμε τις Συνθήκες. " βαριά ατμόσφαιρα που υπάρχει στην Αίθουσα οφείλεται σε μια ανησυχία ότι πιθανή αλλαγή στη διατύπωση, ή η μετάβαση στη συνήθη διαδικασία μπορεί να προκαλέσει δημοψήφισμα στην Ιρλανδία. " αντίδρασή μου ως δημοκρατικός είναι αρκετά απλή: και γιατί όχι; Σέβομαι τον λαό. Δεν φοβάμαι τον λαό. Πιστεύω ότι η Ιρλανδία είναι μια ώριμη δημοκρατία, ικανή να αναγνωρίσει σε ποιο σημείο βρίσκεται το συμφέρον μας και το σημείο αυτό είναι η καρδιά της Ευρώπης.
<SPEAKER ID="097" NAME="Sharon Bowles" AFFILIATION="ALDE">
(EN) Κύριε Πρόεδρε, η αντίδραση στις κυριαρχικές πτυχές της οικονομικής κρίσης ήταν αργή. Αρχικά, οι αγορές τιμώρησαν τις ακατάλληλες αντιδράσεις. Πρόσφατα, σημειώθηκε καθυστέρηση. Σήμερα, ορισμένα επιτόκια ομολόγων ανέρχονται εκ νέου στη μη βιώσιμη ζώνη.
<P>
Απεδείχθη ότι τα σχέδια διάσωσης που υλοποιήθηκαν χρήζουν αλλαγών και με την καλύτερη των προθέσεων, αμφιβάλλω κατά πόσον η επόμενη απόπειρα θα είναι εκατό τοις εκατό σωστή, για να μην αναφερθώ στις μελλοντικές αποδείξεις.
<P>
Συνεπώς, χρειαζόμαστε έναν μόνιμο μηχανισμό χρηματοδότησης ο οποίος να είναι ευέλικτος, και κυρίως να διευκολύνει την πρώιμη παρέμβαση εάν αυτή αποτελεί την πιο αποτελεσματική λύση. Δεν πρόκειται για μια παρατραβηγμένη ιδέα. Το ΔΝΤ την εφαρμόζει. Αλλά, ασφαλώς, θα πρέπει να υπάρξουν όρια, προτεραιότητες και διακυβέρνηση.
<P>
Επομένως, απαιτείται μια τροποποίηση της Συνθήκης η οποία θα διευκολύνει την εξέλιξη και όχι μια τροποποίηση της Συνθήκης η οποία θα οδηγήσει σε παρανοήσεις σχετικά με το τι εννοείται με τον όρο "απαραίτητη για τη ζώνη του ευρώ στο σύνολό της", ο οποίος ενέχει, τουλάχιστον, διακρίσεις μεγέθους.
<P>
Ακόμα και οι ισχυρές χώρες της ζώνης του ευρώ χρειάζονται τον μηχανισμό σταθερότητας εξαιτίας της αλληλοσύνδεσής του τραπεζικού συστήματος με το εθνικό χρέος. Δεν αποτελεί σύμπτωση το γεγονός ότι η ΕΚΤ ζητά ένα αρκετά μεγάλο ταμείο για την αντιμετώπιση της τραπεζικής ανακεφαλαιοποίησης της ευρωζώνης.
<P>
Όσον αφορά δε τα επιτόκια, πρέπει να επιτευχθεί ισορροπία ανάμεσα στη βιωσιμότητα και τον ηθικό κίνδυνο, αλλά η τελική θέση δεν μπορεί να είναι ότι τα κράτη μέλη θα αποκομίζουν κέρδη πολύ μεγαλύτερα του κόστους.
<SPEAKER ID="098" NAME="Vicky Ford" AFFILIATION="ECR">
(EN) Κύριε Πρόεδρε, η τροποποίηση της Συνθήκης αποτελεί ένα ευαίσθητο ζήτημα στο δικό μου κράτος μέλος όπου, παρά τις υποσχέσεις, η Συνθήκη της Λισαβόνας εγκρίθηκε χωρίς δημοψήφισμα. Ωστόσο, κατανοώ γιατί η κρίση στην ευρωζώνη σας προτρέπει στη δημιουργία ενός μόνιμου μηχανισμού σταθερότητας, και παρόλο που το "νωμένο Βασίλειο δεν αποτελεί μέλος της ευρωζώνης, επιθυμούμε την οικονομική σας επιτυχία. Για τους λόγους αυτούς, η κυβέρνησή μου δήλωσε ότι δεν θα εμποδίσει την τροποποίηση της Συνθήκης η οποία απαιτείται για τη δημιουργία του μηχανισμού. Το ψήφισμα όμως αυτό προχωρά παραπέρα, και γνωρίζουμε από την ιστορία ότι η θέσπιση ασαφούς γλώσσας οδηγεί σε αβεβαιότητες.
<P>
Οι αιτιολογικές σκέψεις θέτουν την έννοια των ευρωομολόγων, με περίπλοκη διατύπωση και χωρίς λεπτομέρειες. Τα μέλη της Ομάδας μου ανησυχούν. Παραδίδεται με τον τρόπο αυτόν το κυριαρχικό δικαίωμα του να διαχείρίζεται μια χώρα τα οικονομικά της; Και όσον αφορά τα ζητήματα ηθικού κινδύνου;
<P>
Για να συνοψίσω, δεν θα καταψηφίσουμε τη διατύπωση της Συνθήκης που συμφωνήθηκε από τα κράτη μέλη, η οποία έχει ως συγκεκριμένο στόχο να διευκολύνει τη δημιουργία αυτού του μηχανισμού, αλλά δεν μπορούμε να στηρίξουμε το αυτό το ψήφισμα με τις υφέρπουσες, ασαφείς έννοιες.
<SPEAKER ID="099" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, έχει περάσει μόλις λίγο περισσότερο από ένα έτος από την έναρξη ισχύος της Συνθήκης της Λισαβόνας Ωστόσο, βρισκόμαστε ήδη στη διαδικασία για μια δεύτερη τροποποίηση της Συνθήκης. Πιστεύω πραγματικά ότι είναι ιδιαιτέρως σημαντικό το γεγονός ότι η Συνθήκη της Λισαβόνας ήταν σαφέστατα τόσο πτωχή ώστε απαιτούνται συνεχείς τροποποιήσεις. Για ποιον λόγο τροποποιείται και με ποιον τρόπο προχωρούμε στην τροποποίηση; Όχι μέσω της συνήθους διαδικασίας, αλλά μέσω μια ειδικής "ταχείας" διαδικασίας. Για ποιον λόγο συμβαίνει αυτό; Επειδή η τροποποίηση της Συνθήκης δεν είναι σημαντική; Όχι, ακριβώς το αντίθετο. Ωστόσο, υπάρχει η πρόθεση να προχωρήσουμε με τέτοια ταχύτητα ώστε να μην υπάρξει η πραγματική δυνατότητα να συμμετάσχει ο λαός σε μια εις βάθος συζήτηση.
<P>
Όταν προωθούσαμε τη Συνθήκη της Λισαβόνας στον λαό, ένα από τα επιχειρήματα που παρουσιάζαμε ήταν ότι θα παρείχε μεγαλύτερη επιρροή στο Ευρωπαϊκό Κοινοβούλιο. Ωστόσο, η πρόταση τροποποίησης συνεπάγεται ότι οι σημαντικές αποφάσεις είναι δυνατόν να ληφθούν σε επίπεδο ΕΕ χωρίς να ζητείται η γνώμη του Ευρωπαϊκού Κοινοβουλίου στο εν λόγω ζήτημα. Συνεπώς, ποιο θα είναι το αποτέλεσμα της τροποποίησης της Συνθήκης; Εν προκειμένω, είμαστε απολύτως σύμφωνοι με την Ευρωπαϊκή Συνομοσπονδία Συνδικάτων (ETUC). " τροποποίηση της Συνθήκης θα χαράξει τον δρόμο για άνωθεν καθοδηγούμενες επιθέσεις προς τις συλλογικές συμβάσεις σε ολόκληρη την Ευρώπη και, κατ' επέκταση, για τη μείωση του επιπέδου των συνθηκών των εργαζομένων. Θεωρεί κανείς πραγματικά ότι αυτός είναι ο τρόπος να κερδίσουμε τη στήριξη του λαού για ένα κοινό ευρωπαϊκό σχέδιο; Σας ευχαριστώ που μου δώσατε τον λόγο.
<SPEAKER ID="100" NAME="Morten Messerschmidt" AFFILIATION="EFD">
(DA) Κύριε Πρόεδρε, το πρώτο πράγμα που σκέφτηκα όταν διάβασα αυτήν την έκθεση και την τροποποίηση της Συνθήκης είναι ότι συνιστά την απόλυτη προσβολή -προσβολή προς το εκλογικό σώμα, το οποίο σήμερα, για δεύτερη φορά, αγνοείται παντελώς σε σχέση με τη Συνθήκη- μια Συνθήκη για την οποία δεν ερωτήθηκε και την οποία δεν επιθυμούσε εξαρχής. Συνιστά προσβολή προς τους φορολογούμενους, ιδίως για εκείνους της βορείου Ευρώπης, οι οποίοι θα πρέπει να καλύψουν τις υπερβολικές δαπάνες ορισμένων χωρών της νοτίου Ευρώπης. Συνιστά επίσης απόλυτη προσβολή προς τις οικονομίες της νοτίου Ευρώπης, οι οποίες ενδέχεται να έχουν σχηματίσει την εντύπωση ότι πρόκειται για ένα ζήτημα έλλειψης χρημάτων στις εν λόγω χώρες. Δεν πρόκειται για αυτό. Το πρόβλημα στις χώρες αυτές είναι οι διαρθρωτικές ελλείψεις. Οι χώρες αυτές θα πρέπει να υποβληθούν σε μια σειρά διαρθρωτικών μεταρρυθμίσεων, εάν επιθυμούν να ενταχθούν στο μοντέλο το οποίο απαιτεί και στο οποίο φιλοδοξεί το ευρώ. Μόνο μέσω της αλλαγής της δημοσιονομικής τους πολιτικής ούτως ώστε να ομοιάσει με αυτήν της Γερμανίας θα μπορέσουν οι χώρες αυτές να δώσουν ώθηση στις οικονομίες τους. Μπορούμε κάλλιστα να το θέσουμε ως έχει· και το να τους παρέχουμε συνεχώς περισσότερα χρήματα και ακόμα πιο φθηνά δάνεια απλώς θα παρατείνει τον πόνο. Ευχαριστώ, κύριε Πρόεδρε.
<SPEAKER ID="101" NAME="Francisco Sosa Wagner" AFFILIATION="NI">
(ES) Κύριε Πρόεδρε, θα ήθελα να δηλώσω ότι συμφωνώ με την άποψη των βουλευτών που έλαβαν τον λόγο σήμερα το πρωί και επιμένουν στον σεβασμό του Κοινοβουλίου και της Επιτροπής.
<P>
Για αυτόν τον λόγο η ταπεινή μου ψήφος θα εξαρτηθεί από το κατά πόσον το Ευρωπαϊκό Συμβούλιο είναι πρόθυμο να αποδεχθεί τον ρόλο των θεσμικών αυτών οργάνων. Αυτό οφείλεται στο γεγονός ότι οι νέοι μηχανισμοί για τους οποίους συζητούμε πρέπει να αποτελούν σημαντικό συστατικό της οικονομικής διακυβέρνησης, καθοδηγούμενη από μια Ευρωπαϊκή Ένωση η οποία θα είναι σε θέση να διασφαλίζει τη συνεκτικότητα μεταξύ της κοινής οικονομικής πολιτικής, η οποία πρέπει να θέτει σαφείς, ακριβείς και περιορισμένους στόχους, και αυτόν τον μηχανισμό σταθερότητας. Με άλλα λόγια, πρέπει να διασφαλίσουμε με κάθε κόστος ότι η προσπάθεια αυτή στην οποία συμμετέχουμε δεν θα ακολουθήσει εντέλει τον διακυβερνητικό δρόμο, ο οποίος είναι αδιέξοδος ή έστω έναν δρόμο που θα ελέγχεται από λίγες μόνο χώρες, γιατί κάτι τέτοιο θα παρεμπόδιζε τη μεταρρύθμιση.
<P>
Αγαπητοί συνάδελφοι, η Ευρώπη οικοδομείται σταδιακά και ο μηχανισμός αυτός αποτελεί ένα τμήμα το οποίο θα ενισχύσει και θα εξισορροπήσει το εύθραυστο αυτό οικοδόμημα.
<SPEAKER ID="102" NAME="Werner Langen" AFFILIATION="PPE">
(DE) Κύριε Πρόεδρε, δεν πρέπει να λησμονούμε στην παρούσα συζήτηση ότι αντιμετωπίζουμε μια απλοποιημένη αναθεώρηση της Συνθήκης σύμφωνα με το άρθρο 136 και ότι, ως Κοινοβούλιο -σε σχέση με οιονδήποτε μηχανισμό- υποτίθεται ότι πρέπει να έχουμε μεγαλύτερη ανάμειξη. Αυτό είναι το σημείο εκκίνησης. Για τον σκοπό αυτόν, έχει προταθεί ένας κατάλογος επιθυμιών. Θα ήθελα να εκφράσω συγκεκριμένα την υποστήριξή μου προς τον κ. Brok, όταν αναφέρει ότι πρέπει να λαμβάνεται υπόψη η συμμετοχή της Επιτροπής και του Κοινοβουλίου. Για αυτόν τον λόγο πραγματοποιείται η παρούσα συζήτηση, και δεν θα ληφθεί απόφαση έως τις 24 Μαρτίου, προκειμένου να παράσχουμε στο Συμβούλιο τη δυνατότητα να εφαρμόσει πραγματικά τη συμμετοχή αυτή.
<P>
" πλήρης συμμετοχή της Επιτροπής εγείρει ερωτήματα, διότι η Επιτροπή έχει αποτύχει, στο παρελθόν, να τηρήσει τη δέσμευσή της να ενεργεί ως θεματοφύλακας των Συνθηκών καθώς δεν κατόρθωσε να κινήσει διαδικασίες. Τα ίδια τα κράτη μέλη παρομοίως δεν έχουν εκπληρώσει τις δεσμεύσεις τους. Αποτελεί συνεπώς επιτακτική ανάγκη, στην απλοποιημένη αυτή αναθεώρηση της Συνθήκης, να προχωρήσουμε ένα ακόμα βήμα προς την ολοκλήρωση της οικονομικής και νομισματικής ένωσης.
<P>
Έχω επιπλέον μια ιδέα σχετικά με τον τρόπο με τον οποίο μπορεί επιτευχθεί αυτό, ο οποίος είναι να τα πάντα να καταρτιστούν από την Επιτροπή, συμπεριλαμβανομένων προτάσεων και σχεδίων, εξ ονόματος του Συμβουλίου, και το Συμβούλιο, εν συνεχεία να είναι υποχρεωμένο, όπως περίπου συμβαίνει με τον νομισματικό διάλογο που διεξάγουμε με την ανεξάρτητη Ευρωπαϊκή Κεντρική Τράπεζα, να λογοδοτεί σε εμάς και να συζητά τα ζητήματα με εμάς. Αυτή θα ήταν μια λογική προσέγγιση.
<SPEAKER ID="103" NAME="Monika Flašíková Beňová" AFFILIATION="S&amp;D">
(SK) Κύριε Πρόεδρε, από νομικής απόψεως, η τροποποίηση της συμφωνίας είναι απαραίτητη για τη θέσπιση ενός σταθερού ευρωομολόγου. Είναι επίσης αναμφιβόλως απαραίτητη η θέσπιση ενός μηχανισμού σταθερότητας της ευρωζώνης.
<P>
Ένας μηχανισμός αμοιβαίας ενίσχυσης, εάν συσταθεί καταλλήλως, μπορεί να δημιουργήσει δεσμούς μέσα την Ένωση και να οδηγήσει σε μεγαλύτερη ολοκλήρωση και αλληλεγγύη μεταξύ των κρατών μελών. Ωστόσο, δεν θα πρέπει σε καμία περίπτωση να σταματήσουμε σε αυτό. Εάν ο μηχανισμός πρόκειται να έχει οιαδήποτε αξία, θα πρέπει να βελτιωθεί ο συντονισμός τόσο στον οικονομικό τομέα, όσο και στον τομέα των κοινωνικών πολιτικών.
<P>
Ταυτοχρόνως, θεωρώ την πρόθεση δημιουργίας ενός μηχανισμού σταθερότητας εκτός του συστήματος των ευρωπαϊκών θεσμικών οργάνων ως αρνητικό σημάδι. " διακυβερνητική ή έστω ιδιωτικού δικαίου φύση του προτεινόμενου μηχανισμού μπορεί να καθυστερήσει το σχέδιο της ευρωπαϊκής ολοκλήρωσης αρκετά χρόνια.
<P>
Θα ήθελα συνεπώς να ζητήσω όχι μόνο από την Επιτροπή, αλλά κυρίως από τους αντιπροσώπους των κρατών μελών να εγκαταλείψουν παρόμοιες ιδέες. Εάν σκοπεύουμε να εκμεταλλευτούμε την κρίση τουλάχιστον με κάποιον θετικό τρόπο, τότε πρέπει να την αντιμετωπίσουμε ως μια ευκαιρία να κινητοποιηθούμε και όχι να χωριστούμε. " δημιουργία και η λειτουργία ενός μόνιμου μηχανισμού σταθερότητας θα πρέπει να πραγματοποιηθούν με τη στενότερη δυνατή σύνδεση με το πλαίσιο της ΕΕ και θα πρέπει να περιλαμβάνουν τις θεσμικές διαδικασίες της ενισχυμένης συνεργασίας.
<P>
Θα ήθελα να ολοκληρώσω εκφράζοντας την ελπίδα ότι μόνο τα θετικά σημεία της υποβληθείσας πρότασης θα ευωδοθούν.
<SPEAKER ID="104" NAME="Ryszard Czarnecki" AFFILIATION="ECR">
(PL) Κύριε Πρόεδρε, τροποποιούμε τη Συνθήκη της Λισαβόνας, την οποία, όντως, μόλις πρόσφατα θεσπίσαμε. Ίσως το γεγονός αυτό θα έπρεπε να μας βάλει σε σκέψεις σχετικά με το κατά πόσον η συνθήκη, την οποία εξήραμε σε μεγάλο βαθμό και χαρακτηρίσαμε πανάκεια για όλα τα προβλήματα της Ευρώπης, έχει ωστόσο αποδειχθεί εντελώς υπερτιμημένη.
<P>
Ασφαλώς, η κρίση, η οποία αποτελεί, αυτήν τη στιγμή, πρόβλημα για την Ένωση, απαιτεί εξαιρετικά αποφασιστική δράση. Τίθεται όμως ένα ζήτημα σχετικά με το κατά πόσον η πρόταση της Επιτροπής και του Συμβουλίου αποτελεί πραγματικά μια σωστή λύση. Αυτό το ζήτημα δεν αφορά μόνο τη ζώνη του ευρώ, καθώς πρόκειται να επηρεάσει χώρες οι οποίες βρίσκονται εκτός της ζώνης αυτής. Επιπλέον, στις χώρες αυτές -και σε αυτές συμπεριλαμβάνεται και η δική μου χώρα, η Πολωνία- θα επιβληθούν κατά βάση αποφάσεις οι οποίες ελήφθησαν χωρίς τη συμμετοχή τους. Αυτό δεν αποτελεί θετικό σημείο για τους πολίτες, στους οποίους είπαμε κάποτε ότι η Συνθήκη της Λισαβόνας θα αποτελούσε πανάκεια για όλα τα προβλήματα.
<SPEAKER ID="105" NAME="Gunnar Hökmark" AFFILIATION="PPE">
(EN) Κύριε Πρόεδρε, θα ήθελα να προβώ σε τρεις παρατηρήσεις. Πρώτον, τα ελλείμματα δεν δημιουργούνται από τα νομίσματα. Δημιουργούνται από τις κυβερνήσεις και τις υπερβολικές δαπάνες. Θεωρώ ότι τούτο δεν αποτελεί ενδεχομένως θετική είδηση για τον κ. Bloom, ο οποίος έλαβε τον λόγο νωρίτερα, διότι εάν είχε δίκαιο και η ευθύνη ανήκε όντως στα νομίσματα, αυτό θα αποτελούσε πολύ άσχημη είδηση για τη λίρα στερλίνα και το δολάριο, νομίσματα που συνδέονται επί του παρόντος με τα μεγαλύτερα ελλείμματα παγκοσμίως. " ευθύνη ανήκει στις κυβερνήσεις.
<P>
Για αυτόν τον λόγο είναι σημαντικό να διασφαλίσουμε και να διαρθρώσουμε τον μηχανισμό σταθερότητας κατά τέτοιον τρόπο ώστε όχι μόνο να συνδράμει τα κράτη μέλη στην υπέρβαση των δυσκιλιών, αλλά και να βοηθήσει να διασφαλισθεί ότι τα κράτη μέλη δεν θα αντιμετωπίζουν δυσκολίες. Θεωρώ, συνεπώς, ότι είναι σημαντικό η χρηματοδότηση του μηχανισμού σταθερότητας να διαρθρωθεί κατά τέτοιον τρόπο ώστε εκείνοι οι οποίοι μας εκθέτουν σε μεγαλύτερο κίνδυνο, λόγω των μεγαλύτερων ελλειμμάτων τους, να υποχρεώνονται να καταβάλλουν μεγαλύτερα ποσά, προκειμένου να συνεισφέρουν στον μηχανισμό. Με αυτόν τον τρόπο θα δημιουργηθεί ένα είδος αρχής "αυτός που μολύνει, πληρώνει" και ταυτόχρονα θα υπάρχει προληπτική δράση στον μηχανισμό σταθερότητας, συνεισφέροντας στη σταθερότητα του ευρώ ως έχει.
<P>
Για τον λόγο αυτόν, πιστεύω ότι δεν πρέπει να συζητήσουμε μόνο την επίσημη διάρθρωση του μηχανισμού σταθερότητας, αλλά και τον τρόπο χρηματοδότησής του. Πρέπει να διασφαλίσουμε τη σταθερότητα τόσο σε μακροπρόθεσμη όσο και σε βραχυπρόθεσμη προοπτική.
<SPEAKER ID="106" NAME="Vital Moreira" AFFILIATION="S&amp;D">
(PT) Μπορώ να συνοψίσω την άποψή μου σε τρία σημεία. Πρώτον, η ιδέα ενός μόνιμου μηχανισμού σταθερότητας για το ευρώ αποτελεί από μόνη της μια ζωτικής σημασίας συνεισφορά στην ενίσχυση του ενιαίου νομίσματος, στην εκτενέστερη νομισματική ολοκλήρωση στην ΕΕ και στη σταθεροποίηση των αγορών δημοσίου χρέους. Θα πρέπει, συνεπώς, να την στηρίξουμε ανεπιφύλακτα.
<P>
Δεύτερον, ο μόνιμος μηχανισμός σταθερότητας μπορεί να δημιουργηθεί με ασφάλεια, συμπεριλαμβανομένης της ασφάλειας δικαίου, μόνον εφόσον συμπεριληφθεί με σαφή τρόπο στις Συνθήκες. Θα πρέπει συνεπώς να στηρίξουμε την προσεκτική τροποποίηση της Συνθήκης για τη λειτουργία της Ευρωπαϊκής Ένωσης.
<P>
Τρίτον, θα ήταν προφανώς προτιμότερο εάν ο προαναφερθείς μηχανισμός δημιουργείτο και τελούσε υπό τη διαχείριση των ίδιων των ευρωπαϊκών θεσμικών οργάνων αντί να προκύπτει ως μια διακυβερνητική πρωτοβουλία για την ευρωζώνη. Ωστόσο, γνωρίζουμε πολύ καλά ότι αυτό είναι αδύνατον ενώπιων των αξεπέραστων αντιρρήσεων ορισμένων κρατών μελών, και αρκεί μία μόνο αντίρρηση για να απορριφθεί η τροποποίηση της Συνθήκης. Θα πρέπει συνεπώς να στηρίξουμε την πρόταση του Συμβουλίου σχετικά τις τροποποιήσεις της Συνθήκης ως έχει.
<SPEAKER ID="107" NAME="Rafał Trzaskowski" AFFILIATION="PPE">
(EN) Κύριε Πρόεδρε, πρώτον θα ήθελα να ευχαριστήσω τους εισηγητές για το εξαιρετικό έργο που επιτέλεσαν. Είναι αρκετά ενθαρρυντικό το γεγονός ότι συμφωνούμε με την Ευρωπαϊκή Επιτροπή. Κυρίως, θα ήθελα να τους ευχαριστήσω για την υπεράσπιση των προνομίων του Σώματος αυτού. Στους συναδέλφους μου του ECR, θα ήθελα να πω ότι δεν συμπεριφερόμαστε υπεροπτικά, αλλά διεκδικούμε νόμιμα τον ρόλο μας σε αυτήν τη διαδικασία.
<P>
Σε περιόδους κρίσης, χρειαζόμαστε αποτελεσματικές λύσεις και προγραμματισμό και όλα αυτά τα στοιχεία μπορούν να επιτευχθούν με τον καλύτερο τρόπο εάν επωφεληθούμε από τα κοινοτικά θεσμικά όργανα.
<P>
Οι διακυβερνητικές λύσεις, μακροπρόθεσμα, δεν θα μας οδηγήσουν πουθενά. Κυρίως, εάν πράγματι επιθυμούμε να καταπολεμήσουμε την οικονομική κρίση και να γίνουμε ανταγωνιστικοί, πρέπει να το πράξουμε όλοι μαζί, ανεξαρτήτως εάν ένα ορισμένο κράτος μέλος ανήκει στην ευρωζώνη ή όχι.
<P>
Συνεπώς, επικροτώ το γεγονός ότι, στη θέση μας, η οποία ψηφίστηκε χθες στην Επιτροπή Συνταγματικών Υποθέσεων του Κοινοβουλίου αυτού, έχουμε συμφωνήσει να δίνεται πρόσβαση στον μηχανισμό σε όλες τις χώρες που επιθυμούν να συμμετέχουν σε αυτόν, διασκεδάζοντας κατ' αυτόν τον τρόπο τους αβάσιμους φόβους για μια Ευρώπη δύο ταχυτήτων.
<SPEAKER ID="108" NAME="Jo Leinen" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, η Συνθήκη της Λισαβόνας, οι εργασίες της οποίας διήρκησαν μείζον χρονικό διάστημα, κόμιζε δύο σαφή μηνύματα: πρώτον, την ενίσχυση της κοινοτικής μεθόδου με έναν κεντρικό ρόλο για την Επιτροπή, και, δεύτερον, την ενίσχυση της δημοκρατίας με τη συμμετοχή του Ευρωπαϊκού Κοινοβουλίου.
<P>
Λίγο περισσότερο από ένα έτος μετά την έναρξη ισχύος της Συνθήκης, το πνεύμα της Λισαβόνας ήδη παραμελείται και ευτελίζεται. " επινόηση του Ευρωπαϊκού Συμβουλίου με την αναθεώρηση της Συνθήκης βαίνει αναντίρρητα ενάντια και στα δύο αυτά μηνύματα της Συνθήκης της Λισαβόνας. " κοινοτική μέθοδος δεν ενισχύεται, αντιθέτως, παρατηρείται "επανεθνικοποίηση", "διακυβερνητικότητα", σε έναν σημαντικό τομέα της μελλοντικής πολιτικής της ΕΕ και ο πλήρης αποκλεισμός των θεσμικών οργάνων της ΕΕ. Αυτό είναι απαράδεκτο και το Κοινοβούλιο πρέπει πράγματι να αντιταχθεί στην πρόταση αυτή. Μου προξενεί εντύπωση το γεγονός ότι η Επιτροπή, ως θεματοφύλακας των Συνθηκών δεν έχει εκφρασθεί με μεγαλύτερη σαφήνεια και ότι εμείς εδώ, στο Κοινοβούλιο, πρέπει να δράσουμε, ως έναν βαθμό, ως αντιπρόσωποι της Επιτροπής. Πρέπει να ωθήσουμε την Επιτροπή να αναλάβει τη δράση την οποία θα έπρεπε να έχει ήδη αναλάβει.
<P>
Δημιουργείται εδώ ένα επικίνδυνο προηγούμενο. Παρατηρείται ως αποτέλεσμα της οικονομικής κρίσης ότι η νομισματική ένωση δεν μπορεί να υπάρξει αφεαυτής. Δεδομένης της εισροής προσφύγων από τη βόρειο Αφρική και της αβεβαιότητας στις γειτονικές μας χώρες, αναζητούμε πρόσθετες πολιτικές της ΕΕ και δεν επιθυμούμε την "επανεθνικοποίηση". Ελπίζω ότι οι εισηγητές έχουν ακόμα τη δυνατότητα να προβούν σε βελτιώσεις γιατί, διαφορετικά δεν μπορώ να ψηφίσω υπέρ αυτής της αναθεώρησης της Συνθήκης.
<SPEAKER ID="109" NAME="Frank Engel" AFFILIATION="PPE">
(FR) Κύριε Πρόεδρε, ο υπό εξέταση μηχανισμός σταθερότητας έχει σχεδιαστεί με βάση προηγούμενες καταστάσεις έκτακτης ανάγκης. Πρόκειται για έναν μηχανισμό διάσωσης. Ωστόσο, μακροπρόθεσμα, τα κράτη δεν μπορούν να διασωθούν και δεν θα πρέπει να διασωθούν. Στόχο θα πρέπει να αποτελεί η τελειοποίηση της οικονομικής ένωσης της Ευρώπης και η δημιουργία μιας δημοσιονομικής περιοχής ικανής να στηρίξει τα κράτη μέλη και το ενιαίο νόμισμα.
<P>
Για τον σκοπό αυτόν, πρέπει να προχωρήσουμε πέραν των όσων υπαγορεύει η τρέχουσα κατάσταση έκτακτης ανάγκης. Εντέλει, τα ευρωπαϊκά θεσμικά όργανα θα πρέπει να λάβουν τα ηνία και θα πρέπει να πάψουμε να εξαρτώμεθα από ανεξάντλητες διακυβερνητικές πρωτοβουλίες, είτε προερχόνται από τη Γαλλία και τη Γερμανία είτε από αλλού.
<P>
Ο Pierre Werner, του οποίου το σχέδιο μπορεί να θεωρηθεί ως η θεμελιώδης βάση για το ευρώ, συμπεριέλαβε στο έργο του την έννοια ενός ευρωπαϊκού κέντρου λήψης οικονομικών αποφάσεων το οποίο λογοδοτεί στο Κοινοβούλιο. Σήμερα λοιπόν, αυτό το κέντρο λήψης οικονομικών αποφάσεων μπορεί να είναι μόνο η Επιτροπή και το Κοινοβούλιο.
<P>
Το επόμενο βήμα, αφού θα έχουμε υπερβεί το εμπόδιο της μικρής τροποποίησης της Συνθήκης, για την οποία πρόκειται να ψηφίσουμε, πρέπει, συνεπώς, να είναι να γυρίσουμε 40 χρόνια πίσω και να εκπληρώσουμε εντέλει την επιθυμία του Pierre Werner.
<SPEAKER ID="110" NAME="Sergio Gaetano Cofferati" AFFILIATION="S&amp;D">
(IT) Κύριε Πρόεδρε, κυρίες και κύριοι, η τροποποίηση μιας συνθήκης πάντοντε αποτελεί περίπλοκο και ευαίσθητο ζήτημα, ακόμα περισσότερο την πρώτη φορά καθώς μπορεί να αποτελέσει προηγούμενο για μελλοντικές παρεμβάσεις.
<P>
Για τον ίδιο λόγο, πιστεύω ότι το έργο των κκ. Brok και Gualtieri είναι ιδιατέρως συνετό, ισορροπημένο και αξίζει την απόλυτη υποστήριξή μας. Υπάρχουν τρία θέματα τα οποία θα ήθελα να επισημάνω στην έκθεση την οποία μας παρουσίασαν.
<P>
Το πρώτο σημείο είναι ότι ο μόνιμος μηχανισμός δεν μπορεί και δεν πρέπει να κείται εκτός του ευρωπαϊκού θεσμικού πλαισίου. Για τον λόγο αυτόν, η συμμετοχή της Επιτροπής θα αποτελέσει το βασικό στοιχείο για τη διαμόρφωση κοινής γραμμής στη σχέση μεταξύ του τρέχοντος θεσμικού πλαισίου και του υπό τροποποίηση μηχανισμού.
<P>
Το δεύτερο ζήτημα είναι η κατάλληλη συνέχιση των προσωρινών μέτρων με την τρέχουσα κατάσταση: θα υπάρξουν προβλήματα εάν κάτι τέτοιο δεν επιτευχθεί. Τέλος, η σχέση μεταξύ των οικονομικών μέσων είναι ζωτικής σημασίας για τη μελλοντική ανάπτυξη της οικονομικής διακυβέρνησης. Πρέπει να αποφύγουμε τη δημιουργία διττών συστημάτων τα οποία θα προξενούσαν περισσότερες ζημιές παρά οφέλη.
<SPEAKER ID="111" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, δεν θα προχωρήσουμε με την ψηφοφορία για την έκθεση Brok-Gualtieri σήμερα το πρωί: η ψηφοφορία θα διεξαχθεί στη σύνοδο των Βρυξελλών. Θα διεξαχθεί τότε προκειμένου να δώσουμε στους κκ. Brok και Gualtieri χρόνο να διαπραγματευτούν με το Ευρωπαϊκό Συμβούλιο τους όρους για την εφαρμογή του άρθρου 136.
<P>
Και το πράττουμε αυτό, διότι, όπως ανέφερε ο κ. Leinen, το Ευρωπαϊκό Κοινοβούλιο είναι και αυτό der Hüter der Verträge -θεματοφύλακας των Συνθηκών- και διότι επιθυμούμε το ευρώ να λειτουργεί με τη συμμετοχή όλων και με τη δέσμευση όλων, και τέλος, επιθυμούμε, κύριε Πρόεδρε, να είναι αποτελεσματικό.
<P>
Αυτή ήταν η επιδίωξή μας. Δεν πρόκειται περί διαμάχης μεταξύ των θεσμικών οργάνων. Δεν πρόκειται περί απόκτησης εξουσίας για το Κοινοβούλιο. Πρόκειται για την αποτελεσματικότητα του αποτελέσματος -του μηχανισμού που θα προκύψει από αυτό- για το ευρωπαϊκό κοινό.
<SPEAKER ID="112" NAME="Danuta Jazłowiecka" AFFILIATION="PPE">
(PL) Κύριε Πρόεδρε, μόλις πέρυσι, δεδομένης της δυσκολίας επικύρωσης της Συνθήκης της Λισαβόνας, κανείς από εμάς δεν σκεφτόταν την πιθανότητα να χρειαστεί τροποποίηση των διατάξεών της. Ωστόσο, η οικονομική κατάσταση στην Ευρώπη έχει μετατρέψει αυτό που ήταν αδύνατον μόλις έναν χρόνο πριν σε κάτι που μπορεί να πραγματοποιηθεί, και η μετατροπή αυτή έχει επιπλέον τη συναίνεση της πλειονότητας των κρατών μελών.
<P>
" οικονομική και χρηματοπιστωτική κρίση δεν μας διδάσκει απλώς την αλληλεγγύη, αλλά μας αποκαλύπτει και τις ισχυρές οικονομικές σχέσεις μεταξύ των επιμέρους κρατών μελών. Το γεγονός ότι βρίσκονται εκτός της ζώνης του ευρώ δεν προστατεύει τις χώρες που δεν χρησιμοποιούν το ενιαίο νόμισμα από τη δημοσιονομική κρίση της ευρωζώνης. Αντιθέτως τα χρηματοπιστωτικά προβλήματα των κρατών μελών της ευρωζώνης έχουν αρνητικές επιπτώσεις στην κατάσταση ολόκληρης της Ένωσης. Συνεπώς, ο μόνιμος μηχανισμός χρηματοπιστωτικής σταθερότητας θα πρέπει να είναι ανοιχτός σε όλα τα κράτη μέλη, συμπεριλαμβανομένων εκείνων που βρίσκονται εκτός της ζώνης του ευρώ. " αποχώρηση κρατών μελών που δεν αποτελούν μέρος της ευρωζώνης, συμπεριλαμβανομένης της αποχώρησης από μια πιο ισχυρή οικονομική και κοινωνική ολοκλήρωση, όπως προτείνεται από το γαλλογερμανικό σύμφωνο ανταγωνιστικότητας, θα ευνοήσει τη διεύρυνση της διαίρεσης σε μια Ευρώπη δύο ταχυτήτων, η οποία δεν θα μας συνδράμει στην οικοδόμηση μιας ισχυρής, συνεκτικής και ανταγωνιστικής Ευρώπης και δεν θα δημιουργήσει τις συνθήκες για την ευρωπαϊκή συνεργασία, προς την οποία μας παροτρύνει ο κ. Brok. Ευχαριστώ.
<SPEAKER ID="113" NAME="Zita Gurmai" AFFILIATION="S&amp;D">
(EN) Κύριε Πρόεδρε, όλοι γνωρίζουμε την παρούσα οικονομική κρίση και τον κίνδυνο που παρουσιάζει γενικότερα για τη ζωή μας και ειδικότερα για το ευρώ, το οποίο είναι ζωτικής σημασίας για το ευρωπαϊκό πολιτικό και οικονομικό εγχείρημα. Πρέπει να διατηρήσουμε τη σταθερότητα της ευρωζώνης βάσει της αρχής της ευθύνης και της αλληλεγγύης για όλα τα κράτη μέλη που έχουν ανάγκη. Τούτου λεχθέντος, θα ήθελα να υπογραμμίσω τρία σημεία.
<P>
Ακόμα και όταν οι δύσκολοι καιροί προστάζουν δύσκολα μέτρα και απλοποιημένες διαδικασίες, μακροπρόθεσμα, δεν είναι δυνατόν να αγνοηθεί η διαφάνεια, ο κοινοβουλευτικός έλεγχος και η δημοκρατική υπευθυνότητα. Ο μηχανισμός σταθερότητας θα πρέπει να αντιπροσωπεύει το πρώτο μέρος μιας περίπλοκης προσέγγισης και μόνιμων μέτρων με στόχο την εργασία προς την οικονομική διακυβέρνηση της Ένωσης. Ο μόνιμος μηχανισμός σταθερότητας, μετά τη δημιουργία του, δεν θα πρέπει να υφίσταται εκτός του θεσμικού πλαισίου της ΕΕ.
<P>
Επιτρέψτε μου, τέλος, να ευχαριστήσω τους εισηγητές μας για το εξαιρετικό έργο που επιτέλεσαν επί αυτού του ιδιαιτέρως σημαντικού, επείγοντος και σύνθετου ζητήματος. Ακόμα και χωρίς πολλές πληροφορίες για τον μηχανισμό σταθερότητας αξίζει μια θέση στο θεσμικό πλαίσιο της ΕΕ. Χαίρομαι ιδιαιτέρως που ο πρόεδρος της Ουγγαρίας θα παρευρεθεί σύντομα στο Σώμα.
<SPEAKER ID="114" NAME="Pervenche Berès" AFFILIATION="S&amp;D">
(FR) Κύριε Πρόεδρε, προ τριετίας, μας είχαν πει το εξής: "Αυτή είναι η Συνθήκη όλων των εποχών· δεν θα υπάρξει καμία αναθεώρηση". " πραγματικότητα σήμερα μας υποχρέωσε να την αναθεωρήσουμε. Για πρώτη φορά, η Συνθήκη της Λισαβόνας παρέχει πραγματικές εξουσίες στο Ευρωπαϊκό Κοινοβούλιο όσον αφορά την αναθεώρηση των Συνθηκών. Έχουμε ενώπιόν μας μια πρόταση η οποία αγνοεί τα δικαιώματα του Ευρωπαϊκού Κοινοβουλίου και η οποία προτείνει έναν διακυβερνητικό μηχανισμό για ένα κοινοτικό ζήτημα, τη νομισματική πολιτική.
<P>
Έχω καταλήξει σε δύο σχετικά συμπεράσματα. Πρώτον, ελπίζω ότι οι συνάδελφοί μας που θα διαπραγματευτούν εξ ονόματός μας θα έχουν τη δυνατότητα να τροποποιήσουν όσο το δυνατόν περισσότερο την πρόταση η οποία υποβλήθηκε σε εμάς, έτσι ώστε να "επανακοινοτικοποιήσουν" τον μηχανισμό. Δεύτερον, ελπίζω επίσης ότι αυτή η αναθεώρηση της Συνθήκης θα είναι η τελευταία που θα πραγματοποιηθεί χωρίς τη συμφωνία ή τη συμμετοχή του Ευρωπαϊκού Κοινοβουλίου.
<P>
Το Ευρωπαϊκό Κοινοβούλιο πρέπει να καταθέσει προτάσεις και γνωρίζουμε ότι θα προβούμε σε περαιτέρω ενέργειες όσον αφορά την αναθεώρηση της Συνθήκης σχετικά με την ενισχυμένη συνεργασία εάν επιθυμούμε την επιβίωση της ευρωζώνης.
<SPEAKER ID="115" NAME="Sven Giegold" AFFILIATION="Verts/ALE">
(DE) Κύριε Πρόεδρε, κυρίες και κύριοι, έχουμε ενώπιόν μας τρεις διαφορετικές δέσμες με'τρων για την οικονομική διακυβέρνηση: τις έξι προτάσεις της Επιτροπής, το σύμφωνο ανταγωνιστικότητας, το οποίο βρίσκεται υπό διαπραγμάτευση υπό την ηγεσία των κκ. Van Rompuy και Barroso, και τις προτάσεις για την τροποποίηση της Συνθήκης και τη δημιουργία του ευρωπαϊκού μηχανισμού σταθερότητας που συνδέεται με αυτήν. Είναι σαφές ότι, μετά από την παρούσα συζήτηση, όλα αυτά πρέπει να πραγματοποιηθούν υπό την κοινοβουλευτική εποπτεία και βάσει μιας πρότασης από την Επιτροπή.
<P>
Δεν παύει, ωστόσο, να αληθεύει ότι, βάσει των Συνθηκών, το Κοινοβούλιο διαθέτει διαφορετικά δικαιώματα όσον αφορά τις τρεις διαφορετικές δέσμες μέτρων. Ταυτόχρονα, αυτές οι δέσμες μέτρων επικαλύπτονται. Ως εκ τούτου, πώς θα πρέπει να ενεργήσουμε από πολιτικής απόψεως; Κατά την άποψή μου, είναι σημαντικό να συνδέσουμε τη συναίνεσή μας για τις έξι προτάσεις της Επιτροπής με την εκπλήρωση των απαιτήσεών μας σε άλλους τομείς, ούτως ώστε όλα τα στοιχεία να διαμορφώσουν μια ισορροπημένη δέσμη μέτρων προς το συμφέρον των πολιτών.
<SPEAKER ID="116" NAME="Jaroslav Paška" AFFILIATION="EFD">
(SK) Κύριε Πρόεδρε, ορισμένα από τα κράτη μέλη της ΕΕ συμφώνησαν να δημιουργήσουν και να χρησιμοποιούν ένα κοινό νόμισμα. Ωστόσο, το διαφορετικό οικονομικό δυναμικό έχει διαμορφώσει μια κατάσταση όπου, για ορισμένα κράτη μέλη, ο σύνδεσμος με το ενιαίο νόμισμα περιπλέκει τις επιλογές για τη χρήση των συνήθων διαδικασιών για τη διαχείριση της αφερεγγυότητας. Όλες οι χώρες που χρησιμοποιούν το κοινό νόμισμα έχουν συνεπώς συμφωνήσει στη δημιουργία ενός μηχανισμού που θα τις διευκολύνει στην επίλυση των υφιστάμενων οικονομικών τους προβλημάτων και επιπλέον στην πρόληψη αυτών στο μέλλον.
<P>
" λύση στην οποία συμφώνησαν οι εμπλεκόμενες χώρες, ωστόσο, απαιτεί μια τροποποίηση και μια συμπλήρωση του άρθρου 136 της Συνθήκης για τη λειτουργία της Ευρωπαϊκής Ένωσης και την αποδοχή της λύσης αυτής από όλα τα κράτη μέλη της ΕΕ. Ωστόσο, η ευθύνη για το ενιαίο νόμισμα σήμερα φέρεται κυρίως από τις 17 χώρες της Ευρωπαϊκής Νομισματικής Ένωσης και είναι συνεπώς λογικό ο ευρωπαϊκός μηχανισμός σταθερότητας να έχει διακυβερνητικό χαρακτήρα, και η θέση της Ευρωπαϊκής Επιτροπής ως απλού παρατηρητή είναι, κατά την άποψή μου, επαρκής.
<SPEAKER ID="117" NAME="Maroš Šefčovič" LANGUAGE="EN">
Κύριε Πρόεδρε, όπως έχει πολλάκις ειπωθεί, ορισμένες φορές, προκειμένου να εισακουστεί η Επιτροπή πρέπει να υψώσει τη φωνή της. Αυτός ακριβώς θα προσπαθήσω τώρα να πράξω.
<P>
Πρώτον , θα ήθελα να ευχαριστήσω τους εισηγητές για την άψογη συνεργασία και τους βουλευτές για μια πολύ σημαντική συζήτηση. Πιστεύω ότι μπορούμε σαφώς να συμφωνήσουμε με πολλά από τα επιχειρήματα που διατυπώθηκαν στη συζήτηση αυτή, κυρίως στο ότι απαιτείται ισχυρή δράση σε ευρωπαϊκό επίπεδο και ότι ένας μελλοντικός μηχανισμός θα πρέπει να βρίσκεται όσο το δυνατόν πιο κοντά στο πνεύμα και τη μέθοδο της Κοινότητας.
<P>
Για να απαντήσω στα σχόλια σχετικά με τη βοήθεια μας προς την Ελλάδα και την Ιρλανδία. Πιστεύω ότι η εμπειρία μας καταδεικνύει σαφώς ότι πρέπει να επιδιώκουμε συνεχώς μια λεπτή ισορροπία μεταξύ της διατήρησης της βιωσιμότητας του χρέους και της αποφυγής ηθικών κινδύνων. Το γεγονός ότι διδασκόμαστε από την εμπειρία έχει, κατά την άποψή μου, καταδειχθεί σαφώς από τις δηλώσεις του συναδέλφου μου, του Επιτρόπου Olli Rehn, κατά τις τελευταίες ημέρες.
<P>
Ταυτοχρόνως, πιστεύω ότι δεν πρέπει να λησμονούμε ότι οι συνθήκες υπό τις οποίες ζούμε είναι πραγματικά εξαιρετικές. " κρίση παραμένει, η ανάκαμψη είναι εύθραυστη και οι αγορές βρίσκονται σε αναταραχή, όπως μπορούμε να διαπιστώσουμε από τις συνεχείς διακυμάνσεις των αποκλίσεων στις τιμές των κρατικών ομολόγων. Ειδικότερα, οι ευρωπαϊκές χώρες υφίστανται απαράδεκτες πιέσεις και θεωρούν το μέλλον τους ως υποθηκευμένο με υψηλό επιτόκιο για τα χρέη τους.
<P>
Πρέπει συνεπώς να δράσουμε και πρέπει να δράσουμε τάχιστα. Είναι σαφές ότι πρέπει να επιδείξουμε την αποφασιστικότητά μας. " δημιουργία του μόνιμου μηχανισμού πρέπει συνεπώς να πραγματοποιηθεί στο μικρότερο δυνατό χρονικό διάστημα και το ταχύτερο δυνατό.
<P>
Αυτό που είναι ιδιαιτέρως σημαντικό, και αποτελεί τον μόνο όρο στον οποίο η Επιτροπή επέμεινε ιδιαιτέρως, είναι ότι ο μηχανισμός πρέπει να δημιουργηθεί μέσα στο πλαίσιο των Συνθηκών. Συμφωνώ με τον κ. Gauzès ότι απαιτείται άμεση δράση, διότι απαιτείται ασφάλεια δικαίου. Συμφωνώ επίσης με τον κ. Guerrero Salom, ο οποίος είπε ότι δεν πρέπει να το θεωρήσουμε αυτό ως προηγούμενο. Μπορώ να τον διαβεβαιώσω ότι η διαδικασία που χρησιμοποιείται, και το είδος της συνεργασίας που προτείνεται, δεν θεωρούνται σε καμία περίπτωση ως προηγούμενο από την Επιτροπή.
<P>
Οφείλω να σας ενημερώσω ότι η Επιτροπή συνδέεται στενά με το προπαρασκευαστικό έργο και ότι θεωρούμε απαραίτητο το να συμμετάσχουμε και εμείς στη δημιουργία και τη λειτουργία του μηχανισμού αυτού. Όπως ορίζεται στο άρθρο 2 των συμπερασμάτων του Ευρωπαϊκού Συμβουλίου, ο ρόλος της Επιτροπής αναμένεται να είναι κεντρικός στην κατάρτιση των αναλύσεων και των προγραμμάτων για τις χώρες που θα συμμετέχουν μελλοντικά σε αυτό. Πιστεύουμε ωστόσο ότι ο κεντρικός ρόλος της Επιτροπής θα πρέπει να τονισθεί ακόμα περισσότερο.
<P>
Σχετικά με την κριτική για τη μέθοδο που επελέγη, θα πρέπει να πω ότι έχουμε δει θετικά παραδείγματα στα οποία μπορεί να οδηγήσει η μέθοδος αυτή, για παράδειγμα τη συνεργασία Σένγκεν ή τον τρίτο πυλώνα.
<P>
Ολοκληρώνοντας, επιτρέψτε μου μία μόνο φράση. Όταν καταρτιζόταν η Συνθήκη της Λισαβόνας, αυτού του είδους η συνεργασία, αυτός ο τομέας συνεργασίας θεωρείτο υπερβολικά φιλόδοξος για τα κράτη μέλη. Σήμερα, ωστόσο, η πραγματικότητα, η πραγματική εμπειρία με την αλληλεξάρτηση και την οικονομική συνεργασία, μας καταδεικνύει σαφώς ότι έχουμε ανάγκη από μια ευρωπαϊκή λύση σε αυτό το πολύ σημαντικό ευρωπαϊκό πρόβλημα. Πιστεύω ότι η λύση αυτή θα επιτευχθεί.
<SPEAKER ID="118" NAME="Πρόεδρος">
Σας ευχαριστούμε, κύριε Šefčovič. Ο κ. Gualtieri έχει τον λόγο, αλλά θα τον παρακαλούσα θερμά να περιοριστεί στο ένα λεπτό.
<SPEAKER ID="119" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, η συζήτηση αυτή υπήρξε ιδιαιτέρως σημαντική και πιστεύω ότι απέδειξε σαφώς ότι υπάρχει ευρεία συναίνεση μεταξύ των πολιτικών Ομάδων σχετικά με τις εκτιμήσεις και τη γενική κατεύθυνση αυτής της έκθεσης.
<P>
Με ελάχιστες εξαιρέσεις, το Κοινοβούλιο εκφράζεται ομοφώνως και αυτό είναι σημαντικό. Λέμε "ναι" στον μόνιμο μηχανισμό σταθερότητας παρόλο που δεν μπορούμε να κρύψουμε μια σύγχυση και μια ανησυχία τις οποίες, όπως μάθαμε, μοιράζεται και η Επιτροπή, παρόλο που θα επιθυμούσαμε να διαβάσουμε τις ανησυχίες αυτές στη γνωμοδότηση της Επιτροπής στην επιλεγμένη διαδικασία.
<P>
Είμαστε πρόθυμοι στο να επιδείξουμε πρακτικό πνεύμα και ένα αίσθημα ευθύνης παρατηρώντας ότι δεν υφίστανται οι πολιτικές συνθήκες για την ίδρυση ενός ευρωπαϊκού μηχανισμού σήμερα και, παρ' όλα αυτά, έχουμε επιδείξει και εξακολουθούμε να επιδεικνύουμε την αποφασιστικότητά μας να συνδράμουμε στην εισαγωγή του μηχανισμού στο νομικό και διαδικαστικό πλαίσιο της Ένωσης, σεβόμενοι ταυτοχρόνως τις Συνθήκες.
<P>
Οι προτάσεις μας είναι σαφείς, αλλά τώρα θεωρώ ότι το κρίσιμο ζήτημα έγκειται αλλού. Είναι πρόθυμο το Ευρωπαϊκό Συμβούλιο να εκκινήσει μια πραγματική συζήτηση με το Κοινοβούλιο σχετικά με τις προτάσεις του και είναι πρόθυμη η Επιτροπή να αναλάβει ενεργό ρόλο στη συζήτηση αυτή;
<P>
Θα ήθελα να επισημάνω ότι το Κοινοβούλιο έχει λάβει αυτό που θα αποκαλούσα μια συνήθη απόφαση να αναβάλει την ψηφοφορία για τις 24 Μαρτίου. Θεωρώ ότι πρόκειται για ένα σημαντικό σημάδι: αυτό το Κοινοβούλιο είναι υπεύθυνο, αλλά θεωρώ ότι το Συμβούλιο πρέπει και αυτό να επιδείξει το ίδιο πνεύμα υπευθυνότητας λαμβάνοντας υπόψη τις προτάσεις του Κοινοβουλίου.
<SPEAKER ID="121" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="122" NAME="George Sabin Cutaş" LANGUAGE="RO">
Βάσει της παρούσας οικονομικής κρίσης, η πρόταση θέσπισης ενός μηχανισμού χρηματοπιστωτικής σταθερότητας ανταποκρίνεται στην άμεση ανάκγη για αλληλεγγύη μεταξύ των κρατών μελών και αποτελεί ένα θετικό βήμα. Ωστόσο, η τροποποίηση της Συνθήκης με τη μορφή που λαμβάνει επί του παρόντος θα μπορούσε να δημιουργήσει έναν μηχανισμό αφιερωμένο αποκλειστικά σε έναν περιορισμένο αριθμό κρατών μελών. Αυτό δεν επιτρέπει, για παράδειγμα, στα κράτη μέλη τα οποία δεν έχουν νόμισμα το ευρώ να εμπίπτουν στην αρμοδιότητά του. Πιστεύω ότι προκειμένου ο μηχανισμός αυτός να είναι πραγματικά ευρωπαϊκός, πρέπει να δημιουργηθεί μέσα στο θεσμικό πλαίσιο της Ευρωπαϊκής Ένωσης, με τη συμμετοχή της Επιτροπής και του Ευρωπαϊκού Κοινοβουλίου. Πρέπει επιπλέον να λαμβάνει υπόψη τη συμμετοχή και των 27 κρατών μελών. Δεν πρέπει να λησμονούμε ότι οι οικονομικές διακυμάνσεις οι οποίες λαμβάνουν χώρα στα κράτη μέλη εκτός της ζώνης του ευρώ έχουν επιπτώσεις στην οικονομική και χρηματοπιστωτική σταθερότητα ολόκληρης της Ένωσης.
<SPEAKER ID="123" NAME="Ilda Figueiredo" LANGUAGE="PT">
Αυτό που συμβαίνει επί του παρόντος με την ανακοινωθείσα τροποποίηση της Συνθήκης της Λισαβόνας καταδεικνύει ότι όλα όσα έχουν αναφέρει οι ηγέτες της ΕΕ σχετικά με τη σημασία των εθνικών κοινοβουλίων και του Ευρωπαϊκού Κοινοβουλίου, την εμβάθυνση της δημοκρατίας και τη βιωσιμότητα της ίδιας της Συνθήκης ήταν απλώς προπαγάνδα.
<P>
Έναν χρόνο και μερικούς μήνες μετά την έναρξη ισχύος της Συνθήκης της Λισαβόνας, όλοι παραμερίζονται για να καταρτιστεί μια τροπολογία χρησιμοποιώντας έναν μηχανισμό της ίδιας της Συνθήκης ο οποίος όχι μόνο επιτρέπει να γίνει η τροποποίηση χωρίς καμία απολύτως δημοκρατική συμμετοχή -συνεχίζοντας, αντιθέτως, την απόρριψη εθνικών δημοψηφισμάτων για την έγκριση της Συνθήκης- αλλά δημιουργεί επίσης έναν μηχανισμό ο οποίος διευκολύνει τον μόνιμο έλεγχο των οικονομιών των κρατών μελών.
<P>
" έκθεση αυτή ακολουθεί την ίδια κατεύθυνση, καθώς υποβάλλει ορισμένες προτάσεις τροποποίησης της πρότασης της Επιτροπής σχετικά με την τροποποίηση της Συνθήκης για τη λειτουργία της Ευρωπαϊκής Ένωσης όσον αφορά έναν μηχανισμό σταθερότητας για τα κράτη μέλη με νόμισμα το ευρώ.
<P>
Στην πράξη, όλα στοχεύουν στην ενοποίηση της ώθησης που επιχειρούν να δώσουν στην οικονομική διακυβέρνηση με τη δημιουργία του "ευρωπαϊκού εξαμήνου": την ενίσχυση των κυρώσεων που σχετίζονται με τη συμμόρφωση προς το σύμφωνο σταθερότητας και ανάπτυξης, των κατευθυντήριων γραμμών της οικονομικής πολιτικής και τυχόν δεικτών οι οποίοι ενδέχεται να θεσπιστούν. Προσπαθούν να επιβάλλουν μια εξαιρετικά σφικτή πολιτική στα κράτη μέλη.
<SPEAKER ID="124" NAME="Jiří Havel" LANGUAGE="CS">
Τον Μάιο του 2010, η μακροχρόνια δημοσιονομική ανισορροπία στην Ελλάδα είχε ως αποτέλεσμα μια σημαντική δέσμη μέτρων διάσωσης της τάξεως των 720 δισεκατομμυρίων ευρώ από τους πόρους της ΕΕ και του Διεθνούς Νομισματικού Ταμείου. Παρά το γεγονός ότι η ειδική ευρωπαϊκή διευκόλυνση χρηματοπιστωτικής δταθερότητας δημιουργήθηκε για τις χώρες της ευρωζώνης, με πόρους που ανέρχονται στα 440 δισεκατομμύρια ευρώ, δεν μπορούμε να ισχυριστούμε ότι έχουν ξεπεραστεί όλα τα προβλήματα της ΕΕ. Επιπλέον, η λειτουργία της ευρωπαϊκής διευκόλυνσης χρηματοπιστωτικής σταθερότητας λήγει στο τέλος του 2012, και ένας βαθμός αβεβαιότητας κυριεύει τους επενδυτές σχετικά με τις εξελίξεις όσον αφορά τα χρέη των προβληματικών χωρών της ζώνης του ευρώ μετά την ημερομηνία αυτή ή αφού θα έχουν εξαντληθεί οι εγγυήσεις που παρέχονται. Για τον λόγο αυτόν, μια αλλαγή του άρθρου 136 της Συνθήκης, η οποία θα δημιουργεί έναν μηχανισμό σταθερότητας μετά το 2013, είναι επιθυμητή για την μελλοντική χρηματοπιστωτική και δημοσιονομική σταθερότητα της ΕΕ. Ωστόσο, θα ήθελα να επισημάνω ότι ο μηχανισμός αυτός δεν θα αποτελέσει πανάκεια για την πραγματική προστασία των προϋπολογισμών των προβληματικών (ή περιφερειακών) κρατών, και ότι πρέπει να βρούμε μια συνολική λύση για το πρόβλημα αυτό (μείωση του δημοσίου χρέους, ανανέωση της εμπιστοσύνης στον τραπεζικό τομέα και διαρθρωτικές μεταρρυθμίσεις, συμπεριλαμβανομένης της δημοσιονομικής εξυγίανσης των περιφερειακών κρατών προκειμένου να δώσουμε ώθηση στην ανταγωνιστικότητά τους). Εν συνόλω, πιστεύω ότι η έκθεση που υπεβλήθη από τους κκ. Elmar Brok και Robert Gualtieri παρουσιάζει μια ακριβή ανάλυση του ζητήματος, καθώς αναφέρεται στη σχετική ευρωπαϊκή νομοθεσία καθώς και στη γνωμοδότηση της Επιτροπής Προϋπολογισμών, και συνεπώς συστήνω την έγκριση της τροποποίησης του άρθρου 136 της Συνθήκης στην προτεινόμενη μορφή της.
<SPEAKER ID="125" NAME="Sandra Kalniete" AFFILIATION="PPE">
γραπτώς. - (LV) Κατά τη διάρκεια των τελευταίων ετών, το ευρώ έχει βιώσει αρκετούς κλονισμούς, οι οποίοι θα μπορούσαν να έχουν καταστρέψει ένα άλλο νόμισμα. Οι ενέργειες των ηγετών της ΕΕ, παρότι δεν υπήρξαν πάντοτε επαρκώς ταχείες ή πειστικές, έχουν επιτρέψει την υπεράσπιση του ευρώ. " κατάσταση εξακολουθεί να παρουσιάζει δυσκολίες, αλλά είμαι πεπεισμένη ότι η Ευρώπη θα ξεπεράσει την κρίση αυτή και θα ενισχυθεί οικονομικά. " κρίση αυτή αποκάλυψε τα αδύναμα σημεία της ΕΕ και κατέδειξε με περισσότερη σαφήνεια ποιες τροποποιήσεις είναι απαραίτητες στη νομοθεσία της Ευρωπαϊκής Ένωσης, συμπεριλαμβανομένης της Συνθήκης για τη λειτουργία της Ευρωπαϊκής Ένωσης, όσον αφορά τον μηχανισμό σταθερότητας για τις χώρες της ζώνης του ευρώ. Είμαι πεπεισμένη ότι η δημιουργία ενός ευρωπαϊκού μηχανισμού χρηματοπιστωτικής σταθεροποίησης συνιστά ένα από τα σημαντικότερα μέτρα που μπορούν να ληφθούν, προκειμένου η ΕΕ να αποφύγει σοβαρές οικονομικές κρίσεις στο μέλλον. Ασφαλώς, η δημιουργία του ευρωπαϊκού μηχανισμού χρηματοπιστωτικής σταθερότητας δεν θα λύσει όλα τα προβλήματα, και για τον λόγο αυτόν, είναι σημαντικό οι κυβερνήσεις να αναγνωρίσουν την ευθύνη τους για τη συμμόρφωση προς τα κριτήρια του Μάαστριχτ και να εφαρμόσουν μια λογική, άρτια σχεδιασμένη οικονομική και νομισματική πολιτική βάσει μακροπρόθεσμων στόχων. Δεν έχουμε τη δυνατότητα να επιτρέψουμε την επανάληψη των εκδοχών των πρόσφατων ετών, όταν τα κράτη μέλη επιδίωκαν οικονομικές πολιτικές "μεγάλης επιτάχυνσης", αψηφώντας τα κριτήρια του Μάαστριχτ και παραβιάζοντας άλλους θεμελιώδεις νόμους της οικονομίας. Το ευρώ δεν αποτελεί απλώς ένα νόμισμα, αποτελεί ένα πολιτικό σύμφωνο, το οποίο καταδεικνύει την ικανότητα της ΕΕ να παραμένει ενωμένη στην πολυμορφία. Το ευρώ αποτελεί εγγύηση της ευρωπαϊκής σταθερότητας, ανάπτυξης και ενότητας. Για τον λόγο αυτόν, δεν έχω την παραμικρή αμφιβολία ότι θα μπορέσουμε να είμαστε αρκούντως διορατικοί και συνετοί, ώστε να ξεπεράσουμε την παρούσα κρίση και να δώσουμε νέα ώθηση στην ανάπτυξη.

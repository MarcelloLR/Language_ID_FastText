<CHAPTER ID="011-01">
1. Ζιμπάμπουε, ειδικότερα η υπόθεση του Farai Maguwu
<SPEAKER ID="391" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με τη Ζιμπάμπουε, ιδίως δε την περίπτωση του Farai Maguwu.
<SPEAKER ID="392" NAME="Anneli Jäätteenmäki">
συντάκτρια. - (FI) Κυρία Πρόεδρε, οι παραβιάσεις των ανθρωπίνων δικαιωμάτων στη Ζιμπάμπουε έχουν αποτελέσει και στο παρελθόν αντικείμενο συζητήσεων του παρόντος Κοινοβουλίου. Δυστυχώς, είμαστε υποχρεωμένοι να τις θίξουμε εκ νέου. Αυτήν τη φορά πρόκειται για την υπόθεση του υπερασπιστή των ανθρωπίνων δικαιωμάτων Farai Maguwu. Είναι απλώς κρατούμενος συνείδησης. Συνελήφθη και φυλακίσθηκε διότι υπερασπίσθηκε τα ανθρώπινα δικαιώματα άλλων και, στη συνέχεια, διαβίβασε στα μέσα ενημέρωσης πληροφορίες σχετικά με τα ανθρώπινα δικαιώματα στη χώρα.
<P>
Το Ευρωπαϊκό Κοινοβούλιο απευθύνει έκκληση για την απελευθέρωσή του, καθώς και για τη διερεύνηση και, προφανώς, τον τερματισμό όλων των παραβιάσεων ανθρωπίνων δικαιωμάτων στη Ζιμπάμπουε. " παρούσα υπόθεση είναι άκρως σκανδαλώδης και, κατά συνέπεια, ιδιαιτέρως δυσάρεστη, διότι πλήττεται κάποιος επειδή υπερασπίζεται τα ανθρώπινα δικαιώματα άλλων.
<SPEAKER ID="393" NAME="Véronique De Keyser" LANGUAGE="FR">
Κυρία Πρόεδρε, πίσω από την υπόθεση Farai Maguwu κρύβεται ολόκληρο το ζήτημα της εξόρυξης διαμαντιών.
<P>
" Ζιμπάμπουε είναι εκούσιο μέλος της διαδικασίας , η οποία επιτρέπει στα συμβαλλόμενα μέρη να πωλούν διαμάντια στη διεθνή αγορά, υπό τον όρο ότι οι εν λόγω εμπορικές συναλλαγές δεν χρηματοδοτούν ένοπλες συγκρούσεις. Ωστόσο, κατά τη συνάντηση της διαδικασίας η οποία διεξήχθη στο Τελ Αβίβ από τις 21 έως τις 23 Ιουνίου 2010, οι συμμετέχοντες δεν κατόρθωσαν να καταλήξουν σε συμφωνία ως προς το εξής ερώτημα: δεν θα έπρεπε να συμπεριλιφθούν και τα ανθρώπινα δικαιώματα στη διαδικασία Kimberley; Αρκετές διεθνείς ΜΚΟ έχουν καταδικάσει τις παραβιάσεις ανθρωπίνων δικαιωμάτων στα αδαμαντωρυχεία της Ζιμπάμπουε, παραβιάσεις που διαπράττονται από τις υπηρεσίες ασφαλείας. Ένας από τους πληροφοριοδότες τους ήταν ο Farai Maguwu, διευθυντής του Κέντρου Έρευνας και Ανάπτυξης για τα ανθρώπινα δικαιώματα, που έχει την έδρα του στο Manicaland. Αυτός είναι ο λόγος για τον οποίο ο κ. Maguwu συνελήφθη στις 3 Ιουνίου, και κρατείται, έκτοτε, υπό εξαιρετικά αντίξοες συνθήκες· διότι παραβίασε, όπως εικάζεται, τις διατάξεις περί της κρατικής ασφάλειας. Αυτό είναι σαφώς απαράδεκτο.
<P>
Με το παρόν ψήφισμα, απευθύνουμε έκκληση για την άμεση απελευθέρωση του κρατουμένου, την αποστρατιωτικοποίηση των εξορύξεων, την προσθήκη των διατάξεων περί των ανθρωπίνων δικαιωμάτων στη διαδικασία Kimberley, καθώς και για την ανακατανομή του πλούτου από τα διαμάντια στον λαό, για παράδειγμα, μέσω ειδικού κρατικού ταμείου.
<P>
Καλούμε επίσης την Επιτροπή και το Συμβούλιο να επιδείξουν εξαιρετική εγρήγορση όσον αφορά, αφενός, τα ζητήματα χρηστής διακυβέρνησης και δημοκρατίας στη Ζιμπάμπουε και, αφετέρου, τον διάλογο που διεξάγουμε με την εν λόγω χώρα, ο οποίος έχει σημειώσει χαρακτηριστικά ελάχιστη πρόοδο.
<SPEAKER ID="394" NAME="Judith Sargentini">
συντάκτρια. - (NL) Κυρία Πρόεδρε, εξετάζουμε εν προκειμένω δύο θέματα, για την ακρίβεια, ένα πρόσωπο και ένα θέμα. Καταρχάς, εξετάζουμε την περίπτωση του Farai Maguwu, ενός ανθρώπου και υπερασπιστή των ανθρωπίνων δικαιωμάτων, ο οποίος συνελήφθη στη Ζιμπάμπουε και, στη συνέχεια, υπέστη σοβαρή κακομεταχείριση στη φυλακή. Δεύτερον, εξετάζουμε τον παράξενο ρόλο που διαδραμάτισε ο Παρατηρητής της διαδικασίας Kimberley. Ο εν λόγω Παρατηρητής υποτίθεται ότι παρακολουθεί την κατάσταση στη Ζιμπάμπουε, αλλά, παρ' όλα, ανέπτυξε επαφές με την κυβέρνηση της χώρας και χρησιμοποίησε πληροφορίες που έλαβε από τον κ. Maguwu, θέτοντάς τον, συνεπώς, σε δυσχερή θέση. Τελικώς, εξετάζουμε, κατά τον τρόπο αυτόν, και τη διαδικασία Kimberley αυτή καθαυτή.
<P>
Υπό την προηγούμενη ιδιότητά μου ως εκπροσώπου ομάδας συμφερόντων οργανώσεων για την ανάπτυξη, συμμετείχα στις διαπραγματεύσεις για τη θέσπιση του συστήματος αυτού, το οποίο στέφθηκε με επιτυχία. Πράγματι, διέκοψε ή μείωσε το ποσό της χρηματοδότησης των πολέμων στο Κογκό, την Αγκόλα, τη Σιέρρα Λεόνε και τη Λιβερία, που προερχόταν από την πώληση διαμαντιών. Ωστόσο, ενυπάρχει επί του παρόντος ο κίνδυνος να χρησιμοποιηθεί η διαδικασία Kimberley για τη νομιμοποίηση μίας άλλης πρακτικής, ήτοι των παραβιάσεων των ανθρωπίνων δικαιωμάτων από τα καθεστώτα. Οι παραβιάσεις αυτές δεν καλύπτονται από το παρόν ψήφισμα, και αυτός είναι ο λόγος για τον οποίο απαιτούμε σχετική τροπολογία. Το παρόν ψήφισμα του Κοινοβουλίου στέλνει το μήνυμα ότι το μοναδικό ζητούμενο είναι τα διαμάντια του πολέμου ή τα ματωμένα διαμάντια. Άλλωστε, όλα τα διαμάντια εξορύσσονται υπό άθλιες συνθήκες. Τούτο θα αποτελούσε τεράστιο βήμα προόδου, διότι θα μας παρείχε τη δυνατότητα να καταγγείλουμε όχι μόνον την κατάσταση στη Ζιμπάμπουε, αλλά και τις ήδη εδραιωμένες παραβιάσεις των ανθρωπίνων δικαιωμάτων από το καθεστώς της Αγκόλας κατά των Λούντα. Προς το παρόν, δεν έχουμε σημειώσει καμία επιτυχία στο ζήτημα αυτό, διότι το σύστημα Kimberley αποτελεί συνεργασία μεταξύ χωρών, οι οποίες αντιμετωπίζουν με εχθρικά άλλες χώρες που παρεμβαίνουν στις εσωτερικές τους υποθέσεις. Εντούτοις, το μήνυμα αυτό του Ευρωπαϊκού Κοινοβουλίου θα μπορούσε να είναι το πρώτο μίας σειράς μηνυμάτων που θα επιφέρουν αλλαγές εν προκειμένω.
<SPEAKER ID="395" NAME="Alain Cadec" LANGUAGE="FR">
Κυρία Πρόεδρε, καταρχάς θα ήθελα να δηλώσω ότι, σε σύγκριση με σήμερα το πρωί, επικρατεί επιτέλους λίγη ησυχία και ηρεμία στην παρούσα Αίθουσα!
<P>
Κυρίες και κύριοι, στήριξα το ψήφισμα για την κατάσταση των ανθρωπίνων δικαιωμάτων στη Ζιμπάμπουε, και ειδικότερα την υπόθεση του Farai Maguwu, διότι το Κοινοβούλιό μας δεν μπορεί να αποσιωπήσει τις παραβιάσεις των ανθρωπίνων δικαιωμάτων και των θεμελιωδών ελευθεριών που διαπράττονται επί αρκετές δεκαετίες στη Ζιμπάμπουε.
<P>
Ο διευθυντής του Κέντρου Έρευνας και Ανάπτυξης για τα ανθρώπινα δικαιώματα, Farai Maguwu, συνελήφθη από τις αρχές της χώρας του επειδή καταδίκασε τις παραβιάσεις των ανθρωπίνων δικαιωμάτων στις αδαμαντοφόρες περιοχές. Με αυτή του την ενέργεια, άσκησε απλώς το δικαίωμά του στην ελευθερία της έκφρασης και το δικαίωμά του στην αναζήτηση πληροφοριών σχετικά με τα ανθρώπινα δικαιώματα και τις θεμελιώδεις ελευθερίες εν γένει. Το Κοινοβούλιο απευθύνει έκκληση για την απελευθέρωσή του και για τον σεβασμό των πολιτικών δικαιωμάτων και των θεμελιωδιών ελευθεριών εκ μέρους της Ζιμπάμπουε, ούτως ώστε να μπορεί η κοινωνία των πολιτών να να εκφράζει τη γνώμη της χωρίς φόβο.
<P>
Επιπλέον, η Ζιμπάμπουε πρέπει να τηρήσει επιμελώς τις δεσμεύσεις της όσον αφορά την παραγωγή διαμαντιών στο πλαίσιο της διαδικασίας Kimberley, ώστε να διαφύγει από τον φαύλο κύκλο της χρηματοδότησης ένοπλων συγκρούσεων.
<SPEAKER ID="396" NAME="Marie-Christine Vergiat" LANGUAGE="FR">
Κυρία Πρόεδρε, το Σώμα είναι σιωπηλό -ενδεχομένως υπερβολικά σιωπηλό, θα έλεγα- και εγώ προσωπικά εκφράζω τη θλίψη μου, διότι δεν ενδιαφέρονται περισσότεροι βουλευτές για τα εν λόγω ζητήματα. " δήλωση ότι η κατάσταση στη Ζιμπάμπουε είναι τραγική υπολείπεται, δυστυχώς, της πραγματικότητας. Είναι τραγική όσον αφορά την οικονομία, την κοινωνία και, κυρίως, τη δημοκρατία, το κράτος δικαίου και τον σεβασμό των ανθρωπίνων δικαιωμάτων. Οι τελευταίες εκλογές διεξήχθησαν σε κλίμα φόβου. Ως εκ τούτου, η σύλληψη του Farai Maguwu -διευθυντή του Κέντρου Έρευνας και Ανάπτυξης για τα ανθρώπινα δικαιώματα- μετά από συνέντευξη με τον κ. Chikane, τον Παρατηρητή της διαδικασία Kimberley, είναι, δυστυχώς, ένα ακόμα περιστατικό που προστίθεται στη μακρά λίστα των παραβιάσεων των ανθρωπίνων δικαιωμάτων στην εν λόγω χώρα.
<P>
Οι συνθήκες εξόρυξης στις αδαμαντοφόρες περιοχές Marange είναι εξαιρετικά τρομακτικές: καταναγκαστική εργασία, βασανιστήρια, λαθρεμπόριο, ακόμα και φόνοι· τα πάντα τελούν υπό στρατιωτικό έλεγχο και εξυπηρετούν τα συμφέροντα φίλων του κ. Mugabe. Οι συνθήκες αυτές έχουν επανειλημμένως καταδικασθεί από ΜΚΟ, συμπεριλαμβανομένης και της οργάνωσης του κ. Maguwu. Αυτός είναι ο λόγος για τον οποίο προκαλεί έκπληξη το γεγονός ότι ο κ. Chikane υπέβαλε θετική έκθεση, η οποία καταλήγει στο συμπέρασμα ότι η εξόρυξη στην περιοχή πληροί τις απαιτήσεις που προβλέπονται από τη διαδικασία Kimberley. " διασυνοδική συνάντηση στο Τελ Αβίβ δεν κατέληξε σε απόφαση να δοθεί συνέχεια στην εν λόγω έκθεση. Κυρία Επίτροπε, θα μπορούσατε να μας επιβεβαιώσετε ότι, ελλείψει συναίνεσης μεταξύ των κρατών μελών, η Ευρωπαϊκή Ένωση αντιτίθεται πράγματι στην επανέναρξη των νόμιμων εξαγωγών διαμαντιών από τη Ζιμπάμπουε· ότι θα διατηρήσει την ίδια στάση στη διάσκεψη της Αγίας Πετρούπολης· ότι θα αγωνισθεί για την επέκταση της διαδικασίας Kimberley, ώστε να συμπεριληφθεί ο σεβασμός όλων των ανθρωπίνων δικαιωμάτων· και ότι θα καταβάλει κάθε δυνατή προσπάθεια, προκειμένου να διασφαλιστεί ότι τα κράτη μέλη λαμβάνουν τα απαραίτητα μέτρα για την αποτροπή της εισαγωγής διαμαντιών από τη Ζιμπάμπουε, ενόσω επικρατεί η παρούσα κατάσταση στη χώρα; Θα μπορούσατε να μας βοηθήσετε να κατανοήσουμε το σκεπτικό της απόφασης του κ. Chikane να δώσει το πράσινο φως, παρότι κατασχέθηκαν, κατά τα φαινόμενα, ορισμένες σημειώσεις των φακέλων του από πράκτορες των μυστικών υπηρεσιών;
<P>
" Ευρωπαϊκή Ένωση είναι ο βασικός συνεισφέρων ανθρωπιστικής βοήθειας στη Ζιμπάμπουε. Κατά συνέπεια, η στάση της εν προκειμένω πρέπει να είναι υποδειγματική. Πρέπει να εμμείνει στις θέσεις της. Θα μπορούσατε να μας αναφέρετε ποια θα είναι η θέση της Ευρωπαϊκής Ένωσης στην Αγία Πετρούπολη;
<SPEAKER ID="397" NAME="Geoffrey Van Orden">
συντάκτης. - (EN) Κυρία Πρόεδρε, από τότε που εξελέγην για πρώτη φορά το 1999, καταβάλλω κάθε δυνατή προσπάθεια να κινητοποιήσω το παρόν Κοινοβούλιο να εκφράσει την αντίθεσή του στον ανεξάντλητο κατάλογο των άδικων πράξεων που διαπράττονται από τον Mugabe και τα πρωτοπαλίκαρά του κατά του λαού της Ζιμπάμπουε. Οφείλω να δηλώσω ότι πρόκειται για έναν τομέα, στον οποίο το Σώμα εκφράζει ομόφωνα τη γνώμη του.
<P>
Σήμερα συζητούμε για τη συστηματική κακομεταχείριση των εργαζομένων στις αδαμαντοφόρες περιοχές της Ζιμπάμπουε από τις κρατικές δυνάμεις ασφαλείας. " Ζιμπάμπουε είναι πλήρες μέλος της διαδικασίας Kimberley, του άτυπου οργάνου που ελέγχει το παγκόσμιο εμπόριο ακατέργαστων διαμαντιών και που, μέχρι στιγμής, έχει λάβει ελάχιστα μέτρα για τον τερματισμό αυτής της κακομεταχείρισης. Ζητώ από τη διαδικασία Kimberley να εξετάσει το ενδεχόμενο λήψης αυστηρών μέτρων κατά της Ζιμπάμπουε λόγω μη συμμόρφωσης, και συντάσσομαι με την καταδίκη της πρόσφατης σύλληψης του Farai Maguwu, ενός ευσυνείδητου ανθρώπου, ο οποίος τόλμησε να αποκαλύψει τη βία που ασκείται από τις δυνάμεις ασφαλείας της Ζιμπάμπουε στη Chiadzwa.
<P>
" κυβέρνηση της Ζιμπάμπουε οφείλει να απελευθερώσει άμεσα τον κ. Maguwu, αλλά και όλους τους άλλους πολιτικούς κρατουμένους, ενώ εμείς οφείλουμε να υπενθυμίσουμε ότι το δικαίωμα της ελευθερίας του λόγου ήταν μία από τις κύριες δεσμεύσεις όλων των συμβαλλομένων μερών στο πλαίσιο της καθολικής πολιτικής συμφωνίας που επετεύχθη το προηγούμενο έτος. Επί του παρόντος, οι βασικές ιατρικές και επισιτιστικές ανάγκες μείζονος τμήματος του πληθυσμού της Ζιμπάμπουε καλύπτονται από τη διεθνή βοήθεια. " κυβέρνηση της Ζιμπάμπουε θα έπρεπε να αξιοποιήσει τα σημαντικά έσοδα που ενδέχεται να αποφέρει η εξόρυξη διαμαντιών για τη σύσταση καταπιστευματικού ταμείου διαμαντιών, με στόχο την τόνωση της οικονομίας και την παροχή χρηματοδότησης για την υγεία, την εκπαίδευση και τις κοινωνικές πτυχές, χρηματοδότηση που χορηγείται επί του παρόντος από διεθνείς δωρητές.
<P>
Δυστυχώς, η Ζιμπάμπουε έχει ακόμα μακρά πορεία να διανύσει έως ότου μπορέσουμε να πούμε ότι ο λαός της ζει ελεύθερα, δημοκρατικά και υπό δεόντως σεβαστό κράτος δικαίου. Είναι πλέον καιρός για ριζικές αλλαγές, και δέον είναι η ΕΕ και οι χώρες της νότιας Αφρικής να ασκήσουν εντονότερες πιέσεις για την εδραίωση της χρηστής διακυβέρνησης στη Ζιμπάμπουε.
<SPEAKER ID="398" NAME="Michael Gahler" LANGUAGE="DE">
Κυρία Πρόεδρε, το γεγονός ότι ο Farai Maguwu συνελήφθη λόγω της δημοσίευσης πληροφοριών σχετικά με τις συνθήκες που επικρατούν στα αδαμαντοφόρα πεδία του Marange καταδεικνύει ποιος κατέχει την πραγματική εξουσία και πού βρίσκονται έως και σήμερα οι πραγματικοί κάτοχοι της εξουσίας στη Ζιμπάμπουε, καθώς και ότι η κυβέρνηση εθνικής ενότητας, ήτοι η κυβέρνηση αναγκαστικού συνασπισμού, στην πραγματικότητα ασκεί εξουσία μόνο στο παλαιό τμήμα της χώρας, δηλαδή στην περιοχή όπου ζουν εκείνοι που έχουν τη στήριξη του κ. Mugabe.
<P>
Για τον λόγ αυτόν, θεωρώ σημαντικό να εξακολουθήσουμε να καταδικάζουμε τις συνθήκες αυτές και να διατηρήσουμε, ως Ευρωπαϊκή Ένωση, τη μαύρη λίστα με τα ονόματα όσων εξακολουθούν να καταδυναστεύουν τον λαό της Ζιμπάμπουε.
<P>
Διότι αυτοί που συνέλαβαν τον Farai Maguwu είναι εκείνοι που επωφελούνται από την εξόρυξη των διαμαντιών και ιδιοποιούνται τα έσοδα από τις πωλήσεις προς ίδιον όφελος, στερώντας τα από τον λαό μέσω του προϋπολογισμού της χώρας. Ελπίζω, λοιπόν, ότι θα καταγγείλουμε την παρούσα κατάσταση με ευρύτατη πλειοψηφία και ότι αμφότερες η ΕΕ και η Νότιος Αφρική θα ζητήσουν τελικά την κατάργηση αυτών των συνθηκών.
<SPEAKER ID="399" NAME="Michael Cashman">
εξ ονόματος της Ομάδας S&D. - (EN) Κυρία Πρόεδρε, η κατάσταση έχει βελτιωθεί στη Ζιμπάμπουε, δυστυχώ,ς όμως όχι αρκετά. Παρατηρήσαμε τη φίμωση του κ. Maguwu και άλλων υπερασπιστών των ανθρωπίνων δικαιωμάτων. Παρατηρήσαμε επίσης τη διακοπή των εργασιών και τη σύλληψη ομοφιλόφυλων και αμφιφιλόφυλων ανθρώπων που συμμετείχαν στον αγώνα για την πρόληψη του HIV και την παροχή σχετικών συμβουλών.
<P>
Εάν λάβω τον λόγο και μιλήσω ως Άγγλος, θα με αγνοήσουν. Και ως Ευρωπαίους θα μας αγνοήσουν. Επιτρέψτε μου, όμως, να δηλώσω το προφανές στις αφρικανικές χώρες: γνωρίζετε ότι αυτό που συμβαίνει στη Ζιμπάμπουε είναι λάθος. Εάν δεν αντιδράσετε συλλογικά, θα απολέσετε το ηθικό κύρος σας στην ήπειρο και σε ολόκληρο τον πλανήτη. Δηλώνουμε ότι η Αφρική, όπως και το μέλλον της, βρίσκεται στα χέρια σας. " παρακολούθηση εξ αποστάσεως και η αδράνεια τη στιγμή που συλλαμβάνονται άνθρωποι επειδή προσπαθούν να αποκαλύψουν παραβιάσεις ανθρωπίνων δικαιωμάτων και να υπερασπισθούν απλούς πολίτες, άνδρες και γυναίκες, η αδράνεια, Αφρική, ισοδυναμεί με συνενοχή.
<SPEAKER ID="400" NAME="Paweł Robert Kowal" LANGUAGE="PL">
Κυρία Πρόεδρε, αναζητούμε πάντα αποτελεσματικούς τρόπους, προκειμένου να ασκήσουμε επιρροή σε χώρες εκτός της Ευρωπαϊκής Ένωσης - επιρροή που θα επιφέρει αλλαγές και θα συμβάλει στη λήψη αποφάσεων για την προάσπιση των ανθρωπίνων δικαιωμάτων. Οι τρόποι αυτοί δεν θα πρέπει επ' ουδενί λόγω να πλήττουν τον πληθυσμό ή την ανθρωπιστική βοήθεια· οφείλουμε, όμως, να αναζητήσουμε έναν ευφυή τρόπο για την άσκηση πιέσεων στο καθεστώς του προέδρου Mugabe, διασφαλίζοντας, συναφώς, ότι δεν θα επαναληφθούν ποτέ περιστατικά όπως αυτό του Farai Maguwu.
<P>
Όσον αφορά το θέμα της προστασίας των ανθρωπίνων δικαιωμάτων, το ζητούμενο είναι η θεμελιώδης αξιοπιστίας μας. Εν προκειμένω, πρέπει να δηλώσουμε ξεκάθαρα: είτε "υπέρ" είτε "κατά". Είτε προασπίζουμε τα ανθρώπινα δικαιώματα είτε δεν τα προασπίζουμε. Δεν πρέπει να αρκεστούμε σε μικρά βήματα προόδου. Έχω την εντύπωση ότι σε ορισμένες από τις ομιλίες διεφάνη ένα στοιχείο ικανοποίησης με τα μικρά βήματα προόδου. Το δηλώσαμε ξεκάθαρα: η κυβέρνηση του προέδρου Mugabe δεν χαίρει καμίας νομιμότητας και οι πράξεις της είναι καταδικαστέες - και θα έπρεπε να το δηλώσουμε αυτό με πιο κατηγορηματικό τρόπο.
<SPEAKER ID="401" NAME="Cristian Dan Preda" AFFILIATION="PPE">
(RO) Θα ήθελα να συνταχθώ και εγώ με όσους ζήτησαν στην παρούσα Αίθουσα την άμεση απελευθέρωση του Farai Maguwu. Πρέπει να καταδικάσουμε τις συνθήκες κράτησης στις οποίες υποβλήθηκε, καθώς και την έλλειψη σεβασμού προς τα βασικά ανθρώπινα δικαιώματά του κατά τη δίκη.
<P>
Όπως γνωρίζετε, ο ρόλος των οργανώσεων της κοινωνίας των πολιτών είναι απαραίτητος, όχι μόνον για τη διασφάλιση της επιτυχίας της διαδικασίας Kimberley, αλλά και για την προάσπιση της δημοκρατίας στη Ζιμπάμπουε εν γένει.
<P>
Ωστόσο, η χώρα αυτή δεν μπορεί να σημειώσει πρόοδο στην πορεία της προς τον εκδημοκρατισμό εάν φιμώνονται οι υπερασπιστές των ανθρωπίνων δικαιωμάτων εξαναγκάζονται να σιωπούν και ενόσω επισημαίνουν και τα διεθνή μέσα ενημέρωσης τις παραβιάσεις που διαπράττονται.
<P>
Θα ήθελα επίσης να τονίσω ότι οι αρχές της Ζιμπάμπουε έχουν καθήκον να διερευνούν αμερόληπτα τις παραβιάσεις των ανθρωπίνων δικαιωμάτων που διαπράττονται στις αδαμαντοφόρες περιοχές και να προσάγουν τους υπαιτίους των εν λόγω πράξεων στη δικαιοσύνη. " λέξη κλειδί στην περίπτωση αυτή είναι η διαφάνεια. Οι πολίτες της Ζιμπάμπουε έχουν το δικαίωμα να ενημερώνονται, πράγμα που σημαίνει ότι οι αρχές οφείλουν να τηρούν τις δεσμεύσεις που ανέλαβαν εκουσίως στο πλαίσιο της διαδικασίας Kimberley.
<SPEAKER ID="402" NAME="Ana Gomes" AFFILIATION="S&amp;D">
(PT) " υπόθεση του Farai Maguwu είναι ενδεικτική του βάναυσου καθεστώτος καταστολής στη Ζιμπάμπουε, καθώς και της ανάγκης επέκτασης του πεδίου εφαρμογής της διαδικασίας Kimberley. Θα πρέπει να πιστοποιείται ότι τα διαμάντια όχι μόνο δεν συνδέονται με εγκλήματα πολέμου, αλλά ούτε και με παραβιάσεις ανθρωπίνων δικαιωμάτων, συμπεριλαμβανομένων εκείνων που διαπράττονται από τις χώρες και τις εταιρείες που αναλαμβάνουν την εκμετάλλευσή τους.
<P>
" εκμετάλλευση διαμαντιών δύναται να διαδραματίσει σημαντικό ρόλο στην καταπολέμηση της φτώχειας και την επίτευξη των αναπτυξιακών στόχων της Χιλιετίας. Σύμφωνα με την οργάνωση Global Witness, το 2008, η Αφρική εξήγαγε πετρέλαιο και μεταλλεύματα αξίας 393 δισεκατομμυρίων δολαρίων, ποσό εννεαπλάσιο του συνολικού ποσού της βοήθειας που έλαβε η ήπειρος. " ορθή χρήση των φυσικών πόρων προς όφελος του τοπικού πληθυσμού ενδέχεται να αποβεί καίρια για την ενίσχυση του κράτους δικαίου, την προώθηση της κοινωνικής ευθύνης των εταιρειών και, συνεπώς, για τη διασφάλιση των ανθρωπίνων δικαιωμάτων.
<P>
Υπό την έννοια αυτή, είναι ζωτικής σημασίας η έγκριση εκ μέρους της Ευρωπαϊκής Ένωσης μηχανισμών για την καταπολέμηση της διαφθοράς στο πλαίσιο της εκμετάλλευσης των μεταλλευμάτων -όπως ανέφεραν αρκετοί βουλευτές-, ιδίως δε μέσω του ηλεκτρονικού αιτήματος στη διεύθυνση www.stopcorruption.eu, το οποίο θα ήθελα να σας καλέσω όλους να υπογράψετε.
<SPEAKER ID="403" NAME="Franz Obermayr" AFFILIATION="NI">
(DE) Κυρία Πρόεδρε, είμαι ιδιαίτερα ευτυχής που αναφέρθηκε σήμερα η υπόθεση Maguwu, δεδομένου ότι πρόκειται για την κορυφή μόνο του παγόβουνου, και όπως πολύ γλαφυρά λέμε: "το ψάρι βρωμάει από το κεφάλι". Ο ο πάλαι ποτέ πολιτικά επιδέξιος αγωνιστής για τα δικαιώματα του μαύρου πληθυσμού, Robert Mugabe, είναι σήμερα ένας βάναυσος δικτάτορας, ο οποίος ευθύνεται για την κατάρρευση της οικονομίας, τους λιμούς και την πολιτική τρομοκρατία στη χώρα του.
<P>
" γεωργική του μεταρρύθμιση, που ξεκίνησε με χαοτικό τρόπο, κορυφώθηκε τελικά με την απαλλοτρίωση των εκτάσεων των λευκών γεωργών, τη μετατροπή της χώρας σε χερσότοπο και το πσοσοτό ανεργίας του πληθυσμού στο 94%. Εντέλει, οιοσδήποτε συλλαμβάνει σήμερα ακτιβιστές, όπως τον κ. Maguwu, και τους απειλεί με φυλάκιση και βασανιστήρια, απειλώντας παράλληλα και τις οικογένειές τους, δεν πληροί τα κριτήρια που πρέπει επίσης να πληρούνται στο πλαίσιο της διαδικασίας Kimberley.
<P>
Συμφωνώ με την προηγούμενη ομιλήτρια ότι πρέπει επίσης να κατοχυρώσουμε την προστασία των ανθρωπίνων δικαιωμάτων στη διαδικασία Kimberley. Αντί να προβάλλουμε απαιτήσεις και να προβαίνουμε σε απλές διαμαρτυρίες, οφείλουμε να δράσουμε με συνεκτικό τρόπο, να στηρίξουμε τα άλλα κράτη και να επιβάλουμε κυρώσεις, προκειμένου να ασκήσουμε πιέσεις στη Ζιμπάμπουε, φθάνοντας ακόμα και στο σημείο να την αποκλείσουμε από τη διαδικασία Kimberley.
<SPEAKER ID="404" NAME="Filip Kaczmarek" AFFILIATION="PPE">
(PL) Κυρία Πρόεδρε, όλοι γνωρίζουμε ότι τα διαμάντια μπορούν να είναι ευλογία· μπορούν να είναι, όμως, και κατάρα. Ευχόμαστε κάθε καλό στη Ζιμπάμπουε και τον λαό της, και θα θέλαμε οι αλλαγές στη χώρα να οδηγήσουν κάποτε στην πλήρη και εποικοδομητική μεταμόρφωσή της. Προς το παρόν όμως, συζητούμε για μία χώρα, στην οποία τα διαμάντια ενδέχεται να αποβούν κατάρα. Ο Farai Maguwu συνελήφθη με την κατηγορία της επιζήμιας για το κράτος δημοσίευσης πληροφοριών. Στην πραγματικότητα, πρόκειται για σύνηθες φαινόμενο - οι αρχές σε ορισμένες χώρες δεν κατανοούν ότι η φήμη τους πλήττεται και υποβαθμίζεται από τις πράξεις εκείνων που παραβιάζουν τα ανθρώπινα δικαιώματα, και όχι εκείνων που αποκαλύπτουν και δημοσιεύουν αυτές τις παραβιάσεις. Ως εκ τούτου, η απελευθέρωση του Farai Maguwu είναι προς το συμφέρον της ίδιας της Ζιμπάμπουε, και ευελπιστώ οι αρχές να εισακούσουν την έκκλησή μας εν προκειμένω.
<P>
Έχουμε υπόψη μας εποικοδομητικά παραδείγματα αξιοποίησης των διαμαντιών για τη σωστή ανάπτυξη. Το παράδειγμα της Μποτσουάνα συνιστά μία τέτοια περίπτωση. Κατά συνέπεια, η έκκλησή μας για την αξιοποίηση των εσόδων από τα διαμάντια στον τομέα της υγειονομικής περίθαλψης, της εκπαίδευσης και των κοινωνικών αναγκών είναι τόσο δικαιολογημένη όσο και εφικτή.
<SPEAKER ID="405" NAME="Corina Creţu" AFFILIATION="S&amp;D">
(RO) " υπόθεση που συζητούμε σήμερα, αναφορικά με τη σύλληψη και κράτηση του Farai Maguwu προ τριάντα και πλέον ημερών, αντικατοπτρίζει την απουσία προόδου στη Ζιμπάμπουε όσον αφορά τον σεβασμό των ανθρωπίνων δικαιωμάτων. Εφιστά επίσης την προσοχή στη σοβαρή κατάσταση που επικρατεί στις αδαμαντοφόρες περιοχές στο ανατολικό τμήμα της χώρας, όπου ο στρατός κατηγορείται συχνά για τη διάπραξη εγκλημάτων, βιαιοπραγιών και σοβαρών παραβιάσεων.
<P>
Κατά τα τελευταία 30 έτη, το καθεστώς Mugabe οδήγησε τη Ζιμπάμπουε στη χρεοκοπία και την μετέτρεψε σε ανθρωπιστική καταστροφή. Τα ματωμένα διαμάντια αποτελούν απόδειξη του κυνισμού που επιδεικνύουν κυβερνητικοί κύκλοι, οι οποίοι στερούνται ηθικών αναστολών και σεβασμού προς τους ίδιους τους πολίτες τους.
<P>
" Ζιμπάμπουε παραβιάζει τα πρότυπα που καθορίζονται από το σύστημα πιστοποίησης της διαδικασίας Kimberley για την πώληση ακατέργαστων διαμαντιών. Φρονώ ότι είναι καθήκον της Ευρωπαϊκής Ένωσης να παράσχει πιο ενεργό στήριξη στο εν λόγω το όργανο συνεργασίας, προκειμένου να ενδυναμωθεί η ηθική πτυχή του εμπορίου διαμαντιών σε μία προσπάθεια εξάλειψης της παράνομης εμπορίας διαμαντιών, η οποία χρηματοδοτεί συγκρούσεις και ένοπλες ομάδες και απορρέει από τη βάρβαρη εκμετάλλευση.
<P>
Ζητούμε την άμεση απελευθέρωση του Farai Maguwu και απευθύνουμε έκκληση στην ευρωπαϊκή διπλωματία να εξετάσει το ενδεχόμενο επιβολής αυστηρών κυρώσεων κατά του καθεστώτος της Χαράρε, προκειμένου να το εξαναγκάσει να τερματίσει την κακομεταχείριση των υπερασπιστών των ανθρωπίνων δικαιωμάτων και να δώσει τέλος στην αιματηρή υποδούλωση των αδαμαντοφόρων περιοχών.
<SPEAKER ID="406" NAME="Tunne Kelam" AFFILIATION="PPE">
(EN) Κυρία Πρόεδρε, συμπληρώνονται λιγότερο από πέντε εβδομάδες από τότε που οι αρχές της Ζιμπάμπουε συνέλαβαν τον Farai Maguwu. Έκτοτε, κρατείται υπό αδιευκρίνιστες συνθήκες και στερείται των ατομικών του δικαιωμάτων.
<P>
Διαπιστώνω μετά χαράς ότι το Κοινοβούλιο ζητεί ομόφωνα την άμεση απελευθέρωσή του, με ανησυχεί όμως το ενδεχόμενο η σύλληψή του να έχει δυσμενείς επιπτώσεις στα αποτελέσματα της συνάντησης του Τελ Αβίβ και στη διαδικασία Kimberley.
<P>
Όπως ανέφερε ο συνάδελφός μας, κ. Van Orden, παρατηρείται συστηματική κακομεταχείριση των εργατών στα αδαμαντωρυχεία, και η κατάσταση στη Ζιμπάμπουε είναι εξόχως χαρακτηριστική, δεδομένων των τεράστιων κερδών που αποκομίζονται από τις εξαγωγές μεταλλευμάτων και δεν αντικατοπτρίζονται στις συνθήκες διαβίωσης του πληθυσμού, ο οποίος παραμένει εγκλωβισμένος στη φτώχεια και μαστίζεται από ασθένειες. Συμφωνώ και εγώ ότι τα αφρικανικά κράτη καλούνται να διαδραματίσουν σημαντικό ρόλο στη βελτίωση των εν λόγω συνθηκών. Στηρίζω τον διάλογο της Ευρωπαϊκής Επιτροπής με τη Ζιμπάμπουε, υπό την προϋπόθεση ότι ο κ. Maguwu θα αφεθεί ελεύθερος και ότι οι αρχές της χώρας θα εγκύψουν στη διαδικασία Kimberley.
<SPEAKER ID="407" NAME="Charles Tannock" AFFILIATION="ECR">
(EN) Κυρία Πρόεδρε, κατά τη διάρκεια των τριάντα ετών που βρίσκεται ο Mugabe στην εξουσία, η Ζιμπάμπουε μετατράπηκε από τον σιτοβολώνα της νότιας Αφρικής σε επαίτη της. " προηγούμενη δεκαετία στη Ζιμπάμπουε σηματοδοτήθηκε από τη συστηματική και εσκεμμένη εξαθλίωση των περισσοτέρων από τα 12 εκατομμύρια του πληθυσμού της χώρας. Ωστόσο, ορισμένοι από τους συντρόφους του Mugabe, ιδίως οι επικεφαλής του στρατού, απέκτησαν υπερβολικά πλούτη, ελέγχοντας απαλλοτριωμένες γεωργικές εκτάσεις και ορυκτούς πόρους.
<P>
Ο Farai Maguwu επεδίωξε με γενναιότητα να αποκαλύψει τις εξωδικαστικές εκτελέσεις και τις παραβιάσεις των ανθρωπίνων δικαιωμάτων από τον στρατό, ο οποίος ελέγχει πολλά από τα αδαμαντωρυχεία της Ζιμπάμπουε. Ο πλούτος από τα ορυχεία αυτά χρηματοδοτεί αναπόφευκτα τα πρωτοπαλίκαρα του Mugabe. Κατά συνέπεια, δεν θα πρέπει να επιτραπεί στη Ζιμπάμπουε η εκ νέου συμμετοχή της στη διαδικασία Kimberley. " ΕΕ θα πρέπει επίσης να επιδιώξει πιο αυστηρές και πιο εκτενείς στοχευμένες κυρώσεις κατά εκείνων που πλούτισαν στη Ζιμπάμπουε από την εμπορία των αποκαλούμενων ματωμένων διαμαντιών. Ασφαλώς, ο Farai Maguwu, ο οποίος άσκησε το θεμελιώδες δικαίωμά του στην ελευθερία του λόγου, θα πρέπει να απελευθερωθεί άμεσα.
<SPEAKER ID="408" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, οι αποφάσεις που ελήφθησαν το 2000, και κατόπιν εγκρίθηκαν το 2003 στο Kimberly από τις κυβερνήσεις των ενδιαφερόμενων κρατών και τη διεθνή αδαμαντοβιομηχανία, είχαν ως κίνητρο την αξιόλογη ιδέα να τεθεί τέρμα στην εμπορία των ματωμένων διαμαντιών. Επετεύχθη συμφωνία αναφορικά με τα κινήματα των ανταρτών που χρησιμοποιούσαν έσοδα τα οποία αποκτήθηκαν από την πώληση διαμαντιών για τη χρηματοδότηση παράνομων εχθροπραξιών, με στόχο την ανατροπή νομίμως εκλεγμένων εθνικών αρχών. Τα κινήματα αυτού του είδους αποτελούν την αιτία της εσωτερικής αποσταθεροποίησης και των συγκρούσεων που λαμβάνουν χώρα επί του παρόντος σε πολλές χώρες της Αφρικής.
<P>
Ως εκ τούτου, μας δυσαρεστούν οι αναφορές σχετικά με παραβιάσεις ανθρωπίνων δικαιωμάτων και θανάτους μεγάλου αριθμού απλών πολιτών, αφότου οι στρατιωτικές και οι αστυνομικές δυνάμεις ανέλαβαν τον έλεγχο του αδαμαντωρυχείου του Marange. Καλούμε την κυβέρνηση της Ζιμπάμπουε να εφαρμόσει όλα τα απαραίτητα μέτρα, δυνάμει των ψηφισμάτων της διαδικασίας Kimberly, για την αποκατάσταση της ομαλής λειτουργίας του ορυχείου. Επιπλέον, καταδικάζουμε τις παράνομες συλλήψεις που λαμβάνουν χώρα και απαιτούμε την απελευθέρωση του Farai Maguwu.
<SPEAKER ID="409" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, η διαδικασία Kimberley αποτελεί πρωτοβουλία εκπροσώπων κυβερνήσεων, της αδαμαντοβιομηχανίας και της κοινωνίας των πολιτών, προκειμένου να τερμαστεί οριστικά το διεθνές εμπόριο των αποκαλούμενων ματωμένων διαμαντιών.
<P>
Εν έτει 2008, είχαν ήδη διαπιστωθεί ενδείξεις σοβαρών παραβιάσεων των κανόνων της διαδικασίας Kimberley στα αδαμαντοφόρα πεδία Marange της Ζιμπάμπουε. Ο Farai Maguwu είναι ένας από τους γενναίους υπερασπιστές των ανθρωπίνων δικαιωμάτων που καταγράφουν τεκμηριωμένες περιπτώσεις καταναγκαστικής εργασίας, βασανιστηρίων και άσκησης βίας στην ίδια τους την πατρίδα. " κυβέρνηση της Ζιμπάμπουε εντάχθηκε οικειοθελώς στη διαδικασία Kimberley· πρέπει να εμμείνουμε στην τήρηση των υποχρεώσεων που αυτή συνεπάγεται.
<SPEAKER ID="410" NAME="Kristalina Georgieva">
μέλος της Επιτροπής. - (EN) Κυρία Πρόεδρε, είμαι ιδιαίτερα ευγνώμων για τη συζήτηση που διεξάγεται σήμερα στην παρούσα Αίθουσα.
<P>
" σύλληψη του κ. Farai Maguwu επεσκίασε σοβαρότατα τη διασυνοδική συνάντηση της διαδικασίας Kimberley, η οποία διεξήχθη φέτος στο Τελ Αβίβ στις 21-24 Ιουνίου. " Επιτροπή συμμερίζεται τις ανησυχίες του Ευρωπαϊκού Κοινοβουλίου και ζητεί μετ' επιτάσεως τη μεταχείριση του κ. Maguwu με πλήρη σεβασμό προς το έννομο δικαιώμά του σε υπεράσπιση. " αντιπροσωπεία της ΕΕ παρακολουθεί εκ του σύνεγγυς την κατάστασή του. Βρίσκεται σε επαφή με τους δικηγόρους του κ. Maguwu, γεγονός που καταδεικνύει την τοπική μας στρατηγική σε ό,τι αφορά τη στήριξη των υπερασπιστών ανθρωπίνων δικαιωμάτων και την ενίσχυση της προστασίας τους.
<P>
Ζητήσαμε επίσης από τη Ζιμπάμπουε να επαναβεβαιώσει τη δέσμευσή της αναφορικά με τον ρόλο της κοινωνίας των πολιτών στη διαδικασία Kimberley. Παρότι η εντολή της διαδικασίας Kimberley επικεντρώνεται στην πρόληψη του εμπορίου διαμαντιών του πολέμου, είναι σαφές ότι η εν λόγω διαδικασία δεν μπορεί να λειτουργεί απομονωμένα και να αγνοεί τις ανησυχίες για τα ανθρώπινα δικαιώματα. Στην παρούσα Αίθουσα, εστάλη σήμερα ένα πολύ ισχυρό μήνυμα - ακόμα περισσότερο δε εάν αναγνωρίσουμε ότι ο σεβασμός των ανθρωπίων δικαιωμάτων συνιστά μία αρχή στην οποία ερείδεται ο απώτερος σκοπός της διαδικασίας Kimberley.
<P>
Όσον αφορά τη συνάντηση του Τελ Αβίβ αυτή καθαυτή, η ΕΕ τάχθηκε υπέρ της συνεχιζόμενης εφαρμογή της απόφασης της Swakopmund και του κοινού σχεδίου εργασίας για τη συμμόρφωση της συνεργασίας στον τομέα των ορυχείων του Marangwe προς τους κανόνες της διαδικασίας Kimberley, συμπεριλαμβανομένης της εφαρμογής του επονομαζόμενου μηχανισμού επιτηρούμενων εξαγωγών. Πιστεύουμε ότι η περαιτέρω ενασχόληση με τη Ζιμπάμπουε στο πλαίσιο της διαδικασίας Kimberley παρέχει τη βέλτιστη δυνατότητα, όχι μόνο για τη διασφάλιση της τεχνικής συμμόρφωσης με τη διαδικασία Kimberley στην περιοχή εξόρυξης του Marangwe, αλλά και για την ενίσχυση της διακυβέρνησης σε αυτόν τον καίριο κλάδο της οικονομίας και, κατ' επέκταση, τη βελτίωση της κατάστασης των ανθρωπίνων δικαιωμάτων στο Marangwe.
<P>
Για τους λόγους αυτούς, η ΕΕ κάλεσε τη Ζιμπάμπουε να να τηρήσει σθεναρά τη δέσμευσή της για τη διαδικασία Kimberley και το κοινό σχέδιο εργασίας, ούτως ώστε τα διαμάντια του Marangwe να μπορέσουν, κάποια στιγμή, εν ευθέτω χρόνω, να συμβάλουν στην οικονομική ανάπτυξη της Ζιμπάμπουε. Στόχος μας είναι να ενταθούν οι προσπάθειες των μελών της διαδικασίας Kimberley και της Ζιμπάμπουε για την επίτευξη συναίνεσης επί του εν λόγω ακανθώδους ζητήματος, στο πνεύμα διαλόγου και συνεργασίας που επικρατεί πάντα στη διαδικασία αυτή.
<P>
Τέλος, είναι σημαντικό να ενημερωθεί το Κοινοβούλιο ότι, στις 2 Ιουλίου, σε συνάντηση με τους υπουργούς της Ζιμπάμπουε που εκπροσωπούν την κυβέρνηση εθνικής ενότητας, η Ύπατη Εκπρόσωπος και Αντιπρόεδρος της Επιτροπής, βαρόνη Ashton, επανέλαβε ότι η εφαρμογή της καθολικής πολιτικής συμφωνίας, στην οποία αποτυπώνεται ο προβληματισμός μας για τα ανθρώπινα δικαιώματα, το κράτος δικαίου και τις αρχές της δημοκρατίας, είναι καθοριστικής σημασίας για την εξομάλυνση των σχέσεων με την ΕΕ.
<P>
Όπως αναφέρθηκε προηγουμένως, προσδίδουμε ιδιαίτερη σημασία στη συμμόρφωση της Ζιμπάμπουε με το κράτος δικαίου και τα ανθρώπινα δικαιώματα. Πρόκειται για ένα ζήτημα που έχουμε θίξει επανειλημμένα και σε διάφορα φόρουμ. " Επιτροπή χρηματοδοτεί, και θα εξακολουθήσει να χρηματοδοτεί ευρύ φάσμα δραστηριοτήτων στη Ζιμπάμπουε, σε συνεργασία με οργανώσεις της κοινωνίας των πολιτών. Θα εξακολουθήσουμε να αναζητούμε και να στηρίζουμε τρόπους για τη δημιουργία και τη διατήρηση ενός πολιτικού κλίματος με ανοικτό πνεύμα συνεργασίας, στο οποίο τα ανθρώπινα δικαιώματα και οι ελευθερίες θα τυγχάνουν απόλυτου σεβασμού.
<P>
Όσον αφορά τη θέση της Επιτροπής σχετικά με το εμπόριο διαμαντιών από τη Ζιμπάμπουε, ζητήσαμε να διενεργηθεί λογιστικός έλεγχος επί των υφιστάμενων αποθεμάτων διαμαντιών, προτού προχωρήσουν οι οιεσδήποτε διαβουλεύσεις σχετικά με την περιορισμένη επανέναρξη των εξαγωγών. " ΕΕ προσκλήθηκε από τον πρόεδρο της διαδικασίας Kimberley στην κλειστή συνεδρίαση των μειζόνων ενδιαφερόμενων μερών στο περιθώριο της συνόδου του Παγκόσμιου Συμβουλίου Διαμαντιών, που θα διεξαχθεί στην Αγία Πετρούπολη στις 14 Ιουλίου, όπου θα πραγματοποιήσουμε περαιτέρω συζητήσεις επί του θέματος.
<SPEAKER ID="411" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="412" NAME="Monica Luisa Macovei  " AFFILIATION="PPE">
γραπτώς. - (EN) Συντάσσομαι με την άποψη όσων ζητούν την απελευθέρωση του Farai Maguwu. Συνελήφθη με την κατηγορία της παροχής πληροφοριών σχετικά με τη διαδικασία Kimberley. Παραδόθηκε στην αστυνομία, αφότου ξυλοκοπήθηκαν, συνελήφθησαν και φυλακίστηκαν μέλη της οικογένειάς του, και αφότου αναγκάστηκαν να κρυφτούν μέλη του προσωπικού της οργάνωσής του. " αυθαίρετη κράτηση του κ. Maguwu αποτελεί μήνυμα εκφοβισμού που στέλνει η κυβέρνηση της Ζιμπάμπουε στους υπερασπιστές των ανθρωπίνων δικαιωμάτων και τους ελεύθερους πολίτες της χώρας, προκειμένου να τους αποτρέψει από την παροχή πληροφοριών σχετικά με την πραγματικότητα στο Marange. Ο Farai Maguwu πρέπει να αποφυλακισθεί άμεσα. " κυβέρνηση πρέπει να επιστρέψει όλους τους κατασχεθέντες υπολογιστές, τα αρχεία και το υλικό που ανήκουν στην οργάνωση, να σταματήσει την παρενόχληση του προσωπικού της οργάνωσης και να διεξαγάγει ανεξάρτητη έρευνα για τις συνθήκες που οδήγησαν στη σύλληψη και κράτηση του κ. Maguwu. " Επιτροπή και το Συμβούλιο πρέπει να απευθύνουν επειγόντως αυτό το αίτημα στην κυβέρνηση της Ζιμπάμπουε και να το καταστήσουν αδιαπραγμάτευτο.

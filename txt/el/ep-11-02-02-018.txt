<CHAPTER ID="018">
Συμφωνίες σχετικά με το εμπόριο της μπανάνας - Κατάργηση του κανονισμού (ΕΚ) αριθ. 1964/2005 του Συμβουλίου σχετικά με τους δασμούς για τις μπανάνες - Συμφωνίες σχετικά με το εμπόριο της μπανάνας (συζήτηση) 
<SPEAKER ID="243" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της σύστασης της Francesca Balzani, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου όσον αφορά τη σύναψη συμφωνίας της Γενεύης για το εμπόριο μπανανών μεταξύ της Ευρωπαϊκής Ένωσης και της Βραζιλίας, της Κολομβίας, της Κόστα Ρίκα, του Ισημερινού, της Γουατεμάλας, της Ονδούρας, του Μεξικού, της Νικαράγουας, του Παναμά, του Περού και της Βενεζουέλας, και συμφωνίας για το εμπόριο μπανανών μεταξύ της Ευρωπαϊκής Ένωσης και των "νωμένων Πολιτειών [07782/2010 - C7-0148/2010 - 2010/0057(NLE)],
<P>
της έκθεσης της Francesca Balzani, εξ ονόματος της Επιτροπής Διεθνούς Εμπορίου, όσον αφορά την πρόταση κανονισμού του Ευρωπαϊκού Κοινοβουλίου και του Συμβουλίου για την κατάργηση του κανονισμού (ΕΚ) αριθ. 1964/2005 του Συμβουλίου σχετικά με τους δασμούς για τις μπανάνες - C7-0074/2010 -,
<P>
της ερώτησης για προφορική απάντηση προς το Συμβούλιο για τη σύναψη συμφωνίας της Γενεύης για το εμπόριο μπανάνας, την οποία κατέθεσαν οι βουλευτές Vital Moreira και Francesca Balzani εξ ονόματος της Επιτροπής Διεθνούς Εμπορίου - B7-0007/2011), και
<P>
της ερώτησης για προφορική απάντηση προς το Συμβούλιο για τη σύναψη συμφωνίας της Γενεύης για το εμπόριο μπανανών, την οποία κατέθεσαν οι βουλευτές Vital Moreira και Francesca Balzani εξ ονόματος της Επιτροπής Διεθνούς Εμπορίου - B7-0008/2011).
<SPEAKER ID="244" NAME="Francesca Balzani" LANGUAGE="IT">
Κυρία Πρόεδρε, κυρίες και κύριοι, το Κοινοβούλιο κλήθηκε να εκφράσει τη γνώμη του σχετικά με δύο συμφωνίες που συνήφθησαν με τις "νωμένες Πολιτείες και 11 χώρες της Λατινικής Αμερικής, με τις οποίες ολοκληρώνεται μια μακρά και δύσκολη υπόθεση. Αυτή η υπόθεση αφορούσε μια προσφυγή κατά της Ευρωπαϊκής Ένωσης στον Παγκόσμιο Οργανισμό Εμπορίου και το σημαντικότερο είναι ότι η Ένωση ήταν η πλευρά που έχασε.
<P>
Πρόκειται για ένα ακανθώδες ζήτημα, καθώς οι επίμαχες διαφορές σχετίζονται με την αρχή της απαγόρευσης των διακρίσεων στο διεθνές εμπόριο, την οποία η Ευρώπη κατηγορήθηκε ότι παραβιάζει λόγω του τρόπου οργάνωσης των εισαγωγών μπανάνας στην Ένωση. Αυτό συμβαίνει διότι έχουμε ένα σύστημα δύο ταχυτήτων, δηλαδή εφαρμόζουμε ένα σύστημα για τις χώρες της Αφρικής, της Καραϊβικής και του Ειρηνικού (ΑΚΕ) και διαφορετικό σύστημα για άλλες χώρες. Το σύστημα αυτό έχει επιτρέψει στις χώρες ΑΚΕ να εισάγουν το συγκεκριμένο προϊόν στην ευρωπαϊκή αγορά χωρίς να καταβάλλουν εισαγωγικούς δασμούς, σε αντίθεση με άλλες χώρες, οι οποίες καταβάλλουν δασμό 176 ευρώ ανά τόνο.
<P>
Ως εκ τούτου, αυτή η συμφωνία εξισορροπεί την κατάσταση και, το σημαντικότερο, επιτρέπει στις χώρες ΑΚΕ, οι οποίες είναι ευάλωτες από την άποψη της ανάπτυξης, να εξάγουν τα προϊόντα τους στην ΕΕ χωρίς να υπόκεινται σε δασμούς. Συγχρόνως, οι υπόλοιπες χώρες που έχουν υπογράψει τις συμφωνίες θα μπορούν να εξάγουν μπανάνες στην ΕΕ με την καταβολή εισαγωγικών δασμών, οι οποίοι ωστόσο θα μειωθούν σταδιακά κατά τη διάρκεια της περιόδου 2011-2017, από το σημερινό επίπεδο των 176 ευρώ ανά τόνο στα 114 ευρώ ανά τόνο.
<P>
Εντούτοις, εκτός από την αποκατάσταση της συμμόρφωσης της ΕΕ με τις δεσμεύσεις της ως μέλους του Παγκοσμίου Οργανισμού Εμπορίου και την αποκατάσταση κατ' αυτόν τον τρόπο της αξιοπιστίας της, μεταξύ άλλων και ως θεσμού, σημαντικότερο είναι το γεγονός ότι οι συμφωνίες αυτές είναι ευνοϊκές για τις χώρες ΑΚΕ που βρίσκονται σε ευάλωτο στάδιο ανάπτυξης, καθώς προβλέπουν μέσα για τη χρηματοδοτική τους στήριξη. Αυτά τα μέσα θα επιτρέψουν στις συγκεκριμένες χώρες να επενδύσουν στη διαφοροποίηση της παραγωγής τους και, επομένως, ευελπιστούμε ότι θα συμβάλουν στην ενίσχυση των οικονομιών τους. Προς το παρόν, τα μέτρα αυτά, αξίας 190 εκατ. ευρώ, προβλέπεται να εφαρμοστούν έως το 2013.
<P>
Εκτιμώ ότι οι συμφωνίες αυτές αποτελούν βήμα προόδου, όχι μόνον διότι θέτουν τέλος σε διαφωνίες για τις οποίες έχει καταδικαστεί η ΕΕ, με αποτέλεσμα να υφίσταται οικονομικές και πειθαρχικές συνέπειες και να πλήττεται η θεσμική αξιοπιστία της, όπως ανέφερα ήδη, αλλά και διότι οδηγούν σε μια ισορροπημένη λύση που σέβεται τις ανάγκες τόσο των χωρών ΑΚΕ όσο και των ευρωπαίων παραγωγών σε άκρως απομακρυσμένες περιφέρειες, τους οποίους φυσικά δεν μπορούμε να εγκαταλείψουμε στο έλεος του άκρατου ανταγωνισμού.
<P>
Προτείνω, λοιπόν, να εγκρίνει το Κοινοβούλιο αυτές τις συμφωνίες, ζητώντας παράλληλα από το Συμβούλιο και την Επιτροπή να αναλάβουν αυστηρές δεσμεύσεις. Καταρχάς, πρέπει να εκπονήσουν, το ταχύτερο δυνατόν, μια αξιολόγηση του αντικτύπου αυτών των συμφωνιών έως το 2020 -συνεπώς, ο χρονικός ορίζοντας είναι μεγάλος- στις χώρες ΑΚΕ και στους ευρωπαίους παραγωγούς των άκρως απομακρυσμένων περιφερειών, οι οικονομίες των οποίων συνδέονται άμεσα με τις μπανάνες. Δεύτερον, το Κοινοβούλιο πρέπει να απαιτήσει αυστηρή δέσμευση για την αξιολόγηση των αποτελεσμάτων των συνοδευτικών οικονομικών μέσων υπέρ των χωρών ΑΚΕ δεκαοκτώ μήνες πριν από την προγραμματισμένη λήξη τους. Έτσι θα διασφαλιστεί η δυνατότητα των χωρών αυτών να απολαμβάνουν μέτρα περαιτέρω ενίσχυσης και στήριξης εάν είναι αναγκαίο, προκειμένου να μην αφεθούν στην τύχη τους και να υποστηριχθούν για την καταπολέμηση, την αντιστάθμιση και την άμβλυνση σε ορισμένο βαθμό των τυχόν αρνητικών συνεπειών που μπορεί να έχει η εφαρμογή των συμφωνιών αυτών εντός της Ευρωπαϊκής Ένωσης λόγω των προσαρμογών των τιμών και, συνακόλουθα, των αλλαγών ως προς την ανταγωνιστικότητα των μπανανών από άλλες χώρες.
<P>
Φρονώ, λοιπόν, ότι, επιλύοντας ένα ακανθώδες ζήτημα, αυτή η συμφωνία προσφέρει όντως μια διέξοδο που λαμβάνει επίσης υπόψη τις ανάγκες των πιο αδύναμων χωρών οι οποίες, όπως έχω ήδη επισημάνει, αποτελούσαν πάντα το κύριο μέλημά μας, κάτι που ίσχυε και κατά τη διάρκεια της μακράς συζήτησης που διεξήγαμε στο πλαίσιο της Επιτροπής Διεθνούς Εμπορίου. Ευελπιστώ ότι αυτά τα μέτρα θα προσφέρουν ισχυρή υποστήριξη και θα αποτελέσουν ευνοϊκή λύση γι' αυτά τα κράτη, ιδίως σε σχέση με την παρακολούθηση και τη δέσμευση, που αποτελεί αίτημα του Κοινοβουλίου προς την Επιτροπή και το Συμβούλιο, να εξεταστούν οι συνέπειες της συμφωνίας και των μέτρων ενίσχυσης, τα οποία πρέπει να επεκταθούν και να αυξηθούν εάν κριθεί αναγκαίο στο μέλλον.
<SPEAKER ID="245" NAME="Enikő Győri" LANGUAGE="IT">
Κυρία Πρόεδρε, κυρία Balzani, κυρίες και κύριοι, θέλω καταρχάς να σας ευχαριστήσω θερμά που δώσατε στην Προεδρία του Συμβουλίου και στο Συμβούλιο την ευκαιρία να τοποθετηθούν επί αυτού του θέματος, το οποίο είναι σημαντικό τόσο για το διεθνές εμπόριο, όσο και για την αλληλεγγύη και την ανάπτυξη.
<P>
Ελπίζω να μπορέσω να απαντήσω στα ερωτήματα που έθεσε ο κ. Moreira και να σχολιάσω επίσης ικανοποιητικά τις επιφυλάξεις και τις ανησυχίες που εξέφρασε η κ. Balzani. Επιτρέψτε μου τώρα να συνεχίσω στα ουγγρικά.
<P>
(HU) Όσον αφορά τον βιοπορισμό των παραγωγών μπανάνας στην ΕΕ και στις χώρες ΑΚΕ, το Συμβούλιο γνωρίζει ότι η παραγωγή μπανάνας είναι θεμελιώδους κοινωνικής και οικονομικής σημασίας για τις περιφέρειες παραγωγής μπανάνας της ΕΕ. Το σχέδιο κανονισμού ορίζει ότι το πρόγραμμα συνοδευτικών μέτρων για τις μπανάνες πρέπει να αξιολογηθεί 18 μήνες πριν από την εκπνοή του. Ωστόσο, κυρίες και κύριοι, όπως γνωρίζετε, η εκπόνηση αυτής της έκθεσης αξιολόγησης και τυχόν περαιτέρω προτάσεων εμπίπτει στο πεδίο αρμοδιότητας της Επιτροπής, και όχι του Συμβουλίου, αλλά είμαι βέβαιη ότι ο Επίτροπος Cioloş θα αναφερθεί εκτενέστερα στο θέμα. Το ίδιο ισχύει και για τις εκτιμήσεις επιπτώσεων που αναφέρονται στην ερώτηση για προφορική απάντηση.
<P>
" εφαρμογή των συνοδευτικών μέτρων για τις μπανάνες στην περίπτωση των χωρών ΑΚΕ προϋποθέτει την τροποποίηση των κανονισμών που διέπουν τα μέσα εξωτερικών σχέσεων της ΕΕ. Προς όφελος των δικαιούχων χωρών, το Συμβούλιο υπολογίζει στην εποικοδομητική συνεργασία του Ευρωπαϊκού Κοινοβουλίου για την επίλυση των θεσμικών ζητημάτων που σήμερα καθυστερούν την έγκριση των απαιτούμενων διατάξεων.
<P>
Όσον αφορά την κατανομή των πόρων που έχουν διατεθεί για την εφαρμογή των συνοδευτικών μέτρων για την μπανάνα μεταξύ των δικαιούχων χωρών, το Συμβούλιο, στη θέση του που ενέκρινε σε πρώτη ανάγνωση, υποστηρίζει το σχέδιο κανονισμού σχετικά με τα συνοδευτικά μέτρα για την μπανάνα, το οποίο προβλέπει σαφείς δείκτες και κριτήρια κατανομής. Οι δείκτες αυτοί είναι οι ακόλουθοι: ο όγκος του εμπορίου μπανάνας με την ΕΕ, η σημασία των εξαγωγών μπανανών για την οικονομία της κάθε χώρας ΑΚΕ και το επίπεδο ανάπτυξης της χώρας.
<P>
Όσον αφορά το πρόγραμμα POSEI, η Επιτροπή υπέβαλε σχέδιο κανονισμού του Ευρωπαϊκού Κοινοβουλίου και του Συμβουλίου στις 24 Σεπτεμβρίου 2010, το οποίο θεσπίζει ειδικά γεωργικά μέτρα για τις άκρως απομακρυσμένες περιφέρειες της ΕΕ. " πρόταση εξετάζεται επί του παρόντος από τα προπαρασκευαστικά όργανα του Συμβουλίου. Ως προς το θέμα των δασμών στις μπανάνες το οποίο συζητείται στο πλαίσιο των συμφωνιών ελευθέρων συναλλαγών που πρόκειται να συναφθούν από την Επιτροπή με την Κολομβία, το Περού και την Κεντρική Αμερική, θέλω να υπογραμμίσω ότι το Συμβούλιο δεν έχει ακόμη σχηματίσει άποψη επί των εν λόγω συμφωνιών και ως εκ τούτου δεν μπορώ να σας μεταφέρω επί του παρόντος την επίσημη θέση του.
<P>
" ΕΕ ξεκίνησε διαπραγματεύσεις με το σύνολο της Κοινότητας των Άνδεων αποβλέποντας στην κατάρτιση μιας συμφωνίας διαπεριφερειακής σύνδεσης. Οι συνομιλίες διεκόπησαν τον Ιούνιο του 2008, διότι οι χώρες των Άνδεων δεν μπόρεσαν να καταλήξουν σε συμφωνία επί των στόχων και του περιεχομένου του κεφαλαίου που αφορά στο εμπόριο. Τον Ιανουάριο του 2009 ξεκίνησαν νέες διαπραγματεύσεις με τις πρόθυμες χώρες των Άνδεων, ήτοι την Κολομβία, τον Ισημερινό και το Περού, με σκοπό τη σύναψη πολυμερούς συμφωνίας ελευθέρων συναλλαγών. Μετά τη διακοπή της συμμετοχής του Ισημερινού τον Ιούλιο του 2009, οι συνομιλίες συνεχίστηκαν με το Περού και την Κολομβία. " Ευρωπαϊκή Επιτροπή ολοκλήρωσε τις διαπραγματεύσεις της με το Περού και την Κολομβία την 1η Μαρτίου 2010.
<P>
" πολυμερής συμφωνία στην οποία οδήγησαν οι διαπραγματεύσεις με τις δύο αυτές χώρες είναι ανοικτή σε συμμετοχή και άλλων μελών της Κοινότητας των Άνδεων, περιλαμβανομένου του Ισημερινού. Τους τελευταίους μήνες, ο Ισημερινός έχει δηλώσει επισήμως ότι είναι διατεθειμένος να συνεχίσει τις διαπραγματεύσεις και να προσχωρήσει στην πολυμερή συμφωνία. Το Συμβούλιο χαιρετίζει αυτήν την απόφαση. Αν συνεχιστούν οι διαπραγματεύσεις με τον Ισημερινό, το επίπεδο φιλοδοξίας των υποχρεώσεων στο πεδίο του ανοίγματος της αγοράς πρέπει να αντικατοπτρίζει το επίπεδο φιλοδοξίας των υποχρεώσεων στις οποίες κατέληξε η διαπραγμάτευση με την Κολομβία και το Περού.
<P>
Εν κατακλείδι, λοιπόν, καλώ τους αξιότιμους βουλευτές να συναινέσουν στη σύναψη της συμφωνίας για τις μπανάνες και επίσης να ψηφίσουν αύριο υπέρ της πρότασης αναστολής του κανονισμού για την επιβολή δασμών στις μπανάνες. Προσβλέπω στη συνεργασία σας και σας ευχαριστώ για την προσοχή σας.
<SPEAKER ID="247" NAME="Dacian Cioloş" LANGUAGE="FR">
Κυρία Πρόεδρε, κυρία Győri, κυρία Balzani, κυρίες και κύριοι, καταρχάς, με ικανοποίηση διαπιστώνω ότι οι βασικές πτυχές και ο γενικός προσανατολισμός της πρότασης της Επιτροπής για τις μπανάνες έτυχαν της στήριξης της εισηγήτριας. Επιπλέον, η κ. Balzani έδωσε μια πολύ καλή εισαγωγική παρουσίαση του πλαισίου εντός του οποίου διεξήχθησαν οι διαπραγματεύσεις και συνήφθη αυτή η συμφωνία.
<P>
" Επιτροπή υποστηρίζει ανεπιφύλακτα τα συμπεράσματα του σχεδίου σύστασης της εισηγήτριας και του σχεδίου έκθεσης επί του θέματος. Είναι αλήθεια ότι οι συμφωνίες της Γενεύης του 2009 για τις μπανάνες είναι πολύ σημαντικές και η κ. Balzani υπογράμμισε πολύ ικανοποιητικά τους λόγους για τους οποίους ισχύει αυτό. Θέλω επίσης να επισημάνω ότι οι εν λόγω συμφωνίες μπορούν να διευθετήσουν με ομαλό τρόπο αυτό το ακανθώδες ζήτημα και ότι θα διευκολύνουν επίσης τη διαδικασία της Ντόχα και θα διαμορφώσουν τις συνθήκες που απαιτούνται για την καθιέρωση μιας σταθερής ευρωπαϊκής αγοράς για τις μπανάνες, η οποία θα είναι προβλέψιμη την περίοδο των προσεχών ετών.
<P>
Θα επανέλθω σε ορισμένα από τα σημαντικότερα ζητήματα που έθιξαν η εισηγήτρια και οι βουλευτές του ΕΚ στις προφορικές ή στις γραπτές ερωτήσεις τους, καθώς και στα θέματα της πρότασης ψηφίσματος που αποτελεί μέρος της δέσμης.
<P>
Ως προς το θέμα της παροχής ενισχύσεων στους παραγωγούς της Ευρωπαϊκής Ένωσης, γνωρίζω πολύ καλά τον ζωτικό κοινωνικοοικονομικό ρόλο της παραγωγής μπανάνας στις ενδιαφερόμενες περιφέρειες της Ευρωπαϊκής Ένωσης -ιδίως σε άκρως απομακρυσμένες περιφέρειες- καθώς και τις ανησυχίες σχετικά με την οικονομική βιωσιμότητα της παραγωγής μπανάνας στις εν λόγω περιφέρειες.
<P>
Σε πρόσφατη έκθεση σχετικά με το σύστημα POSEI, την οποία υπέβαλε στο Ευρωπαϊκό Κοινοβούλιο και το Συμβούλιο τον Σεπτέμβριο του 2010, η Επιτροπή εξηγεί τις συνέπειες των συμφωνιών της Γενεύης και το γεγονός ότι οι συνέπειες αυτές έχουν ενσωματωθεί ήδη στη μεταρρύθμιση του καθεστώτος που ισχύει για τις μπανάνες η οποία πραγματοποιήθηκε το 2006.
<P>
Για να προστατευθούν οι παραγωγοί της Ευρωπαϊκής Ένωσης σε ένα περιβάλλον αυξημένης ελευθέρωσης, ο προϋπολογισμός του τομέα της μπανάνας αυξήθηκε σημαντικά, ενώ η εκτίμηση αντικτύπου που διενεργήθηκε τη συγκεκριμένη περίοδο έλαβε υπόψη το γεγονός ότι οι δασμοί είχαν μειωθεί περισσότερο από ό,τι είχε συμφωνηθεί.
<P>
Εντούτοις, η Επιτροπή έδειξε ότι είναι πρόθυμη να παρακολουθεί προσεκτικά τον αντίκτυπο των συμφωνιών στην αγορά και, αν κριθεί αναγκαίο, να λάβει τα μέτρα που απαιτούνται για την άμβλυνση των συνεπειών τους.
<P>
Ως προς το θέμα της ενίσχυσης της θέσης των παραγωγών μπανάνας στον τομέα, θέλω να υπογραμμίσω καταρχάς ότι το ζήτημα αυτό δεν αφορά αποκλειστικά τον τομέα της μπανάνας, αλλά ισχύει για το σύνολο του τομέα των γεωργικών τροφίμων. Τα προβλήματα αυτά στον κλάδο της παραγωγής -προβλήματα διαπραγματευτικής ισχύος και κατανομής της προστιθέμενης αξίας κατά μήκος της αλυσίδας εφοδιασμού τροφίμων- επηρεάζουν και άλλους τομείς. Προκειμένου δε να αντιμετωπίσει αυτό το ζήτημα, ως μέρος της μεταρρύθμισης της κοινής γεωργικής πολιτικής, η Επιτροπή θα καταθέσει προτάσεις υπέρ της ενίσχυσης των οργανώσεων παραγωγών, του ρόλου τους στον τομέα και της διαπραγματευτικής τους ισχύος.
<P>
Επιπροσθέτως, η Επιτροπή σύστησε μια ομάδα υψηλού επιπέδου για τη βιομηχανία αγροτικών τροφίμων στην οποία συμμετέχουν αρκετά μέλη της Επιτροπής που μπορούν να καταθέτουν προτάσεις σε αυτό το πεδίο -διότι οι αρμοδιότητες και η εξουσία του υπεύθυνου για τη γεωργία Επιτρόπου είναι περιορισμένες, όμως στις ομάδες αυτές συμμετέχουν τέσσερις Επίτροποι οι οποίοι διευθύνουν τις ομάδες υψηλού επιπέδου- μια ομάδα υψηλού επιπέδου με οδικό χάρτη και προτάσεις και η Επιτροπή θα καταθέσει αυτές τις προτάσεις τους προσεχείς μήνες και έτη στην προσπάθειά της να διαχειριστεί τα θέματα της διαφάνειας στην αλυσίδα εφοδιασμού τροφίμων και της διαπραγματευτικής ισχύος. Επομένως, σε αυτό το πλαίσιο, οι παραγωγοί μπανάνας θα αντλήσουν οφέλη.
<P>
Όσον αφορά την κατανομή των χρηματοδοτικών πόρων για την εφαρμογή των συνοδευτικών μέτρων για την μπανάνα στις χώρες ΑΚΕ, όπως γνωρίζετε, το σχέδιο κανονισμού για τη θέσπιση των συνοδευτικών μέτρων εγκρίθηκε από το Ευρωπαϊκό Κοινοβούλιο στις 21 Οκτωβρίου, και θέτει τις προϋποθέσεις για την κατανομή αυτών των πόρων. Συνεπώς, τα κριτήρια που ζητήσατε εφαρμόζονται ήδη και, επιπλέον, τα αποτελέσματα και η κατανομή των κονδυλίων αποτελούν ήδη πραγματικότητα.
<P>
Επί αυτού του θέματος, η Επιτροπή συνεργάστηκε στενά και εποικοδομητικά με το Ευρωπαϊκό Κοινοβούλιο και καταλήξαμε σε έναν αξιόλογο συμβιβασμό επί της ουσίας. Το σχέδιο κανονισμού που αποσκοπεί στην παροχή αυτής της στήριξης στις χώρες ΑΚΕ έχει, επιπλέον, εγκριθεί από το Ευρωπαϊκό Κοινοβούλιο, ενώ καθορίζει και τα κριτήρια κατανομής για τις διάφορες χώρες δικαιούχους, αλλά προβλέπει επιπλέον αυτά που ζητάτε εν προκειμένω: την αξιολόγηση των συνθηκών της αγοράς στις χώρες αυτές, 18 μήνες πριν από την εκπνοή του προγράμματος. Αυτή η αξιολόγηση θα μας δώσει μια εικόνα σχετικά με το κατά πόσον οι διαδικασίες προσαρμογής εξελίσσονται ομαλά ή αν θα πρέπει να σχεδιάσουμε άλλα μέτρα.
<P>
Όσον αφορά την εκτίμηση επιπτώσεων σχετικά με τις συνέπειες των συμφωνιών για τους παραγωγούς μπανάνας στις αναπτυσσόμενες χώρες και στις άκρως απομακρυσμένες περιφέρειες της Ευρώπης έως το 2020, είμαι πρόθυμος να εξετάσω το ενδεχόμενο διενέργειας μιας τέτοιας ανάλυσης εάν κριθεί αναγκαία. Ωστόσο, πρέπει επίσης να είμαστε ρεαλιστές σε σχέση με τις δυνατότητες μιας τέτοιας μελέτης, διότι αφορά μεγάλο αριθμό χωρών παραγωγής μπανάνας ανά τον κόσμο -καθώς και μεγάλο αριθμό χωρών στις οποίες οι μπανάνες είναι βασικό τρόφιμο- οπότε η διεξαγωγή αυτής της μελέτης και η άντληση συμπερασμάτων θα είναι δύσκολη. Εντούτοις, είμαι πρόθυμος να αναλάβω μια μελέτη αυτού του είδους ή να αξιοποιήσω οποιαδήποτε στοιχεία εσωτερικών ή εξωτερικών μελετών που έχει ήδη στη διάθεσή της η Επιτροπή. Όπως ανέφερα ήδη, θα διενεργήσουμε μια μελέτη αξιολόγησης των συνεπειών των συνοδευτικών μέτρων για τις μπανάνες στις χώρες ΑΚΕ 18 μήνες πριν από την εκπνοή του προγράμματος.
<P>
Τέλος, ως προς το θέμα των διαπραγματεύσεων με σκοπό τη σύναψη συμφωνίας ελευθέρων συναλλαγών με ορισμένες χώρες της Λατινικής Αμερικής, ειδικότερα με τον Ισημερινό, θα γνωρίζετε σίγουρα ότι οι διαπραγματεύσεις για την εμπορική συμφωνία με την Κολομβία και το Περού και με τις χώρες της Κεντρικής Αμερικής έχουν ολοκληρωθεί σε τεχνικό επίπεδο. " συμφωνία με την Κολομβία και το Περού μπορεί να εφαρμοστεί και σε άλλες χώρες μέλη της Κοινότητας των Άνδεων, περιλαμβανομένου του Ισημερινού, εάν επιθυμεί να επιστρέψει στις διαπραγματεύσεις. Παρεμπιπτόντως, ο Ισημερινός υπέβαλε επίσημο αίτημα επιστροφής στις διαπραγματεύσεις για τη σύναψη της εμπορικής συμφωνίας και η κυβέρνηση της χώρας και η Ευρωπαϊκή Επιτροπή εξετάζουν επί του παρόντος το ενδεχόμενο επανέναρξης των διαπραγματεύσεων και, ως εκ τούτου, της δυνατότητας επίτευξης μιας συμφωνίας για τα βήματα που θα ακολουθηθούν.
<P>
Αυτά ήταν τα θέματα που ήθελα να σχολιάσω σε σχέση με την έκθεσή σας και τα ζητήματα που θίγετε στις ερωτήσεις σας. Μίλησα ίσως πολύ, όμως ήθελα να απαντήσω εξαρχής στις ερωτήσεις στις οποίες μπορούσα να δώσω απαντήσεις.
<SPEAKER ID="248" NAME="Charles Goerens" LANGUAGE="FR">
Κυρία Πρόεδρε, ένας από τους κανόνες του διεθνούς δικαίου είναι η αρχή της απαγόρευσης των διακρίσεων. Είναι μια πολύ καλή αρχή. Στη θεωρία, η αξία της δεν μπορεί να αμφισβητηθεί. " πραγματικότητα όμως είναι κάπως διαφορετική.
<P>
Οι χώρες ΑΚΕ δεν καταβάλλουν εισαγωγικούς δασμούς για τις μπανάνες εάν τις εξάγουν στην Ευρωπαϊκή Ένωση. Πρόκειται για μια συμφωνία -ένα κεκτημένο- η οποία δεν μεταβάλλει καθόλου αυτό το γεγονός. Οι χώρες που δεν ανήκουν στην ομάδα ΑΚΕ, από την άλλη πλευρά, οι οποίες μέχρι τώρα κατέβαλλαν 176 ευρώ ανά τόνο, θα δουν τους εισαγωγικούς τους δασμούς να μειώνονται στα 141 ευρώ. " μείωση των εισαγωγικών δασμών κατά 35 ευρώ μεταβάλλει επίσης την κατάσταση στο πεδίο του ανταγωνισμού. Οι χώρες ΑΚΕ, οι οποίες απολάμβαναν μέχρι σήμερα υψηλότερη προστασία, στο μέλλον θα τυγχάνουν ελαφρώς μειωμένης προστασίας. " Επιτροπή διαπραγματεύτηκε αυτή τη συμφωνία εξ ονόματος της Ευρωπαϊκής Ένωσης. Από τη δική μου σκοπιά, ως συντάκτη της γνωμοδότησης, το ερώτημα είναι κατά πόσον θα μπορούσε να έχει ενεργήσει διαφορετικά. " απάντησή μου είναι ξεκάθαρη: δεν υπήρχε τέτοια δυνατότητα. Αν η Επιτροπή είχε ενεργήσει διαφορετικά, αν είχε αρνηθεί να μετάσχει σε αυτές τις διαπραγματεύσεις, το θέμα θα είχε κριθεί από το Όργανο Επίλυσης Διαφορών του ΠΟΕ. Εύλογα μπορεί να υποστηριχθεί ότι τα αποτελέσματα θα ήταν σίγουρα διαφορετικά από αυτά που επιτεύχθηκαν στο πλαίσιο των διαπραγματεύσεων τις οποίες συζητούμε εδώ. Σημαίνει μήπως αυτό ότι μπορούμε να πούμε: "τέλος καλό, όλα καλά"; Ασφαλώς όχι.
<P>
Είμαι συντάκτης της γνωμοδότησης για την υπό εξέταση συμφωνία και είμαι επίσης εισηγητής σχετικά με τα συνοδευτικά μέτρα για τις μπανάνες και θα παρουσιάσω τη σχετική έκθεση αύριο σε δεύτερη ανάγνωση. Θα διατυπώσω τα ακόλουθα σχόλια επί του θέματος.
<P>
Πρώτον, ο προϋπολογισμός για τον τομέα της μπανάνας έχει αυξηθεί σημαντικά. Όπως μας υπενθύμισε μόλις ο κ. Επίτροπος, αυτό είναι πολύ θετικό - το αναγνωρίζω. Αυτό απαντά επίσης σε μια ερώτηση της κ. De Sarnez, η οποία εκφράζει έντονη ανησυχία για την κατάσταση που έχει διαμορφωθεί για τους παραγωγούς μπανάνας σε υπεράκτια διαμερίσματα και στις άκρως απομακρυσμένες περιφέρειες.
<P>
Δεύτερον, ένα άλλο ζήτημα που απασχολεί τόσο εμένα όσο και την κ. De Sarnez, και το οποίο έχει απασχολήσει επίσης την Επιτροπή Ανάπτυξης του ΕΚ, είναι το γεγονός ότι η τάση μείωσης δεν θα σταματήσει στα 114 ευρώ, καθώς η Ευρωπαϊκή Επιτροπή διαπραγματεύεται και άλλες συμφωνίες βάσει των οποίων το ποσό θα μειωθεί πολύ κάτω από τα 114 ευρώ. Γίνεται λόγος ακόμη και για 75 ευρώ. Συνεπώς, σύμφωνα με την αρχή της απαγόρευσης των διακρίσεων, θα χρειαστεί να παρακολουθήσουμε εξίσου αυτήν την τάση μείωσης, η οποία είναι πολύ ανησυχητική.
<P>
Τρίτον, όσον αφορά τα συνοδευτικά μέτρα για την μπανάνα -τα οποία θα σχολιάσω λεπτομερέστερα αύριο το πρωί- εκτιμώ ότι το Κοινοβούλιο κατάφερε -και ευχαριστώ τον κ. Επίτροπο για την έμφαση που έδωσε σε αυτήν την πτυχή- να εισαγάγει ορισμένα νέα στοιχεία, συγκεκριμένα την εκτίμηση επιπτώσεων που θα διεξαχθεί 18 μήνες πριν από την εκπνοή του προγράμματος. Αυτό θα μας επιτρέψει να στρέψουμε το βλέμμα και λίγο πιο πέρα από το 2013, διότι δεν πιστεύω ότι το πρόβλημα στον τομέα της μπανάνας θα επιλυθεί έως το 2013.
<SPEAKER ID="249" NAME="Laima Liucija Andrikienė" LANGUAGE="EN">
Κυρία Πρόεδρε, εξ ονόματος της Ομάδας ΕΛΚ, απευθύνω έκκληση στο Ευρωπαϊκό Κοινοβούλιο να δώσει το πράσινο φως για την έγκριση αυτής της πολύ σημαντικής συμφωνίας. Πιστεύουμε ότι αυτό θα διευκολύνει τις διαπραγματεύσεις του γύρου της Ντόχα και επίσης θα προσφέρει ώθηση στις διμερείς διαπραγματεύσεις μας με τις χώρες της Mercosur με σκοπό τη σύναψη μιας συμφωνίας ελευθέρων συναλλαγών.
<P>
Χαιρετίζουμε την γενικότερη τάση υπέρ της ελευθέρωσης του παγκοσμίου εμπορίου στον τομέα της μπανάνας, περιλαμβανομένης της τρέχουσας συμφωνίας του ΠΟΕ, καθώς και τις διμερείς συμφωνίες με τις χώρες της Κεντρικής Αμερικής και των Άνδεων, ενδεχομένως κάποια στιγμή και με τη Mercosur.
<P>
" πρόταση ψηφίσματος -και αποδίδω εύσημα γι' αυτό στην εισηγήτριά μας- είναι ισορροπημένη, δεδομένου ιδίως ότι λάβαμε υπόψη τα συμφέροντα των εταίρων μας των χωρών ΑΚΕ, καθώς και των τοπικών ευρωπαίων παραγωγών μπανάνας.
<P>
Έχω τη βαθιά πεποίθηση ότι, καθώς κινούμαστε προς την κατεύθυνση της μεγαλύτερης ελευθέρωσης του διεθνούς εμπορίου μπανάνας, πρέπει να μεριμνήσουμε ώστε να μην εκλείψουν βιομηχανίες ή τομείς που παραδοσιακά διαδραμάτισαν σημαντικό οικονομικό και κοινωνικό ρόλο σε ορισμένες ευρωπαϊκές περιφέρειες, όπως στις Καναρίους Νήσους, τη Γουαδελούπη, τη Μαρτινίκα, τη Μαδέρα, τις Αζόρες και άλλες.
<P>
Τέλος, ευελπιστούμε ότι η Επιτροπή θα λάβει υπόψη αυτές τις ανησυχίες και θα λάβει μέτρα προσαρμογής των μέτρων στήριξης των τοπικών παραγωγών της ΕΕ που προβλέπονται στη δέσμη POSEI και, εάν χρειαστεί, θα λάβει συμπληρωματικά μέτρα έτσι ώστε να διασφαλιστεί ότι, παράλληλα με την τάση ελευθέρωσης του διεθνούς εμπορίου μπανάνας, οι παραγωγοί στο εσωτερικό της ΕΕ θα μπορέσουν να διατηρήσουν τη θέση τους στην αγορά και να διατηρήσουν τις παραδοσιακές τους δραστηριότητες. Μια καλή ευκαιρία για να επιτευχθεί ο στόχος αυτός θα είναι οι συζητήσεις για τις προσεχείς δημοσιονομικές προοπτικές της ΕΕ.
<SPEAKER ID="250" NAME="Κρίτων Αρσένης">
εξ ονόματος της ομάδας S&D. - Κύριε Πρόεδρε, η έννοια των "μπανανιών" είναι γνωστή σε όλους μας. Είναι αυτές οι χώρες, όπου οι μεγάλες εταιρείες παραγωγής μπανάνας ανέβαζαν και κατέβαζαν κυβερνήσεις κατά το δοκούν. Όταν οι κυβερνήσεις τις ενοχλούσαν, γιατί προσπαθούσαν να διατηρήσουν τα ελάχιστα κρατικά δικαιώματα ή να ανεβάσουν τους κατώτατους μισθούς, χρησιμοποιούσαν ακόμη και πραξικοπήματα εναντίον των κυβερνήσεων.
<P>
Σε αυτές τις χώρες συνεχίζεται, από τις ίδιες εταιρείες, η παραγωγή μπανάνας. " καταστροφή των δασών και του περιβάλλοντος, οι άθλιες συνθήκες εργασίας αλλά και η χρήση φυτοφαρμάκων - που είναι απαγορευμένα στην Ευρωπαϊκή Ένωση - είναι καθημερινές πρακτικές. Την ίδια στιγμή, λόγω αυτών των πολυεθνικών, καταναλώνουμε κατά 99% μόνο ένα είδος μπανάνας, όταν υπάρχουν μερικές χιλιάδες είδη μπανάνας, και μάλιστα αυτό το είδος απειλείται, λόγω της μονοκαλλιέργειας, με συγκεκριμένη ασθένεια.
<P>
Τα μέτρα υποστήριξης των χωρών της Αφρικής, της Καραϊβικής και του Ειρηνικού ήταν ιδιαίτερα σημαντικά και η μείωσή τους θα αλλάξει σε μεγάλο βαθμό την πραγματικότητα για τους παραγωγούς των χωρών αυτών. Χώρες πολύ φτωχιές που χρειάζονται τη βοήθειά μας. " Ευρωπαϊκή Ένωση είναι παγκοσμίως η μεγαλύτερη αγορά μπανάνας και η πιο επικερδής. Στα επόμενα χρόνια θα δούμε πραγματικά αυτές τις τεράστιες πολυεθνικές να προσπαθούν να κυριαρχήσουν πλήρως στην αγορά της Ευρωπαϊκής Ένωσης, ωθώντας στην έξοδο τους μικρότερους παραγωγούς, και εδώ χρειάζεται ειλικρινά η προσοχή μας. " Επιτροπή πρέπει να είναι σε επιφυλακή για την αυστηρή τήρηση της ευρωπαϊκής νομοθεσίας ανταγωνισμού, ώστε να αποτρέψουμε τις μεγάλες πολυεθνικές από το να κάνουν κατάχρηση της δεσπόζουσας θέσης τους στην αγορά, κατεβάζοντας τεχνητά τις τιμές στην αρχή - προκειμένου να εξαντλήσουν τους μικρούς παραγωγούς - και κατόπιν με τη δημιουργία καρτέλ ανεβάζοντας τις τιμές, έτσι ώστε να κοστίζουν πολύ ακριβά για τους ευρωπαίους καταναλωτές.
<SPEAKER ID="251" NAME="Catherine Grèze" LANGUAGE="FR">
Κυρία Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία θα καταψηφίσει την έγκριση των εμπορικών συμφωνιών στον τομέα της μπανάνας.
<P>
Οι συμφωνίες αυτές αποβλέπουν στο άνοιγμα της αγοράς της μπανάνας μέσω της ενίσχυσης της κυρίαρχης θέσης των μεγάλων πολυεθνικών των "ΠΑ, οι οποίες ελέγχουν ήδη πάνω από το 80% της παγκόσμιας αγοράς. Αν εγκρίνουμε συμφωνίες αυτού του είδους, θα στραφούμε κατά των συμφερόντων, κυρίως, των χωρών ΑΚΕ, των άκρως απομακρυσμένων περιφερειών και του Ισημερινού. Για μια ακόμη φορά, το πλήγμα θα το υποστούν οι μικροπαραγωγοί. Απαιτείται επείγουσα, ριζική αναθεώρηση των κανόνων που διέπουν το διεθνές εμπόριο προκειμένου να διασφαλιστεί η διατροφική κυριαρχία και η ανάπτυξη της τοπικής παραγωγής για όλους.
<P>
Τα χρηματοδοτικά μέσα που προτείνονται από την Ευρωπαϊκή Επιτροπή για την υποστήριξη αυτών των παραγωγών είναι ανεπαρκή. " Ευρωπαϊκή Ένωση δεν πρέπει να διασφαλίσει απλώς τη διενέργεια εκτίμησης επιπτώσεων για τις συμφωνίες αυτές· πρέπει επίσης να τροποποιήσει καταλλήλως τη νομοθεσία της ώστε να προάγει τη βιώσιμη παραγωγή και τις βιώσιμες οικονομίες.
<SPEAKER ID="252" NAME="Elie Hoarau" LANGUAGE="FR">
Κυρία Πρόεδρε, κατά τη γνώμη μου, αυτές οι συμφωνίες δεν είναι θετικές. Καταδεικνύουν το πώς οι μικροί παραγωγοί μπανάνας, στις χώρες ΑΚΕ και στις άκρως απομακρυσμένες περιφέρειες, έχουν καταστεί όμηροι των συμφωνιών που συνήφθησαν το 2009 στη Γενεύη και των εν εξελίξει διαπραγματεύσεων της Ντόχα, συμφωνιών και διαπραγματεύσεων τις οποίες επεδίωξε και επέβαλε ο Παγκόσμιος Οργανισμός Εμπορίου.
<P>
Είναι αλήθεια ότι η τύχη των μικρών παραγωγών στις χώρες ΑΚΕ και στις άκρως απομακρυσμένες περιφέρειες ενδιαφέρει ελάχιστα σε σύγκριση με τα πανίσχυρα συμφέροντα που διακυβεύονται σε αυτόν τον τομέα - όχι μόνον τα συμφέροντα των γιγάντων της Λατινικής Αμερικής, αλλά και τα συμφέροντα της Ευρωπαϊκής Ένωσης.
<P>
" μεταρρύθμιση της αγοράς μπανάνας και η μεταρρύθμιση της αγοράς ζάχαρης εκφράζουν κατ' ουσίαν την ίδια αμείλικτη πορεία προς μια μεγάλη παγκόσμια αγορά, η οποία, δυστυχώς, συντρίβει τους πιο αδύναμους και τους πιο ευάλωτους. Επιπλέον, κυρία Πρόεδρε, τα αντισταθμιστικά μέτρα που προβλέπονται δεν θα είναι αρκετά ώστε να αποτρέψουν την τελική καταστροφή που επιφυλάσσεται στους κατόχους μικρών φυτειών ούτε να οδηγήσουν τις χώρες ΑΚΕ, οι οποίες είναι από τις φτωχότερες χώρες του κόσμου, σε γνήσια πορεία ανάπτυξης.
<P>
Στην πραγματικότητα, καλούμαστε να συνάψουμε αυτές τις συμφωνίες προκειμένου να διασώσουμε τις διαπραγματεύσεις της Ντόχα. Μακάρι οι ηγέτες μας να καλούνταν να επιδείξουν την ίδια προθυμία υπέρ της διάσωσης διεθνών συμφωνιών που αποσκοπούν στην προστασία του περιβάλλοντος και στην προς τα πάνω εναρμόνιση των δικαιωμάτων και του επιπέδου διαβίωσης των εργαζομένων. Αν συνέβαινε κάτι τέτοιο, τότε πιστεύω ότι οι άνθρωποι θα ήταν λιγότερο επιφυλακτικοί απέναντι στην παγκοσμιοποίηση από ό,τι είναι σήμερα.
<SPEAKER ID="253" NAME="David Campbell Bannerman" LANGUAGE="EN">
Κυρία Πρόεδρε, αυτές οι μπανάνες είναι αιτία πολέμου - ενός εμπορικού πολέμου με την Αμερική, εμπνευσμένο από την ΕΕ, που, αφού διήρκεσε 16 χρόνια, χάθηκε πανηγυρικά.
<P>
Ο Παγκόσμιος Οργανισμός Εμπορίου επέβαλε στην ΕΕ πρόστιμο σχεδόν 200 εκατ. δολαρίων "ΠΑ και την υποχρέωσε να εγκαταλείψει τους παράνομους δασμούς της - όλα αυτά εξαιτίας του προστατευτισμού που αποτελεί τον πυρήνα της ΕΕ και που εκφράζεται στην προκειμένη περίπτωση με τη μορφή της προστασίας των γαλλικών αποικιών. Επιτρέψτε μου να επισημάνω ότι αυτή η μπανάνα την οποία αγόρασα σήμερα στο σουπερμάρκετ του Ευρωπαϊκού Κοινοβουλίου είναι παράνομη! Δεν συμμορφώνεται με τους κανόνες της ΕΕ ως προς το μήκος, το πλάτος και την ευθύτητα των μπανανών. Τι συμβαίνει λοιπόν;
<P>
Με τέτοιο ανόητο προστατευτισμό και τέτοιους ανόητους κανόνες, αναγκάζεται κανείς να ρωτήσει: έχει τρελαθεί η Ευρωπαϊκή Ένωση ή μήπως απλώς μαϊμουδίζει;
<SPEAKER ID="254" NAME="Laurence J.A.J. Stassen" AFFILIATION="NI">
. - (NL) Κυρία Πρόεδρε, επί δεκαετίες, η Ευρωπαϊκή Ένωση εφαρμόζει εμπορική πολιτική προστατευτισμού, κάτι που ισχύει, μεταξύ άλλων, και στην περίπτωση των μπανανών. Σκοπός των εισαγωγικών δασμών μας είναι να μείνουν εκτός των αγορών μας οι λατινοαμερικανικές μπανάνες, ενώ συγχρόνως μοιράζουμε επιδοτήσεις σε εξαγωγικές χώρες που είναι ανταγωνιστικά αδύναμες.
<P>
Οι περισσότερες από αυτές τις επιδοτήσεις, ύψους σχεδόν 300 εκατ. ευρώ ετησίως, διοχετεύονται στις άκρως απομακρυσμένες περιφέρειες της Ευρωπαϊκής Ένωσης: αυτός είναι καθαρός προστατευτισμός, για τον οποίο η ΕΕ έχει δεχτεί πολλά ραπίσματα από τον ΠΟΕ. " Ευρωπαϊκή Ένωση αρέσκεται στο να αυτοπροβάλλεται ως υπέρμαχος του διεθνούς δικαίου και του ελευθέρου εμπορίου, πάντα έτοιμη να ηθικολογήσει απέναντι σε άλλους.
<P>
Ωστόσο, όταν πρόκειται για την Ευρωπαϊκή Ένωση, προτιμούμε να γυρίσουμε το βλέμμα αλλού. Όλα επιτρέπονται αρκεί να προστατεύεται η μη επικερδής βιομηχανία μπανάνας σε νησιά όπως η Γαλλική Γουιάνα, οι Αζόρες και οι Κανάριοι Νήσοι. Όλοι δείχνουμε υπερβολικά πρόθυμοι να ανεχθούμε το γεγονός ότι ο ευρωπαίος φορολογούμενος υποχρεώνεται να καταβάλει έναν λογαριασμό που ανέρχεται σε εκατοντάδες εκατομμύρια ευρώ ετησίως για τέτοιες σπάταλες επιδοτήσεις. Είναι καιρός να θέσουμε τέλος σε αυτήν την ευρωπαϊκή κακοδιαχείριση και να σταματήσει η Ευρωπαϊκή Ένωση να επιδοτεί την οικονομική αναποτελεσματικότητα.
<SPEAKER ID="255" NAME="Gabriel Mato Adrover" AFFILIATION="PPE">
(ES) Κυρία Πρόεδρε, με κάθε σεβασμό θα ήθελα να πληροφορήσω τον κ. Campbell Bannerman ότι η μπανάνα του δεν προέρχεται από τις Καναρίους Νήσους.
<P>
Κυρίες και κύριοι, σε αυτή τη σύνοδο της Ολομέλειας θα μιλήσω για το θέμα των μπανανών, και νομίζω ότι είναι θετικό ότι διενεργείται μια τέτοια συζήτηση σε τούτο το Σώμα. Είναι θετικό διότι είναι σημαντικό να επιβεβαιώσουμε την ανάγκη προστασίας των παραγωγών μπανάνας της ΕΕ, περιλαμβανομένων των παραγωγών των Καναρίων. Υποστηρίζω αυτήν την άποψη διότι εκτιμώ ότι η σύναψη της συμφωνίας της Γενεύης για το εμπόριο μπανάνας δεν είναι ευνοϊκή εξέλιξη για τους παραγωγούς της ΕΕ. Επιπλέον, υπάρχουν πτυχές του ψηφίσματος επί του οποίου συζητούμε σήμερα οι οποίες είναι απολύτως ικανοποιητικές από την άποψη της γεωργίας και της προστασίας των παραγωγών μπανάνας της ΕΕ.
<P>
Εντούτοις, γνωρίζω ότι η πρόταση αυτή προέρχεται από την Επιτροπή Διεθνούς Εμπορίου, τα κριτήρια της οποίας για αρκετά ζητήματα είναι πολύ διαφορετικά από τα κριτήρια που θα εφάρμοζα εγώ. Γι' αυτό, θα αναφερθώ στις θετικές και όχι στις αρνητικές πτυχές της πρότασης.
<P>
Είναι θετικό το γεγονός ότι τίθεται τέρμα στις πολυετείς διαφωνίες στο πλαίσιο του Παγκόσμιου Οργανισμού Εμπορίου και αποκαθίσταται έτσι η ηρεμία σε έναν τομέα ο οποίος χρειάζεται, πάνω απ' όλα, σταθερότητα και σιγουριά για το μέλλον. Οι παραγωγοί της ΕΕ ανήκουν στις άκρως απομακρυσμένες περιφέρειες, οι οποίες αντιμετωπίζουν τεράστια προβλήματα ως προς την παραγωγή μπανάνας -ή τουλάχιστον μπανάνας εξαιρετικής ποιότητας- και η παραγωγή μπανάνας από αυτούς δεν έχει καμία σχέση με την παραγωγή σε τρίτες χώρες, ως προς το κόστος, το εργατικό δυναμικό, το περιβάλλον και τις εγγυήσεις φυτοπροστασίας.
<P>
Από την άποψη της γεωργίας, είναι σημαντικό να υπογραμμιστεί ότι η συμφωνία είναι επιζήμια για τους παραγωγούς της ΕΕ. Βρισκόμαστε αντιμέτωποι με δραστικές περικοπές των δασμών, από 176 ευρώ σε 114 ευρώ ανά τόνο και σε 75 ευρώ ανά τόνο στην περίπτωση των συμφωνιών με την Κολομβία και το Περού.
<P>
Κατά συνέπεια, κύριε Επίτροπε, με όλο τον σεβασμό, μπορώ να σας πω ότι δεν είναι αξιόπιστη η δήλωση ότι υπήρχαν προβλέψεις γι' αυτή τη μείωση των δασμών στις λεπτομερείς διατάξεις των προγραμμάτων ειδικών μέτρων του 2006 λόγω του απομακρυσμένου και νησιωτικού χαρακτήρα ορισμένων περιφερειών (POSEI), διότι κάτι τέτοιο δεν είναι αληθές. Ο κ. Επίτροπος δήλωσε ότι είχε υπάρξει πρόβλεψη σε σχέση με τη συμφωνία της Γενεύης· ας λάβουμε υπόψη ότι ο δασμός αυτός ανέρχεται σε 114 ευρώ. Σε καμία περίπτωση δεν θα μπορούσε να υπάρχει πρόβλεψη από το 2006 για μείωση του δασμού στα 75 ευρώ, όπως θα ισχύει μετά τις υπό συζήτηση συμφωνίες.
<P>
Πιστεύω λοιπόν ότι πρέπει να διενεργηθούν οι αναγκαίες αξιολογήσεις και θα επιβεβαιωθεί ότι είναι απολύτως αναγκαίο να επικαιροποιηθούν οι οικονομικές λεπτομέρειες της συμφωνίας διότι, μεταξύ άλλων, η ίδια η Επιτροπή θεωρούσε χαμηλό τον δασμό των 176 ευρώ ανά τόνο όταν είχε εφαρμοστεί. Συνεπώς, οι παραγωγοί της ΕΕ δεν ζητούν τίποτα που να μην είναι απολύτως εύλογο και εμείς στο Κοινοβούλιο έχουμε υποχρέωση να τους προστατέψουμε, όπως άλλωστε και η Επιτροπή.
<SPEAKER ID="256" NAME="Catherine Stihler" AFFILIATION="S&amp;D">
(EN) Κυρία Πρόεδρε, θέλω να εστιάσω την προσοχή μου στις μπανάνες δίκαιου εμπορίου. " σημασία της υποστήριξης των παραγωγών μπανάνας από τις φτωχότερες χώρες της Καραϊβικής είναι καίρια. Αν και έχουν προβλεφθεί 200 εκατ. ευρώ για τις χώρες εξαγωγής μπανάνας της Αφρικής και της Καραϊβικής, πρέπει να μελετήσουμε καλύτερα το θέμα.
<P>
Αν δει κανείς τον τρόπο μεταχείρισης των εργαζομένων σε αυτόν τον τομέα, ιδίως από τις μεγάλες πολυεθνικές εταιρείες, θα αισθανθεί βαθύ αποτροπιασμό. Γι' αυτό είναι τόσο σημαντικές οι μπανάνες δίκαιου εμπορίου - τουλάχιστον για τους μικρότερους παραγωγούς, αλλά και προκειμένου να διασφαλιστεί η καλύτερη μεταχείριση των εργαζομένων.
<P>
Οι μπανάνες είναι το αγαπημένο φρούτο της Σκωτίας και, γι' αυτό, τα μέλη της εκλογικής μου περιφέρειας θέλουν να γνωρίζουν ότι τα φρούτα που καταναλώνουν έχουν παραχθεί με βάση τα υψηλότερα δυνατά πρότυπα και με μεγάλη φροντίδα. Ενθαρρύνω τους συναδέλφους να προσπαθήσουν να αγοράζουν μόνον μπανάνες δίκαιου εμπορίου και να διαμαρτύρονται όταν βλέπουν ότι μια υπεραγορά δεν τις προμηθεύεται.
<P>
Όπως διαπιστώσαμε απόψε, η πολιτική του εμπορίου μπανάνας είναι αμφιλεγόμενη. Πρέπει να λάβουμε μέτρα για να βοηθήσουμε τους πιο ευάλωτους εργαζόμενους και τις πιο ευάλωτες χώρες του κόσμου.
<SPEAKER ID="257" NAME="Giovanni La Via" AFFILIATION="PPE">
(IT) Κυρία Πρόεδρε, κυρίες και κύριοι, οι ευρωπαίοι παραγωγοί συχνά βγαίνουν χαμένοι από τις διμερείς εμπορικές συμφωνίες και έχουν ζημιωθεί από την ελευθέρωση των κανόνων που διέπουν τις εισαγωγές.
<P>
Οι συμφωνίες επί των οποίων θα ψηφίσουμε αύριο προβλέπουν μείωση των εισαγωγικών δασμών που εφαρμόζονται στις μπανάνες που εισάγονται από τη Λατινική Αμερική. Ενώ, από τη μία πλευρά, οι συμφωνίες αυτές συνέβαλαν στην επίλυση μιας σύγκρουσης η οποία συνεχίζεται εδώ και μία δεκαετία, από την άλλη πλευρά απειλούν να δημιουργήσουν σοβαρά προβλήματα στους ευρωπαίους παραγωγούς μπανάνας. Είναι προφανές ότι οι μειώσεις των δασμών στις οποίες οδήγησαν οι διαπραγματεύσεις με τις χώρες της Λατινικής Αμερικής, σε συνδυασμό με το πρόγραμμα ενίσχυσης των χωρών της Αφρικής, της Καραϊβικής και του Ειρηνικού (ΑΚΕ) και το πρόγραμμα συνοδευτικών μέτρων για την μπανάνα απειλούν να υποβαθμίσουν σοβαρά την ανταγωνιστικότητα των ευρωπαίων παραγωγών.
<P>
Μέχρι στιγμής, η οικονομική ενίσχυση των παραγωγών μπανάνας της Ένωσης παρέχεται μέσω επιδοτήσεων του POSEI (προγράμματα ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών)· ωστόσο, η τελευταία μεταρρύθμιση του POSEI, το 2006, δεν περιλαμβάνει καμία πρόβλεψη για τις συνέπειες αυτών των συμφωνιών. Εκτιμώ, λοιπόν, ότι είναι σημαντικό να ζητήσουμε από το Συμβούλιο να εξετάσει την ανάγκη εντοπισμού κατάλληλων μέτρων και πόρων για την κάλυψη των οικονομικών αναγκών των ευρωπαίων παραγωγών, βελτιώνοντας έτσι την κατάστασή τους και συγχρόνως αποζημιώνοντάς τους για όποιες ζημίες μπορεί να τους προκαλέσουν οι συμφωνίες και η μείωση των εισαγωγικών δασμών.
<P>
Δεν νομίζω ότι είναι πρακτικό να αναζητούμε πόρους για την κάλυψη των αναγκών των ευρωπαίων παραγωγών μπανάνας σε ετήσια βάση. Φρονώ ότι πρέπει να αναζητήσουμε μια σταθερή, μακροπρόθεσμη λύση που να αντισταθμίζει τις ζημίες τις οποίες έχουν υποστεί εξαιτίας της επέκτασης και του ανοίγματος των αγορών.
<SPEAKER ID="258" NAME="Elisabeth Köstinger" AFFILIATION="PPE">
(DE) Κυρία Πρόεδρε, μετά από μια πολυετή διαμάχη μεταξύ της Ευρωπαϊκής Ένωσης, αφενός, και των παραγωγών μπανάνας της Λατινικής Αμερικής, αφετέρου, σήμερα πραγματοποιείται ένα σημαντικό βήμα προόδου χάρη στη συμφωνία για το εμπόριο μπανάνας. Υποστηρίζω αυτή τη συμφωνία διότι θέτει επίσης τέρμα στη διαφωνία που βρισκόταν σε εξέλιξη στο πλαίσιο του Παγκοσμίου Οργανισμού Εμπορίου.
<P>
Ωστόσο, οι παραχωρήσεις των παραγωγών της ΕΕ και της Λατινικής Αμερικής δεν πρέπει να έχουν ως αποτέλεσμα να λησμονηθεί η γενικότερη κατάσταση των χωρών ΑΚΕ. " βοήθεια που παρέχει η ΕΕ στις χώρες ΑΚΕ πρέπει να παρακολουθείται προσεκτικά και, όπου είναι αναγκαίο, να αυξηθεί. " αξιολόγηση επιπτώσεων την οποία ζητεί το Ευρωπαϊκό Κοινοβούλιο είναι σημαντική στον συγκεκριμένο τομέα και αυτό πρέπει να τονιστεί με σαφήνεια. Παρά τα μέτρα ενίσχυσης, τα οποία έχουν οπωσδήποτε θεμελιώδη σημασία, δεν πρέπει να πραγματοποιηθούν ανακατανομές κονδυλίων στον προϋπολογισμό της ΕΕ. Πάρα πολύ συχνά, χρήματα τα οποία έχουν δεσμευτεί για συγκεκριμένους τομείς διατίθενται στην πορεία για την κάλυψη άλλων αναγκών. Αυτή η πρακτική πρέπει να σταματήσει, είτε, όπως στην προκειμένη περίπτωση, αφορά το Ευρωπαϊκό Ταμείο Ανάπτυξης είτε αφορά άλλα ταμεία, όπως το γεωργικό ταμείο, το οποίο αποτελεί συχνά αντικείμενο συζήτησης αυτήν την περίοδο. " Ευρωπαϊκή Ένωση δεν πρέπει να λησμονεί τις ευθύνες της έναντι των χωρών ΑΚΕ και των άκρως απομακρυσμένων περιφερειών και πρέπει να είναι συνεπής στις δράσεις της.
<P>
Αν εξετάσουμε τώρα αυτήν την ενθαρρυντική συμφωνία από μια διεθνή προοπτική, τότε οφείλω να στραφώ στις διαπραγματεύσεις της Ντόχα. Το Παγκόσμιο Οικονομικό Φόρουμ στο Νταβός φαίνεται να έχει δώσει μια κάποια ώθηση. " G20 επιθυμεί να ολοκληρωθούν οι διαπραγματεύσεις του Παγκοσμίου Οργανισμού Εμπορίου πριν από το 2012. Μένει να δούμε αν τα λόγια θα μετατραπούν πραγματικά σε έργα. Ωστόσο, φαίνεται ότι η συμφωνία για το εμπόριο μπανάνας έχει προσθέσει μια ακόμη ψηφίδα στο μεγάλο μωσαϊκό της Ντόχα.
<SPEAKER ID="259" NAME="Seán Kelly" AFFILIATION="PPE">
(EN) Κυρία Πρόεδρε, πριν από λίγες εβδομάδες είχαμε τρελαθεί με τις μέλισσες. Απόψε βομβίζουμε σαν τις μέλισσες συζητώντας το θέμα των μπανανών και κυρίως την προτεινόμενη συμφωνία.
<P>
Όπως διαπιστώνετε, οι αντιδράσεις είναι ανάμικτες - και αυτό δεν εκπλήσσει. Υπάρχουν οφέλη, ιδίως για τους παραγωγούς που θα ωφεληθούν από αυτή, αλλά εκφράζονται συγχρόνως και ανησυχίες - ανησυχίες σχετικά με τον αντίκτυπο στο περιβάλλον και κυρίως ανησυχίες σχετικά με τον αντίκτυπο στους παραγωγούς της Ευρωπαϊκής Ένωσης.
<P>
Εκτιμώ ότι είναι πολύ σημαντικό να λάβουμε υπόψη αυτήν την πτυχή, διότι πρωταρχική ευθύνη κάθε οργάνου, χώρας ή ένωσης είναι να μεριμνά καταρχάς για τους δικούς της παραγωγούς. Μόνον έτσι μπορεί κανείς να τείνει χείρα φιλίας σε άλλους. Το ίδιο ισχύει και για την προτεινόμενη συμφωνία με τις χώρες της Mercosur. Υπάρχουν πολλοί στην Ευρωπαϊκή Ένωση που πιστεύουν ότι θα δημιουργήσει διακρίσεις και θα αποδεκατίσει τη βιομηχανία βοείου κρέατος της Ευρωπαϊκής Ένωσης και κυρίως της χώρας μου. Πρέπει λοιπόν να είμαστε πολύ προσεκτικοί. Ναι, να τείνουμε χείρα φιλίας, όχι όμως θυσιάζοντας τους δικούς μας παραγωγούς.
<SPEAKER ID="260" NAME="Nuno Teixeira" AFFILIATION="PPE">
(PT) Κυρία Πρόεδρε, κυρίες και κύριοι, το έχω δηλώσει ήδη στο Σώμα και θα το επαναλάβω αύριο: οι άκρως απομακρυσμένες περιφέρειες και ειδικότερα η Μαδέρα, η περιφέρεια την οποία εκπροσωπώ, δεν αντιτίθενται σε καμία περίπτωση στη σύναψη είτε της συμφωνίας της Γενεύης είτε των συνακόλουθων διμερών συμφωνιών. Όλοι αναγνωρίζουμε όχι μόνον τη σπουδαιότητά τους αλλά και το γεγονός ότι είναι αναπόφευκτες. Εντούτοις, γνωρίζουμε επίσης ότι στις συμφωνίες αυτές υπάρχουν νικητές και ηττημένοι και οι άκρως απομακρυσμένες περιφέρειες είναι σαφώς οι κατ' εξοχήν ηττημένοι αυτών των συμφωνιών, οι οποίες τους ζημιώνουν ευθέως.
<P>
Εκείνο που δεν μπορώ να αποδεχτώ είναι η εμμονή στον ισχυρισμό, τον οποίο προέβαλε και πάλι σήμερα η Επιτροπή, ότι η αναθεώρηση των προγραμμάτων ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών (POSEI) που έγινε το 2006 περιείχε πρόβλεψη για τη σημερινή κατάσταση και ότι, επομένως, έχει ήδη αποζημιώσει τους παραγωγούς για τις αλλαγές που επιφέρουν οι υπό συζήτηση συμφωνίες, τη στιγμή που γνωρίζουμε ότι εκείνο που συζητούνταν το 2006 ήταν η επιβολή δασμού 176 ευρώ ανά τόνο, ενώ σήμερα βλέπουμε να γίνεται λόγος για δασμούς 148 ευρώ, 114 ευρώ ή ακόμη και 75 ευρώ ανά τόνο. Εκείνο που απαιτούμε τώρα είναι να ληφθούν μέτρα αποζημίωσης.
<SPEAKER ID="261" NAME="João Ferreira" AFFILIATION="GUE/NGL">
(PT) Κυρία Πρόεδρε, ανοίγοντας -ή καλύτερα ανοίγοντας διάπλατα- τις πύλες της ευρωπαϊκής αγοράς στις πολυεθνικές των "ΠΑ, οι οποίες σήμερα ελέγχουν πάνω από το 80% του παγκοσμίου εμπορίου μπανάνας, η συμφωνία αυτή θα έχει σοβαρές συνέπειες τις οποίες δεν προσπαθούν να κρύψουν ακόμη και όσοι πρόκειται να την υπερψηφίσουν στο Σώμα.
<P>
Οι ευρωπαίοι παραγωγοί στην Πορτογαλία, την Ισπανία, την Ελλάδα, την Κύπρο και τη Γαλλία, οι οποίοι το 2008 προμήθευαν την ευρωπαϊκή αγορά με σχεδόν 600.000 τόνους, θα υποστούν βαρύ πλήγμα. " ίδια η εισηγήτρια παραδέχεται ότι η συμφωνία απειλεί ακόμη και τη μελλοντική τους ύπαρξη. Σε αυτό το πλαίσιο, πέρα από την ουσία της έκθεσης, είναι πολύ σοβαρό το γεγονός ότι η Επιτροπή, ενώ αναγνωρίζει τις συνέπειες, δεν προτείνει συγκεκριμένα μέτρα για την υποστήριξη των ευρωπαίων παραγωγών, ιδίως μέσω τροποποιήσεων του κανονισμού και του προϋπολογισμού των προγραμμάτων ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών (POSEI) που εγκρίθηκαν το 2006.
<P>
Οι παραγωγοί στις χώρες της Αφρικής, της Καραϊβικής και του Ειρηνικού, των οποίων δεν ζητήθηκε η γνώμη και οι οποίοι δεν ήταν παρόντες κατά τη συζήτηση της συμφωνίας, θα πληγούν εξίσου σοβαρά από τις συνέπειές της και τα αναλγητικά μέτρα που έχουν ανακοινωθεί δεν πρόκειται να αποτρέψουν αυτές τις συνέπειες. Όποιος υπερψηφίσει αυτήν την έκθεση πρέπει να αναλάβει την ευθύνη των συνεπειών της και δεν έχει νόημα να έρχεται εδώ για να εκφράσει υποκριτικές και ανακόλουθες ανησυχίες με τη μορφή της υποβολής ερωτήσεων και αιτημάτων προς την Επιτροπή και το Συμβούλιο.
<SPEAKER ID="262" NAME="Dacian Cioloş" LANGUAGE="FR">
Κυρία Πρόεδρε, θα προσπαθήσω να απαντήσω ευθέως σε ορισμένες ερωτήσεις και επισημάνσεις που διατυπώθηκαν.
<P>
Καταρχάς, κάναμε λόγο εδώ για την επίλυση μιας διαμάχης η οποία μπορεί να μας ωφελήσει σε μια πολυμερή συμφωνία. Στην περίπτωση των διμερών συμφωνιών τις οποίες διαπραγματευθήκαμε με τις χώρες της Κεντρικής Αμερικής και ορισμένες λατινοαμερικανικές χώρες, αναφερόμαστε σε διαφορετικό καθεστώς, δεδομένου ότι και σε αυτόν τον τομέα η Ευρωπαϊκή Ένωση είχε επιθετικά συμφέροντα, ενώ εξασφάλισε ανταλλάγματα για τα όσα έχει προσφέρει.
<P>
Στη συνέχεια ακούστηκε ένα σχόλιο σχετικά με τις πολυεθνικές και αναφέρθηκε ότι αυτές αντλούν κέρδη από τις χώρες ΑΚΕ και ότι τα χρηματοδοτικά μέτρα δεν είναι αρκετά για την κάλυψη των αναγκών των χωρών ΑΚΕ. Όπως είναι φυσικό, η Ευρωπαϊκή Ένωση δεν μπορεί να λαμβάνει αποφάσεις που να υποκαθιστούν τις κυβερνήσεις των χωρών ΑΚΕ. Θεωρεί ότι μπορούν να επιτευχθούν πολύ ουσιαστικά αποτελέσματα με τα κονδύλια που έχουν ήδη διατεθεί, εάν τα χρήματα αυτά αξιοποιηθούν κατάλληλα. Επιπλέον, εκτιμώ ότι το ίδιο ισχύει στην περίπτωση των άκρως απομακρυσμένων περιφερειών ή τουλάχιστον των περιφερειών της Ευρωπαϊκής Ένωσης που παράγουν μπανάνες.
<P>
Κύριε Mato Adrover και κύριε Teixeira, μπορώ να σας δείξω τα στοιχεία. Όταν λέω ότι το 2006, εκτός από το κονδύλιο που διατέθηκε για το POSEI, κάναμε ορισμένους υπολογισμούς -και έχω εδώ μπροστά μου τα στοιχεία- εννοώ ότι προβλέψαμε μείωση της φορολογίας, από 176 ευρώ σε 137 ευρώ το 2009. Δηλώσαμε επίσης ότι ήταν πιθανό, κατά τις διαπραγματεύσεις της Ντόχα, τα αποτελέσματα των οποίων ήταν ακόμη τότε άδηλα, να μειωθεί η συγκεκριμένη φορολογία ακόμη και στα 79 ευρώ ανά τόνο. Γι' αυτό άλλωστε προσθέσαμε 8,4% στα 245 εκατ. ευρώ που προέβλεπε ο προϋπολογισμός του POSEI. Το ποσοστό αυτό αντιστοιχεί σε επιπλέον 22 εκατ. ευρώ ανά έτος, τα οποία διατίθενται ειδικά για την πρόληψη πιθανών συνεπειών αυτού του είδους. Γι' αυτόν ακριβώς τον λόγο, σύμφωνα με την αξιολόγηση επιπτώσεων, ο προϋπολογισμός που είχε υπολογιστεί για το POSEI το 2006 ήταν πολύ μεγαλύτερος από ό,τι δικαιολογούσαν οι πραγματικές συνθήκες το 2006. Δεν είπα ότι θα σταματήσουμε σε αυτό το σημείο ή ότι δεν θα λάβουμε υπόψη το ενδεχόμενο πρόσθετων αναγκών αποζημιώσεων. Επιτρέψτε μου να γίνω σαφής: είμαι πρόθυμος να πραγματοποιήσω αυτήν την ανάλυση. Επιπλέον, εάν αποδειχθεί αναγκαίο, στο πλαίσιο του κανονισμού για το POSEI, τον οποίο συζητούμε επίσης αυτήν την περίοδο με το Συμβούλιο και μαζί σας, ενδέχεται να εξετάσουμε το ενδεχόμενο συμπληρωματικών αντισταθμίσεων. Μεγάλο μέρος των απαιτούμενων αντισταθμίσεων, πάντως, έχει ήδη καλυφθεί. Το αποδεικνύω εδώ με τα στοιχεία και τους υπολογισμούς που περιέχονται στις αξιολογήσεις επιπτώσεων. Έχουμε συζητήσει επανειλημμένως με τα ενδιαφερόμενα κράτη μέλη και μπορώ να σας βεβαιώσω ότι, όταν λέω κάτι, το στηρίζω σε στοιχεία.
<P>
Τι γίνεται τώρα με αυτά τα χρήματα; Μιλήσατε πολύ για τους μικρούς παραγωγούς. Πράγματι, νομίζω ότι, στις περιοχές αυτές, όπως και στις δικές μας άκρως απομακρυσμένες περιφέρειες, πρέπει ίσως να προσφέρουμε μεγαλύτερη προστασία στους μικρούς παραγωγούς. Καταρχάς, τα χρήματα από το POSEI πρέπει να χρησιμοποιηθούν πρωτίστως υπέρ των μικρών παραγωγών. Αυτό δεν συμβαίνει πάντοτε, και κάποια στιγμή, όταν συζητήσουμε το POSEI, ίσως χρειαστεί να προβούμε σε μεταρρύθμισή του, σε προσαρμογή των διατάξεών του, έτσι ώστε τα χρήματα αυτά να χρησιμοποιούνται πραγματικά υπέρ της αναδιάρθρωσης του τομέα. Ωστόσο, αν τα χρήματα που έχουν ήδη διατεθεί για το POSEI, μαζί με τις όποιες αντισταθμίσεις, χρησιμοποιηθούν όντως για την ενίσχυση της αναδιάρθρωσης, τότε, εκτός από τις αντισταθμίσεις, ίσως να μπορέσουμε να βρούμε και άλλες λύσεις για την υποστήριξη των μικρών παραγωγών σε λίγα χρόνια. Να είστε βέβαιοι ότι είμαι πολύ ανοικτός στην αναζήτηση νέων λύσεων, ενδεχομένως και στο πλαίσιο του POSEI, με σκοπό να αξιοποιηθούν καλύτερα αυτά τα χρήματα.
<P>
Θέλω απλώς να απαντήσω στον κ. Campbell Bannerman, ο οποίος έχει διαφορετική άποψη, σχετικά με τη χρησιμότητα αυτών των αντισταθμίσεων. Πιστεύω ότι οι παραγωγοί στις άκρως απομακρυσμένες περιφέρειες είναι επίσης ευρωπαίοι πολίτες και φορολογούμενοι. Νομίζω λοιπόν ότι είναι δίκαιο να τους υποστηρίζουμε στο μέτρο που αυτό είναι δικαιολογημένο. Όσον αφορά την μπανάνα που μας δείξατε, έχω την εντύπωση ότι, αν δεν συμμορφωνόταν με τους κανόνες που μας αναφέρατε, δεν θα μπορούσατε να την αγοράσετε. Το γεγονός ότι μπορέσατε να την αγοράσετε σημαίνει ότι το μέγεθος και η καμπυλότητά της συνάδουν με τα ευρωπαϊκά πρότυπα.
<P>
Επομένως, εκτιμώ ότι κάλυψα τις πιο σημαντικές πτυχές της συζήτησης. Εν κατακλείδι, να είστε βέβαιοι ότι, στο πλαίσιο των συζητήσεων για το POSEI, είμαι πάντα πρόθυμος να εξετάσω το πώς, με βάση τα στοιχεία που θα έχουμε στη διάθεσή μας, οι υφιστάμενες αντισταθμίσεις, ενδεχομένως και άλλες μορφές αντιστάθμισης, θα μπορούν να ανταποκριθούν σε αυτές τις προκλήσεις. Συνολικά, πάντως, πιστεύω ότι η συμφωνία αυτή, όπως επεσήμανε και η εισηγήτρια, μας βοηθά από πολλές απόψεις και θέτει τέλος σε μια ιστορική αντιπαράθεση.
<SPEAKER ID="263" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Balzani, κυρίες και κύριοι, κύριε Επίτροπε, θέλω να ευχαριστήσω τον κ. Επίτροπο για το γεγονός ότι κάλυψε ήδη αρκετά από τα ερωτήματα και τις ανησυχίες που εκφράστηκαν. Επιτρέψτε μου, όμως, να προσθέσω και εγώ ορισμένες απαντήσεις. Πολλοί εξέφρασαν ανησυχία για την τύχη των χωρών ΑΚΕ. " πρόταση σχετικά με τα συνοδευτικά μέτρα για τις μπανάνες καταρτίστηκε συγκεκριμένα για να τους βοηθήσει και να τους αποζημιώσει και, όπως γνωρίζουμε, θα αποζημιώσει αυτές τις χώρες με ετήσιο ποσό που ανέρχεται σε 190 εκατ. ευρώ περίπου, λόγω της σημαντικής επιβάρυνσης που θα επιφέρει η αναστολή του καθεστώτος αδασμολόγητων εισαγωγών μπανάνας. " άλλη ανησυχία που εκφράστηκε αφορούσε το τι θα συμβεί αν μειώσουμε ακόμη περισσότερο τους δασμούς και αν συνεχίσουμε την ελευθέρωση. Επ' αυτού, δεν πρέπει να λησμονούμε ότι το θέμα της σημερινής συζήτησης είναι η σύναψη και ενίσχυση της συμφωνίας της Γενεύης για το εμπόριο μπανάνας και το Ευρωπαϊκό Κοινοβούλιο και το Συμβούλιο θα έχουν τη δυνατότητα να συζητήσουν κατά πόσον προτίθενται να υποστηρίξουν αργότερα πρόσθετες συμβάσεις ελεύθερων συναλλαγών με τις χώρες των Άνδεων και της Κεντρικής Αμερικής, όταν βεβαίως η Επιτροπή υποβάλει την αντίστοιχη πρόταση.
<P>
Κυρίες και κύριοι, εκτιμώ ότι η σύναψη της συμφωνίας για τις μπανάνες θα θέσει τέλος σε μια εμπορική διαμάχη, η οποία συνεχίζεται επί μία δεκαπενταετία, και αυτή η εξέλιξη είναι σίγουρα ευπρόσδεκτη. Αυτό το αποτέλεσμα θα ενισχύσει τη διαπραγματευτική θέση της ΕΕ στις διεθνείς συνομιλίες για το εμπόριο και ειδικά στις υπό εξέλιξη διαπραγματεύσεις της Ντόχα στο πλαίσιο του Παγκοσμίου Οργανισμού Εμπορίου. Φρονώ ότι είναι αναγκαίο να διατηρούμε συνεχώς στην ημερήσια διάταξη όλες αυτές τις ανησυχίες και τα ερωτήματα που θίξατε στη σημερινή συζήτηση όσον αφορά την αλληλεγγύη -ανησυχίες οι οποίες μάλιστα αφορούν τις φτωχότερες χώρες- και να αναζητήσουμε κοινές λύσεις, αλλά να δώσουμε το πράσινο φως σε αυτή τη συμφωνία για το εμπόριο μπανάνας και τον νόμο με τον οποίο ανακαλείται η προηγούμενη συμφωνία. Καλώ, λοιπόν, το Ευρωπαϊκό Κοινοβούλιο να εκφράσει τη συναίνεσή του για τη συμφωνία για το εμπόριο μπανάνας αύριο.
<SPEAKER ID="264" NAME="Francesca Balzani" LANGUAGE="IT">
Κυρία Πρόεδρε, κυρίες και κύριοι, νομίζω ότι αυτή η συζήτηση ήταν πολύ ενδιαφέρουσα και κατά τη διάρκειά της αναδιατυπώθηκαν εν μέρει ορισμένες από τις ανησυχίες και τα ζητήματα που εξετάσαμε ήδη στην Επιτροπή Διεθνούς Εμπορίου.
<P>
Θέλω να υπογραμμίσω για μια ακόμη φορά μια σημαντική πτυχή την οποία νομίζω ότι λησμονούμε ενίοτε. Οι συμφωνίες αυτές αντιπροσωπεύουν την εφαρμογή μιας συγκεκριμένης δέσμευσης που ανέλαβε η Ευρωπαϊκή Ένωση, στο πλαίσιο του ρόλου της ως μέλος του Παγκοσμίου Οργανισμού Εμπορίου (ΠΟΕ). Αυτό δεν πρέπει ποτέ να μας διαφεύγει. Μέσω αυτών των συμφωνιών, η ΕΕ αναλαμβάνει να επιλύσει ένα σοβαρό πρόβλημα με σημαντικές χώρες, το οποίο υποχρεούται να διευθετήσει διότι παραβίασε την αρχή της απαγόρευσης των διακρίσεων. Πρόκειται, με άλλα λόγια, για συμφωνίες που αποκαθιστούν την αξιοπιστία μας και το κύρος μας ως μελών του ΠΟΕ.
<P>
Επομένως, η συμφωνία αυτή έρχεται μετά από διαφωνίες και εντάσεις, εν μέσω ενός κλίματος που σίγουρα θα ήταν επιζήμιο για άλλους τομείς των σχέσεών μας. Ως οριστική συμφωνία διευθέτησης, επιχειρεί και κατορθώνει να δημιουργήσει μια νέα ισορροπία, στο πλαίσιο της οποίας λαμβάνεται ιδιαίτερη μέριμνα, όπως αναφέραμε και επισημάναμε στο ψήφισμα, για ευάλωτα κράτη από την άποψη της ανάπτυξης.
<P>
" εφαρμογή των συνοδευτικών μέτρων είναι βέβαιο ότι θα αποτελεί αντικείμενο παρακολούθησης και αυτό είναι, κατά τη γνώμη μου, το σημαντικότερο στοιχείο. " θέσπιση των συνοδευτικών μέτρων είναι σημαντική, αλλά θα είναι ακόμη πιο σημαντικό να αξιολογηθούν οι επιπτώσεις τους και να αναληφθεί η δέσμευση, όπως με χαρά άκουσα να μας διαβεβαιώνουν σήμερα το Συμβούλιο και η Επιτροπή, ότι θα παρακολουθείται διαρκώς η εξέλιξη της κατάστασης και, πάνω απ' όλα, ότι θα ληφθούν προθύμως περαιτέρω μέτρα εάν αποδειχθούν αναγκαία.
<P>
Τα ίδια τα προγράμματα ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών (POSEI) έχουν ενσωματωθεί στο ψήφισμα ως ευαίσθητη πτυχή που πρέπει να παρακολουθείται λόγω της δύσκολης ισορροπίας μεταξύ των χρηματοδοτικών ενισχύσεων που παρέχονται από το POSEI και της νέας κατάστασης όσον αφορά τις άκρως απομακρυσμένες περιφέρειες. Συνεπώς, ο αντίκτυπος των συμφωνιών στις άκρως απομακρυσμένες περιφέρειες της ΕΕ όπου παράγονται μπανάνες θα παρακολουθείται εξίσου και θα ελέγχεται προσεκτικά.
<P>
Το Συμβούλιο ανέφερε ακόμη την ανάγκη να προωθήσουμε τη διαφάνεια στην αγροδιατροφική αλυσίδα και θεωρώ ευπρόσδεκτη αυτή τη δήλωση, καθώς πρόκειται για σημαντική πτυχή. Μιλάμε διαρκώς για τους παραγωγούς, όμως υπάρχει και το μείζον ζήτημα της διανομής των μπανανών στο εσωτερικό της ΕΕ.
<P>
Πρέπει, λοιπόν, να μεριμνήσουμε για πολλά πράγματα στα επόμενα στάδια. Πρέπει να παρακολουθήσουμε τις συνέπειες των συμφωνιών, την εφαρμογή των συνοδευτικών μέτρων και τη δυνατότητα του POSEI να προστατεύσει τους παραγωγούς της Ευρώπης. Πρέπει επίσης να χρησιμοποιήσουμε και άλλα μέσα, όπως τη διαφάνεια στην αγροδιατροφική αλυσίδα και, συνεπώς, να διευρύνουμε το εξεταζόμενο πεδίο, ώστε να συμπεριλάβουμε και την αλυσίδα διανομής, η οποία επηρεάζει σημαντικά το τελικό κόστος των φρούτων. Πρέπει να εξετάσουμε το θέμα της προστασίας του καταναλωτή, το οποίο αξίζει την προσοχή μας εξίσου με τα υπόλοιπα συμφέροντα που εμπλέκονται σε αυτήν την επιχειρηματική δραστηριότητα. Ωστόσο, όλα αυτά τα πράγματα, και ιδίως η προστασία των καταναλωτών, πρέπει να ξεκινήσουν με την τρέχουσα κατάσταση και με την εδραίωση του αποτελέσματος αυτών των διαφορών, οι οποίες οδήγησαν την ΕΕ να προβεί σε υποχωρήσεις έναντι των "νωμένων Πολιτειών και των χωρών της Λατινικής Αμερικής.
<P>
Ευελπιστώ, λοιπόν, ότι οι συμφωνίες θα εγκριθούν, διότι πιστεύω ότι αποτελούν την αναγκαία βάση που θα επιτρέψει την ομαλή λειτουργία των μέσων που συνδέονται με την ευαίσθητη ισορροπία της αγοράς μπανάνας και μπορούν να εγγυηθούν την εφαρμογή διαφανών πρακτικών, οι οποίες θα ωφελήσουν και άλλα συμφέροντα, όπως την προστασία του καταναλωτή που εξαρτάται από τη διαφάνεια της αγροδιατροφικής αλυσίδας. Αυτά με τη σειρά τους θα επιφέρουν βελτιώσεις στην αγορά μπανάνας και στους ευρωπαίους παραγωγούς μας, οι οποίες είναι αδύνατες χωρίς μια υγιή βάση όπως αυτή που δημιουργείται με την οριστική διευθέτηση αυτών των διαφωνιών στο πλαίσιο του ΠΟΕ, μέλος του οποίου είναι η Ευρωπαϊκή Ένωση.
<SPEAKER ID="265" NAME="Πρόεδρος">
Για την περάτωση της συζήτησης, κατατέθηκε μία πρόταση ψηφίσματος σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε. " ψηφοφορία θα διεξαχθεί αύριο στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="266" NAME="Luís Paulo Alves" LANGUAGE="PT">
" σύναψη αυτών των συμφωνιών οδήγησε στη λήξη μιας από τις πλέον σύνθετες και μακροχρόνιες προσφυγές κατά της ΕΕ στο πλαίσιο του Παγκοσμίου Οργανισμού Εμπορίου. Πρέπει να επισημανθεί ότι, καθ' όλη τη διάρκεια της διαπραγματευτικής διαδικασίας, προειδοποιήσαμε την Επιτροπή ότι επιβάλλεται να μεριμνήσει υπέρ: - των συμφερόντων και των ιδιαίτερων χαρακτηριστικών των παραγωγών μπανάνας στις άκρως απομακρυσμένες περιφέρειες, μέσω της αύξησης της χρηματοδότησης που χορηγείται από τα προγράμματα ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών (POSEI), καθώς τα εισοδήματα των παραγωγών και η διάθεση του προϊόντος τους θα μπορούσαν να υπονομευθούν από τις πιέσεις που ασκεί η προώθηση της περαιτέρω ελευθέρωσης του παγκοσμίου εμπορίου μπανάνας· - των συμφερόντων και των ιδιαίτερων χαρακτηριστικών των παραγωγών μπανάνας στις χώρες της Αφρικής, της Καραϊβικής και του Ειρηνικού (ΑΚΕ). Συνεπώς, θεωρώ ότι τα συμπεράσματα που περιλαμβάνει η σύσταση της εισηγήτριας -σύμφωνα με τα οποία πρέπει να ληφθούν συγχρόνως υπόψη τα συμφέροντα των άκρως απομακρυσμένων περιφερειών- αποτελεί πολύ ουσιαστική συμβολή, στον βαθμό που το Κοινοβούλιο πρέπει να συναινέσει στις συμφωνίες, εάν η Επιτροπή και το Συμβούλιο παρουσιάσουν, το ταχύτερο δυνατόν, στο Κοινοβούλιο μια αξιολόγηση των επιπτώσεων των συμφωνιών για τις αναπτυσσόμενες χώρες παραγωγούς μπανάνας και τις άκρως απομακρυσμένες περιφέρειες, εφαρμόσουν συγκεκριμένα μέτρα με σκοπό την ενίσχυση της εμπορικής θέσης των παραγωγών μπανάνας και λάβουν μέτρα για τη χρηματοδότηση ενός προγράμματος υπέρ των χωρών ΑΚΕ που παράγουν μπανάνες.
<SPEAKER ID="267" NAME="George Sabin Cutaş" LANGUAGE="RO">
Στις 15 Δεκεμβρίου 2009, η Ευρωπαϊκή Ένωση, οι "νωμένες Πολιτείες και μια ομάδα χωρών της Λατινικής Αμερικής υπέγραψαν τη συμφωνία σχετικά με τους δασμούς της ΕΕ για το εμπόριο μπανάνας. Με τη συμφωνία αυτή λήγει μια σύνθετη διαφωνία, η οποία διήρκεσε σχεδόν επί δύο δεκαετίες. Αυτό αποδεικνύει το συνεχές ενδιαφέρον που επιδεικνύει η ΕΕ για τον συγκεκριμένο τομέα και θα ληφθεί υπόψη στα τελικά αποτελέσματα των διαπραγματεύσεων του γύρου της Ντόχα. Δυστυχώς, δεν μπορούμε να απολαύσουμε πλήρως αυτήν την επιτυχία. " εγκριθείσα μείωση των δασμών για τις εξαγωγές μπανάνας από τη Λατινική Αμερική είναι πιθανό να προκαλέσει αρνητικές οικονομικές και κοινωνικές συνέπειες στην ομάδα των χωρών της Αφρικής, της Καραϊβικής και του Ειρηνικού, οι παραγωγοί των οποίων δεν διαθέτουν τα ίδια τεχνολογικά μέσα με τους ανταγωνιστές τους. Γι' αυτό λοιπόν χαιρετίζω το πρόγραμμα οικονομικής βοήθειας που περιλαμβάνεται στη συμφωνία, βάσει του οποίου οι χώρες ΑΚΕ θα λάβουν 190 εκατ. ευρώ έως και το 2013 ως ενίσχυση με σκοπό την ενθάρρυνση της ανταγωνιστικότητας και της διαφοροποίησης της παραγωγής τους. Εντούτοις, η Ευρωπαϊκή Επιτροπή πρέπει να εκπονήσει αξιολόγηση των επιπτώσεων της συμφωνίας έως το 2020, καθώς και του προγράμματος παροχής βοήθειας, σε συνδυασμό με τυχόν συστάσεις επέκτασής του και παροχής πρόσθετης οικονομικής βοήθειας.
<SPEAKER ID="268" NAME="Anneli Jäätteenmäki" AFFILIATION="ALDE">
γραπτώς. - (FI) Είναι πολύ ευχάριστη εξέλιξη η επίτευξη συμφωνίας μεταξύ της ΕΕ και των χωρών της Λατινικής Αμερικής και των "νωμένων Πολιτειών σε σχέση με τη διαφωνία για τους δασμούς στις μπανάνες, η οποία δημιουργούσε φορτίσεις επί σειρά ετών. Είναι προτιμότερο να καταλήξουμε σε συμφωνία παρά να συνεχίσουμε την αντιπαράθεση στο πλαίσιο του Παγκοσμίου Οργανισμού Εμπορίου. Υποστηρίχθηκε ότι η συμφωνία και οι μειώσεις των δασμών θα ευνοήσουν τις μεγάλες χώρες παραγωγής μπανάνας και τις πολυεθνικές εταιρείες. Είναι, ωστόσο, σημαντικό να αντιληφθούμε ότι στο μέλλον τα συμφέροντα των φτωχών χωρών ΑΚΕ θα συνεχίσουν να υπηρετούνται καλύτερα σε σύγκριση με τις χώρες της Λατινικής Αμερικής. Επιπλέον, η ΕΕ χρησιμοποιεί επίσης μια τεράστια δέσμη μέτρων ενίσχυσης για να βοηθήσει τις χώρες ΑΚΕ να διαφοροποιήσουν τις οικονομίες τους ώστε να εξαρτώνται λιγότερο από την εξαγωγή μπανάνας. Μένει να αποδειχθεί κατά πόσον η συμφωνία που επετεύχθη θα έχει αντίκτυπο στις τιμές καταναλωτή στην Ευρώπη. Ό,τι και αν συμβεί, πάντως, η συμφωνία είναι ιστορικής σημασίας, διότι δείχνει ότι η ΕΕ μπορεί να επιδεικνύει εσωτερική συνέπεια και να λαμβάνει αποφάσεις ακόμη και σε δύσκολες καταστάσεις και κατά τη διάρκεια δύσκολων διαπραγματεύσεων. Θα ψηφίσω υπέρ της έγκρισης της συμφωνίας.
<SPEAKER ID="269" NAME="Dominique Vlasto" LANGUAGE="FR">
" συμφωνία της Γενεύης για το εμπόριο της μπανάνας αντιπροσωπεύει μια ευκαιρία για τις αναδυόμενες οικονομίες της Λατινικής Αμερικής, συγχρόνως όμως προωθεί νέες συνθήκες ανταγωνισμού μεταξύ των παραγωγών μπανάνας στην ομάδα κρατών της Αφρικής, της Καραϊβικής και του Ειρηνικού (ΑΚΕ), η οικονομική ανάπτυξη των οποίων εξαρτάται κατά βάση από την εκμετάλλευση των φυσικών τους πόρων. Πρέπει, συνεπώς, να μεριμνήσουμε ώστε οι νέες αυτές συνθήκες ανταγωνισμού να είναι δίκαιες. Με ανησυχούν επίσης οι διμερείς συμφωνίες τις οποίες διαπραγματεύτηκε η ΕΕ με το Περού και την Κολομβία προκειμένου να τους χορηγηθεί προτιμησιακό δασμολογικό καθεστώς, το οποίο είναι χαμηλότερο από το προβλεπόμενο στη συμφωνία της Γενεύης. Υπό αυτές τις συνθήκες, εκτιμώ ότι αποτελεί πλέον επείγουσα ανάγκη να εφαρμοστούν τα συνοδευτικά μέτρα για την μπανάνα που περιλαμβάνονται στην εν λόγω συμφωνία, τα οποία θα επιτρέψουν στις χώρες ΑΚΕ να εκσυγχρονίσουν τον εν λόγω τομέα και να αντεπεξέλθουν στον διεθνή ανταγωνισμό. Καλώ, επομένως, το Συμβούλιο να ανακοινώσει χωρίς καθυστέρηση τη θέση του επί της νέας πρότασης του Κοινοβουλίου, έτσι ώστε οι χώρες ΑΚΕ να μπορέσουν να ωφεληθούν από τα μέτρα που έχουν ανακοινωθεί για το 2010 και καλώ την Επιτροπή να μεριμνήσει ώστε τα κοινωνικά και περιβαλλοντικά πρότυπα να γίνουν αμοιβαίως σεβαστά από τους παραγωγούς και τους εξαγωγείς εκτός των χωρών ΑΚΕ. Κατά τη γνώμη μου, αυτό είναι αναγκαίο προκειμένου να εξασφαλιστεί η ισοτιμία όλων των παραγωγών, κάτι που σήμερα δεν ισχύει επ' ουδενί.
<SPEAKER ID="270" NAME="Véronique Mathieu" LANGUAGE="FR">
" συμφωνία για το εμπόριο μπανάνας την οποία συνήψε η ΕΕ στο πλαίσιο του ΠΟΕ τον Δεκέμβριο του 2009 πρέπει να συνοδευτεί από μηχανισμούς υποστήριξης των παραγωγών μας. " μείωση, από την ΕΕ, των δασμών στις εισαγωγές μπανάνας από τη Λατινική Αμερική θα δημιουργήσει σοβαρά προβλήματα σε πολλές ευρωπαϊκές περιφέρειες, όπως στα γαλλικά υπερπόντια διαμερίσματα της Γουαδελούπης και της Μαρτινίκας, στην Ελλάδα, στην Πορτογαλία και στις ισπανικές Καναρίους Νήσους, καθώς θα βρεθούν αντιμέτωπες με το άνοιγμα της αγοράς. Γι' αυτό πρέπει να παρακολουθήσουμε τον πραγματικό αντίκτυπο των μέτρων χρηματοδοτικής ενίσχυσης, τα οποία αποβλέπουν στην υποστήριξη πολιτικών επενδύσεων και διαφοροποίησης της οικονομίας και στην άμβλυνση του κοινωνικού και περιβαλλοντικού αντικτύπου. Αυτή η αξιολόγηση επιπτώσεων πρέπει να μας προσφέρει πληροφορίες σχετικά με το κατά πόσον η συγκεκριμένη ενίσχυση επαρκεί ώστε να αντισταθμίσει τη νέα διεθνή κατάσταση στην αγορά μπανάνας.

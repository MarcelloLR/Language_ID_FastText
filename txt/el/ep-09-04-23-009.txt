<CHAPTER ID="009">
Αιτιολογήσεις ψήφου
<SPEAKER ID="209" NAME="Πρόεδρος">
Κυρίες και κύριοι, θα ήθελα να κάνω μία πρόταση: καθώς υπάρχουν κάποιοι από εσάς που έχουν ζητήσει αρκετές αιτιολογήσεις ψήφου, όταν σας δίνω το λόγο, παρακαλώ παρέχετε όλες τις εξηγήσεις σας, με τη σειρά, σε μία ομιλία.
<P>
Προφορικές αιτιολογήσεις ψήφου
<SPEAKER ID="212" NAME="Jim Allister" AFFILIATION="NI">
Κύριε Πρόεδρε, κάθε μέρα όλο και περισσότερα από τους εκλογείς μου το βρίσκουν σχεδόν αδύνατον να αντεπεξέλθουν. Κατόπιν παίρνω στα χέρια μου μία έκθεση όπως αυτή και ανακαλύπτω ότι 1,6 δισεκατομμύρια ευρώ από τα χρήματα των ευρωπαίων φορολογουμένων έχουν δαπανηθεί σε αυτό το κτήριο που είναι το Ευρωπαϊκό Κοινοβούλιο, ύστερα ανακαλύπτω ότι 9,3 εκατομμύρια ευρώ έχουν ανοιχτόχερα δοθεί στα πολιτικά κόμματα του Ευρωπαϊκού Κοινοβουλίου και κατόπιν κοιτώ και βλέπω μία επαναδιαβεβαίωση μίας δέσμευσης για μείωση 30% στις εκπομπές άνθρακα έως το 2020, αλλά ούτε μία αναφορά στην προκλητικότερη εκπομπή από όλες - αυτή που ρέει από το περιττό ταξίδι σε αυτό το μέρος, 12 φορές το χρόνο. Αυτή η έκθεση είναι αποκρουστική ως προς αυτά που εκθέτει αναφορικά με τη συμπεριφορά του παρόντος Κοινοβουλίου.
<SPEAKER ID="213" NAME="Richard Corbett" AFFILIATION="PSE">
Κύριε Πρόεδρε, επιτρέψτε μου να βάλω τα σχόλια του κ. Allister σε ένα πλαίσιο: το Ευρωπαϊκό Κοινοβούλιο κοστίζει σε κάθε πολίτη 1,74 αγγλικές λίρες - χρησιμοποιώ τις "λίρες" προς όφελος του κ. Allister - το χρόνο. Συγκριτικά, η Βουλή των Κοινοτήτων κοστίζει σε καθένα από τους πολίτες της 5,75 αγγλικές λίρες το χρόνο, η Βουλή των Λόρδων 1,77 λίρες Αγγλίας για κάθε πολίτη του "νωμένου Βασιλείου. Με άλλα λόγια, το παρόν Κοινοβούλιο είναι πολύ φθηνότερο στη λειτουργία του ανά πολίτη.
<P>
Ωστόσο, αυτό δεν σημαίνει ότι πρέπει να αναπαυθούμε στις δάφνες μας. Φυσικά πρέπει να επαγρυπνούμε, και φυσικά πρέπει να μειώσουμε τα έξοδα. " μνεία του κ. Allister στο μεγάλο κόστος των 12 περιόδων συνόδου το χρόνο στο Στρασβούργο είναι, φυσικά, μία σωστή παρατήρηση. Αλλά αυτή η απόφαση δεν εξαρτάται από το Ευρωπαϊκό Κοινοβούλιο: εξαρτάται από τα κράτη μέλη, τα οποία, δυστυχώς - στο Εδιμβούργο, υπό την προεδρία του John Major - κατέστησε νομική υποχρέωση του Ευρωπαϊκού Κοινοβουλίου να μεταβαίνει εδώ 12 φορές το χρόνο. Θα προέτρεπα τα κράτη μέλη να αναθεωρήσουν αυτή την απόφαση.
<SPEAKER ID="215" NAME="Richard Corbett" AFFILIATION="PSE">
Κύριε Πρόεδρε, αυτό είναι για το θέμα της απαλλαγής του Συμβουλίου. Θίγει ξανά αυτή τη συμφωνία κυρίων, η οποία χρονολογείται από πριν από τις άμεσες εκλογές, ότι το Κοινοβούλιο και το Συμβούλιο, ως δύο βραχίονες της νομοθετικής αρχής, διατηρούν το καθένα πλήρως την ευθύνη για το δικό τους εσωτερικό προϋπολογισμό χωρίς να εξετάζει το καθένα τον προϋπολογισμό του άλλου εσωτερικά ή να τον επικρίνει.
<P>
Νομίζω ότι έχει έρθει η ώρα να επανεξετάσουμε αυτή τη συμφωνία κυρίων, πολλώ μάλλον που ο προϋπολογισμός του Συμβουλίου περιλαμβάνει τώρα όχι μόνο το διοικητικό του προϋπολογισμό ως όργανο, ως νομοθετικό σώμα από κοινού με εμάς, αλλά περιέχει και ένα προϋπολογισμό που δυνητικά θα μεγαλώσει στο μέλλον για τις εκτελεστικές λειτουργίες στο πεδίο της κοινής εξωτερικής πολιτικής και πολιτικής ασφαλείας.
<P>
" συμφωνία κυρίων δεν προοριζόταν ποτέ να ισχύσει για τις εκτελεστικές λειτουργίες. Δεν προοριζόταν ποτέ για να τη θωρακίσει από τον κοινοβουλευτικό έλεγχο, και θεωρώ ότι είναι ώρα να εισέλθουμε σε συζητήσεις με το Συμβούλιο για να επανεξετασθεί αυτή η συμφωνία.
<SPEAKER ID="217" NAME="Astrid Lulling" AFFILIATION="PPE-DE">
(FR) Κύριε Πρόεδρε, απείχα από την ψηφοφορία επί της απαλλαγής 2007 για τον προϋπολογισμό του Ευρωπαϊκού Κοινοβουλίου λόγω κάποιων παραγράφων σε αυτή την έκθεση που είναι εμπνευσμένες από την παραπληροφόρηση και τις αναλήθειες που δημοσιεύονται στα μέσα, ειδικά εδώ, αναφορικά με το εθελούσιο ταμείο συντάξεων των βουλευτών.
<P>
Ο κ. Cohn-Bendit μπορεί να κοιμάται ήσυχος διότι, ως φορολογούμενος, δεν θα του ζητηθεί να εγγυηθεί τα δικαιώματα αυτών των μελών του ταμείου που έχουν ήδη συνταξιοδοτηθεί, ούτε αυτών των χήρων τους ή των εξαρτώμενων προσώπων τους, ή αυτών των βουλευτών που θα πάψουν να εργάζονται εδώ στις 14 Ιουλίου.
<P>
Εάν νομίζει ότι οι βουλευτές που ανήκουν στο εθελούσιο ταμείο συντάξεων δεν πρέπει να λάβουν μέρος στην ψηφοφορία για την απαλλαγή, καλά θα έκανε να βάλει σε τάξη τα του οίκου του. Επιπλέον, συμμετέχει ευχαρίστως στην ψηφοφορία για τις πιστώσεις από τον προϋπολογισμό μας που χρησιμοποιούνται για τη χρηματοδότηση των επιδομάτων του, αν και μόλις έχει γίνει γνωστό, όπως απαιτείται χάριν της διαφάνειας, ότι, για παράδειγμα, έχει μόνο μία φορά στα πέντε χρόνια πατήσει το πόδι του σε μία συνάντηση μίας επιτροπής της οποίας είναι μέλος. " παροιμιώδης ζέση του για το κοινοβουλευτικό έργο αυτού του Κοινοβουλίου - δεν είναι αρκετό να εκστομίζει ανοησίες και να πραγματοποιεί συνεντεύξεις τύπου - πρέπει να τον ενθαρρύνει να είναι πιο διακριτικός, αλλά καθώς αποτελεί κατάλοιπο του 68, δεν μπορεί κανείς σίγουρα να περιμένει κάτι καλύτερο από αυτόν.
<P>
Επιπλέον, κύριε Πρόεδρε, καμία δήλωση, ακόμη κι αν προέρχεται από τους προέδρους ομάδων, δεν πρόκειται να αλλάξει κάποιο μέρος των νομικών ευθυνών του παρόντος Κοινοβουλίου, που είναι γραμμένες στην πέτρα.
<SPEAKER ID="219" NAME="Daniel Hannan" AFFILIATION="NI">
Κύριε Πρόεδρε, μόλις ψηφίσαμε για τη χρηματοδότηση μίας ευρείας σειράς ευρωπαϊκών υπηρεσιών και επιχορηγούμενων φορέων - τον Οργανισμό Φαρμάκων, τον Οργανισμό Εξωτερικών Συνόρων, τον Οργανισμό Ασφαλείας της Αεροπλοΐας κ.ο.κ. - και μου φαίνεται ότι αυτές είναι απαγορευτικές για τρεις λόγους. Υπάρχει ένα ευρωσκεπτικιστικό επιχείρημα κατά τους, υπάρχει ένα νομικό επιχείρημα κατά τους και υπάρχει ένα δημοκρατικό επιχείρημα.
<P>
Το ευρωσκεπτικιστικό επιχείρημα δεν αναμένω ότι θα έχει μεγάλη έλξη σε αυτό το Κοινοβούλιο. Είναι πολύ εμφανές ότι αυτά τα πράγματα δεν χρειάζονται να γίνονται σε επίπεδο Βρυξελλών. Το νομικό επιχείρημα πάλι δεν αναμένω να έχει μεγάλη έλξη: είναι ότι πολλές από αυτές τις υπηρεσίες, αν και θα είχαν λάβει τη νομική ισχύ από τη Συνθήκη της Λισσαβώνας ή το Ευρωπαϊκό Σύνταγμα, δεν έχουν τη σωστή νομική βάση επί του παρόντος. Αλλά το δημοκρατικό επιχείρημα νομίζω ότι μπορεί να έχει έναν απόηχο αυθεντικότητας ακόμη και σε φεντεραλιστές συναδέλφους και είναι το εξής: όταν ένα Κοινοβούλιο όπως αυτό αναθέτει την καθημερινή διοίκηση των πολιτικών του σε οργανισμούς που ελάχιστα επισκεπτόμαστε, που δεν βλέπουμε σχεδόν ποτέ - επισκεπτόμαστε την επιτροπή ίσως μία φορά το χρόνο - και περιμένουμε να εκτελούν την πολιτική ενώ εμείς υπογράφουμε τις επιταγές συγκαταβατικά, έχουμε υποβαθμίσει τη δημοκρατία μας.
<P>
Ο Hayek είπε ότι η εκχώρηση εξουσίας σε εξωτερικές υπηρεσίες, ενώ αποτελεί σύνηθες χαρακτηριστικό, αποτελεί ωστόσο το πρώτο βήμα διά του οποίου μία δημοκρατία εκχωρεί τις εξουσίες της. Οι συνάδελφοι εδώ, είτε φεντεραλιστές είτε ευρωσκεπτικιστές, πρέπει να γνωρίζουν όλοι τον κίνδυνο.
<SPEAKER ID="221" NAME="Siiri Oviir" AFFILIATION="ALDE">
(ET) Έχω πραγματικά πολλά σχόλια. Δεν έχω το κάνει αυτό ποτέ πριν, αλλά θεώρησα σημαντικό να το κάνω σήμερα. Θα ήθελα ειδικότερα να μιλήσω για την έκθεση του κ. Grosch, την οποία υπερψήφισα, και υποστήριξα επίσης τις συστάσεις της επιτροπής μεταφορών, διότι πιστεύω ότι ένας αναδιατυπωμένος και επικαιροποιημένος κανονισμός πρέπει να εγκριθεί στη θέση των δύο τρεχόντων κανονισμών οι οποίοι αφορούν τις λεωφορειακές γραμμές. Αυτό το βήμα θα βοηθήσει στη διασφάλιση της σαφήνειας και στη μείωση της γραφειοκρατίας.
<SPEAKER ID="997" NAME="Siiri Oviir" AFFILIATION="ALDE">
(ET) Το επόμενο είναι η έκθεση της Silvia-Adriana Ţicău, την οποία επίσης υποστήριξα, διότι και αυτή καθιστά δυνατή τη διασφάλιση ακόμη πιο ομοιόμορφης υλοποίησης του νέου κανονισμού για τις οδικές μεταφορές. Πιστεύω, δεδομένης της διεθνούς φύσης αυτού του τομέα, ότι πρέπει να προγραμματίσουμε την ενεργοποίηση πανευρωπαϊκών ερωτήσεων από μητρώα, προκειμένου να προστατεύσουμε καλύτερα τους πελάτες από τον αθέμιτο ανταγωνισμό.
<SPEAKER ID="995" NAME="Siiri Oviir" AFFILIATION="ALDE">
(ET) Υποστήριξα κι εγώ την έκθεση του κ. Grosch, διότι είναι αφιερωμένη στις μεταφορές και βοηθά στη βελτίωση της αποδοτικότητας και της νομικής ασφάλειας της εσωτερικής αγοράς οδικών μεταφορών, στη μείωση των διοικητικών εξόδων και επιτρέπει τον πιο θεμιτό ανταγωνισμό. Πιστεύω ότι στο πλαίσιο της ολοκλήρωσης της κοινής ευρωπαϊκής αγοράς πρέπει τα επόμενα χρόνια να καταργήσουμε και τους περιορισμούς στην πρόσβαση στις εσωτερικές αγορές των κρατών μελών.
<SPEAKER ID="993" NAME="Siiri Oviir" AFFILIATION="ALDE">
(ET) " δεύτερη έκθεση της κ. Ţicău σχετικά με την ενεργειακή αποδοτικότητα των κτηρίων κέρδισε την υποστήριξή μου, διότι θα βοηθήσει να συνειδητοποιηθούν οι προκλήσεις που αντιμετωπίζει η Ευρώπη στον τομέα της παροχής ενέργειας και ζήτησης ενέργειας. Αυτό σημαίνει ότι θα βοηθήσει να εξοικονομηθεί 20% της κατανάλωσης ενέργειας μέσω της αυξημένης ενεργειακής αποδοτικότητας. Οι επενδύσεις στην ενεργειακή αποδοτικότητα θα βοηθήσουν στην τόνωση της ευρωπαϊκής οικονομίας σήμερα, διότι θα δημιουργήσουν περίπου τόσες θέσεις εργασίας, και ίσως ακόμη περισσότερες, από ό,τι οι επενδύσεις σε παραδοσιακές υποδομές. " αύξηση της ενεργειακής αποδοτικότητας είναι ο πιο αποτελεσματικός τρόπος να επιτύχει η Ευρωπαϊκή Ένωση το στόχο της μείωσης των εκπομπών CO2, να δημιουργήσει θέσεις εργασίας και να μειώσει την αυξανόμενη εξάρτηση της Ευρωπαϊκής Ένωσης από εξωτερικούς προμηθευτές ενέργειας.
<SPEAKER ID="991" NAME="Siiri Oviir" AFFILIATION="ALDE">
(ET) " έκθεση του κ. Gauzès - δεν είμαι σίγουρη εάν πρόφερα σωστά το όνομά του - αφορά τους οργανισμούς αξιολόγησης της πιστοληπτικής ικανότητας, και υποστήριξα αυτή την έκθεση διότι οι ελλείψεις και τα σφάλματα στις αξιολογήσεις της πιστοληπτικής ικανότητας και στην εποπτεία τους έχουν συμβάλει στην άνοδο της παρούσας χρηματοπιστωτικής κρίσης. Το γεγονός ότι υπάρχουν λίγοι μόνο οργανισμοί αξιολόγησης της πιστοληπτικής ικανότητας, ότι ο χώρος λειτουργίας τους είναι παγκόσμιος και τα κεντρικά γραφεία τους συχνά βρίσκονται εκτός της ΕΕ με κάνει να αναρωτιέμαι πόσο αποτελεσματική μπορεί να είναι η ευρωπαϊκή νομοθεσία σε αυτό τον τομέα. Συμφωνώ ότι η συνεργασία μεταξύ της ΕΕ και τρίτων χωρών πρέπει να εντατικοποιηθεί για την επίλυση αυτού του προβλήματος και ότι αυτός είναι ο μόνος τρόπος επίτευξης μίας εναρμονισμένης κανονιστικής βάσης.
<SPEAKER ID="989" NAME="Siiri Oviir" AFFILIATION="ALDE">
(ET) Σχετικά με την έκθεση που αφορά τα δικαιώματα των επιβατών στις θαλάσσιες και εσωτερικές πλωτές μεταφορές, η ρύθμιση σε αυτό τον τομέα είναι πολύ ευπρόσδεκτη, διότι αυτό το βήμα θα βοηθούσε και στην αύξηση των δικαιωμάτων των Ευρωπαίων που ταξιδεύουν με αυτά τα μέσα μεταφορών και εγγυάται στους καταναλωτές μας ίσα δικαιώματα όταν χρησιμοποιούν διαφορετικούς τρόπους μεταφοράς.
<SPEAKER ID="987" NAME="Siiri Oviir" AFFILIATION="ALDE">
(ET) " έκθεση του κ. Albertini σχετικά με τα δικαιώματα των επιβατών λεωφορείων κέρδισε την υποστήριξή μου διότι τα μέτρα που προστατεύουν τους επιβάτες λεωφορείων θα βοηθήσουν να εξαλειφθεί επιτέλους η ανισότητα που επικρατεί στην Ευρωπαϊκή Ένωση και να διασφαλίσουν την ίση μεταχείριση όλων των επιβατών, όπως συμβαίνει ήδη με τους χρήστες των εναέριων και σιδηροδρομικών μεταφορών. Αφού αυτή η νομοθεσία αφορά τόσο τους μεταφορείς όσο και τους επιβάτες και προβλέπει πολλές νέες υποχρεώσεις για τους μεταφορείς, είναι εύλογο να χορηγείται μία ελαφρώς μακρύτερη περίοδος υλοποίησης στους παροχείς υπηρεσιών ώστε να επιτευχθεί καλύτερο αποτέλεσμα.
<SPEAKER ID="985" NAME="Siiri Oviir" AFFILIATION="ALDE">
(ET) " έκθεση της κ. Jensen σχετικά με τα ευφυή συστήματα μεταφορών - η υλοποίησή τους έχει αποδείξει την αποτελεσματικότητά τους, καθιστώντας τις μεταφορές πιο αποδοτικές, και ασφαλείς, καθώς και βοηθώντας στην επίτευξη του πολιτικού στόχου να καταστούν οι μεταφορές καθαρότερες. Για αυτούς τους λόγους, ψήφισα υπέρ της έκθεσης.
<SPEAKER ID="983" NAME="Siiri Oviir" AFFILIATION="ALDE">
(ET) " έκθεση του Ulrich Stockmann σχετικά με το πρόγραμμα Marco Polo II αξίζει να υποστηριχθεί διότι καθιστά δυνατή τη μείωση της κυκλοφοριακής συμφόρησης των αυτοκινητοδρόμων, τη βελτίωση των μεθόδων περιβαλλοντικής προστασίας των συστημάτων μεταφορών και την προώθηση του συνδυασμού τρόπων μεταφοράς. Με απασχολεί, ωστόσο, το γεγονός ότι κάθε χρόνο υπάρχουν όλο και λιγότερες εφαρμογές για χρηματοοικονομική βοήθεια και συνεπώς προγραμματισμένα έργα τα οποία θα μπορούσαν να χρηματοδοτηθούν στο πλαίσιο αυτού του προγράμματος.
<SPEAKER ID="981" NAME="Siiri Oviir" AFFILIATION="ALDE">
(ET) Υποστήριξα την έκθεση του κ. Duchoň διότι οι σιδηροδρομικές μεταφορές έχουν ένα πολύ σημαντικό ρόλο στο πλαίσιο των ευρωπαϊκών μεταφορών, ακόμη και σήμερα, παρά τη συνεχή μείωση στη μεταφορά των προϊόντων. Υποστήριξα επίσης την έκθεση διότι συμφώνησα με τον εισηγητή ότι αυτή η νομοθεσία πρέπει να συνταχθεί με τέτοιο τρόπο ώστε στο μέλλον το σιδηροδρομικό δίκτυο να καταστεί αποδοτικό για όλους τους χρήστες.
<SPEAKER ID="979" NAME="Siiri Oviir" AFFILIATION="ALDE">
(ET) Σήμερα το πρωί συζητήσαμε επίσης και ψηφίσαμε επί ορισμένων εκθέσεων από τη δέσμη της υγειονομικής περίθαλψης. Υποστήριξα την προστασία των δικαιωμάτων των ασθενών στη διασυνοριακή υγειονομική περίθαλψη, διότι είμαι της γνώμης ότι οι εκλεγμένοι εκπρόσωποι στο Ευρωπαϊκό Κοινοβούλιο είναι εδώ και πάρα πολύ καιρό ικανοποιημένοι με νομικούς που νομοθετούν σε αυτό το πεδίο - οι νόμοι πρέπει να γίνονται από τους πολιτικούς, δηλ. τους βουλευτές του Κοινοβουλίου που εκλέγεται από τους ευρωπαίους ψηφοφόρους. Αυτή είναι η τελευταία ευκαιρία να ασχοληθούμε και να ψηφίσουμε αυτή την οδηγία.
<SPEAKER ID="977" NAME="Siiri Oviir" AFFILIATION="ALDE">
(ET) " έκθεση του κ. Τρακατέλλη για τις σπάνιες νόσους είναι σαν μία προσθήκη στην έκθεση για τα δικαιώματα των ασθενών, την οποία υποστήριξα, αν και δεν υποστήριξα τη σύσταση 15 αυτής της έκθεσης, διότι η σύσταση ανήκει στον περασμένο αιώνα και η πολιτική δεν πρέπει να επηρεάζει τη γενετική έρευνα.
<SPEAKER ID="975" NAME="Siiri Oviir" AFFILIATION="ALDE">
(ET) " έκθεση που αφορά την αστική κυκλοφορία και το σχέδιο δράσης σε αυτό τον τομέα κέρδισε την ψήφο μου, διότι η αστική μεταφορά διαδραματίζει ένα πολύ σημαντικό ρόλο στις μεταφορές εμπορευμάτων και επιβατών της ΕΕ. Συνεπώς, η προετοιμασία μίας ξεχωριστής στρατηγικής για τις αστικές μεταφορές είναι πέρα για πέρα δικαιολογημένη.
<SPEAKER ID="973" NAME="Siiri Oviir" AFFILIATION="ALDE">
(ET) Τέλος, θα ήθελα να αναφέρω την έκθεση της κ. Anne Jensen σχετικά με το σχέδιο δράσης για ευφυή συστήματα μεταφορών, διότι αυτό το σχέδιο δράσης επικεντρώνεται στη γεωγραφική συνοχή.
<SPEAKER ID="222" NAME="Daniel Hannan" AFFILIATION="NI">
Σήμερα εορτάζουμε την επέτειο του μεγαλύτερου όλων των Άγγλων και ίσως του μεγαλύτερου δραματουργού και συγγραφέα που γνώρισε η ανθρωπότητα. Είναι χαρακτηριστικό του έργου του Σαίξπηρ ότι, όποιες εμπειρίες και να τους μεταφέρουμε, επεξηγούν πάντοτε τις εμπειρίες περισσότερο από όσο οι εμπειρίες μας επεξηγούν τα θεατρικά έργα. Το καλύτερο που μπορώ να κάνω σήμερα είναι να μνημονεύσω τον επιθανάτιο λόγο του Τζον του Γκαντ από το Ριχάρδο το Β', ο οποίος δεν περιγράφει όμορφα μόνο τα δημοσιονομικά προβλήματά μας στη Βρετανία, αλλά και την κατάστασή μας εδώ στην Ευρώπη.
<P>
Πρώτα, για τον προϋπολογισμό:
<P>
"Αυτή τη χώρα που έχουνε πατρίδα τους τόσες αγαπητές ψυχές, αυτή την τόσο αγαπημένη χώρα [...]
<P>
την επάχτωσαν τώρα (πεθαίνω που προφέρω αυτό το λόγο) σαν τιμάρι ή κανένα άθλιο μετόχι".
<P>
Αλλά ακούστε και την περιγραφή του για τη Συνθήκη της Λισσαβώνας ή το Ευρωπαϊκό Σύνταγμα:
<P>
"Την Αγγλία, που τη ζώνει η περήφανη θάλασσα,
<P>
που οι βράχοι των γιαλών της αντιστέκονται στο ζηλόφτονο πόλεμο του υγρού Ποσειδώνα, την έχουν τώρα δέσει με ντροπή, με μουντζούρες μελανιού
<P>
και μ' άθλιες σφραγιστές περγαμηνές.
<P>
Ναι, ετούτη η Αγγλία, που ήξερε μόνο να νικά ως τα τώρα τους άλλους
<P>
Σκλαβώνει τώρα η ίδια τον εαυτό της".
<P>
Εάν υπάρχει καλύτερη περιγραφή από αυτή, δεν την έχω ακούσει ακόμη.
<SPEAKER ID="223" NAME="Πρόεδρος">
Δεν γνώριζα ότι είχατε τέτοιο ταλέντο στη ραψωδία. Την απαγγείλατε πολύ καλά.
<SPEAKER ID="225" NAME="Syed Kamall" AFFILIATION="PPE-DE">
Κύριε Πρόεδρε, όταν ψηφίζουμε για θέματα στο Ευρωπαϊκό Κοινοβούλιο, πρέπει να είμαστε πάντοτε σίγουροι ότι δίνουμε το ηθικό παράδειγμα.
<P>
Είναι πολύ σωστό να μιλάμε για την ενεργειακή αποδοτικότητα. Ειλικρινά, δεν έχω πρόβλημα με αυτό σε ευρωπαϊκό επίπεδο, εθνικό επίπεδο ή τοπικό επίπεδο. Θεωρώ ότι τα περισσότερα μπορούν να γίνουν σε επίπεδο τοπικής αυτοδιοίκησης, αλλά είναι καλό να μοιραζόμαστε τις βέλτιστες πρακτικές και ιδέες στο ευρωπαϊκό και εθνικό επίπεδο.
<P>
Ωστόσο, δίνοντας αυτό το παράδειγμα, πρέπει να επιδείξουμε ηθική ηγεσία. Πώς μπορούμε να μιλάμε για την ενεργειακή αποδοτικότητα των κτηρίων όταν συνεχίζουμε να λειτουργούμε σε δύο κοινοβουλευτικές αίθουσες, μία εδώ στο Στρασβούργο και μία στις Βρυξέλλες; Τι γίνεται με τις εκπομπές CO2 του Κοινοβουλίου στο Στρασβούργο, όταν μιλάμε για δεκάδες χιλιάδες τόνους εκπομπών CO2 κάθε χρόνο; Είναι ώρα να σταματήσει η υποκρισία, να επιδείξουμε ηγετική ικανότητα και να κλείσουμε το Κοινοβούλιο του Στρασβούργου.
<SPEAKER ID="227" NAME="Syed Kamall" AFFILIATION="PPE-DE">
Κύριε Πρόεδρε, επιτρέψτε μου να αρχίσω αποτίνοντας φόρο τιμής στο συνάδελφό μου, John Bowis, και είμαι σίγουρος ότι όλοι του ευχόμαστε ταχεία ανάρρωση. Ευτυχώς που μπορούσε να επωφεληθεί του συστήματος υγειονομικής περίθαλψης μίας άλλης χώρας. Αυτός, ένας βρετανός πολίτης, είχε τη δυνατότητα να επωφεληθεί από την εξαιρετική υπηρεσία υγειονομικής περίθαλψης στο Βέλγιο.
<P>
Αυτά είναι λίγα βήματα προς τη σωστή κατεύθυνση, ώστε οι πολίτες σε όλη την ΕΕ να μπορούν να αποφασίσουν πού να πάνε για υπηρεσίες υγειονομικής περίθαλψης. Εάν παρέχονται στους ασθενείς πληροφορίες για τα ποσοστά ανάρρωσης από διάφορες νόσους σε μία σειρά διαφορετικών χωρών, και τους δίνεται η δυνατότητα επιλογής, τότε μπορούν να επιλέγουν σε ποια χώρα θα μπορούσαν να αναρρώσουν καλύτερα. Το να επωφελούνται από αυτές τις υπηρεσίες υγειονομικής περίθαλψης είναι ένα θετικό βήμα προς τη σωστή κατεύθυνση.
<P>
Έχω συχνά επικρίνει κάποιες από τις πρωτοβουλίες που συζητάμε σε αυτό το χώρο, αλλά νομίζω ότι αυτή είναι μία θετική κίνηση. Ευελπιστούμε να προσφέρουμε την επιλογή και μεγαλύτερη εξυπηρέτηση σε ασθενείς σε όλη την Ευρωπαϊκή Ένωση.
<SPEAKER ID="229" NAME="Zuzana Roithová" AFFILIATION="PPE-DE">
- (CS) Θα ήθελα επίσης να αιτιολογήσω την ψήφο μου επί της έκθεσης Crowley - Διάρκεια προστασίας του δικαιώματος πνευματικής ιδιοκτησίας. Καταψήφισα την έκθεση, η οποία δεν έχει εξετασθεί σωστά, αλλά η οποία πρέπει να επηρεάζει την τιμή που καταβάλλεται από τους καταναλωτές μουσικής για τα επόμενα 45 χρόνια. Θα ήθελα να βοηθήσω τους μέσους καλλιτέχνες και, για να γίνει αυτό, χρειαζόμαστε νομοθεσία στο χώρο της ρύθμισης των συμβατικών όρων και συλλογικής διαχείρισης και στην εδραίωση ενός συστήματος κοινωνικής μέριμνας, συνταξιοδοτικών προγραμμάτων ή αλλαγές στα τιμολόγια αδειών. Μελέτες επιπτώσεων δείχνουν ότι μόνο το 2% των εισοδημάτων μοιράζονται μεταξύ μέσων καλλιτεχνών, με τα υπόλοιπα να πάνε στις δισκογραφικές εταιρείες και τους μεγαλύτερους καλλιτέχνες. " μεταγενέστερη αναδιανομή θα ζημιώσει τους ελπιδοφόρους μικρούς καλλιτέχνες, με τους καταναλωτές και τους φορολογούμενους να πληρώνουν επίσης εκατοντάδες εκατομμύρια περισσότερα. " πρόταση περιπλέκει τα πράγματα για τις βιβλιοθήκες, τα αρχεία, τις σχολές καλών τεχνών και τους ανεξάρτητους κινηματογραφιστές. Δεν υπάρχει σαφής επίπτωση στους οπτικοακουστικούς καλλιτέχνες. Όλες οι νομικές αρχές προειδοποιούν κατά της πρότασης και έτσι την καταψήφισα.
<SPEAKER ID="231" NAME="Brigitte Fouré" AFFILIATION="PPE-DE">
(FR) Κύριε Πρόεδρε, αναφορικά με την έκθεση της κ. Jensen, δηλαδή, την έκθεση σχετικά με την πρόταση οδηγίας για τη χρήση ευφυών συστημάτων μεταφορών, ψήφισα υπέρ. Ο στόχος αυτής της οδηγίας είναι να εξασφαλίσει την διαλειτουργικότητα των τεχνολογιών της πληροφορίας και της επικοινωνίας που χρησιμοποιούνται στα συστήματα μεταφορών.
<P>
" καινοτομία στο χώρο των μεταφορών πρέπει να ενθαρρυνθεί, ιδιαίτερα όπου μπορεί να βελτιώσει την ασφάλεια των οχημάτων. Το γεγονός είναι ότι η καινοτομία θα απωλέσει τη χρησιμότητά της, εάν δεν εγγυηθούμε ότι μπορεί να εφαρμοστεί στο σύνολο του ευρωπαϊκού χώρου.
<P>
Αυτή η οδηγία πρέπει να μας επιτρέψει να συμβάλουμε σε μία μείωση του αριθμού των θανάτων στους ευρωπαϊκούς δρόμους, μειώνοντας τόσο τον κίνδυνο πρόσκρουσης και τη σοβαρότητα οποιωνδήποτε ατυχημάτων. Θα σας υπενθύμιζα ότι η Ευρωπαϊκή Ένωση έχει θέσει το στόχο της μείωσης κατά το ήμισυ των θανάτων στους δρόμους έως το 2010, σε σύγκριση με τα επίπεδα το 2000.
<P>
Από αυτή την άποψη, θλίβομαι που η οδηγία σχετικά με τη διασυνοριακή συνεργασία στο πεδίο της οδικής ασφάλειας, την οποία εγκρίναμε πριν από αρκετούς μήνες, δεν έχει ακόμη εγκριθεί από τους υπουργούς μεταφορών της Ευρωπαϊκής Ένωσης, καθώς θα επέτρεπε επίσης τη σωτηρία ζωών διευκολύνοντας την επιβολή προστίμων κατά των αυτοκινητιστών που παραβιάζουν το νόμο σε ένα κράτος μέλος εκτός αυτού στο οποίο είναι εγγεγραμμένο το όχημά τους.
<SPEAKER ID="970" NAME="Brigitte Fouré" AFFILIATION="PPE-DE">
(FR) Αναφορικά με την έκθεση του κ. Duchoň σχετικά με τους σιδηροδρομικούς διαδρόμους εμπορευμάτων, θα ήθελα να πω ότι το Ευρωπαϊκό Κοινοβούλιο μόλις ενέκρινε αυτή την έκθεση σχετικά με το ευρωπαϊκό σιδηροδρομικό δίκτυο για ανταγωνιστικές εμπορευματικές μεταφορές. Υπερψήφισα αυτή την έκθεση, η οποία θα επιτρέψει την αυξημένη και βελτιωμένη μεταφορά εμπορευμάτων σιδηροδρομικώς.
<P>
" ευρωπαϊκή δράση σε αυτό τον τομέα ήταν απαραίτητη. Ο τρόπος με τον οποίο λειτουργούν επί του παρόντος οι σιδηροδρομικές εμπορευματικές μεταφορές είναι στην πραγματικότητα ανεπαρκής, προσφέροντας πολύ λίγες εγγυήσεις, όσον αφορά τα αξιόπιστα ωράρια δρομολογίων, στις εταιρείες που επιθυμούν να χρησιμοποιήσουν το σιδηρόδρομο για να μεταφέρουν τα προϊόντα τους.
<P>
Τώρα, οφείλουμε να κάνουμε τα σιδηροδρομικά εμπορεύματα πιο ελκυστικά στις εταιρείες διότι, εάν κάποια προϊόντα αρχίσουν να μεταφέρονται σιδηροδρομικώς αντί για οδικώς, σημαίνει ότι εκπέμπονται λιγότερα αέρια του θερμοκηπίου και ότι υπάρχουν λιγότερα φορτηγά κολλημένα σε κυκλοφοριακή συμφόρηση στους δρόμους και τους αυτοκινητοδρόμους.
<P>
Ελπίζω τώρα συνεπώς ότι οι υπουργοί μεταφορών των κρατών μελών θα ακολουθήσουν το μονοπάτι που άνοιξε το Ευρωπαϊκό Κοινοβούλιο προς ένα ευρωπαϊκό σιδηροδρομικό δίκτυο εμπορευμάτων με καλύτερες επιδόσεις.
<SPEAKER ID="233" NAME="Bernd Posselt" AFFILIATION="PPE-DE">
(DE) Κύριε Πρόεδρε, καταψήφισα την έκθεση του κ. Τρακατέλλη ως αποτέλεσμα της σκανδαλώδους Τροπολογίας 15, η οποία συγχέει τη θεραπεία νόσων με τη δολοφονία αγέννητων ανθρώπινων όντων και την αιθάλη της ευγονικής. Πρέπει να είμαστε σαφείς σε αυτό: τα ανθρώπινα όντα έχουν δικαίωμα στη ζωή από τη στιγμή που το ωάριο και το σπερματοζωάριο ενώνονται μέχρι τη φυσική τους γέννηση, και αυτή η τροπολογία αμφισβητεί θεμελιωδώς αυτό το δικαίωμα στη ζωή. Ένα αγέννητο ανθρώπινο ον δεν θα είχε πλέον δικαίωμα στη ζωή, απλώς επειδή έχει μία νόσο. Αυτό είναι το ακριβώς αντίθετο της ιατρικής - είναι φόνος.
<P>
Για αυτό το λόγο, η έκθεση του κ. Τρακατέλλη είναι απαράδεκτη και αυτή η τροπολογία είναι ένα σκάνδαλο που κηλιδώνει το παρόν Κοινοβούλιο, το οποίο έχει κατά τα άλλα κατ' επανάληψη υπηρετήσει καλά τη βιοηθική και την προστασία της αγέννητης ανθρώπινης ζωής.
<SPEAKER ID="235" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, για πρώτη φορά από τότε που έγινα βουλευτής αυτού του Κοινοβουλίου, ψήφισα στην ψηφοφορία επί της απαλλαγής κατά της απαλλαγής της Επιτροπής και θα ήθελα να αιτιολογήσω τους λόγους μου: η βασική μου ανησυχία είναι ο τρόπος με τον οποίο η Ευρωπαϊκή Επιτροπή χειρίστηκε την προσχώρηση των δύο νέων χωρών, ήτοι της Ρουμανίας και της Βουλγαρίας.
<P>
Έχουμε πολλά προβλήματα που αντιμετωπίζουμε στη Ρουμανία και τη Βουλγαρία, με την εκτεταμένη διαφθορά, με πολλά χρήματα, πολλά ευρωπαϊκά χρήματα που έχουν χαθεί. " Ευρωπαϊκή Επιτροπή άρχισε να παγώνει αυτά τα χρήματα μόλις το 2008. Χάσαμε πολλά χρήματα το 2007 και τώρα πρέπει να αγωνιστούμε με συστήματα ελέγχου τα οποία λειτουργούν μόνο περιοδικά. Στη Ρουμανία έχουμε να αντιμετωπίσουμε εκτεταμένη διαφθορά και προβλήματα με το δικαστικό σώμα. Όλα αυτά πρέπει να αποδοθούν στην προενταξιακή διαδικασία.
<P>
Θέλω να δώσω ένα σημάδι, να πω στην Ευρωπαϊκή Επιτροπή ότι, στο μέλλον, πρέπει να ασχοληθεί με τις προσχωρήσεις διαφορετικά και επίσης να της πω ότι, εάν είχε παρατηρηθεί σε άλλες χώρες στο παρελθόν, θα μπορούσε να σημειώνει πρόοδο με μεγαλύτερη επιτυχία τώρα που το επιθυμούσαμε.
<P>
Θα ήθελα να προτρέψω την Επιτροπή να βοηθήσει και τις δύο χώρες να εφαρμόσουν συστήματα χρηματοοικονομικού ελέγχου που αξίζει να καλούνται έτσι και να βοηθήσουν στην επανόρθωση των συστημικών αδυναμιών σε αυτές τις δύο χώρες. Αλλιώς, θα έχουμε ένα μόνιμο πρόβλημα εδώ, ένα μόνιμο κακό μπελά για ολόκληρη την Ευρώπη.
<P>
Γραπτές αιτιολογήσεις ψήφου
<SPEAKER ID="238" NAME="Alexander Alvaro  " AFFILIATION="ALDE">
γραπτώς. - (DE) Το Ευρωπαϊκό Κοινοβούλιο ψήφισε σήμερα επί της έκθεσης του κ. Casaca σχετικά με την απαλλαγή αναφορικά με την υλοποίηση του προϋπολογισμού του Ευρωπαϊκού Κοινοβουλίου για το οικονομικό έτος 2007. " έκθεση ασχολήθηκε με το ζήτημα του ταμείου συντάξεων του Ευρωπαϊκού Κοινοβουλίου.
<P>
Το ταμείο συντάξεων του Ευρωπαϊκού Κοινοβουλίου είναι ένα εθελούσιο ταμείο συντάξεων. Το ταμείο συντάξεων αντιμετωπίζει τώρα χρηματοπιστωτικές δυσκολίες και έχει προκύψει έλλειμμα.
<P>
Το Ελεύθερο Δημοκρατικό Κόμμα του Ευρωπαϊκού Κοινοβουλίου είναι αντίθετο με τη χρήση φορολογικών εσόδων για το διακανονισμό του ελλείμματος. Είναι ανεύθυνο να περιμένουμε από τους ευρωπαίους φορολογούμενους να πληρώσουν αυτές τις ζημίες. Κάθε τέτοιο σχέδιο πρέπει να αποτραπεί. Το Ελεύθερο Δημοκρατικό Κόμμα του Ευρωπαϊκού Κοινοβουλίου καταψήφισε την απαλλαγή αναφορικά με την υλοποίηση του προϋπολογισμού του Ευρωπαϊκού Κοινοβουλίου. " πιθανότητα χρήσης φορολογικών εσόδων για το διακανονισμό του ελλείμματος δεν έχει αποκλειστεί τελείως.
<SPEAKER ID="239" NAME="Richard James Ashworth  " AFFILIATION="PPE-DE">
γραπτώς. - Οι Βρετανοί Συντηρητικοί δεν μπόρεσαν να εγκρίνουν την απαλλαγή του ευρωπαϊκού προϋπολογισμού του 2007, παράγραφος Ι, Ευρωπαϊκό Κοινοβούλιο. Επιμένουμε ότι ο κοινοβουλευτικός προϋπολογισμός πρέπει να παρέχει σχέση κόστους ωφελείας για τον ευρωπαίο φορολογούμενο και υποστηρίζουμε, συνεπώς, το μεγαλύτερο μέρος της έκθεσης του εισηγητή. Συγκεκριμένα, σημειώνουμε με επιδοκιμασία την πρόοδο που έχει σημειωθεί στην υλοποίηση του προϋπολογισμού του Κοινοβουλίου, όπως καταγράφηκε στην έκθεση του Ελεγκτικού Συνεδρίου του 2007. Υποστηρίζουμε επίσης τις παρατηρήσεις του εισηγητή αναφορικά με το εθελούσιο ταμείο συντάξεων των βουλευτών. Ωστόσο, σύμφωνα με την παραδοσιακή μας προσέγγιση, θα συνεχίσουμε να ψηφίζουμε κατά της χορήγησης απαλλαγής μέχρι να δούμε πραγματική πρόοδο προς την επίτευξη μίας θετικής δήλωσης αξιοπιστίας από το Ευρωπαϊκό Ελεγκτικό Συνέδριο.
<SPEAKER ID="240" NAME="Monica Frassoni  " AFFILIATION="Verts/ALE">
γραπτώς. - Σήμερα, η Ομάδα των Πρασίνων ψήφισε υπέρ της έκθεσης Casaca σχετικά με την απαλλαγή 2007 του ΕΚ.
<P>
Θέλουμε να υπογραμμίσουμε ότι με την έγκριση αυτής της έκθεσης στην ολομέλεια, το προεδρείο του παρόντος Κοινοβουλίου πρέπει να αναλάβει την ευθύνη του και να δράσει αμέσως επί του εγκριθέντος κειμένου όσον αφορά το εθελούσιο ταμείο συντάξεων, και ότι πρέπει να λαμβάνονται σαφείς αποφάσεις κατά το περιεχόμενο των οποίων σε καμία περίπτωση το εθελούσιο ταμείο συντάξεων δεν θα ενισχύεται με επιπλέον χρήματα από τον προϋπολογισμό του Κοινοβουλίου είτε άμεσα είτε έμμεσα και ότι η κατάσταση των συμμετεχόντων θα δημοσιοποιηθεί χωρίς περαιτέρω καθυστέρηση.
<P>
Πρέπει να καταστεί σαφές ότι, στο μέτρο που το Κοινοβούλιο οφείλει να εγγυάται τα συνταξιοδοτικά δικαιώματα των βουλευτών του, πρέπει να έχει και τον πλήρη έλεγχο του ταμείου και των επενδυτικών πολιτικών του. Αναμένουμε οι αποφάσεις αυτές να ληφθούν πριν από τα τέλη Απριλίου 2009.
<SPEAKER ID="241" NAME="Marian Harkin  " AFFILIATION="ALDE">
γραπτώς. - Απείχα καθώς είμαι μέλος του ταμείου συντάξεων.
<SPEAKER ID="242" NAME="Jens Holm και Eva-Britt Svensson  " AFFILIATION="GUE/NGL">
γραπτώς. - Ψηφίσαμε κατά της έκθεσης Casaca σχετικά με την απαλλαγή 2007 του Ευρωπαϊκού Κοινοβουλίου για τρεις λόγους. Πρώτον, είμαστε αντίθετοι με την κατάσταση κατά την οποία το εθελούσιο ταμείο συντάξεων των βουλευτών του Ευρωπαϊκού Κοινοβουλίου χρηματοδοτείται από χρήματα των φορολογουμένων. Δεύτερον, είμαστε αντίθετοι με την κατάσταση κατά την οποία χρήματα των φορολογουμένων μπορούν να δοθούν σε ένα ιδιωτικό ταμείο συντάξεων όπου η κατάσταση των συμμετεχόντων και των δικαιούχων τηρείται μυστική και δεν δημοσιεύεται.
<P>
Τρίτον, εναντιωθήκαμε τελείως στη χρήση ακόμη περισσότερων χρημάτων φορολογουμένων για την κάλυψη του τρέχοντος ελλείμματος του ταμείου συντάξεων, ως αποτέλεσμα κερδοσκοπικών επενδύσεων. Υποστηρίζουμε τις παραγράφους 105 και 109 της έκθεσης Casaca, που επανορθώνουν κάποιες ενστάσεις που έχουμε αναφορικά με το εθελούσιο ταμείο συντάξεων των βουλευτών του Ευρωπαϊκού Κοινοβουλίου, αλλά επειδή η έκθεση Casaca δεν αλλάζει την υπάρχουσα κατάσταση, την καταψηφίσαμε δίνοντας απαλλαγή αναφορικά με την υλοποίηση του προϋπολογισμού του Ευρωπαϊκού Κοινοβουλίου για το οικονομικό έτος 2007.
<SPEAKER ID="243" NAME="Kartika Tamara Liotard και Erik Meijer  " AFFILIATION="GUE/NGL">
γραπτώς. - Ψηφίσαμε κατά της έκθεσης Casaca σχετικά με την απαλλαγή 2007 του Ευρωπαϊκού Κοινοβουλίου για τρεις λόγους. Πρώτον, είμαστε αντίθετοι με την κατάσταση κατά την οποία το εθελούσιο ταμείο συντάξεων των βουλευτών του Ευρωπαϊκού Κοινοβουλίου χρηματοδοτείται από χρήματα των φορολογουμένων. Δεύτερον, είμαστε αντίθετοι με την κατάσταση κατά την οποία χρήματα των φορολογουμένων μπορούν να δοθούν σε ένα ιδιωτικό ταμείο συντάξεων όπου η κατάσταση των συμμετεχόντων και των δικαιούχων τηρείται μυστική και δεν δημοσιεύεται.
<P>
Τρίτον, εναντιωθήκαμε τελείως στη χρήση ακόμη περισσότερων χρημάτων φορολογουμένων για την κάλυψη του τρέχοντος ελλείμματος του ταμείου συντάξεων, ως αποτέλεσμα κερδοσκοπικών επενδύσεων. Υποστηρίζουμε τις παραγράφους 105 και 109 της έκθεσης Casaca, που επανορθώνουν κάποιες ενστάσεις που έχουμε αναφορικά με το εθελούσιο ταμείο συντάξεων των βουλευτών του Ευρωπαϊκού Κοινοβουλίου, αλλά επειδή η έκθεση Casaca δεν αλλάζει την υπάρχουσα κατάσταση, την καταψηφίσαμε δίνοντας απαλλαγή αναφορικά με την υλοποίηση του προϋπολογισμού του Ευρωπαϊκού Κοινοβουλίου για το οικονομικό έτος 2007.
<SPEAKER ID="244" NAME="Toine Manders" AFFILIATION="ALDE">
γραπτώς. - (NL) Δυστυχώς, χρειάστηκε να χάσω την αρχή της ψηφοφορίας, αλλά συμμερίζομαι πλήρως την κεντρική ιδέα των εκθέσεων και, ιδιαίτερα, της έκθεσης Casaca. Θα ήταν ανεύθυνο εάν εμείς, ιδιαίτερα σε αυτούς τους καιρούς, αναπληρώναμε το έλλειμμα του ταμείου συντάξεων με χρήματα από φόρους. Ένα πιθανό έλλειμμα στο ταμείο είναι ένα θέμα του ταμείου και των μελών του, όχι του ευρωπαίου φορολογουμένου.
<P>
Οι κοινοβουλευτικοί προβάλλονται ως παράδειγμα και πρέπει να είναι προσεκτικοί με τη χρήση των κοινοτικών κεφαλαίων. Αυτό ισχύει για τα εισοδήματά τους, τις συντάξεις και τις δαπάνες. Είμαι συνεπώς ευχαριστημένος που το Κοινοβούλιο χορήγησε την έγκρισή του σε αυτή την έκθεση.
<SPEAKER ID="245" NAME="Carl Schlyter  " AFFILIATION="Verts/ALE">
γραπτώς. - (SV) Αρνούμαι να χορηγήσω απαλλαγή σε ένα όργανο που σπαταλά περισσότερα από 1 δισεκατομμύριο ευρώ σε πρόσθετη ασφάλιση συντάξεων, εκ των οποίων τα δύο τρίτα χρηματοδοτούνται από δημόσιο χρήμα. Οι βουλευτές του Ευρωπαϊκού Κοινοβουλίου που συμμετέχουν σε αυτό το πρόσθετο ταμείο συντάξεων πρέπει να δεχθούν μία μείωση σε αυτές τις συντάξεις πολυτελείας, ακριβώς όπως οι χαμηλόμισθοι αναγκάστηκαν να δεχθούν μείωση στις συντάξεις τους. " απαλλαγή αφορά το 2007, αλλά δεν μπορούμε να περιμένουμε ένα χρόνο για να εκφράσουμε την κρίση μας για μία απόφαση που λήφθηκε το 2008 αναφορικά με τις πρόσθετες καταβολές στο ταμείο συντάξεων.
<SPEAKER ID="246" NAME="Olle Schmidt  " AFFILIATION="ALDE">
γραπτώς. - (SV) Απείχα από την ψηφοφορία, καθώς αποχώρησα από το εθελούσιο ταμείο συντάξεων στις 21 Απριλίου 2009 και έτσι δεν ήθελα να επηρεάσω το αποτέλεσμα της ψηφοφορίας.
<SPEAKER ID="247" NAME="Kathy Sinnott  " AFFILIATION="IND/DEM">
γραπτώς. - Εμείς, ως βουλευτές του Ευρωπαϊκού Κοινοβουλίου, υποτίθεται ότι εκπροσωπούμε και υπηρετούμε το λαό της Ευρώπης. Όλοι οι εκλογείς μας υποφέρουν από τις συνέπειες της οικονομικής κρίσης, ιδιαίτερα στην απώλεια και τη μείωση των συντάξεών τους. Στη δική μου εκλογική περιφέρεια του Munster, στην Ιρλανδία, πολλοί εργαζόμενοι αντιμετωπίζουν πολύ αβέβαια γηρατειά διότι οι συντάξεις που λαμβάνουν έχουν χάσει μεγάλο μέρος της αξίας, ή σε κάποιες περιπτώσεις έχουν χάσει τις συντάξεις τους τελείως με το κλείσιμο των εταιρειών τους.
<P>
Στην ψηφοφορία επί αυτής της έκθεσης, χαίρομαι διότι δηλώνω ότι έχω συμφέρον, όπως απαιτούν οι κανόνες του Κοινοβουλίου. Ως βουλευτής, συνεισφέρω σε ένα ταμείο συντάξεων. Ωστόσο, δεν το βλέπω αυτό ως σύγκρουση συμφερόντων.
<P>
Για εμένα φαίνεται παράλογο να αναμένουν οι βουλευτές του Ευρωπαϊκού Κοινοβουλίου ασυλία και πρέπει να υπομείνουμε εξίσου το βάρος της οικονομικής κρίσης. Ως βουλευτής του Ευρωπαϊκού Κοινοβουλίου, στηρίζω τα συμφέροντα των πολιτών πριν από τα δικά μου.
<SPEAKER ID="248" NAME="Søren Bo Søndergaard  " AFFILIATION="GUE/NGL">
γραπτώς. - Καταψήφισα την έκθεση Casaca σχετικά με την απαλλαγή 2007 του Ευρωπαϊκού Κοινοβουλίου για τρεις λόγους. Πρώτον, είμαι αντίθετος με την κατάσταση κατά την οποία το εθελούσιο ταμείο συντάξεων των βουλευτών του Ευρωπαϊκού Κοινοβουλίου χρηματοδοτείται από χρήματα των φορολογουμένων. Δεύτερον, είμαι αντίθετος με την κατάσταση κατά την οποία χρήματα των φορολογουμένων μπορούν να δοθούν σε ένα ιδιωτικό ταμείο συντάξεων όπου η κατάσταση των συμμετεχόντων και των δικαιούχων τηρείται μυστική και δεν δημοσιεύεται.
<P>
Τρίτον, είμαι τελείως αντίθετος με τη χρήση ακόμη περισσότερων χρημάτων φορολογουμένων για την κάλυψη του τρέχοντος ελλείμματος του ταμείου συντάξεων, ως αποτέλεσμα κερδοσκοπικών επενδύσεων. Υποστηρίζω τις παραγράφους 105 και 109 της έκθεσης Casaca, που επανορθώνουν κάποιες ενστάσεις που έχω αναφορικά με το εθελούσιο ταμείο συντάξεων των βουλευτών του Ευρωπαϊκού Κοινοβουλίου, αλλά επειδή η έκθεση Casaca δεν αλλάζει την υπάρχουσα κατάσταση, την καταψήφισα δίνοντας απαλλαγή αναφορικά με την υλοποίηση του προϋπολογισμού του Ευρωπαϊκού Κοινοβουλίου για το οικονομικό έτος 2007.
<SPEAKER ID="250" NAME="Luís Queiró  " LANGUAGE="PT">
Αυτή η πρόταση αποσαφηνίζει τους κανόνες για να γίνει κάποιος οδικός μεταφορέας.
<P>
Νέοι κανόνες προτείνονται με στόχο την αύξηση της ασφάλειας και της διάκρισης αυτής της δραστηριότητας και επίσης τη διασφάλιση κοινών κριτηρίων χρηματοπιστωτικής διαχείρισης για αυτές τις επιχειρήσεις.
<P>
Οι υποχρεώσεις ύπαρξης ενός εκπαιδευμένου διευθυντή υπεύθυνου για τη διαχείριση της μεταφορικής δραστηριότητας της επιχείρησης και απόδειξης της χρηματοπιστωτικής κατάστασης της επιχείρησης είναι σημάδια αυτής της νέας προσέγγισης σε αυτή τη δραστηριότητα.
<P>
Άλλα σημαντικά στοιχεία αυτού του κειμένου είναι τα σημεία για την προστασία των προσωπικών δεδομένων, τη δημιουργία ενός μητρώου με δημόσια και εμπιστευτικά τμήματα, και επίσης το τέλος των αποκαλούμενων εταιρειών ευκαιρίας ("letter-box").
<P>
Οι απαιτήσεις για πρόσβαση στο επάγγελμα, δηλαδή η φήμη, η χρηματοπιστωτική κατάσταση και η επαγγελματική επάρκεια, οι οποίες ελπίζουμε ότι θα του επιτρέψουν να ανθήσει με ένα πιο διαφανή τρόπο, προσφέροντας στους πελάτες καλύτερη προστασία και ασφάλεια.
<SPEAKER ID="252" NAME="Dirk Sterckx  " AFFILIATION="ALDE">
γραπτώς. - Αντιτίθεμαι με το συμβιβασμό που επιτεύχθηκε μεταξύ του εισηγητή και του Συμβουλίου σχετικά με τους κανόνες πρόσβασης στην αγορά των διεθνών οδικών εμπορευματικών μεταφορών. Πιστεύουμε ότι η δημιουργία νέων συνόρων και νέων περιορισμών σχετικά με τις ενδομεταφορές στον τομέα των μεταφορών δεν είναι η λύση στα προβλήματα που αντιμετωπίζει ο κλάδος των οδικών μεταφορών ως αποτέλεσμα της οικονομικής κρίσης. Επιπλέον, από περιβαλλοντική άποψη, δεν μπορούμε να αποδεχθούμε περιορισμούς, όπως η απαίτηση ότι τα προϊόντα που μεταφέρονται στην πορεία μίας εισερχόμενης διεθνούς μεταφοράς πρέπει να έχουν παραδοθεί πλήρως προτού να μπορεί να εκτελεστεί μία λειτουργία ενδομεταφορών. Αυτό έρχεται σε πλήρη αντίθεση με την πραγματικότητα των οδικών μεταφορών και παρεμποδίζει την αποδοτική οργάνωση των εμπορευματικών μεταφορών. Αυτό θα οδηγήσει σε πιο άδεια φορτηγά.
<P>
Ωστόσο, υποστηρίζω σθεναρά μία πολύ αυστηρή προσέγγιση αναφορικά με την πρόσβαση στο επάγγελμα του οδικού μεταφορέα. Εάν έχουμε αυστηρούς κανόνες αναφορικά με την πρόσβαση στο επάγγελμα δεν χρειάζεται να φοβόμαστε μία ανοιχτή ευρωπαϊκή αγορά μεταφορών.
<SPEAKER ID="254" NAME="Martin Callanan  " AFFILIATION="PPE-DE">
γραπτώς. - Αποδέχομαι την ανάγκη βελτίωσης της ενεργειακής αποδοτικότητας των κτηρίων και είμαι πεπεισμένος ότι η ΕΕ μπορεί να διαδραματίσει θετικό ρόλο από αυτή την άποψη. Στην πραγματικότητα, νομίζω ότι αυτή η έκθεση δεν δίνει αρκετή σημασία στην ενεργειακή αποδοτικότητα των κτηρίων στο ευρύτερο πλαίσιο της αντιμετώπισης περιβαλλοντικών ανησυχιών, όπως η αλλαγή του κλίματος.
<P>
" κατασκευή κτηρίων ενεργειακά αποδοτικότερων είναι σχετική απλή, με σχετικά χαμηλό κόστος και σχετικά επωφελής. " κατασκευή ενεργειακά αποδοτικότερων κτηρίων θα είχε επίσης ένα μαζικό θετικό αντίκτυπο στις εκπομπές άνθρακα στην ΕΕ. Ωστόσο, η Ευρωπαϊκή Επιτροπή έχει επίμονα συμπληρώσει την ενεργειακή αποδοτικότητα ως πρωτοπόρα πολιτική υπέρ της σφυροκόπησης της αυτοκινητοβιομηχανίας. Είμαι πεπεισμένος ότι το να κάνουμε τους κατασκευαστές αυτοκινήτων τον αποδιοπομπαίο τράγο της κλιματικής αλλαγής είναι μία βαθιά ελαττωματική και αντιπαραγωγική πολιτική.
<P>
Δυστυχώς, στην εκλογική μου περιφέρεια της βορειοανατολικής Αγγλίας, η Nissan έχει πρόσφατα ανακοινώνει απώλειες θέσεων εργασίας και κλιμακωτή μείωση της παραγωγής. Θα ήταν αφελές να παραγνωρίσουμε το ρόλο της ρύθμισης της ΕΕ στην τρέχουσα κρίση που πλήττει την αυτοκινητοβιομηχανία. Αυτή η κρίση θα μπορούσε σε μεγάλο βαθμό να είχε αποφευχθεί με μία πιο ισορροπημένη περιβαλλοντική πολιτική της ΕΕ η οποία θα απέδιδε την κατάλληλη σημασία στην ενεργειακή αποδοτικότητα των κτηρίων.
<SPEAKER ID="255" NAME="Călin Cătălin Chiriţă  " LANGUAGE="RO">
Ψήφισα υπέρ της έκθεση της κ. Ţicău, καθώς πιστεύω ότι η βελτίωση της ενεργειακής απόδοσης των κτηρίων είναι ζωτική για την προστασία του περιβάλλοντος, καθώς και για τη μείωση των απωλειών ενέργειας που υφίστανται οι καταναλωτές.
<P>
Συγχρόνως, οι πολίτες της Ευρώπης δεν πρέπει να υφίστανται όλα τα κόστη μόνοι τους για τη βελτίωση της ενεργειακής αποδοτικότητας των κτηρίων. " ΕΕ και τα κράτη μέλη πρέπει να προαλείψουν τους απαραίτητους χρηματοοικονομικούς πόρους για αυτό το σκοπό. Πρέπει να δημιουργήσουν έως το 2014 ένα Ταμείο Ενεργειακής Απόδοσης χρηματοδοτούμενο από τον κοινοτικό προϋπολογισμό, την Ευρωπαϊκή Τράπεζα Επενδύσεων (ΕΤΕπ) και τα κράτη μέλη με σκοπό την προώθηση δημόσιων και ιδιωτικών επενδύσεων σε έργα που στοχεύουν στη βελτίωση της ενεργειακής αποδοτικότητας κτηρίων, εφαρμόζοντας μειώσεις στο Φόρο Προστιθέμενης Αξίας (ΦΠΑ) σε αγαθά και υπηρεσίες που σχετίζονται με την ενεργειακή αποδοτικότητα και την ανανεώσιμη ενέργεια, και εκτείνοντας τα κριτήρια επιλεξιμότητας για χρηματοδότηση από το Ευρωπαϊκό Ταμείο Περιφερειακής Ανάπτυξης (ΕΤΠΑ) τη βελτίωση της ενεργειακής αποδοτικότητας των κτηρίων, όχι μόνο των οικιστικών. Άλλα έγγραφα περιλαμβάνουν άμεσα προγράμματα δημόσιων δαπανών, εγγυήσεις και επιδοτήσεις δανείων, καθώς και κοινωνικές επιχορηγήσεις.
<SPEAKER ID="256" NAME="Edite Estrela  " LANGUAGE="PT">
" τιμή και η αξιοπιστία της προμήθειας ενέργειας αποτελούν κρίσιμους παράγοντες της ανταγωνιστικότητας της ΕΕ. " αύξηση της ενεργειακής αποδοτικότητας είναι ένας από τους πιο οικονομικά πρόσφορους τρόπους για την Ευρωπαϊκή Ένωση να εκπληρώσει τους στόχους εκπομπής CO2, να δημιουργήσει θέσεις εργασίας, να μειώσει τα κόστη για επιχειρήσεις, να αντιμετωπίσει τους κοινωνικούς αντικτύπους των ανόδων της τιμής της ενέργειας και να μειώσει την αυξανόμενη εξάρτηση της ΕΕ από εξωτερικούς προθημευτές ενέργειας.
<P>
" ενεργειακή απόδοση των κτηρίων αντιπροσωπεύει σήμερα περίπου το 40% της κατανάλωσης ενέργειας και, αναδιατυπώνοντας την παρούσα οδηγία, θα είναι δυνατόν να βελτιωθεί η παρούσα κατάσταση. Όλοι οι σχετικοί παράγοντες πρέπει να ενημερωθούν για τα οφέλη της βελτίωσης της ενεργειακής απόδοσης και πρέπει να έχουν πρόσβαση σε σχετικές πληροφορίες για το πώς τη χειριστούν. Είναι συνεπώς ζωτικής σημασίας τα χρηματοοικονομικά μέσα προς στήριξη της βελτίωσης της ενεργειακής αποδοτικότητας των κτηρίων να είναι προσβάσιμα σε τοπικές και περιφερειακές αρχές.
<SPEAKER ID="257" NAME="Peter Skinner  " AFFILIATION="PSE">
γραπτώς. - Χαιρετίζω την πρωτοβουλία διασφάλισης της ενεργειακής απόδοσης των κτηρίων. Σαφώς πρέπει να τηρηθεί ισορροπία μεταξύ της ανάγκης δράσης για απαγόρευση των εκπομπών CO2 όπου μπορούμε και του οικονομικού κόστους. " ιδέα της ενεργειακής πιστοποίησης τέτοιων κτηρίων είναι ένα από τα καίρια ζητήματα που μπορούν να βοηθήσουν στην ώθηση της κατανάλωσης με πλήρη γνώση.
<SPEAKER ID="259" NAME="Jens Holm, Kartika Tamara Liotard, Erik Meijer και Eva-Britt Svensson  " AFFILIATION="GUE/NGL">
γραπτώς. - Τασσόμαστε τελείως υπέρ πιο αυστηρών κανόνων αναφορικά με τις χρηματοπιστωτικές δραστηριότητες και τους οργανισμούς αξιολόγησης της πιστοληπτικής ικανότητας. Ωστόσο, επιλέξαμε να καταψηφίσουμε την έκθεση του κ. Gauzès σήμερα. Αυτό συμβαίνει επειδή η έκθεση είναι ανεπαρκής και δεν δίνει αρκετή έμφαση στα σωστά ζητήματα. Υπάρχει μία ισχυρή ανάγκη για δημόσιους οργανισμούς αξιολόγησης της πιστοληπτικής ικανότητας οι οποίοι δεν εργάζονται για το κέρδος, αφού αυτός είναι ο μόνος τρόπος να αποφύγουμε συγκρούσεις συμφερόντων κατά τη διαδικασία αξιολόγησης. Το ζήτημα αυτό δεν προβλήθηκε στην έκθεση με ικανοποιητικό τρόπο.
<SPEAKER ID="260" NAME="Astrid Lulling  " LANGUAGE="FR">
Υποστηρίζω χωρίς δισταγμό την έκθεση του κ. Gauzès. Έδειξε και πάλι τα προσόντα του ως διαπραγματευτής. Είναι ευτυχές ότι μπόρεσε να επιτευχθεί σύντομα ένας συμβιβασμός επί αυτού του κειμένου.
<P>
Παρέχοντας στην ίδια ένα κανονιστικό πλαίσιο για τους οργανισμούς αξιολόγησης της πιστοληπτικής ικανότητας, η Ευρώπη βρίσκεται στο προσκήνιο και δείχνει το δρόμο, ενώ οι "νωμένες Πολιτείες δεν έχουν ακόμη αντιδράσει πρακτικά σε αυτό τον τομέα. Μέρος της αξιοπιστίας και της εμπιστοσύνης στις κεφαλαιαγορές βασίζεται στις αξιολογήσεις που παράγονται από αυτούς τους οργανισμούς.
<P>
Το κανονιστικό πλαίσιο που επιβάλλουμε σήμερα πρέπει να είναι ικανό να βελτιώσει τις συνθήκες στις οποίες καταρτίζονται αυτές οι αξιολογήσεις, με την προϋπόθεση ότι χρησιμοποιούνται σε ένα εποπτικό πλαίσιο για δραστηριότητες υπαγόμενες σε κανονισμένες ρυθμίσεις.
<P>
Ωστόσο, ήταν σημαντικό να μην λάβει ο συμβιβασμός τη μορφή λύσεων που στοχεύουν απλώς στην απαγόρευση οποιασδήποτε αναφοράς σε αξιολογήσεις σε οποιοδήποτε ευρύτερο πλαίσιο, όπου το τελευταίο δεν είχε καθιερωθεί στο πλαίσιο αυτού του κανονισμού. Εκτός από το γεγονός ότι είναι κάπως επιζήμιο για τις μείζονες ελευθερίες, όπως η ελευθερία της έκφρασης και του εμπορίου, μία τέτοια προσέγγιση θα ήταν ίσως επωφελής για τις μη ευρωπαϊκές αγορές, σε βάρος όσων εδρεύουν στην Ευρώπη και θα ωφελούσε επίσης τις ιδιωτικές και εμπιστευτικές χρηματοπιστωτικές συναλλαγές σε βάρος των δημόσιων συναλλαγών που υπόκεινται σε κανόνες για τη διαφάνεια. " λύση που επιλέχθηκε, συνεπώς, έχει την πλήρη υποστήριξή μου.
<SPEAKER ID="261" NAME="Nils Lundgren  " AFFILIATION="IND/DEM">
γραπτώς. - (SV) " κατάσταση στην παγκόσμια οικονομία είναι ακόμη ταραχώδης και, μόλις εχθές, το Διεθνές Νομισματικό Ταμείο ανακοίνωσε ότι η χρηματοπιστωτική κρίση μπορεί να επιδεινωθεί ακόμη περισσότερο. Είναι μάλλον αδύνατον να εκπλαγεί κάποιος που αυτή είναι μία ώρα πανηγυρισμού για όσους είναι φανατικοί της ρύθμισης και του ελέγχου.
<P>
Ωστόσο, το να αρχίσουμε να σκιαγραφούμε εκτεταμένα συστήματα ελέγχου για τη λειτουργία της χρηματοοικονομικής αγοράς πριν ακόμη να έχουν εκτελεστεί οι έρευνες και ολοκληρωθεί οι αναλύσεις είναι ένα τρομερό λάθος. Διάφοροι σημαντικοί παράγοντες, περιλαμβανομένης της Τράπεζας της Σουηδίας, πιστεύουν ότι η Επιτροπή έχει κατορθώσει, με λιγότερο από αξιόπιστο τρόπο, να επιδείξει δυσλειτουργία της αγοράς που δικαιολογεί περαιτέρω ρύθμιση των οργανισμών αξιολόγησης της πιστοληπτικής ικανότητας.
<P>
Είναι σαφές ότι αυτό δεν ανησυχεί την ΕΕ. Οι νομοθέτες στις Βρυξέλλες είναι προετοιμασμένοι αντιθέτως η αναταραχή των παγκόσμιων αγορών να δώσει στην ΕΕ λόγο να ενισχύσουν τις δικές τους θέσεις. Εάν υπάρχει ένα σύστημα στον κόσμο σήμερα που είναι παγκόσμιο με την πραγματική έννοια της λέξης είναι οι χρηματοπιστωτικές αγορές. Πρόσθετος έλεγχος των οργανισμών αξιολόγησης της πιστοληπτικής ικανότητας, για παράδειγμα, πρέπει, εάν και όταν κριθεί απαραίτητος, να αρχίσει και να προγραμματιστεί σε παγκόσμιο επίπεδο. Αφού το παρόν Κοινοβούλιο αναζητά λύσεις εντός του πλαισίου της συνεργασίας της ΕΕ, επέλεξα να καταψηφίσω την έκθεση.
<SPEAKER ID="262" NAME="Mary Lou McDonald  " AFFILIATION="GUE/NGL">
γραπτώς. - Είμαι απολύτως υπέρ αυστηρότερων κανόνων αναφορικά με τις χρηματοπιστωτικές δραστηριότητες και τους οργανισμούς αξιολόγησης της πιστοληπτικής ικανότητας.
<P>
Επέλεξα ωστόσο να καταψηφίσω την έκθεση του κ. Gauzès σήμερα. Αυτό επειδή η έκθεση είναι ανεπαρκής και δεν δίνει αρκετή έμφαση στα σωστά ζητήματα. Υπάρχει μία ισχυρή ανάγκη για δημόσιους οργανισμούς αξιολόγησης της πιστοληπτικής ικανότητας οι οποίοι δεν εργάζονται για το κέρδος, αφού αυτός είναι ο μόνος τρόπος να αποφύγουμε συγκρούσεις συμφερόντων κατά τη διαδικασία αξιολόγησης. Το ζήτημα αυτό δεν προβλήθηκε στην έκθεση με ικανοποιητικό τρόπο. Αυτό είναι μόνο ένα παράδειγμα των μειονεκτημάτων αυτής της έκθεσης.
<SPEAKER ID="263" NAME="Andreas Mölzer  " AFFILIATION="NI">
γραπτώς. - (DE) Διαγράφουμε τώρα τις γκρίζες ζώνες στις χρηματοπιστωτικές αγορές και επιβάλλουμε αυστηρότερες απαιτήσεις, και όχι άκαιρα. Ωστόσο, αυτό θεραπεύει μόνο τα συμπτώματα, όχι τις αιτίες. " απορρύθμιση κατά τα τελευταία χρόνια επέτρεψε την ανάπτυξη νέων - και, χάρη στην πολυπλοκότητά τους, σκοτεινών - προϊόντων χρηματαγοράς. Υπό αυτή την έννοια, ψήφισα υπέρ μίας αυστηρότερης χρηματοπιστωτικής εποπτείας, αν και αυτή από μόνη της αναμφισβήτητα δεν αρκεί.
<P>
Εάν θέλουμε να αποφύγουμε το χτίσιμο τέτοιων χάρτινων πύργων ξανά στο μέλλον, το μόνο πράγμα που πρέπει να κάνουμε είναι να απαγορεύσουμε τα ριψοκίνδυνα χρηματοπιστωτικά προϊόντα. Ωστόσο, μία δική μας εποπτική αρχή θα δημιουργούσε σίγουρα μεγαλύτερη γραφειοκρατία, αλλά δεν θα έφερνε περισσότερη οικονομική λογική και ένα τέλος στη νοοτροπία καζίνο.
<SPEAKER ID="264" NAME="John Purvis  " AFFILIATION="PPE-DE">
γραπτώς. - Παρότι οι οργανισμοί αξιολόγησης της πιστοληπτικής ικανότητας ευθύνονται ως έναν βαθμό για τις αστοχίες στον τομέα της τιτλοποίησης ενυπόθηκων δανείων κινδύνου που οδήγησαν στη χρηματοπιστωτική κρίση, η αντιπροσωπεία του βρετανικού κόμματος των Συντηρητικών λυπάται εν μέρει που ψήφισε υπέρ των σχεδίων για τη ρύθμιση των οργανισμών αξιολόγησης της πιστοληπτικής ικανότητας που παρουσιάζονται στην έκθεση Gauzès. Οι οργανισμοί αξιολόγησης της πιστοληπτικής ικανότητας δεν θα πρέπει να θεωρούνται εξιλαστήρια θύματα, καθώς ανάλογο μερίδιο ευθύνης φέρει η τραπεζική και ρυθμιστική νοοτροπία που άφησε τις στρατηγικές κινδύνου στους αφανείς χώρους εργασίας.
<P>
Ελπίζουμε ότι η ΕΕ, οι "νωμένες Πολιτείες και οι οργανισμοί αξιολόγησης της πιστοληπτικής ικανότητας θα συνεργαστούν για να δημιουργήσουν ένα σύστημα που θα λειτουργεί σωστά. Για να επιτευχθεί αυτό, η αυστηρή ρυθμιστική προσέγγιση πρέπει να αντικατασταθεί από μια προσέγγιση που αποδέχεται το στοιχείο του κινδύνου σε όλες τις επενδύσεις και που επιτρέπει τη μέχρι ενός βαθμού αποδοχή των αξιολογήσεων που πραγματοποιούνται εκτός του πεδίου εφαρμογής των όσων ψηφίσαμε σήμερα. Αυτή η προσέγγιση πρέπει πάνω απ' όλα να είναι αρκετά ευέλικτη ώστε να προσαρμόζεται στις νέες συνθήκες και να επιτρέπει στην αγορά να αναπνέει.
<SPEAKER ID="265" NAME="Olle Schmidt  " AFFILIATION="ALDE">
γραπτώς. - (SV) Δεν συμμετείχα σε αυτή την ψηφοφορία λόγω των ειδικών διασυνδέσεών μου με τον κλάδο της αξιολόγησης της πιστοληπτικής ικανότητας.
<SPEAKER ID="266" NAME="Peter Skinner  " AFFILIATION="PSE">
γραπτώς. - Οι συστάσεις της G20 προς την ομάδα εργασίας για τις χρηματοπιστωτικές υπηρεσίες ζητούν ξεκάθαρα μεγαλύτερη διαφάνεια και ρύθμιση των οργανισμών αξιολόγησης της πιστοληπτικής ικανότητας. Αυτή η έκθεση, που αποτέλεσε την απάντηση του Ευρωπαϊκού Κοινοβουλίου στην G20, επιτυγχάνει την κατάλληλη ισορροπία. Ωστόσο, παραμένει ανοιχτό το ζήτημα του επιπέδου αρμοδιότητας που θα πρέπει να επιδεικνύει η ευρωπαϊκή επιτροπή ρυθμιστικών αρχών των αγορών κινητών αξιών (ΕΕΡΑΑΚΑ) εάν αναλάβει κεντρικό ρόλο σε αυτήν τη ρύθμιση.
<SPEAKER ID="268" NAME="Alessandro Battilocchio  " LANGUAGE="IT">
Σας ευχαριστώ, κύριε Πρόεδρε. Ψήφισα υπέρ της έκθεσης.
<P>
Οι κανονισμοί (ΕΚ) αριθ. 11/98 και αριθ. 12/98 του Συμβουλίου οδήγησαν στη δημιουργία της ενιαίας αγοράς για τις διεθνείς μεταφορές των επιβατών με λεωφορεία και πούλμαν. Αυτή η απελευθέρωση συνέβαλε στη σταθερή αύξηση του όγκου των μεταφορών που συνδέονται με αυτό τον κλάδο, ο οποίος, από τα μέσα της δεκαετίας του 1990 μέχρι και σήμερα, αναπτύσσεται συνεχώς.
<P>
Αυτή η θετική τάση όμως δεν συνοδεύεται από την προστασία και τη στήριξη των δικαιωμάτων των επιβατών: οι επιβάτες έχουν επισημάνει πλήθος προβλημάτων, όπως ακυρώσεις, υπεράριθμες κρατήσεις, απώλειες αποσκευών και καθυστερήσεις.
<P>
Σε αντίθεση με τους επιβάτες που επιλέγουν άλλα μέσα μεταφοράς, όσοι χρησιμοποιούν λεωφορεία και πούλμαν δεν προστατεύονται ως προς τα δικαιώματά τους εξαιτίας ενός κενού στην κοινοτική νομοθεσία.
<P>
Συνεπώς, επικροτώ την πρόταση της Επιτροπής Μεταφορών και Τουρισμού, η οποία αποσκοπεί στη θεμελίωση των δικαιωμάτων τους μέσω του εγγράφου επί του οποίου πρόκειται να ψηφίσουμε. Συγκεκριμένα, η πρόταση παρουσιάζει ιδιαίτερο ενδιαφέρον καθώς θεωρεί υπεύθυνους τους μεταφορείς σε περίπτωση θανάτου ή τραυματισμού, θεσπίζει τη χορήγηση αποζημίωσης και την παροχή βοήθειας σε περίπτωση ακύρωσης ή καθυστέρησης, αναγνωρίζει τα δικαιώματα των ανθρώπων με μειωμένη κινητικότητα ή άλλες αναπηρίες και θεσπίζει φορείς υπεύθυνους για τον έλεγχο της εφαρμογής του κανονισμού και τη διαχείριση των καταγγελιών.
<P>
Είναι ένα σημαντικό βήμα προς τη θεμελίωση ίσων δικαιωμάτων για όλους τους επιβάτες.
<SPEAKER ID="269" NAME="Brian Crowley  " AFFILIATION="UEN">
γραπτώς. - " Ευρωπαϊκή Ένωση έχει δημιουργήσει μια επιτυχημένη εσωτερική αγορά που χαρακτηρίζεται από πρωτοφανή επίπεδα κυκλοφορίας κεφαλαίων, υπηρεσιών και προσώπων. Ωστόσο, η θεμελίωση της ελεύθερης κυκλοφορίας από μόνη της δεν αρκεί. Πρέπει να προστατεύσουμε τους πολίτες των χωρών της ΕΕ κατά τις μετακινήσεις τους σε όλη την Ένωση, και πρέπει να διασφαλίσουμε ίση πρόσβαση στις υπηρεσίες μεταφορών μας.
<P>
Έχουμε δει τα αποτελέσματα των πολιτικών της ΕΕ για την πρόσβαση των επιβατών και τα δικαιώματα αποζημίωσης στον τομέα των αεροπορικών μεταφορών, συνεπώς χαιρετίζω θερμά την υποβολή ανάλογων προτάσεων από την ΕΕ για άλλους τομείς μεταφορών. Ωστόσο, είναι σημαντικό να σεβόμαστε πάντα την ιδιαίτερη φύση του εκάστοτε τομέα μεταφορών. Παρότι οι ίδιες αρχές για τα δικαιώματα και τη δίκαιη πρόσβαση και αντίστοιχα δικαιώματα θα πρέπει να ισχύουν σε όλες τις μορφές μεταφορών, πρέπει να λάβουμε υπόψη τα ιδιαίτερα χαρακτηριστικά της κάθε μιας. Διαφορετικά, θα απογοητεύσουμε τόσο τους επιβάτες όσο και τις επιχειρήσεις.
<P>
Χαίρομαι που σε αυτήν τη δέσμη δικαιωμάτων των επιβατών, η οποία καλύπτει τις θαλάσσιες μεταφορές, τις εσωτερικές πλωτές μεταφορές και τις μεταφορές με πούλμαν και λεωφορείο, το Ευρωπαϊκό Κοινοβούλιο παρήγαγε δίκαιη και ισόρροπη νομοθεσία και που θα αποδειχτεί ιδιαίτερα αποτελεσματικό όσον αφορά την προστασία και την προώθηση των δικαιωμάτων των επιβατών στην ΕΕ.
<SPEAKER ID="270" NAME="Timothy Kirkhope  " AFFILIATION="PPE-DE">
γραπτώς. - Οι Συντηρητικοί επικροτούν τον συνολικό στόχο της βελτίωσης των δικαιωμάτων των επιβατών, της πρόσβασης για τους ανάπηρους και της δημιουργίας ίσων όρων για όσους χρησιμοποιούν λεωφορεία σε διακρατικό επίπεδο, και ως εκ τούτου ψήφισαν υπέρ της έκθεσης. Θα επιθυμούσαμε, ωστόσο, τη συμπερίληψη μιας εξαίρεσης όσον αφορά τις περιφερειακές υπηρεσίες, καθώς το "νωμένο Βασίλειο διαθέτει απελευθερωμένες αγορές οι οποίες έχουν μεταβεί από το καθεστώς των δημόσιων συμβάσεων υπηρεσιών σε αυτό του ανοικτού διαγωνισμού. Εκτός αυτού, η πρόταση δεν αναγνωρίζει τον τοπικό χαρακτήρα των υπηρεσιών λεωφορείων που λειτουργούν στις παραμεθόριες περιοχές. Επίσης, οι Συντηρητικοί εκφράζουν την ανησυχία τους σχετικά με την αναλογικότητα ορισμένων πτυχών του προτεινόμενου κανονισμού, ιδιαίτερα σχετικά με τις διατάξεις περί ευθύνης. Σε αντίθεση με τις σιδηροδρομικές και τις αεροπορικές μεταφορές, ο κλάδος των λεωφορείων και των πούλμαν περιλαμβάνει έναν σημαντικό αριθμό μικρών και μεσαίων επιχειρήσεων με περιορισμένους πόρους.
<SPEAKER ID="271" NAME="Fernand Le Rachinel  " LANGUAGE="FR">
Οι επιβάτες λεωφορείων και πούλμαν θα πρέπει να απολαμβάνουν δικαιώματα αντίστοιχα με εκείνα των επιβατών των σιδηροδρομικών και των αεροπορικών μεταφορών. Αυτό είναι το σκεπτικό της έκθεσης.
<P>
Όλοι οι επιβάτες πρέπει να είναι καταρχήν ίσοι απέναντι στον νόμο.
<P>
Ωστόσο, πρέπει να τεθούν πολλοί περιορισμοί.
<P>
Αυτοί οι περιορισμοί απορρέουν από την ίδια τη φύση του εν λόγω τομέα, στον οποίον κυριαρχούν οι πολύ μικρές επιχειρήσεις και οι μικρές και μεσαίες επιχειρήσεις. Δεν μπορούμε να αρκεστούμε σε μέτρα όπως αυτά που προτάθηκαν στην ολομέλεια και τα οποία, κάτω από το πρόσχημα της αυξημένης προστασίας των δικαιωμάτων των επιβατών, εισάγουν απλώς δύσχρηστους περιορισμούς για τους οδηγούς λεωφορείων και πούλμαν και αναπόφευκτες αυξήσεις στα κόμιστρα για τους ίδιους τους επιβάτες.
<P>
Γιατί θα πρέπει να περιμένουμε από τους οδηγούς, η δουλειά των οποίων είναι να οδηγούν με ασφάλεια, να παρακολουθούν ειδικό μάθημα που θα τους επιτρέπει να παρέχουν βοήθεια σε ανθρώπους με μειωμένη κινητικότητα ή αναπηρία;
<P>
Γιατί να μην υπάρξει μια ξεκάθαρη εξαίρεση από το πεδίο εφαρμογής αυτού του νέου ευρωπαϊκού κανονισμού για τις τακτικές αστικές, προαστιακές και περιφερειακές υπηρεσίες μεταφορών, οι οποίες καλύπτονται από δημόσιες συμβάσεις υπηρεσιών;
<P>
Για ποιον λόγο επιδιώκουμε τη θέσπιση δικαιωμάτων αποζημίωσης ύψους 200% επί του αντιτίμου του εισιτηρίου σε περιπτώσεις άρνησης επιβίβασης λόγω υπεράριθμων κρατήσεων;
<P>
Στη Γαλλία, η εθνική ομοσπονδία φορέων μεταφοράς (Fédération nationale des transporteurs de voyageurs) έχει προτείνει ρεαλιστικές λύσεις για όλα αυτά τα προβλήματα. Κάποιες εισακούστηκαν, άλλες όχι. Κακώς.
<SPEAKER ID="272" NAME="Luís Queiró  " LANGUAGE="PT">
Στόχος της έκθεσης του κ. Albertini είναι να βοηθήσει να δημιουργηθούν οι προϋποθέσεις για ένα σαφέστερο πλαίσιο σχετικά με τη χρήση και την εκμετάλλευση των μεταφορών με λεωφορεία και πούλμαν. Μέσω της επίλυσης θεμάτων που συνδέονται με τα δικαιώματα των ατόμων με μειωμένη κινητικότητα και μέσω της θέσπισης σαφέστερων κανόνων στην περίπτωση θανάτου ή τραυματισμού επιβατών, καθώς και στην περίπτωση απώλειας ή φθοράς αποσκευών, η παρούσα έκθεση συμβάλλει στην ενίσχυση της ασφάλειας τόσο των επιβατών όσο και των επιχειρήσεων. Επίσης, προτείνονται λύσεις σχετικά με τη χορήγηση αποζημίωσης και την παροχή βοήθειας σε περίπτωση ακύρωσης, καθυστέρησης ή διακοπής ενός ταξιδιού.
<P>
Έτσι, δημιουργούνται οι προϋποθέσεις για τη βελτίωση των πληροφοριών που παρέχονται στους επιβάτες, πριν, κατά τη διάρκεια και μετά το ταξίδι. Εκτός από τα δικαιώματα των επιβατών, διασαφηνίζονται επίσης οι ευθύνες των επιχειρήσεων, ούτως ώστε να καταστούν πιο ανταγωνιστικές και πιο ασφαλείς.
<SPEAKER ID="274" NAME="Edite Estrela  " LANGUAGE="PT">
Ψήφισα υπέρ της έκθεσης του Brian Crowley σχετικά με τη διάρκεια προστασίας του δικαιώματος πνευματικής ιδιοκτησίας και ορισμένων συγγενικών δικαιωμάτων, διότι υποστηρίζει τους ευρωπαίους εκτελεστές και την ευρωπαϊκή μουσική.
<P>
" πρόταση του Ευρωπαϊκού Κοινοβουλίου παρατείνει τα οφέλη για τους εκτελεστές, οι οποίοι θα προστατεύονται σε όλη τη διάρκεια του βίου τους, σύμφωνα με το καθεστώς που ισχύει στις "ΠΑ και σύμφωνα με τις ευρωπαϊκές αρχές για τη δημιουργικότητα και τον πολιτισμό.
<P>
Πιστεύω ότι η παράταση της διάρκειας της προστασίας από 50 σε 70 έτη θα ενθαρρύνει τις επενδύσεις στη μουσική καινοτομία και θα προσφέρει περισσότερες επιλογές στους καταναλωτές, γεγονός που θα επιτρέψει στην Ευρώπη να παραμείνει ανταγωνιστική σε σχέση με τις μεγάλες μουσικές αγορές παγκοσμίως.
<SPEAKER ID="275" NAME="Vasco Graça Moura  " LANGUAGE="PT">
Οι πορτογάλοι διαχειριστές δικαιωμάτων σε αυτό τον τομέα θεωρούν ότι αυτό αποτελεί ένα εξαιρετικά σημαντικό θέμα τόσο για την ευρωπαϊκή όσο και για την πορτογαλική μουσική βιομηχανία. Αναγνωρίζουν ότι η πρόταση της Επιτροπής για παράταση της διάρκειας προστασίας των δικαιωμάτων για τους εκτελεστές και τους παραγωγούς δίσκων για έργα που έχουν ηχογραφηθεί θα καλύψει μια ανάγκη και θα επιτρέψει στην Ευρώπη να παραμείνει ανταγωνιστική σε σχέση με τις μεγάλες μουσικές αγορές παγκοσμίως.
<P>
Οι εκτελεστές και οι παραγωγοί τάσσονται σαφώς υπέρ της παράτασης, αφού σχεδόν 40.000 εκτελεστές και μουσικοί έχουν υπογράψει μια αναφορά με την οποία καλούν την Ευρωπαϊκή Ένωση να περιορίσει τις διαφορές σε σχέση με άλλες χώρες, στις οποίες ισχύουν ήδη μεγαλύτερες περίοδοι προστασίας.
<P>
Ελπίζουμε ότι η παράταση της διάρκειας προστασίας θα δώσει μια νέα ώθηση στις επενδύσεις σε ένα ευρύτατο φάσμα νέας μουσικής, προσφέροντας έτσι μεγαλύτερο εύρος επιλογών για τους καταναλωτές. Θα πρέπει να σημειωθεί επίσης ότι η δισκογραφική βιομηχανία συμβάλλει τα μέγιστα στην απασχόληση και τα φορολογικά έσοδα και ότι αποτελεί σημαντικό φορέα εξαγωγής πνευματικής ιδιοκτησίας.
<P>
Για αυτούς τους λόγους, όπως έχουν επισημάνει οι προαναφερθέντες διαχειριστές δικαιωμάτων, ψήφισα υπέρ του συμβιβαστικού κειμένου που τέθηκε σε ψηφοφορία σήμερα. " έγκρισή του θα οδηγήσει στην επίτευξη συναίνεσης μεταξύ του Συμβουλίου και του Κοινοβουλίου και θα διευκολύνει την έγκριση της οδηγίας από το Συμβούλιο.
<SPEAKER ID="276" NAME="Tunne Kelam  " AFFILIATION="PPE-DE">
γραπτώς. - Ψήφισα υπέρ της τροπολογίας 79 ούτως ώστε η πρόταση παράτασης της διάρκειας των δικαιωμάτων των ηχογραφήσεων πέραν των 50 ετών να επιστραφεί στην αρμόδια επιτροπή.
<P>
Κατά τη γνώμη μου, το σχέδιο της Επιτροπής χρειάζεται περισσότερη επεξεργασία και, ως εκ τούτου, το Κοινοβούλιο θα χρειαστεί περισσότερο χρόνο για να αποφασίσει. Το σχέδιο της Επιτροπής με τη παρούσα μορφή του φαίνεται ότι παρέχει μια αντικειμενική βάση για τη θέσπιση τεχνητών μονοπωλίων στα πολιτιστικά έργα.
<P>
Συμφωνώ απόλυτα ότι πολλοί καλλιτέχνες δεν επωφελούνται αρκετά από το έργο τους. Ωστόσο, η λύση δεν είναι να ευνοήσουμε περισσότερο τις εταιρείες παραγωγής, αλλά να μετακυλίσουμε οφέλη από αυτές προς τους καλλιτέχνες και τους εκτελεστές.
<SPEAKER ID="277" NAME="Arlene McCarthy  " AFFILIATION="PSE">
γραπτώς. - Δεν είναι δίκαιο το γεγονός ότι οι συνθέτες των τραγουδιών ή οι υπεύθυνοι της καλλιτεχνικής επιμέλειας των CD απολαμβάνουν προστασίας των δικαιωμάτων τους σε όλη τη διάρκεια του βίου τους συν 70 έτη, ενώ η αντίστοιχη διάρκεια προστασίας για τους εκτελεστές σήμερα είναι μόνο 50 έτη από τη δημοσίευση. " διάρκεια προστασίας δεν συνάδει με το προσδόκιμο ζωής, και αυτό σημαίνει ότι οι μουσικοί χάνουν τα οφέλη από το έργο τους ακριβώς τη στιγμή που συνταξιοδοτούνται και χρειάζονται περισσότερο αυτό το έσοδο. Το ισχύον σύστημα αδικεί τους ταλαντούχους μουσικούς. 38.000 εκτελεστές ζήτησαν τη στήριξή μας για τη διόρθωση αυτής της διάκρισης. Τούτο αφορά την εξίσωση των δικαιωμάτων των μέσων εργαζόμενων μουσικών.
<P>
Λυπούμαι για το πλήθος των εσφαλμένων ισχυρισμών που ακούστηκαν σχετικά με αυτήν τη νομοθεσία. Σε τούτη την περίοδο οικονομικής ύφεσης, πρέπει να στηρίξουμε τις δημιουργικές βιομηχανίες και τους καλλιτέχνες που συνεισφέρουν στο ΑΕΠ, τις θέσεις εργασίας, την ανάπτυξη και τις παγκόσμιες εξαγωγές. Αυτός ο νόμος θα βοηθήσει σημαντικά τους φτωχούς μουσικούς που αξίζουν ίση μεταχείριση. Ελπίζω ότι το Συμβούλιο και η Επιτροπή θα συμφωνήσουν με την απόφαση του Κοινοβουλίου για θέσπιση αυτού του νόμου πριν από το τέλος της τρέχουσας κοινοβουλευτικής περιόδου.
<SPEAKER ID="278" NAME="Ieke van den Burg  " AFFILIATION="PSE">
γραπτώς. - (NL) Το ολλανδικό Εργατικό Κόμμα (Ομάδα των Σοσιαλιστών στο Ευρωπαϊκό Κοινοβούλιο) τάσσεται υπέρ της τροποποιημένης πρότασης διότι περιλαμβάνει πολλά θετικά στοιχεία για τους καλλιτέχνες, όπως η προστασία της ακεραιότητας των καλλιτεχνών και το ταμείο για τους μουσικούς συνοδείας. Ψηφίσαμε υπέρ των τροπολογιών που έχουν ως στόχο να αποδώσουν στους καλλιτέχνες το σύνολο των εσόδων που προκύπτουν από την παράταση της διάρκειας προστασίας των δικαιωμάτων. Ο συμβιβασμός που επετεύχθη αποτελεί ένα βήμα προς τη σωστή κατεύθυνση, σίγουρα όμως επιδέχεται βελτίωση.
<P>
Το ολλανδικό Εργατικό Κόμμα, ωστόσο, διατηρεί σοβαρές επιφυλάξεις όσον αφορά τη θέση των μικρότερων καλλιτεχνών οι οποίοι, ως αντάλλαγμα για την ηχογράφηση ενός δίσκου, πρέπει να παραιτηθούν από όλα τα έσοδα που απορρέουν από την ηχογράφηση αυτή, πέραν της προκαταβολής τους. Συνεπώς, ευελπιστούμε ότι η Επιτροπή θα παρουσιάσει σύντομα προτάσεις για τη βελτίωση της θέσης των καλλιτεχνών έναντι των δισκογραφικών εταιρειών, περιλαμβανομένων των συμβάσεων που αφορούν τα 50 πρώτα χρόνια των συγγενικών δικαιωμάτων.
<SPEAKER ID="279" NAME="Thomas Wise  " AFFILIATION="NI">
γραπτώς. - Μολονότι είμαι υπέρμαχος της παράτασης των δικαιωμάτων πνευματικής ιδιοκτησίας, θεωρώ ότι αυτή η πρόταση έχει καταστεί ακατάλληλη. " ΕΕ επέδειξε αδυναμία να αντιμετωπίσει το πρόβλημα με λογικό και αποτελεσματικό τρόπο και συνεπώς καταψήφισα την πρόταση.
<SPEAKER ID="281" NAME="Luís Queiró  " LANGUAGE="PT">
" θέσπιση του δεύτερου προγράμματος Marco Polo αποτελεί ένα σημαντικό βήμα καθώς διασφαλίζει την απαραίτητη χρηματοδοτική συνδρομή για τα μέτρα που αποσκοπούν στην αύξηση και τη βελτίωση των περιβαλλοντικών επιδόσεων του συστήματος εμπορευματικών μεταφορών.
<P>
Αυτή η πρόταση αποτελεί συνέχεια της αξιολόγησης της αποτελεσματικότητας του πρώτου προγράμματος Marco Polo, η οποία κατέληγε στο συμπέρασμα ότι, μέχρι σήμερα, μόνο το 64% του στόχου στροφής των μεταφορών έχει επιτευχθεί, κάτι που απέχει σημαντικά από τις αρχικές προβλέψεις.
<P>
Ελπίζουμε ότι το νέο πρόγραμμα Marco Polo θα αξιοποιήσει τους βελτιωμένους χρηματοδοτικούς όρους προκειμένου να υλοποιήσει τους στόχους του, οι οποίοι στο εξής θα περιλαμβάνουν επίσης έργα θαλάσσιων αρτηριών, καθώς και έργα για τη μείωση της κυκλοφοριακής συμφόρησης.
<P>
Πιστεύω ότι το πρόγραμμα, στόχος του οποίου είναι να ενθαρρύνει και να στηρίξει έργα για τη στροφή από τις οδικές εμπορευματικές μεταφορές στις θαλάσσιες, σιδηροδρομικές και εσωτερικές πλωτές μεταφορές, πρέπει να είναι οπωσδήποτε σε θέση να συμβάλλει στη μείωση της κυκλοφοριακής συμφόρησης και της ρύπανσης και να διασφαλίζει αποδοτικές και περισσότερο βιώσιμες περιβαλλοντικά μεταφορές.
<SPEAKER ID="283" NAME="Elisabeth Jeggle  " LANGUAGE="DE">
" έκθεση της Επιτροπής Μεταφορών και Τουρισμού δεν λαμβάνει επαρκώς υπόψη το πραγματικό συμφέρον για το σύνολο του τομέα των σιδηροδρομικών μεταφορών από την καλύτερη αξιοποίηση της διαθέσιμης χωρητικότητας των αμαξοστοιχιών.
<P>
Οι φορείς εκμετάλλευσης υποδομής θα υποχρεώνονται να διατηρούν αποθέματα χωρητικότητας για περιστασιακή χρήση στον ετήσιο πίνακα δρομολογίων των δικτύων τους. Αυτή η προϋπόθεση στερεί από τους φορείς εκμετάλλευσης υποδομής κάθε περιθώριο ευελιξίας όσον αφορά τη λήψη αποφάσεων για τέτοια μέτρα σε πραγματικό χρόνο. " αρχική πρόταση της Επιτροπής έγινε ακόμη πιο αυστηρή, καθώς τα αποθέματα χωρητικότητας πρέπει να διασφαλίζουν ένα επαρκές επίπεδο ποιότητας για τη διευκόλυνση των χρονοδιαδρόμων της εμπορευματικής κίνησης σε διακρατικό επίπεδο.
<P>
Το κατά πόσο αξιοποιούνται στην πράξη οι αιτήσεις εκχώρησης χρονοδιαδρόμων των σιδηροδρομικών εταιρειών δεν είναι δυνατόν να εκτιμηθεί προσεγγιστικά για τους σκοπούς του προγραμματισμού. Αυτή η χωρητικότητα αφαιρείται εκ των προτέρων από τη διαδικασία κατάρτισης του πίνακα δρομολογίων, με αποτέλεσμα μεταγενέστερες αιτήσεις εκχώρησης χρονοδιαδρόμων να μην ικανοποιούνται. Εάν οι εταιρείες εμπορευματικών μεταφορών δεν χρησιμοποιήσουν τη χωρητικότητα που έχει προκρατηθεί, αυτή τελικά θα χαθεί σε βάρος του συνόλου των χρηστών του δικτύου. Με αυτό τον κανονισμό θα πετύχουμε το ακριβώς αντίθετο από αυτό που ουσιαστικά επιδιώκουμε, δηλαδή την καλύτερη αξιοποίηση της διαθέσιμης χωρητικότητας.
<P>
Για να περιοριστεί ο αρνητικός αντίκτυπος στην κυκλοφορία των επιβατών και των εμπορευμάτων που απαιτείται στο άμεσο μέλλον, χρειαζόμαστε έναν κανονισμό που να επιτρέπει στους φορείς εκμετάλλευσης υποδομής να αποφασίζουν κατά πόσο ένα τέτοιο μέτρο είναι κατάλληλο, λαμβάνοντας υπόψη τις απαιτήσεις των επιβατικών σιδηροδρομικών μεταφορών ή πώς μπορούν να λαμβάνονται καλύτερα υπόψη οι ανάγκες των εμπορευματικών σιδηροδρομικών μεταφορών.
<SPEAKER ID="284" NAME="Erik Meijer  " AFFILIATION="GUE/NGL">
γραπτώς. - (NL) Όλο και μεγαλύτερο μέρος των διασυνοριακών εμπορευματικών μεταφορών μεγάλων αποστάσεων στρέφεται από το σιδηροδρομικό προς το οδικό δίκτυο. Σημαντικοί λόγοι για αυτό είναι ότι κατασκευάζονται περισσότεροι αυτοκινητόδρομοι, ότι εγκαταλείπονται απευθείας σιδηροδρομικές συνδέσεις με επιχειρήσεις και ότι το κόστος των οδικών μεταφορών μειώνεται σταθερά σε σχετικούς όρους. Σε γενικές γραμμές οι αιτίες αυτές δεν λαμβάνονται υπόψη. Επικεντρώνουμε όλη μας την προσοχή σε δύο άλλες αιτίες. " πρώτη είναι ότι ο συντονισμός μεταξύ των σιδηροδρομικών εταιρειών στα διάφορα κράτη μέλη είναι ανεπαρκής, με αποτέλεσμα τα φορτηγά βαγόνια να υποχρεώνονται σε άσκοπη αναμονή για μεγάλα διαστήματα, προτού συνδεθούν με μια μηχανή έλξης συρμών για να συνεχίσουν τη διαδρομή τους. Το πρόβλημα αυτό έχει πλέον λυθεί με τα τακτά δρομολόγια των αμαξοστοιχιών τύπου σαΐτας.
<P>
Το δεύτερο κρίσιμο σημείο είναι ότι αυτός τρόπος μεταφοράς είναι αργός, καθώς υπάρχει αναμονή λόγω των επιβατικών αμαξοστοιχιών που έχουν προτεραιότητα. Στόχος της έκθεσης Duchoň ήταν να καταργήσει την προτεραιότητα για τις επιβατικές μεταφορές. Στα τμήματα του σιδηροδρομικού δικτύου με αυξημένη κυκλοφορία αυτό μπορεί να σημαίνει την επιβολή υποχρέωσης από την ΕΕ για παράκαμψη των τακτικών δρομολογίων μέσω της κατάργησης ορισμένων αμαξοστοιχιών. Σύντομα, οι ψηφοφόροι θα διαπιστώσουν ότι για την επιδείνωση των σιδηροδρομικών υπηρεσιών ευθύνεται η Ευρώπη. Αντί του περιορισμού των επιβατικών μεταφορών, πρέπει να βρούμε μια λύση για την κυκλοφοριακή συμφόρηση και τις ελλείψεις στη χωρητικότητα του σιδηροδρομικού δικτύου. Είναι θετικό το γεγονός ότι το κείμενο έχει καταστεί πιο ήπιο ως προς αυτό.
<SPEAKER ID="285" NAME="Andreas Mölzer  " LANGUAGE="DE">
Προς το παρόν η εμπορευματική κίνηση συγκεντρώνεται κυρίως στο οδικό δίκτυο, ενώ το ποσοστό που διεξάγεται μέσω του σιδηροδρομικού, του θαλάσσιου ή του αεροπορικού δικτύου μειώνεται. Σε μια περίοδο που τα περιθώρια στενεύουν διαρκώς και που ο ανταγωνισμός είναι οξύτατος, οι ελιγμοί προσπέρασης των οδηγών φορτηγών, σε συνδυασμό με την υπερκόπωση των οδηγών και την υπερφόρτωση των οχημάτων, δημιουργούν έναν θανατηφόρο συνδυασμό. Πέρα από τον κίνδυνο ατυχήματος, η εμπορευματική κίνηση, που έχει την τάση να διακόπτεται, δεν λύνει το πρόβλημα της κυκλοφοριακής συμφόρησης, του θορύβου και της περιβαλλοντικής ρύπανσης.
<P>
Είναι πλέον καιρός να μεταφέρουμε τις εμπορευματικές μεταφορές στο σιδηροδρομικό δίκτυο, κάτι που απαιτεί βελτιωμένες τεχνικές λύσεις και καλύτερα πρότυπα υλικοτεχνικής υποστήριξης για τον συντονισμό και την οργάνωση του δικτύου. " παρούσα έκθεση αποτελεί ένα βήμα προς τη σωστή κατεύθυνση και για αυτόν το λόγο την ψήφισα.
<SPEAKER ID="286" NAME="Luís Queiró  " LANGUAGE="PT">
" δημιουργία μιας πραγματικής εσωτερικής σιδηροδρομικής αγοράς είναι εξαιρετικά σημαντική για τους στόχους της ευρωπαϊκής πολιτικής όσον αφορά τις βιώσιμες μεταφορές και το μέλλον της Ευρώπης και των μεταφορών της γενικότερα. Επίσης, είναι σημαντική διότι θα ενσωματώσει αυτό τον τομέα στα μέτρα που θα βοηθήσουν στη διασφάλιση της επιτυχίας της στρατηγικής της Λισαβόνας.
<P>
Επιπλέον, οι σιδηροδρομικές εμπορευματικές μεταφορές διαδραματίζουν πολύ σημαντικό ρόλο στους διάφορους τομείς λειτουργίας των μεταφορών.
<P>
Ευελπιστούμε ότι η δημιουργία ενός ευρωπαϊκού σιδηροδρομικού δικτύου για τη μεταφορά εμπορευμάτων, σε συνδυασμό με την ομαλή λειτουργία των αμαξοστοιχιών που θα διασχίζουν με ευκολία τα εθνικά δίκτυα, θα οδηγήσει σε βελτίωση της χρήσης των υποδομών και θα ενισχύσει την ανταγωνιστικότητα των εμπορευματικών μεταφορών.
<P>
Πιστεύω ότι πρέπει οπωσδήποτε να στηρίξουμε μέτρα για τη βελτίωση της κατάστασης στον τομέα των σιδηροδρομικών εμπορευματικών μεταφορών, με σκοπό την πλήρη ενσωμάτωση του εν λόγω τομέα στο ευρωπαϊκό δίκτυο μεταφορών του μέλλοντος.
<SPEAKER ID="287" NAME="Brian Simpson  " AFFILIATION="PSE">
γραπτώς. - Συγχαίρω τον εισηγητή της έκθεσης και την Ευρωπαϊκή Επιτροπή για το σθένος τους και τις προσπάθειές τους να δώσουν προτεραιότητα στις σιδηροδρομικές εμπορευματικές μεταφορές σε όλη την ΕΕ.
<P>
Προσωπικά, θα επιθυμούσα μια πιο ριζοσπαστική πρόταση, μια πρόταση για την εφαρμογή μιας στρατηγικής που θα περιλαμβάνει χρονοδιαδρόμους προτεραιότητας σε συγκεκριμένες διαδρομές, καθώς και μια αναγνώριση από τους υπόλοιπους τομείς του σιδηροδρομικού κλάδου ότι οι σιδηροδρομικές εμπορευματικές μεταφορές είναι σημαντικές, πρέπει να αναπτυχθούν και χρειάζονται στήριξη.
<P>
Δύο είναι οι παράγοντες που αποτελούν τροχοπέδη για τις σιδηροδρομικές εμπορευματικές μεταφορές στην Ευρώπη. Πρώτον, η ουσιαστική έλλειψη διαλειτουργικότητας, ιδιαίτερα όσον αφορά τη σηματοδότηση· δεύτερον, ο ίδιος ο κλάδος των σιδηροδρομικών μεταφορών -και συγκεκριμένα οι φορείς εκμετάλλευσης των επιβατικών μεταφορών και οι πάροχοι υποδομής, οι οποίοι συνεργούν για να διασφαλίσουν ότι οι σιδηροδρομικές εμπορευματικές μεταφορές αποτελούν τον τελευταίο τροχό της αμάξης όσον αφορά την εκχώρηση χρονοδιαδρόμων και την κατάρτιση του πίνακα των δρομολογίων.
<P>
Αυτή η έκθεση αποτελεί ένα πρώτο βήμα για να τεθεί ένα τέλος στη συγκεκριμένη συμφεροντολογική σύμπραξη και δίνει στους φορείς εκμετάλλευσης εμπορευματικών σιδηροδρομικών μεταφορών μια ευκαιρία να αναπτύξουν την επιχειρηματική τους δραστηριότητα.
<P>
Εάν επιτρέψουμε να συνεχιστεί η υπάρχουσα κατάσταση, σε είκοσι χρόνια ο κλάδος των σιδηροδρομικών εμπορευματικών μεταφορών θα έχει αφανιστεί. Πρέπει να ενεργήσουμε άμεσα για να καταστήσουμε αυτό το είδος μεταφορών βιώσιμο, ελκυστικό και ανταγωνιστικό. Διαφορετικά, δεν θα καταφέρουμε ποτέ να στρέψουμε τις εμπορευματικές μεταφορές από το οδικό στο σιδηροδρομικό δίκτυο.
<SPEAKER ID="289" NAME="Martin Callanan  " AFFILIATION="PPE-DE">
γραπτώς. -Επικροτώ το έργο του συναδέλφου μου John Bowis σχετικά με αυτόν το φάκελο, που αποτελεί ορόσημο για τα δικαιώματα των ασθενών. Οι Συντηρητικοί στηρίζουν την κινητικότητα των ασθενών στο εσωτερικό της ΕΕ και θεωρούν ότι αποτελεί έναν τρόπο στήριξης της παροχής δημόσιας υγειονομικής περίθαλψης.
<P>
Ίσως είναι ενδεικτικό το γεγονός ότι αυτό το θέμα ήρθε για πρώτη φορά στο επίκεντρο της προσοχής μας εξαιτίας μιας υπόθεσης που παρουσιάστηκε στην εθνική υπηρεσία υγείας του "νωμένου Βασιλείου. Μια γυναίκα επέλεξε να μεταβεί στη Γαλλία για αντικατάσταση ισχίου καθώς η τοπική αρχή υγείας την είχε υποχρεώσει σε υπερβολική αναμονή, όμως το αίτημά της για επιστροφή των ιατρικών δαπανών στη χώρα της απορρίφθηκε. Εκείνη, ωστόσο, προσέφυγε στο Ευρωπαϊκό Δικαστήριο, το οποίο θέσπισε μια σημαντική αρχή - ότι οι ασθενείς έχουν το δικαίωμα να μεταβαίνουν σε άλλο κράτος μέλος της ΕΕ για θεραπεία και στη συνέχεια να δικαιούνται επιστροφής των ιατρικών δαπανών από τον εθνικό φορέα δημόσιας υγειονομικής περίθαλψης.
<P>
Δεν συνηθίζω να τάσσομαι υπέρ του Ευρωπαϊκού Δικαστηρίου, το οποίο διαδραματίζει μείζονα ρόλο στη συνεχή συσσώρευση νέων εξουσιών της ΕΕ, όμως αυτή η απόφαση ήταν εξαιρετικά σημαντική. Ελπίζω ότι πολλοί πολίτες της εκλογικής μου περιφέρειας που έχουν απογοητευτεί οικτρά από την κακοδιαχείριση του βρετανικού εθνικού συστήματος υγείας από την κυβέρνηση των Εργατικών θα μπορέσουν να επωφεληθούν από τις προτάσεις αυτής της έκθεσης.
<SPEAKER ID="290" NAME="Anne Ferreira  " AFFILIATION="PSE">
γραπτώς. - (FR) Ψήφισα κατά της έκθεσης για τις υπηρεσίες διασυνοριακής υγειονομικής περίθαλψης, διότι δεν ανταποκρίνεται στον στόχο της ΕΕ για ένα υψηλό επίπεδο υγείας, σύμφωνα με το άρθρο 152 της Συνθήκης, αλλά ούτε και στην απαίτηση των ευρωπαίων πολιτών να μπορούν να απολαμβάνουν ασφαλή και ποιοτική υγειονομική περίθαλψη, κοντά στον τόπο διαμονής τους.
<P>
" έκθεση δεν καθιστά την προηγούμενη έγκριση γνώμονα για τη δυνατότητα λήψης θεραπείας σε άλλο κράτος μέλος της ΕΕ. " προηγούμενη έγκριση επιτρέπει τη διαχείριση της οικονομικής ισορροπίας των κοινωνικών συστημάτων, ενώ παρέχει στους ασθενείς εγγυημένους όρους επιστροφής των δαπανών και την απαιτούμενη ενημέρωση προτού λάβουν νοσοκομειακή περίθαλψη στο εξωτερικό.
<P>
Εκτός αυτού, είναι απαράδεκτο η βελτίωση της ποιότητας της υγειονομικής περίθαλψης να επιτυγχάνεται μέσω της όξυνσης του ανταγωνισμού μεταξύ των φορέων παροχής θεραπείας, ή να τίθεται υπό αμφισβήτηση η αρχή της ελεύθερης κυκλοφορίας των ασθενών, η οποία πρωτίστως εξαρτάται από την κατάσταση της υγείας τους.
<P>
Οι τροπολογίες που εγκρίθηκαν είναι υπερβολικά αόριστες και ανοίγουν τον δρόμο για τη διευθέτηση των προβλημάτων από το Ευρωπαϊκό Δικαστήριο.
<P>
Αυτή η οδηγία εντείνει τις ανισότητες μεταξύ των πολιτών της Ευρώπης στον τομέα της υγείας, καθώς μόνο όσοι μπορούν να καλύψουν τις δαπάνες της υγειονομικής περίθαλψης εκ των προτέρων θα είναι σε θέση να επιλέγουν ποιοτικές υπηρεσίες.
<SPEAKER ID="291" NAME="Ilda Figueiredo  " LANGUAGE="PT">
Το θεμελιώδες ζήτημα είναι ότι αυτή η έκθεση εγκρίθηκε χωρίς να τροποποιηθεί η βάση του άρθρου 95 και ότι η υγεία στην εσωτερική αγορά αντιμετωπίζεται ως αγαθό, κάτι το οποίο είναι απαράδεκτο. Συνεπώς, θα ήταν καλύτερο να απορρίψουμε την πρόταση της Επιτροπής, όπως υποστηρίξαμε. Δυστυχώς όμως η πλειοψηφία δεν συμφώνησε με τη θέση μας.
<P>
Έτσι, τα δικαιώματα των ασθενών στη διασυνοριακή υγειονομική περίθαλψη δεν διασφαλίζουν την αποκλειστική αρμοδιότητα των κρατών μελών όσον αφορά τον καθορισμό του τρόπου οργάνωσης και χρηματοδότησης των συστημάτων υγειονομικής περίθαλψης. Τούτο αφορά επίσης την αρμοδιότητά τους σε σχέση με τη θέσπιση συστημάτων προηγούμενης έγκρισης για τον σκοπό της παροχής νοσοκομειακής περίθαλψης στο εξωτερικό.
<P>
Το δικαίωμα των πολιτών στην υγεία, καθώς και τα δικαιώματα όσον εργάζονται στον συγκεκριμένο τομέα, δεν διασφαλίζονται. Καθήκον μας ήταν να ενισχύσουμε την αλληλεγγύη και τον συντονισμό μεταξύ των συστημάτων κοινωνικής ασφάλισης στα διάφορα κράτη μέλη της ΕΕ, μέσω της εφαρμογής, της ενδυνάμωσης και της κατάλληλης ανταπόκρισης στα δικαιώματα και τις ανάγκες όσων χρησιμοποιούν τις υπηρεσίες υγείας.
<P>
Ως εκ τούτου, καταψηφίσαμε την έκθεση.
<SPEAKER ID="292" NAME="Christa Klaß  " LANGUAGE="DE">
Ψήφισα υπέρ της οδηγίας για τα δικαιώματα των ασθενών στη διασυνοριακή υγειονομική περίθαλψη, διότι εξασφαλίζει στους ασθενείς μεγαλύτερη νομική ασφάλεια. Ειδικά στις παραμεθόριες περιοχές της Ευρωπαϊκής Ένωσης, όπως είναι η γενέτειρά μου στην ευρύτερη περιφέρεια της Γερμανίας, του Βελγίου, του Λουξεμβούργου και της Γαλλίας, ή στις περιοχές της υπαίθρου που αντιμετωπίζουν ελλείψεις στις ιατρικές υπηρεσίες, η προώθηση της κινητικότητας των ασθενών αποτελεί σημαντικό στοιχείο της βελτίωσης και της αύξησης της αποτελεσματικότητας των υπηρεσιών υγειονομικής περίθαλψης.
<P>
Ο τομέας των γερμανικών υπηρεσιών υγείας θα επωφεληθεί από τη διασυνοριακή κινητικότητα των ασθενών, εάν ασθενείς από άλλα κράτη της ΕΕ αξιοποιήσουν περισσότερο τις ιατρικές υπηρεσίες υψηλής ποιότητας που παρέχουμε σε τομείς όπως η αποκατάσταση, παραδείγματος χάρη. Ωστόσο, πρέπει να διαφυλαχθεί η κυριαρχία των κρατών μελών. Τα ίδια τα κράτη μέλη είναι αρμόδια για την παροχή ιατρικής περίθαλψης και για την οργάνωση των συστημάτων υγείας τους. Σύμφωνα με την αρχή της επικουρικότητας, η οδηγία θα πρέπει να περιορίζεται στη ρύθμιση τομέων που αφορούν τη διασυνοριακή κινητικότητα των ασθενών. Δεν πρέπει να διακυβεύσουμε τις υψηλές προδιαγραφές ποιότητας και ασφάλειας στη Γερμανία. Τέλος, δεν πρέπει να αμφισβητούνται τα δεοντολογικά πρότυπα με τα οποία τα κράτη μέλη ορθώς συμμορφώνονται, όπως αυτά που αφορούν την τεχνητή γονιμοποίηση, την ανάλυση DNA ή την υποβοηθούμενη αυτοκτονία.
<SPEAKER ID="293" NAME="Astrid Lulling  " LANGUAGE="FR">
Χαιρετίζω τους στόχους αυτής της έκθεσης που αποβλέπουν στη διευκόλυνση της παροχής υγειονομικής περίθαλψης στους ασθενείς σε διαφορετικό κράτος μέλος από αυτό στο οποίο ανήκουν και στον ακριβή καθορισμό των διαδικασιών επιστροφής των δαπανών μετά τη θεραπεία, οι οποίες προς το παρόν δεν καλύπτονται επαρκώς από την ευρωπαϊκή νομοθεσία. " ασφαλής, αποτελεσματική, ποιοτική θεραπεία θα πρέπει, συνεπώς, να καταστεί προσιτή σε όλους τους ευρωπαίους πολίτες με τη βοήθεια μηχανισμών συνεργασίας των κρατών μελών.
<P>
Ωστόσο, εμμένω στην άποψή μου ότι τα κράτη μέλη είναι αποκλειστικά αρμόδια για την οργάνωση και τη χρηματοδότηση των συστημάτων υγείας τους. " προηγούμενη έγκριση για την παροχή νοσοκομειακής περίθαλψης αποτελεί το κλειδί για την άσκηση αυτής της αρμοδιότητας. " άσκηση αυτού του δικαιώματος πρέπει αναμφίβολα να τηρεί τις αρχές της αναλογικότητας, της αναγκαιότητας και της μη διάκρισης.
<P>
Όσον αφορά τη νομική βάση, τάσσομαι υπέρ μιας διπλής νομικής βάσης που θα διασφαλίζει τον σεβασμό των αρμοδιοτήτων των κρατών μελών. " πρόταση της Επιτροπής ουσιαστικά επιχειρεί να καταπατήσει ποικιλοτρόπως και με έμμεσο τρόπο τις εν λόγω αρμοδιότητες.
<P>
Το τελικό κείμενο πρέπει να επιτυγχάνει την κατάλληλη ισορροπία μεταξύ των δικαιωμάτων των ασθενών και των εθνικών αρμοδιοτήτων των κρατών μελών στον τομέα της υγείας.
<SPEAKER ID="294" NAME="Linda McAvan  " AFFILIATION="PSE">
γραπτώς. - Εξ ονόματος της αντιπροσωπείας του βρετανικού κόμματος των Εργατικών στο Ευρωπαϊκό Κοινοβούλιο, επικροτώ πολλά από τα θετικά στοιχεία της έκθεσης του Κοινοβουλίου σχετικά με την πρόταση οδηγίας για τη διασυνοριακή υγειονομική περίθαλψη. Συγκεκριμένα, υποστηρίζουμε τις τροπολογίες που καθιστούν σαφές ότι οι κυβερνήσεις των κρατών παραμένουν εξολοκλήρου αρμόδιες για την οργάνωση των εθνικών συστημάτων υγειονομικής περίθαλψης και τον καθορισμό των κανόνων θεραπείας.
<P>
Ωστόσο, εκφράζουμε την ανησυχία ότι οι κανόνες όπως παρουσιάζονται δεν είναι αρκετά σαφείς. Οι ασθενείς που μεταβαίνουν σε άλλη χώρα της ΕΕ για θεραπεία πρέπει να γνωρίζουν εάν θα τους επιστραφούν οι δαπάνες και να έχουν στη διάθεσή τους όλες τις απαραίτητες πληροφορίες σχετικά με το είδος και την ποιότητα της υγειονομικής περίθαλψης στη χώρα υποδοχής. Συνεπώς, η αντιπροσωπεία των Εργατικών ζητεί η οδηγία να ορίζει ρητά τη δυνατότητα θέσπισης ενός συστήματος προηγούμενης έγκρισης των κρατών μελών. Επίσης, υποστηρίζουμε μια διπλή νομική βάση για τα άρθρα 152 και 95, ώστε να διασφαλίζεται ότι δίνεται προτεραιότητα στα θέματα υγείας, και όχι στην εσωτερική αγορά. " αντιπροσωπεία των Εργατικών απείχε από την τελική ψηφοφορία θέλοντας να τονίσει την αναγκαιότητα εξέτασης αυτών των θεμάτων στη δεύτερη ανάγνωση.
<SPEAKER ID="295" NAME="Arlene McCarthy  " AFFILIATION="PSE">
γραπτώς. - Απείχα από την ψηφοφορία επί της συγκεκριμένης έκθεσης διότι δεν εγγυάται επαρκώς την προστασία της ακεραιότητας και της χρηματοδότησης της βρετανικής εθνικής υπηρεσίας υγείας, αλλά ούτε και παρέχει ασφάλεια και σαφήνεια για τη μειονότητα των ασθενών που έχουν την οικονομική δυνατότητα να ταξιδέψουν για να λάβουν υγειονομική περίθαλψη σε άλλο κράτος μέλος της ΕΕ.
<P>
Με την πρότασή τους για επαναφορά του απαξιωμένου συστήματος δελτίων υγείας (health voucher) από την πίσω πόρτα της ΕΕ, ένα πράγμα έχουν κατά νου οι βουλευτές του Συντηρητικού Κόμματος στο Ευρωπαϊκό Κοινοβούλιο· βάσει των προτάσεών τους, η μειονότητα των πλουσίων θα λαμβάνει δελτία με τα οποία θα αποσπά χρήματα του βρετανικού εθνικού συστήματος υγείας από το "νωμένο Βασίλειο για να τα διοχετεύσει στην υπόλοιπη Ευρώπη με σκοπό την ιδιωτική θεραπεία. Οι φορολογούμενοι πολίτες θέλουν να δουν τα χρήματά τους να επενδύονται στο βρετανικό εθνικό σύστημα υγείας για την κάλυψη της κατ' οίκον παροχής υγειονομικής περίθαλψης και όχι για να διοχετεύονται σε άλλα συστήματα υγείας της ΕΕ. Μάλιστα, δεν με εκπλήσσει το γεγονός ότι πρόσφατα ο Συντηρητικός βουλευτής Dan Hannan τάχθηκε υπέρ μιας προσέγγισης της υγειονομικής περίθαλψης με γνώμονα την ιδιωτικοποίηση.
<P>
Σε μια πρόσφατη συζήτηση με θέμα τις διασυνοριακές πληρωμές δαπανών υγείας μεταξύ της Βρετανίας και της Ιρλανδίας, ο σκιώδης υπουργός Υγείας των Συντηρητικών Andrew Lansley ανέφερε ότι οι πόροι του βρετανικού εθνικού συστήματος υγείας είναι πολύτιμοι και επέκρινε την καταβολή 180 εκατ. λιρών στερλινών που ανήκαν στο βρετανικό εθνικό σύστημα υγείας στην Ιρλανδία. Ωστόσο, οι Συντηρητικοί δεν υποστήριξαν την πρότασή μας για ένα σαφές σύστημα προηγούμενης έγκρισης, το οποίο είναι κρίσιμης σημασίας για την προστασία των πολύτιμων πόρων και των υπηρεσιών του βρετανικού εθνικού συστήματος υγείας.
<SPEAKER ID="296" NAME="Δημήτριος Παπαδημούλης  " AFFILIATION="GUE/NGL">
γραπτώς. - Καταψήφισα την έκθεση Bowis και την πρόταση της Επιτροπής διότι από την ίδια τη νομική της βάση αποδεικνύεται ότι τα οικονομικά συμφέροντα και η ανεξέλεγκτη αγορά υπερισχύουν των δικαιωμάτων των ασθενών για καλύτερη και πληρέστερη περίθαλψη. Αυτή η πρόταση ακυρώνει τις προβλέψεις για κοινωνική Ευρώπη και αλληλεγγύη και θα οδηγήσει σε καταστάσεις στις οποίες μόνο οι ευκατάστατοι θα έχουν πρόσβαση στην πολυδιαφημισμένη διασυνοριακή υγειονομική περίθαλψη.
<P>
Θα οδηγήσει σε αποδόμηση των εθνικών συστημάτων υγειονομικής περίθαλψης και θα εξωθήσει τους ασθενείς στην αναζήτηση περίθαλψης στο εξωτερικό. " υγειονομική περίθαλψη είναι και θα πρέπει να παραμείνει αρμοδιότητα των κρατών μελών. " αντιμετώπιση της περίθαλψης ως αγοραίου προϊόντος αντί για δημόσιο αγαθό είναι απαράδεκτη. Επιπλέον, το σχέδιο oδηγίας προτείνει ένα σύστημα αποζημίωσης για τα κόστη της διασυνοριακής περίθαλψης, το οποίο είναι περιττό, καθώς η αποζημίωση για κόστη περίθαλψης έχει θεσμοθετηθεί από το 1971 με τον Κανονισμό για τη συνεργασία στα κοινωνικά συστήματα ασφάλισης.
<SPEAKER ID="297" NAME="Kathy Sinnott  " AFFILIATION="IND/DEM">
γραπτώς. - Απείχα από την ψηφοφορία επί της παρούσας έκθεσης διότι διακαής μου πόθος είναι η παροχή της κατάλληλης θεραπείας στους ανθρώπους που την χρειάζονται άμεσα. Ωστόσο, το θέμα της προέγκρισης με απασχολεί. " προηγούμενη έγκριση σε τούτη την οδηγία καταργεί τα δικαιώματα των ασθενών. Αυτός είναι ο λόγος που οδήγησε τους ασθενείς στα δικαστήρια αρχικά, ενώ λόγω των συγκεκριμένων δικαστικών αποφάσεων βρισκόμαστε εδώ σήμερα για να ψηφίσουμε σχετικά με τη διασυνοριακή υγεία. Με την ενσωμάτωση της προέγκρισης σε αυτή την οδηγία, επιστρέφουμε στο σημείο από όπου ξεκινήσαμε. Οι θάνατοι λόγω γεωγραφικής θέσης θα συνεχίσουν να αποτελούν τον κανόνα και οι ασθενείς θα συνεχίσουν να αντιμετωπίζουν τα ίδια εμπόδια που αντιμετωπίζουν σήμερα όταν ζητούν έγκριση για να μεταβούν στο εξωτερικό για θεραπεία.
<P>
Επίσης, λυπάμαι ιδιαίτερα διότι η νομική βάση αυτής της έκθεσης δεν θέτει ως πρώτη προτεραιότητα την υγεία των ασθενών. Αντιθέτως, ήταν μια χαμένη ευκαιρία όπου η υγεία των ασθενών αντιμετωπίστηκε ως κερδοφόρο εμπόρευμα.
<SPEAKER ID="298" NAME="Catherine Stihler  " AFFILIATION="PSE">
γραπτώς. - Οι βασικές τροπολογίες σχετικά με την προηγούμενη έγκριση απορρίφθηκαν. Οι εν λόγω τροπολογίες ήταν άκρως απαραίτητες για τη διάσωση του βρετανικού εθνικού συστήματος υγείας στη Σκωτία και το σύνολο του "νωμένου Βασιλείου. Χάσαμε την ψηφοφορία σχετικά με τη διπλή νομική βάση, η οποία θα επέτρεπε τη συμπερίληψη της δημόσιας υγείας αντί μιας νομικής βάσης που περιλαμβάνει αποκλειστικά και μόνο την ενιαία αγορά. Λόγω της ήττας στους δύο αυτούς βασικούς τομείς και δεδομένου ότι αυτή είναι η πρώτη ανάγνωση, δεν είχα άλλη επιλογή από το να απέχω.
<SPEAKER ID="299" NAME="Marianne Thyssen  " AFFILIATION="PPE-DE">
γραπτώς. - (NL) " κινητικότητα των ασθενών είναι μια πραγματικότητα, κάτι που δεν ισχύει ακόμη για την απαραίτητη νομική ασφάλεια για τους ασθενείς και τους εργαζομένους στην υγειονομική περίθαλψη. Για αυτόν το λόγο, η πρόταση οδηγίας της Επιτροπής αποτελεί θετικό στοιχείο. Σέβομαι επίσης τις προσπάθειες του κ. Bowis για την επίτευξη συμβιβασμού σχετικά με το ακανθώδες αυτό θέμα. Χάρη στις προσπάθειές του, σημειώθηκαν σημαντικές βελτιώσεις στην πρόταση της Επιτροπής. Ωστόσο, δεν μπόρεσα να ταχθώ υπέρ της τελικής έκθεσης καθώς δεν συμπεριλήφθηκαν δύο σημεία που αφορούν την αρμοδιότητα των κρατών μελών να οργανώνουν και να χρηματοδοτούν τα εθνικά συστήματα υγειονομικής περίθαλψης.
<P>
Απευθύναμε έκκληση για την ενσωμάτωση μιας νομικής βάσης που θα επιτρέπει στα κράτη μέλη να επιβαρύνουν τους ξένους ασθενείς με το πραγματικό κόστος των δαπανών, ούτως ώστε να συμμετέχουν στην κάλυψη του κόστους της περίθαλψης που λαμβάνουν στη χώρα μας. Επιπλέον, υποστηρίζαμε ανέκαθεν τη δυνατότητα των κρατών μελών να αρνούνται την παροχή περίθαλψης σε ασθενείς υπό ορισμένες συνθήκες, όπως στην περίπτωση που υπάρχουν μεγάλες λίστες αναμονής. Αυτό είναι ιδιαίτερα σημαντικό για το Βέλγιο, μια μικρή χώρα με σχετικά μεγάλη εισροή ξένων ασθενών.
<P>
Το κείμενο με τη μορφή που εγκρίθηκε σήμερα σε αυτή την ολομέλεια δεν παρέχει επαρκείς εγγυήσεις ως προς αυτό. Για τους λόγους αυτούς απείχα από την τελική ψηφοφορία.
<SPEAKER ID="300" NAME="Γεώργιος Τούσσας  " AFFILIATION="GUE/NGL">
γραπτώς. - " αντιλαϊκή πολιτική της Ε.Ε. και των αστικών κυβερνήσεων επιδεινώνουν τις δημόσιες υπηρεσίες Υγείας με αποτέλεσμα την ταλαιπωρία των ασθενών, αναμονές, έλλειψη διάφορων υπηρεσιών, χαράτσια, μη κάλυψη ανασφάλιστων και μεταναστών, κλπ.
<P>
" δραστική μείωση των κοινωνικών παροχών, η εμπορευματοποίηση και η παραπέρα ιδιωτικοποίηση των συστημάτων υγείας, η επίθεση στα ασφαλιστικά δικαιώματα, διευκολύνουν τους μεγάλους επιχειρηματικούς ομίλους να αποκομίζουν τεράστια κέρδη από τον χρυσοφόρο τομέα της Υγείας.
<P>
" οδηγία για την "μετακίνηση των ασθενών" προωθεί την ενιαία αγορά Υγείας, την εφαρμογή των ελευθεριών της συνθήκης του Μάαστριχτ. Την μετακίνηση των ασθενών αλλά και των επαγγελματιών υγείας προκειμένου να κατοχυρωθεί η εμπορευματοποίηση της Υγείας.
<P>
" επιστροφή μέρους των εξόδων νοσηλείας στο εξωτερικό είναι η παγίδα για την απόσπαση λαϊκής συναίνεσης στην εμπορευματοποίηση και δημιουργία ασθενών πολλών ταχυτήτων, στην ταξική διάκριση, στο δικαίωμα στη ζωή.
<P>
" διασφάλιση των δικαιωμάτων των ασθενών απαιτεί την λειτουργία ενός αποκλειστικά δημόσιου και δωρεάν συστήματος υγείας, που καλύπτει το σύνολο των αναγκών υγείας (εξειδικευμένες και μη), όλου του πληθυσμού (ανεξάρτητα από οικονομική και ασφαλιστική κατάσταση). Μόνο ένα τέτοιο σύστημα, που μπορεί να αναπτυχθεί στα πλαίσια μίας λαϊκής οικονομίας, από τη Λαϊκή εξουσία, μπορεί να εξασφαλίσει ποσοτική επάρκεια και ποιοτική αναβάθμιση των υπηρεσιών, αποτελεσματική προστασία της υγείας και της ζωής των εργαζομένων.
<SPEAKER ID="302" NAME="Alessandro Battilocchio  " LANGUAGE="IT">
Ψήφισα υπέρ της έκθεσης.
<P>
Τομεακές μελέτες έχουν καταδείξει εκτενώς ότι το 10-12% των ασθενών που μεταβαίνουν σε νοσοκομεία στην Ευρώπη για να θεραπευτούν από τις ασθένειές τους κάθε χρόνο νοσούν λόγω νοσοκομειακών λοιμώξεων. Σε πραγματικούς αριθμούς, αυτά τα ποσοστά είναι ακόμη πιο τρομακτικά: εκτιμάται ότι ο αριθμός των ασθενών στην Ευρωπαϊκή Ένωση που έχουν μολυνθεί από νοσοκομειακές λοιμώξεις ανέρχεται σε 5 εκατομμύρια ανθρώπους περίπου.
<P>
Όπως ανέφερε στην ομιλία της η συνάδελφός μου, κ. Sartori, η ασφάλεια και η αποτελεσματικότητα της υγειονομικής περίθαλψης μπορούν να βελτιωθούν μέσω της δημιουργίας ενός προγράμματος το οποίο θα λαμβάνει πάνω απ' όλα υπόψη τα ακόλουθα θεμελιώδη σημεία: 1) αύξηση του αριθμού των νοσηλευτών που εξειδικεύονται στον έλεγχο των λοιμώξεων· 2) κατάρτιση του υγειονομικού και του παραϊατρικού δυναμικού, με ιδιαίτερη έμφαση στις νοσοκομειακές λοιμώξεις και την αντίσταση των ιών που τις προκαλούν στα αντιβιοτικά· 3) στήριξη των νέων ερευνητικών ανακαλύψεων για αυτές τις ασθένειες.
<SPEAKER ID="303" NAME="Edite Estrela  " LANGUAGE="PT">
Ψήφισα υπέρ της πρότασης για την ασφάλεια των ασθενών. Παρά το γεγονός ότι η ποιότητα της υγειονομικής περίθαλψης στην Ευρώπη έχει βελτιωθεί σημαντικά χάρη στα επιτεύγματα της ιατρικής επιστήμης, οι ιατρικές πράξεις μπορούν σε ορισμένες περιπτώσεις να προκαλέσουν βλάβη στην υγεία των ασθενών. Ορισμένα ανεπιθύμητα συμβάματα οφείλονται σε ιατρικά λάθη που θα μπορούσαν να αποφευχθούν ή σε λοιμώξεις που μεταδίδονται κατά την παροχή περίθαλψης.
<P>
Αυτή η έκθεση περιλαμβάνει τις εξής σημαντικές προτάσεις: βελτίωση της συλλογής πληροφοριών σε τοπικό και περιφερειακό επίπεδο· παροχή καλύτερης ενημέρωσης στους ασθενείς· αύξηση του νοσηλευτικού προσωπικού που εξειδικεύεται στον έλεγχο των λοιμώξεων· στήριξη της εκπαίδευσης και της κατάρτισης του υγειονομικού προσωπικού· μεγαλύτερη έμφαση στις νοσοκομειακές λοιμώξεις. Υποστηρίζω πλήρως αυτά τα μέτρα.
<SPEAKER ID="305" NAME="Liam Aylward  " AFFILIATION="UEN">
γραπτώς. - Χαιρετίζω την προτεινόμενη πρωτοβουλία για βελτίωση της υγειονομικής περίθαλψης για τους ανθρώπους που πάσχουν από σπάνιες νόσους. Λόγω της ιδιαίτερης φύσης των νόσων όπως οι σπάνιες μορφές καρκίνου, τα αυτοάνοσα νοσήματα, οι τοξικές και μολυσματικές ασθένειες, η εμπειρογνωμοσύνη και οι διαθέσιμοι πόροι που υπάρχουν για αυτές δεν επαρκούν, παρότι προσβάλλουν 36 εκατ. πολίτες της ΕΕ.
<P>
" ενίσχυση της συνεργασίας μεταξύ των ειδικών επιστημόνων και των ερευνητικών κέντρων σε όλη την Ευρώπη και η ανταλλαγή πληροφοριών και υπηρεσιών αποτελεί για την Ευρωπαϊκή Ένωση έναν φυσικό τρόπο να βοηθάει τους πολίτες της. Αυτός είναι ένας άμεσος τρόπος εξασφάλισης οφελών για εσάς. " πρόταση ενθαρρύνει τα κράτη μέλη να οργανώσουν νέα κέντρα και μαθήματα κατάρτισης ώστε να μεγιστοποιήσουν τις δυνατότητες των ερευνητικών πόρων σχετικά με τις σπάνιες νόσους και να συγκεντρώσουν τα υπάρχοντα ερευνητικά κέντρα και τα δίκτυα ενημέρωσης για ασθένειες. Στηρίζω αυτά τα μέτρα και προτείνω διεύρυνση της συνεργασίας των κρατών μελών, η οποία θα ενισχύσει την κινητικότητα για τους ασθενείς και τους εμπειρογνώμονες προς όφελος των πολιτών.
<SPEAKER ID="306" NAME="Edite Estrela  " LANGUAGE="PT">
Ψήφισα υπέρ της έκθεσης για τις σπάνιες νόσους, διότι πιστεύω ότι η συντονισμένη δράση στον τομέα των σπάνιων νόσων τόσο σε επίπεδο Ευρωπαϊκής Ένωσης όσο και σε εθνικό επίπεδο αποτελεί απόλυτη αναγκαιότητα. Παρότι η συχνότητα εμφάνισης κάθε σπάνιας νόσου ξεχωριστά είναι πολύ χαμηλή, εκατομμύρια Ευρωπαίοι προσβάλλονται διότι υπάρχουν πολλές σπάνιες νόσοι.
<P>
Πιστεύω ότι πρέπει οπωσδήποτε να στηρίξουμε τους ανεξάρτητους οργανισμούς, να εξασφαλίσουμε πρόσβαση στις πληροφορίες για τις σπάνιες νόσους, να δημιουργήσουμε εξειδικευμένα κέντρα στα διάφορα κράτη μέλη, να οργανώσουμε μαθήματα κατάρτισης στα υπάρχοντα κέντρα, και να προάγουμε την κινητικότητα των εμπειρογνωμόνων και των επαγγελματιών. Τέλος, πρέπει να εξασφαλιστούν επαρκείς πόροι ώστε να διασφαλιστεί η ανάληψη άμεσης δράσης στον τομέα των σπάνιων νόσων.
<SPEAKER ID="307" NAME="Glyn Ford  " AFFILIATION="PSE">
γραπτώς. - Θα ψηφίσω υπέρ της έκθεσης του κ. Τρακατέλλη. Αναγνωρίζω ότι για πολλές σπάνιες νόσους υπάρχει έλλειμμα έρευνας καθώς τα ιατρικά ιδρύματα εφαρμόζουν ένα είδος διαλογής και δεν ασχολούνται με τη δεινή θέση όσων πάσχουν από σπάνιες νόσους, οι οποίες αποδίδουν ελάχιστα κέρδη σε σύγκριση με αυτά που μπορούν ενδεχομένως να αποδώσουν οι κοινές ασθένειες.
<P>
Το ίδιο ισχύει πολύ περισσότερο για τις σπάνιες γενετικές κληρονομικές νόσους. Πιστεύω ότι θα πρέπει να ενθαρρύνουμε την έρευνα σε αυτούς τους τομείς καλύπτοντας μέρος των ερευνητικών δαπανών. Αυτό είναι κάτι που με ενδιαφέρει προσωπικά, καθώς μια τέτοια νόσος υπάρχει στην οικογένειά μου.
<SPEAKER ID="308" NAME="Elisabeth Jeggle  " LANGUAGE="DE">
Το ρητό αίτημα της τροπολογίας 15 για εκρίζωση των σπάνιων νόσων μέσω συμβουλών στον τομέα της γενετικής προς τους γονείς που είναι φορείς της νόσου και για επιλογή υγιών εμβρύων πριν από την εμφύτευση δεν αντίκειται απλώς στην ισχύουσα νομοθεσία της Γερμανίας. Δεδομένης της γερμανικής ιστορίας, είναι καταρχήν απαράδεκτο και πέρα από κάθε ανοχή να ζητείται ή να συστήνεται η εκρίζωση και η διαλογή ανθρώπων με αναπηρία, ακόμη και πριν από τη γέννησή τους.
<P>
Είναι ανησυχητικό το γεγονός ότι αυτές οι προτάσεις και οι διατυπώσεις φανερώνουν παντελή έλλειψη σεβασμού για την αξία της ανθρώπινης ζωής, είτε πρόκειται για ασθενείς είτε για υγιείς ανθρώπους. " προσθήκη που κατατέθηκε αντικαθιστά το αίτημα για θεραπεία των σπάνιων νόσων με τον στόχο της πρόληψης της γέννησης άρρωστων ανθρώπων.
<P>
Αυτό δεν συνάδει με το πνεύμα και το γράμμα των ευρωπαϊκών και των διεθνών διακηρύξεων για τα ανθρώπινα δικαιώματα. Ο πραγματικός στόχος μιας πειστικής ευρωπαϊκής πολιτικής θα πρέπει να είναι η στήριξη όσων νοσούν ή διατρέχουν κίνδυνο να νοσήσουν και όχι η έγκαιρη διαλογή τους με βάση ποιοτικά κριτήρια.
<P>
Τόσο η έκθεση όσο και οι επιμέρους τροπολογίες, ιδιαίτερα η τροπολογία 15, δεν συνάδουν με τις αξίες μου ως χριστιανής. Γι' αυτό καταψήφισα την έκθεση.
<SPEAKER ID="309" NAME="Mairead McGuinness  " AFFILIATION="PPE-DE">
γραπτώς. - Συμφωνώ με πολλά σημεία αυτού του ψηφίσματος. Ωστόσο, δεν μπόρεσα να στηρίξω την έκθεση επί του συνόλου καθώς περιλαμβάνει θέματα που θεωρώ ότι είναι - και πράγματι είναι - ζητήματα επικουρικότητας και άρα εμπίπτουν στην αρμοδιότητα των κρατών μελών, και που ως εκ τούτου δεν αποτελούν θέματα για τα οποία το Ευρωπαϊκό Κοινοβούλιο θα έπρεπε να εγκρίνει μια θέση. Ένα τέτοιο ζήτημα είναι και οι ευγονικές πρακτικές, το οποίο συμπεριλήφθηκε στο παρόν ψήφισμα μέσω της έγκρισης της τροπολογίας 15. Δεν υποστήριξα την τροπολογία 15. Αυτό το θέμα αφορά την επικουρικότητα και όχι την Ευρωπαϊκή Ένωση, η οποία δεν νομοθετεί και δεν θα πρέπει να νομοθετεί για ζητήματα που αφορούν τις ευγονικές πρακτικές. Συνεπώς, δεν μπόρεσα να στηρίξω τη δέσμευση επί του συνόλου.
<SPEAKER ID="311" NAME="Richard James Ashworth  " AFFILIATION="PPE-DE">
γραπτώς. - Οι βρετανοί Συντηρητικοί δεν ενέκριναν τη χορήγηση απαλλαγής για τον ευρωπαϊκό προϋπολογισμό του 2007, τμήμα ΙΙΙ της Ευρωπαϊκής Επιτροπής. Επιμένουμε ότι ο κοινοβουλευτικός προϋπολογισμός πρέπει να διασφαλίζει μια ικανοποιητική σχέση κόστους-ωφελείας για τον ευρωπαίο φορολογούμενο και, συνεπώς, υποστηρίζουμε την έκθεση του εισηγητή. Συγκεκριμένα, υποστηρίζουμε την κριτική του εισηγητή της έκθεσης σχετικά με την αδυναμία της Επιτροπής να διασφαλίσει ότι η Βουλγαρία και η Ρουμανία διαθέτουν ένα επαρκές επίπεδο δημοσιονομικού ελέγχου. Ωστόσο, πρέπει να επισημάνουμε ότι επί δεκατέσσερα συναπτά έτη το Ευρωπαϊκό Ελεγκτικό Συνέδριο δεν μπόρεσε να εκδώσει ανεπιφύλακτη δήλωση αξιοπιστίας για τους γενικούς ευρωπαϊκούς λογαριασμούς. " Ευρωπαϊκή Επιτροπή φέρει την τελική ευθύνη για τους λογαριασμούς και, ως εκ τούτου, σύμφωνα με την παραδοσιακή προσέγγισή μας, θα συνεχίσουμε να ψηφίζουμε κατά της χορήγησης απαλλαγής μέχρι να υπάρξει ουσιαστική πρόοδος προς την επίτευξη μιας ανεπιφύλακτης δήλωσης αξιοπιστίας από το Ελεγκτικό Συνέδριο.
<SPEAKER ID="312" NAME="Călin Cătălin Chiriţă  " LANGUAGE="RO">
Τόσο εγώ όσο και οι υπόλοιποι βουλευτές της Ρουμανίας στην Ομάδα ΕΛΚ-ΕΔ καταψηφίσαμε την έκθεση του Jean-Pierre Audy σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2007, διότι απορρίφθηκε η τροπολογία 13. " έκθεση του Ελεγκτικού Συνεδρίου για το οικονομικό έτος 2007 αφορά αποκλειστικά τα έργα του 2000-2006, καθώς το 2007 αποτέλεσε, ως επί το πλείστον, ένα προπαρασκευαστικό στάδιο για την υλοποίηση των έργων της περιόδου 2007-2013. Έτσι, ο αντίκτυπος των νέων κανονισμών για την προγραμματική περίοδο 2007-2013, οι οποίοι είναι πιο απλοί και πιο αυστηροί από τους κανονισμούς που ίσχυαν μέχρι το 2006, δεν μπορεί να εκτιμηθεί ακόμη.
<P>
Θα ήθελα να τονίσω την ανάγκη να απλοποιηθούν οι διαδικασίες εφαρμογής των Διαρθρωτικών Ταμείων και ειδικά τα συστήματα διαχείρισης και ελέγχου. " πολυπλοκότητα του συστήματος είναι μία από τις αιτίες στις οποίες οφείλονται οι παρατυπίες των κρατών μελών. Θα ήθελα επίσης να τονίσω την αναγκαιότητα των μέτρων απλοποίησης που πρότεινε η Επιτροπή κατά την αναθεώρηση των κανονισμών που εφαρμόζονται στα Διαρθρωτικά Ταμεία για την περίοδο 2007-2013 ως απάντηση στην τρέχουσα χρηματοπιστωτική κρίση. Ανάλογες διαδικασίες απλοποίησης είναι κρίσιμης σημασίας για τη μείωση του διοικητικού φόρτου σε εθνικό, περιφερειακό και τοπικό επίπεδο. Είναι σημαντικό να διασφαλίσουμε ότι διαδικασίες απλοποίησης σαν αυτή θα συμβάλουν στη μείωση του ρυθμού σφαλμάτων στο μέλλον.
<SPEAKER ID="313" NAME="Jeanine Hennis-Plasschaert, Jules Maaten, Toine Manders και Jan Mulder  " AFFILIATION="ALDE">
γραπτώς. - (NL) Το Ολλανδικό Λαϊκό Κόμμα για την Ελευθερία και τη Δημοκρατία (VVD) καταψήφισε τη χορήγηση απαλλαγής στην Ευρωπαϊκή Επιτροπή. Το VVD είναι της άποψης ότι η Επιτροπή έχει σημειώσει ελάχιστη πρόοδο στην προώθηση της εισαγωγής της εθνικής δήλωσης στα κράτη μέλη. Προς το παρόν μόνο τέσσερις χώρες έχουν πραγματοποιήσει δήλωση, μία από τις οποίες είναι οι Κάτω Χώρες. Επιπλέον, το VVD θεωρεί ότι τα κράτη μέλη της ΕΕ συνεχίζουν να διαπράττουν πολλά σφάλματα στη χορήγηση των ευρωπαϊκών κονδυλίων, όπως έδειξαν ξεκάθαρα οι έλεγχοι που διενεργήθηκαν από το Ευρωπαϊκό Ελεγκτικό Συνέδριο. Το Ελεγκτικό Συνέδριο εξέδωσε αρνητική γνωμοδότηση, μεταξύ άλλων, για την πολιτική αγροτικής ανάπτυξης, την πολιτική συνοχής και τη διαρθρωτική πολιτική. Το VVD θεωρεί ότι τα συστήματα ελέγχου σε αυτούς τους τομείς πρέπει να βελτιωθούν. " πρόοδος της τελευταίας πενταετίας ήταν μηδαμινή.
<SPEAKER ID="314" NAME="Rumiana Jeleva  " LANGUAGE="BG">
Κύριε Πρόεδρε, ψήφισα υπέρ της απαλλαγής της Επιτροπής σχετικά με την εκτέλεση του προϋπολογισμού της ΕΕ για το 2007.
<P>
Εντούτοις, πρέπει να αναφέρω ότι καταψήφισα ορισμένα τμήματα της έκθεσης που είχαν ως στόχο να εισαγάγουν την κατάρτιση τριμηνιαίων εκθέσεων σχετικά με τη διαχείριση των πόρων από τα Διαρθρωτικά Ταμεία και το Ταμείο Συνοχής, ειδικά στην περίπτωση της Βουλγαρίας και της Ρουμανίας. Καταψήφισα αυτά τα τμήματα διότι πιστεύω ακράδαντα ότι στις περιπτώσεις όπου απαιτείται περισσότερος έλεγχος, καλό είναι να εφαρμόζεται ταυτόχρονα και στον ίδιο βαθμό για όλα τα κράτη μέλη, και όχι μόνο για ένα ή δύο από αυτά. Συμμερίζομαι επίσης την ανησυχία του Κοινοβουλίου και του εισηγητή, ο οποίος αναφέρει ότι το ύψος των κονδυλίων για τη Βουλγαρία που έχουν "παγώσει" ή που έχουν ανακληθεί από την Ευρωπαϊκή Επιτροπή ανέρχεται σε σχεδόν 1 δισεκατομμύριο ευρώ.
<P>
Όπως αναφέρεται στην έκθεση, αυτές οι ζημίες και τα κονδύλια που έχουν "παγώσει" ουσιαστικά οφείλονται σε παρατυπίες που αφορούσαν, μεταξύ άλλων, προκηρύξεις διαγωνισμών και την επιλεξιμότητα των δαπανών, τη μη χρήση των επενδυτικών κονδυλίων για τον προβλεπόμενο σκοπό και την έλλειψη διοικητικής ικανότητας. Συνοψίζοντας, πολύ φοβάμαι ότι οι βούλγαροι πολίτες θα στερηθούν τα μέσα προώθησης της ευρωπαϊκής αλληλεγγύης και ότι θα κληθούν να πληρώσουν χωρίς να ευθύνονται για τα σφάλματα της κυβέρνησής τους.
<SPEAKER ID="315" NAME="Mairead McGuinness  " AFFILIATION="PPE-DE">
γραπτώς. - Ψήφισα υπέρ της απαλλαγής για το 2007 για την Ευρωπαϊκή Επιτροπή, αν και με κάποιες επιφυλάξεις.
<P>
Πριν από πέντε χρόνια, ο Πρόεδρος Barosso δεσμεύτηκε για την επίλυση όλων των προβλημάτων που αφορούν τον δημοσιονομικό έλεγχο και τις επίσημες δηλώσεις αξιοπιστίας πριν από το τέλος της θητείας του. Παρότι σημειώθηκε κάποια πρόοδος, υπάρχουν ακόμη κενά σε αυτήν τη διαδικασία.
<P>
Μέχρι στιγμής, 22 χώρες έχουν υποβάλει ετήσια περιληπτική έκθεση, ανταποκρινόμενες στις ελάχιστες βασικές υποχρεώσεις του δημοσιονομικού κανονισμού, ωστόσο δεν είναι όλες ικανοποιητικές. Μόνο οκτώ χώρες ανταποκρίθηκαν επαρκώς στην παρουσίαση μιας επίσημης ανάλυσης ή μιας δήλωσης αξιοπιστίας, και δυστυχώς η Ιρλανδία δεν ανήκει σε αυτές. Πρέπει να διασφαλίσουμε ότι για την απαλλαγή για τον προϋπολογισμό του 2008 θα πραγματοποιηθεί πολύ μεγαλύτερη πρόοδος.
<SPEAKER ID="316" NAME="Alexandru Nazare  " LANGUAGE="RO">
" ευρωκοινοβουλευτική ομάδα του ρουμανικού κόμματος του PD-L (Φιλελεύθεροι Δημοκρατικοί) στην Ομάδα ΕΛΚ-ΕΔ καταψήφισαν την έκθεση σχετικά με την απαλλαγή για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2007, η οποία αναφέρεται στη διαχείριση των ευρωπαϊκών κονδυλίων από τη Ρουμανία και τη Βουλγαρία.
<P>
" έκθεση σχετικά με την απαλλαγή, η οποία αναφέρεται σε παρατυπίες που αφορούν την πρόσβαση σε κονδύλια του προγράμματος PHARES πριν το 2007, διατηρεί τη διάταξη περί κατάρτισης μιας ειδικής έκθεσης σχετικά με τη διαχείριση κοινοτικών κονδυλίων στη Ρουμανία και σχετικά με τη λήψη μέτρων για την πάταξη της διαφθοράς. Συνεπώς, η ευρωκοινοβουλευτική ομάδα του PD-L καταψήφισε την έκθεση.
<P>
Αυτή η ειδική έκθεση δεν δικαιολογείται καθώς υπάρχει ήδη ένας μηχανισμός συνεργασίας και ελέγχου που εγκρίθηκε από το Ευρωπαϊκό Συμβούλιο τον Δεκέμβριο του 2006. " κατάρτιση μιας επιπλέον έκθεσης υποσκάπτει την αξιοπιστία του μηχανισμού συνεργασίας και ελέγχου που εφαρμόζεται ήδη. Ακόμη και η αντίδραση της Ευρωπαϊκής Επιτροπής, μέσω του εκπροσώπου της Mark Gray, επιβεβαιώνει τη ματαιότητα ενός τέτοιου μέτρου, καθώς υπάρχουν ήδη δοκιμασμένοι μηχανισμοί για τον εντοπισμό τυχόν παρατυπιών στη διαχείριση των κοινοτικών κονδυλίων.
<SPEAKER ID="318" NAME="Philip Claeys" AFFILIATION="NI">
γραπτώς. - (NL) Καταψήφισα τη χορήγηση απαλλαγής διότι κανείς δεν μπορεί να πάρει στα σοβαρά την Επιτροπή των Περιφερειών με τη σημερινή μορφή της. Ο συγκεχυμένος ορισμός του όρου "περιφέρεια" είναι ένας από τους λόγους που η Επιτροπή των Περιφερειών αποτελεί μια εξαιρετικά ανομοιόμορφη οντότητα στην οποία, εκτός από τα ευρωπαϊκά κράτη, εκπροσωπούνται, παραδείγματος χάρη, και αστικοί συνοικισμοί. Ιδιαίτερα παράδοξο είναι επίσης το γεγονός ότι τα τελευταία χρόνια οι περιφέρειες έχουν οργανωθεί σε πολιτικές ομάδες, χωρίς να έχουν λάβει ανάλογη δημοκρατική εντολή από τους ψηφοφόρους.
<SPEAKER ID="320" NAME="Martin Callanan  " AFFILIATION="PPE-DE">
γραπτώς. - Οι Βρετανοί Συντηρητικοί αντιτίθενται στον Χάρτη των Θεμελιωδών Δικαιωμάτων της Ευρωπαϊκής Ένωσης. Διαφωνώ με την άποψη ότι η ΕΕ μπορεί να θεσπίζει και να ρυθμίζει θεμελιώδη δικαιώματα. Επίσης, αντιτίθεμαι ιδιαίτερα στον Χάρτη των Θεμελιωδών Δικαιωμάτων, διότι εγκρίθηκε από την ΕΕ παρά το γεγονός ότι κανένα από τα μέσα που προορίζονταν για την εφαρμογή του Χάρτη - το Σύνταγμα της ΕΕ και η Συνθήκη της Λισαβόνας - δεν έχει κυρωθεί.
<P>
" θέσπιση ενός οργανισμού εποπτείας του Χάρτη των Θεμελιωδών Δικαιωμάτων ήταν μια τεράστια σπατάλη των χρημάτων των φορολογούμενων πολιτών και μια μάταιη πράξη. Στην πραγματικότητα, το ίδιο θα μπορούσαμε να πούμε για πολλούς από τους οργανισμούς της ΕΕ, οι οποίοι επικαλύπτουν το έργο που πραγματοποιείται σε εθνικό επίπεδο και προωθούν με αναίσχυντο τρόπο τη φεντεραλιστική ατζέντα της ΕΕ. Πολλοί πολίτες της εκλογικής μου περιφέρειας βλέπουν τη σπατάλη των τεράστιων αυτών ποσών τόσο σε αυτόν όσο και σε άλλους οργανισμούς σαν μια γροθιά στο στομάχι, ειδικά σε μια περίοδο οικονομικής κρίσης που θυσιάζουν όλο και μεγαλύτερο μέρος των χρημάτων τους σε φόρους για να χρηματοδοτούνται οι σπατάλες της ΕΕ.
<SPEAKER ID="321" NAME="Philip Claeys" AFFILIATION="NI">
γραπτώς. - (NL) Καταψήφισα τη χορήγηση απαλλαγής διότι ο Ευρωπαϊκός Οργανισμός Θεμελιωδών Δικαιωμάτων είναι ένας περιττός οργανισμός που, εκτός των άλλων, είναι εχθρικός προς το δικαίωμα στην ελευθερία της έκφρασης.
<SPEAKER ID="323" NAME="Edite Estrela  " LANGUAGE="PT">
Ψήφισα υπέρ της πρότασης ψηφίσματος σχετικά με τις προκλήσεις της αποψίλωσης και της υποβάθμισης των δασών, διότι πιστεύω ότι η αποψίλωση των δασών προκαλεί πολύ σοβαρές και δύσκολα αναστρέψιμες καταστροφές στο περιβάλλον, όπως, παραδείγματος χάρη, διαταραχή των υδρολογικών συνθηκών, απερήμωση, επιπτώσεις στο κλίμα και απώλεια της βιοποικιλότητας.
<P>
Απαιτείται μεγαλύτερη συνέπεια μεταξύ της διατήρησης των δασών και των πολιτικών βιώσιμης διαχείρισης και άλλων εσωτερικών και εξωτερικών πολιτικών της ΕΕ. Γι' αυτό χρειαζόμαστε μια εκτίμηση των επιπτώσεων στα δάση από τις πολιτικές της ΕΕ για την ενέργεια (ιδιαίτερα τα βιοκαύσιμα), τη γεωργία και το εμπόριο.
<P>
Πιστεύω επίσης ότι η χρηματοδοτική στήριξη των αναπτυσσόμενων χωρών είναι απολύτως αναγκαία για να τεθεί ένα τέλος στην αποψίλωση των τροπικών δασών. Ο περιορισμός της αποψίλωσης των δασών θα διαδραματίσει έναν ιδιαίτερα σημαντικό ρόλο στον μετριασμό της κλιματικής αλλαγής και στην προσαρμογή σε αυτήν.
<SPEAKER ID="325" NAME="Alessandro Battilocchio  " AFFILIATION="PSE">
γραπτώς. - Ψήφισα υπέρ της έκθεσης.
<P>
" διαχείριση των μεταφορών με βάση τις ανάγκες και τις απαιτήσεις των πολιτών αποτελεί ένα από τα θεμελιώδη σημεία προς συζήτηση της πολιτικής της Ευρωπαϊκής Ένωσης. Μέσω του προγράμματος CIVITAS (που τέθηκε επίσημα σε ισχύ το 2002), που είχε ως στόχο να προωθήσει τον ευρείας κλίμακας καταμερισμό των αστικών μεταφορών, και της Λευκής Βίβλου: " ευρωπαϊκή πολιτική μεταφορών με ορίζοντα το έτος 2010: η ώρα των επιλογών (που τέθηκε επίσημα σε ισχύ το 2001), η οποία πρότεινε τη δημιουργία ενός βελτιωμένου συστήματος αστικών μεταφορών, η Επιτροπή έχει ήδη προτείνει ένα ουσιαστικό σχέδιο δράσης για τη βελτιστοποίηση της ποιότητας των ευρωπαϊκών μεταφορών. " Επιτροπή σχεδίασε ένα σύστημα για τη σταδιακή αποσύνδεση της αύξησης της ζήτησης κινητικότητας από την οικονομική ανάπτυξη, με στόχο τον αποτελεσματικό έλεγχο της περιβαλλοντικής ρύπανσης, μεριμνώντας ταυτόχρονα για την προστασία του ευρωπαϊκού συστήματος παραγωγής. " Επιτροπή αναγνωρίζει την κατάσταση και, ως εκ τούτου, αναλαμβάνει να διασφαλίσει ένα αποδοτικό και ταυτόχρονα εξαιρετικά ασφαλές σύστημα μεταφορών για όλους τους πολίτες της Κοινότητας.
<P>
" προσοχή μας θα πρέπει να επικεντρώνεται στα εξής σημεία: 1) περιφρούρηση των δικαιωμάτων και των υποχρεώσεων των επιβατών· 2) ενίσχυση της οδικής ασφάλειας· 3) προώθηση της ασφάλειας· 4) περιορισμός των οδικών μεταφορών ώστε να εξαλειφθεί η κυκλοφοριακή συμφόρηση στις χερσαίες μεταφορές.
<SPEAKER ID="326" NAME="Luís Queiró  " LANGUAGE="PT">
" ταχύτατη μεγέθυνση των πόλεων σήμερα, σε συνδυασμό με τη συγκέντρωση ευρωπαϊκών πληθυσμών στα αστικά κέντρα, αποτελούν φαινόμενα τα οποία η έκθεση του Ευρωπαϊκού Κοινοβουλίου επιχειρεί να αναλύσει προκειμένου να συνεισφέρει στο τεράστιο έργο που πρέπει να πραγματοποιηθεί σε αυτό τον τομέα.
<P>
Έχοντας ως γνώμονα τον σεβασμό στις αρχές της επικουρικότητας και της αναλογικότητας, αυτή η έκθεση παρουσιάζει προτάσεις τις οποίες θεωρώ σημαντικές.
<P>
Το σημαντικότερο σημείο της θέσης που εγκρίθηκε από το Κοινοβούλιο είναι ότι εφιστά την προσοχή στη διασπορά των μέτρων, τα οποία ως εκ τούτου ενδέχεται να στερούνται συνοχής, όχι μόνο ως ένα σώμα νομοθεσίας, αλλά κυρίως όσον αφορά την εφαρμογή τους.
<P>
Συμφωνώ ότι απαιτείται μια συνεκτική προσέγγιση, η οποία θα ενθαρρύνει τη βελτιστοποίηση των διαφόρων μέσων μεταφοράς μέσω της βελτίωσης του αστικού προγραμματισμού. Επιπλέον, υποστηρίζω τη συνεχιζόμενη έρευνα και καινοτομία στον συγκεκριμένο τομέα και τη συνεργασία της Επιτροπής με τα κράτη μέλη, συμβάλλοντας όπου απαιτείται στην ανταλλαγή πληροφοριών σχετικά με τις ορθές πρακτικές που πρέπει να εφαρμόζονται στις διάφορες χώρες. Τέλος, θα ήθελα να υπογραμμίσω τη σπουδαιότητα της ευρωπαϊκής βιομηχανίας στην ανάπτυξη των τεχνολογιών που θα μπορούσαν να βελτιώσουν τη διαχείριση, την ασφάλεια και την ενεργειακή αποδοτικότητα των αστικών μεταφορών στις ευρωπαϊκές πόλεις.
<SPEAKER ID="328" NAME="Alessandro Battilocchio  " LANGUAGE="IT">
Σας ευχαριστώ, κύριε Πρόεδρε. Ψήφισα υπέρ της έκθεσης Jensen, η οποία παρέχει ένα ολοκληρωμένο πλαίσιο πολιτικής και ορίζει συγκεκριμένες δράσεις για τη συντονισμένη εξάπλωση των ευφυών συστημάτων μεταφορών (ITS) σε επίπεδο ΕΕ.
<P>
" κυκλοφοριακή συμφόρηση, οι αυξημένες εκπομπές CO2 και τα θύματα τροχαίων δυστυχημάτων συνιστούν τις μεγαλύτερες προκλήσεις που πρέπει να αντιμετωπίσει ο τομέας των μεταφορών της Ευρώπης και πιστεύω ότι τα ευφυή συστήματα μεταφορών αποτελούν ένα βασικό εργαλείο για αποδοτικότερες, ασφαλέστερες και περιβαλλοντικά καθαρότερες μεταφορές, συμβάλλοντας έτσι στην ανάπτυξη μιας βιώσιμης κινητικότητας για τους πολίτες και την οικονομία.
<P>
Συμφωνώ ότι τα ευφυή συστήματα μεταφορών μπορούν να βελτιώσουν τις συνθήκες διαβίωσης των πολιτών της Ευρώπης και ότι θα συμβάλουν στη βελτίωση της οδικής ασφάλειας, καθώς και στη μείωση των επιβλαβών εκπομπών και της περιβαλλοντικής ρύπανσης. Πιστεύω ακράδαντα ότι τα ευφυή συστήματα μεταφορών θα αυξήσουν την αποδοτικότητα των μεταφορών, μειώνοντας έτσι την κυκλοφοριακή συμφόρηση.
<P>
Παρότι πολλές εφαρμογές έχουν αναπτυχθεί ή θεσπιστεί για τα διάφορα μέσα μεταφοράς (σιδηροδρομικές, θαλάσσιες και εναέριες μεταφορές), για τις οδικές μεταφορές δεν υπάρχει αντίστοιχο ευρωπαϊκό πλαίσιο συνοχής.

<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου.
<SPEAKER ID="094" NAME="Zuzana Roithová" AFFILIATION="PPE-DE">
(CS) Κύριε Πρόεδρε, τα χερσαία και θαλάσσια σύνορα μετατοπίστηκαν με τη διεύρυνση και το έργο των τελωνειακών υπαλλήλων δεν περιλαμβάνει πλέον μόνο τους απλούς τελωνειακούς ελέγχους, αλλά επεκτείνεται και στην καταπολέμηση της παραχάραξης, της νομιμοποίησης εσόδων από παράνομες δραστηριότητες, του εμπορίου ναρκωτικών, και της παράκαμψης των υποχρεώσεων αντιντάμπινγκ ή των υγειονομικών μέτρων που έχουν ως στόχο την προστασία των καταναλωτών. Για τον λόγο αυτόν επικρότησα και υποστήριξα την πρόταση της Επιτροπής η οποία θα καταστήσει δυνατό έναν μεγαλύτερο βαθμό συντονισμού των οργάνων των κρατών μελών, στον οποίο συμπεριλαμβάνεται η στενή συνεργασία με την Europol, τον Frontex, την Interpol και τον Παγκόσμιο Οργανισμό Τελωνείων. Επίσης, ζητάμε να υποχρεούνται οι αρχές των τρίτων χωρών που λαμβάνουν εμπορικά και προσωπικά δεδομένα από τα κράτη μέλη να εξασφαλίζουν προδιαγραφές για την προστασία των δεδομένων ισοδύναμες με τις προδιαγραφές της ΕΕ. Ευχαριστώ τους συναδέλφους διότι σήμερα υποστήριξαν πλήρως τις προτάσεις της Ομάδας μας. Επίσης, θα ήθελα να ευχαριστήσω τους εισηγητές για τη σχολαστική εργασία τους.
<SPEAKER ID="096" NAME="Philip Claeys" AFFILIATION="NI">
(NL) Κύριε Πρόεδρε, ενέκρινα την έκθεση Musotto γιατί δεν διστάζει να μιλήσει ειλικρινά για πολλές πτυχές της απάτης και για μέτρα καταπολέμησής της. Ακόμα, είχα μια αίσθηση déja vu στα σημεία όπου η έκθεση αναφέρεται στα εκατομμύρια που κατεβλήθησαν αχρεωστήτως και στις μη επιλέξιμες δαπάνες που απαιτήθηκαν. Ας σκεφτούμε για παράδειγμα τις εκατοντάδες εκατομμυρίων ευρώ ευρωπαϊκών κονδυλίων που έχουν ήδη χαθεί στα απύθμενα βάθη του διεφθαρμένου κράτους των Βαλόνων όπου κυριαρχούν οι σοσιαλιστές, ένα κράτος όπου πολλοί αξιωματούχοι ενεπλάκησαν σε σκάνδαλα, σε ορισμένες περιπτώσεις για κατάχρηση πόρων. Όταν η έκθεση αναφέρεται στους εύθραυστους ελέγχους της Επιτροπής, θυμάμαι αυθόρμητα τα λόγια του Βαλόνου συναδέλφου μου κ. Deprez που μίλησε στις αρχές του μήνα για κακά έργα για τα οποία δεν ευθύνεται μόνο η Βαλονία, αλλά και η Επιτροπή, διότι τα εγκρίνει.
<SPEAKER ID="098" NAME="Hubert Pirker" AFFILIATION="PPE-DE">
(DE) Κύριε Πρόεδρε, η έκθεση που είχε υποβληθεί αρχικά, ήταν καλή διότι προέβλεπε σαφώς καθορισμένα μέτρα υποστήριξης της καταπολέμησης της τρομοκρατίας, όπως τα αναγκαία βήματα για τη βελτίωση της πρόληψης, τη στενότερη αστυνομική συνεργασία, την ευρύτερη ανταλλαγή δεδομένων και την υποστήριξη των θυμάτων της τρομοκρατίας.
<P>
Ωστόσο, οι σημερινές ψηφοφορίες άλλαξαν εντελώς την έκθεση και της αφαίρεσαν βασικά στοιχεία. Για παράδειγμα, ξαφνικά οι τρομοκράτες αγωνιστές της Τζιχάντ δεν θεωρούνται πλέον επικίνδυνοι. Με τις ψηφοφορίες συμπεριλήφθηκαν στην έκθεση και άλλες -απαράδεκτες- θέσεις, με αποτέλεσμα να αναγκαστώ να την καταψηφίσω, όπως και η πλειοψηφία του Σώματος. Είναι κρίμα για το αρχικό σχέδιο έκθεσης γιατί θα ήταν καλό να διαθέτουμε μια καλύτερη σειρά πολιτικών και τεχνικών μέσων για την καταπολέμηση της τρομοκρατίας και τη βελτίωση της ασφάλειας.
<SPEAKER ID="099" NAME="Frank Vanhecke" AFFILIATION="NI">
(NL) Κύριε Πρόεδρε, είναι περιττό να πω ότι καταψήφισα την έκθεση Deprez γιατί διαφωνώ καταρχήν με την ιδέα ότι η τρομοκρατία της Τζιχάντ είναι απλά συνέπεια των διακρίσεων και του κοινωνικού αποκλεισμού που υποτίθεται ότι υφίστανται οι μουσουλμάνοι στην Ευρώπη. Για να είμαι ειλικρινής, γνωρίζω αρκετούς ανθρώπους που ανήκουν στον λαό μου, αρκετούς μη μετανάστες που πραγματικά υφίστανται κοινωνικό αποκλεισμό σε μουσουλμανικές γειτονιές των μεγαλουπόλεών μας, αλλά δεν καταφεύγουν σε καμία περίπτωση στο έγκλημα της τρομοκρατίας. Έτσι, δεν πρόκειται να πω mea culpa γι' αυτό. Μπορεί να είναι "πολιτικά ορθό" να αποδώσουμε την ευθύνη στην δόλια Ευρώπη, αλλά αυτό δεν είναι "ορθό" με την πραγματική έννοια του όρου, καθόλου μάλιστα. Πότε, για όνομα του Θεού, θα καταλάβει επιτέλους το Κοινοβούλιο ότι η ισλαμιστική τρομοκρατία δεν έχει καμία σχέση με τις διακρίσεις ή τον κοινωνικό αποκλεισμό, αλλά απορρέει άμεσα από το όραμα του ίδιου του Ισλάμ για τον κόσμο;
<SPEAKER ID="101" NAME="Syed Kamall" AFFILIATION="PPE-DE">
(EN) Κύριε Πρόεδρε, νομίζω ότι όταν συζητάμε για εμπόριο μεταξύ των περιφερειών, πρέπει να αναγνωρίσουμε ότι το εμπόριο δεν διεξάγεται μεταξύ των χωρών, αλλά μεταξύ ανθρώπων και επιχειρήσεων. Ένα από τα σφάλματα της συγκεκριμένης έκθεσης ήταν ότι δεν κατάφερε να διακρίνει τους βασικούς εμπορικούς φραγμούς που αντιμετωπίζουν οι επιχειρηματίες από τρίτες χώρες που επιθυμούν να διεξάγουν εμπόριο με την ΕΕ.
<P>
Γι' αυτό θα ανακοινώσω με χαρά μία διακομματική εκστρατεία που περιλαμβάνει ΜΚΟ και οργανώσεις της κοινωνίας των πολιτών, καθώς και αγωνιστές από τη βάση. Ονομάζεται Real Trade Campaign και έχει πέντε κύριους στόχους: την κατάργηση των γεωργικών δασμών στις εισαγωγές, την κατάργηση των γεωργικών επιδοτήσεων, την απορρύθμιση των κανόνων της χώρας προέλευσης, τη μεγαλύτερη έμφαση στην ενίσχυση του εμπορίου και την ενθάρρυνση των χωρών με χαμηλά εισοδήματα προκειμένου να περιορίσουν προοδευτικά τους εμπορικούς φραγμούς μεταξύ τους με την ελπίδα ότι θα αποτελέσουν μέρος της διεθνούς κοινότητας όσον αφορά το εμπόριο και τελικά θα έχουν περισσότερες εμπορικές συναλλαγές με εμάς. " έκθεση δεν ήταν ισορροπημένη διότι δεν αναγνωρίζει ότι οι φραγμοί αυτοί υπάρχουν από τη σκοπιά της ΕΕ και γι' αυτό την καταψήφισα.
<P>
Γραπτές αιτιολογήσεις ψήφου
<SPEAKER ID="104" NAME="Ilda Figueiredo  " AFFILIATION="GUE/NGL">
γραπτώς. - (PT) Καταρχάς πρέπει να πω ότι η αρνητική μας ψήφος είναι μία διαμαρτυρία για την αναβολή έναρξης ισχύος μιας οδηγίας για την υγεία και την ασφάλεια των εργαζομένων, μιας οδηγίας που στην προκειμένη περίπτωση εγκρίθηκε το 2004 και θεσπίζει οριακές τιμές για την έκθεση των εργαζομένων στα ηλεκτρικά, μαγνητικά και ηλεκτρομαγνητικά πεδία, καθώς και μέτρα πρόληψης, ενημέρωσης και εκπαίδευσης. " Ευρωπαϊκή Επιτροπή προτείνει τώρα μια νέα οδηγία με μοναδικό σκοπό την αναβολή της μεταφοράς αυτής της οδηγίας κατά τέσσερα χρόνια.
<P>
Είναι πραγματικά περίεργο να υποβάλλει η Ευρωπαϊκή Επιτροπή αυτή την πρόταση αναβολής. Αυτό το δικαιολογεί ισχυριζόμενη ότι η ιατρική κοινότητα εξέφρασε τις ανησυχίες της για την εφαρμογή της οδηγίας και ότι έχει ανατεθεί η διεξαγωγή διαφόρων μελετών. Είναι κρίμα που ανησυχία όπως αυτή που αφορά τις επιπτώσεις αυτής της οδηγίας δεν εκφράζεται και για τις συνέπειες άλλων νομικών μέσων και πολιτικών κατευθυντηρίων γραμμών που επιδιώκουν την ελευθέρωση δημόσιων αγαθών και υπηρεσιών και την απορρύθμιση των εργασιακών σχέσεων και των δικαιωμάτων των εργαζομένων. " Ευρωπαϊκή Επιτροπή ζητάει περισσότερες μελέτες για να αναβάλει την εφαρμογή μόνον όταν πρόκειται να προστατευθούν τα δικαιώματα και η υγεία των εργαζομένων, και αυτό είναι απαράδεκτο.
<SPEAKER ID="995" NAME="David Martin  " AFFILIATION="PSE">
γραπτώς. - (EN) Επικροτώ την έκθεση σχετικά με την έκθεση των εργαζομένων σε κινδύνους προερχόμενους από φυσικούς παράγοντες. Οι επιπτώσεις που θα μπορούσε να έχει η μεταφορά της οδηγίας του 2004, η οποία θεσπίζει ελάχιστες προδιαγραφές ασφαλείας για όσους χρησιμοποιούν φυσικούς παράγοντες, στην ανάπτυξη και τη χρήση της απεικόνισης με μαγνητικό συντονισμό (MRI) στην ιατρική καθιστούν σωστές και λογικές τις συστάσεις της οδηγίας. Υπάρχουν νέες μελέτες που θέτουν υπό αμφισβήτηση τη βάση στην οποία στηρίζονται οι συστάσεις της οδηγίας και γι' αυτό πρέπει να δοθεί χρόνος για την ανάλυση αυτών των νέων πληροφοριών και της οδηγίας. Ως εκ τούτου, υποστηρίζω το αίτημα της αναβολής της προθεσμίας της 30ής Απριλίου 2008 κατά τέσσερα έτη και ενέκρινα την έκθεση αυτή.
<SPEAKER ID="105" NAME="Miroslav Mikolášik  " AFFILIATION="PPE-DE">
γραπτώς. - (SK) Θα ήθελα να υπογραμμίσω ότι το αίτημα για βελτίωση της υγείας και της ασφάλειας των εργαζομένων στον τόπο εργασίας βασίζεται πρωτίστως στην αξιολόγηση κινδύνου. Σε περιπτώσεις που οι εργαζόμενοι απασχολούνται σε περιβάλλον όπου εκτίθενται σε παράγοντες που ενέχουν κίνδυνο για την υγεία τους, η αξιολόγηση κινδύνου αποτελεί ένα από τα βασικά καθήκοντα του εργοδότη.
<P>
Εάν η αξιολόγηση κινδύνου δείξει πως μπορεί να υπάρχει κίνδυνος, είναι απαραίτητη η εφαρμογή μέτρων που είτε θα εξαλείψουν τον κίνδυνο, είτε θα τον μειώσουν στο χαμηλότερο δυνατό επίπεδο. Κατά τη γνώμη μου, είναι σημαντικό τα μέτρα αυτά να εφαρμόζονται στην πηγή. Άλλες ενέργειες που μπορεί να γίνουν είναι, για παράδειγμα, η προσφορά επιλογής διαφορετικών μεθόδων εργασίας, τεχνικά μέτρα για τη μείωση των εκπομπών, η αλλαγή σχεδιασμού των χώρων και των θέσεων εργασίας, ο περιορισμός της διάρκειας και της έντασης της έκθεσης, η προσφορά του κατάλληλου εξοπλισμού ατομικής προστασίας κλπ.
<P>
Συμφωνώ ότι εάν οι ιατρικές εξετάσεις ενός εργαζομένου δείξουν ότι υπάρχει ιδιαίτερος κίνδυνος για την υγεία του, ο εργοδότης οφείλει να προσφέρει υγειονομική περίθαλψη σε αυτούς τους εργαζόμενους. Στη δέσμη μέτρων για την υγειονομική περίθαλψη περιλαμβάνονται και οι προληπτικοί ιατρικοί έλεγχοι, των οποίων στόχος είναι η διαπίστωση μεταβολών στην υγεία σε πρώιμο στάδιο και η πρόληψη των βλαβών της υγείας εξαιτίας της έκθεσης σε ηλεκτρομαγνητικά πεδία. " αξιολόγηση κινδύνου μπορεί να επανεξεταστεί, ανάλογα με τα αποτελέσματα, και να ληφθούν πρόσθετα μέτρα.
<P>
Συνοψίζοντας θα ήθελα να πω ότι ως γιατρός χαίρομαι διότι η οδηγία 2004/40/EΚ του Ευρωπαϊκού Κοινοβουλίου και του Συμβουλίου θεσπίζει προδιαγραφές σχετικά με την καθιέρωση τιμών ανάληψης δράσης και οριακών τιμών έκθεσης για τα επιμέρους ηλεκτρομαγνητικά πεδία, καθώς και προδιαγραφές για την προστασία της υγείας και της ασφάλειας των εργαζομένων που εκτίθενται σε ηλεκτρομαγνητικά πεδία κατά την εργασία τους.
<SPEAKER ID="106" NAME="Frédérique Ries  " AFFILIATION="ALDE">
γραπτώς. - (FR) Τα τεχνητά ηλεκτρομαγνητικά κύματα έχουν σημαντική επίδραση στην υγεία των ευρωπαίων πολιτών και ιδίως στην υγεία των εργαζομένων, οι οποίοι πρέπει να προστατεύονται από τα ηλεκτρομαγνητικά πεδία ακριβώς όπως προστατεύονται ήδη από δύο κοινοτικές οδηγίες που θεσπίζουν οριακές τιμές για την έκθεση στον θόρυβο και στις δονήσεις.
<P>
Τα ηλεκτρομαγνητικά πεδία που δημιουργούνται τόσο από τα ραδιόφωνα και τις ηλεκτρονικές συσκευές όσο και από διάφορες τηλεφωνικές συσκευές -φορητοί πομποί και τηλέφωνα, κινητά τηλέφωνα με σταθερή βάση και ασύρματα- δεν είναι σε καμία περίπτωση ακίνδυνα!
<P>
Αυτό είναι το πόρισμα της πρόσφατης έκθεσης της BioInitiative Working Group και τα συμπεράσματά της είναι αδιαμφισβήτητα: στους κινδύνους συγκαταλέγονται μορφές καρκίνου, η νόσος του Αλτσχάιμερ και νευρολογικά προβλήματα που προκαλούνται από χρόνια ή υπέρμετρη έκθεση σε ηλεκτρομαγνητικά κύματα. Πρόκειται για έναν κίνδυνο για την υγεία στον οποίο έδωσε πρόσφατα έμφαση ο Ευρωπαϊκός Οργανισμός Περιβάλλοντος.
<P>
Γι' αυτό, ψήφισα υπέρ της έκθεσης του προέδρου της επιτροπής Jan Andersson που έχει ως στόχο την προστασία της υγείας των εργαζομένων, ενώ παράλληλα λαμβάνει υπόψη τις ανησυχίες της ιατρικής κοινότητας για τη συμβατότητα της τεχνολογίας απεικόνισης με μαγνητικό συντονισμό (MRI) με την κοινοτική νομοθεσία. " τεχνολογία αυτή είναι για ορισμένους ασθενείς μία ουσιώδης ιατρική διαδικασία και, κατά τη γνώμη μου, θα έπρεπε να έχει αποτελέσει αντικείμενο παρέκκλισης αντί να αναβληθεί η εφαρμογή ολόκληρης της οδηγίας για τέσσερα χρόνια!
<SPEAKER ID="108" NAME="Ilda Figueiredo  " AFFILIATION="GUE/NGL">
γραπτώς. - (PT) Μολονότι πρόκειται για μία διαδικασία κωδικοποίησης που δεν τροποποιεί κατ' ουδένα τρόπο υφιστάμενη νομοθεσία, το βαθύτερο θέμα που εγείρει είναι η ανάγκη για μια σειρά κοινοτικών οδηγιών για έναν αριθμό θεμάτων που αφορούν τους ελκυστήρες και άλλα μηχανοκίνητα οχήματα και τα ρυμουλκούμενά τους, πράγμα που μπορεί να διαπιστώσει κανείς από την κωδικοποιημένη μορφή διαφόρων εκθέσεων που τίθενται σήμερα σε ψηφοφορία στο Σώμα.
<P>
Αυτός είναι ένας τομέας όπου κατά τη γνώμη μου η κοινοτική νομοθεσία είναι υπερβολική. Προφανώς θα αρκούσε η ύπαρξη μίας γενικής νομοθεσίας για τα οχήματα με κινητήρα που θα καλύπτει γενικές πτυχές, χωρίς να χρειάζεται η εκπόνηση οδηγιών για καθέναν από αυτούς τους τομείς όπως γίνεται τώρα, για παράδειγμα για την εξουδετέρωση των ραδιοηλεκτρικών παρασίτων που προέρχονται από γεωργικούς ή δασικούς ελκυστήρες (ηλεκτρομαγνητική συμβατότητα), για το ηχητικό επίπεδο που αντιλαμβάνονται οι οδηγοί των γεωργικών ή δασικών ελκυστήρων με τροχούς και τη διάταξη φωτισμού της οπίσθιας πινακίδας κυκλοφορίας των οχημάτων με κινητήρα και των ρυμουλκουμένων τους.
<P>
" ψήφος υπέρ της κωδικοποίησης δεν αλλάζει σε τίποτα αυτήν την άποψη.
<SPEAKER ID="110" NAME="Genowefa Grabowska  " AFFILIATION="PSE">
γραπτώς. - (PL) Υποστηρίζω πλήρως την έκθεση που συζητάμε, η οποία θα διαδραματίσει σημαντικό ρόλο στην απλούστευση και στη ρύθμιση της κοινοτικής νομοθεσίας που ζητήθηκε. Αυτό είναι ιδιαίτερα σημαντικό για την ανάπτυξη της κοινωνίας των πολιτών, αφού η διαφάνεια και η προσβασιμότητα της ευρωπαϊκής νομοθεσίας προσφέρει στον κάθε πολίτη νέες ευκαιρίες για να επωφεληθεί από συγκεκριμένα δικαιώματα.
<P>
Ο στόχος αυτός δεν μπορεί να επιτευχθεί όσο μεγάλος αριθμός κανονισμών που έχουν τροποποιηθεί επανειλημμένα παραμένουν διάσπαρτοι και όσο υποχρεώνεται κανείς να συμβουλεύεται εν μέρει την πρωτότυπη νομική πράξη και εν μέρει τις μετέπειτα τροποποιητικές πράξεις. Αυτό απαιτεί κοπιαστική σύγκριση πολλών διαφορετικών νομικών μέσων προκειμένου να διαπιστωθεί ποιοι κανόνες ισχύουν. Οι κανονισμοί που τροποποιούνται συχνά πρέπει να κωδικοποιηθούν προκειμένου το κοινοτικό δίκαιο να καταστεί σαφές και κατανοητό.
<P>
Ως εκ τούτου, υποστηρίζω πλήρως την κωδικοποίηση του κανονισμού (ΕΟΚ) αριθ. 1210/90 του Συμβουλίου της 7ης Μαΐου 1990 για την ίδρυση του Ευρωπαϊκού Οργανισµού Περιβάλλοντος και του ευρωπαϊκού δικτύου πληροφοριών και παρατηρήσεων σχετικά µε το περιβάλλον.
<SPEAKER ID="112" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι σουηδοί σοσιαλδημοκράτες εγκρίναμε αυτήν την έκθεση κωδικοποίησης που αποτελεί σημαντικό μέρος της εργασίας για την αύξηση της σαφήνειας και της διαφάνειας της κοινοτικής νομοθεσίας. " έκθεση δεν συνεπάγεται καμία αλλαγή ως προς το περιεχόμενο, παρά συνενώνει έναν αριθμό διαφορετικών οδηγιών σε ένα συνεκτικό κείμενο. Ασφαλώς είμαστε υπέρ μιας τέτοιας απλούστευσης. Πρέπει, ωστόσο, να υπογραμμιστεί ότι η θετική μας ψήφος δεν σημαίνει πως είμαστε ικανοποιημένοι από τη διατύπωση της σημερινής νομοθεσίας. Θέλουμε να επιβληθούν μελλοντικά ελάχιστοι φόροι στον καπνό και να γίνει πραγματική απλούστευση του κανονιστικού συστήματος. Ακόμα, είναι σημαντικό να εξασφαλιστεί ότι τα επίπεδα φορολογίας για διαφορετικά είδη καπνού δεν θα επηρεάσουν τον ανταγωνισμό.
<SPEAKER ID="114" NAME="Ilda Figueiredo  " AFFILIATION="GUE/NGL">
γραπτώς. - (PT) Ο κανονισμός αυτός αντικαθιστά τον κανονισμό (ΕΟΚ) αριθ. 2913/92 περί θεσπίσεως κοινοτικού τελωνειακού κώδικα. Ως αιτιολογία αναφέρονται οι τροπολογίες που προστέθηκαν στο μεταξύ.
<P>
Ο κοινοτικός τελωνειακός κώδικας θεσπίστηκε με τον κανονισμό (ΕΟΚ) αριθ. 2913/92, ο οποίος ήταν τότε ένα μακροσκελές και τεχνικά πολύπλοκο κείμενο που ρύθμιζε θέματα των κοινοτικών τελωνείων.
<P>
Κάθε συγκεκριμένη πτυχή του κοινοτικού τελωνειακού κώδικα συζητήθηκε από ειδικούς του εκάστοτε τομέα και η αρμόδια επιτροπή ασχολήθηκε με τα θέματα του κώδικα.
<P>
Σε έναν κόσμο όπου στο εμπόριο κυριαρχούν οι μεγάλες πολυεθνικές, αυτό το σχέδιο κώδικα έπρεπε να εκφράζει και να εξυπηρετεί τα συμφέροντα αυτών των πολυεθνικών μειώνοντας τον χρόνο μεταφοράς αγαθών και απλουστεύοντας τις τελωνειακές διαδικασίες.
<P>
Ένα άλλο ζήτημα είναι εάν με αυτήν την απλούστευση εγκρίθηκαν και μέτρα για την καταπολέμηση της τελωνειακής απάτης.
<P>
Φαίνεται πως δόθηκε προτεραιότητα στην απλούστευση σε βάρος της καταπολέμησης της απάτης. Επιπλέον δεν αποτελεί σύμπτωση το γεγονός ότι τα κοινοτικά έγγραφα και/ή οι μεταφράσεις τους αναφέρονται συχνότερα σε "διευκόλυνση" παρά σε απλούστευση. Πρόκειται για μια αποκαλυπτική "παραδρομή γραφίδος".
<SPEAKER ID="115" NAME="Zita Pleštinská  " AFFILIATION="PPE-DE">
γραπτώς. - (SK) " παραποίηση και το λαθρεμπόριο αγαθών χρησιμοποιούν σήμερα μεθόδους που για να εντοπιστούν απαιτείται μία ολοκληρωμένη προσέγγιση προκειμένου να επιλυθούν τα νέα προβλήματα που αντιμετωπίζουν οι τελωνειακές αρχές. Ακόμα, οι τελωνειακοί υπάλληλοι πρέπει να διαθέτουν επαγγελματική εκπαίδευση.
<P>
" ΕΕ είναι μία τελωνειακή ένωση και, ως εκ τούτου, ο κοινοτικός τελωνειακός κώδικας είναι ένα από τα σημαντικότερα εργαλεία της. Ο εκσυγχρονισμός του κοινοτικού τελωνειακού κώδικα σημαίνει την πλήρη αναθεώρηση του αρχικού εγγράφου που τέθηκε σε ισχύ το 1992 σύμφωνα με τις απαιτήσεις ενός μηχανοργανωμένου τελωνειακού και εμπορικού περιβάλλοντος.
<P>
Ποια θα είναι τα οφέλη από τον εκσυγχρονισμό του κοινοτικού τελωνειακού κώδικα; Το σημαντικότερο αποτέλεσμα θα είναι ο εκσυγχρονισμός των μηχανισμών ελέγχου, η ανταλλαγή ηλεκτρονικών δεδομένων και τα διαλειτουργικά τελωνειακά συστήματα. Ο εκσυγχρονισμός του κώδικα θα απλουστεύσει τους τελωνειακούς κανονισμούς και τις διοικητικές διαδικασίες τόσο για τις τελωνειακές αρχές όσο και για τους οικονομικούς φορείς. Ένα νέο χαρακτηριστικό είναι ο κεντρικός εκτελωνισμός που ενισχύει τη συνεργασία μεταξύ των κρατών μελών και της Ευρωπαϊκής Ένωσης. Ο απλούστερος, ταχύτερος και -το σημαντικότερο- κεντρικός εκτελωνισμός σε ένα μόνο μέρος έχει πολύ καλές προοπτικές για τη μείωση της γραφειοκρατίας.
<P>
Μετά από τρία έτη εντατικής θεσμικής εργασίας μπορούμε να πούμε με υπερηφάνεια ότι το Ευρωπαϊκό Κοινοβούλιο σημείωσε σημαντική επιτυχία ως προς τον εκσυγχρονισμό των τελωνείων. Με αυτήν την ευκαιρία θα ήθελα να επαινέσω το δύσκολο έργο των τελωνειακών υπαλλήλων, χωρίς το οποίο θα ήταν αδιανόητη η προστασία των εξωτερικών συνόρων της ΕΕ.
<P>
Θεωρώ ότι σήμερα ετοιμάσαμε ένα πρακτικό δώρο για τα 40ά γενέθλια της τελωνειακής μας ένωσης που θα τα εορτάσουμε την 1η Ιουλίου 2008. Χαίρομαι διότι μπόρεσα να συνεισφέρω με την ψήφο μου στον εκσυγχρονισμό του κοινοτικού τελωνειακού κώδικα.
<SPEAKER ID="117" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, θα ήθελα να εκφράσω την υποστήριξή μου για την έκθεση Dunn. Σκοπός της πρότασης είναι να ευθυγραμμιστεί ο τρέχων κανονισμός (ΕΚ) αριθ. 515/97 με τις νέες αρμοδιότητες της Κοινότητας στον τομέα της τελωνειακής συνεργασίας αναβαθμίζοντας τη συνεργασία και τις ανταλλαγές δεδομένων μεταξύ των κρατών μελών και μεταξύ κρατών μελών και Επιτροπής. Ο κανονισμός αυτός προσφέρει τη νομική βάση για το αίτημα αμοιβαίας συνδρομής μεταξύ των αρμοδίων αρχών με σκοπό την καταπολέμηση των παρατυπιών και της απάτης.
<P>
Παρά τα θετικά αποτελέσματα που είχαμε μέχρι τώρα, υπάρχουν διάφοροι λόγοι για την τροποποίηση του κειμένου, που σχετίζονται ιδίως με αλλαγές του θεσμικού πλαισίου και της θεσμικής ισορροπίας. Ως εκ τούτου, στόχος είναι η ενίσχυση του συντονισμού σε επίπεδο ΕΕ υπό το πρίσμα των νέων μέσων που παρέχει το ευρωπαϊκό δίκαιο δεδομένου ότι όταν εγκρίθηκε ο κανονισμός (ΕΚ) αριθ. 515/97, η Συνθήκη δεν περιελάμβανε ακόμα κανένα άρθρο για την τελωνειακή συνεργασία (άρθρα 135 και 280).
<SPEAKER ID="119" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, επικροτώ την έκθεση του κ. Pomés Ruiz διότι συνιστά ένα περαιτέρω μέτρο για να γίνουν τα ευρωπαϊκά θεσμικά όργανα πιο υπεύθυνα και διαφανή, ενώ στόχος της είναι να δώσει τη δυνατότητα σε όλους τους πολίτες να ελέγχουν και να παρακολουθούν στενότερα τη διαδικασία λήψης αποφάσεων για τη χρησιμοποίηση των κοινοτικών πόρων, βελτιώνοντας με τον τρόπο αυτόν τις βασικές αρχές του δημοκρατικού μας συστήματος.
<P>
" κοινοβουλευτική πρωτοβουλία ζητεί κατηγορηματικά τη δημοσιοποίηση των δικαιούχων που έλαβαν κοινοτικούς πόρους, είτε πρόκειται για δάνεια, είτε για συμβάσεις, γεωργικές ή διαρθρωτικές δαπάνες είτε για άλλες μορφές χρηματοδότησης. Επίσης, η Επιτροπή καλείται να αξιολογήσει τη σκοπιμότητα ενός "συστήματος ενημέρωσης" για το ευρύ κοινό, το οποίο θα μπορεί να παρέχει όλες τις λεπτομέρειες σχετικά με τις εισαγωγές και τους επιμέρους δικαιούχους στο πλαίσιο του πολύπλοκου χρηματοδοτικού έργου της ΕΕ.
<P>
Ακόμα, η έκθεση Ruiz θεσπίζει ηθικά πρότυπα για εκείνους που κατέχουν δημόσια αξιώματα και μία μαύρη λίστα με εκείνους που διαπράττουν απάτη, και προβλέπει τη δημοσιοποίηση των ονομάτων των εκπροσώπων των λόμπι και όλων των εμπειρογνωμόνων που υποστηρίζουν το έργο της Επιτροπής, και ως εκ τούτου καθιστά δυνατή τη δημιουργία ενός αποτελεσματικού και διαφανούς συστήματος για την παρακολούθηση της διαχείρισης και της αποτελεσματικής χρήσης των κοινοτικών πόρων.
<SPEAKER ID="120" NAME="Adam Bielan  " AFFILIATION="UEN">
γραπτώς. - (PL) Υποστηρίζω αυτήν την πρωτοβουλία που έχει ως στόχο την επίτευξη διαφάνειας ως προς τις δαπάνες του κοινοτικού προϋπολογισμού. Οι πηγές πληροφόρησης για τις δαπάνες πρέπει να είναι διαφανείς και, το κυριότερο, πρέπει να διευθετηθούν με πρακτικό τρόπο. Ακούω συχνά από πολωνούς επιχειρηματίες ότι η πρόσβαση στις σχετικές πηγές πληροφόρησης είναι πολύ κατακερματισμένη και αυτό καθιστά πολύ πιο δύσκολη για τους χρήστες τη σύγκριση και την αξιολόγηση, καθώς και τη συναγωγή των σωστών συμπερασμάτων όσον αφορά τα δικά τους σχέδια.
<P>
" έλλειψη διαφάνειας σχετικά με τις δημοσιονομικές δαπάνες της ΕΕ οδηγεί σε πολλές αδικίες. Στα νέα κράτη μέλη, συμπεριλαμβανομένης της Πολωνίας, όπου οι πιθανοί δικαιούχοι έχουν σχετικά μικρή πείρα ως προς τη λήψη κοινοτικής χρηματοδότησης, μία πληροφόρηση που θα παρουσιάζεται με σαφήνεια θα μπορούσε να αποβεί εξαιρετικά χρήσιμη.
<SPEAKER ID="121" NAME="Pedro Guerreiro  " AFFILIATION="GUE/NGL">
γραπτώς. - (PT) Με εξαίρεση μία δύο πτυχές που προξενούν κάποια ανησυχία, πιστεύουμε ότι συνολικά η έκθεση θίγει μια σειρά πολύ σημαντικών και επίκαιρων θεμάτων.
<P>
Ως συνέχεια της επονομαζόμενης ευρωπαϊκής πρωτοβουλίας για τη διαφάνεια που δρομολόγησε η Επιτροπή τον Νοέμβριο του 2005, η έκθεση επαναλαμβάνει την ανάγκη καθιέρωσης ενός απόλυτα λειτουργικού συστήματος ενημέρωσης του κοινού, π.χ. για τους τελικούς δικαιούχους των διαφόρων διαρθρωτικών πόρων.
<P>
" έκθεση προτείνει να μπορούν οι διάφοροι δικαιούχοι να λαμβάνουν κοινοτικούς πόρους από διάφορα προγράμματα ή τομείς δραστηριότητας της ΕΕ και, ως εκ τούτου, αναγνωρίζει ότι μπορεί να είναι εποικοδομητικό το να μπορεί κανείς να μάθει όλα τα ποσά που καταβλήθηκαν σε επιμέρους δικαιούχους σε οποιονδήποτε τομέα. Σύμφωνα με τους εργαζομένους, τέτοιες πληροφορίες είναι ανεκτίμητες π.χ. στην περίπτωση μετεγκατάστασης επιχειρήσεων.
<P>
" έκθεση αναφέρεται και σε άλλες σημαντικές πτυχές όπως η δήλωση οικονομικών συμφερόντων των δημόσιων λειτουργών των θεσμικών οργάνων της ΕΕ και προτείνει την υιοθέτηση προδιαγραφών. Επίσης, προτείνει να αποκαλύπτεται η σύνθεση των "ομάδων εμπειρογνωμόνων" (επίσημων ή άτυπων) που αποφασίζει να δημιουργήσει η Επιτροπή προκειμένου να υποστηρίξουν τις πρωτοβουλίες της, και ειδικά τις νομοθετικές πρωτοβουλίες.
<SPEAKER ID="122" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ των τροπολογιών της Ομάδας μου για την έκθεση Pomés Ruiz, που υιοθετήθηκαν όλες. Είναι σημαντικό να υπάρχει μια δίκαιη ισορροπία στη σύσταση των ομάδων εμπειρογνωμόνων της Επιτροπής και να είναι απόλυτα ανοιχτή και διαφανής η διαδικασία επιλογής τέτοιων ομάδων. Ελπίζουμε ότι η Επιτροπή θα λάβει σοβαρά υπόψη το σημερινό αίτημα αυτού του θεσμικού οργάνου.
<SPEAKER ID="994" NAME="Bogusław Liberadzki  " AFFILIATION="PSE">
γραπτώς. - (PL) Ο κ. Pomés Ruiz ισχυρίζεται δικαιολογημένα ότι η διαφάνεια εξαρτάται από το εάν είναι εύκολη η πρόσβαση σε πληροφορίες για τους δικαιούχους και εάν οι εν λόγω πληροφορίες είναι αξιόπιστες και προσφέρονται για περαιτέρω έρευνα, σύγκριση και αξιολόγηση.
<P>
Συμφωνώ με το αίτημα να υποδεικνύει καθαρά η Επιτροπή, σε όλα τα έγγραφα που αφορούν τον κοινοτικό προϋπολογισμό και/ή τα έργα και προγράμματα για τα οποία είναι υπεύθυνη, τις διευθύνσεις των ιστοσελίδων που περιλαμβάνουν πληροφορίες για τους δικαιούχους κοινοτικής χρηματοδότησης που διαχειρίζεται άμεσα και κεντρικά η ίδια.
<SPEAKER ID="123" NAME="David Martin  " AFFILIATION="PSE">
γραπτώς. - (EN) Επικροτώ την έκθεση σχετικά με τη διαφάνεια στα δημοσιονομικά θέματα. Κάθε ενέργεια προς την κατεύθυνση της βελτίωσης της ποιότητας και της διαθεσιμότητας πληροφοριών, ειδικά για τη γεωργική πολιτική και τα διαρθρωτικά ταμεία (όπου αποδείχθηκε ότι η πρόσβαση σε πληροφορίες είναι δύσκολη για το κοινό) αποτελεί ένα θετικό βήμα προς τον στόχο να αναλάβει η ΕΕ τις δημοκρατικές υποχρεώσεις της.
<SPEAKER ID="124" NAME="Andreas Mölzer  " AFFILIATION="NI">
γραπτώς. - (DE) Πρόκειται για ένα βήμα προς τη σωστή κατεύθυνση με σκοπό να χυθεί λίγο φως στη ζούγκλα των ενισχύσεων και να διευκολυνθεί η πρόσβαση για τους απλούς πολίτες ή τουλάχιστον να διευκολυνθούν ως προς την κατανόηση διαδικασιών που είναι σε μεγάλο βαθμό αδιαφανείς. Πρέπει όμως να δοθεί προσοχή ώστε να εξασφαλιστεί ότι δεν θα επωφεληθούν από αυτές τις βάσεις δεδομένων μόνο οι καλοπληρωμένοι εκπρόσωποι των λόμπυ, αλλά θα δοθεί η ευκαιρία και στις ΜΜΕ και στους απλούς πολίτες να λάβουν με εύκολα κατανοητές και λογικές διαδικασίες τις επιδοτήσεις και τις άλλες μορφές ενίσχυσης που τους ενδιαφέρουν.
<P>
Όσον αφορά τον κώδικα δεοντολογίας για τα θεσμικά όργανα, ασφαλώς είναι ευπρόσδεκτος. Ένα όργανο που μπορεί να χορηγεί δημόσιους πόρους πρέπει να είναι απολύτως υπεράνω πάσης υποψίας, έστω και μόνο προς όφελος της εμπιστοσύνης των ανθρώπων στις αρχές δημόσιας διοίκησης. Χρειάζεται, ωστόσο, προσοχή διότι ο έλεγχος δεν μπορεί να φθάνει στο σημείο της πλήρους αποκάλυψης ενός θεσμικού οργάνου και των μελών του και της δημιουργίας διαφανών ανθρώπων. Εντός των ορίων της προστασίας των δεδομένων, ωστόσο, είναι αναμφίβολα ευπρόσδεκτη μια τέτοια ρύθμιση, δηλαδή η καθιέρωση ενός είδους κώδικα δεοντολογίας.
<P>
" καθιέρωση μιας "μαύρης λίστας" ασφαλώς απαιτεί περαιτέρω συζήτηση όσον αφορά τους τρόπους εφαρμογής γιατί αυτός είναι ένας ακόμα τομέας όπου η προστασία των δεδομένων θα διαδραματίσει κύριο ρόλο.
<SPEAKER ID="125" NAME="Luís Queiró  " AFFILIATION="PPE-DE">
γραπτώς. - (PT) Οι άνθρωποι που διαχειρίζονται δημόσιους πόρους αναμένεται και απαιτείται να το κάνουν με τον πιο ορθολογικό τρόπο και να επιδεικνύουν τη μέγιστη αυστηρότητα κατά την παρουσίαση των αποτελεσμάτων των δράσεων που υλοποιήθηκαν, καθώς και απόλυτη διαφάνεια. Οι φορολογούμενοι -που προσφέρουν τελικά όλους τους δημόσιους πόρους- έχουν δικαίωμα (το οποίο πρέπει να ασκούν) να γνωρίζουν ποιος και πώς δαπανά τους πόρους που διατίθενται για κοινοτικά συμφέροντα. Ως εκ τούτου, υπερψήφισα την έκθεση, η οποία υποστηρίζεται από ανακοίνωση της Ευρωπαϊκής Επιτροπής που προωθεί σειρά προτάσεων, οι περισσότερες εκ των οποίων μας βρίσκουν σύμφωνους. Θα ήθελα μόνο να προσθέσω ότι πιστεύω πως οι αρχές και οι κανόνες που εφαρμόζονται για τους κοινοτικούς πόρους, ιδίως δε για εκείνους που διαχειρίζονται άμεσα τα ευρωπαϊκά θεσμικά όργανα, πρέπει επίσης να εφαρμόζονται, τηρουμένων των αναλογιών, και στους άλλους δημόσιους πόρους, δηλαδή στους κοινοτικούς πόρους που διαχειρίζονται τα κράτη μέλη.
<SPEAKER ID="126" NAME="Andrzej Jan Szejna  " AFFILIATION="PSE">
γραπτώς. - (PL) Ψηφίζω υπέρ της έκθεσης του κ. Pomés Ruiz σχετικά με τη διαφάνεια στα δημοσιονομικά θέματα.
<P>
Ο εισηγητής ασχολείται με μια σειρά πολύ σημαντικών θεμάτων που αφορούν τη διαχείριση των οικονομικών της ΕΕ όπως η αποκάλυψη πληροφοριών για τους δικαιούχους κοινοτικών πόρων, η δήλωση οικονομικών συμφερόντων των δημοσίων λειτουργών των θεσμικών οργάνων της ΕΕ, η διοίκηση των θεσμικών οργάνων και οι ετήσιες εκθέσεις δραστηριοτήτων τους.
<P>
Πρέπει να επιδιώξουμε την επίτευξη διαρκούς εξορθολογισμού των διαδικασιών διαχείρισης των κοινοτικών πόρων και ελέγχου των δαπανών με ιδιαίτερη έμφαση στον ρόλο του Ευρωπαϊκού Κοινοβουλίου που είναι το όργανο που χορηγεί απαλλαγή για την εκτέλεση του προϋπολογισμού. Πρέπει να ποντάρουμε στη διαφάνεια και τον ακριβή έλεγχο διαχείρισης των δημοσιονομικών πόρων.
<SPEAKER ID="128" NAME="Pedro Guerreiro  " AFFILIATION="GUE/NGL">
γραπτώς. - (PT) " καταπολέμηση της απάτης και της κατάχρησης δημοσίου χρήματος, εν προκειμένω κοινοτικών πόρων, πρέπει να αποτελεί προτεραιότητα σε κάθε κράτος μέλος. Επομένως είναι ουσιαστικής σημασίας για κάθε χώρα να διαθέτει τους απαραίτητους ανθρώπινους και υλικούς πόρους για να μπορεί να εκτελέσει σωστά αυτό το καθήκον.
<P>
Πρέπει να υπογραμμιστεί ότι την ίδια στιγμή που επιβεβαιώνεται εκ νέου η ευθύνη των κρατών μελών για την προστασία του δημοσίου συμφέροντος -όπως γίνεται στην παρούσα έκθεση- προάγονται εκ παραλλήλου πολιτικές που απαξιώνουν και στερούν από τα κράτη μέλη λειτουργίες που θα έπρεπε να υπάγονται σε αυτά, ειδικότερα με τη διάλυση κυβερνητικών υπηρεσιών, τη διαρκή υποβάθμιση και απόλυση των απασχολουμένων σε αυτές και την ανάθεση ορισμένων από αυτές τις λειτουργίες σε ιδιωτικές επιχειρήσεις. Κατά την άποψή μας, η έκθεση θα πρέπει επίσης να εξετάσει τις συνέπειες που έχει για τη διαχείριση δημοσίων πόρων η μεταφορά λειτουργιών δημόσιας υπηρεσίας σε ιδιωτικές επιχειρήσεις.
<P>
Πρέπει επίσης να αξιολογηθεί ο βαθμός στον οποίο η υπερβολική πολυπλοκότητα και ανεπάρκεια των κανόνων και η καθυστέρηση ως προς τη χορήγηση πόρων συμβάλλουν στις παρατηρούμενες παρατυπίες.
<P>
Ωστόσο, η έκθεση επικεντρώνεται, αντίθετα, κυρίως στις κυρώσεις, προτείνοντας διαδικασίες επί παραβάσει και προσωρινή αναστολή ενδιάμεσων πληρωμών προς τα κράτη μέλη.
<SPEAKER ID="129" NAME="Ian Hudghton  " AFFILIATION="Verts/ALE">
γραπτώς. - (EN) Υποστήριξα την έκθεση Musotto για την καταπολέμηση της απάτης. " σπατάλη και η κακοδιαχείριση κοινοτικών πόρων είναι κάτι που εμφανίζεται τακτικά στον Τύπο και τα μέσα ενημέρωσης σε ολόκληρη την ΕΕ. " αποτελεσματική καταπολέμηση της απάτης είναι σημαντική και εν προκειμένω τα κράτη μέλη πρέπει να διαδραματίσουν σημαντικό ρόλο ως προς αυτό μαζί με τα διάφορα κοινοτικά όργανα.
<SPEAKER ID="130" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, θα υπερψηφίσω την έκθεση του αξιότιμου συνάδελφου Francesco Musotto. Και οι δύο εκθέσεις υπογραμμίζουν ότι πρέπει να δοθεί μεγαλύτερη προσοχή σε ορισμένες χώρες που υστερούν σε σχέση με την παροχή πληροφόρησης σε ηλεκτρονική μορφή και τη συμμόρφωση με τα συστήματα διαχείρισης και ελέγχου. Συμφωνώ με τον εισηγητή, ο οποίος υπογράμμισε ότι είναι σημαντικό να δοθεί ιδιαίτερη προσοχή στην ανάπτυξη των δραστηριοτήτων για την καταπολέμηση της απάτης στην Κοινότητα, οι οποίες εφαρμόζονται από χώρες που προφανώς δεν έχουν αρκετά αποτελεσματικά συστήματα ελέγχου και, σε ορισμένες περιπτώσεις, έχουν χαμηλό επίπεδο συμμόρφωσης με τις ευρωπαϊκές προδιαγραφές. Θεωρώ κεφαλαιώδους σημασίας τον προσεκτικό έλεγχο των δαπανών της Κοινότητας. " καταπολέμηση των καταχρηστικών πληρωμών είναι ακόμα πιο σημαντική αν λάβει κανείς υπόψη ότι τα χρήματα που καταβάλλουν οι ευρωπαίοι φορολογούμενοι πρέπει να χρησιμοποιούνται για την περαιτέρω βελτίωση της ποιότητας ζωής.
<SPEAKER ID="132" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι σουηδοί σοσιαλδημοκράτες υπερψηφίσαμε την έκθεση Deprez σχετικά με το πώς θα πρέπει να ενεργήσουν η Ένωση και τα κράτη μέλη για να μειωθεί η υποστήριξη της τρομοκρατίας και η αύξηση της στρατολόγησης τρομοκρατών. " ΕΕ πρέπει να εξετάσει αυτές τις πτυχές σε συνάρτηση με τις ενέργειές της για την καταπολέμηση της τρομοκρατίας και τη βελτίωση των γνώσεων σχετικά με τις αιτίες των τρομοκρατικών ενεργειών και της ριζοσπαστικοποίησης, οι οποίες σήμερα είναι περιορισμένες. Αυτό όμως πρέπει να γίνεται με αυστηρό σεβασμό των ανθρωπίνων δικαιωμάτων και των θεμελιωδών ελευθεριών και με τρόπο που αρμόζει σε μία ανοιχτή, δημοκρατική και δίκαιη κοινωνία. Δεν πρέπει να περιοριστούν κατά κανένα τρόπο συνταγματικά δικαιώματα όπως η ελευθερία του τύπου, της έκφρασης και του συνεταιρίζεσθαι.
<SPEAKER ID="133" NAME="Glyn Ford  " AFFILIATION="PSE">
γραπτώς. -(EN) Θα υποστηρίξω την έκθεση του κ. Deprez σχετικά με τους παράγοντες που ευνοούν την υποστήριξη της τρομοκρατίας και τη στρατολόγηση τρομοκρατών. Εντούτοις, θα ήθελα να κάνω δύο παρατηρήσεις. Πρώτον, θέλω να θίξω το ζήτημα "Νέλσον Μαντέλα". Πρέπει να κάνουμε διάκριση μεταξύ εκείνων που μάχονται ενάντια στην καταπίεση και τα διεφθαρμένα απολυταρχικά καθεστώτα όπως το καθεστώς του απαρτχάιντ στη Νότια Αφρική και του μηδενισμού των βομβιστών της 11ης Σεπτεμβρίου. Δεν επρόκειτο να υποστηρίξω τον βομβαρδισμό της Rivonia, ούτε όμως θα υποστήριζα, εάν ο Νέλσον Μαντέλα είχε καταφύγει στην Ευρώπη, την έκδοσή του σε μία Νότια Αφρική όπου τον περίμενε η θανατική ποινή.
<P>
Δεύτερον, η Δύση πρέπει να παραδεχτεί πως κατά καιρούς, η δράση ή η απραξία μας στη Μέση Ανατολή, στην Παλαιστίνη και αλλού συμβάλλει στην αύξηση της εχθρότητας και της τρομοκρατίας που έχει εμάς ως στόχους. Μερικές φορές μπορούμε να γίνουμε οι χειρότεροι εχθροί του εαυτού μας.
<SPEAKER ID="134" NAME="Bruno Gollnisch  " AFFILIATION="NI">
γραπτώς. - (FR) Στην έκθεση Deprez για την τρομοκρατία με ανησύχησαν δύο πράγματα. Το πρώτο ήταν η απουσία κάθε αναφοράς στις πρωταρχικές αιτίες της τρομοκρατικής απειλής στην Ευρώπη, δηλαδή στην ανεξέλεγκτη εισροή ομάδων μεταναστών που δεν επιθυμούν να ενσωματωθούν ή να αφομοιωθούν, αλλά αντίθετα επιδιώκουν να ζήσουν με τους δικούς τους νόμους μέσα στις επονομαζόμενες "κοινωνίες υποδοχής" και μάλιστα να τους επιβάλουν τους νόμους αυτούς.
<P>
Το δεύτερο ανησυχητικό στοιχείο ήταν ο καταμερισμός της ευθύνης: κατά τη γνώμη σας, ό,τι και να κάνει η Ευρώπη για να απαρνηθεί την ίδια της την ουσία, τις εθνικές της ταυτότητες και τον κοινό της πολιτισμό, είναι λίγο. Όσους συμβιβασμούς και να κάνει ως προς τις αξίες της στο όνομα της ανοχής και του επονομαζόμενου "δικαιώματος στη διαφορετικότητα", δεν θα είναι αρκετοί. Όσες διακρίσεις και να κάνει σε βάρος του δικού της πληθυσμού και υπέρ των ξένων εθνών ή πολιτισμών που ζουν στην επικράτειά της, δεν θα είναι αρκετές. Τελικά πάντα αυτή θα φταίει για ό,τι της συμβαίνει. Ωστόσο, οι υπεύθυνοι για τις τρομοκρατικές επιθέσεις στο Λονδίνο ήταν Βρετανοί πολίτες, γεννημένοι στη Βρετανία, με θέσεις εργασίας που πολλοί θα ζήλευαν. Δεν ήταν στο περιθώριο, ούτε ήταν θύματα, κι όμως, πήραν τα όπλα!
<P>
Είναι γεγονός ότι οι πολυπολιτισμικές και χωρισμένες σε τμήματα κοινωνίες που τόσο πολύ επιθυμείτε είναι από τη φύση τους κοινωνίες που τείνουν να παρουσιάζουν πολλές συγκρούσεις, και με το να αρνούμαστε την πραγματικότητα δεν κάνουμε τίποτα άλλο από το να θρέφουμε το μίσος και την περιφρόνηση.
<SPEAKER ID="135" NAME="Pedro Guerreiro  " AFFILIATION="GUE/NGL">
γραπτώς. - (PT) Μολονότι η έκθεση περιλαμβάνει πτυχές που εκτιμούμε και θεωρούμε θετικές ενόψει της επιδείνωσης της παγκόσμιας κατάστασης, χαρακτηρίζεται μεταξύ άλλων από την απουσία αναγνώρισης ή αποκήρυξης των πραγματικών αντικειμενικών σκοπών και συνεπειών της "καταπολέμησης της τρομοκρατίας", ειδικά ως παράγοντα που προωθεί και ενθαρρύνει την τρομοκρατία.
<P>
" έκθεση αναφέρεται, αν και υπό όρους, στη βασική ανάγκη μιας διπλωματικής και ειρηνικής επίλυσης των συγκρούσεων σε παγκόσμιο επίπεδο, μολονότι δεν επισημαίνει ότι οι κύριοι παράγοντες που ενθαρρύνουν την τρομοκρατία περιλαμβάνουν την υποδαύλιση του κύκλου της βίας από τη στρατιωτικοποίηση των διεθνών σχέσεων, τις επιθέσεις εναντίον της ανεξαρτησίας κάποιων κρατών και της κυριαρχίας των εθνών, την κρατική τρομοκρατία, την παραβίαση των θεμελιωδών ελευθεριών, δικαιωμάτων και εγγυήσεων, την ανεξέλεγκτη καπιταλιστική εκμετάλλευση, την απάνθρωπη αύξηση της ανισότητας και της αδικίας και την ύπαρξη εκατομμυρίων ανθρώπων που ζουν σε απελπιστικές συνθήκες - για παράδειγμα στο Αφγανιστάν, στο Ιράκ ή την Παλαιστίνη.
<P>
Θεωρούμε ότι μία σοβαρή ανάλυση της τρομοκρατίας -σε όλες της τις μορφές, συμπεριλαμβανομένης και της κρατικής τρομοκρατίας- πρέπει να γίνεται σε συνάρτηση με το πολιτικό της πλαίσιο, πράγμα που αποκαλύπτει τα βαθύτερα αίτια της και τις πολιτικές που τη γεννούν, όπως η "καταπολέμηση της τρομοκρατίας" που διεξάγουν οι "ΠΑ και οι σύμμαχοί τους.
<P>
Γι' αυτό απείχαμε της ψηφοφορίας.
<SPEAKER ID="136" NAME="Jean Lambert  " AFFILIATION="Verts/ALE">
γραπτώς. - (EN) Υποστήριξα τις σημερινές τροπολογίες, σύμφωνα με τις οποίες η ριζοσπαστικοποίηση πρέπει να εξετάζεται μόνο από τη σκοπιά της στενής σύνδεσης με τη βία και οι ατομικές ελευθερίες πρέπει να έχουν εξέχουσα σημασία. Το τελευταίο δεν θα έπρεπε να χρειάζεται να το επαναλαμβάνουμε - θεωρούμε ότι είμαστε μία Ένωση θεμελιωμένη στα ανθρώπινα δικαιώματα και τις ατομικές ελευθερίες. Ουσιαστικά οι περισσότερες από τις προτάσεις αυτής της έκθεσης αποτελούν ήδη πολιτική της ΕΕ και γι' αυτό απορώ γιατί χρειαζόμαστε άλλη μία έκθεση.
<P>
Καταψήφισα την τελική έκθεση, όχι γιατί υποστηρίζω τη θέση του ΕΛΚ ή την περιορισμένη εθνική διαμάχη της Ισπανίας που τόσο συχνά δηλητηριάζει τις συζητήσεις του Σώματος για την καταπολέμηση της τρομοκρατίας, αλλά επειδή αποφασίσαμε να εξετάσουμε τη συμπερίληψη της δικαιολόγησης της τρομοκρατίας στην αντιτρομοκρατική δέσμη μας. Αυτό μπορεί να φαίνεται ασήμαντο, όμως βλέπουμε ήδη ότι οι φόβοι που προκαλούνται από μια τέτοια νομοθεσία περιορίζουν την ακαδημαϊκή ελευθερία, τον πολιτικό διάλογο και το έργο κατά της ριζοσπαστικοποίησης. Νεαροί μουσουλμάνοι μου είπαν ότι δεν συζητούν θέματα όπως αυτό της Παλαιστίνης ή του Ιράκ από φόβο μήπως η κριτική τους και η αποκάλυψη των συναισθημάτων τους ερμηνευτούν ως δικαιολόγηση ή εξύμνηση της τρομοκρατίας και καταλήξουν στα δικαστήρια. Το Κοινοβούλιο θα έπρεπε να έχει καταψηφίσει αυτήν την παράγραφο, όμως επέλεξε να μην το κάνει.
<SPEAKER ID="137" NAME="Carl Lang  " AFFILIATION="NI">
γραπτώς. - (FR) Αυτή η έκθεση για την εξάλειψη της τρομοκρατίας εντάσσεται σε μία ατελείωτη σειρά κειμένων που εξυμνούν τα ανθρώπινα δικαιώματα και την καταπολέμηση των διακρίσεων. Όμως στην ουσία η υπερβολική προσοχή όσον αφορά ενδεχόμενες παραβιάσεις των θεμελιωδών ελευθεριών -και ιδίως της ελευθερίας έκφρασης και της θρησκευτικής ελευθερίας- στην πραγματικότητα φθείρει τους πόρους που χρειαζόμαστε για την καταπολέμηση της τρομοκρατίας.
<P>
Θα πρέπει τώρα πια να έχουμε καταλάβει ότι το Ευρωπαϊκό Κοινοβούλιο ενδιαφέρεται περισσότερο για την προστασία κάθε είδους δικαιωμάτων και για το να ενεργεί "πολιτικά ορθά" από ό,τι για την ασφάλεια των ευρωπαίων πολιτών.
<P>
Έτσι, η παρούσα έκθεση για τους παράγοντες που ευνοούν την υποστήριξη της τρομοκρατίας δεν περιλαμβάνει ούτε μία αναφορά στα τζαμιά, μολονότι γνωρίζουμε ότι δεν είναι τίποτα άλλο από κέντρα στρατολόγησης μελλοντικών ισλαμιστών τρομοκρατών. Επίσης, δεν υπάρχει καμία αναφορά στους ιμάμηδες της Γαλλίας, του Βελγίου, των Κάτω Χωρών ή της Δανίας που είναι αποτελεσματικοί φορείς στρατολόγησης ισλαμιστών νέων υπερμάχων της Τζιχάντ.
<P>
Το να μην φοβίζουμε κανένα, να μην αναμοχλεύουμε τις θρησκευτικές ευαισθησίες, να μην κάνουμε διακρίσεις, είναι δύσκολο να αποτελέσει μία αποτελεσματική συνταγή για την αντιμετώπιση της εντεινόμενης απειλής της ισλαμικής τρομοκρατίας. Το αποτέλεσμα είναι ακριβώς το αντίθετο.
<SPEAKER ID="138" NAME="Roselyne Lefrançois  " AFFILIATION="PSE">
γραπτώς. - (FR) " παρούσα έκθεση περιλαμβάνει ουσιαστικό έργο τροποποίησης από μέλη των Ομάδων PSE, Verts/ALE, GUE/NGL και ALDE στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. " προοδευτική κεντροαριστερή πλειοψηφία κατάφερε να μετατρέψει ένα κείμενο που αρχικά στιγμάτιζε το Ισλάμ και τους μουσουλμάνους με σκανδαλώδη τρόπο σε ένα ισορροπημένο κείμενο το οποίο δίνει έμφαση σε όλους τους παράγοντες (οικονομικούς, κοινωνικούς κλπ.) που ευνοούν την υποστήριξη της τρομοκρατίας υπογραμμίζοντας την ανάγκη σεβασμού των θεμελιωδών δικαιωμάτων και τονίζοντας τη σημασία της καταπολέμησης των διακρίσεων και της προαγωγής της ισότητας ευκαιριών, ιδίως στους τομείς της παιδείας, της κατάρτισης και της απασχόλησης.
<P>
Ωστόσο στην έκθεση υπάρχουν δυο-τρία σημεία τα οποία θεωρώ αμφιλεγόμενα, συγκεκριμένα οι αναφορές στο "μετριοπαθές Ισλάμ" και η "παρακολούθηση των χώρων όπου διαδίδεται τρομοκρατική προπαγάνδα η οποία στοχεύει στην παρακίνηση ατόμων να διαπράττουν τρομοκρατικές πράξεις".
<P>
Εντούτοις, παρόλο που δεν μπορώ να υποστηρίξω ολόψυχα την έκθεση, η απόρριψή της θα σήμαινε παραχώρηση στη δεξιά και έτσι θα πετάγονταν στα σκουπίδια προσπάθειες πολλών μηνών.
<P>
Γι' αυτό θεωρώ ότι το καλύτερο είναι να απέχω της ψηφοφορίας και να εξηγήσω τους λόγους γι' αυτό.
<SPEAKER ID="139" NAME="David Martin  " AFFILIATION="PSE">
γραπτώς. - (EN) " έκθεση αυτή επιδιώκει να διατυπώσει μια σειρά ευρωπαϊκών προτύπων και αρχών στο πλαίσιο της καταπολέμησης της τρομοκρατίας. " αντίδραση της δεξιάς στην έκθεση σημαίνει ότι δεν θα συμπεριληφθούν σε μία συνεκτική ευρωπαϊκή στρατηγική κατά της τρομοκρατίας η βοήθεια προς τα θύματα, η ποινικοποίηση της υποστήριξης της τρομοκρατικής δραστηριότητας σε όλα τα κράτη μέλη και η ενίσχυση της ανάγκης για πολιτικό διάλογο. Υπερψήφισα την έκθεση και λυπάμαι διότι δεν επιτεύχθηκε συμφωνία για πράγματα για τα οποία πιστεύει κανείς ότι είναι θέματα που γενικά τυγχάνουν ευρείας συναίνεσης.
<SPEAKER ID="140" NAME="Andreas Mölzer  " AFFILIATION="NI">
γραπτώς. - (DE) " καταπολέμηση της τρομοκρατίας θα είναι η πρόκληση αυτού του αιώνα. " αποφασιστική δράση ενάντια στους μηχανισμούς προπαγάνδας είναι, επομένως, το πρώτο μικρό βήμα στην προσπάθεια χαλιναγώγησης της εξάπλωσης της τρομοκρατίας μεταξύ των αυτόνομων ισλαμικών υποκουλτούρων που υπάρχουν σε ολόκληρη την Ευρώπη.
<P>
Πρέπει να αναγνωρίσουμε το γεγονός ότι η τρομοκρατία στην Ευρώπη έχει καθαρά ισλαμικό χαρακτήρα και ότι οι ριζοσπαστικοποιημένοι μουσουλμάνοι είναι απόλυτα απρόσβλητοι από τα μέτρα ενσωμάτωσης. " ριζοσπαστικοποίηση προελαύνει στην Ευρώπη και οι πολιτικοί φαίνονται συχνά να αρνούνται σε κάποιο βαθμό την πραγματικότητα ως προς αυτά τα θέματα.
<P>
Για τον λόγο αυτόν, μία στρατηγική προσέγγιση της καταπολέμησης της τρομοκρατίας είναι όχι απλά απαραίτητη, αλλά ζωτικής σημασίας για να εξασφαλιστεί η επιβίωση της Ευρώπης, των λαών και των πολιτισμών της. Οι προσπάθειες πρέπει να αρχίσουν από τους νέους, όμως κι αυτοί πρέπει να δείξουν κάποια προθυμία να συμμετάσχουν.
<P>
Φυσικά, στην Ευρώπη δεν πρέπει να καταργηθούν όλα τα ανθρώπινα δικαιώματα - όπως γνωρίζουμε ότι συμβαίνει ήδη σε ορισμένες περιπτώσεις στις "νωμένες Πολιτείες. Ωστόσο, είναι σημαντικό να φανούμε σκληροί απέναντι στην τρομοκρατία.
<P>
Ασφαλώς, κάθε παράνομο περιεχόμενο που εντοπίζεται στα νέα μέσα ενημέρωσης πρέπει να αντιμετωπίζεται όπως και κάθε άλλη παράνομη δήλωση και οι δημιουργοί του πρέπει να διώκονται και να τιμωρούνται.
<SPEAKER ID="141" NAME="Luís Queiró  " AFFILIATION="PPE-DE">
γραπτώς. - (PT) Ένας από τους μεγαλύτερους κινδύνους στη συζήτηση για την τρομοκρατία και τα αίτιά της είναι να φθάνει κανείς σε ένα από τα δύο άκρα: από τη μια να προσπαθεί να καταλάβει τα πάντα, να θεωρεί ότι όλα γίνονται αποδεκτά και δικαιολογημένα, ή από την άλλη να αρνείται να αναγνωρίσει διάφορες πραγματικότητες, πράγμα που συγχέει τα πάντα και τα ομαδοποιεί βάσει των ίδιων εννοιών και προδιαγραφών. Και τα δύο άκρα είναι επικίνδυνοι τρόποι ανάλυσης διότι εφόσον δεν είναι ακριβή, δεν επιτρέπουν τη συναγωγή έγκυρων συμπερασμάτων και οδηγούν την αστυνομία, τους νομοθέτες και την κοινή γνώμη σε σφάλματα. Επίσης, συνιστούν απειλή για την κατανόηση της πραγματικής κατάστασης, η οποία εμπεριέχει την τρομοκρατία και ταυτόχρονα την αντιμετωπίζει με σταθερότητα. Αυτή είναι η πρόκληση που αντιμετωπίζουμε: να μπορέσουμε να αντιληφθούμε την πραγματικότητα ακριβώς όπως είναι αντί να τη βλέπουμε όπως φοβόμαστε πως είναι ή όπως θα θέλαμε να είναι, και συνακόλουθα να ενεργούμε όσον αφορά και τα απώτερα και τα άμεσα αίτιά της, χωρίς ποτέ να ξεχνάμε ποτέ ότι η τρομοκρατία δεν μπορεί σε καμία περίπτωση να γίνει αποδεκτή ή να δικαιολογηθεί. Ακόμα, να καταλάβουμε ότι δεν είναι τα θύματα (είτε πραγματικά είτε πιθανά) εκείνα που πρέπει να καταλαβαίνουν και να δικαιολογούν τα εγκλήματα των επιτιθεμένων. Για όλους αυτούς τους λόγους καταψήφισα την έκθεση.
<SPEAKER ID="142" NAME="Martine Roure  " AFFILIATION="PSE">
γραπτώς. - (FR) Το καλύτερο μέσον για την καταπολέμηση της τρομοκρατίας είναι η πρόληψη και όχι η γενική παρακολούθηση των ευρωπαίων πολιτών. Έτσι, το σημαντικό είναι η αντιμετώπιση των βαθύτερων αιτίων της τρομοκρατίας.
<P>
Το φαινόμενο της βίαιης ριζοσπαστικοποίησης θα σταματήσει όταν αντιμετωπίσουμε τις ανισότητες και τις αδικίες σε εθνικό και διεθνές επίπεδο.
<P>
Απείχα της ψηφοφορίας για την έκθεση αυτή διότι δεν πιστεύω ότι στο πλαίσιο της καταπολέμησης της τρομοκρατίας μπορούμε να κατηγορούμε μία συγκεκριμένη θρησκεία. " τρομοκρατία δεν αφορά τη θρησκεία, ακόμα κι αν ορισμένοι μπορεί να επικαλούνται αυτό που αποκαλούν πίστη τους για να δικαιολογήσουν δολοφονίες. Ο μόνος τρόπος καταπολέμησης της βίαιης ριζοσπαστικοποίησης θα είναι η ενίσχυση του κοσμικού χαρακτήρα των κοινωνιών μας και η ανοιχτή συμμετοχή στον διαπολιτισμικό διάλογο με όλους τους ενδιαφερόμενους παράγοντες και κυρίως τους εκπροσώπους της κοινωνίας των πολιτών.
<SPEAKER ID="143" NAME="Olle Schmidt  " AFFILIATION="ALDE">
γραπτώς. - (SV) " τρομοκρατία είναι διασυνοριακό φαινόμενο και πρέπει να αντιμετωπιστεί δυναμικά με κοινή δράση. Ωστόσο, η καταπολέμηση της τρομοκρατίας πρέπει πάντα να διεξάγεται με νόμιμα και ανάλογα μέσα. Οι πτήσεις της CIA στην Ευρώπη, η χρησιμοποίηση βασανιστηρίων, οι εικονικές εκτελέσεις και οι εικονικοί πνιγμοί που τώρα η CIA παραδέχεται ότι έγιναν, καθώς και η ίδρυση ειδικών μυστικών φυλακών, πρέπει να καταδικαστούν αυστηρά. Εδώ η ΕΕ έπρεπε να είχε αντιδράσει πολύ πιο σθεναρά.
<P>
Για μένα, ωστόσο, ένα πράγμα είναι αυτονόητο: ότι η κοινή μας νομοθεσία πρέπει να είναι θεμελιωμένη στις αξίες μας. Επίσης, πρέπει να εξασφαλίσουμε ότι η κοινοτική νομοθεσία δεν θα διακυβεύσει ούτε θα βάλει στο περιθώριο σημαντικές αρχές, στις οποίες συμπεριλαμβάνεται η ελεύθερη έκφραση.
<P>
Στην έκθεση αναφέρεται επίσης η εισαγωγή μιας νέας έννοιας στην απόφαση πλαίσιο: η "δικαιολόγηση της τρομοκρατίας". Θεωρώ ότι αυτό θα ήταν ατυχές, όχι επειδή δεν είναι καλή η ιδέα να εξασφαλίσουμε πως όλα τα κράτη μέλη θα έχουν καλούς νόμους κατά της υποκίνησης, αλλά επειδή είναι δύσκολο, αν όχι αδύνατο, να καταλήξουμε σε έναν ορισμό που θα εφαρμοζόταν με ενιαίο τρόπο και δεν θα οδηγούσε σε ακανθώδη προβλήματα ερμηνείας. Από τη μια υπάρχει το σημαντικό καθήκον να βρούμε τρόπους για να καταπολεμήσουμε την τρομοκρατία και να σώσουμε ζωές. Από την άλλη υπάρχει η αρχή της ελεύθερης έκφρασης και η φροντίδα να διατηρήσουμε στην Ευρώπη υψηλό επίπεδο νομικής ασφάλειας. Το θέμα είναι να βρούμε τη σωστή ισορροπία.
<SPEAKER ID="144" NAME="Konrad Szymański  " AFFILIATION="UEN">
γραπτώς. - (PL) Δεν μπορώ να υποστηρίξω την έκθεση Deprez και την πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τους παράγοντες που ενθαρρύνουν την τρομοκρατία και ευνοούν τη στράτευση τρομοκρατών.
<P>
" έκθεση θέτει εσφαλμένες προτεραιότητες για την καταπολέμηση της τρομοκρατίας. " πρόταση επικεντρώνεται κυρίως σε μέτρα κοινωνικής πολιτικής. " προσέγγιση αυτή δεν θα διευκολύνει την καταπολέμηση της τρομοκρατίας, η οποία απαιτεί επιπλέον καλύτερους ελέγχους των συνόρων και καλύτερο συντονισμό μεταξύ των διωκτικών αρχών.
<SPEAKER ID="145" NAME="Geoffrey Van Orden  " AFFILIATION="PPE-DE">
γραπτώς. - (EN) " αριστερά του Κοινοβουλίου αποδυνάμωσε ένα καίριο και αδιαφιλονίκητο μήνυμα που υπήρχε στο αρχικό κείμενο της παρούσας έκθεσης και δήλωνε ότι "η τρομοκρατία (και ιδίως η τρομοκρατία της Τζιχάντ) είναι σήμερα η σοβαρότερη απειλή για την ασφάλεια των πολιτών της Ένωσης". Στην έκθεση δεν γίνεται καμία αναφορά στους κυριότερους παράγοντες που ευνοούν τη στρατολόγηση τρομοκρατών, δηλαδή την ανεξέλεγκτη μετανάστευση και ασφαλώς, όσον αφορά το "νωμένο Βασίλειο, την ευρεία έλλειψη σεβασμού για τη χριστιανική θρησκεία και τη θετική αντίληψη της ιστορίας και του πολιτισμού μας.
<P>
Δεν προξενεί έκπληξη το γεγονός ότι οι ξένοι δεν βρίσκουν πολλά στοιχεία με τα οποία να μπορούν να ταυτιστούν. Δεν γίνεται αναφορά στο πώς φαίνεται να επιτυγχάνει η τρομοκρατία και στη νομιμοποίηση και την επιβράβευση τρομοκρατών όπως οι πρώην ηγέτες του προσωρινού IRA. Ως εκ τούτου, καταψήφισα την έκθεση και συνέβαλα στην απόρριψή της από το Κοινοβούλιο.
<SPEAKER ID="147" NAME="Pedro Guerreiro  " AFFILIATION="GUE/NGL">
γραπτώς. - (PT) Αυτή η έκθεση πρωτοβουλίας του Ευρωπαϊκού Κοινοβουλίου είναι πραγματικά γεμάτη στόχους και πρωτοβουλίες για την ελευθέρωση του παγκοσμίου εμπορίου -είτε αγαθών, είτε υπηρεσιών ή κεφαλαίων- της οποίας ηγείται η ΕΕ και η Ευρωπαϊκή Επιτροπή, ένα θεωρητικά παντοδύναμο όργανο στην κοινή εμπορική πολιτική βάσει του νέου σχεδίου της Συνθήκης που παραχωρεί την αποκλειστική αρμοδιότητα γι' αυτόν τον τομέα στην ΕΕ.
<P>
Το δόγμα είναι το άνοιγμα των αγορών. " προσέγγιση είναι η κατάργηση όλων των εμπορικών φραγμών, ειδικά όσον αφορά τις αναπτυγμένες και τις αναδυόμενες οικονομίες. Ο σκοπός είναι το άνοιγμα των αγορών, το οποίο πρέπει να πραγματοποιηθεί, εάν είναι δυνατό, σύμφωνα με το πρότυπο της ενιαίας αγοράς της ΕΕ.
<P>
Επειδή θεωρεί ότι το σημερινό σύστημα του ΠΟΕ δεν είναι αρκετά κανονιστικό και δεσμευτικό, προβάλλει το "ευρωπαϊκό μοντέλο διακυβέρνησης" για το εμπόριο είτε με τη σύναψη συμφωνιών ελευθέρων συναλλαγών είτε με την άσκηση πίεσης για ολοκλήρωση του τρέχοντος γύρου διαπραγματεύσεων του ΠΟΕ, και απευθύνει έκκληση για δημιουργία συνεργιών με τους κυριότερους εμπορικούς εταίρους της Ευρωπαϊκής Ένωσης (όπως είναι οι "νωμένες Πολιτείες της Αμερικής, ο Καναδάς και η Ιαπωνία).
<P>
Δείτε για παράδειγμα πώς η έκθεση προτρέπει τις εκτός ΕΕ χώρες να άρουν τους περιορισμούς σε σχέση με την ξένη ιδιοκτησία για τις ευρωπαϊκές εταιρείες ... Στόχος είναι η οικονομική κυριαρχία.
<P>
Γι' αυτό καταψηφίσαμε την έκθεση.
<SPEAKER ID="148" NAME="David Martin  " AFFILIATION="PSE">
γραπτώς. - (EN) Επικροτώ την έκθεση Guardans Cambó σχετικά με τη στρατηγική της ΕΕ για την εξασφάλιση της πρόσβασης των ευρωπαϊκών επιχειρήσεων στην αγορά. Οι αρχές της βελτιωμένης αμοιβαίας πρόσβασης, η μεγαλύτερη υποστήριξη των ΜΜΕ και η βελτίωση της πρόσβασης στην εσωτερική αγορά θα συμβάλουν στην ενίσχυση της ατζέντας της Λισαβόνας. Υποστηρίζω ειδικά τις τροπολογίες που αφορούν τη διάκριση μεταξύ της πρόσβασης στις ανεπτυγμένες αγορές και τις αναδυόμενες οικονομίες, αφενός, και στις ΛΑΧ και τις αναπτυσσόμενες χώρες αφετέρου.
<SPEAKER ID="149" NAME="Luís Queiró  " AFFILIATION="PPE-DE">
γραπτώς. - (PT) Μολονότι η ευρωπαϊκή εσωτερική αγορά είναι τεράστια, η παγκόσμια αγορά που άνοιξε εξαιτίας της παγκοσμιοποίησης είναι ακόμα μεγαλύτερη και πιο δυναμική. " πρόσβαση των ευρωπαϊκών επιχειρήσεων στην αγορά αυτή και ιδίως στις ταχέως αναπτυσσόμενες αναδυόμενες οικονομίες πρέπει επομένως να είναι προτεραιότητα και του δημόσιου και του ιδιωτικού τομέα. Ενώ όμως είναι αλήθεια ότι στον τομέα της ιδιωτικής πρωτοβουλίας δεν μπορούμε να κάνουμε επιλογές ή, ακόμα χειρότερα, να θέτουμε προτεραιότητες, στον τομέα των δημοσίων πρωτοβουλιών έχουμε ακόμα πολύ δρόμο μπροστά μας. Από τη μια πρέπει να καταλάβουμε ότι είναι ανάγκη να ανοίξουμε τις αγορές μας αν επιθυμούμε -και το επιθυμούμε- να αποκτήσουμε μεγαλύτερη πρόσβαση στις διεθνείς αγορές. Από την άλλη, είναι σημαντικό να εστιαστούμε στην ικανότητα των ευρωπαϊκών επιχειρήσεων να αντέξουν απέναντι στην αυξανόμενη οικονομική απόδοση και ανταγωνιστικότητα των επιχειρήσεων των εν λόγω χωρών, πράγμα που σημαίνει ότι πρέπει να επικεντρωθούμε ανενδοίαστα στην ανταγωνιστικότητα και την καινοτομία των δικών μας επιχειρήσεων, κι αυτό μπορεί να γίνει μόνο μέσα σε ένα ελεύθερο, ανοιχτό και διαφανές περιβάλλον.
<SPEAKER ID="993" NAME="Silvia-Adriana Ţicău  " AFFILIATION="PSE">
γραπτώς. - (RO) " έκθεση Guardans Cambó αναφέρεται στη στρατηγική της Ευρωπαϊκής Ένωσης για τη διευκόλυνση της πρόσβασης των ευρωπαϊκών επιχειρήσεων στην αγορά. Στις αρχές του περασμένου χρόνου, η Ευρωπαϊκή Επιτροπή παρουσίασε ανακοίνωση σχετικά με μια ισχυρότερη εταιρική σχέση για την πρόσβαση των ευρωπαίων εξαγωγών στην αγορά.
<P>
Τα μέτρα που προτείνει η Επιτροπή αφορούν την αναδιάρθρωση του συστήματος μηχανογράφησης της Κοινότητας το οποίο παρέχει πληροφορίες και υπηρεσίες για την πρόσβαση στην αγορά σε περίπου 100 χώρες, βελτίωση της διαφάνειας και μία ενημερωτική εκστρατεία σχετικά με τις κοινοτικές υπηρεσίες που έχουν στη διάθεσή τους οι ευρωπαίοι εξαγωγείς, ιδίως όσον αφορά τις μικρές και μεσαίες επιχειρήσεις
<P>
Ωστόσο, λυπάμαι διότι δεν εγκρίθηκαν ορισμένες από τις τροπολογίες της Ομάδας των Ευρωπαίων Σοσιαλιστών που αφορούσαν τον τομέα των δημοσίων συμβάσεων και του ανταγωνισμού.
<P>
Θεωρώ απαραίτητο τον καθορισμό μίας εταιρικής σχέσης μεταξύ της Επιτροπής, των κρατών μελών και των ευρωπαϊκών επιχειρήσεων προκειμένου να διευκολυνθεί η πρόσβαση των τελευταίων σε αγορές τρίτων χωρών, ταυτόχρονα πρέπει όμως να εξασφαλίσουμε ότι σε αυτές τις αγορές θα γίνονται σεβαστές οι ευρωπαϊκές αρχές και αξίες: το εργατικό δίκαιο, η προστασία του περιβάλλοντος, ο σεβασμός της πνευματικής ιδιοκτησίας και τα ανθρώπινα δικαιώματα.

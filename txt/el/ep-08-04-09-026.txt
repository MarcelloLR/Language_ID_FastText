<CHAPTER ID="026">
Μια ευρωπαϊκή ατζέντα για τον πολιτισμό σ' έναν κόσμο παγκοσμιοποίησης (συζήτηση) 
<SPEAKER ID="278" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Vasco Graça Moura, εξ ονόματος της Επιτροπής Πολιτισμού και Παιδείας, σχετικά με μια ευρωπαϊκή ατζέντα για τον πολιτισμό σ' έναν κόσμο παγκοσμιοποίησης.
<SPEAKER ID="279" NAME="Vasco Graça Moura">
εισηγητής. - (PT) Κυρία Πρόεδρε, κύριε Επίτροπε, κυρίες και κύριοι, έχοντας προτείνει ένα γενικό πλαίσιο για τα πολιτιστικά θέματα στο πλαίσιο της ατζέντας της Λισαβόνας, αποφάσισα να ενσωματώσω στην έκθεσή μου τις πολυάριθμες προτάσεις που κατέθεσαν ορισμένοι βουλευτές δεδομένου ότι αυτές εναρμονίζονταν με τη γενική προσέγγιση. Κατά συνέπεια, αν η έκθεση περιέχει ορισμένα σημεία τα οποία θα φαίνονταν περιττά σε σύγκριση με άλλα μέσα που έχουν εν τω μεταξύ εγκριθεί και είναι σε ισχύ, χρησιμεύουν για να τονίσουν τα θέματα που κρίθηκαν ως τα πλέον σχετικά.
<P>
Φέρνοντας στη μνήμη τα βασικά σημεία αυτού του πλαισίου, θα έλεγα ότι η Ευρωπαϊκή Ένωση έχει ένα πολύ ειδικό καθήκον να διαφυλάξει τον πολιτιστικό πλούτο της Ευρώπης. " ευρωπαϊκή πολιτιστική κληρονομιά, σε όλες τις διστάσεις της, πρέπει, με κάθε μέσο, να προστατευτεί και να διαδοθεί τόσο εντός όσο και εκτός της Ένωσης, χωρίς να αρνούμαστε το γεγονός ότι είναι εξαιρετικά επιθυμητό να λάβει μια όσο το δυνατόν ανοικτή προσέγγιση απέναντι σε κάθε άλλο πολιτισμό, μια στάση που επιπλέον υπήρξε πάντοτε το χαρακτηριστικό γνώρισμα της Ευρώπης.
<P>
" πολιτιστική μας κληρονομιά, περιλαμβάνοντας τις διαφορετικές μορφές έκφρασης και τον συνδυασμό των ιδρυτικών πηγών της, όπως η ελληνο-λατινική και η ιουδαϊκο-χριστιανική αρχαιότητα, έχει, με το πέρασμα της ιστορίας, θέσει την Ευρώπη στην εμπροσθοφυλακή όλων των ηπείρων. Έχει αποδειχθεί ότι είναι ένας απαράμιλλος οδηγός καινοτομίας, ανάπτυξης και προόδου, ο οποίος έχει εξαπλωθεί προς κάθε κατεύθυνση, και σήμερα εξακολουθεί να αποτελεί ουσιώδες σημείο αναφοράς για τις αξίες του ανθρωπισμού, του πνευματικού εμπλουτισμού και της αναζωογόνησης, της δημοκρατίας, της ανοχής, και της ιθαγένειας.
<P>
Σε έναν όλο και περισσότερο παγκοσμιοποιημένο κόσμο, οι εξαιρετικές ειδικές ιδιότητες που περιέχονται στον πυρήνα του πολιτιστικού πλούτου της Ευρώπης αποτελούν πραγματική ευρωπαϊκή προστιθέμενη αξία και ο χαρακτηριστικός ρόλος τους είναι ζωτικός για την Ευρώπη και την Ένωση στο διότι τις βοηθά να κατανοήσουν τον κόσμο, να επιφέρουν τη συνοχή, να τονίσουν τη μοναδικότητά τους και να επιβάλουν την ταυτότητά τους σε σχέση με άλλους λαούς.
<P>
Οι συγκεκριμένοι τρόποι με τους οποίους η επίδραση της ευρωπαϊκής πολιτιστικής κληρονομιάς στην πορεία της ιστορίας βρήκε έκφραση σε άλλες ηπείρους πρέπει να οδηγήσουν σε ειδικά μέτρα που θα τονίζουν αυτούς τους παράγοντες οι οποίοι χρησιμεύουν για να οικοδομηθεί πολιτισμός, αμοιβαία κατανόηση και εποικοδομητική προσέγγιση που ενώνουν τους λαούς που εκπροσωπούνται. Συνιστούμε το Συμβούλιο και στην Επιτροπή να ενισχύσουν το κύρος της κλασσικής κληρονομιάς της Ευρώπης και τις ιστορικές συνεισφορές των εθνικών πολιτισμών σε όλες τις διαστάσεις τους διά μέσου των αιώνων, ενώ θα λαμβάνουν υπόψη και τις ανάγκες του πολιτιστικού τομέα στο μέλλον.
<P>
Κατά συνέπεια, προτείνουμε το 2011 να θεωρηθεί "Ευρωπαϊκό Έτος των Ελλήνων και Λατίνων Κλασσικών" προκειμένου να ενισχύουμε την ευαισθητοποίηση των λαών της Ένωσης και του υπόλοιπου κόσμου για αυτήν την ουσιώδη πτυχή της πολιτιστικής κληρονομιάς η οποία τώρα κινδυνεύει να λησμονηθεί. Για τον ίδιο λόγο, υπογραμμίζουμε την ανάγκη να αναπτυχθεί η προβολή των ευρωπαϊκών γλωσσών στον κόσμο και ο ρόλος τους στη δημιουργική καλλιτεχνική δραστηριότητα σε άλλες ηπείρους, έτσι ώστε να διευκολυνθεί τόσο η αμοιβαία γνώση και κατανόηση όσο και η πολιτιστική αμφίδρομη δράση που δημιουργείται και μεταφέρεται από αυτές τις γλώσσες στις εξωευρωπαϊκές διαστάσεις τους.
<P>
Από την άλλη πλευρά, τα υφιστάμενα κοινοτικά προγράμματα στον πολιτιστικό τομέα δεν αντανακλούν πλήρως τις συνεπαγωγές της κοινής πολιτιστικής κληρονομιάς των Ευρωπαίων, και αυτός είναι ο λόγος που χρειαζόμαστε ειδικά προγράμματα προκειμένου να προαχθεί η δημιουργικότητα και να διασωθούν οι δεσμοί, σε ευρύτερη κλίμακα και σε βαθύτερο επίπεδο, με τα αγαθά και τις αξίες, τόσο απτές όσο και άυλες, που αποτελούν την ευρωπαϊκή πολιτιστική κληρονομιά και να δώσουμε σε αυτά τα αγαθά και αξίες τη δυνατότητα να διαδράσουν σύμφωνα με την ουμανιστική ιδέα των ταυτοτήτων και των διαφορών και στα σημερινά πολιτιστικά έργα.
<P>
Τα προγράμματα στον πολιτιστικό τομέα θα συμβάλλουν όλα σημαντικά στο να προάγουν τη συνοχή, την πραγματική σύγκλιση, την οικονομική μεγέθυνση, την αειφόρο ανάπτυξη, την καινοτομία, την απασχόληση και την ανταγωνιστικότητα, αλλά δεν πρέπει θα πρέπει να ξεχάσουμε ότι ο πολιτισμός και τα πολιτιστικά προϊόντα έχουν αξία αφ' εαυτού (culture qua culture). Θα υπενθυμίσουμε στο Συμβούλιο ότι η προοριζόμενη δημοσιονομική χρηματοδότηση για τα μέτρα που προτείνονται στην ανακοίνωση της Επιτροπής και αυτά που υπάρχουν ήδη χρειάζεται άμεση επανεξέταση και μάλιστα επειγόντως. Τέλος, δεδομένου ότι δεν υπάρχει χρόνος για να αναφερθούν περισσότερα θέματα, χαιρετίζω την ανακοίνωση της Επιτροπής και την έγκρισή της από το Συμβούλιο. Συμφωνούμε με τους στόχους που έχουν τεθεί.
<SPEAKER ID="280" NAME="Ján Figeľ">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω τον κ. Graça Moura για τη δέσμευσή του, την ίδια την επιτροπή και όλους όσοι συνεισέφεραν στην παρούσα έκθεση. Πιστεύω ότι επιβεβαιώνει πως ο πολιτισμός αξίζει μια κεντρικότερη θέση στις συζητήσεις μας και στις ημέρες και τα έτη συνεργασίας μας. Πιστεύω ότι αποτελεί επιβεβαίωση πως έχουμε μετακινηθεί από μια αρχική ατζέντα όπου κυριαρχούσε η σκληρή ύλη -ο άνθρακας κα ο χάλυβας- σε άυλα πράγματα όπως ο πολιτισμός, η παιδεία, η δημιουργικότητα και η ιθαγένεια. Δεν μπορούμε να τα μετρήσουμε σε κιλά ή τόνους, αλλά είναι πράγματα που αφορούν το μέλλον της ενότητάς μας, των κοινοτήτων μας σε τοπικό, περιφερειακό και εθνικό, καθώς και σε ευρωπαϊκό επίπεδο.
<P>
Πιστεύω ότι αυτός είναι ο λόγος που καταθέτουμε την πρόταση. Από το περασμένο έτος αυτή έχει δεχθεί πολύ μεγάλη προσοχή και υποστήριξη από την κοινή γνώμη των κρατών μελών, καθώς και από το Συμβούλιο. Είμαι ευτυχής που το διαπιστώνω, επειδή αυτή ήταν η σημαντικότερη απάντηση: θέλουμε να εργαστούμε περισσότερο διά μέσου του πολιτισμού, για τον πολιτισμό και επίσης για τον κόσμο των πολιτισμών ή για τον πολιτισμού στον κόσμο. Είμαι ευτυχής που βλέπω τη στήριξή σας για αυτήν την ατζέντα, η οποία είναι επίσης πολύ σημαντική. Για εμένα ως Επίτροπο, καθώς και για την Επιτροπή, υπήρξε πάντοτε σαφές ότι το Κοινοβούλιο επιδιώκει να πράξει περισσότερα στους τομείς αυτούς.
<P>
Φυσικά, χρειάζεται να υιοθετήσουμε μια κοινή προσέγγιση. Αυτός είναι ο τρόπος υλοποίησης αυτής της ατζέντας. Οι τρεις βασικοί τομείς είναι σημαντικοί, και αναφέρονταν επίσης και στην προηγούμενη έκθεση: δημιουργικές βιομηχανίες· πολιτιστική πολυμορφία και διαπολιτισμικός διάλογος· και, εξίσου σημαντικό, η εξωτερική διάσταση -η εξωτερική συνεργασία στον πολιτισμό και ο πολιτισμός στην εξωτερική πολιτική της Ένωσης.
<P>
Συμφωνώ μαζί σας ότι δεν πρέπει να δώσουμε πάρα πολύ μεγάλο βάρος στην οικονομική σημασία του πολιτισμού, αλλά χρειάζεται πράγματι να πετύχουμε τη σωστή ισορροπία στις πολιτιστικές πολιτικές μας. " έκθεσή σας σωστά αναγνωρίζει τη σημασία του να δοθεί στον πολιτισμό μεγαλύτερος ρόλος στις διεθνείς σχέσεις. Θεωρούμε ότι αυτό είναι μια ευκαιρία για να οικοδομήσουμε μια προορατική και εποικοδομητική ατζέντα για την πολιτιστική πολυμορφία των κοινοτικών πολιτικών. Γνωρίζω ότι για το θέμα αυτό μπορώ να βασίζομαι στη συνεργασία σας.
<P>
Όσον αφορά το θέμα της κινητικότητας, στηρίζουμε την ανάγκη για υπερεθνική κινητικότητα των πολιτιστικών παραγόντων ως σημαντικό μέσο για την οικοδόμηση ενός ευρωπαϊκού πολιτιστικού χώρου. Κοιτάξτε, επί παραδείγματι, το πρόγραμμα Erasmus στην παιδεία. Μετά από μια δεκαετία -τώρα συμπληρώνονται δύο δεκαετίες- έχουμε έναν ευρωπαϊκό χώρο τριτοβάθμιας εκπαίδευσης, το δημοφιλέστερο πρόγραμμα και μεγάλο εκσυγχρονισμό και ανοικτό πνεύμα στα πανεπιστήμιά μας. Πιστεύω ότι αυτή η αναζήτηση για κινητικότητα, γνώση, σεβασμό και αποδοχή θα πρέπει να αναπτυχθεί επίσης και στον τομέα των τεχνών και του πολιτισμού. Πιστεύω ότι μπορούμε να πετύχουμε πάρα πολλά τώρα με την έναρξη του πιλοτικού σχεδίου για την κινητικότητα που εσείς στο Κοινοβούλιο προτείνατε πέρυσι.
<P>
Τέλος, είναι σημαντικό, όπως είπα, να υιοθετήσουμε μια κοινή προσέγγιση. Είμαι ευτυχής για το γεγονός ότι τα κράτη μέλη υιοθέτησαν ανοικτές μεθόδους συντονισμού. Τον περασμένο Νοέμβριο συστήθηκαν δύο ομάδες εργασίας εμπειρογνωμόνων με εκπροσώπους των κρατών μελών με σκοπό την ενίσχυση της κινητικότητας των καλλιτεχνών και των επαγγελματιών του πολιτισμού, καθώς και τη μεγιστοποίηση του δυναμικού των πολιτιστικών και δημιουργικών βιομηχανιών. Θα ενημερωθείτε δεόντως για τα αποτελέσματα της εργασίας που γίνεται στις ομάδες αυτές. Όπως γνωρίζετε, θεσπίσαμε το πολιτιστικό φόρουμ και η πρώτη διοργάνωσή του έλαβε χώρα υπό την πορτογαλική Προεδρία, για την οποία είμαι ευγνώμων. Προτείνουμε επίσης ο πολιτιστικός και δημιουργικός τομέας γενικά να δημιουργήσει μία πλατφόρμα για τις πολιτιστικές και τις δημιουργικές βιομηχανίες και μία πλατφόρμα για την πρόσβαση στον πολιτισμό, σύμφωνα με τις προδιαγραφές της υφιστάμενης πλατφόρμας για τον διαπολιτισμικό διάλογο.
<P>
Πιστεύω ότι υπάρχει ένας αυξανόμενος όγκος δυνητικής συνεισφοράς και είμαι ευτυχής που συνεργάζομαι με τους συναδέλφους μου στην Επιτροπή, καθώς και εδώ μαζί σας στο Κοινοβούλιο, προκειμένου να ενισχυθεί η ένταξη του πολιτισμού σε πολλές άλλες πολιτικές της ΕΕ. Προσβλέπω, βεβαίως, όχι μόνο στη συζήτηση, αλλά κυρίως στην υλοποίηση της ατζέντας αυτής.
<SPEAKER ID="281" NAME="Grażyna Staniszewska">
συντάκτρια γνωμοδότησης της Επιτροπής Περιφερειακής Ανάπτυξης. - (PL) Κυρία Πρόεδρε θα ήθελα να εκφράσω τα ειλικρινή συγχαρητήριά μου στον κ. Graça Moura για μια καλή έκθεση η οποία, με συνεκτικό και συγκεκριμένο τρόπο, παρουσιάζει τις προτεραιότητες στον τομέα του πολιτισμού και ορίζει τους μακροπρόθεσμους στόχους. " έκθεση δείχνει τη σημασία του πολιτισμού για την ανάπτυξη της Ευρωπαϊκής Ένωσης και για την ενίσχυση του δυναμικού για καινοτομία και αυξημένη ανταγωνιστικότητα. Ο πολιτισμός είναι ένας τομέας που δημιουργεί θέσεις απασχόλησης και δίνει πραγματική ώθηση στην οικονομική ανάπτυξη. Εξ ονόματος της Επιτροπής Περιφερειακής Ανάπτυξης, θα ήθελα να επιστήσω την προσοχή σας στη σημασία των περιφερειών της Ευρωπαϊκής Ένωσης ως σημαντικού φόρουμ για πολιτιστική συνεργασία. Ο πολιτισμός και η γλώσσα ενισχύουν την ανάπτυξη των περιφερειών και αποτελούν μαγνήτη για επενδύσεις, ειδικά σε περιοχές χαμηλής ανάπτυξης με περιορισμένους φυσικούς πόρους και ελάχιστες τοποθεσίες που προσφέρονται για τουρισμό ή αναψυχή. Αυτός είναι ο λόγος για τον οποίο οι τοπικές και περιφερειακές αρχές πρέπει να διαδραματίσουν έναν τόσο σημαντικό ρόλο γενικά στο να στηρίξουν και να συντηρήσουν τον πολιτισμό στις περιοχές που βρίσκονται υπό τον έλεγχό τους. Υπάρχει μόνο ένα σημείο στην έκθεση για το οποίο διατηρώ επιφυλάξεις -στο σημείο αυτό ομιλώ εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, και έτσι δεν θα χρειαστεί να επαναλάβω σε λίγο τα ίδια- και αφορά όσα περιλαμβάνονται στην αιτιολογική σκέψη ΙA, η οποία προτείνει να ζητούμε από τους μετανάστες και τους τουρίστες να υπαχθούν στην ευρωπαϊκή παράδοση και κληρονομιά. " διατύπωση αυτή δεν είναι καλή. Κατά τη διάρκεια των εργασιών της επιτροπής, τα μέλη της Ομάδας ALDE την καταψήφισαν.
<P>
Στο Έτος Διαπολιτισμικού Διαλόγου αξίζει να επισημανθεί ότι η Ευρωπαϊκή Ένωση πρέπει, θέτοντας σε πρακτική εφαρμογή τις αξίες του διαπολιτισμικού διαλόγου, να είναι ανοικτή έναντι άλλων πολιτισμών. Πρέπει να προάγει και να δημιουργεί κοινό έδαφος για συνεργασία προτείνοντας ενδιαφέροντα προγράμματα. Κατά συνέπεια, δεν είναι θετικό ότι απορρίφθηκε η δυνατότητα τρίτων ευρωπαϊκών χωρών να συμμετάσχουν στο εξαιρετικά δεσμευτικό και υψηλού κύρους πρόγραμμα της πολιτιστικής πρωτεύουσας της Ευρώπης μετά το 2010.
<P>
Κυρία Πρόεδρε, επρόκειτο να λάβω τον λόγο εκ νέου σε λίγο, και γι' αυτό ζητώ να συνεχίσω για 10 ακόμη δευτερόλεπτα, αν μου επιτρέπετε, και έπειτα να μην λάβω τον λόγο δεύτερη φορά.
<P>
Πιστεύω ότι είναι, πρώτα και κύρια, οι χώρες που καλύπτονται από την ευρωπαϊκή πολιτική γειτονίας είναι εκείνες που θα έπρεπε να είχαν τη δυνατότητα να συμμετάσχουν στο πρόγραμμα αυτό. Στηρίζω σθεναρά το αίτημα που διατυπώνεται στην έκθεση να κηρυχθεί το 2010 Ευρωπαϊκό Έτος Φρειδερίκου Σοπέν, δεδομένου ότι το έτος αυτό συμπίπτει με την 200ή επέτειο της γέννησης αυτού του ιδιοφυούς συνθέτη, του οποίου η συνεισφορά στον ευρωπαϊκό και παγκόσμιο πολιτισμό είναι αδιαμφισβήτητη.
<SPEAKER ID="282" NAME="Ruth Hieronymi">
εξ ονόματος της Ομάδας PPE-DE. - (DE) Κυρία Πρόεδρε, καταρχάς θα ήθελα να ευχαριστήσω ειλικρινά τον κ. Graça Moura εξ ονόματος της Ομάδας μου, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, για την εξαιρετική έκθεσή του. Ευχαριστώ, επίσης, την Επιτροπή για το ότι παρουσίασε αυτήν την ανακοίνωση σχετικά με την ευρωπαϊκή ατζέντα για τον πολιτισμό. Μπορώ να υπολογίζω στην υποστήριξη του Κοινοβουλίου για τον πολιτισμό ως οριζόντιο καθήκον, για την αύξηση της κινητικότητας των καλλιτεχνών, για την αύξηση της περιφερειακής συνεργασίας και για την ενίσχυση της διεθνούς συνεργασίας.
<P>
Ωστόσο, σημειώνουμε επίσης την απουσία κάποιου στοιχείου από αυτήν την ατζέντα. Είναι ένα θέμα που συζητήσαμε αναλυτικά προ ολίγου. Οι πολιτιστικές βιομηχανίες και η αυξανόμενη σημασία τους σημαίνουν επίσης ότι οι οικονομικές πτυχές καθίστανται σημαντικά ισχυρότερες από ό,τι ήταν στο παρελθόν. " ατζέντα για τον πολιτισμό δεν αφορά μόνο θέματα καλύτερης συνεργασίας σχετικά με την πολιτιστική ατζέντα ή αυξημένης χρηματοδότησης, αλλά επίσης νομικού πλαισίου. Ως προς αυτό, είναι όντως αληθές ακόμη και εντός της Ευρωπαϊκής Ένωσης ότι, αν ο πολιτισμός βρεθεί σε ανταγωνισμό με τον νόμο για την εσωτερική αγορά ή τον νόμο περί ανταγωνισμού, ο πολιτισμός είναι αυτός που θα βγει χαμένος σε περίπτωση αμφιβολίας.
<P>
Θα θυμάστε όλοι την έκθεση Lévai: ο Επίτροπος Εσωτερικής Αγοράς και Υπηρεσιών περιέγραφε τις εταιρείες συλλογικής διαχείρισης για την επιγραμμική μουσική ως εμπόδια για τον ανταγωνισμό στην εσωτερική αγορά. Εδώ ο πολιτισμός σαφώς βγαίνει ζημιωμένος και είναι σε ασθενέστερη θέση από ό,τι το ευρωπαϊκό δίκαιο για την εσωτερική αγορά. Γι' αυτό το θέμα θεωρείται επείγον, και αύριο το Κοινοβούλιο θα αποφασίσει όπως αποφάσισε και η Επιτροπή Πολιτισμού και Παιδείας. " Σύμβαση της Unesco πρέπει να εφαρμοστεί όχι μόνο για τη διασφάλιση της πολιτιστικής πολυμορφίας όσον αφορά τρίτες χώρες, αλλά επίσης ως θέμα κατεπείγοντος και στο δικό μας ευρωπαϊκό δίκαιο.
<P>
Κατά συνέπεια, η ειλικρινής έκκλησή μας προς τον Επίτροπο είναι ότι έχουμε στενά χρονικά περιθώρια, και κατά συνέπεια χρειαζόμαστε γρήγορα μια πρόταση για ενίσχυση της πολιτιστικής πολυμορφίας στο ευρωπαϊκό δίκαιο για την εσωτερική αγορά.
<SPEAKER ID="283" NAME="Marianne Mikko">
εξ ονόματος της Ομάδας PSE. - (ET) Κύριοι και κυρίες συνάδελφοι, ο συνάδελφός μας Vasco Graça Moura επιτέλεσε εξαιρετικό έργο συντάσσοντας μια έκθεση η οποία αναφέρεται τόσο στην πολιτιστική κληρονομιά και τις μελλοντικές ανάγκες, όσο και σε κοινές αρχές και συγκεκριμένες πρωτοβουλίες. Ως σκιώδης εισηγήτρια, εκφράζω τις ευχαριστίες μου.
<P>
Θα ήθελα να εστιάσω την παρέμβασή μου σε ορισμένα σημεία. Από τις αρχές του 2009 οι συνθήκες θα είναι διαφορετικές: η Συνθήκη της Λισαβόνας θα έχει τεθεί σε ισχύ. Προκειμένου οι διπλωματικοί αντιπρόσωποί μας να έχουν τη δυνατότητα να εκπροσωπήσουν τους πολιτισμούς μας με τον ενδεδειγμένο τρόπο, η πολιτιστική διάσταση πρέπει να είναι σταθερά ενσωματωμένη στην εξωτερική μας πολιτική. Αυτήν τη στιγμή απέχουμε πολύ από την επίτευξη αυτού του στόχου. Αρχικά ομιλούμε για ενσωμάτωση μιας πολιτιστικής διάστασης μόνο σε αναπτυξιακές δραστηριότητες, παρότι αυτό από μόνο του μας δημιουργεί δυσκολίες. Υπάρχουν πολλά ιδιαίτερα πολύτιμα στοιχεία στον ευρωπαϊκό πολιτισμό, αλλά αντί να απολαμβάνουμε το σύνολο αυτών των στοιχείων, φαίνεται ότι επιτυγχάνουμε μόνο έναν αριθμητικό μέσο όρο. Ο ευρωπαϊκός πολιτισμός έχει, δυστυχώς, μικρή μόνο παρουσία παγκοσμίως.
<P>
Τολμώ να πιστεύω ότι οι καλύτεροι σκηνοθέτες του κινηματογράφου και συγγραφείς ζουν στην Ευρώπη, ωστόσο οι κινηματογραφικές αίθουσες του κόσμου κυριαρχούνται από το Χόλυγουντ και τα βιβλιοπωλεία είναι γεμάτα από αμερικανικά χαρτόδετα ψυχαγωγικά βιβλία. Γιατί μεταφράζουμε μαζικά ξένα προϊόντα, και γιατί δεν μεταφράζει η κάθε μία από τις χώρες μας τους καλύτερους συγγραφείς των άλλων χωρών; Γιατί τρίτες χώρες στις οποίες χορηγούμε βοήθεια προτιμούν να δαπανούν χρήματα σε αμερικανικά πολιτιστικά προϊόντα; Αυτή η κατάσταση πρέπει να αλλάξει.
<P>
Πρέπει χωρίς αμφιβολία να εστιαστούμε περισσότερο στην επανίδρυση ενός κοινού ευρωπαϊκού πολιτιστικού χώρου. Έναν χώρο που θα περιλαμβάνει τις χώρες της Μεσογείου και της Κεντρικής Ευρώπης καθώς και τις σκανδιναβικές χώρες, τις χώρες της Βαλτικής και τις ανατολικοευρωπαϊκές χώρες. Ως αποτέλεσμα θα είμαστε ισχυρότεροι και θα πετύχουμε ένα συνονθύλευμα που θα ενσωματώνει όλα τα πολύτιμα στοιχεία, ένα συνονθύλευμα που θα είναι μεγαλύτερο από το άθροισμα των επί μέρους στοιχείων του.
<SPEAKER ID="284" NAME="Ewa Tomaszewska">
εξ ονόματος της Ομάδας UEN. - (PL) Κυρία Πρόεδρε, αυτό είναι ένα πολύτιμο και ενδελεχώς συντεταγμένο έγγραφο. Συγχαίρω τον κ. Graça Moura.
<P>
Το σχέδιο ψηφίσματος εφιστά την προσοχή στην ανάγκη για μια συγκεκριμένη προσέγγιση στα προβλήματα του πολιτισμού σε μια εποχή παγκοσμιοποίησης. Ανεξάρτητα από το ανοικτό πνεύμα που μας διέπει όσον αφορά κληρονομιά άλλων πολιτισμών, είναι εξαιρετικά σημαντικό να προστατεύουμε, να διαδίδουμε και να προάγουμε τον ευρωπαϊκό πολιτισμό. Είναι σημαντικό να θυμόμαστε τις ρίζες του πολιτισμού μας, και ειδικά τον ρόλο των ελλήνων και λατίνων κλασσικών· ωστόσο, θα πρέπει επίσης να δούμε αυτούς τους τομείς πολιτισμού που διασχίζουν τα σύνορα χωρίς εμπόδια και χωρίς ανάγκη μετάφρασης. Έχω κατά νου τη μουσική και τη ζωγραφική.
<P>
Το 2010 θα συμπληρωθούν 200 χρόνια από τη γέννηση του Φρειδερίκου Σοπέν - ενός ιδιοφυούς συνθέτη, γνωστού παγκοσμίως. Τονίζοντας τη σημασία αυτού του γεγονότος θα είναι πιο εύκολο να αντιληφθεί κανείς τον ρόλο που διαδραμάτισαν όλοι οι διακεκριμένοι ευρωπαίοι μουσικοί -ο Μότσαρτ, ο Λιστ, ο Χέντελ, ο Χάιδν, ο Σούμαν, ο Βέρντι, ο Γκριγκ, ο Μπερλιόζ, ο Παγκανίνι και πολλοί άλλοι- στη δημιουργία του ευρωπαϊκού πολιτισμού και στη συμβολή του στον παγκόσμιο πολιτισμό.
<P>
" έκθεση εφιστά επίσης την προσοχή στα τρέχοντα προβλήματα που αντιμετωπίζουν οι καλλιτέχνες σε θέματα όπως η διέλευση συνόρων, καθώς και ο αντίκτυπος της κινητικότητάς τους στην καλλιτεχνική ανάπτυξη, και τονίζει τον ρόλο της τέχνης στην οικονομική ανάπτυξη.
<SPEAKER ID="285" NAME="Helga Trüpel">
εξ ονόματος της Ομάδας Verts/ALE. - (DE) Κυρία Πρόεδρε, το ενδιαφέρον στοιχείο σε αυτό το έγγραφο σχετικά με μια ευρωπαϊκή ατζέντα για τον πολιτισμό σε έναν κόσμο παγκοσμιοποίησης είναι ότι υποστηρίζει πράγματι τη στρατηγική απαίτηση όχι μόνο να οργανωθεί η πολιτιστική πολιτική ως τομέας, αλλά ότι ο πολιτισμός πρέπει να αποτελεί αναπόσπαστο τμήμα διαφόρων πεδίων ευρωπαϊκής πολιτικής, όπως η εξωτερική πολιτική, η πολιτική αστικής ανάπτυξης και η πολιτική των διαρθρωτικών ταμείων. Αυτή πράγματι είναι μια νέα ιδιότητα. Αλλάζει την εικόνα που έχει η Ευρωπαϊκή Ένωση για τον εαυτό της όσον αφορά τη σημασία του πολιτισμού και τη στρατηγική του σημασία στην πολιτική συνολικά.
<P>
Ο πολιτισμός είναι πάντοτε ένα δίκοπο μαχαίρι, και αυτή η ιδιότητα είναι ιδιαιτέρως ενδιαφέρουσα. Ο πολιτισμός είναι πάντοτε ένα προϊόν, αλλά είναι κάτι περισσότερο από προϊόν γιατί εμπεριέχει έννοια και σκοπό. Απόψε θα ήθελα ακόμη μία φορά να το θέσω γραφικά: αναμένω ότι αυτή η διττή φύση του πολιτισμού θα έχει όντως επίδραση σε όλους τους τομείς πολιτικής, ιδιαίτερα όσον αφορά τη λογική της εσωτερικής αγοράς. Εξάλλου, ο Επίτροπος Figeľ θα αποδειχθεί ότι είναι πολύ ισχυρός αν κατορθώσει να μεταδώσει την αντίληψη για τη στρατηγική σημασία του πολιτισμού και στους υπόλοιπους Επιτρόπους.
<SPEAKER ID="286" NAME="Věra Flasarová">
εξ ονόματος της Ομάδας GUE/NGL. - (CS) Ένας παγκοσμιοποιημένος κόσμος συνεπάγεται παγκόσμιο πολιτισμό. Αυτός, ωστόσο, είναι ένας όρος που μπορεί να ερμηνευθεί με πολλούς τρόπους. Στην Ευρωπαϊκή Ένωση ένας παγκόσμιος πολιτισμός μπορεί να είναι η ουσία του καλύτερου που οι επιμέρους ευρωπαϊκοί πολιτισμοί αντιπροσωπεύουν. Μπορεί επίσης να είναι ένας μεταμοντέρνος παγκόσμιος πολιτισμός ο οποίος βαθμιαία υπερισχύει και παραμερίζει την αρχική ευρωπαϊκή πολυμορφία. Προσωπικά, είμαι υπέρ του πρώτου σεναρίου. Θέλω μια Ευρωπαϊκή Ένωση η οποία θα προάγει την πολιτιστική πολυμορφία που εμπλουτίζει τα έθνη και τους επιτρέπει να μαθαίνουν το ένα από το άλλο. Ένας παγκοσμιοποιημένος κόσμος παγκοσμιοποιεί τον τρόπο ζωής μας και τις μεθόδους της εργασίας μας. Οι πολυεθνικές εταιρείες έχουν μετατρέψει τις πόλεις μας σε απρόσωπη αγορά έτσι ώστε ορισμένες φορές να μην γνωρίζουμε αν είμαστε στο Παρίσι ή στην Πράγα. Όσον με αφορά, θα έλεγα, αρκετά έως εδώ.
<P>
Ο πολιτισμός έχει θέση στην ψυχή ενός έθνους και ρίζες στον τόπο προέλευσής του. Ο πολιτισμός μπορεί να μεταδίδεται και έχει την ικανότητα τόσο να απορροφά όσο και να απορρίπτει. Είναι επίσης ευάλωτος, ωστόσο, αν καταστεί απλώς εμπόρευμα ή κάνει παραχωρήσεις σε λαϊκά γούστα προκειμένου να είναι "προσιτός σε όλους".Ο πολιτισμός πρέπει όντως να είναι προσιτός σε όλους, αλλά θα πρέπει να προάγει υψηλές αξίες αντί να υποθάλπει, να θέτει υψηλούς στόχους αντί να αντικατοπτρίζει τις χαμηλές απαιτήσεις μας, επειδή το ευρύ κοινό δεν χρειάζεται πολλά πράγματα για να ικανοποιηθεί. Θα ήθελα να ευχαριστήσω τον εισηγητή για το γεγονός ότι τόνισε στην έκθεσή του τη σημασία της διαφύλαξης της πολιτιστικής κληρονομιάς όλων των ευρωπαϊκών εθνών.
<SPEAKER ID="287" NAME="László Tőkés" AFFILIATION="NI">
(HU) Κυρία Πρόεδρε, χαιρετίζω θερμά αυτήν την αξιόλογη έκθεση του κ. Graça Moura. Σε αυτό το Ευρωπαϊκό Έτος Διαπολιτισμικού Διαλόγου, οφείλουμε να τονίσουμε την ειδική σημασία του πολιτισμού στην ενίσχυση της ευρωπαϊκής ταυτότητας.
<P>
Ως εθνοτικά Ούγγρος από τη Ρουμανία, θα ήθελα να επιστήσω την προσοχή των κρατών μελών στην ανάγκη στήριξης των μειονοτικών και υπό εξαφάνιση πολιτισμών της Ευρώπης. Παραδείγματα τέτοιων πολιτισμών αποτελούν οι αρχαίοι πολιτισμοί των εθνοτικά ούγγρων που ζουν στη Ρουμανία, των μολδαβών Csangos, των Szekler της Τρανσυλβανίας, καθώς και οι πολιτισμοί των Μακεδόνων σε Ελλάδα και Βουλγαρία, των εθνοτικά Σέρβων στη Ρουμανία και των Βάσκων στην Ισπανία. " σύσταση που ενέκρινε το Συμβούλιο της Ευρώπης με βάση έκθεση του φινλανδού βουλευτή Tytti Isohookana-Asunmaa για τον λαό Csango είναι μια ιδέα που θα μπορούσε να βρει μιμητές, καθώς στόχος της είναι να διασωθεί ο πολιτισμός των Csango, ο οποίος απειλείται με εξαφάνιση.
<P>
Στο πλαίσιο των εξωτερικών σχέσεων της Ευρωπαϊκής Ένωσης, πρέπει επίσης να προσέξουμε ιδιαίτερα το Θιβέτ, που τελεί υπό κατοχή από την κινεζική κομμουνιστική δικτατορία και όπου, όπως είπε ο Δαλάι Λάμα, έχει εξαπολυθεί πολιτιστική γενοκτονία εις βάρος ενός εκ των αρχαιότερων πολιτισμών του κόσμου. Ευχαριστώ.
<SPEAKER ID="288" NAME="Marie-Hélène Descamps" AFFILIATION="PPE-DE">
(FR) Κυρία Πρόεδρε, καταρχάς θα ήθελα να συγχαρώ τον κ. Graça Moura για την ποιότητα της έκθεσής του, η οποία από κάθε άποψη αντανακλά τη γνώση του και το υψηλό επίπεδο εμπειρογνωμοσύνης που διαθέτει για το θέμα.
<P>
" παρούσα έκθεση επαναβεβαιώνει τη θέση του πολιτισμού στην οικοδόμηση της Ευρώπης και την ανάγκη να προστατευτεί και να προάγει την πολυμορφία. Υπογραμμίζει τον ουσιώδη ρόλο που αυτός διαδραματίζει στην εκπλήρωση των στόχων της Λισαβόνας και στις εξωτερικές σχέσεις της ΕΕ. Ορθότατα ζητεί την ενίσχυση των δράσεων σε τομείς όπως η λογοτεχνική μετάφραση, η προαγωγή των ευρωπαϊκών γλωσσών, η διδασκαλία των τεχνών και οι πολιτιστικές βιομηχανίες αλλά επίσης στην προστασία και την προβολή της κληρονομιάς μας. Σε σχέση με αυτό, χρειάζεται να προβάλουμε τα υφιστάμενα πολιτιστικά προγράμματα και να στηρίξουμε νέες πρωτοβουλίες όπως η δημιουργία ετικέτας ευρωπαϊκής κληρονομιάς, η οποία θα βοηθήσει στην ανάπτυξη κοινής ταυτότητας, ενώ παράλληλα θα ενθαρρύνει τον πολιτιστικό τουρισμό.
<P>
" παρούσα έκθεση επισημαίνει επίσης τις ευκαιρίες που προσφέρουν οι ψηφιακές τεχνολογίες όσον αφορά την πρόσβαση και την προβολή και διάδοση του πολιτισμού, ενώ τονίζει την ανάγκη της προστασίας των δικαιωμάτων πνευματικής ιδιοκτησίας. Σε αυτό το πλαίσιο, πρέπει να στηριχθεί η δημιουργία ειδικών έργων όπως η ευρωπαϊκή ψηφιακή βιβλιοθήκη, σκοπός της οποίας είναι η ψηφιοποίηση της κληρονομιάς μας και η πρόσβαση σε αυτήν, και η διαφύλαξή της για τις μελλοντικές γενιές.
<SPEAKER ID="289" NAME="Christa Prets" AFFILIATION="PSE">
(DE) Κυρία Πρόεδρε, εκφράζω τις ευχαριστίες μου στον εισηγητή, καθώς και στην Επιτροπή για το παρόν έγγραφο. Ακόμη μία φορά τονίζεται ο κεντρικός ρόλος του πολιτισμού στην ευρωπαϊκή ολοκλήρωση και στην εικόνα της Ευρωπαϊκής Ένωσης παγκοσμίως. Το πώς επιλέγουμε να αντιμετωπίσουμε αυτήν την αναγνώριση, η οποία δεν είναι νέα αλλά είναι εξαιρετικά σημαντική, και να την εντάξουμε σε κάθε τομέα πολιτικής -όπως ήδη ορίζεται στο άρθρο 151- ορίζεται με σαφήνεια στην παρούσα ατζέντα για τον πολιτισμό.
<P>
Είναι ευχάριστο το γεγονός ότι, κατά τη διάρκεια των προπαρασκευαστικών εργασιών, έλαβε χώρα ευρεία διαβούλευση με διάφορους πολιτιστικούς παράγοντες οι οποίοι επιτελούν ουσιαστικό πολιτιστικό έργο, για το οποίο πρέπει να τους ευχαριστήσουμε. Χρειαζόμαστε επειγόντως αυτήν την πολιτιστική στρατηγική προκειμένου, επί παραδείγματι, όχι μόνο να αναφερόμαστε συνεχώς στην πολιτιστική πολυμορφία μας με υπερηφάνεια, αλλά επίσης να έχουμε τη δυνατότητα να αντιμετωπίσουμε την πρόκληση της αντιμετώπισης αυτής της πολυμορφίας και των προβλημάτων που προκύπτουν.
<P>
Ωστόσο, η εφαρμογή της στρατηγικής θα είναι κρίσιμης σημασίας. Ο Πρόεδρος Barroso ανακοίνωσε τη δημιουργία ειδικής ομάδας για τον πολιτισμό τον Νοέμβριο του 2005 στη Βουδαπέστη, η οποία θα μπορούσε να είναι ένα μήνυμα για τον έξω κόσμο, αλλά έως τώρα δεν έχει υλοποιηθεί. Ελπίζω ότι δεν θα συμβεί το ίδιο με την ατζέντα για τον πολιτισμό. " προαγωγή του πολιτισμού συνιστά απόδοση από επενδύσεις στους τομείς του διαπολιτισμικού διαλόγου, της υλοποίησης της στρατηγικής της Λισαβόνας και των εσωτερικών σχέσεων, και είναι προπαντός μια κοινωνική προστιθέμενη αξία.
<P>
Χρησιμοποιούμε την τέχνη και τον πολιτισμό. Μας προσφέρει μεγάλα οφέλη σε σχεδόν κάθε κοινωνικό και οικονομικό τομέα. Ωστόσο, δεν πρέπει να τον εκμεταλλευόμαστε, να επωφελούμαστε από αυτόν ή να τον αφήνουμε να λιμοκτονεί κα κατά συνέπεια, πρέπει να σκεφτούμε έναν αρμόζοντα προϋπολογισμό.
<SPEAKER ID="290" NAME="Mihaela Popa" AFFILIATION="PPE-DE">
(RO) Συγχαίρω τον εισηγητή, τον συνάδελφό μου Vasco Graça Moura, για τον τρόπο με τον οποίο κατόρθωσε να διαχειριστεί τον μάλλον μεγάλο αριθμό τροπολογιών που κατατέθηκαν επί της έκθεσης αυτής.
<P>
Προσωπικά, ήμουν ευτυχής όταν η Επιτροπή Πολιτισμού και Παιδείας του Κοινοβουλίου ενέκρινε, με μεγάλη πλειοψηφία, την τροπολογία μου σχετικά με τη διδασκαλία της ιστορίας της Ευρωπαϊκής Ένωσης σε όλα τα κράτη μέλη.
<P>
" οικοδόμηση της Ευρωπαϊκής Ένωσης πρέπει να μελετάται, έτσι ώστε οι νέοι να γνωρίζουν τα στάδια της ίδρυσης και της εξέλιξης της Ευρωπαϊκής Ένωσης.
<P>
Πιστεύω ότι, προκειμένου να γνωρίσουμε τον πολιτισμό μιας χώρας, έκαστος εξ ημών πρέπει να γνωρίζει την ιστορία της συγκεκριμένης χώρας.
<P>
Δημιουργώντας μια παράλληλο με την Ευρωπαϊκή Ένωση, προκειμένου να γνωρίσουμε και να κατανοήσουμε τον ευρωπαϊκό πολιτισμό σε έναν παγκοσμιοποιημένο κόσμο, πρέπει να μάθουμε την ιστορία της ευρωπαϊκής οικοδόμησης, ειδικά δε από τη στιγμή που, από το 2009, η νέα Συνθήκη της Ευρωπαϊκής Ένωσης θα τεθεί σε ισχύ και θα είμαστε όλοι ευρωπαίοι πολίτες, και έκαστος πολίτης έχει την υποχρέωση να γνωρίζει την ιστορία του/της.
<P>
" πρωτοβουλία μου αποσκοπεί στην πρόληψη μελλοντικών καταστάσεων όπου οι νέοι διδάσκονται παράλληλες ιστορίες, οι οποίες δεν ανταποκρίνονται στην πραγματικότητα. Δεδομένου ότι το Ευρωπαϊκό Κοινοβούλιο έχει μόλις γιορτάσει μισό αιώνα ύπαρξης, πιστεύω ότι του αξίζει να έχει μια ιστορία που να προάγει την πολιτιστική ταυτότητα και τον ευρωπαϊκό πολιτισμό στο πλαίσιο της παγκοσμιοποίησης.
<SPEAKER ID="291" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρίες και κύριοι, χαιρετίζω ιδιαίτερα την παρούσα έκθεση, επειδή καταδεικνύει ότι αυτή η Ευρώπη μεγαλώνει μαζί και ότι ο πολιτισμός διαδραματίζει πολύ σημαντικό ρόλο σε αυτό. Αν σκεφτούμε μόνο τον θεσμό των Πολιτιστικών Πρωτευουσών -το επόμενο έτος θα είναι η πόλη Λιντς στην Άνω Αυστρία- αυτός δίνει την ευκαιρία σε πολλούς δημιουργικούς καλλιτέχνες να γνωρίσουν έναν άλλο τόπο της Ευρώπης. Αργότερα θα υπάρξουν πολλοί επισκέπτες που θα ταξιδέψουν από το Λιντς σε άλλες Πολιτιστικές Πρωτεύουσες.
<P>
Το πρόγραμμα αυτό συμβάλλει τα μέγιστα στην αμοιβαία κατανόηση. Στην περίπτωση του Βίλνιους, ιδιαίτερα, έχουμε μια πολύ καλή ευκαιρία να δείξουμε πόσο ισχυρή μπορεί πράγματι να είναι η συνεργασία. Αυτό θα πρέπει επίσης να χρησιμεύει ως παράδειγμα για το μέλλον.
<SPEAKER ID="292" NAME="Catherine Stihler" AFFILIATION="PSE">
(EN) Κυρία Πρόεδρε, το θέμα που θέλω να επισημάνω αφορά στην ισότιμη πρόσβαση στον πολιτισμό ανεξάρτητα από την κοινωνική προέλευση· ο πολιτισμός πρέπει να είναι προσβάσιμος σε όλους, είτε είναι πλούσιοι είτε είναι φτωχοί.
<P>
" ελεύθερη είσοδος στα μουσεία και στις αίθουσες τέχνης -βεβαίως στη Σκωτία και το "νωμένο Βασίλειο- συνέβαλε στο να υπάρξουν επίπεδα ρεκόρ επισκεπτών σε πολιτιστικά ιδρύματα. Αυτός είναι ο λόγος για τον οποίο η ελεύθερη πρόσβαση σε πολιτιστικά ιδρύματα και πολιτιστικά δρώμενα είναι τόσο σημαντική σε ολόκληρη την Ευρωπαϊκή Ένωση.
<P>
Πολλά από τα θέματα της παρούσας έκθεσης -οι παράγραφοι 10, 25, 26, και 46 σχετικά με τον ορισμό του 2011 ως Ευρωπαϊκό Έτος των ελλήνων και λατίνων κλασικών- είναι πολύ ενδιαφέροντα. " κατάργηση της διδασκαλίας των κλασσικών στα δημόσια σχολεία στη χώρα μου τη Σκωτία προξενεί βαθιά λύπη. Πώς μπορούμε να κατανοήσουμε το παρόν χωρίς να κατανοήσουμε το παρελθόν; Εκφράζω την ευγνωμοσύνη μου για την έκθεση.
<SPEAKER ID="293" NAME="Tomáš Zatloukal" AFFILIATION="PPE-DE">
(CS) " Ευρωπαϊκή Ένωση έχει καθήκον να διαφυλάξει τον πολιτιστικό πλούτο της Ευρώπης, διότι η πολιτιστική κληρονομιά μας πρέπει να προστατεύεται, να διαδίδεται και να την μοιράζονται τόσο οι λαοί που απαρτίζουν την Ένωση όσο και αυτοί που είναι εκτός αυτής. Προκειμένου το σχέδιο αυτό να υλοποιηθεί, πρέπει να έχει πολιτική και χρηματοδοτική στήριξη. Τα υφιστάμενα πολιτιστικά προγράμματα της Κοινότητας δεν αντανακλούν πλήρως το πεδίο της κοινής ευρωπαϊκής πολιτιστικής κληρονομιάς μας. Στηρίζω τα αιτήματα προς την Επιτροπή να προτείνει ειδικά προγράμματα για την προαγωγή τόσο της καλλιτεχνικής δημιουργίας όσο και των απτών και άυλων αγαθών και αξιών που αποτελούν την ευρωπαϊκή πολιτιστική κληρονομιά. Την πολιτιστική κληρονομιά πρέπει να την διαχειριζόμαστε με βιώσιμο τρόπο. " στήριξη συμπράξεων δημόσιου/ιδιωτικού τομέα είναι ζωτική για την επίτευξη του στόχου αυτού. " πρόταση για τη σύσταση προγράμματος ευρωπαϊκής πολιτιστικής χορηγίας μπορεί να είναι ένα βήμα προς τη σωστή κατεύθυνση.
<SPEAKER ID="294" NAME="Roberta Alma Anastase" AFFILIATION="PPE-DE">
(RO) Είναι περισσότερο από αρμόζον να συζητούμε, στο Έτος Διαπολιτισμικού Διαλόγου, μια πραγματική ευρωπαϊκή ατζέντα για τον πολιτισμό, που θα προωθηθεί τόσο εντός της Ευρωπαϊκής Ένωσης όσο και διεθνώς.
<P>
Κατά συνέπεια, χαιρετίζω τη σύνταξη αυτής της έκθεσης, η οποία ορθά υπογραμμίζει τη σημασία του τομέα αυτού και την ανάγκη να κινητοποιήσει πλήρως το δυναμικό του. Ο πολιτισμός είναι η βάση προαγωγής των αξιών της ειρήνης, της δημοκρατίας και της ανοχής, καθώς και μιας υψηλών επιδόσεων οικονομικής ανάπτυξης η οποία θα μπορούσε να αντιμετωπίσει τις προκλήσεις της παγκοσμιοποίησης στον 21ο αιώνα.
<P>
Από το πλήθος των συστάσεων της έκθεσης, θα ήθελα να επαναλάβω δύο πτυχές. Καταρχάς, σε εσωτερικό επίπεδο, είναι ουσιώδες οι τοπικοί και οι περιφερειακοί παράγοντες να συμμετέχουν στην προαγωγή του πολιτισμού ως παράγοντες οικονομικής ανάπτυξης και εφαρμογής της στρατηγικής της Λισαβόνας, καθώς και σταθεροποίησης της πολιτιστικής κληρονομιάς και προαγωγής της συνοχής στη σύγχρονη κοινωνία. Δεύτερον, είναι προς το μέγιστο συμφέρον της Ευρωπαϊκής Ένωσης να προαγάγει τον πολιτισμό και το διαπολιτισμικό διάλογο σε επαρκές επίπεδο στην εξωτερική της πολιτική.
<P>
Στον τομέα αυτόν, οι χώρες που περιλαμβάνονται στην πολιτική γειτονίας πρέπει να είναι οι βασικοί δικαιούχοι αυτών των δράσεων.
<SPEAKER ID="295" NAME="Ján Figeľ">
Μέλος της Επιτροπής. - (SK) Σας ευχαριστώ για τη συζήτηση και ιδιαίτερα για τη θετική, εποικοδομητική ατμόσφαιρα. Αυτό αποτελεί απόδειξη για την πίστη στη σημασία του πολιτισμού και στην τρέχουσα ατζέντα. Θέλω να σας διαβεβαιώσω (παρότι είμαι ένας από τους νεοαφιχθέντες της διεύρυνσης) ότι ποτέ άλλοτε στην Ένωση ο πολιτισμός δεν υπήρξε τόσο προβεβλημένος και περίοπτος όσο είναι σήμερα. Φυσικά, αυτό δεν αφορά μόνο την επίσημη ατζέντα: αφορά τη διεργασία, την πρόοδο και την υλοποίηση.
<P>
Τα τελευταία χρόνια επιτεύχθηκαν πολλά για πρώτη φορά στην ιστορία: ο ρόλος της Ευρωπαϊκής Επιτροπής ως εκπροσώπου της Κοινότητας, καθώς και η κοινή εκπροσώπηση της Ευρώπης των 25 ή των 27 κρατών στην UNESCO είναι αποτελέσματα μιας βεβαίας πολιτιστικής ωριμότητας.
<P>
Πριν από μερικούς μήνες, τα κράτη μέλη συμφώνησαν να εισάγουν μια ανοικτή μέθοδο συντονισμού, παρότι πολλοί δεν ανέμεναν ότι θα έκαναν κάτι τέτοιο. Έχουμε ένα διαρκές φόρουμ για τον πολιτισμό, το 2008 είναι το Ευρωπαϊκό Έτος Διαπολιτισμικού Διαλόγου και υπάρχει συναίνεση ώστε το 2009 να οριστεί Ευρωπαϊκό Έτος Δημιουργικότητας και Καινοτομίας: όλα αυτά αποτελούν τεράστια πρόοδο.
<P>
Από την άλλη πλευρά, ο πολιτισμός έχει βεβαίως διττή διάσταση. Έχει οικονομική διάσταση, αλλά είναι επίσης και όχημα μεταφοράς εννοιών και ουσίας. Αυτός είναι ο λόγος για τον οποίο ο πολιτισμός είναι ειδικός και δεν έχει αποκλειστικότητα στο ευρωπαϊκό δίκαιο. Αυτός είναι επίσης και ο λόγος για τον οποίο σε μεμονωμένες υποθέσεις ή διαφορές θέλουμε να εφαρμόζεται το ευρωπαϊκό δίκαιο, αλλά ταυτόχρονα θέλουμε η ειδική φύση του πολιτισμού να λαμβάνεται υπόψη: η ανάγκη να διατηρούμε και να ενισχύουμε την πολιτιστική πολυμορφία που είναι η κληρονομιά μας, το διακριτικό χαρακτηριστικό μας.
<P>
Πριν ολοκληρώσω, επιτρέψτε μου να συμφωνήσω ότι χρειάζονται περισσότερες επενδύσεις. " Επιτροπή πρότεινε έναν προϋπολογισμό 500 εκατομμυρίων ευρώ για το πρόγραμμα Πολιτισμός, αλλά εγκρίθηκαν μόνον 400 εκατομμύρια ευρώ. Στο μέλλον μπορεί να υπάρξει δυνατότητα στήριξης πολιτιστικών πτυχών βάσει και άλλων προγραμμάτων. Κατά τον υπολογισμό των συνεισφορών των διαρθρωτικών ταμείων σε μεμονωμένες διαρθρωτικές λειτουργίες στα 27 κράτη μέλη, με χαρά διαπίστωσα ότι για την περίοδο 2007-2013 διατέθηκαν περίπου 5 δισεκατομμύρια ευρώ στον πολιτισμό συνολικά, σε ολόκληρη την Ένωση, από τα διαρθρωτικά ταμεία. Αν ενεργήσουμε υπεύθυνα, μπορούμε να συνδυάσουμε το ατομικό δυναμικό, τους πόρους μας και τις πολιτικές μας. Αυτό, σας διαβεβαιώνω, είναι επίσης και δική μου ευθύνη και θα ήθελα να σας καλέσω να συνεργαστείτε και να βοηθήσετε στην υλοποίηση αυτής τα ατζέντας. Τέλος, θα ήθελα να ευχαριστήσω ακόμη μία φορά τον κ. Vasco Graça Moura.
<SPEAKER ID="296" NAME="Vasco Graça Moura">
εισηγητής. - (PT) Κυρία Πρόεδρε, μετά από τόσες πολλές παρεμβάσεις λυπάμαι που πρέπει να απαντήσω εν συντομία σε ορισμένα σημεία τα οποία θεωρώ ουσιώδη, αλλά πιστεύω ότι όλα, όπως τα πολλά θέματα της έκθεσης που δεν αναφέρθηκαν εδώ, εμπλουτίζουν εξαιρετικά τη συζήτηση αυτή.
<P>
Καταρχάς, θα ήθελα να επισημάνω τη νέα πολιτική για την παρουσίαση του πολιτισμού με τους όρους που ορίζονται στην ανακοίνωση της Επιτροπής. Αυτό αναφέρθηκε από την κ. Trüpel και είναι θέμα διασφάλισης ότι η πολιτιστική πτυχή θα περιλαμβάνεται και σε άλλες ευρωπαϊκές πολιτικές. Πιστεύω ότι αυτό είναι θεμελιώδες. Το δεύτερο σημείο ηγέρθη από την κ. Mikko και αφορά την πολιτιστική διάσταση η οποία πρέπει να ενσωματωθεί στην εξωτερική πολιτική της Ευρώπης, όχι μόνο ο πολιτισμός της Ευρωπαϊκής Ένωσης αλλά ο πολιτισμός των κρατών μελών - είναι απολύτως ουσιώδες. Τρίτον, όπως ανέφερε η κ. Hieronymi, υπάρχει μια λεπτή ισορροπία μεταξύ οικονομικών πτυχών και οικονομικής ωφελιμότητας του πολιτισμού και του πολιτισμού ως αξίας αφ' εαυτού (culture qua culture).
<P>
Δύο μόνο ακόμη σημεία: η κ. Staniszewska ανέφερε τη σημασία της πολιτιστικής δράσης σε περιφερειακό και τοπικό επίπεδο η οποία επισημαίνεται και στην έκθεση, αλλά νομίζω ότι χρειάζεται να υπογραμμιστεί. Συμφωνώ απολύτως με αυτό. Τέλος, πρέπει επίσης να τονίσω ότι η παροχή δυνατότητας πρόσβασης στον πολιτισμό σε οικογένειες και φοιτητές μέσω των σχολείων και της κοινωνίας, καθώς και η οικοδόμηση ζεύξεων μεταξύ της πολιτιστικής κληρονομιάς και των θετικών επιστημών, της καινοτομίας και της τεχνολογίας, είναι θεμελιώδεις πτυχές αυτών των προβληματισμών.
<P>
Κυρία Πρόεδρε, δεδομένου ότι είναι αδύνατον να προχωρήσω σε οιεσδήποτε περαιτέρω πτυχές, θα ήθελα απλώς να ολοκληρώσω λέγοντας ότι ο πολιτισμός είναι ένα αναπαλλοτρίωτο και αναγκαίο σύστημα ατομικών συλλογικών αξιών και εμπειριών και ότι με αυτές τις συλλογικές και ατομικές αξίες και εμπειρίες κατά νου η Ευρώπη πρέπει να προσεγγίσει το μέλλον.
<SPEAKER ID="297" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 10 Απριλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="298" NAME="Nicodim Bulzesc  " AFFILIATION="PPE-DE">
γραπτώς. - (EN) Θα ήθελα να χρησιμοποιήσω την ευκαιρία αυτή για να περιγράψω ορισμένα σημαντικά θέματα που παρουσιάστηκαν στην έκθεση του κ. Graça Moura σχετικά με μια ευρωπαϊκή ατζέντα για τον πολιτισμό σε έναν κόσμο παγκοσμιοποίησης. Πρώτον, η κοινωνική κατάσταση των καλλιτεχνών: συμφωνώ με την άποψη ότι πρέπει να επεξεργαστούμε ένα κατάλληλο νομικό πλαίσιο στους τομείς της φορολογίας, της εργασίας και της κοινωνικής ασφάλισης για καλλιτέχνες και εκτελεστές. Πρέπει επίσης να εστιάσουμε την προσοχή μας περισσότερο στη διαφύλαξη της πολιτιστικής κληρονομιάς.
<P>
Το πρόγραμμα Πολιτισμός είναι καλό, αλλά δεν είναι αρκετό, και στηρίζω την ιδέα ότι πρέπει να έχουμε και άλλα προγράμματα παράλληλα με αυτό, περισσότερο εστιασμένα στη διαφύλαξη και προβολή της ευρωπαϊκής πολιτιστικής κληρονομιάς. Τέλος, θα ήθελα να επισημάνω την ανάγκη για μια αποτελεσματική σύμπραξη μεταξύ του δημόσιου και του ιδιωτικού τομέα. Προκειμένου να υπερβούμε τις παρούσες προκλήσεις, ο πολιτισμός πρέπει να χρηματοδοτείται εν μέρει από τον ιδιωτικό τομέα. Κατά συνέπεια, πρέπει να δημιουργηθεί το συντομότερο δυνατόν ένα πρόγραμμα ευρωπαϊκής πολιτιστικής χορηγίας.
<SPEAKER ID="299" NAME="Katalin Lévai  " AFFILIATION="PSE">
γραπτώς. - (HU) Κυρία Πρόεδρε, κυρίες και κύριοι, χαιρετίζω τις προσπάθειες της Επιτροπής να προτείνει μια ατζέντα για τον πολιτισμό δίνοντας τη δυνατότητα να εφαρμοστεί μια ευρωπαϊκή στρατηγική τόσο εντός της Ευρωπαϊκής Ένωσης όσο και στις σχέσεις της ΕΕ με τρίτες χώρες. Σε αυτό το Έτος Διαπολιτισμικού Διαλόγου, είναι σημαντικό να δοθεί ειδική προσοχή στην προβολή της πολυμορφίας και του διαπολιτισμικού διαλόγου, καθώς ο πολιτισμός αποτελεί καίριας σημασίας διάσταση της στρατηγικής της Λισαβόνας και δεν θα πετύχουμε τους θεμελιώδεις στόχους της Λισαβόνας παρά μόνο αν τον μεταχειριστούμε με αυτήν τη διάσταση.
<P>
Απογοητεύτηκα από το γεγονός ότι η έκθεση δίνει ελάχιστη προσοχή στις σχέσεις μεταξύ πολιτισμών, μειονοτήτων, εθνικών ή εθνοτικών ομάδων, ή μεταξύ των χωρών στις οποίες αυτές οι ομάδες ζουν. Δεν μπορούμε να αγνοήσουμε το γεγονός ότι οι τέχνες πρέπει να διαδραματίσουν κυρίαρχο ρόλο στην ένταξη των μειονοτήτων, αλλά μπορούν επίσης να παρέχουν κοινωνική στήριξη για ταλαντούχους αλλά φτωχούς καλλιτέχνες. Στηρίζοντας τις τέχνες και τους καλλιτέχνες, μπορούμε να εξασφαλίσουμε προοπτικές για φτωχές εθνοτικές ομάδες που είναι υπερεθνικού χαρακτήρα, όπως οι Ρομά, οι οποίοι έχουν διασώσει την ηλικίας αιώνων πολιτιστική τους παράδοση έως σήμερα.
<P>
Επιπλέον, πρέπει να διασφαλίσουμε ότι οι κανονισμοί που διέπουν τις εμπορικές σχέσεις (Διαδίκτυο) είναι ανοικτοί και διαφανείς για να διασφαλίζεται θεμιτή πρόσβαση στην αγορά, επιτρέποντας έτσι στις ευρωπαϊκές πολιτιστικές βιομηχανίες να αναπτύξουν όλο το δυναμικό τους, ιδιαίτερα στον οπτικοακουστικό και μουσικό τομέα. Μαζί με μια επαρκή προστασία των καταναλωτών, πρέπει να εξαλείψουμε οι αιτίες παραποίησης και πειρατείας στην πηγή τους, και να προστατεύουμε την πολιτιστική πολυμορφία της Ευρώπης με σωστή και θεμιτή ρύθμιση του ανταγωνισμού βασισμένου στις επιδόσεις.

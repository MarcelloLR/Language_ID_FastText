<CHAPTER ID="006-07">
7. Δημιουργία, λειτουργία και χρήση του SIS II (κανονισμός) (ψηφοφορία) 
<P>
- Πριν από την ψηφοφορία:
<SPEAKER ID="126" NAME="Paula Lehtomäki">
Προεδρεύουσα του Συμβουλίου. - (EN) Κύριε Πρόεδρε, είναι περιττό, νομίζω, να υπογραμμιστεί η σπουδαιότητα των νομοθετικών προτάσεων για το σύστημα πληροφοριών Σένγκεν δεύτερης γενιάς. Το σύστημα SIS II αποτελεί καίριας σημασίας μέσο για τις αστυνομικές αρχές, ενώ συγχρόνως επιτρέπει τη διεύρυνση της ζώνης Σένγκεν και την κατάργηση των ελέγχων στα εσωτερικά σύνορα.
<P>
Για πρώτη φορά στην ιστορία της Ευρωπαϊκής Ένωσης δημιουργούμε μια νομική βάση για ένα εκτεταμένο σύστημα πληροφοριών στο πλαίσιο διαδικασίας συναπόφασης με το Ευρωπαϊκό Κοινοβούλιο.
<P>
" Προεδρία, σε συνεργασία με τον εισηγητή του Ευρωπαϊκού Κοινοβουλίου, κ. Coelho, εκπόνησε μια συμβιβαστική θέση η οποία ευελπιστούμε ότι θα γίνει δεκτή από όλα τα όργανα κατά την πρώτη ανάγνωση. Ευχαριστούμε τον κ. Coelho και την ομάδα του για τη συνεργασία τους.
<P>
" θέση του Συμβουλίου σχετικά με τη δέσμη νομοθετικών μέτρων όσον αφορά το SIS II υποβλήθηκε στον Πρόεδρο του Κοινοβουλίου στις αρχές Οκτωβρίου. " Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ψήφισε σχετικά με τη δική της θέση στις 5 Οκτωβρίου. Δεν ενέκρινε την προσθήκη την οποία προτείνει το Συμβούλιο σχετικά με την πρόσβαση των αρχών στο σύστημα. Σύμφωνα με τη θέση του Συμβουλίου, όλες οι αρχές οι οποίες εισάγουν δεδομένα στο σύστημα SIS II πρέπει επίσης να έχουν πρόσβαση στο εν λόγω σύστημα. Αυτό θα διασφάλιζε την πλήρη και επιβεβλημένη συνεργασία μεταξύ όλων των αρμοδίων αρχών για την προστασία του χώρου ελευθερίας, ασφάλειας και δικαιοσύνης.
<P>
" προσθήκη σχετικά με την πρόσβαση των αρχών προτάθηκε σε πολύ όψιμο στάδιο των διαπραγματεύσεων. Συνεπώς, είναι απολύτως κατανοητό το γεγονός ότι η Επιτροπή Πολιτικών Ελευθεριών θεώρησε ότι δεν μπορούσε να εγκρίνει την προσθήκη χωρίς να της έχει δοθεί προηγουμένως η δυνατότητα να εξετάσει λεπτομερέστερα το θέμα.
<P>
" Προεδρία παρακολούθησε με μεγάλο ενδιαφέρον τη συζήτηση του θέματος στην Ολομέλεια της Δευτέρας. Ευελπιστώ ότι το Ευρωπαϊκό Κοινοβούλιο θα μπορέσει σήμερα να εγκρίνει το προταθέν κείμενο. Τις επόμενες εβδομάδες το Συμβούλιο θα συζητήσει το αποτέλεσμα της ψηφοφορίας στην Ολομέλεια του Κοινοβουλίου.
<P>
Φρονώ ότι μπορούμε να καταλήξουμε σε λύση με το Κοινοβούλιο κατά την πρώτη ανάγνωση. Θέλω δε να τονίσω ότι βρισκόμαστε πολύ κοντά στην εξεύρεση λύσης ως προς το σημαντικό αυτό νομοθετικό ζήτημα.

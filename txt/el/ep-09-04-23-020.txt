<CHAPTER ID="020">
Απαιτήσεις οικολογικού σχεδιασμού για συνδεόμενα με την ενέργεια προϊόντα (αναδιατύπωση) (συζήτηση) 
<SPEAKER ID="481" NAME="Πρόεδρος">
" ημερήσια διάταξη προβλέπει την έκθεση του κ. Csibi, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τη θέσπιση πλαισίου για τον καθορισμό απαιτήσεων οικολογικού σχεδιασμού όσον αφορά τα συνδεόμενα με την ενέργεια προϊόντα (αναδιατύπωση) - C6-0277/2008 -.
<SPEAKER ID="482" NAME="Magor Imre Csibi">
εισηγητής. - Κύριε Πρόεδρε, θα ήθελα να ευχαριστήσω τους σκιώδεις εισηγητές για τη συνεργασία τους στην επίτευξη της συμφωνίας συμβιβασμού με το Συμβούλιο για την αναδιατύπωση της Οδηγίας οικολογικού σχεδιασμού.
<P>
Ήταν μια ενδιαφέρουσα διαδικασία, κυρίως λόγω της πολύ περιοριστικής φύσης της αναδιατύπωσης. Μια νομοθετική πρόταση στην οποία το Κοινοβούλιο δεν μπορεί να αλλάξει τίποτα δεν είναι το κατάλληλο πλαίσιο για συναπόφαση. Δεν είμαστε πλέον ένα θεσμικό όργανο που περιορίζεται στο να δίνει τη συγκατάθεσή του και δεν είναι αυτός ο τρόπος με τον οποίο το Κοινοβούλιο επιθυμεί να εργαστεί με την αναδιατύπωση στο μέλλον.
<P>
Ωστόσο, χαίρομαι που παρά τις προκλήσεις αυτές καταφέραμε να πετύχουμε ένα συμβιβασμό που επιβεβαιώνει τις βασικές αρχές της πρότασης της Επιτροπής, όπως είναι η επέκταση του πεδίου εφαρμογής σε συνδεόμενα με την ενέργεια προϊόντα, αλλά επίσης επιφέρει περισσότερες διευκρινίσεις και περισσότερη έμφαση σε όλες τις σχετικές περιβαλλοντικές παραμέτρους.
<P>
Επομένως, ο συμβιβασμός βελτιώνει τον ορισμό των "συνδεόμενων με την ενέργεια προϊόντων" διευκρινίζοντας ποια προϊόντα θα μπορούσαν να καλυφθούν με την εφαρμογή μέτρων, όπως για παράδειγμα τα υλικά μόνωσης παραθύρων ή ορισμένα προϊόντα χρήσης νερού, όπως κεφαλές ντους ή βρύσες. Και επιμένω στο γεγονός ότι δίνοντας αυτά τα παραδείγματα δεν σημαίνει ότι αυτά τα προϊόντα θα καλυφθούν αυτομάτως.
<P>
Πρώτα θα υποβληθούν σε ειδική αξιολόγηση των επιπτώσεων και η εφαρμογή μέτρων θα αναπτυχθεί μόνο για εκείνα τα προϊόντα που έχουν σημαντικές περιβαλλοντικές επιπτώσεις, έχουν σημαντικό δυναμικό για βελτίωση και δεν καλύπτονται από άλλη νομοθεσία που να μπορεί να επιτύχει τους ίδιους στόχους πιο γρήγορα και με λιγότερα έξοδα.
<P>
Στη συνέχεια, ο συμβιβασμός προβλέπει την αξιολόγηση της μεθοδολογίας που χρησιμοποιήθηκε για την κατάρτιση των μέτρων εφαρμογής για την καλύτερη κάλυψη της αποτελεσματικότητας στη χρήση των πόρων και την προσέγγιση του κύκλου ζωής. Σε μια εποχή συρρίκνωσης των φυσικών πόρων δεν πρέπει να στοχεύουμε μόνο στην ενεργειακή απόδοση αλλά και στη βελτιστοποίηση της χρήσης των πόρων συνολικά. Επιπλέον, πρέπει να προσπαθήσουμε να μειώσουμε τις περιβαλλοντικές επιπτώσεις των προϊόντων μας όχι μόνο κατά τη διάρκεια της φάσης χρήσης τους, αλλά κατά τη διάρκεια ολόκληρου του κύκλου ζωής τους, από την επιλογή των πρώτων υλών μέχρι την κατασκευή, τη συσκευασία, τη χρήση και το τέλος του κύκλου ζωής τους.
<P>
Ακόμα και αν για τώρα η Οδηγία εκτείνεται μόνο στα συνδεόμενα με την ενέργεια προϊόντα, θα πρέπει να είμαστε προετοιμασμένοι για μια περαιτέρω επέκταση σε όλα τα προϊόντα στο μέλλον. Τόσο η Επιτροπή Περιβάλλοντος όσο και η Επιτροπή Βιομηχανίας ζήτησαν σαφή δέσμευση για την επέκταση του πεδίου εφαρμογής της Οδηγίας πέρα από τα συνδεόμενα με την ενέργεια προϊόντα μετά την αναθεώρησή της το 2012.
<P>
Σε απόκριση, η Επιτροπή δεσμεύτηκε να υιοθετήσει την τρέχουσα μεθοδολογία, αν είναι απαραίτητο, με σκοπό την περαιτέρω επέκταση του πεδίου εφαρμογής σε όλα τα προϊόντα. Αλλά δεν καταφέραμε να έχουμε σταθερή δέσμευση για επέκταση του πεδίου εφαρμογής σε όλα τα προϊόντα μετά την αναθεώρηση της Οδηγίας το 2012. Θα ήθελα η Επιτροπή να είχε μια πιο σταθερή προσέγγιση με περισσότερο όραμα, ιδιαίτερα εφόσον όλα τα μέσα συζητούνται σήμερα και εφόσον αυτή ήταν η βέλτιστη επιλογή που προσδιορίστηκε από την αξιολόγηση των επιπτώσεων. Υπό αυτή την έννοια, πιστεύω ότι χάσαμε την ευκαιρία να κάνουμε περισσότερα για το περιβάλλον με λιγότερη γραφειοκρατία.
<P>
Υπάρχει επίσης η αναθεώρηση το 2012. Ασφαλώς δεν θα αμφισβητήσουμε το γεγονός ότι πρέπει να αλλάξουμε τα πρότυπα κατανάλωσης και παραγωγής μας με μετάβαση σε καθαρότερα προϊόντα. " αλλαγή είναι απαραίτητη, αλλά η αλλαγή είναι επίσης δυνατή χωρίς την υπερφόρτωση των επιχειρήσεων και των νοικοκυριών.
<P>
Οικοδομώντας μια οικονομία χαμηλών εκπομπών διοξειδίου του άνθρακα και μια οικονομία με αποδοτική αξιοποίηση των πόρων μπορούμε να δώσουμε νέα ώθηση στην ανταγωνιστικότητα. " Οδηγία οικολογικού σχεδιασμού αντιπροσωπεύει μια μεγάλη ευκαιρία για τη βιομηχανία όσον αφορά την οικοδόμηση πιο ανταγωνιστικών επιχειρήσεων με βάση τις πράσινες τεχνολογίες. Δημιουργεί ισότιμους όρους σε ολόκληρη την Ευρώπη, μειώνοντας τα υπερβολικά διοικητικά βάρη και το κόστος παραγωγής. Παρέχει επίσης ευελιξία για τη βιομηχανία, καθώς τα μέτρα αυτορύθμισης μπορούν να αναγνωριστούν ως εναλλακτικές στα μέτρα εφαρμογής του ρυθμιστικού πλαισίου.
<P>
Τέλος, ζητείται η γνώμη των ενδιαφερόμενων φορέων και εμπλέκονται στον ορισμό και την αναθεώρηση των μέτρων εφαρμογής και την αξιολόγηση των μέτρων αυτορύθμισης. Από τις συσκέψεις μου με τα ενδιαφερόμενα μέρη, συνειδητοποιώ ότι οι επιχειρήσεις με σκέψη για το μέλλον δεν περιμένουν τους κανονισμούς για να συμμορφωθούν με αυτούς, αλλά λαμβάνουν εθελοντικά μέτρα. Κάποιες από αυτές το κάνουν από αλτρουισμό αλλά οι περισσότερες γιατί η οικολογική συνείδηση είναι απλά θετικό στοιχείο για την επιχείρηση.
<P>
Ωστόσο, πρέπει να δώσουμε στη βιομηχανία τα σωστά σήματα. Αν και τη θεώρησή μου σχετικά με την επέκταση των απαιτήσεων οικολογικού σχεδιασμού σε όλα τα προϊόντα δεν τη συμμερίζονται όλοι οι συνάδελφοί μου, πιστεύω ότι μόνο με τη μετάβαση σε καθαρότερα προϊόντα μπορούμε να σταματήσουμε την περιβαλλοντική υποβάθμιση.
<P>
Πάνω από το 80% όλων των περιβαλλοντικών επιπτώσεων ενός προϊόντος καθορίζονται κατά το σχεδιασμό του προϊόντος. Ένας βελτιωμένος σχεδιασμός προϊόντων θα μπορούσε να συμβάλει στην αποφυγή απωλειών και να παρέχει στους καταναλωτές πιο αποδοτικά και πιο αξιόπιστα προϊόντα με μεγαλύτερη διάρκεια ζωής.
<P>
" επέκταση των απαιτήσεων οικολογικού σχεδιασμού σε συνδεόμενα με την ενέργεια προϊόντα όπως τα παράθυρα ή οι βρύσες νερού είναι το πρώτο βήμα προς μια πιο φιλόδοξη προσέγγιση και μια πολιτική βιώσιμων προϊόντων σε επίπεδο ΕΕ.
<P>
Μερικές φορές ακόμα και τα μικρά βήματα μπορούν να οδηγήσουν σε μεγάλα επιτεύγματα. Ελπίζω ότι θα επικυρώσετε αυτή τη συμφωνία συμβιβασμού ως πρόοδο και ότι θα συνεχίσετε να διατηρείτε την πίεση για τη βελτιστοποίηση του πλήρους δυναμικού για τη βελτίωση του περιβάλλοντος και για την προώθηση του σχεδιασμού προϊόντων φιλικότερων προς το περιβάλλον.
<SPEAKER ID="483" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, αξιότιμα μέλη, θα ήθελα να αρχίσω ευχαριστώντας τον εισηγητή, κ. Csibi, για την αξιοσημείωτη εργασία του σχετικά με την πρόταση αυτή και λέγοντας πόσο χαρούμενος είμαι που η εργασία του κατέστησε δυνατή τη συμφωνία σε πρώτη ανάγνωση.
<P>
Το περιεχόμενο της πρότασης - από καθαρά νομικιστική άποψη - είναι περιορισμένο. Αποτελείται ουσιαστικά από την επέκταση του πεδίου εφαρμογής της υπάρχουσας Οδηγίας οικολογικού σχεδιασμού πέρα από τα προϊόντα που καταναλώνουν ενέργεια σε όλα τα συνδεόμενα με την ενέργεια προϊόντα. Από πολιτική άποψη όμως αυτή η αλλαγή είναι υπέρτατης σημασίας. Αντιπροσωπεύει ένα σημαντικό βήμα στην πορεία προς την τρίτη βιομηχανική επανάσταση στην Ευρώπη, προς τη μετατροπή των Ευρωπαϊκών εθνικών οικονομιών μας σε εθνικές οικονομίες με χαμηλή παραγωγή CO2.
<P>
Έχω ένα όραμα για το πώς θα είναι το ευρωπαϊκό προϊόν του μέλλοντος. Το ευρωπαϊκό προϊόν του μέλλοντος, που θα φέρει την ετικέτα 'Made in Europe', θα είναι το πιο καινοτόμο, το πιο ασφαλές προϊόν και επίσης το προϊόν που αξιοποιεί την ενέργεια και τους πόρους με τον πιο αποδοτικό τρόπο. Είμαι πεπεισμένος ότι ένας ηγετικός ρόλος για την Ευρώπη στην ενεργειακή απόδοση και στην αποδοτική χρήση των πόρων δεν θα ωφελήσει μόνο το περιβάλλον αλλά και τα αριθμητικά δεδομένα της απασχόλησης. Τα φιλικά προς το περιβάλλον προϊόντα και οι φιλικές προς το περιβάλλον διαδικασίες έχουν ραγδαία οικονομική ανάπτυξη επί του παρόντος, ακόμα και στα πλαίσια της κρίσης, και αυτό πρόκειται να συνεχίσει.
<P>
Κατά την άποψή μου, αυτή η οδηγία είναι ένα καλό παράδειγμα ολοκληρωμένης πολιτικής προϊόντων. Έχει ήδη αποδείξει την αξία της και βλέπουμε καλά αποτελέσματα όσον αφορά τα προϊόντα που καταναλώνουν ενέργεια. " οδηγία παρέχει ένα πλαίσιο για τον καθορισμό των απαιτήσεων οικολογικού σχεδιασμού που λαμβάνουν υπ' όψιν τους τις πραγματικές περιβαλλοντικές επιπτώσεις ενός προϊόντος καθ' όλη τη διάρκεια του κύκλου ζωής του. Όπως είπε ήδη ο κ. Csibi, η οδηγία ανοίγει το δρόμο για μια εθελοντική πρωτοβουλία από τη βιομηχανία. Περιορίζει επίσημα τις καθορισμένες απαιτήσεις σε εκείνα τα προϊόντα στα οποία θα μπορούσε να πραγματοποιηθεί σημαντικό δυναμικό εξοικονόμησης με οικονομικά βιώσιμο τρόπο.
<P>
" οδηγία που ισχύει επί του παρόντος πραγματοποιεί ήδη σημαντική συμβολή στην επίτευξη των ευρωπαϊκών στόχων μείωσης, με την κατάργηση των λαμπτήρων φωτισμού, των λεβήτων και πολλών άλλων καταναλωτικών προϊόντων που δεν αξιοποιούν την ενέργεια με αποδοτικό τρόπο. " επέκταση του πεδίου εφαρμογής της οδηγίας προκειμένου να καλύψει όλα τα συνδεόμενα με την ενέργεια προϊόντα δημιουργεί ένα τεράστιο δυναμικό για περαιτέρω μειώσεις της κατανάλωσης ενέργειας και επομένως των εκπομπών CO2.
<P>
Ανακεφαλαιώνοντας, κάθε προϊόν που είναι σχετικό με την κατανάλωση ενέργειας τώρα εμπίπτει στο πεδίο εφαρμογής της οδηγίας. Αυτό επομένως περιλαμβάνει τα προϊόντα εκείνα που δεν καταναλώνουν απευθείας ενέργεια όταν χρησιμοποιούνται, αλλά επηρεάζουν την κατανάλωση της ενέργειας έμμεσα. Έτσι, για παράδειγμα, οι απαιτήσεις μπορούν τώρα να ισχύσουν για προϊόντα που χρησιμοποιούν νερό και για τα παράθυρα. Για να δώσω μόνο ένα παράδειγμα: η απλή αύξηση της αναλογίας των παραθύρων με διπλή υαλόφραξη θα μπορούσε να αυξήσει τις εξοικονομήσεις ενέργειας επιπλέον κατά 30% μέχρι το 2020. Αυτό ισοδυναμεί με εξοικονόμηση 55.000 GWh, πράγμα που αντιστοιχεί σε εξοικονόμηση 27 μεγατόννων CO2 ή στην απόδοση δύο έως τριών πυρηνικών σταθμών. Αυτό δείχνει τις τεράστιες επιπτώσεις που τέτοιες φαινομενικά ασήμαντες αλλαγές μπορεί να κρύβουν.
<P>
" Επιτροπή προτίθεται να συνεχίσει τις τρέχουσες εργασίες της σχετικά με τα περίπου 25 μέτρα εφαρμογής για την οδηγία οικολογικού σχεδιασμού, τα οποία συμπεριλήφθηκαν στο πρόγραμμα εργασιών της για την περίοδο 2009-2011. Επιπλέον, αφού ζητήσει τη γνώμη του Φόρουμ διαβούλευσης για τον οικολογικό σχεδιασμό σύμφωνα με το Άρθρο 16 της οδηγίας, θα προσδιορίσει τα προϊόντα που πρόκειται να συμπεριληφθούν στο δεύτερο πρόγραμμα εργασιών μέχρι τον Οκτώβριο 2011.
<P>
Μέχρι το 2012 η Επιτροπή θα αναθεωρήσει επίσης, σύμφωνα με το Άρθρο 21, αν θα πρέπει να επεκταθεί το πεδίο εφαρμογής της οδηγίας σε προϊόντα που δεν είναι σχετικά με την κατανάλωση ενέργειας αλλά έχουν κάποια σχέση με τη διατήρηση πόρων.
<P>
Όπως συμφωνήθηκε στις διαπραγματεύσεις που οδήγησαν σε συμφωνία σε πρώτη ανάγνωση, η Επιτροπή εκδίδει μια δήλωση. Το Κοινοβούλιο έχει γνώση της δήλωσης. Θα την προωθήσει στο Προεδρείο μετά από αυτή τη συνεδρίαση.
<P>
Λόγω της γρήγορης υιοθέτησης της πρότασης σε πρώτη ανάγνωση, η Επιτροπή μπορεί τώρα να εφαρμόσει την αειφόρο βιομηχανική πολιτική της και να αναλάβει αμέσως εργασίες πραγματοποιώντας άλλα συγκεκριμένα βήματα για την εξοικονόμηση ενέργειας και τη μείωση των εκπομπών CO2.
<P>
Θα ήθελα να ολοκληρώσω παρατηρώντας ότι η στενή συνεργασία μεταξύ του Κοινοβουλίου, του Συμβουλίου και της Επιτροπής επιτάχυνε τις διαδικασίες. Είμαι πολύ χαρούμενος που μπορώ να σας πω ότι η Επιτροπή αισθάνεται ικανή να στηρίξει όλες τις τροπολογίες που πρότεινε ο εισηγητής, κ. Csibi. Ευχαριστώ.
<SPEAKER ID="484" NAME="Anders Wijkman">
εξ ονόματος της Ομάδας PPE-DE. - Κύριε Πρόεδρε, θα ήθελα να ευχαριστήσω τον εισηγητή, κ. Csibi.
<P>
Το αποτέλεσμα των κοινών προσπαθειών μας για την αναθεώρηση της Οδηγίας οικολογικού σχεδιασμού είναι, κατά τη γνώμη μου, σε μεγάλο βαθμό, μια χαμένη ευκαιρία. " διεύρυνση του πεδίου εφαρμογής από προϊόντα που καταναλώνουν ενέργεια στα συνδεόμενα με την ενέργεια προϊόντα είναι φυσικά ένα θετικό στοιχείο. Γιατί όμως να σταματήσουμε εκεί; Τα προβλήματα που αντιμετωπίζουμε όσον αφορά τη χρήση των πόρων υπερβαίνουν την ενέργεια. Ο κύριος Επίτροπος θα πρέπει να το γνωρίζει αυτό.
<P>
Το πρόβλημα είναι η συνολική πίεση στα οικοσυστήματα και στη βάση φυσικών πόρων. Πολλές επιστημονικές εκθέσεις το μαρτυρούν, μεταξύ των οποίων και η δική μας θεματική στρατηγική για τους φυσικούς πόρους. Σύμφωνα με εκτιμήσεις, υπάρχει υπέρβαση χρησιμοποίησης για τα δύο τρίτα των μεγαλύτερων οικοσυστημάτων και εξαντλούμε το φυσικό κεφάλαιο. Το πρόβλημα αυτό επιδεινώνεται λόγω της αύξησης οικονομιών και πληθυσμών. " πραγματικότητα είναι ότι το παρόν μοντέλο και σύλληψη ανάπτυξης δεν είναι βιώσιμα. Ποιος άλλος, αν όχι η Ευρωπαϊκή Ένωση, θα μπορούσε να βοηθήσει στη μετατροπή της παρούσας σύλληψης σε μια πιο βιώσιμη;
<P>
Κατά τη γνώμη μου, η Οδηγία οικολογικού σχεδιασμού πραγματοποιεί πραγματικά πρόοδο. Όσον αφορά την ενεργειακή απόδοση θα μπορούσαμε να θεσπίσουμε πρότυπα για τους τρόπους απόκτησης υλικών, τους τρόπους σχεδιασμού προϊόντων προκειμένου να διευκολύνουμε την ανακύκλωση και την επαναχρησιμοποίηση και να βελτιώσουμε την αποτελεσματικότητα στη χρήση των πόρων. Πολύ σύντομα θα πρέπει να αντιμετωπίσουμε το θέμα της αποτελεσματικότητας στη χρήση των πόρων. Έχοντας δει προηγούμενα σχέδια προτάσεων της Επιτροπής που περιλάμβαναν την αποτελεσματικότητα στη χρήση των πόρων, παραμένει μυστήριο για μένα γιατί αυτές οι προτάσεις δεν υιοθετήθηκαν.
<P>
Πείτε μου, πού αλλού στη νομοθεσία της ΕΕ έχουμε μέτρα που ενθαρρύνουν την αποτελεσματικότητα στη χρήση των πόρων; Χρειαζόμαστε πλαίσια πολιτικής που να ενθαρρύνουν εξίσου την αποτελεσματικότητα στη χρήση των πόρων, που να ενθαρρύνουν τις επιχειρήσεις να δοκιμάσουν νέα επιχειρηματικά μοντέλα - όπως η λειτουργική σκέψη - προσφέροντας υπηρεσίες παρά προϊόντα και όπου τα έσοδα αποκτώνται μέσω της ποιότητας των υπηρεσιών και όχι μόνο μέσω αυξημένων όγκων πωλήσεων.
<P>
Όπως είπα, αυτό θα μπορούσε να έχει καλυφθεί με την Οδηγία. Προβλέπω ότι, σε μερικά χρόνια από τώρα, θα μετανιώσουμε όλοι μας που δεν υπήρξαμε πιο εθελοντικοί σήμερα. Όπως είπα, μια χαμένη ευκαιρία.
<SPEAKER ID="485" NAME="Dorette Corbey">
εξ ονόματος της Ομάδας PSE. - (NL) Κύριε Πρόεδρε, θα ήθελα να αρχίσω ευχαριστώντας τον εισηγητή. Θαυμάζω και εκτιμώ την αφοσίωση και δέσμευσή του και επίσης εκτιμώ πολύ την ταχύτητά του. Σε ό,τι με αφορά, όλα θα μπορούσαν να έχουν κινηθεί κάπως πιο γρήγορα και είναι λυπηρό που καθυστερήθηκε τόσο πολύ.
<P>
Αυτή τη στιγμή η Ευρώπη παλεύει με μια οικονομική κρίση, αλλά, στην πραγματικότητα, όλοι μας παλεύουμε εδώ και πολλά χρόνια με την έλλειψη καινοτομίας. Άλλες ήπειροι είναι συχνά πιο καινοτόμες από την Ευρωπαϊκή Ένωση. Οι "νωμένες Πολιτείες καινοτομούν περισσότερο γιατί επενδύουν πολύ περισσότερα χρήματα - από το δημόσιο αλλά και από τον ιδιωτικό τομέα - στην έρευνα και την ανάπτυξη. " Ιαπωνία καινοτομεί σε μεγάλο βαθμό, εν μέρει μέσω της προσέγγισης 'top runner' που υιοθετεί. " οδηγία μας για τον οικολογικό σχεδιασμό στοχεύει στην καινοτομία. Αυτό είναι ένα θετικό στοιχείο για το περιβάλλον καθώς επίσης και για την οικονομία. Made in Europe θα πρέπει όντως να συμβολίζει τα πιο φιλικά προς το περιβάλλον προϊόντα.
<P>
" καινοτομία μπορεί να πραγματοποιηθεί προς διάφορες κατευθύνσεις: χαμηλότερη κατανάλωση ενέργειας, λιγότερη ρύπανση από την παραγωγή και την κατανάλωση, πολύ καλύτερη διαχείριση των φυσικών πόρων και προσοχή στην επαναχρησιμοποίηση ή ανακύκλωση των προϊόντων στο τέλος της ωφέλιμης διάρκειας ζωής τους. Δεν πρόκειται απλά για προϊόντα που καταναλώνουν ενέργεια, αλλά επίσης και για συνδεόμενα με την ενέργεια προϊόντα, και συμφωνώ πλήρως με τον εισηγητή ότι θα πρέπει πράγματι να αφορά όλα τα προϊόντα.
<P>
Με άλλα λόγια, οι πόροι είναι σημαντικοί. Αν σε είκοσι χρόνια θα υπάρχουν σχεδόν εννιά δισεκατομμύρια κάτοικοι στη γη και αν όλοι επιθυμούν ένα εύλογο επίπεδο ευημερίας, τότε η σωστή και φειδωλή διαχείριση των φυσικών πόρων είναι θεμελιώδους σημασίας. Υπάρχουν ιδέες που μπορούν να αποτελέσουν πηγή έμπνευσης, όπως η ιδέα "cradle-to-cradle" που εισηγήθηκε ο Michael Braungart, ριζοσπαστικές ιδέες που μπορούν να καταστήσουν δυνατή την πλήρη επαναχρησιμοποίηση των υλικών.
<P>
Σήμερα, το σημαντικό ερώτημα είναι το εξής: η οδηγία για τον οικολογικό σχεδιασμό λειτουργεί όντως; Το πιο γνωστό παράδειγμα από την οδηγία για τον οικολογικό σχεδιασμό είναι η κατάργηση των λαμπτήρων πυρακτώσεως, μια μη δημοφιλής αλλά πολύ θετική απόφαση. Δυστυχώς, εξακολουθεί να υπάρχει κάποια σύγχυση όσον αφορά την ενεργειακή απόδοση των λαμπτήρων, καθώς αποδεικνύονται κάπως λιγότερο συμφέροντες από ό,τι τους παρουσίαζαν οι κατασκευαστές.
<P>
Ένα άλλο ατυχές παράδειγμα της οδηγίας για τον οικολογικό σχεδιασμό είναι η επισήμανση της ενεργειακής απόδοσης. Τώρα υπάρχουν τα AA, A+, A20, A40, και σύντομα όλα τα προϊόντα θα έχουν κάποιον τύπο κατάταξης A. Στο μεταξύ, είναι εντελώς ασαφές το τι σημαίνουν και επομένως δεν αποτελούν καλό παράδειγμα οικολογικού σχεδιασμού.
<P>
Συνάδελφοι, αυτή η αναθεώρηση δεν μπορεί δυστυχώς να λύσει τα πάντα. Είμαστε μπλοκαρισμένοι από τις ίδιες μας τις διαδικασίες και συμφωνίες και αυτή είναι πράγματι μια χαμένη ευκαιρία. Ας ελπίσουμε ότι η αξιολόγηση θα παρέχει μια ευκαιρία για βελτίωση. Είναι σημαντικό το ότι η οδηγία για τον οικολογικό σχεδιασμό θα αξιολογηθεί σύντομα. Επιφέρει πράγματι την καινοτομία που αποζητούμε; Τοποθετεί την Ευρωπαϊκή Ένωση και τους Ευρωπαίους κατασκευαστές στην κορυφή της αγοράς; Εξοικονομεί ενέργεια; Μειώνει τις απώλειες και τη χρήση των φυσικών πόρων; Και το πιο σημαντικό: μπορεί το αποτέλεσμα να επεκταθεί από τα συνδεόμενα με την ενέργεια προϊόντα σε όλα τα προϊόντα;
<SPEAKER ID="486" NAME="Holger Krahmer">
εξ ονόματος της Ομάδας ALDE. - (DE) Κύριε Πρόεδρε, Επίτροπε Verheugen, κυρίες και κύριοι, έχω λίγα προειδοποιητικά λόγια να πω γι' αυτό το συμβιβασμό, ο οποίος επιτεύχθηκε πολύ γρήγορα - εκπληκτικά γρήγορα θα έλεγα.
<P>
Προχωρήσαμε τόσο γρήγορα που θα μπορούσαμε να είχαμε υιοθετήσει αυτή την οδηγία απόψε σχεδόν χωρίς συζήτηση. Αυτός πρέπει να είναι ένας από τους λόγους για τους οποίους τόσο λίγα Μέλη σχεδιάζουν να μιλήσουν. Θα ήθελα να επισημάνω ότι επεκτείνουμε το πεδίο εφαρμογής αυτής της οδηγίας σε μια χρονική στιγμή που δεν έχουμε καν εμπειρία από το πώς έχει πάει η μεταφορά της τρέχουσας οδηγίας στο εθνικό δίκαιο. Θα ήθελα επίσης να υπενθυμίσω σε όλους ότι έχουμε συζητήσει το πεδίο εφαρμογής στο Κοινοβούλιο και αυτή η Αίθουσα ήθελε να την επεκτείνει για καλύψει όλα τα προϊόντα. Νομίζω ότι αυτή θα ήταν μια λανθασμένη κατεύθυνση. Δεν είναι ούτε αποδεκτό ούτε λογικό να υποβάλουμε κάθε προϊόν που παράγεται στην ΕΕ σε αξιολόγηση συμμόρφωσης με το περιβάλλον, και είναι λυπηρό - τουλάχιστον κατά τη γνώμη μου - το ότι περιλαμβάνεται στο κείμενο ως επιλογή για το 2012.
<P>
Θα ήθελα να επισημάνω ότι πρέπει να προσέξουμε ώστε η Ευρωπαϊκή Επιτροπή να μη γίνει ένας φορέας σχεδιασμού προϊόντων. Οι πολιτικοί και τα διοικητικά στελέχη δεν γνωρίζουν καλύτερα, συμπεριλαμβανομένων των εμπειριών που αποκτήθηκαν μετά την χρηματοπιστωτική και οικονομική κρίση, πώς θα πρέπει να παράγονται τα προϊόντα και τι μπορούν ενδεχομένως να βελτιώσουν οι μηχανικοί. Κλείνοντας, θα ήθελα επίσης να υπενθυμίσω σε όλους ότι η αυξανόμενη πολυπλοκότητα αυτής της νομοθεσίας προϊόντων πλήττει τις μικρομεσαίες επιχειρήσεις. Πολλές από αυτές τις απαιτήσεις δεν μπορούν να εκπληρωθούν από αυτές τις επιχειρήσεις και αυτό που κάνουμε σήμερα θα τις φορτώσει με περαιτέρω επιβαρύνσεις, τις πρακτικές συνέπειες των οποίων έχω την αίσθηση ότι δεν τις έχουμε σκεφτεί επαρκώς.
<SPEAKER ID="487" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, κυρίες και κύριοι, θα ήθελα να εκφράσω τις ειλικρινείς μου ευχαριστίες στον εισηγητή, κ. Csibi, για την εξαιρετική δουλειά του.
<P>
" Οδηγία οικολογικού σχεδιασμού δεν είναι ένα από αυτά τα θέματα για τα οποία θορυβούνται τα μέσα μαζικής ενημέρωσης ή το ευρύ κοινό, ωστόσο αφορά κάτι πολύ σημαντικό, αν και συμμερίζομαι επίσης την άποψη του κ. Wijkman ότι η προοπτική θα πρέπει να διευρυνθεί ώστε να καλύψει την αποτελεσματικότητα στη χρήση των πόρων γενικότερα.
<P>
Όλες οι μελέτες που έχουν αναλύσει το κόστος της προστασίας του κλίματος δείχνουν ότι ο πιο γρήγορος και ο πιο οικονομικός τρόπος για να μειώσουμε τις εκπομπές είναι η εξοικονόμηση ενέργειας. Αν επιβάλουμε απαιτήσεις ενεργειακής απόδοσης στους εξοπλισμούς και τα προϊόντα, θα πραγματοποιήσουμε σημαντική εξοικονόμηση ενέργειας, χωρίς να χρειαστεί να προκαλέσουμε πολλά επιπλέον προβλήματα στο κοινό.
<P>
Εκτιμάται ότι τα κτίρια προκαλούν 36% των εκπομπών αερίων του θερμοκηπίου στην ΕΕ. Σύμφωνα με εκθέσεις που όλοι έχουμε δει, η βελτίωση της ενεργειακής απόδοσης των κτιρίων είναι ένας από τους πιο οικονομικούς τρόπους προστασίας του κλίματος. Τώρα πρόκειται να διευρύνουμε το πεδίο εφαρμογής της Οδηγίας οικολογικού σχεδιασμού, επιβάλλοντας ενεργειακές απαιτήσεις, για παράδειγμα, για τα παράθυρα και τους τοίχους και τα στοιχεία μόνωσης στα κτίρια. Αυτό μόνο σωστό μπορεί να είναι και νομίζω ότι πράξαμε περίφημα που δεν επιτρέψαμε στις ομάδες πίεσης της χημικής βιομηχανίας να μπλοκάρουν αυτή την απαραίτητη απόφαση. Αυτή η οδηγία θα κάνει πολλά για να μας βοηθήσει να πετύχουμε το στόχο του 20% για την εξοικονόμηση ενέργειας.
<P>
Ένα άλλο σημαντικό μέσο που έχουμε στη διάθεσή μας είναι η επισήμανση της ενεργειακής απόδοσης των εξοπλισμών. Είναι παθολογικά ανόητο το ότι η Επιτροπή θα πρέπει να καταργήσει τη κλίμακα A έως G, η οποία λειτούργησε τόσο καλά, με την οποία οι καταναλωτές έχουν εξοικειωθεί και η οποία παρείχε ένα πρότυπο για τον υπόλοιπο κόσμο. Χαίρομαι που η Επιτροπή Βιομηχανίας, Έρευνας και Ενέργειας υιοθέτησε αυτή την εβδομάδα σθεναρή θέση υπέρ της διατήρησης της κλίμακας A έως G και της ενημέρωσης των κριτηρίων της καθώς αναπτύσσεται η τεχνολογία. Ελπίζω ότι η Επιτροπή θα λάβει επιτέλους υπ' όψιν της την πολύ ισχυρή και ξεκάθαρη άποψη αυτού του Κοινοβουλίου.
<SPEAKER ID="488" NAME="Günter Verheugen">
Αντιπρόεδρος της Επιτροπής. - (DE) Αξιότιμα Μέλη, η αμφισβήτηση σε αυτή τη συζήτηση δεν σχετίζεται με την ενεργειακή απόδοση. Νομίζω ότι όλοι έχουν συμφωνήσει ότι η πρόταση της Επιτροπής θα οδηγήσει σε ένα μεγάλο βήμα εμπρός στην αύξηση της ενεργειακής απόδοσης, στην εξοικονόμηση ενέργειας και στη μείωση των εκπομπών των αερίων θερμοκηπίου. Αυτός είναι ο σκοπός αυτής της πρότασης. Πρόκειται για μια πρόταση που σχετίζεται με το κλίμα και την ενεργειακή πολιτική μας. Μένω έκπληκτος από τη γενική κριτική που μόλις άκουσα. Νομίζω ότι το ξεκαθάρισα σε αυτά που είπα σήμερα εδώ ότι η ολοκληρωμένη πολιτική προϊόντων που διεξάγει η Επιτροπή θεωρεί την ενεργειακή απόδοση και τη διατήρηση των πόρων αδιάρρηκτα δεμένες. Από αυτή την άποψη, η διατήρηση των πόρων παίζει όντως ένας απολύτως κρίσιμο ρόλο στην πρόταση που συζητιέται, φυσικά και παίζει. Το γεγονός αυτό φαίνεται να έχει παραβλεφθεί.
<P>
Θα ήθελα επίσης να επισημάνω ότι, όσον αφορά τα μέτρα εφαρμογής, το Παράρτημα 1 της οδηγίας καλύπτει ήδη όλες τις ιδιότητες που σχετίζονται με το περιβάλλον για ολόκληρο τον κύκλο ζωής ενός προϊόντος - συμπεριλαμβανομένης επομένως της αποτελεσματικότητας στη χρήση των πόρων και όχι μόνο της ενεργειακής απόδοσης - και ότι η Επιτροπή λαμβάνει υπ' όψιν της αυτούς τους παράγοντες όταν θεσπίζει, με τη βοήθεια μιας ειδικά σχεδιασμένης μεθοδολογίας, ποιοι παράγοντες οικολογικού σχεδιασμού πρέπει να ρυθμιστούν στα μέτρα εφαρμογής για τον οικολογικό σχεδιασμό των προϊόντων που καταναλώνουν ενέργεια. Όσον αφορά τα ειδικά μέτρα εφαρμογής, το θέμα της αποτελεσματικότητας στη χρήση των πόρων είναι απολύτως βασικό.
<P>
Θα ήθελα, ωστόσο, να πω κάτι αρκετά γενικό σχετικά με την πολιτική στο θέμα αυτό. Νομίζω ότι αυτή η νέα πολιτική προϊόντων, η οποία θα έχει τεράστιο αντίκτυπο στη συμπεριφορά των καταναλωτών, στη βιομηχανική παραγωγή κάθε κλίμακας και στην όλη μας οικονομική νοοτροπία, δεν μπορεί να ολοκληρωθεί μεμιάς αλλά πρέπει να επιτευχθεί σταδιακά. Επιπλέον, είναι πάντα λογικό να θεσπίζει κανείς κανονιστικούς κανόνες εφόσον υπάρχει μια ελάχιστη εμπειρία και αυτό δεν είναι κάτι που έχουμε επαρκώς επί του παρόντος όσον αφορά την αποτελεσματικότητα στη χρήση των πόρων για τα πρότυπα καταναλωτικά προϊόντα. Ωστόσο, έχουμε προσδιορίσει πολύ ξεκάθαρα την κατεύθυνση προς την οποία κινούμαστε και είμαι σίγουρος ότι την επόμενη φορά που θα ασχοληθούμε με την οδηγία αυτή δεν θα επικεντρωθούμε πλέον στην ενεργειακή απόδοση αλλά μάλλον στη διατήρηση των πόρων.
<P>
Θα ήμουν εξαιρετικά ευγνώμων σε όλους σας αν, στην παρούσα κατάσταση, μπορούσαμε να κάνουμε αυτό που μπορεί λογικά να επιτευχθεί αυτή τη στιγμή και μαζί να πραγματοποιήσουμε αυτό που είναι μια πραγματικά σημαντική και διαρκής συμβολή στην ελαχιστοποίηση της κατανάλωσης ενέργειας και επομένως στην επίτευξη του στόχου να κάνουμε την Ευρώπη τον παγκόσμιο ηγέτη στην ενεργειακή απόδοση και τη μείωση των εκπομπών CO2.
<P>
Έκθεση Csibi
<P>
" Επιτροπή δηλώνει ότι η υιοθέτηση της προτεινόμενης επέκτασης της Οδηγίας του Ευρωπαϊκού Κοινοβουλίου και του Συμβουλίου για τη θέσπιση πλαισίου όσον αφορά τον καθορισμό απαιτήσεων οικολογικού σχεδιασμού για συνδεόμενα με την ενέργεια προϊόντα δεν θα επηρεάσει την εφαρμογή του προγράμματος εργασίας που έχει θεσπιστεί επί του παρόντος.
<P>
Επιπλέον, η Επιτροπή θα λάβει υπ' όψιν της την εμπειρία που αποκτήθηκε σύμφωνα με την Οδηγία κατά τη θέσπιση του προγράμματος εργασίας και κατά την πρόταση νέων μέτρων εφαρμογής σύμφωνα με την αναδιατυπωμένη Οδηγία. Σύμφωνα με το άρθρο Article 15(2)(γ) της Οδηγίας και τις αρχές για τη βελτίωση της νομοθεσίας, η Επιτροπή θα προσπαθήσει ιδιαιτέρως για να διασφαλίσει ότι διατηρείται γενική συνοχή στη νομοθεσία της ΕΕ για τα προϊόντα.
<P>
Επιπλέον, η Επιτροπή, κατά την αξιολόγηση της καταλληλότητας της επέκτασης του πεδίου εφαρμογής της Οδηγίας σε συνδεόμενα με την ενέργεια προϊόντα σύμφωνα με το Άρθρο 21, θα εξετάσει την ανάγκη για την προσαρμογή της μεθοδολογίας για τον εντοπισμό και την αντιμετώπιση σημαντικών περιβαλλοντικών παραμέτρων για τα προϊόντα αυτά.
<SPEAKER ID="490" NAME="Magor Imre Csibi">
εισηγητής. - Κύριε Πρόεδρε, ο συμβιβασμός δεν είναι ποτέ εύκολος και η σημερινή συζήτηση μας έδειξε ότι έχουμε διαφορετικές απόψεις, αλλά επίσης δεν είναι ποτέ εύκολο να βρεθεί μια ικανοποιητική μέση οδός ανάμεσα στην προοδευτικότητα του Ευρωπαϊκού Κοινοβουλίου και το ρεαλισμό των Γενικών Διευθύνσεων και του Συμβουλίου.
<P>
Θα ήθελα όμως να ευχαριστήσω ειλικρινά τους συναδέλφους μας από τις Γενικές Διευθύνσεις για την ευελιξία τους. Θα ήθελα επίσης να ευχαριστήσω τον Επίτροπο Verheugen για τη στήριξή του και τα καλά του λόγια και τους σκιώδεις εισηγητές που με βοήθησαν σε αυτή τη νομοθετική διαδικασία.
<P>
Κατά την άποψή μου καταφέραμε να βρούμε μια ικανοποιητική μέση οδό στην πρόταση αυτή και έναν τρόπο να διαχειριστούμε αυτή τη δέσμη μέτρων, η οποία δεν θα επιβαρύνει τη βιομηχανία αλλά επίσης θα μας βοηθήσει να πετύχουμε μια ευρωπαϊκή βιομηχανία με περισσότερη ενεργειακή απόδοση και μεγαλύτερη αποτελεσματικότητα στη χρήση των πόρων.
<P>
Θα ήθελα όμως επίσης να επαναλάβω σε κάποιο βαθμό αυτά που είπε ο συνάδελφός μου κ. Krahmer και να εκφράσω την ελπίδα ότι η εφαρμογή αυτής της πρότασης θα είναι τόσο γρήγορη όσο και η νομοθετική μας εργασία.
<P>
Θα ήθελα επομένως να δω γρήγορη εφαρμογή, θα ήθελα να δω γρήγορα αποτελέσματα και θα ήθελα να δω αποτελέσματα που πρώτα από όλα εξυπηρετούν τα συμφέροντα των Ευρωπαίων πολιτών και στη συνέχεια και αυτά της ευρωπαϊκής βιομηχανίας.
<SPEAKER ID="491" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="492" NAME="Rovana Plumb  " LANGUAGE="RO">
" παρούσα χρηματοπιστωτική κρίση βοηθάει την ενίσχυση της υπευθυνότητας της ΕΕ ως προς την τήρηση των δεσμεύσεών της στους τομείς της ενέργειας και του περιβάλλοντος. Πολλά μέτρα πρέπει να ληφθούν (για παράδειγμα, οικολογικός σχεδιασμός), ούτως ώστε ο τρόπος με τον οποίο καταναλώνουμε και κατασκευάζουμε προϊόντα στην Ευρώπη να γίνει πιο βιώσιμος, χωρίς την επιβολή επιπρόσθετου κόστους στις επιχειρήσεις και στους πολίτες.
<P>
Ο οικολογικός σχεδιασμός σχετίζεται με το πρώτο στάδιο στον κύκλο ζωής ενός προϊόντος. Ο σκοπός της νέας σύλληψης είναι να εξαλείψουμε τις επιπτώσεις που προκαλούν στο περιβάλλον τα προϊόντα και η επεξεργασία των προϊόντων. Περίπου 80% των επιπτώσεων ενός προϊόντος στο περιβάλλον και του κόστους για όλη τη διάρκεια του κύκλου ζωής του μπορούν να υπολογιστούν κατά τη φάση του σχεδιασμού. " συσσώρευση και διάδοση του σώματος γνώσης που δημιουργήθηκε από τις προσπάθειες οικολογικού σχεδιασμού των κατασκευαστών είναι ένα από τα αποφασιστικά οφέλη στη μεταρρύθμιση της οδηγίας οικολογικού σχεδιασμού.
<P>
" ενημέρωση των καταναλωτών σχετικά με την ενεργειακή απόδοση και τους πόρους θα πρέπει να γίνει βασικό στοιχείο στις αποφάσεις των κατασκευαστών. " βελτίωση της ενεργειακής απόδοσης είναι ο γρηγορότερος και οικονομικότερος τρόπος για τη μείωση των εκπομπών των αερίων θερμοκηπίου. Προκειμένου να παρέχουμε μεγαλύτερη διαφάνεια για τους καταναλωτές, τη βιομηχανία και τις σχετικές αρχές και να διευκολύνουμε τη γρήγορη συλλογή δεδομένων για τους καταναλωτές και τις ΜΜΕ, πρέπει να υπάρχει μια προσβάσιμη βάση δεδομένων.
<P>
Υποστηρίζω το αίτημα που υποβλήθηκε στην Επιτροπή για τη δημιουργία μιας δημόσιας βάσης δεδομένων οικολογικού σχεδιασμού η οποία θα είναι διαθέσιμη μέσω του Διαδικτύου.

<CHAPTER ID="005">
Υποδοχή
<SPEAKER ID="049" NAME="Πρόεδρος">
Κυρίες και κύριοι, πριν προχωρήσουμε στην ψηφοφορία σχετικά με τον προϋπολογισμό, θα ήθελα να σας ενημερώσω ότι ο Πρόεδρος του Κοινοβουλίου της Χιλής, κ. Antonio Leal Labrín, είναι εδώ μαζί μας στο θεωρείο των επισήμων.
<P>
(Χειροκροτήματα)
<P>
Ο κ. Leal Labrín συνοδεύεται από τους χιλιανούς βουλευτές κ. Gonzalo Duarte Leiva και κ. Germán Becker Alvear. Τους καλωσορίζουμε και τους ευχαριστούμε για την επίσκεψή τους.
<SPEAKER ID="050" NAME="Bruno Gollnisch" AFFILIATION="NI">
(FR) Κύριε Πρόεδρε, πρόκειται πράγματι για παρέμβαση επί της διαδικασίας καθώς και για μια υπενθύμιση του άρθρου 188 του Κανονισμού. Μόλις μάθαμε, μετά τη συνεδρίαση του Προεδρείου, ότι η ισραηλινή κυβέρνηση επιθυμεί να αποκλείσει την κ. Le Pen από τις πολιτικές συζητήσεις της ισραηλινής αντιπροσωπείας. " κ. Le Pen είναι μέλος αυτής της αντιπροσωπείας σε πνεύμα συζήτησης, διαλόγου και ανοικτού χαρακτήρα.
<P>
Θέλω να ευχαριστήσω τον κ. Brok για την απόλυτα ορθή στάση του και να πω με απόλυτη σαφήνεια ότι, όταν ο κ. Krivine αποκλείστηκε αντιστοίχως με απόφαση της κυβέρνησης των "νωμένων Πολιτειών της Αμερικής, συμφωνήσαμε απολύτως, παρά τη διαφορά απόψεων μεταξύ μας, ότι δεν επαφίεται στην κυβέρνηση υποδοχής να καθορίζει τη σύνθεση της αντιπροσωπείας του Ευρωπαϊκού Κοινοβουλίου.
<P>
Τολμώ λοιπόν να ελπίσω ότι, με την ιδιότητά σας ως εγγυητή των δικαιωμάτων όλων των μελών του Ευρωπαϊκού Κοινοβουλίου, θα θελήσετε να εγείρετε αυτό το ζήτημα στις ισραηλινές αρχές.
<SPEAKER ID="051" NAME="Martin Schulz" AFFILIATION="PSE">
(DE) Κύριε Πρόεδρε, θα πρέπει να δώσετε τον λόγο στον κ. Brok, διότι έχει να δηλώσει κάτι σχετικό με το θέμα. Δεν έχω αντίρρηση να εκφράσω τη θέση μου έπειτα. Επομένως, ζητώ να λάβω τον λόγο μετά τον κ. Brok.
<SPEAKER ID="052" NAME="Πρόεδρος">
" Διάσκεψη των Προέδρων αποφάσισε να αναβάλει την επίσκεψη της ad hoc αντιπροσωπείας στον Λίβανο, στο Ισραήλ και στην Παλαιστίνη και ελπίζω ότι αυτή είναι μια ικανοποιητική απάντηση στην ανησυχία που εκφράστηκε.
<P>
Σας ευχαριστώ που επιστήσατε την προσοχή του Κοινοβουλίου σε αυτό το θέμα.
<SPEAKER ID="053" NAME="Carlos Carnero González" AFFILIATION="PSE">
(ES) Κύριε Πρόεδρε, όπως γνωρίζετε, προσπαθώ να είμαι σοβαρός όταν μιλάω και, καθώς ο Κανονισμός ορίζει ότι όλα τα έγγραφα που εξετάζονται επίσημα σε αυτό το Κοινοβούλιο πρέπει να είναι διαθέσιμα σε όλες τις επίσημες γλώσσες, θα ήθελα να επιστήσω την προσοχή σας στο γεγονός ότι πρόκειται να ψηφίσω τροπολογίες που υπάρχουν μόνο σε τρεις γλώσσες: στην αγγλική, τη γαλλική και τη γερμανική· είναι τρεις πολύ σημαντικές γλώσσες, όπως είναι και όλες οι υπόλοιπες.
<P>
Καθώς αυτό μπορεί να δημιουργήσει προβλήματα στο μέλλον, λοιπόν, θα ήθελα να επιστήσω την προσοχή σας στο γεγονός ότι αυτό το κείμενο δεν είναι διαθέσιμο σε όλες τις επίσημες γλώσσες· δεν είναι διαθέσιμο στη δική μου.
<SPEAKER ID="054" NAME="Πρόεδρος">
Οι υπηρεσίες της Γραμματείας με ενημερώνουν ότι είναι βέβαιες ότι υπάρχουν σε όλες τις γλώσσες, συμπεριλαμβανομένης της δικής σας και της δικής μου. Αν κατάλαβα καλά, δεν αναφέρεστε στα κείμενα επί των οποίων θα ψηφίσουμε, αλλά στον κατάλογο ψηφοφορίας. Αυτός ο κατάλογος είναι διαθέσιμος σε τρεις γλώσσες, ως συνήθως, αλλά τα κείμενα επί των οποίων θα ψηφίσουμε είναι διαθέσιμα σε όλες τις γλώσσες. Επομένως ο Κανονισμός μας δεν έχει παραβιαστεί. Ωστόσο, θα εξετάσουμε το θέμα για προσεχείς συνεδριάσεις της ολομέλειας.
<SPEAKER ID="055" NAME="Elmar Brok" AFFILIATION="PPE-DE">
(DE) Κύριε Πρόεδρε, επιτρέψτε μου μια παρατήρηση, διότι θα ήθελα να αντικρούσω τις δηλώσεις, οι οποίες έγιναν από την ομάδα εκεί πίσω. Τα δικαιώματα όλων των μελών του Ευρωπαϊκού Κοινοβουλίου διασφαλίζονται εξίσου. Εάν σκοπεύουμε να ταξιδέψουμε σε μια περιοχή σαν αυτή, η ισορροπία είναι ουσιώδης και το ταξίδι πρέπει να οργανωθεί επαγγελματικά από κάθε άποψη.
<P>
Για τεχνικούς λόγους το ταξίδι δεν ήταν αυτήν την φορά εφικτό την προγραμματισμένη χρονική στιγμή. Ωστόσο, θα πρέπει να πραγματοποιηθεί αργότερα. Δεν πρέπει να επιτρέψουμε στην Ομάδα Le-Pen να συμπεράνει ότι υπάρχει εδώ κάτι κρυφό και μυστήριο, πράγμα που δεν ισχύει. Θα ήθελα να αντικρούσω τις δηλώσεις τους με τον πιο έντονο τρόπο.
<SPEAKER ID="056" NAME="Πρόεδρος">
" διαδικασία είχε ως εξής: η Διάσκεψη των Προέδρων, αφού σας άκουσε, αποφάσισε να αναβάλει την επίσκεψη αυτής της ad hoc αντιπροσωπείας. Αυτή είναι η βασική διαδικασία που ακολουθήσαμε· οτιδήποτε άλλο είναι θέμα γνώμης ή ερμηνείας και ο καθένας δικαιούται τη δική του.

<CHAPTER ID="016">
Η διάθεση βιοκτόνων στην αγορά - Νέα πρόταση για την αναθεώρηση των βιοκτόνων (συζήτηση)
<SPEAKER ID="123" NAME="Πρόεδρος">
Το επόμενο θέμα είναι η κοινή συζήτηση σχετικά με τα εξής:
<P>
την έκθεση της κυρίας Sârbu, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση για μια οδηγία του Ευρωπαϊκού Κοινοβουλίου και του Συμβουλίου που θα τροποποιεί την Οδηγία 98/8/ΕΚ για τη διάθεση στην αγορά βιοκτόνων προϊόντων αναφορικά με την παράταση ορισμένων χρονικών περιόδων - C6-0346/2008 - και
<P>
τη δήλωση της Επιτροπής σχετικά με τη νέα πρόταση για αναθεώρηση της Οδηγίας για τα βιοκτόνα.
<SPEAKER ID="124" NAME="Daciana Octavia Sârbu" LANGUAGE="RO">
Θα ήθελα να τονίσω ότι θεωρώ επιτυχία τη συμφωνία στην οποία φτάσαμε με την Επιτροπή και το Συμβούλιο για την παράταση της περιόδου αξιολόγησης των ενεργών ουσιών έως το 2014 προκειμένου να δημιουργηθεί εν ευθέτω χρόνω μια οργανωμένη αγορά για τα βιοκτόνα προϊόντα.
<P>
Αυτό αντανακλάται και στο αποτέλεσμα της ψηφοφορίας που διεξήχθη από την Επιτροπή Περιβάλλοντος, Δημόσιας Υγείας και Ασφάλειας των Τροφίμων. Για αυτό το λόγο θα ήθελα να ευχαριστήσω τους συναδέλφους μου που υποστήριξαν τον εν λόγω συμβιβασμό μεταξύ των τριών θεσμικών οργάνων.
<P>
" παράταση της μεταβατικής περιόδου είναι εξαιρετικά σημαντική προκειμένου να παρασχεθούν εγγυήσεις ότι όλα τα βιοκτόνα προϊόντα που περιέχουν ενεργές ουσίες θα διατίθενται νόμιμα στην αγορά.
<P>
Θεώρησα απαραίτητο να γίνει η αναθεώρηση αυτής της οδηγίας σε πρώτη ανάγνωση ώστε να μην διακινδυνεύσουμε να προχωρήσουμε πέραν της δεκαετούς περιόδου για τη συστηματική εξέταση των βιοκτόνων και, κατ'επαγωγή, να αποτρέψουμε τον κίνδυνο απόσυρσής τους από την αγορά από το 2010.
<P>
" παράταση της περιόδου θα εξασφαλίσει επαρκή χρόνο στα Κράτη Μέλη προκειμένου να αξιολογήσουν αυτές τις ουσίες έως το 2014 όταν η ουσιαστική αναθεώρηση της Οδηγίας για τα βιοκτόνα είναι πολύ πιθανό ότι θα τεθεί σε ισχύ.
<P>
Άλλο ένα θέμα που προτείνεται στο προσχέδιο της έκθεσης είναι να περιοριστεί σε δύο έτη το ανώτερο το διάστημα για τη δυνατότητα περαιτέρω παράτασης των προθεσμιών για τους υπόλοιπους φακέλους μέσω της επιτροπολογίας προκειμένου να αποτραπεί το ενδεχόμενο να καθυστερήσει ατελείωτα όλη η διαδικασία. Το μέτρο αυτό είναι απαραίτητο για την κατάσταση εάν η αναθεώρηση της οδηγίας δεν έχει ολοκληρωθεί έως το 2014.
<P>
Ελπίζουμε ότι οι πτυχές που συνδέονται με την προστασία των δεδομένων και την πρακτική του 'free riding', σύμφωνα με την οποία οι εταιρείες χρησιμοποιούν τις πληροφορίες που καταχωρούνται από άλλες εταιρείες στα πλαίσια ενός εθνικού προγράμματος, θα εξεταστούν κατά τη διάρκεια της ουσιαστικής αναθεώρησης της Οδηγίας για τα βιοκτόνα.
<P>
Θα ήθελα να αναφέρω ότι οι τροποποιήσεις που υιοθετήθηκαν στα πλαίσια της Επιτροπής Περιβάλλοντος, Δημόσιας Υγείας και Ασφάλειας των Τροφίμων αποτελούν μέρος μιας συμφωνίας με την Επιτροπή και το Συμβούλιο καθώς εμφανίζονται στο τελικό προσχέδιο που πρόκειται να ψηφιστεί στην ολομέλεια αύριο. Μόλις η ψηφοφορία ολοκληρωθεί στην ολομέλεια, θα έχουμε την υποστήριξη του Συμβουλίου προκειμένου να φτάσουμε σε συμφωνία σε πρώτη ανάγνωση.
<SPEAKER ID="125" NAME="Σταύρος Δήμας">
Μέλος της Επιτροπής. - Κύριε Πρόεδρε, θα ήθελα να ευχαριστήσω την εισηγήτρια κ. Sârbu για την επιμέλειά της και τις προσπάθειές της προκειμένου να επιτευχθεί συμφωνία σε πρώτη ανάγνωση σχετικά με την πρόταση τροποποίησης της οδηγίας 98/8 για τη διάθεση βιοκτόνων στην αγορά.
<P>
Θα ήθελα να πω ότι η Ευρωπαϊκή Επιτροπή είναι σε θέση να αποδεχθεί τη συμβιβαστική δέσμη και ιδίως το σημείο που αφορά την ανάγκη παράτασης της μεταβατικής περιόδου κατά τέσσερα αντί για τρία έτη, καθώς και το σημείο που αφορά τον περιορισμό κάθε περαιτέρω παράτασης σε δύο έτη ώστε να διευκολυνθεί με τον τρόπο αυτό το πρόγραμμα της αξιολόγησης..
<SPEAKER ID="126" NAME="Christa Klaß" LANGUAGE="DE">
Κύριε Πρόεδρε, Επίτροπε Δήμα, κυρίες και κύριοι, μπορούμε να είμαστε υπερήφανοι για το γεγονός ότι επιτύχαμε τόσο υψηλά πρότυπα υγείας και υγιεινής στην Ευρωπαϊκή Ένωση. " χρήση των βιοκτόνων συνεισέφερε σημαντικά σε αυτά τα επιτεύγματα. Όταν χρησιμοποιούνται ως απολυμαντικά και παρασιτοκτόνα μας προστατεύουν από επικίνδυνες ασθένειες ή, αναλόγως με την περίπτωση, από τους φορείς τους. Τα βιοκτόνα είναι απαραίτητα. Πρέπει να είναι αβλαβή για τους ανθρώπους και το περιβάλλον και για αυτό το λόγο πρέπει τώρα να επανεξετάσουμε όλους τους βιολογικούς παράγοντες.
<P>
" ασφάλεια απαιτεί χρόνο και η επανεξέταση διαρκεί τώρα περισσότερο από ό,τι είχε αρχικά προγραμματιστεί. Δεν μπορούμε να διακινδυνεύσουμε την απώλεια σημαντικών προϊόντων διότι η καταχώρησή τους δεν έχει ολοκληρωθεί. Για αυτό το λόγο, καλωσορίζω το γεγονός ότι το Κοινοβούλιο, το Συμβούλιο και η Επιτροπή συμφώνησαν σε πρώτη ανάγνωση για μια γρήγορη παράταση των προθεσμιών σε σχέση με την Οδηγία για τα βιοκτόνα έως, όπως νομίζω, Επίτροπε, το 2014.
<P>
Όμως, γιατί αυτή η πρόταση εμφανίστηκε τόσο αργά; Ο κίνδυνος να μείνουν αχρησιμοποίητες οι ουσίες λόγω των προθεσμιών που έληξαν ήταν κάτι που βλέπαμε ότι επίκειται εδώ και καιρό και οι συζητήσεις μας στο Κοινοβούλιο τώρα πρέπει να λάβουν χώρα υπό μεγαλύτερη πίεση χρόνου.
<P>
Επίτροπε, περιμένουμε εδώ και αρκετό καιρό τώρα μια πρόταση από την Επιτροπή σχετικά με την αναθεώρηση της Οδηγίας για τα βιοκτόνα. Σημαντικά πεδία πρέπει τώρα να εναρμονιστούν και να ρυθμιστούν επειγόντως. Παραδείγματος χάρη ο ορισμός των εγκεκριμένων κριτηρίων, η διάρκεια της έγκρισης και, κυρίως, η προστασία των δεδομένων. Οι κατασκευαστές χρειάζονται σαφείς κανονισμούς και βεβαιότητα. Οι κανονισμοί είναι επίσης απαραίτητοι όσον αφορά στη χρήση και στη μεταχείριση των προϊόντων. " δοκιμή ενός ενεργού παράγοντα κοστίζει αρκετές χιλιάδες Ευρώ και αυτή η επένδυση μπορεί να έχει απόδοση μόνο εάν τα αποτελέσματα, τουλάχιστον για ορισμένο χρονικό διάστημα, δεν είναι προσβάσιμα σε άλλους αιτούντες. Κανείς δεν θέλει να απολέσουμε τα υψηλά πρότυπα υγιεινής μας. Πρέπει να τα διατηρήσουμε προκειμένου να αντεπεξέλθουμε σε νέες προκλήσεις.
<P>
Ελπίζω ότι η Επιτροπή θα παρουσιάσει μια ξεκάθαρη και καλά θεμελιωμένη έκθεση η οποία πληροί όλες αυτές τις προϋποθέσεις και ελπίζω ότι θα το κάνει το συντομότερο δυνατό.
<SPEAKER ID="127" NAME="Vittorio Prodi">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι. Σας ευχαριστώ κύριε Verheugen που ήρθατε και μας δώσατε την ευκαιρία να συζητήσουμε μαζί αυτό το έγγραφο. Αναφορικά με την πρόταση για τροποποίηση της οδηγίας σχετικά με τη διάθεση των βιοκτόνων προϊόντων στην αγορά, το Κοινοβούλιο συμφώνησε στην ανάγκη να παραχωρήσει ορισμένες παρατάσεις στην απαιτούμενη περίοδο επανεξέτασης των προϊόντων, ενόψει της ειδικής φύσης των απαραίτητων δοκιμών και των απαιτήσεων της αγοράς. Ωστόσο, θα πρέπει να γνωρίζετε ότι αναμένουμε από την πιο αναλυτική αναθεώρηση της Οδηγίας 98/8/ΕΚ για τα βιοκτόνα προϊόντα να εκφράζει τις απόψεις μας σχετικά με το περιεχόμενο. Για αυτό το λόγο θα ήθελα να προτείνω μερικές ιδέες προς σκέψη στην Επιτροπή.
<P>
Πρώτον και κυριότερο, η μετάβαση από μια οδηγία σε ένα κανονισμό θα ήταν ευεργετική, δηλαδή σε ένα νομοθετικό μέσο που θα υπαγόρευε την ταυτόχρονη θέση σε ισχύ των ίδιων διατάξεων σε όλα τα Κράτη Μέλη, ρυθμίζοντας έτσι ομοιόμορφα τον κλάδο. Ένα βασικό σημείο θα είναι η ανταλλαγή δεδομένων σύμφωνα με τις κατευθυντήριες γραμμές της ΕΕ και, όπως έχει ήδη εφαρμοστεί με το REACH, οι δοκιμές σε σπονδυλωτά πρέπει να αποφεύγονται ή να μειωθούν σημαντικά σε σχέση με τα βιοκτόνα προϊόντα, επίσης, χάρη στην υποχρεωτική ανταλλαγή δεδομένων που αποκτώνται από τις εν λόγω δοκιμές μεταξύ όσων καταχωρούν την ίδια ενεργή ουσία, αποφεύγοντας έτσι τη διπλή διεξαγωγή ερευνών.
<P>
" ανταλλαγή δεδομένων θα οδηγήσει σε μεγαλύτερη αποδοτικότητα στο σύστημα αξιολόγησης φακέλων και θα μειώσει το κόστος της σύνταξης των εν λόγων φακέλων, κάτι σημαντικό για τις μικρές και μεσαίες επιχειρήσεις όπως και τις εθνικές αρχές που είναι αρμόδιες για την εξέταση των αιτήσεων.
<P>
Πρέπει να δοθεί έμφαση στην απλοποίηση των διαδικασιών και στην εφαρμογή αμοιβαίας αναγνώρισης της εξουσιοδότησης για ένα συγκεκριμένο προϊόν και τη χρήση του μεταξύ των διαφόρων Κρατών Μελών, προκειμένου να επιταχυνθούν τόσο οι διαδικασίες όσο και η διάθεση του βιοκτόνου προϊόντος στην αγορά στα προαναφερθέντα Κράτη. Στη συνέχεια, θα πρέπει να εναρμονιστούν η κλίμακα των χρεώσεων και τα κοινά χρονικά διαστήματα για την εξέταση των αιτήσεων στις διάφορες χώρες, ενώ πρέπει να απλοποιηθεί η διαδικασία εξουσιοδότησης στην περίπτωση σκευασμάτων με ελάχιστες διαφορές ή παραλλαγές στο χρώμα, για παράδειγμα, αποφεύγοντας έτσι τις επιπλέον ειδικές δοκιμές που απαιτούν περαιτέρω αξιολόγηση από κάθε Κράτος Μέλος.
<P>
Τέλος, πρέπει να αποφύγουμε τις διακρίσεις μεταξύ των Ευρωπαίων παραγωγών προϊόντων στα οποία χρησιμοποιούνται βιοκτόνα και των προϊόντων εκτός Κοινότητας που περιέχουν τα εν λόγω βιοκτόνα. Εναπόκειται στην Επιτροπή να βρει μια λύση την οποία ελπίζουμε ότι το νέο Κοινοβούλιο θα μπορεί να υποστηρίξει.
<SPEAKER ID="128" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, η εναρμόνιση της νομοθεσίας για τα βιοκτόνα προϊόντα στην Ευρωπαϊκή Ένωση εμφανίζεται ολοένα πιο απαραίτητη δεδομένου ότι οι κανονισμοί σε συγκεκριμένες χώρες διαφέρουν σε μεγάλο βαθμό. " έλλειψη κοινών νομοθετικών διατάξεων συνιστά κίνδυνο για την υγεία και τις ζωές των ανθρώπων, όπως και απειλή για το περιβάλλον, ιδιαίτερα στις συνθήκες της ελεύθερης αγοράς.
<P>
Ωστόσο, η πρόταση που περιέχεται στην αρχική έκδοση του κειμένου, δηλαδή η δεκαετής περίοδος εφαρμογής για τη νομοθεσία δεν φαίνεται ρεαλιστική ενόψει των εξαιρετικά πολύπλοκων και δαπανηρών διαδικασιών καταχώρησης για τις χημικές ουσίες που χρησιμοποιούνται σε αυτά τα προϊόντα. Οι διαδικασίες αυτές, οι οποίες σκοπό είχαν τη διασφάλιση ενός υψηλού επιπέδου ασφάλειας θα μπορούσαν, κατά ειρωνεία της τύχης, να οδηγήσουν σε περιορισμό του επιπέδου ελέγχου, ο οποίος γίνεται ολοένα πιο προβληματικός εάν λάβουμε υπόψη το γεγονός ότι σε ορισμένες περιπτώσεις οι εθνικοί κανονισμοί έλεγχαν τα βιοκτόνα προϊόντα που κυκλοφόρησαν στην αγορά.
<P>
Ωστόσο, η αναίρεση αυτών των μηχανισμών και η εισαγωγή λιγότερο αποδοτικών και δαπανηρών διαδικασιών αξιολόγησης ενδέχεται να περιορίσει τις πωλήσεις των βιοκτόνων προϊόντων. Ούτε ένα κεντρικό, ευρωπαϊκό μητρώο των ενεργών ουσιών που χρησιμοποιούνται στα βιοκτόνα προϊόντα πρόκειται να εγγυηθεί την ασφάλεια, ιδιαίτερα ενόψει του γεγονότος ότι οι βιολογικοί παράγοντες ποικίλλουν σε πολύ μεγάλο βαθμό και είναι ανθεκτικοί στους ενεργούς παράγοντες. " ύπαρξη περιορισμένης επιλογής αποτελεσματικών ενώσεων θα λειτουργήσει μόνο υπέρ μιας αύξησης των επιπέδων ανθεκτικότητας. Επιπλέον, το υψηλό κόστος και οι πολύπλοκες διαδικασίες που απαιτούνται θα ωθήσουν τις μικρές εταιρείες εκτός αγοράς, οδηγώντας σε μια αγορά όπου το μονοπώλιο θα έχουν οι μεγάλες εταιρείες που δραστηριοποιούνται σε αυτό τον κλάδο.
<P>
" πρόταση για μια παρατεινόμενη, δεκατετραετή μεταβατική περίοδο, η οποία θα μπορεί να παραταθεί ακόμα δύο έτη, γίνεται ακόμα πιο πολύτιμη λόγω του γεγονότος ότι δεν θα είναι δυνατή η καταχώρηση των ενεργών ουσιών ή η μεταφορά αυτών των κανονισμών στο εθνικό δίκαιο πριν από το 2014.
<SPEAKER ID="129" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, θα ήθελα να θέσω ένα ερώτημα στον Επίτροπο καθώς η γνώμη μου διαφέρει αρκετά. Θεωρώ λυπηρό ότι η ΕΕ αδυνατεί μέσα σε δέκα χρόνια, με άλλα λόγια έως το 2010, να ολοκληρώσει την επανεξέταση και καταχώρηση των περίπου 900 απολυμαντικών, συντηρητικών και παρασιτοκτόνων που πωλούνται στην ευρωπαϊκή αγορά. Με εκπλήσσει ότι χρειαζόμαστε ακόμα τρία έτη για αυτό ενώ η εισηγήτρια πρόσθεσε ένα ακόμα έτος επιπλέον. Αυτό σημαίνει καθυστερήσεις στην εναρμόνιση και, κατά συνέπεια, στη μεγαλύτερη προστασία για την αγορά σε σχέση με αυτά τα επιβλαβή υλικά. Προφανώς δεν είχαμε άλλη επιλογή από το να ανακοινώσουμε μια αναβολή διότι, διαφορετικά, πολλά προϊόντα θα έπρεπε να εξαφανιστούν από την αγορά. Επιτρέψτε μου, ωστόσο, να κάνω τον εξής συλλογισμό. Ίσως θα ήταν θετικό εάν μερικά από τα προϊόντα που εισάγονται από μη ελεγχόμενες ασιατικές αγορές έπρεπε να εξαφανιστούν από την αγορά μας. Αυτό θα επιτάχυνε την ανάπτυξη εναλλακτικών ασφαλέστερων υλικών. Θα με ενδιέφερε να ακούσω εάν η Επιτροπή έχει επιχειρήσει να συνεργαστεί με κέντρα δοκιμών και ιδρύματα στα Κράτη Μέλη και να κάνει χρήση των πόρων τους προκειμένου να προλάβει την αρχική, συντομότερη προθεσμία. Μπορεί η Επιτροπή ή η εισηγήτρια να μου δώσει μια απάντηση σε αυτό το ερώτημα;
<SPEAKER ID="130" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, λόγω της συγκεκριμένης φύσης αυτής της νομοθεσίας και του ενδεχόμενου κινδύνου εσφαλμένης ερμηνείας της, θα πρέπει να δώσουμε ιδιαίτερη προσοχή στο ζήτημα των βιοκτόνων παραγόντων.
<P>
Συμφωνώ με την εισηγήτρια η οποία αναφέρθηκε στο γεγονός ότι είναι ζωτικής σημασίας η παράταση της μεταβατικής περιόδου για την αξιολόγηση των ενεργών ουσιών που χρησιμοποιούνται στα βιοκτόνα προϊόντα έως το 2014 προκειμένου να χρησιμοποιηθεί η νομοθεσία της ΕΕ για την εποπτεία της αγοράς. Εάν δεν κάναμε αυτό το βήμα, οι εθνικές διατάξεις, οι οποίες λήγουν το 2010, θα είχαν ως αποτέλεσμα να καταστεί παράνομη η πώληση ενός σημαντικού αριθμού βιοκτόνων προϊόντων, κάτι που θα οδηγούσε σε διάφορες παράδοξες καταστάσεις;
<P>
Κατά τη διάρκεια της μεταβατικής περιόδου, η εθνική νομοθεσία θα πρέπει να χρησιμοποιηθεί για τον αυστηρό έλεγχο αυτού του συγκεκριμένου τμήματος της αγοράς. Αξίζει να προσθέσουμε εδώ ότι πρέπει να είμαστε ιδιαίτερα προσεκτικοί κατά το χειρισμό οποιασδήποτε νομοθεσίας σε σχέση με τους βιοκτόνους παράγοντες και να θυμόμαστε ότι αυτά τα προϊόντα σκοπό έχουν να καταστρέφουν και να απωθούν βλαβερούς οργανισμούς και ότι περιέχουν ενεργούς χημικούς παράγοντες. Οποιαδήποτε απροσεξία εκ μέρους μας ίσως έχει αμετάκλητες συνέπειες.
<SPEAKER ID="131" NAME="Σταύρος Δήμας">
Μέλος της Επιτροπής. - Κύριε Πρόεδρε, θα ήθελα να ευχαριστήσω τους ομιλητές για τις εποικοδομητικές τους παρεμβάσεις και θα ήθελα να πω ότι, πράγματι, η αξιολόγηση των δραστικών ουσιών απαιτεί τελικά περισσότερο χρόνο απ' ό,τι με αισιοδοξία είχε αρχικά προβλεφθεί. Το 2000, όταν εγκρίθηκε η νομοθεσία, δεν άρχισαν αμέσως τα προγράμματα αξιολόγησης, αλλά περάσανε περίπου 4 χρόνια με διάφορες διαδικασίες προετοιμασίας και μόλις το 2004 ξεκίνησαν οι διαδικασίες αξιολόγησης οι οποίες χρησιμοποιούν, αναμφίβολα, τις εθνικές αρμόδιες αρχές· και ενώ έχει γίνει αξιόλογη και πολύ σημαντική εργασία μέχρι τώρα, εντούτοις δεν θα είναι δυνατόν, μέχρι τον Μάιο του 2010, για πολλές από τις δραστικές ουσίες να έχουν περάσει από την αξιολόγηση.
<P>
Δεδομένου δε ότι η οδηγία ορίζει ότι τα βιοκτόνα προϊόντα που περιέχουν δραστικές ουσίες μη εγγεγραμμένες στο παράρτημα 1 ή 1Α της οδηγίας, πρέπει να έχουν αποσυρθεί από την αγορά το αργότερο έως τις 14 Μαΐου 2010, κρίθηκε αναγκαίο να παραταθεί η προθεσμία ολοκλήρωσης της διαδικασίας αξιολόγησης· διαφορετικά, εάν αποσύρουμε ορισμένες από αυτές τις ουσίες - επειδή δεν πέρασαν από τη διαδικασία αξιολόγησης - τότε μπορεί να κινδυνεύσει και η υγεία και το περιβάλλον στην Ευρωπαϊκή Ένωση και, αναμφίβολα, θα υπάρξει και μια παρεμπόδιση του εμπορίου.
<P>
Για το θέμα στο οποίο αναφέρθηκε η κ. Klaß, θα ήθελα να πω ότι το ζήτημα αυτό αφορά την προστασία των δεδομένων που υποβάλλονται για την αξιολόγηση της δραστικής ουσίας. Πρόκειται ειδικότερα για την περίπτωση κατά την οποία εταιρείες, οι οποίες δεν έχουν συμβάλει στην προσπάθεια παραγωγής των εν λόγω δεδομένων, να μπορούν παρά ταύτα να διατηρήσουν το προϊόν τους στην αγορά μέχρι τη λήξη μεταβατικής περιόδου ["free riders"].
<P>
" Επιτροπή βρίσκεται στο τελικό στάδιο επεξεργασίας της πρότασης για ουσιαστική αναθεώρηση της οδηγίας για τα βιοκτόνα και το ζήτημα αυτό έχει επισημανθεί με σαφήνεια κατά τις διαβουλεύσεις που πραγματοποιήθηκαν κατά τη διαμόρφωση και διατύπωση της εν λόγω πρότασης. Πολλές από τις παρατηρήσεις τις οποίες έκαναν ο κύριος Prodi και άλλοι θα ληφθούν αναμφίβολα υπόψη.
<P>
" Επιτροπή θα αντιμετωπίσει το προαναφερθέν ζήτημα στο πλαίσιο της ουσιαστικής αναθεώρησης της οδηγίας. Σχετική δήλωση της Επιτροπής διαβιβάζεται στη Γραμματεία του Ευρωπαϊκού Κοινοβουλίου για καταχώρηση στα πρακτικά της σημερινής συνεδρίας.
<P>
Επίσης, στην εν λόγω πρόταση αναθεώρησης θα αντιμετωπιστούν και πολλά άλλα ζητήματα που έχουν επισημανθεί από το Κοινοβούλιο, όπως η επέκταση του πεδίου εφαρμογής σε είδη και υλικά επεξεργασμένα με βιοκτόνα, η βελτίωση των διαδικασιών έγκρισης των βιοκτόνων προϊόντων, η θέσπιση της υποχρεωτικής ανταλλαγής δεδομένων κατά την αδειοδότηση του προϊόντος και κατά την έγκριση της δραστικής ουσίας σύμφωνα με τις αρχές του κανονισμού REACH, η ευθυγράμμιση με τις βέλτιστες πρακτικές άλλων νομοθετικών πράξεων όπως είναι αυτή που θεσπίστηκε πρόσφατα για τα φυτοφάρμακα.
<P>
Καταλήγοντας, κύριε Πρόεδρε, η Επιτροπή εκφράζει την ικανοποίησή της για την έκβαση των διαπραγματεύσεων. " Επιτροπή είναι σε θέση να κάνει πλήρως δεκτές τις προτεινόμενες συμβιβαστικές τροποποιήσεις και δεσμεύεται να λάβει υπόψη, κατά τη διάρκεια της κύριας αναθεώρησης της οδηγίας, τις ανησυχίες σχετικά με την προστασία των δεδομένων, που εκφράστηκαν τόσο από το Συμβούλιο, όσο και από το Κοινοβούλιο ακόμη και σήμερα.
<P>
" Επιτροπή λαμβάνει υπόψη τα ζητήματα σχετικά με την προστασία των δεδομένων, την ανταλλαγή δεδομένων και τους "φερόμενους ως free rider" (εταιρείες που δρέπουν τα οφέλη χωρίς να συνεισφέρουν), τα οποία ετέθησαν κατά τη διάρκεια των συζητήσεων σχετικά με την πρόταση για την παράταση ορισμένων χρονικών περιόδων στα πλαίσια της Οδηγίας για τα βιοκτόνα προϊόντα. " Επιτροπή θα εξετάσει πρόσφορες λύσεις για τα προβλήματα που εντοπίστηκαν στο πλαίσιο της ουσιαστικής αναθεώρησης της Οδηγίας για τα βιοκτόνα προϊόντα.
<SPEAKER ID="134" NAME="Daciana Octavia Sârbu" LANGUAGE="RO">
Θα ήθελα να ευχαριστήσω ξανά τους συναδέλφους μου, τους σκιώδεις εισηγητές, με τους οποίους είχαμε μια πολύ καλή συνεργασία. Ήμαστε πολύ αποδοτικοί στην ολοκλήρωση αυτής της έκθεσης παρόλο που αυτό δεν είναι τόσο σημαντικό όσο θα είναι η αναθεώρηση της οδηγίας.
<P>
Όπως είδατε, όλοι οι συνάδελφοί μου μίλησαν περισσότερο για την αναθεώρηση και λιγότερο για την έκθεση την οποία συζητάμε σήμερα διότι πρόκειται για μια αναθεώρηση που περιμένουμε.
<P>
Ακούσαμε εδώ, ομολογουμένως, ότι αυτή η παράταση της μεταβατικής περιόδου από τρία σε τέσσερα έτη δεν είναι επιθυμητή, ωστόσο, πιστεύω ότι είναι πολύ πιο σημαντικό για εμάς να εγγυηθούμε ότι όλα τα προϊόντα θα διατίθενται νόμιμα στην αγορά και ότι θα διεξαχθεί μια προσήκουσα αξιολόγηση σε αυτά.
<P>
Σας ευχαριστώ και πάλι και, όπως έλεγα, αναμένουμε την αναθεώρηση της Οδηγίας για τα βιοκτόνα το συντομότερο δυνατό.
<SPEAKER ID="135" NAME="Πρόεδρος">
" συζήτηση ολοκληρώθηκε.
<P>
" ψηφοφορία θα διεξαχθεί την Τρίτη 24 Μαρτίου 2009.

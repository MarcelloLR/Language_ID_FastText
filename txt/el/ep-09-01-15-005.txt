<CHAPTER ID="005">
Αποκατάσταση της αναμετάδοσης των τηλεοπτικών εκπομπών του NTDTV προς την Κίνα μέσω του Eutelsat (γραπτή δήλωση) 
<SPEAKER ID="066" NAME="Marco Cappato" AFFILIATION="ALDE">
- (IT) Κύριε Πρόεδρε, κυρίες και κύριοι, σας ευχαριστώ εκ μέρους όσων υποστήριξαν αυτή την πρωτοβουλία. Θα ήθελα να ευχαριστήσω τα περισσότερα από 440 μέλη που έβαλαν την υπογραφή τους. Το Κοινοβούλιο ζητά να αποκατασταθούν οι μεταδόσεις του NTDTV στην Κίνα μέσω του Eutelsat: η ελευθερία απόκτησης πληροφοριών και γνώσης είναι βασικό ανθρώπινο δικαίωμα. Αυτό το Κοινοβούλιο αποδεικνύει, όπως το έκανε και με την απονομή του βραβείου Ζαχάροφ στον Hu Jia και με την πρόσκληση του Δαλάι Λάμα, ότι όταν ασκούμε κριτική στην Κίνα ή στην ΕΕ για τα ανθρώπινα δικαιώματα, το κάνουμε με σκοπό να προάγουμε την ελευθερία του κινεζικού λαού.

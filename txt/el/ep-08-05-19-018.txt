<CHAPTER ID="018">
Διάταξη των εργασιών
<SPEAKER ID="025" NAME="Πρόεδρος">
Το τελικό σχέδιο της ημερήσιας διάταξης, όπως καταρτίσθηκε από τη Διάσκεψη των Προέδρων, έχει διανεμηθεί στη συνεδρίασή της την Πέμπτη, 15 Μαΐου 2008, σύμφωνα με τα άρθρα 130 και 131 του Κανονισμού.
<SPEAKER ID="026" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, μία φορά ετησίως -τον Μάιο, για κάποιον ανεξήγητο λόγο- συνηθίζεται να συνεδριάζουν όλες οι επιτροπές στο Στρασβούργο. Δεν φαίνεται να υπάρχει κάποια λογική εξήγηση για αυτό. Ως αποτέλεσμα, απόψε θα συνεδριάσουν επιτροπές την ίδια στιγμή που ζητήματα τα οποία άπτονται της σφαίρας των αρμοδιοτήτων τους προβλέπονται στην ημερήσια διάταξη της Ολομέλειας.
<P>
" κατάσταση αυτή δεν έχει καμία βάση. " μόνη πιθανή λύση, πραγματικά, είναι στο μέλλον οι επιτροπές να συνεδριάζουν στο Στρασβούργο και εμείς να μεταφέρουμε τις συνεδριάσεις της Ολομέλειας στις Βρυξέλλες, ώστε να μην συγκρούεται η διεξαγωγή των μεν με τη διεξαγωγή των δε! Μιλώντας σοβαρά, όμως, οι συνεδριάσεις των επιτροπών εδώ στο Στρασβούργο δεν είναι δυνατόν να εξακολουθήσουν να συμπίπτουν με τις συνεδριάσεις της Ολομέλειας και τις συνεδριάσεις των ομάδων στον βαθμό που συμβαίνει αυτό, ιδίως κατά τα τελευταία δύο χρόνια και παρά τις δηλώσεις ότι θα αποφεύγονταν αυτές οι αλληλεπικαλύψεις. Τώρα βρισκόμαστε σε περίοδο ηρεμίας. Δεν υφίσταται κανένας πρακτικός λόγος, για τον οποίο οι συνεδριάσεις των επιτροπών εδώ στο Στρασβούργο πρέπει να συμπίπτουν με τις δραστηριότητες της Ολομέλειας. Θα ήμουν ευγνώμων, εάν καταβάλατε κάθε προσπάθεια στο πλαίσιο των αρμοδιοτήτων σας για τη διευθέτηση της κατάστασης.
<P>
(Χειροκροτήματα)
<SPEAKER ID="027" NAME="Πρόεδρος">
Σας ευχαριστώ πολύ, κύριε Nassauer. Θα ενημερώσω τη Διάσκεψη των Προέδρων για την κατάσταση την οποία περιγράψατε, και είμαι βέβαιος ότι θα βρούμε μία ικανοποιητική λύση.
<P>
Στο σχέδιο ημερήσιας διάταξης προτάθηκαν οι ακόλουθες τροποποιήσεις:
<P>
Δευτέρα:
<P>
δεν προτάθηκε τροποποίηση.
<P>
Τρίτη:
<P>
" Σοσιαλιστική Ομάδα ζήτησε να εγγραφεί στην ημερήσια διάταξη της Τρίτης δήλωση της Επιτροπής σχετικά με την κατάσταση των Ρομ στην Ιταλία, χωρίς κατάθεση προτάσεων ψηφίσματος.
<SPEAKER ID="028" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, επιτρέψτε μου να διευκρινίσω τη φύση του αιτήματός μας. Ζητούμε μία δήλωση από την Επιτροπή όχι μόνο σχετικά με την κατάσταση των Ρομ στην Ιταλία, αλλά την κατάστασή τους εκεί και στην Ευρώπη γενικά. Στη σημερινή συνεδρίαση της ομάδας μας, συζητήσαμε σχετικά με την ιδιαίτερα δύσκολη κατάσταση, η οποία επικρατεί αυτή τη στιγμή στην Ιταλία. Δεν επιθυμούμε, εντούτοις, να υπαινιχθούμε ότι η κατάσταση περιορίζεται στην Ιταλία ή ότι η προστασία των μειονοτήτων και η κοινωνική ένταξη των Ρομ αποτελούν αποκλειστικά ιταλικά ζητήματα. Αναφερθήκαμε απλώς στην Ιταλία, επειδή εκεί το πρόβλημα έχει ανακύψει τώρα σε πολύ μεγάλο βαθμό.
<P>
Θέλουμε να μάθουμε από την Επιτροπή τι έχει κάνει τα τελευταία χρόνια με τους σημαντικούς πόρους που της έχουμε διαθέσει για την αποτελεσματική υποστήριξη τοπικών έργων, με στόχο την αποφυγή της κατάστασης που συναντάμε τώρα στην Ιταλία.
<P>
Αυτό που ζητούμε, λοιπόν, είναι μία γενική συζήτηση. " αφετηρία της θα ήταν η κατάσταση στην Ιταλία, αλλά επιτρέψτε μου να τονίσω κατηγορηματικά ότι δεν θέλω να επικεντρωθεί αποκλειστικά και μόνο στην Ιταλία. Πρέπει να λάβουμε υπόψη μας πολλούς άλλους παράγοντες, όχι μόνο την κατάσταση στην Ιταλία. Πάνω από όλα, θέλουμε να μάθουμε από την Επιτροπή τι έχει πράξει στο παρελθόν και πώς προτίθεται να ενεργήσει στο μέλλον. Θα είμαστε, ως εκ τούτου, ευγνώμονες εάν η Επιτροπή μπορούσε να προβεί σε μία τέτοια δήλωση την Τρίτη.
<SPEAKER ID="029" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, η Ομάδα των Πρασίνων/Ευρωπαϊκή Ελεύθερη Συμμαχία υποστηρίζει αυτή την πρόταση και την υποστηρίζει για δύο λόγους, επειδή φρονούμε ότι είναι σημαντικό να συζητήσουμε για την κατάσταση των Ρομ στην ίδια την Ευρωπαϊκή Ένωση -γνωρίζοντας πολύ καλά τα πρόσφατα περιστατικά στην Ιταλία- και επίσης, επειδή όλοι γνωρίζουμε ότι η Ευρωπαϊκή Ένωση έχει τα μέσα να παρέμβει, τα μέσα όμως αυτά δεν είναι γνωστά και δεν αποτελούν συχνά θέμα συζήτησης.
<P>
Και από τις δύο απόψεις είμαστε απόλυτα ευχαριστημένοι για τη συζήτηση αυτή, αλλά φοβούμαστε ότι ίσως να μην είναι η τελευταία, τουλάχιστον όσον αφορά την Ιταλία.
<SPEAKER ID="030" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, η Διάσκεψη των Προέδρων δεν προέβλεψε αυτή τη συζήτηση, προφανώς όμως υπάρχει περιθώριο για αυτήν στην ημερήσια διάταξη. Είχαμε πραγματοποιήσει μία συζήτηση τον Σεπτέμβριο του 2007. Το πρόβλημα των Ρομ είναι ένα υπαρκτό πρόβλημα, για την Ευρώπη γενικά αλλά και για τη Ρουμανία, και ήταν κάτι το οποίο γνωρίζαμε όταν επισκεφθήκαμε τη Ρουμανία. Πιστεύω ότι έχει προγραμματισθεί να συζητήσουμε το ζήτημα τον Σεπτέμβριο. Δεν θα ήταν προτιμότερο -όπως προτείνει η ομάδα μας- να συζητηθεί αρχικά το πρόβλημα στην Ιταλία από την Επιτροπή Πολιτικών Ελευθεριών, και να αναβάλουμε μία επίσημη συζήτηση εδώ στο Κοινοβούλιο έως ότου προετοιμαστούμε κατάλληλα; Αυτή είναι η θέση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
(Το Σώμα εγκρίνει το αίτημα)
<P>
Τετάρτη, Πέμπτη:
<P>
Δεν προτάθηκε τροποποίηση.
<P>
(" διάταξη των εργασιών καθορίζεται κατ' αυτόν τον τρόπο)
<SPEAKER ID="032" NAME="Hannes Swoboda" AFFILIATION="PSE">
(DE) Κύριε Πρόεδρε, χάριν της καλής εκτέλεσης των εργασιών, επιθυμώ να ανακοινώσω ότι σκοπεύουμε να ζητήσουμε αναβολή της ψηφοφορίας επί της έκθεσης Grosch, η οποία αφορά τον χρόνο ανάπαυσης και το ζήτημα των οδηγών λεωφορείων. Κατά βάση έχει επιτευχθεί συμφωνία μεταξύ εργοδοτών και εργαζομένων, και θέλουμε να δούμε εάν αυτή αντανακλάται στην έκθεση Grosch. Επιθυμώ απλώς να προειδοποιήσω τις άλλες ομάδες ότι θα ζητήσουμε την αναβολή αυτής της ψηφοφορίας.

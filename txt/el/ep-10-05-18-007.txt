<CHAPTER ID="007">
Ειδικά μέτρα για τη γεωργία στις εξόχως απόκεντρες περιοχές της Ένωσης (τροποποίηση του κανονισμού (ΕΚ) αριθ. 247/2006) (συζήτηση)
<SPEAKER ID="071" NAME="Πρόεδρος">
" ημερήσια διάταξη προβλέπει τη συζήτηση της έκθεσης, του κ. Alves, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 247/2006 περί καθορισμού ειδικών μέτρων για τη γεωργία στις εξόχως απόκεντρες περιοχές της Ένωσης - C7-0255/2009 -.
<SPEAKER ID="072" NAME="Luís Paulo Alves" LANGUAGE="PT">
Κυρία Πρόεδρε, κυρία Επίτροπε, κυρίες και κύριοι, επιτρέψτε μου να επισημάνω το γεγονός ότι συζητούμε την πρώτη έκθεση της Επιτροπής Γεωργίας και Ανάπτυξης της Υπαίθρου που υπάγεται στη συνήθη νομοθετική διαδικασία βάσει της Συνθήκης της Λισαβόνας. Πρόκειται για ιστορική στιγμή και, εάν το Σώμα ψηφίσει σύμφωνα με τα όσα προτείνω, η νέα αυτή περίοδος επιμερισμού των αρμοδιοτήτων όσον αφορά τη γεωργία στην Ευρωπαϊκή Ένωση θα ξεκινήσει με τον καλύτερο τρόπο.
<P>
" Ένωση το επιτυγχάνει αυτό ακριβώς νομοθετώντας από κοινού με τις εξόχως απόκεντρες περιοχές της, αποδεικνύοντας στην πράξη τη βούληση για την οικοδόμηση μιας Ένωσης ενισχυμένης από τη συνοχή, σε ένα πνεύμα ενεργού αλληλεγγύης όσον αφορά τις ιδιαιτερότητες και τις διαφορές των μερών της, πνεύμα που αποτελεί τη μοναδική βιώσιμη οδό για την οικοδόμηση του κοινού ευρωπαϊκού μας έργου.
<P>
Το επιτυγχάνει επίσης θεσπίζοντας βασικούς κανονισμούς με στόχο να καταστεί ο τομέας της ζάχαρης στις Αζόρες -γεγονός που επιδοκιμάζω ιδιαίτερα, δεδομένου ότι πρόκειται για την περιοχή από όπου προέρχομαι- πιο βιώσιμος, καθώς πρόκειται για τομέα με ιστορία πολλών αιώνων. Επιπλέον, συμβάλλει στην υγιή διαφοροποίηση της γεωργίας σε μια περιοχή της οποίας η συμβολή στον τομέα των γαλακτοκομικών προϊόντων της Πορτογαλίας είναι, όπως γνωρίζουμε, αναντικατάστατη. Είναι ένας τομέας την θέση του οποίου πρέπει να εδραιώσουμε και τον οποίο πρέπει να καταστήσουμε βιώσιμο.
<P>
Κύριε Πρόεδρε, θα ήθελα να ευχαριστήσω τον Επίτροπο Cioloş, καθώς και τους ανώτερους αξιωματούχους της Επιτροπής, με τους οποίους συνεργαστήκαμε και διαπραγματευτήκαμε, για το ανοιχτό πνεύμα και την ευελιξία που επέδειξαν. " ισπανική Προεδρία κατέβαλε κάθε προσπάθεια ώστε η κοινή επιθυμία μας να καταλήξουμε σε συμφωνία κατά την πρώτη ανάγνωση να γίνει πραγματικότητα. Θα ήθελα, βεβαίως, να ευχαριστήσω επίσης τους σκιώδεις εισηγητές των άλλων πολιτικών Ομάδων, καθώς και τους εξαίρετους υπαλλήλους της γραμματείας της κοινοβουλευτικής Επιτροπής Γεωργίας και Ανάπτυξης της Υπαίθρου , η συνεργασία των οποίων μας επέτρεψε να επιτύχουμε ένα αποτέλεσμα το οποίο θεωρώ ιδιαίτερα θετικό.
<P>
Θα ήθελα επίσης να επισημάνω την αποφασιστικής σημασίας συμβολή της Γεωργικής Ένωσης των Αζορών, καθώς και της περιφερειακής κυβέρνησης και της κυβέρνησης της Δημοκρατίας της Πορτογαλίας. Συμμετείχαν σε μεγάλο βαθμό και διαδραμάτισαν σημαντικό ρόλο στην εξεύρεση λύσης για τη ζάχαρη των Αζορών.
<P>
" πρόταση κανονισμού του Συμβουλίου κατατέθηκε στις 2 Οκτωβρίου στην Επιτροπή Γεωργίας και Ανάπτυξης της Υπαίθρου, σε μια χρονική στιγμή κατά την οποία η προοπτική να τεθεί να ισχύ η Συνθήκη της Λισαβόνας ήταν ανύπαρκτη, καθώς συνέχιζε να εκκρεμεί η επικύρωσή της από τα κράτη μέλη. Σε αυτό το πλαίσιο, η αρχική ιδέα της Επιτροπής και του Συμβουλίου ήταν η πρόταση να εγκριθεί βάσει της απλοποιημένης διαδικασίας χωρίς τροπολογίες, με σκοπό να τεθεί σε ισχύ από την 1η Ιανουαρίου 2010.
<P>
Με την έναρξη ισχύος της Συνθήκης της Λισαβόνας, και παρά το γεγονός ότι η κυρίαρχη στις υπόλοιπες πολιτικές Ομάδες και στο Συμβούλιο άποψη ήταν ότι η πρόταση έπρεπε να συνεχίσει να υπόκειται στην απλοποιημένη διαδικασία -διότι πίστευαν ότι η πρόταση δεν έχρηζε τροποποιήσεων και έπρεπε να τεθεί σύντομα σε ισχύ- τη συγκεκριμένη χρονική στιγμή, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και εγώ κατανοούμε ότι το Κοινοβούλιο έπρεπε να εκφράσει τη γνώμη του σύμφωνα με τη Συνθήκη της Λισαβόνας και να αναλάβει τον ρόλο του ως συννομοθέτης.
<P>
Αυτό το κάναμε την κατάλληλη στιγμή, διότι ως αποτέλεσμα παρουσιάστηκαν νέες δυνατότητες, πρώτον με τη συμβολή της Επιτροπής Περιφερειακής Ανάπτυξης και τη γνωμοδότηση του κ. Teixeira -τον οποίο θα ήθελα, επί τη ευκαιρία, να συγχαρώ και να ευχαριστήσω για τη βοήθεια που πάντα παρείχε καθ' όλη τη διάρκεια της διαδικασίας- και, δεύτερον, με την έκθεσή μου που παρουσίασε τις νέες δυνατότητες για τον τομέα της ζάχαρης στις Αζόρες, καθώς και με τη συμβολή και υποστήριξη των συναδέλφων μου στην Επιτροπή Γεωργίας και Ανάπτυξης της Υπαίθρου.
<P>
Τέλος, θα ήθελα να πω σε αυτήν την πρώτη ομιλία ότι δεν κατορθώσαμε να γίνουν αποδεκτές οι τροπολογίες που πρότεινε η Επιτροπή Περιφερειακής Ανάπτυξης και η Επιτροπή Γεωργίας και Ανάπτυξης της Υπαίθρου, τις οποίες υποστήριξα ο ίδιος, στον συμβιβασμό που επιτεύχθηκε μετά από τριμερή διάλογο. " επίτευξη συμβιβασμού κατά την πρώτη ανάγνωση ήταν απαραίτητη διότι κατ' αυτόν τον τρόπο διασφαλίστηκαν οι βελτιώσεις που είχαν ήδη επιτευχθεί καθώς και η απαραίτητη έναρξη ισχύος της πρότασης σε σύντομο χρονικό διάστημα προκειμένου να μην τεθεί σε κίνδυνο η αναδρομικότητά της από τον Ιανουάριο της φετινής χρονιάς. Ωστόσο, δεδομένου ότι η Επιτροπή συντάσσει ένα έγγραφο αναθεώρησης για το POSEI, σύντομα θα έχουμε σίγουρα μια ακόμη ευκαιρία να συζητήσουμε.
<SPEAKER ID="073" NAME="Πρόεδρος">
Όπως είδατε, αλλάξαμε το όνομα στην οθόνη. Δυστυχώς, ο εν λόγω Επίτροπος δεν κατόρθωσε να είναι μαζί μας εγκαίρως, γεγονός για το οποίο λυπούμαι, καθώς δεν υπάρχει νέφος τέφρας αυτήν τη στιγμή και η ώρα είναι ήδη 11.00.
<P>
Ίσως κάποια στιγμή η Επιτροπή θα μπορούσε να συζητήσει την υποχρέωση των αρμόδιων Επιτρόπων να παρευρίσκονται. Αυτό είναι ένα θέμα που αποτελεί επίσης αντικείμενο της συμφωνίας πλαίσιο. Είμαι βέβαιη ότι η κυρία Malmström θα είναι μια θαυμάσια εκπρόσωπος.
<SPEAKER ID="074" NAME="Cecilia Malmström" LANGUAGE="EN">
Κυρία Πρόεδρε, ευχαριστώ για την κατανόηση. Θα ήθελα να ζητήσω συγνώμη εξ ονόματος του συναδέλφου μου, κ. Cioloş, ο οποίος καθυστέρησε και ο οποίος προσπαθεί να έλθει εδώ το συντομότερο δυνατόν για να συζητήσει μαζί σας. Μου ζήτησε να ευχαριστήσω τον εισηγητή, κ. Alves, και τους σκιώδεις εισηγητές του Ευρωπαϊκού Κοινοβουλίου για την εξαιρετική εργασία στο πλαίσιο έγκρισης αυτής της πρότασης.
<P>
" έγκριση της πρότασης είναι σημαντική διότι πρόκειται για το πρώτο κείμενο που εγκρίνεται στο πλαίσιο της συνήθους νομοθετικής διαδικασίας σχετικά με τη γεωργία και την ανάπτυξη της υπαίθρου μετά την έναρξη ισχύος της Συνθήκης της Λισαβόνας. Αυτούς τους μήνες εδραιώθηκε μια πολύ καλή συνεργασία μεταξύ του Κοινοβουλίου, του Συμβουλίου και της Επιτροπής, γεγονός που δημιούργησε τις συνθήκες για την ταχεία έγκριση αυτής της πρότασης κατά την πρώτη ανάγνωση.
<P>
" πρώτη αυτή εμπειρία της συνήθους νομοθετικής διαδικασίας υπήρξε ιδιαίτερα διδακτική για τον συνάδελφό μου, Επίτροπο Cioloş, και τις υπηρεσίες του, ενώ δημιούργησε και ένα εξαιρετικό προηγούμενο για τις μελλοντικές εργασίες. " έγκριση αυτού του κανονισμού είναι ιδιαίτερα σημαντική για τις εξόχως απόκεντρες περιοχές διότι επιβάλλει τεχνικές απλοποιήσεις, καθώς και παρεκκλίσεις προς όφελος διαφόρων τομέων: του τομέα γαλακτοκομικών προϊόντων στις Κανάριες Νήσους, τη Μαδέρα και τη Ρεουνιόν, του τομέα ζάχαρης για τις Αζόρες και τον αμπελοοινικό τομέα για τη Μαδέρα και τις Αζόρες.
<P>
Όσον αφορά τις Αζόρες, θεωρώ ότι οι παρούσες συνθήκες δικαιολογούν μια πρόσθετη και κοινή προσπάθεια από όλους μας -τους πολίτες, τις περιφερειακές κυβερνήσεις, τις εθνικές κυβερνήσεις και την Ευρωπαϊκή Ένωση- προκειμένου να διευκολύνουμε τη διαφοροποίηση των γεωργικών δραστηριοτήτων σε αυτήν την περιοχή. " διαφοροποίηση πρέπει πραγματικά να αποτελέσει μια από τις βασικές προτεραιότητες των εξόχως απόκεντρων περιοχών, στις οποίες η συνθήκη έχει αναγνωρίσει ένα ιδιαίτερο καθεστώς λόγω των συγκεκριμένων μειονεκτημάτων τους. " διαφοροποίηση πρέπει να επιτρέψει τοπική ανάπτυξη που θα δημιουργήσει σταθερότητα και ευημερία στις εν λόγω περιοχές. Για αυτόν τον λόγο, μετά τις διαβεβαιώσεις που λάβαμε από τις πορτογαλικές αρχές, οι οποίες δεσμεύτηκαν ότι θα στηρίξουν τον τομέα του ζαχαρότευτλου στις Αζόρες, μπορώ να συμφωνήσω με την επέκταση μιας παρέκκλισης που έχει ήδη παραχωρηθεί κατά το παρελθόν προς όφελος της βιομηχανίας ζάχαρης στις Αζόρες.
<P>
Θα ακούσω τις παρατηρήσεις σας επί του συγκεκριμένου κειμένου και θα προσπαθήσω, όσο μπορώ, να απαντήσω στις ερωτήσεις σας εξ ονόματος του συναδέλφου μου.
<SPEAKER ID="076" NAME="Nuno Teixeira" LANGUAGE="PT">
Κύριε Πρόεδρε, κυρία Επίτροπε, θα ήθελα, καταρχάς, να συγχαρώ τον συνάδελφό μου εισηγητή κ. Alves για την εργασία του, ιδίως για την ικανότητά που επέδειξε ως προς την ενσωμάτωση των ποικίλων συνεισφορών που έλαβε και οι οποίες συνιστούν απλώς σεβασμό των συμφερόντων των διαφόρων εξόχως απόκεντρων περιοχών που καλύπτονται.
<P>
Υπό την ιδιότητά μου του συντάκτη της γνωμοδότησης της Επιτροπής Περιφερειακής Ανάπτυξης επιδοκιμάζω το γεγονός ότι όλες οι τροπολογίες που προτάθηκαν έγιναν πλήρως αποδεκτές από τον εισηγητή, καθώς και ότι η Επιτροπή Περιφερειακής Ανάπτυξης τις υπερψήφισε όλες. Πρόκειται για προτάσεις που στοχεύουν αντικειμενικά στη βελτίωση και διόρθωση πτυχών του εν ισχύι κανονισμού που είναι ανεπαρκείς και αναχρονιστικές. Ως μία από αυτές τις πτυχές θα επισήμαινα το γεγονός ότι οι μέγιστες ποσότητες που αφορούν τις εξαγωγές και την αποστολή οποιουδήποτε μεταποιημένου προϊόντος και οι οποίες έχουν επιδοτηθεί με επιδοτήσεις POSEI υπολογίζονται τώρα βάσει του μέσου όρου μεταξύ 1989 και 1991.
<P>
Εάν υποθέσουμε ότι η έκθεση εγκρίνεται, ελπίζω ότι η Επιτροπή και το Συμβούλιο θα μπορέσουν να αναγνώσουν τη θέση του Κοινοβουλίου και δεν θα χρησιμοποιήσουν μια πιθανή μελλοντική αναθεώρηση των κανονισμών του προγράμματος POSEI ως δικαιολογία για να μην αποδεχτούν τις θέσεις του Κοινοβουλίου καθώς και τις προτεινόμενες τροπολογίες, οι οποίες έχουν υπέρτατη σημασία για τις επηρεαζόμενες περιοχές.
<SPEAKER ID="077" NAME="Maria do Céu Patrão Neves" LANGUAGE="PT">
Λόγω των μόνιμων φυσικών μειονεκτημάτων τους, είναι αναγκαίο για τις εξόχως απόκεντρες περιοχές να εξετάσει η Ευρωπαϊκή Ένωση ειδικά ποιες είναι οι καλύτερες συνθήκες για να διεκπεραιώνουν τις οικονομικές δραστηριότητές τους.
<P>
Στην περίπτωση περιοχών όπως οι Αζόρες, που εξαρτώνται σε σημαντικό βαθμό από τη γεωργία, είναι απαραίτητο να δοθεί ιδιαίτερη προσοχή στον συγκεκριμένο τομέα. Σε αυτό το πλαίσιο χαιρετίζουμε αυτήν την έκθεση περί ειδικών μέτρων για τη γεωργία στις εξόχως απόκεντρες περιοχές. " έκδοση που ψηφίστηκε από την Επιτροπή Γεωργίας και Ανάπτυξης της Υπαίθρου ήταν αρκούντως ικανοποιητική. " έκδοση που προέκυψε από τον τριμερή διάλογο πλήττει αναπόδραστα τις συνθήκες εργασίας στον τομέα της ζάχαρης, του οποίου η επιδότηση είναι σχεδόν απλά συμβολική.
<P>
Σε μια χρονική στιγμή κατά την οποία η διαφοροποίηση της γεωργίας καθίσταται όλο και περισσότερο αποδεκτή ως ένας από τους τρόπους ελαχιστοποίησης των επαναλαμβανόμενων κρίσεων του τομέα, είναι λυπηρό το ότι η εν λόγω έκθεση δεν εκφράζει την εμπιστοσύνη και την ενθάρρυνση που χρειάζονται η παραγωγή ζαχαρότευτλων και η συναφής βιομηχανία στο São Miguel.
<SPEAKER ID="078" NAME="Vasilica Viorica Dăncilă" LANGUAGE="RO">
Θα ήθελα, πρώτα απ' όλα, να συγχαρώ τον εισηγητή για τους αναφερόμενους στόχους όσον αφορά τη γεωργία στις εξόχως απόκεντρες περιοχές. Το καθεστώς στήριξης της γεωργίας για τις εξόχως απόκεντρες περιοχές της ΕΕ παρέχει ένα σημαντικό μηχανισμό για τη διατήρηση της γεωργίας και την προστασία του αγροτικού τοπίου.
<P>
Στηρίζω την παρούσα αναθεώρηση της οριοθέτησης των εν λόγω περιοχών με σκοπό την εξάλειψη τυχόν ασυνεπειών σε αυτήν. Πιστεύω ότι η εφαρμογή ομοιόμορφων κριτηρίων θα απλοποιήσει την υλοποίηση του προγράμματος πληρωμών για τις εξόχως απόκεντρες περιοχές σε επίπεδο Ευρωπαϊκής Ένωσης, θα παράσχει μεγαλύτερη διαφάνεια και θα εξασφαλίσει την ομοιόμορφη αντιμετώπιση των δικαιούχων αυτών των συστημάτων στήριξης. Όλοι γνωρίζουμε πόσο βασικό ρόλο διαδραματίζει η γεωργία στην τοπική οικονομία.
<P>
Από αυτήν την άποψη, πιστεύω ότι είναι ορθό να υπάρχουν μέτρα για τις εξόχως απόκεντρες περιοχές της Ευρωπαϊκής Ένωσης, τα οποία έχουν ως στόχο να ενισχύσουν την ανταγωνιστικότητα του γεωργικού τομέα και να προαγάγουν τη διαφοροποίησή του. Στηρίζω και συμφωνώ απολύτως με τους βασικούς στόχους του καθεστώτος για τις εξόχως απόκεντρες περιοχές, το οποίο θεωρώ σημαντικό και έχει αποδειχθεί ότι συνιστά ένα αποτελεσματικό μέσο για τη διατήρηση της γεωργίας στις εν λόγω περιοχές.
<SPEAKER ID="079" NAME="Riikka Manner" LANGUAGE="FI">
Κύριε Πρόεδρε, θα ήθελα, πρώτον, να ευχαριστήσω και να συγχαρώ τον εισηγητή, κ. Alves, για την εξαίρετη εργασία του για αυτήν την έκθεση. " Ομάδα μας στηρίζει πλήρως αυτόν τον συμβιβασμό, διότι είναι ιδιαίτερα σημαντικό και προφανές το γεγονός ότι η οικονομική και κοινωνική ανάπτυξη των εξόχως απόκεντρων περιοχών της ΕΕ καθορίζεται σε σημαντικό βαθμό από την περιφερειακή θέση τους, τις δυσχερείς κλιματικές συνθήκες και τη γεωγραφία, καθώς και από την οικονομική εξάρτησή τους από ένα περιορισμένο φάσμα αγαθών και υπηρεσιών. Είναι πολύ σημαντικό, ιδιαίτερα στη σημερινή εποχή κρίσης, να επικεντρώσουμε την προσοχή μας στην ισορροπημένη ανάπτυξη των περιφερειών της Ευρώπης και στην επίτευξη περιφερειακής και κοινωνικής συνοχής.
<P>
Εμείς και η Ευρωπαϊκή Ένωση πρέπει να διασφαλίσουμε ότι είμαστε αυτάρκεις όσον αφορά τη γεωργία παντού στην Ευρώπη. Αυτό είναι ζήτημα ζωτικής σημασίας για την ασφάλεια και τη βιοποικιλότητα. Τα μέτρα που προτείνονται σε αυτήν την έκθεση πρέπει τώρα να εφαρμοστούν στην πράξη προκειμένου να παραγάγουν μόνιμα και, πάνω απ' όλα, μακροπρόθεσμα αποτελέσματα παντού στην Ευρώπη, συμπεριλαμβανομένων των περιφερειακών περιοχών της.
<SPEAKER ID="080" NAME="James Nicholson" LANGUAGE="EN">
Κύριε Πρόεδρε, θα ήθελα, πρώτα απ' όλα, να συγχαρώ τον εισηγητή για την πολύ καλή ποιότητα της εργασίας του. " Ομάδα μου μπόρεσε επίσης να στηρίξει τη συμφωνία στο πλαίσιο του τριμερούς διαλόγου και πιστεύω ότι επιτεύχθηκε ένας καλός συμβιβασμός.
<P>
Πιστεύω ότι οι εξόχως απόκεντρες περιοχές της Ευρώπης πρέπει να τύχουν της απαιτούμενης στήριξης, όπου αυτό είναι εφικτό, προκειμένου να αντισταθμιστεί το μειονέκτημα της θέσης τους και οι δυσχέρειες που αυτό επιφέρει. Οι εν λόγω περιοχές έχουν μόνιμα μειονεκτήματα και αυτό είναι κάτι που πρέπει να αναγνωρίσουμε. " οικονομική κρίση και η κρίση στον τομέα των γαλακτοκομικών προϊόντων έχουν επηρεάσει αρνητικά αυτές τις περιοχές κατά τρόπο δυσανάλογο σε σχέση με το μεγαλύτερο μέρος της υπόλοιπης Ευρώπης, και αυτός είναι ο λόγος για τον οποίο οι εν λόγω περιοχές αξίζουν κάποιας ιδιαίτερης προσοχής.
<P>
Συναισθάνομαι ιδιαίτερα τη δύσκολη κατάσταση στις Αζόρες, όπου ο τομέας γαλακτοκομικών προϊόντων είναι πολύ σημαντικός και αντιμετωπίζει ιδιαίτερες δυσκολίες. Το να επιτραπεί στις Αζόρες να εξάγουν σχετικά μικρές ποσότητες ζάχαρης στην ΕΕ αποτελεί οπωσδήποτε μια καλή απόφαση για το οικονομικό μέλλον της συγκεκριμένης περιοχής.
<SPEAKER ID="081" NAME="João Ferreira" LANGUAGE="PT">
Κύριε Πρόεδρε, η δικαιολόγηση της παράτασης της δυνατότητας επανεξαγωγής ζάχαρης με χρήση των μοντέλων που προτείνονται επί του παρόντος, με την σταδιακή κατάργηση του συστήματος των ποσοστώσεων επί του γάλακτος, είναι επικίνδυνη και απαράδεκτη. Αυτή η κατάργηση - κατά της οποίας αγωνιστήκαμε και θα συνεχίσουμε να αγωνιζόμαστε, στηρίζοντας τον αγώνα των παραγωγών γάλακτος - θα έχει πολύ σοβαρές συνέπειες για έναν παραγωγικό τομέα που είναι θεμελιώδους σημασίας για την οικονομία των Αζορών. Σε αντίθεση με τα προτεινόμενα, δεν θα είναι δυνατόν να μετριάσουμε αυτές τις συνέπειες μέσω των μέτρων που προτείνονται σχετικά με τη βιομηχανία επεξεργασίας της ζάχαρης, πόσο μάλλον όταν προτείνεται επίσης η σταδιακή κατάργησή της. Τι θα έχει απομείνει όταν παρέλθουν αυτά τα πέντε χρόνια;
<P>
Από την άλλη, είναι σημαντικό να ληφθεί υπόψη ότι η διαδικασία της μετατροπής των αμπελώνων έχει καθυστερήσει σημαντικά, και στη Μαδέρα, και θα μπορούσε ακόμη και να διακυβευθεί πλήρως, εάν δεν ενισχυθούν τα κίνητρα. Οι περιορισμοί και οι φραγμοί που αντιμετωπίζουν οι εξόχως απόκεντρες περιοχές είναι μόνιμοι. Για αυτόν τον λόγο, το πρακτικό αποτέλεσμα της αναγνώρισης του ιδιαίτερου χαρακτήρα των εν λόγω περιοχών πρέπει να είναι ένα σύνολο μόνιμων μέτρων ενίσχυσης, μέτρων όχι ασύνδετων και χρονικά περιορισμένων. Είναι σημαντικό να διατηρηθεί η ενίσχυση από την Ένωση προς τον γεωργικό τομέα των εξόχως απόκεντρων περιοχών, πόσο μάλλον υπό το παρόν κοινωνικο-οικονομικό κλίμα.
<SPEAKER ID="082" NAME="Gabriel Mato Adrover" AFFILIATION="PPE">
(ES) Κύριε Πρόεδρε, κυρία Επίτροπε, έχουμε να κάνουμε με μια μεταρρύθμιση που είναι απλή, αλλά εξαιρετικά σημαντική για τις εξόχως απόκεντρες περιοχές. Αυτό ισχύει ιδιαίτερα σε μια χρονική περίοδο κατά την οποία η κρίση πλήττει τους πάντες, αλλά πλήττει τις συγκεκριμένες περιοχές κατά τρόπο ριζικό, λόγω του ότι αντιμετωπίζουν μόνιμα διαρθρωτικά προβλήματα, γεγονός που σημαίνει ότι χρειάζονται αυτές τις αλλαγές.
<P>
Θα μιλήσω για τις Κανάριες Νήσους. Στην περίπτωση των Κανάριων Νήσων, η σημαντικότερη αλλαγή αφορά τις προσφερόμενες ποσότητες παρασκευασμάτων με βάση το γάλα που προορίζονται για βιομηχανική μεταποίηση. Μιλάμε για τη σκόνη αποβουτυρωμένου γάλακτος με φυτικό λίπος που αποτελεί παραδοσιακό προϊόν για τους ντόπιους καταναλωτές και πωλείται στις Κανάριες Νήσους για περισσότερα από 40 χρόνια. Μετά από μεγάλες προσπάθειες και παρά τις πολλές δυσκολίες, δημιουργήθηκε μια τοπική βιομηχανία που δημιουργεί θέσεις εργασίας και προφανή προστιθέμενη αξία. Αυτό είναι κάτι που θα ήθελα να τονίσω διότι, στη σημερινή εποχή και ιδιαίτερα στα νησιά μας, που πλήττονται από εξαιρετικά υψηλή ανεργία, η στήριξη μιας μικρής βιομηχανίας που δημιουργεί θέσεις εργασίας δεν αποτελεί απλώς αναγκαιότητα, αλλά υποχρέωση.
<P>
" πρόταση είναι να παραμείνουν οι προσφερόμενες ποσότητες αυτού του προϊόντος, το οποίο χρησιμοποιείται για τοπική κατανάλωση, μικρές ποσότητες των 800 τόνων το χρόνο. Κάτι τέτοιο θα εξάλειφε τον μεταβατικό χαρακτήρα του μέτρου, το οποίο έχει μικρή σημασία στο παγκόσμιο πλαίσιο, και, ως εκ τούτου, θα εξασφάλιζε τη σταθερότητα για τη συγκεκριμένη βιομηχανία.
<P>
Όπως είπα και προηγουμένως, οι εξόχως απόκεντρες περιοχές παρουσιάζουν σημαντικά μειονεκτήματα, αλλά πρέπει να θεωρηθούν ως μια ευκαιρία για την Ευρώπη. Οι διάφορες συμφωνίες σύνδεσης που τελούν υπό επεξεργασία και συζητούνται επί του παρόντος, όπως οι συμφωνίες ελεύθερων συναλλαγών με την Κολομβία, το Περού, και άλλες επί των οποίων ξεκινούν διαπραγματεύσεις, όπως με τη Mercosur, συνιστούν σαφή απειλή για τον γεωργικό τομέα μας. Έχω κατά νου πολλά προϊόντα: τις ντομάτες, τις μπανάνες και τον κτηνοτροφικό τομέα.
<P>
Το έχω πει πολλές φορές: οι εν λόγω συμφωνίες πρέπει να επιτυγχάνουν μια ισορροπία, βάσει της οποίας ο καθένας θα εκχωρεί κάτι, ούτως ώστε να κερδίζουν όλοι. Ωστόσο, δεν πρέπει κατά κανένα τρόπο ένα προϊόν ή ένας συγκεκριμένος τομέας να υποχρεώνεται να επωμισθεί το σύνολο του κόστους των συμφωνιών.
<P>
Τέλος, θα ήθελα να συγχαρώ τον εισηγητή, κ. Alves, και να ευχαριστήσω την Επιτροπή και το Συμβούλιο που μαζί με το Κοινοβούλιο πέτυχαν να καταλήξουν σε συμφωνία στο πλαίσιο αυτού του πρώτου τριμερούς διαλόγου για τη γεωργία.
<SPEAKER ID="083" NAME="Patrice Tirolien" AFFILIATION="S&amp;D">
(FR) Κύριε Πρόεδρε, κυρίες και κύριοι, όταν αυτό το κείμενο παρουσιάστηκε ενώπιον της Επιτροπής Περιφερειακής Ανάπτυξης, επέτυχα να εισαγάγω την ιδέα μιας παράτασης της εξαίρεσης βάσει της οποίας παρέχεται η άδεια παραγωγής ανασυσταθέντος γάλακτος στη Μαρτινίκα και τη Γουαδελούπη, βάσει του παραδείγματος του μοντέλου αειφόρου ανάπτυξης που καταξιώθηκε στη Μαδέρα.
<P>
Δυστυχώς, δεν υπήρξε συναίνεση επ' αυτής της θέσης κατά τον τελευταίο τριμερή διάλογο. Αυτό είναι λυπηρό για δύο λόγους. Πρώτον, όσον αφορά την ουσία, η γαλακτοκομική παραγωγή στα γαλλικά υπερπόντια διαμερίσματα θα πρόσφερε πολλαπλές ευκαιρίες που δεν πρέπει να χαθούν: την ενίσχυση της εκτροφής βοοειδών, την αυτάρκεια όσον αφορά ένα βασικό τρόφιμο και τη δημιουργία θέσεων εργασίας. Δεύτερον, όσον αφορά το περιεχόμενο, το Κοινοβούλιό μας στο σύνολό του δεν κατάφερε να καταλήξει στη λήψη μιας απόφασης αναφορικά με την πρότασή μου, δεδομένου ότι ήθελε να εγκριθεί το εν λόγω κείμενο κατά την πρώτη ανάγνωση μέσω μιας ανεπίσημης διαδικασίας στην οποία αντιτίθεμαι.
<P>
Ακόμη και αν έχουν έτσι τα πράγματα, η εργασία μας σχετικά με αυτόν τον κανονισμό POSEI θα συνεχιστεί πολύ σύντομα κατά την ενδιάμεση αναθεώρηση του εν λόγω κανονισμού. Τότε, θα ζητήσω ξανά να υπάρξει εξαίρεση στα άλλα γαλλικά υπερπόντια διαμερίσματα.
<SPEAKER ID="084" NAME="Albert Deß" AFFILIATION="PPE">
(DE) Κύριε Πρόεδρε, κύριε Επίτροπε, χαίρομαι για το γεγονός ότι η έκθεση για τα ειδικά μέτρα για τη γεωργία στις εξόχως απόκεντρες περιοχές της Ένωσης συζητήθηκε σε τόσο εγκάρδια ατμόσφαιρα στο Κοινοβούλιο.
<P>
Κατά την τελευταία κοινοβουλευτική περίοδο ήμουν ο σκιώδης εισηγητής για τη μεταρρύθμιση της αγοράς ζάχαρης. Τότε, η Επιτροπή Γεωργίας και Ανάπτυξης της Υπαίθρου επισκέφτηκε το νησί Ρεουνιόν όπου επισκέφθηκα μια μικρή γεωργική εκμετάλλευση που καλλιεργεί ζαχαροκάλαμα. Χωρίς την υποστήριξή μας αυτή η μικρή γεωργική εκμετάλλευση δεν θα μπορούσε να επιβιώσει. Ως άνθρωπος της ηπειρωτικής ενδοχώρας παρατήρησα επίσης ότι οι εν λόγω αγρότες των εξόχως απόκεντρων περιοχών της Ένωσης αντιμετωπίζουν πράγματι ιδιαίτερες συνθήκες.
<P>
Είναι απαραίτητο να διασφαλίσουμε, μέσω συγκεκριμένων κανόνων για τις εξαιρέσεις, ότι παρέχουμε στους εν λόγω αγρότες όλων αυτών των περιοχών της Ευρωπαϊκής Ένωσης μελλοντικές προοπτικές, καθώς και ότι θα έχουν τη δυνατότητα να εγγυηθούν την επισιτιστική ασφάλεια -στο μεγαλύτερο μέρος της τουλάχιστον- σε αυτές τις περιοχές. Εξαρτάται από όλους μας να συμβάλουμε στο να διασφαλιστεί ότι η γεωργία θα έχει -και μέσω των εν λόγω κανόνων για τις εξαιρέσεις - μελλοντικές προοπτικές και ότι θα διαφυλαχτεί η ασφάλεια εφοδιασμού για τον ντόπιο πληθυσμό. Ο τρόπος με τον οποίο έχει συνταχθεί τώρα η έκθεση διασφαλίζει την ύπαρξη πρόσφορων όρων για την επίτευξη αυτών των στόχων. Θα ήθελα να ευχαριστήσω από καρδιάς όλους όσοι συμμετείχαν.
<SPEAKER ID="085" NAME="Giovanni La Via" AFFILIATION="PPE">
(IT) Κύριε Πρόεδρε, κυρίες και κύριοι, οι εξόχως απόκεντρες περιοχές χαρακτηρίζονται από κοινωνικοοικονομικές και διαρθρωτικές ιδιαιτερότητες που καθορίζονται από την απόστασή τους από τις αγορές, την απομόνωσή τους, τη μικρή έκτασή τους, την τοπογραφία τους, τις δύσκολες κλιματικές συνθήκες και την οικονομική εξάρτησή τους από ορισμένα προϊόντα. Υπάρχουν τρεις ιδιαίτερα σημαντικοί γεωργικοί τομείς: τα ζαχαρότευτλα, τα γαλακτοκομικά προϊόντα και η αμπελοοινική παραγωγή.
<P>
Το οικονομικό σύστημα αυτών των περιοχών εξαρτάται από την ορθή λειτουργία των συστημάτων παραγωγής καθενός από τους προαναφερθέντες τομείς, αλλά θα χρειαστεί πολλή δουλειά για την αποκατάσταση των ισορροπιών που διαταράχθηκαν με την πάροδο του χρόνου, καθώς και για να εξασφαλιστούν οι παρεκκλίσεις που είναι αναγκαίες για την εφαρμογή των κατάλληλων μέσων της αγοράς.
<P>
Κύριε Πρόεδρε, κύριε Επίτροπε, μαθαίνουμε με μεγάλη ανησυχία για τις εν εξελίξει διαπραγματεύσεις με τις χώρες Mercosur. Εάν οι εν λόγω διαπραγματεύσεις δεν συνοδεύονται από τα κατάλληλα αντισταθμιστικά μέτρα, η εν λόγω συμφωνία θα μπορούσε να θέσει σε κίνδυνο όχι μόνο τις εξόχως απόκεντρες περιοχές, αλλά και πολλούς τομείς της ευρωπαϊκής γεωργίας.
<SPEAKER ID="086" NAME="Elie Hoarau" AFFILIATION="GUE/NGL">
(FR) Κύριε Πρόεδρε, πρέπει να πω ότι ο συμβιβασμός για τη ζάχαρη, όπως αυτός προέκυψε από τις διαπραγματεύσεις στο πλαίσιο του τριμερούς διαλόγου, υπολείπεται όσων είχαμε προτείνει στην Επιτροπή Περιφερειακής Ανάπτυξης και στην Επιτροπή Γεωργίας και Ανάπτυξης της Υπαίθρου, κάτι για το οποίο λυπούμαι ιδιαίτερα.
<P>
Ωστόσο, όσον αφορά τη Νήσο Ρεουνιόν, αυτό το κείμενο είναι σημαντικό για τους αγρότες οι οποίοι περιμένουν την ταχεία εφαρμογή της εξαίρεσης που δόθηκε για το γάλα. Για αυτούς, η εξαίρεση αυτή θα διασφαλίσει τη βιωσιμότητα του κλάδου. Εντούτοις, θα προτιμούσα να είχαν διατηρηθεί οι ασφαλιστικές δικλείδες που προτάθηκαν στην επιτροπή.
<P>
Και πάλι όσον αφορά το γάλα, συμφωνώ με τον συνάδελφό, τον κ. Tirolien. Θα θέλαμε να υπάρχει μια μελέτη για τη Μαρτινίκα και τη Γουαδελούπη με σκοπό τη διατήρηση μιας βιομηχανίας σε αυτές τις περιοχές. Ωστόσο, τα εν λόγω ζητήματα θα επανέλθουν στο τραπέζι στο πλαίσιο των διαπραγματεύσεων του POSEI και θα έχουμε την ευκαιρία να τα συζητήσουμε εκ νέου.
<SPEAKER ID="087" NAME="Andreas Mölzer" AFFILIATION="NI">
(DE) Κύριε Πρόεδρε, παρατηρούμε εδώ και χρόνια ένα φαινόμενο το οποίο φαίνεται ότι η Ευρωπαϊκή Ένωση δεν μπορεί να αντιμετωπίσει, δηλαδή το κλείσιμο ενός τεράστιου ποσοστού αγροκτημάτων, γεγονός που υπονομεύει την αυτάρκεια των κρατών μελών της ΕΕ. Είναι σαφές ότι τα αγροκτήματα που πλήττονται περισσότερο είναι όσα βρίσκονται σε μειονεκτούσες περιοχές, όπως οι εξόχως απόκεντρες περιοχές, αλλά πλήττονται και αγρότες σε ορεινές περιοχές, όπως αυτές της Αυστρίας.
<P>
Δυστυχώς, πρόκειται για μια συνέπεια της κοινής γεωργικής πολιτικής, μιας πολιτικής που υφίσταται για πολλά χρόνια κριτική και η οποία αναθεωρείται διαρκώς, χωρίς, ωστόσο, ακόμη να λειτουργεί σωστά. Ωστόσο, έχουμε φτάσει σε ένα σημείο καμπής. Σε καταστάσεις κρίσης -είτε αυτές οφείλονται στη μείωση της αξίας του ευρώ είτε απλώς στο γεγονός ότι ένα ηφαίστειο στην Ισλανδία έχει παραλύσει την εναέρια κυκλοφορία και, μαζί με αυτήν, τον εφοδιασμό με εύκολα αλλοιώσιμα προϊόντα- τα κράτη μέλη πρέπει να στηριχθούν στους εαυτούς τους. Αυτό το βιώσαμε πιο πρόσφατα την τελευταία φορά που η Ρωσία διέκοψε την παροχή του φυσικού αερίου.
<P>
Όταν τα πράγματα δυσκολεύουν, τα πάντα εξαρτώνται από την αυτάρκεια μιας χώρας, και αυτό είναι που πρέπει να διαφυλάξουμε στην ΕΕ, σε εκείνες τις χώρες και τις περιφέρειες με μειονεκτούσες περιοχές, καθώς και στις εξόχως απόκεντρες περιοχές. Πιστεύω ότι αυτό μπορεί να επιτευχθεί μόνο εάν η γεωργία επανεθνικοποιηθεί σε κάποιο βαθμό.
<SPEAKER ID="088" NAME="Diogo Feio" AFFILIATION="PPE">
(PT) Κύριε Πρόεδρε, στο πλαίσιο της παρούσας συζήτησης για τα ειδικά μέτρα για τη γεωργία στις εξόχως απόκεντρες περιοχές, θα ήθελα να ξεκινήσω συγχαίροντας τον εισηγητή και όλους όσοι εργάστηκαν επί του θέματος. Θα ήθελα επίσης να πω ότι οι τροπολογίες, οι οποίες είναι συχνά τεχνικού και ειδικού χαρακτήρα, δεν οδηγούν σε σημαντικές αλλαγές.
<P>
Ωστόσο, το να επιστήσουμε την προσοχή στο θέμα της ζάχαρης και της παραγωγής ζάχαρης στις Αζόρες σημαίνει ότι εφιστούμε την προσοχή και σε ένα βαθύτερο πρόβλημα. Οι εξόχως απόκεντρες περιοχές όπως οι Αζόρες, τις οποίες είχα πρόσφατα την ευκαιρία να επισκεφτώ, συνδέονται πολύ στενά με τον γεωργικό τομέα. Συγκεκριμένα, στις Αζόρες, το θέμα των ποσοστώσεων γάλακτος είναι πολύ σημαντικό. " παραγωγή γάλακτος και ο τρόπος ρύθμισης της είναι εξαιρετικά σημαντικό θέμα για εκατοντάδες παραγωγών και μεγάλο αριθμό ανθρώπων στις Αζόρες και για αυτόν ακριβώς τον λόγο, επιθυμώ τώρα, εδώ στο Κοινοβούλιο, να επιστήσω την προσοχή στην ανάγκη εξεύρεσης λύσεων που θα λαμβάνουν υπόψη τη συγκεκριμένη κατάσταση των εν λόγω περιοχών.
<SPEAKER ID="089" NAME="Diane Dodds" AFFILIATION="NI">
(ΕΝ) Κύριε Πρόεδρε, χαίρομαι για την έκθεση για την παροχή βοήθειας στη γεωργία στις εξόχως απόκεντρες περιοχές της Ευρώπης. Δεν υπάρχει αμφιβολία ότι η γεωγραφική θέση, η απόσταση από τις αγορές και άλλοι παρόμοιοι παράγοντες δημιουργούν πολλές δυσκολίες. " οικονομική κρίση είχε επίσης συνέπειες. Οι διακυμάνσεις των τιμών διαδραμάτισαν πολύ σημαντικό ρόλο και είχαν επιζήμιες, πραγματικά αποσταθεροποιητικές, επιπτώσεις στη γεωργία, όχι μόνο στις εξόχως απόκεντρες περιοχές, αλλά σε όλες τις περιοχές της Ευρώπης. Ωστόσο, θέλω να θίξω σήμερα στην Επιτροπή μόνο ένα πολύ ειδικό σημείο , και αυτό είναι ότι η Επιτροπή πρέπει να είναι προσεκτική στις ενέργειες της προκειμένου να μην θέσει σε μειονεκτική θέση τον ευρωπαίο αγρότη και τον ευρωπαϊκό γεωργικό τομέα.
<P>
Στη Βόρειο Ιρλανδία, η βιομηχανία γαλακτοκομικών προϊόντων και βόειου κρέατος έχει υποστεί σημαντικές αρνητικές συνέπειες από τις εισαγωγές. Αυτό είχε ως αποτέλεσμα τις διακυμάνσεις των τιμών και μεγάλες οικονομικές απώλειες για τους αγρότες. Την περασμένη εβδομάδα, παρέστην στην Βασιλική Αγροτική Έκθεση στη Βόρειο Ιρλανδία. Πρόκειται για τη μεγαλύτερη έκθεση του είδους της στην επαρχία, και ο ένας αγρότης μετά τον άλλο εξέφρασαν τις πολύ σοβαρές ανησυχίες τους όσον αφορά τη στάση της Επιτροπής η οποία προέβη σ επανέναρξη των εμπορικών συνομιλιών με τη Mercosur. " Επιτροπή πρέπει οπωσδήποτε, όπως και εμείς στο Σώμα, να είναι ιδιαίτερα προσεκτική ώστε να μην θυσιάσει τον γεωργικό τομέα της Ευρώπης για να αποκομίσει κάποια άλλα αποκαλούμενα "οφέλη" σε άλλους τομείς.
<SPEAKER ID="090" NAME="Seán Kelly" AFFILIATION="PPE">
(ΕΝ) Κύριε Πρόεδρε, επιδοκιμάζω τις προτάσεις για την παροχή βοήθειας στις εξόχως απόκεντρες περιοχές. Πρώτον, η γεωργία αποτελεί έναν τομέα που φέρνει κυρίως το φαγητό στο τραπέζι -χωρίς το οποίο θα πεθαίναμε όλοι- αλλά χωρίς τη γεωργία θα πέθαιναν και οι εν λόγω περιοχές, τόσο από οικονομική άποψη όσο και από την άποψη της πιθανής εγκατάλειψής τους από τον πληθυσμό. Ως εκ τούτου, επιδοκιμάζω οποιαδήποτε πρόταση να τις βοηθήσουμε.
<P>
Επιθυμώ επίσης να ενώσω τη φωνή μου με όσους εξέφρασαν την ανησυχία τους για τις προτάσεις που αφορούν τη Mercosur. Οι εν λόγω προτάσεις θα μπορούσαν να. επιφέρουν τεράστια ζημιά στις εξόχως απόκεντρες περιοχές και, στην πραγματικότητα, σε κάθε περιοχή.
<P>
Πιστεύω ότι είναι καιρός η Ευρωπαϊκή Ένωση να επιδείξει περισσότερη δύναμη και δικαιοσύνη σε ό,τι αφορά τους αγρότες της. Ποτέ δεν ήταν προορισμός μας να γίνουμε ο αστυφύλακας για τους αγρότες εντός της Ένωσης και ο φύλακας άγγελος των αγροτών στον υπόλοιπο κόσμο. Αυτό είναι που συμβαίνει εδώ: θα υπήρχαν λιγότερο αυστηροί κανόνες, λιγότερη διαφάνεια και λιγότερη λογοδοσία για τα τρόφιμα που εισάγονται στην Ευρωπαϊκή Ένωση από ό,τι για τα τρόφιμα που παράγονται σε αυτήν, και κάτι τέτοιο θα ήταν άδικο για τις εξόχως απόκεντρες περιοχές, καθώς και για όλες τις περιοχές.
<SPEAKER ID="091" NAME="Dacian Cioloş" LANGUAGE="FR">
Κύριε Πρόεδρε, ζητώ συγγνώμη για την καθυστέρηση, αλλά περίμενα με μεγάλη ανυπομονησία να παραστώ σε αυτήν τη συζήτηση, δεδομένου ότι είναι η πρώτη μου και αφορά την πρώτη απόφαση στο πλαίσιο της διαδικασίας συναπόφασης στον τομέα της γεωργίας. Θα ήθελα να χαιρετίσω και να ευχαριστήσω για μια ακόμη φορά τον κ. Alves και όλες τις υπηρεσίες του Κοινοβουλίου για το πνεύμα συνεργασίας που επέδειξαν και τον αποτελεσματικό τρόπο που συνεργάστηκαν με την Επιτροπή και με το Συμβούλιο για τη λήψη αυτής της απόφασης.
<P>
Επιθυμούσαμε την ταχεία λήψη μιας απόφασης ακριβώς για να μπορούν τα μέτρα που προβλέπονται στην εν λόγω έκθεση να εφαρμοστούν γρήγορα στις εν λόγω περιοχές. Ορισμένες αποφάσεις θα εφαρμοστούν ακόμη και αναδρομικά. Αυτός είναι ο λόγος για τον οποίο -και εδώ απαντώ και στον κ. Tirolien- δεν παρουσιάσαμε άλλες τροποποιήσεις. Στην πραγματικότητα, όπως για ορισμένες άλλες προτάσεις, θα χρειαζόμασταν πρόσθετες αιτιολογήσεις και ανάλυση προκειμένου να προσδιορίσουμε τον τρόπο με τον οποίο αυτές θα πρέπει να καθιερωθούν. Προτιμήσαμε να κινηθούμε γρήγορα, και είχα αρκετές συζητήσεις με τον κ. Alves επί του θέματος. Ως εκ τούτου, χαίρομαι ιδιαίτερα για τη στήριξη που απολαμβάνει η εν λόγω πρόταση και ελπίζω ότι θα μπορέσουμε και στο μέλλον να εργαστούμε κατά τον ίδιο τρόπο με το Κοινοβούλιο και σε άλλα θέματα. Επιπλέον, είμαι βέβαιος ότι θα μπορέσουμε να το κάνουμε.
<P>
Ως Επίτροπος Γεωργίας μπορώ επίσης να διαβεβαιώσω όλους τους ομιλητές ότι οι διαπραγματεύσεις με τη Mercosur αναφέρθηκαν αρκετές φορές. Μπορώ να σας διαβεβαιώσω, όπως το έπραξα και στο πλαίσιο προηγούμενων συζητήσεων εντός οργάνων της Επιτροπής σχετικά με την επανέναρξη των εν λόγω διαπραγματεύσεων, ότι θα ελέγχω με μεγάλη προσοχή αν αυτές οι διαπραγματεύσεις συνεχίζουν να διεξάγονται προς όφελος της ευρωπαϊκής γεωργίας. Πρέπει, φυσικά, να εξετάσουμε αυτές τις διαπραγματεύσεις πιο διεξοδικά, χωρίς να τις περιορίσουμε στη γεωργία, αλλά μπορώ να σας διαβεβαιώσω ότι κατά τους ερχόμενους μήνες και χρόνια των διαπραγματεύσεων, θα διασφαλίσω ότι το ευρωπαϊκό γεωργικό μοντέλο, που βασίζεται στην ποιότητα, την ποικιλομορφία και τη χρήσης της γης, θα διατηρηθεί είτε μέσω των αποτελεσμάτων των εν λόγω διαπραγματεύσεων είτε μέσω των μέτρων που θα ληφθούν μετά το πέρας των διαπραγματεύσεων.
<P>
Ετέθη επίσης το ερώτημα γιατί θα πρέπει να εφαρμοστεί προοδευτική μείωση, γιατί δεν προτιμούμε ποσότητες όπως αυτές που εφαρμόζονται μέχρι σήμερα στις Αζόρες για τη ζάχαρη. Στην τελευταία περίπτωση, συμφωνήσαμε συγκεκριμένα με τις με τις πορτογαλικές αρχές και με τις τοπικές αρχές των Αζορών να θεσπίσουμε ένα οικονομικό μέσο που παρέχει τη δυνατότητα στον εν λόγω τομέα να αντιμετωπίσει τον ανταγωνισμό μέσω οικονομικών επενδυτικών μέτρων. Χαίρομαι για την υποστήριξη που διαπίστωσα, καθώς και για τις δεσμεύσεις της πορτογαλικής κυβέρνησης να στηρίξει τον τομέα σε αυτήν την πορεία και ελπίζω ότι, κατ' αυτόν τον τρόπο, θα έχουμε τη δυνατότητα να προσφέρουμε μια εναλλακτική λύση στους παραγωγούς των Αζορών.
<P>
Ο κ. Mölzer δήλωσε ότι η κοινή γεωργική πολιτική δεν ήταν επαρκώς δυναμική, ότι δεν λειτουργούσε καλά και ότι χρειαζόμαστε επανεθνικοποίηση. Θα ήθελα να σας θέσω ένα απλό ερώτημα: δείτε το εισόδημα των αγροτών σήμερα, δείτε σε ποιο ποσοστό αυτό το εισόδημα αποτελεί ενίσχυση από την ΚΓΠ και διερωτηθείτε πώς θα μπορούσαν οι αγρότες να τα βγάλουν πέρα σήμερα, εάν δεν είχαμε την κοινή γεωργική πολιτική. Αυτό δεν σημαίνει ότι δεν πρέπει να υπάρξει προσαρμογή της ΚΓΠ. Πρέπει να υποστεί σημαντικές προσαρμογές προκειμένου να ληφθούν υπόψη ακριβώς αυτές οι αλλαγές που αντιμετωπίζει η ευρωπαϊκή γεωργία. Μπορώ να σας διαβεβαιώσω ότι θα καταβληθεί κάθε προσπάθεια στο πλαίσιο της μεταρρύθμισης της ΚΓΠ το 2013 ώστε να ληφθεί περισσότερο υπόψη η σημερινή πραγματικότητα. Φυσικά, η προσπάθεια αυτή θα περιοριστεί στους πόρους που το Συμβούλιο και το Κοινοβούλιο θα διαθέσουν για αυτήν την πολιτική. Ελπίζω ότι οι εν λόγω πόροι θα σχετίζονται άμεσα με τις φιλοδοξίες που τρέφουν οι Ευρωπαίοι και η Ευρώπη για τη γεωργία τους. Δεν πιστεύω ότι η επανεθνικοποίηση αποτελεί λύση διότι, κατά τη γνώμη μου, τα κράτη μέλη δεν θα είχαν τα μέσα να εξασφαλίσουν τη λήψη ειδικών μέτρων στις εν λόγω εξόχως απόκεντρες περιοχές, εάν δεν διαθέταμε την κοινή γεωργική πολιτική και μια κοινοτική προσέγγιση.
<P>
Ως εκ τούτου, θα ολοκληρώσω σε αυτό το σημείο με την ελπίδα ότι όταν θα έρθει η στιγμή της αναδιατύπωσης του κανονισμού POSEI, θα μπορέσουμε να σημειώσουμε πρόοδο σε ορισμένα θέματα που εθίγησαν σήμερα και ότι, γενικά, σε όλες τις αποφάσεις που σχετίζονται με την κοινή γεωργική πολιτική, θα μπορέσουμε να εργαστούμε το ίδιο αποτελεσματικά όπως και με τον συγκεκριμένο κανονισμό.
<SPEAKER ID="092" NAME="Luís Paulo Alves" LANGUAGE="PT">
Κύριε Πρόεδρε, κύριε Επίτροπε, κυρίες και κύριοι, σε αυτήν την τελευταία ομιλία θα ήθελα να τονίσω τη σημασία της επικαιροποίησης του κανονισμού (ΕΚ) αριθ. 247/2006. " αλλαγή που έλαβε χώρα μετά την έγκρισή του το 2006 -τόσο στο πεδίο της νομοθεσίας όσο και από την άποψη της εφαρμογής του, καθώς και στην ίδια την επικρατούσα κατάσταση- επέβαλε την εισαγωγή τροποποιήσεων ούτως η επικαιροποιημένη εκδοχή του να μπορεί να συνεχίσει να αποτελεί σημαντικό μέσο στο πλαίσιο της υλοποίησης συγκεκριμένων γεωργικών πολιτικών της Ένωσης που αφορούν τα ειδικά χαρακτηριστικά των εξόχως απόκεντρων περιοχών, όπως θεσπίζεται στα άρθρα 349 και 107 της Συνθήκης για τη λειτουργία της Ευρωπαϊκής Ένωσης.
<P>
Επιτρέψτε μου να απαριθμήσω εν συντομία τις βελτιώσεις που επιτεύχθηκαν. Στις Κανάριες Νήσους, η παρέκκλιση βάσει της οποίας επιτρέπονται τα παρασκευάσματα με βάση το γάλα που θεωρούνται "παραδοσιακό προϊόν για τους ντόπιους καταναλωτές" πρόκειται να παραταθεί προσωρινά. Στη Ρεουνιόν θα είναι πλέον εφικτή η παραγωγή γάλακτος UHT ανασυσταθέντος από σκόνη γάλακτος κάτω από τα όρια που έχει καθορίσει ο Παγκόσμιος Οργανισμός Εμπορίου, ενώ καταργείται και η υποχρέωση καθορισμού του επιπέδου του ενσωματωμένου γάλακτος υπό μορφή σκόνης. Στη Μαδέρα, η ίδια εξαίρεση ανανεώνεται με χρήση των εν λόγω μοντέλων, ενώ στην περιοχή υπάρχει η δυνατότητα κατανάλωσης κρασιού που παράγεται από αμπελώνες με αυτοπαράγωγα υβρίδια. Στις Αζόρες, η παρέκκλιση για την επανεξαγωγή ζάχαρης τίθεται εκ νέου σε ισχύ και επεκτείνεται, όσον αφορά τόσο την ποσότητα όσο και τα χρονικά όρια. " περιοχή ωφελείται επίσης από τις διατάξεις για το κρασί που έχουν ήδη αναφερθεί για τη Μαδέρα.
<P>
Πρόκειται για μέτρα που θα εφαρμοστούν αναδρομικά από την 1η Ιανουαρίου 2010 και τα οποία δεν αποτελούν εμπόδιο για τον ελεύθερο ανταγωνισμό στην ενιαία αγορά μας, ενώ συνιστούν σημαντική συμβολή στις οικονομίες των εν λόγω περιοχών, των οποίων οι φυσικές αδυναμίες τις καθιστούν πιο ευάλωτες σε περίοδο βαθειάς κρίσης. Τέλος, θα ήθελα να πω ότι, πέραν της ευκαιρίας που παρέχεται στην γεωργική ποικιλομορφία, η έγκριση αυτής της έκθεσης σημαίνει ότι η απαγόρευση της επανεξαγωγής ορισμένων προϊόντων έχει αρθεί. Επίσης, είναι σημαντικό να θυμόμαστε ότι χάρη στην έγκρισή της θα συμβάλουμε αποφασιστικά στην αναδιάρθρωση και τη διατήρηση αρκετών δεκάδων θέσεων εργασίας στις Αζόρες, καθώς και της τεχνογνωσίας που σχετίζεται με τις δραστηριότητες του αγροτοβιομηχανικού τομέα της ζάχαρης, σε μια χρονική περίοδο εξαιρετικά σκληρής οικονομικής κρίσης.
<SPEAKER ID="093" NAME="Πρόεδρος">
Χαίρομαι ιδιαίτερα διότι μπορώ να ενημερώσω τον κ. Alves και όλους εσάς ότι σε 8 ή 10 ημέρες θα διεξαχθεί μεγάλης κλίμακας διάσκεψη σχετικά με τις εξόχως απόκεντρες περιοχές, της οποίας χορηγός θα είναι η ισπανική Προεδρία. Ο Πρόεδρος του Κοινοβουλίου όρισε εμένα, μαζί με τον κ. Durão Barroso, τον κ. Rodríguez Zapatero και τον πρόεδρο της κυβέρνησης των Καναρίων Νήσων, ομιλητές κατά την έναρξη της διάσκεψης.
<P>
Θα χρησιμοποιήσω οπωσδήποτε το αποτέλεσμα αυτής της συζήτησης καθώς και την έκθεση του κ. Alves ως κύριες πηγές έμπνευσης για την εν λόγω ομιλία μου.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="094" NAME="Daciana Octavia Sârbu  " LANGUAGE="RO">
Οι νησιωτικές και οι εξόχως απόκεντρες περιοχές της Ευρωπαϊκής Ένωσης αντιμετωπίζουν αυτήν τη στιγμή μια σειρά προβλημάτων. Αυτός είναι ο λόγος για τον οποίο απαιτείται η λήψη ειδικών μέτρων για την προώθηση της μελλοντικής κοινωνικής και οικονομικής τους ανάπτυξης. Επιδοκιμάζω τα πρόσθετα μέτρα που προτάθηκαν από το Κοινοβούλιο και την Επιτροπή και αποσκοπούν στη βελτίωση της κατάστασης της γεωργίας στις εξόχως απόκεντρες περιοχές, ειδικά υπό το πρίσμα των προβλημάτων που αντιμετωπίζουν οι Αζόρες και η Μαδέρα.
<P>
Το γάλα αποτελεί το κύριο γεωργικό προϊόν των Αζορών. Ωστόσο, δεδομένου ότι μια σειρά κρατών μελών της Ευρωπαϊκής Ένωσης αντιμετώπισαν πρόσφατα κρίση γάλακτος, είναι αναγκαία η αλλαγή του γεωργικού προφίλ των εν λόγω νησιών. Σε αυτό το σημείο συμφωνώ με τον εισηγητή, ο οποίος εκφράζει την άποψη ότι τα ζαχαρότευτλα είναι η καλύτερη εναλλακτική λύση για την παραγωγή γάλακτος, τόσο από την άποψη της οικονομικής απόδοσης όσο και από την άποψη της προστασίας του περιβάλλοντος. Επιθυμώ να τονίσω ότι πρέπει να συνεχίσουμε να ενθαρρύνουμε την αποστολή των μέγιστων δυνατών ποσοτήτων ζαχαρότευτλων στην Ευρώπη.
<P>
Συμπερασματικά, επιθυμώ να επισημάνω ότι, στις παρούσες συνθήκες οικονομικής κρίσης, το δημοσιονομικό πλαίσιο μετά το 2013 πρέπει να βασίζεται κυρίως στην αλληλεγγύη, ενώ θα πρέπει και να συνεχίζει να στοχεύει σε υψηλά πρότυπα εδαφικής και κοινωνικής συνοχής.
<SPEAKER ID="095" NAME="Πρόεδρος">
(" συνεδρίαση διακόπτεται στις 11.35 και επαναλαμβάνεται στις 12.05)

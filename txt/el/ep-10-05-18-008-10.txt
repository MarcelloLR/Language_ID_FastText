<CHAPTER ID="008-10">
10. Μια στρατηγική της ΕΕ για τη νεολαία - Επένδυση και ενδυνάμωση (
<P>
Πριν από την ψηφοφορία:
<SPEAKER ID="113" NAME="Γεώργιος Παπανικολάου" AFFILIATION="PPE">
Κυρία Πρόεδρε, κυρίες και κύριοι συνάδελφοι, διανύουμε μια περίοδο κρίσιμη για όλη την Ευρώπη. Μέλλον για την Ευρώπη -γι' αυτό πήρα τον λόγο- σημαίνει πάνω απ' όλα οι γενιές που έρχονται. Αισιοδοξία για το μέλλον της Ευρώπης σημαίνει νέοι με ευκαιρίες, με δεξιότητες και προσόντα.
<P>
Αυτή η έκθεση, και κάθε άλλη σχετική πρωτοβουλία, δεν θα έχει στο μέλλον καμία αξία αν όλοι εμείς, ιδίως εμείς που εκλεγόμαστε άμεσα από τους ευρωπαίους πολίτες, δεν αναδεικνύουμε σε κάθε πολιτική, σε κάθε πυλώνα των δράσεων μας, την προτεραιότητα και την έμφαση που πρέπει να δίνουμε στους νέους. Σε αυτές τις δυσκολίες που περνάμε, και στην Ελλάδα και σ' άλλες χώρες, πιστεύουμε ότι θα τα καταφέρουμε. Θα τα καταφέρουμε με σκληρή προσπάθεια μαζί με τους νέους μας οι οποίοι, αν έχουν τα εφόδια, αν έχουν τις ευκαιρίες, θα πάρουν το μέλλον στα χέρια τους, θα μας οδηγήσουν σε ένα καλύτερο αύριο.
<P>
Ευχαριστώ πολύ τους σκιώδεις εισηγητές από τις άλλες Ομάδες για τη συνεργασία και την ομοφωνία στην οποία καταλήξαμε.
<P>
(Χειροκροτήματα)

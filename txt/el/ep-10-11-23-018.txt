<CHAPTER ID="018">
Απλούστευση της ΚΓΠ (συζήτηση) 
<SPEAKER ID="592" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης που κατέθεσαν οι βουλευτές James Nicholson, Janusz Wojciechowski, εξ ονόματος της Ομάδας ECR, Albert Deß, εξ ονόματος της Ομάδας PPE, και George Lyon, εξ ονόματος της Ομάδας ALDE, προς την Ευρωπαϊκή Επιτροπή σχετικά με την απλούστευση της ΚΓΠ (B7-0566/2010).
<SPEAKER ID="593" NAME="Albert Deß" LANGUAGE="DE">
Κυρία Πρόεδρε, κύριε Cioloş, χαίρομαι που βρίσκεστε σήμερα στο Σώμα για να απαντήσετε στις ερωτήσεις μας. Στις 18 Μαΐου, το Ευρωπαϊκό Κοινοβούλιο ενέκρινε με μεγάλη πλειοψηφία ένα ψήφισμα υπέρ της απλούστευσης της κοινής γεωργικής πολιτικής (ΚΓΠ). Βεβαίως, δεν κατέστη ακόμα δυνατόν να εφαρμόσετε αυτό το ψήφισμα, όμως θέλω να σας ζητήσω, κύριε Cioloş, να λάβετε υπόψη όλα τα αιτήματα που διατυπώνονται στην εν λόγω πρόταση ψηφίσματος όταν ξεκινήσετε την αναδιάρθρωση της γεωργικής πολιτικής.
<P>
Δυστυχώς, είμαι υποχρεωμένος να επισημάνω ένα μελανό σημείο στην όλη υπόθεση. Μόλις συζήτησα με μια ομάδα αγροτών οι οποίοι μου εξέφρασαν την ανησυχία ότι οι προτάσεις σας για τον πρώτο πυλώνα, κύριε Cioloş, όχι απλώς δεν θα μειώσουν τη γραφειοκρατία, αλλά ενδέχεται, απεναντίας, να οδηγήσουν σε τεράστια αύξησή της.
<P>
" Ευρωπαϊκή Ένωση δεν μπορεί να θεωρείται υπεύθυνη για κάθε γραφειοκρατική επιβάρυνση, κύριε Cioloş. Μεγάλο μερίδιο ευθύνης βαρύνει τα κράτη μέλη. Γι' αυτό σας παρακαλώ να διασφαλίσετε ότι θα συνεργαστούμε για την επικείμενη μεταρρύθμιση, προκειμένου να διαμορφωθεί με τρόπο που να μπορεί να εφαρμοστεί με την ελάχιστη δυνατή διοικητική και εποπτική προσπάθεια. Αυτό θα επιτρέψει στους αγρότες να επικεντρωθούν στο βασικό τους μέλημα, με άλλα λόγια στην παραγωγή τροφίμων, αντί να υποχρεώνονται να ελέγχουν την τρέχουσα νομοθεσία προκειμένου να δουν τι πρέπει να προσέξουν πριν κάνουν την παραμικρή εργασία στα χωράφια ή τις κτηνοτροφικές τους μονάδες.
<P>
Σε καμία άλλη γεωργική περιοχή του κόσμου δεν επιβαρύνονται οι αγρότες με τόσο πολλές απαιτήσεις και κανονισμούς όσο στην Ευρωπαϊκή Ένωση. Δεν είστε ακόμη υπεύθυνος γι' αυτό, κύριε Cioloş. Έχετε την ευκαιρία να είστε ο πρώτος Επίτροπος -προτού ολοκληρωθεί η θητεία σας, και δεν γνωρίζω πότε θα συμβεί αυτό- ο οποίος θα μπορεί να πει ότι, κατά τη διάρκεια της θητείας του, η γραφειοκρατία μειώθηκε αντί να αυξηθεί. Ως εισηγητής για τη γεωργική μεταρρύθμιση, θέλω να σας προσφέρω την ευκαιρία να συνεργαστείτε μαζί μας για την εξεύρεση μιας λύσης η οποία θα εξασφαλίζει την επίτευξη του στόχου αυτού.
<SPEAKER ID="594" NAME="George Lyon" LANGUAGE="EN">
Κυρία Πρόεδρε, κύριε Επίτροπε, χαίρομαι που σας βλέπω απόψε στο Σώμα. Προφανώς, η απλούστευση και η εξάλειψη της γραφειοκρατίας από την ΚΓΠ είναι βασικός στόχος της επόμενης μεταρρύθμισης καθότι, στη Σκωτία τουλάχιστον, πολλοί αγρότες αισθάνονται οργή για τη γραφειοκρατία και τον δυσανάλογο χαρακτήρα του συστήματος προστίμων.
<P>
Το δημόσιο χρήμα πρέπει να δαπανάται με σύνεση και να υπόκειται σε κατάλληλο λογιστικό έλεγχο, με αυτό δεν διαφωνούμε καθόλου, όμως το σημερινό σύστημα προστίμων χαρακτηρίζεται από έλλειψη αναλογικότητας τόσο σε επίπεδο κρατών μελών όσο και σε επίπεδο αγροτών. Αυτή η πτυχή πρέπει οπωσδήποτε να ληφθεί υπόψη κατά τη μεταρρύθμιση.
<P>
Στη Σκωτία, οι αγρότες σήμερα τιμωρούνται για ήσσονος σημασίας σφάλματα με την επιβολή βαρύτατων, πραγματικά, προστίμων σε ορισμένες περιπτώσεις. Από τον Μάιο και μετά, οι επιθεωρήσεις έγιναν πιο αυστηρές και μοιράζουν πρόστιμα δεξιά και αριστερά. Φοβούμαι ότι η κυβέρνηση της Σκωτίας κατηγορεί εσάς, κύριε Επίτροπε, για το συγκεκριμένο μέτρο - για το γεγονός δηλαδή ότι οι επιθεωρήσεις και τα συστήματα ποινών έχουν καταστεί πιο αυστηρά.
<P>
Μια άλλη εξήγηση, ωστόσο, θα μπορούσε να είναι ότι οι ελεγκτές της Ευρωπαϊκής Επιτροπής επρόκειτο να πραγματοποιήσουν επιθεωρήσεις στη Σκωτία τόσο τον Οκτώβριο όσο και την περασμένη εβδομάδα, τον Νοέμβριο. Είναι επομένως πιθανό να πανικοβλήθηκε ελαφρώς η τοπική κυβέρνηση και τα τεράστια πρόστιμα και οι δρακόντειες ποινές που επιβλήθηκαν τους τελευταίους τρεις ή τέσσερις μήνες να είναι αποτέλεσμα ανησυχιών ότι, όταν έφταναν οι ελεγκτές στη Σκωτία για να διενεργήσουν την επιθεώρησή τους, δεν θα έβρισκαν την απαιτούμενη ευταξία.
<P>
Έριξαν επίσης το βλέμμα στην αντίπερα όχθη, στους συναδέλφους μας της Βόρειας Ιρλανδίας -είμαι βέβαιος ότι ο συνάδελφός μου, Jim Nicholson, μπορεί να πει δυο λόγια γι' αυτό το θέμα- και είδαν την τύχη της εκεί κυβέρνησης, η οποία βρίσκεται αντιμέτωπη με τεράστιο πρόστιμο λόγω κακής ερμηνείας των επιλέξιμων εκτάσεων γης. Είναι πολύ πιθανόν να είναι αυτοί οι λόγοι για τα μέτρα που ελήφθησαν στη Σκωτία.
<P>
Κύριε Επίτροπε, θα μπορούσατε να διευκρινίσετε, στην τελική σας ομιλία, αν ευθύνεστε όντως εσείς για το νέο δρακόντειο καθεστώς στη Σκωτία και μπορείτε επίσης να μας ενημερώσετε πότε ακριβώς θα γνωρίζουμε τα αποτελέσματα των επιθεωρήσεων των ελεγκτών που διεξήχθησαν τον Οκτώβριο και τον Νοέμβριο του τρέχοντος έτους;
<SPEAKER ID="595" NAME="James Nicholson" LANGUAGE="EN">
Κυρία Πρόεδρε, θέλω να ζητήσω συγγνώμη, διότι δεν συνηθίζω να μην εμφανίζομαι στο Σώμα όταν έρχεται η σειρά μου να λάβω τον λόγο. Ζητώ λοιπόν ταπεινά συγγνώμη γι' αυτήν την αργοπορία.
<P>
Το Σώμα ασφαλώς γνωρίζει ότι η έκθεση της συναδέλφου μου κ. Ashworth για την απλούστευση της ΚΓΠ εγκρίθηκε από το Κοινοβούλιο τον περασμένο Μάιο. Υποστήριζε την εξάλειψη της περιττής γραφειοκρατίας και των διοικητικών επιβαρύνσεων που επιβάλλονται στους ευρωπαίους γεωργούς, οι οποίες, κατά τη γνώμη μου, έχουν καταστεί δυσβάστακτες και σπαταλούν χρόνο που θα μπορούσε να αφιερώνεται στο πραγματικό αντικείμενο της γεωργίας.
<P>
Ένα κεντρικό χαρακτηριστικό αυτής της έκθεσης ήταν το γεγονός ότι η μεταρρυθμισμένη ΚΓΠ πρέπει να απλουστευθεί και η πολιτική να εξορθολογιστεί. Φοβούμαι, ωστόσο, ότι δεν κινούμαστε πραγματικά προς αυτήν την κατεύθυνση. Κινούμαστε προς την κατεύθυνση της αύξησης της γραφειοκρατίας και των διοικητικών διαδικασιών - και τι ακριβώς εννοείτε όταν μιλάτε για πρασίνισμα του πρώτου πυλώνα; Εννοείτε περισσότερη γραφειοκρατία και διοικητικές διαδικασίες· συμπλήρωση ακόμη περισσότερων επίσημων εγγράφων από τον αγρότη και αύξηση των επιθεωρήσεων, πράγματα που δεν επιθυμεί καθόλου. Θέλουμε μία επιθεώρηση για κάθε γεωργική εκμετάλλευση· αυτό πρέπει να είναι αρκετό για κάθε επιθεώρηση.
<P>
Οφείλω να πω στον κ. Επίτροπο: με τη διασταυρούμενη συμμόρφωση, έχετε αρκετά εργαλεία στη διάθεσή σας· δεν χρειαζόμαστε περισσότερα. Δεν χρειαζόμαστε ακόμη μεγαλύτερη έμφαση σε αυτή τη συγκεκριμένη θέση. Απευθύνω έκκληση προς εσάς εξ ονόματος των ανθρώπων που προσπαθούν να παραγάγουν τα τρόφιμά μας. Μιλάμε για επισιτιστική ασφάλεια στην Ευρώπη· αν θέλετε επισιτιστική ασφάλεια, σας την προσφέρουμε - σας προσφέρουμε επισιτιστική ασφάλεια. Αφήστε τους αγρότες να παράγουν τα τρόφιμα.
<P>
Μπορώ να σχολιάσω αυτό που ανέφερε μόλις τώρα ο κ. Lyon; Οι αγρότες τους οποίους εκπροσωπώ στη Βόρεια Ιρλανδία αντιμετωπίζουν μείωση ύψους 60 εκατομμυρίων ευρώ για λόγους χαρτογράφησης. Κανείς δεν υποστηρίζει ότι οι χάρτες οι οποίοι δημιουργήθηκαν πριν από πολλά χρόνια μπορεί να είναι τέλειοι. Κανείς όμως δεν μπορεί να μου πει ότι, νοτίως των συνόρων της περιοχής την οποία εκπροσωπώ, στη Δημοκρατία της Ιρλανδίας, οι χάρτες είναι καλύτεροι, ή ότι είναι καλύτεροι στην Ιταλία - μιλάμε για χάρτες που δημιουργήθηκαν πριν από πολλά χρόνια. Γιατί συμβαίνει αυτό; Γιατί λαμβάνονται τέτοια δρακόντεια μέτρα κατά των αγροτών μας όταν δεν τα έχουν ανάγκη και δεν τα επιθυμούν και όταν το μόνο που θέλουν να κάνουν είναι να παράγουν καλής ποιότητας τρόφιμα;
<SPEAKER ID="596" NAME="Dacian Cioloş" LANGUAGE="FR">
Κυρία Πρόεδρε, κυρίες και κύριοι, επιτρέψτε μου καταρχάς να απαντήσω στη γραπτή ερώτησή σας σχετικά με την απλούστευση της κοινής γεωργικής πολιτικής, η οποία είναι σημαντική, όπως έχω δηλώσει επανειλημμένως αφότου ανέλαβα καθήκοντα Επιτρόπου, και την οποία θα λάβουμε υπόψη κατά τη θέσπιση της μελλοντικής νομοθεσίας.
<P>
Θα ξεκινήσω από το πρώτο σκέλος της ερώτησής σας: ποια μέτρα έχει λάβει έως σήμερα η Επιτροπή για τη διευκόλυνση των αγροτών; Νομίζω ότι, αν εξετάσουμε τα όσα έχουν επιτευχθεί τα τελευταία χρόνια, η απάντηση είναι σαφής: έχει κάνει ήδη πολλά για να διευκολύνει τις διαδικασίες και έχει λάβει πολλά μέτρα για να διευκολύνει τους αγρότες.
<P>
Τον Μάρτιο του 2009, η Επιτροπή παρουσίασε την ανακοίνωση με τίτλο "Απλοποιημένη ΚΓΠ για την Ευρώπη - Προς όφελος όλων". Στην ανακοίνωση αυτή υπογραμμίζονται οι ενέργειες των τελευταίων ετών και παρέχονται πληροφορίες σχετικά με την επιτευχθείσα μείωση του διοικητικού φόρτου.
<P>
Δεν θέλω να επαναλάβω κάθε στοιχείο της ανακοίνωσης, όμως θα εστιάσω σε ορισμένα παραδείγματα.
<P>
Καταρχάς, η έγκριση, το 2007, του κανονισμού του Συμβουλίου για τη θέσπιση κοινής οργάνωσης των γεωργικών αγορών είχε ως αποτέλεσμα τη σημαντική μείωση της γραφειοκρατίας στο πλαίσιο εφαρμογής της ευρωπαϊκής νομοθεσίας που διέπει την ΚΓΠ.
<P>
Λόγω των τεχνικών χαρακτηριστικών της, αυτή η ενιαία κοινή οργάνωση της αγοράς δεν απέβλεπε στην αλλαγή της βασικής πολιτικής αλλά στην εναρμόνιση των διατάξεων, διευκολύνοντας τη διαχείριση των κανόνων της ΚΓΠ, απλουστεύοντάς τους, καθιστώντας τους πιο προσιτούς και διευκολύνοντας την εφαρμογή τους.
<P>
" απλούστευση ήταν άλλωστε ένας από τους κύριους στόχους στους οποίους απέβλεπαν οι προτάσεις της Επιτροπής για τον "υγειονομικό έλεγχο". Ο κανονισμός που εγκρίθηκε το 2009 απλουστεύει τις διατάξεις του καθεστώτος ενιαίας ενίσχυσης, βελτιώνοντας έτσι την αποτελεσματικότητα της μεταρρύθμισης της ΚΓΠ το 2003.
<P>
Επιπλέον, ως παράδειγμα της προόδου που έχει επιτευχθεί στον γεωργικό τομέα, θα ήθελα να αναφέρω το πρόγραμμα δράσης για τη μείωση του διοικητικού φόρτου στην Ευρωπαϊκή Ένωση. Στο πλαίσιο αυτού του προγράμματος, έχουν διενεργηθεί πολλές αξιολογήσεις. Από τις αξιολογήσεις αυτές προκύπτει ότι η διοικητική επιβάρυνση στον γεωργικό τομέα έχει μειωθεί κατά 36%, ποσοστό που υπερβαίνει κατά πολύ τον γενικό στόχο του προγράμματος, που ήταν το 25%.
<P>
Πέρυσι, ο προκάτοχός μου υπέβαλε την πρώτη απάντηση των υπηρεσιών της Επιτροπής στον κατάλογο 39 προτάσεων απλούστευσης που είχε κατατεθεί από 13 κράτη μέλη τον Απρίλιο του 2009. Ορισμένες από τις 39 προτάσεις υλοποιήθηκαν στα τέλη του 2009 και στις αρχές του 2010. Άλλες μπορούν να εντοπιστούν στη δέσμη μέτρων "απλούστευσης" που μόλις εγκρίθηκε από την Επιτροπή σχετικά με τις άμεσες πληρωμές και την ανάπτυξη της υπαίθρου και οι σχετικοί κανονισμοί έχουν κατατεθεί στο Συμβούλιο και το Κοινοβούλιο.
<P>
Όσον αφορά στον δεύτερο πυλώνα, η Επιτροπή έχει ξεκινήσει μια μελέτη για τον διοικητικό φόρτο που απορρέει από την εφαρμογή των προγραμμάτων ανάπτυξης της υπαίθρου για τους δικαιούχους. " εν λόγω μελέτη εστιάζεται σε δύο κατηγορίες μέτρων: γεωργοπεριβαλλοντικά μέτρα και μέτρα εκσυγχρονισμού των γεωργικών εκμεταλλεύσεων. Τα αποτελέσματα αυτής της μελέτης θα αξιοποιηθούν στο πλαίσιο των σκέψεών μας σχετικά με την ΚΓΠ για την περίοδο μετά το 2013.
<P>
Για να ολοκληρώσω την εξέταση αυτού του πρώτου ζητήματος, θέλω επίσης να σας ενημερώσω ότι το πρόγραμμα βρίσκεται σε εξέλιξη και ότι περιλαμβάνει την παραμονή προσωπικού της Γενικής Διεύθυνσης Γεωργίας και Αγροτικής Ανάπτυξης σε μια γεωργική εκμετάλλευση. Το πρόγραμμα αυτό, το οποίο ονομάζεται επίσης "Εμπειρία συγκομιδής", μας βοηθά να ερχόμαστε σε άμεση επαφή με τα όσα συμβαίνουν πραγματικά στον κλάδο για τον οποίο έχουμε αρμοδιότητα και να αξιοποιούμε τις εμπειρίες αυτές στις αποφάσεις που εκπονούμε.
<P>
Προχωρώ τώρα στο δεύτερο σκέλος της ερώτησής σας: με ποιους τρόπους θα αξιοποιήσει η Επιτροπή τις συστάσεις του Κοινοβουλίου στις προσπάθειές της να διαμορφώσει την ΚΓΠ της περιόδου μετά το 2013; Και ως προς αυτό το ζήτημα, μπορώ να σας διαβεβαιώσω ότι τα θέματα που θίγετε με απασχολούν και εμένα και θα λάβουμε υπόψη όλες τις αναλύσεις που έχουμε ήδη διενεργήσει με σκοπό την απλούστευση, καθώς επίσης και τις προτάσεις τις οποίες θα υποβάλουμε, οι οποίες δεν κινούνται προς την κατεύθυνση της αύξησης της γραφειοκρατίας αλλά επιδιώκουν μάλλον να εγγυηθούν στον φορολογούμενο ότι τα χρήματά του διατίθενται με ορθό τρόπο.
<P>
Και γι' αυτό το θέμα είμαι ανοικτός σε όποιες τεχνικού χαρακτήρα προτάσεις επιθυμείτε να υποβάλετε. Στις αρχές Δεκεμβρίου, θα παραστώ ενώπιον των συναδέλφων σας στην Επιτροπή Ελέγχου του Προϋπολογισμού, η οποία ερωτά επίσης την Ευρωπαϊκή Επιτροπή ποια μέτρα λαμβάνει ώστε να εξασφαλίσει την ορθή διάθεση του δημοσίου χρήματος. " Ευρωπαϊκή Επιτροπή, στην προκειμένη περίπτωση, μπορεί να εφαρμόσει μόνο κανονισμούς που έχουν εγκριθεί από το Συμβούλιο, συχνά αφού προηγουμένως λάβει υπόψη η γνώμη του Κοινοβουλίου.
<P>
Δεν ευθύνεται η Επιτροπή για την προσθήκη διοικητικών διαδικασιών. " Επιτροπή εφαρμόζει απλώς υφιστάμενους κανονισμούς του Συμβουλίου. Επ' αυτού, μπορώ να σας διαβεβαιώσω ότι, στο μέλλον, δεν θα υποβάλλουμε προτάσεις που θα περιπλέκουν ασκόπως τα πράγματα· απεναντίας, θα υποβάλλουμε προτάσεις οι οποίες θα ενισχύουν την αξιοπιστία του περιεχομένου της ΚΓΠ. Όσο για τους αγρότες, ο κύριος ρόλος τους είναι, όπως ανέφερα ήδη, η γεωργική παραγωγή· είναι οι άνθρωποι που αξιοποιούν τους φυσικούς μας πόρους, και εν μέρει χάρη σε αυτή τη δραστηριότητα ένα μέρος της χρηματοδότησης της ΚΓΠ διατίθεται για τη συγκεκριμένη πολιτική.
<P>
Όσον αφορά στα σχέδιά μας για την περίοδο μετά το 2013, θέλω να σας ενημερώσω ότι, παράλληλα με την προετοιμασία της δέσμης νομοθετικών μέτρων για την ΚΓΠ μετά το 2013, αποφάσισα να συστήσω μια τεχνική ομάδα υψηλού επιπέδου με τη συμμετοχή της Επιτροπής και των κρατών μελών, σκοπός της οποίας θα είναι να διασφαλίσει ότι η εν λόγω δέσμη νομοθετικών μέτρων δεν θα δημιουργήσει περαιτέρω γραφειοκρατία, αλλά, απεναντίας, θα τη μειώσει όπου αυτό είναι δυνατό.
<P>
Όπως ανέφερε ο κ. Lyon, συχνά η γραφειοκρατία που αντιμετωπίζει στην πράξη ο αγρότης δεν προέρχεται μόνο από την Επιτροπή. Γνωρίζετε ότι η διαχείριση ασκείται από κοινού με τα κράτη μέλη και συχνά οι τρόποι εφαρμογής διαφέρουν μεταξύ των επιμέρους κρατών μελών, λόγω αυτού ακριβώς του ρόλου των εθνικών διοικήσεων. Σε αυτόν τον τομέα, η απλούστευση δεν είναι μέρος των καθηκόντων της Επιτροπής. Όπως διευκρίνισα προηγουμένως, η Επιτροπή έχει ήδη απλουστεύσει τις διαδικασίες. Απομένει πλέον η απλούστευση και σε επίπεδο κρατών μελών.
<P>
Για να απαντήσω στο ερώτημα του κ. Lyon σχετικά με τη Σκωτία, και εδώ η Επιτροπή απλώς συμμορφώνεται με τους κανόνες που ορίζουν ότι, στους αγρότες οι οποίοι δεν τηρούν τα κριτήρια της διασταυρούμενης συμμόρφωσης, πρέπει να επιβάλλονται ποινές όχι μόνο στη Σκωτία, αλλά και στη Βόρεια Ιρλανδία και σε όλες τις υπόλοιπες περιοχές της Ευρώπης. Για μια ακόμη φορά, πρόκειται για μια διάταξη με την οποία οφείλουμε να συμμορφωθούμε· ειδάλλως γινόμαστε αναξιόπιστοι σε σχέση με τις δεσμεύσεις τις οποίες αναλαμβάνουν οι αγρότες ως προς την τήρηση της ευρωπαϊκής νομοθεσίας, καθώς η διασταυρούμενη συμμόρφωση δεν είναι ένα πρότυπο που έχει προστεθεί από την Επιτροπή, από ένα κράτος μέλος ή από κάποιον άλλο παράγοντα, αλλά απορρέει από την ευρωπαϊκή νομοθεσία όπως αυτή ορίζεται στους ισχύοντες κανονισμούς. Οι κυβερνήσεις θα ενημερωθούν λεπτομερέστερα μέχρι τις αρχές Δεκεμβρίου, οπότε και θα παρουσιάσει η Επιτροπή τα ευρήματα των ελέγχων της.
<SPEAKER ID="597" NAME="Michel Dantin" LANGUAGE="FR">
Κυρία Πρόεδρε, κύριε Επίτροπε, είστε καλός γνώστης της γαλλικής γλώσσας και γνωρίζετε καλά τη χώρα μου. Στη Γαλλία, υπάρχει μια έκφραση που περιγράφει κάτι που ονειρεύεται κανείς αλλά δεν γίνεται ποτέ πραγματικότητα, μιλάμε για την Arlésienne.
<P>
Για τους αγρότες, η απλούστευση είναι αναμφίβολα μια από τις μορφές, ένα από τα πρόσωπα της Arlésienne. Όπως είπατε, η Επιτροπή έχει ήδη λάβει μέτρα για την απλούστευση των διαδικασιών, και θέλω να αναφέρω ορισμένες επιπλέον λεπτομέρειες. Κατά τη γνώμη μου, το θέμα αυτό έχει δύο πτυχές.
<P>
Πρώτον, υπάρχει το όλο θέμα των αιτήσεων για τη χορήγηση ενισχύσεων. Νομίζω ότι πρέπει να παραδεχτούμε ότι τα τελευταία χρόνια και μήνες έγιναν προσπάθειες απλούστευσης των γραφειοκρατικών διαδικασιών και αυτό σας το αναγνωρίζουμε. Δεύτερον, υπάρχουν οι περιορισμοί που σχετίζονται με όλες τις προϋποθέσεις, τις ατέρμονες υποχρεώσεις ενημέρωσης που επιβάλλονται στους αγρότες για οτιδήποτε κάνουν: για τη μεταφορά ενός ρυμουλκούμενου με κοπριά σε ένα χωράφι, για τη χρήση μιας δόσης λιπάσματος σε ένα άλλο χωράφι, για τη χρήση μιας δόσης προϊόντος φυτοπροστασίας σε τρίτο χωράφι· και αν κάνουν κάποιο λάθος υφίστανται κυρώσεις.
<P>
Απέναντι σε αυτήν την κατάσταση, κύριε Επίτροπε, θεωρώ ότι οφείλουμε οπωσδήποτε να αναζητήσουμε λύσεις. Την περασμένη εβδομάδα, κατά την παρουσίαση της πρότασης για τη μελλοντική κοινή γεωργική πολιτική, αναφέρατε ορισμένα μέτρα ολοκλήρωσης τα οποία θα μπορούσαν να υλοποιηθούν και τα οποία μπορούν, όντως, να οδηγήσουν, μέσω των αποτελεσμάτων που θα επιτευχθούν από την εφαρμογή τους, σε μέτρα τα οποία μπορούν να ελεγχθούν από την κοινή γνώμη, από τους αγρότες αλλά και την Επιτροπή, μέτρα για τα επιστημονικά αποτελέσματα των οποίων μπορούμε να είμαστε σίγουροι. Αναφέρομαι συγκεκριμένα στην εναλλαγή των καλλιεργειών. Τα μέτρα αυτά θα μας επέτρεπαν να απλουστεύσουμε τις υποχρεώσεις που επιβάλλονται στους αγρότες. Για την επίτευξη αυτού του στόχου, θα απαιτηθούν σημαντικές προσπάθειες στο μέλλον.
<P>
Επιπλέον, σήμερα, όπως και την προηγούμενη εβδομάδα, αναφέρατε τις υποχρεώσεις των κρατών μελών και νομίζω ότι έχετε δίκιο. Κάθε χρόνο, οι ελεγκτές της Επιτροπής επισκέπτονται τα κράτη μέλη πριν να επισκεφθούν τους αγρότες. Τα επισκέπτονται με κριτική ματιά, καθώς αναζητούν τυχόν ατασθαλίες. Δεν θα μπορούσαμε όμως να τροποποιήσουμε ελαφρώς την αποστολή τους, κύριε Επίτροπε, και να τους ζητήσουμε να καταγράφουν επίσης -καθώς αυτό θα ήταν ωφέλιμο για τα κράτη μέλη- τομείς στους οποίους τα κράτη μέλη εφαρμόζουν με υπερβολική αυστηρότητα τη νομοθεσία της ΕΕ; Υπερβολική αυστηρότητα στη συγκεκριμένη περίπτωση σημαίνει να επιβάλλουν στους αγρότες υποχρεώσεις οι οποίες είναι άσχετες με το αντικείμενο των κανονισμών. Με αυτόν τον τρόπο, θα μπορούσατε να βελτιώσετε την εικόνα που σχηματίζουν οι συμπολίτες μας για την Ευρώπη.
<SPEAKER ID="598" NAME="Luis Manuel Capoulas Santos" LANGUAGE="PT">
Κυρία Πρόεδρε, κύριε Επίτροπε, η απλούστευση της κοινής γεωργικής πολιτικής (ΚΓΠ) είναι στόχος τον οποίο διακηρύσσουμε όλοι εδώ και πολλά χρόνια. Ωστόσο, απέχουμε ακόμη πολύ από την πλήρη επίτευξή του, παρά τις προσπάθειες που καταβάλλει η Επιτροπή, τις οποίες οφείλουμε πάντως να αναγνωρίσουμε. Παρόλ' αυτά, θέλω να καταστεί απολύτως σαφές ότι, για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, η απλούστευση δεν πρέπει με κανέναν τρόπο να οδηγήσει σε υποβάθμιση της ποιότητας ή σε μείωση της αυστηρότητας του ελέγχου ή της παρακολούθησης των δημοσίων ενισχύσεων. Κανένα πρόσχημα δεν πρέπει να χρησιμοποιηθεί ώστε να παρακαμφθεί αυτή η κρίσιμη για τη διαφάνεια απαίτηση. Με την έναρξη των νέων συζητήσεων για την ΚΓΠ μετά το 2013, μας προσφέρεται σήμερα μια εξαιρετική ευκαιρία για να επιτύχουμε αυτόν τον στόχο. Εντούτοις, δεν πρόκειται να επιτευχθεί ουσιαστική πρόοδος στον τομέα της απλούστευσης αν δεν απλουστευθεί η ίδια η αρχιτεκτονική της ΚΓΠ και αυτό είναι το θέμα για το οποίο εκφράζει τις απόψεις της η Ομάδα των Σοσιαλιστών και Δημοκρατών.
<P>
Τον Απρίλιο, δημοσιεύσαμε ένα έγγραφο στο οποίο υποστηρίζουμε την αναδιοργάνωση των δύο πυλώνων και σημειώνουμε με ικανοποίηση ότι η Επιτροπή έχει αποδεχτεί ορισμένες από τις συστάσεις μας προς αυτήν την κατεύθυνση. Δεν κατανοώ πώς είναι δυνατόν ενισχύσεις οι οποίες δεν είναι συνδεδεμένες με την παραγωγή και οι οποίες υπόκεινται σε παρόμοια κριτήρια περιβαλλοντικού κατά βάση χαρακτήρα -όπως οι άμεσες πληρωμές, τα γεωργοπεριβαλλοντικά μέτρα ή οι αντισταθμιστικές πληρωμές για μειονεκτούσες περιφέρειες- να υπόκεινται σε διαφορετική γραφειοκρατική μεταχείριση και ελέγχους, αντί να συμπεριλαμβάνονται σε ένα κοινό, ενοποιημένο σύστημα. Μου είναι επίσης δύσκολο να κατανοήσω το πώς πολλοί από όσους μιλούν για απλούστευση προβάλλουν συγχρόνως και τις μεγαλύτερες αντιστάσεις στην τροποποίηση της τρέχουσας αρχιτεκτονικής της ΚΓΠ.
<P>
Επομένως, κύριε Επίτροπε, αναμένω με ενδιαφέρον τις περαιτέρω ενέργειές σας, καθώς και την εκπόνηση του εγγράφου καθοδήγησης που μόλις μας παρουσιάσατε. Θέλω επίσης, με την ευκαιρία αυτή, να εκφράσω την ελπίδα μου ότι όλοι όσοι επιθυμούν πραγματικά την απλούστευση θα το δείξουν στην πράξη μετέχοντας στη συζήτηση που θα ξεκινήσουμε προσεχώς σχετικά με το μέλλον της ΚΓΠ.
<SPEAKER ID="599" NAME="Britta Reimers" LANGUAGE="DE">
Κυρία Πρόεδρε, κύριε Cioloş, κυρίες και κύριοι, μια από τις κορυφαίες μας προτεραιότητες ως βουλευτές του Ευρωπαϊκού Κοινοβουλίου είναι να μειώνουμε τη γραφειοκρατία και να απλουστεύουμε τη νομοθεσία και τους κανόνες που διέπουν όλες τις πολιτικές της Ευρωπαϊκής Ένωσης. Μόνο έτσι μπορούμε να διαχειριζόμαστε αποδοτικά τα χρήματα των φορολογουμένων και να ενισχύσουμε την αποδοχή των πολιτικών μας αποφάσεων από τους πολίτες της Ευρώπης. Για τον λόγο αυτόν, είναι σημαντικό να αισθάνονται οι αγρότες τα άμεσα αποτελέσματα των μέτρων απλούστευσης αυτού του είδους στον γεωργικό τομέα. " δουλειά τους είναι να παράγουν τρόφιμα, όχι να συγγράφουν βιβλία.
<P>
Σε μια περίοδο κατά την οποία οι προϋπολογισμοί των τοπικών αρχών περιορίζονται όλο και περισσότερο, είναι επίσης σημαντικό να μειώσουμε τα καθήκοντα με τα οποία επιφορτίζεται το διοικητικό τους προσωπικό. Οι κανονισμοί πρέπει να σχεδιάζονται κατά τέτοιον τρόπο ώστε να μην διογκώνονται άσκοπα. Επιπλέον, πρέπει να διασφαλίσουμε ότι οι κυρώσεις που επιβάλλουμε είναι ανάλογες της παραβίασης των κανόνων. Μια αποδοτική, μακροπρόθεσμη πολιτική χαρακτηρίζεται από το γεγονός ότι δίνει μεγαλύτερη έμφαση στις συμβουλές παρά στην τιμωρία. Μόνο έτσι μπορούμε να προσφέρουμε στους πολίτες και στους αγρότες μας τα αναγκαία κίνητρα για να εφαρμόσουν τα νέα ευρήματα και να ανταποκριθούν στις απαιτήσεις της κοινωνίας. Κατά τη συζήτηση της μελλοντικής κοινής γεωργικής πολιτικής, πρέπει να λάβουμε υπόψη όλες αυτές τις πτυχές. Πρέπει επίσης να μεριμνήσουμε περισσότερο ώστε να μην υπάρξει επανάληψη γραφειοκρατικών διατυπώσεων και ελέγχων και η συμπλήρωση εγγράφων να γίνεται μόνο όταν αυτά προσφέρουν ουσιαστική προστιθέμενη αξία για τα αρμόδια διοικητικά όργανα και τους ίδιους τους αγρότες. Πρέπει, τέλος, να μάθουμε να συνεργαζόμαστε και όχι να στρεφόμαστε ο ένας κατά του άλλου.
<SPEAKER ID="600" NAME="Alyn Smith" LANGUAGE="EN">
Κυρία Πρόεδρε, εξ ονόματος της Ομάδας των Πρασίνων/ΕΕΣ, συγχαίρω τον Επίτροπο για την αποψινή παρουσία του στο Σώμα, και συγχαίρω επίσης τους συναδέλφους, ειδικότερα δε την κ. Ashworth, για το αρχικό ψήφισμα που αποτέλεσε το έναυσμα για την αποψινή μας συζήτηση.
<P>
Κύριε Επίτροπε, θα ήθελα να σας παραπέμψω κυρίως στις παραγράφους 52 και 53 του αρχικού ψηφίσματος για τη διαφάνεια των κυρώσεων. Εκτιμώ ότι, αν εξαιρέσουμε τις προσπάθειες δημιουργίας εσωτερικών προβλημάτων, υπάρχει όντως ένα πρόβλημα στη Σκωτία, αλλά και στην ΕΕ συνολικά, σχετικά με το πώς αντιλαμβάνονται οι αγρότες μας τη διαφάνεια κατά την επιβολή, κυρίως, της διασταυρούμενης συμμόρφωσης. Νομίζω ότι, στα επόμενα στάδια, χρειαζόμαστε πολύ μεγαλύτερη σαφήνεια όσον αφορά στις απαιτήσεις από τους αγρότες και τις συνέπειες της μη συμμόρφωσης.
<P>
Εξάλλου, επίσης στα επόμενα στάδια, θα χρειαστεί να επιδεικνύεται μεγαλύτερη κατανόηση, μεγαλύτερος βαθμός ευελιξίας. Όσο και αν κατανοώ το γεγονός ότι καλείστε να εφαρμόσετε τους κανονισμούς όπως αυτοί έχουν συνταχθεί, ο δικός μας ρόλος είναι να ξαναγράφουμε τους κανονισμούς - και αυτό ακριβώς επιθυμούμε να πράξουμε. Υπάρχει τεράστια διαφορά μεταξύ ατυχήματος και απάτης και, επί του παρόντος, όπως είναι διατυπωμένα τα κείμενα, οι αγρότες αντιμετωπίζονται σε μικρότερο ή μεγαλύτερο βαθμό κατά τον ίδιο τρόπο, ανεξαρτήτως των πραγματικών συνθηκών, ενώ στην πραγματικότητα υπάρχει τεράστια διαφορά μεταξύ των διαφορετικών καταστάσεων.
<P>
Όσον αφορά στην παράγραφο 66, ειδικότερα, θα ήμουν ευγνώμων, κύριε Επίτροπε, αν στο μέλλον μπορούσατε να μας πείτε ποια είναι η θέση σας απέναντι στο αίτημά μας για τριετή αμνηστία αναφορικά με τις ποινές διασταυρούμενης συμμόρφωσης για το σύστημα EID - την ηλεκτρονική αναγνώριση των προβάτων. Εμείς στη Σκωτία προσπαθούμε να εφαρμόσουμε αυτήν την τεχνολογία, όμως τα αποτελέσματα απέχουν πολύ από το τέλειο και θα ήταν σαν να ρίχνουμε αλάτι σε μια ήδη ανοικτή πληγή αν εφαρμοζόταν με δυσανάλογο τρόπο η διασταυρούμενη συμμόρφωση με τους κανόνες που διέπουν το σύστημα EID. Προσπαθούμε να κάνουμε το σύστημα να λειτουργήσει και ακούσαμε ότι θα επιδείξετε ευελιξία. Θα ήμουν ευγνώμων αν μπορούσατε να μας διαβεβαιώσετε απόψε ότι θα επιδειχθεί όντως τέτοιου είδους ευελιξία.
<SPEAKER ID="601" NAME="Richard Ashworth" LANGUAGE="EN">
Κυρία Πρόεδρε, εγώ συνέταξα την αρχική έκθεση. Στην έκθεση αυτή, αναφέρθηκα στις προκλήσεις που αντιμετωπίζει η γεωργία και επεσήμανα τις τροποποιήσεις που πρέπει να γίνουν στην κοινή γεωργική πολιτική προκειμένου να αντεπεξέλθουμε σε αυτές τις προκλήσεις. Στο κείμενο της έκθεσης, επέστησα την προσοχή στο γεγονός ότι πολλοί γεωργικοί τομείς, και κυρίως ο τομέας της κτηνοτροφίας, αντιμετωπίζουν πραγματικές οικονομικές δυσκολίες αυτήν την περίοδο και γι' αυτό είναι επείγουσα η ανάγκη μείωσης των επιβαρύνσεων, τόσο από πλευράς χρόνου όσο και κόστους, οι οποίες επιβάλλονται στους αγρότες μέσω περιττών και δυσανάλογων ρυθμίσεων στο πλαίσιο της κοινής γεωργικής πολιτικής.
<P>
Ανέφερα πολλά παραδείγματα περιπτώσεων στις οποίες οι ρυθμίσεις και οι κυρώσεις είναι δυσανάλογες - ακόμη και άδικες σε πολλές περιπτώσεις. Μίλησα για την ανάγκη εκπόνησης αξιολογήσεων αντικτύπου, για την ανάγκη μεγαλύτερης εναρμόνισης των προτύπων επιθεώρησης, και επεσήμανα ότι δεν έχουμε κανέναν λόγο να πιστεύουμε ότι δεν μπορεί να λειτουργήσει επιτυχημένα η αυτορρύθμιση στον τομέα της γεωργίας. Πάνω από όλα, ζήτησα να αλλάξει η νοοτροπία που χαρακτηρίζει την κοινή γεωργική πολιτική.
<P>
Φυσικά, κατανοώ την ανάγκη αξιοπιστίας των οικονομικών στοιχείων, όμως το Ελεγκτικό Συνέδριο έχει διευκρινίσει ότι οι υπερβολικά σύνθετοι κανόνες είναι συχνά η αιτία του προβλήματος, και κατά τον ίδιο τρόπο κατανοώ σαφώς ότι η διαχείριση και ερμηνεία των κανονισμών ποικίλλει σε μεγάλο βαθμό μεταξύ των κρατών μελών.
<P>
Αφότου συνέταξα την έκθεση, διαπιστώνω με αισιοδοξία ότι αρκετές εθνικές κυβερνήσεις, καθώς και μεγάλες γεωργικές επαγγελματικές οργανώσεις, έχουν ζητήσει να απλουστευθεί η κοινή γεωργική πολιτική. Δεν μπορεί παρά να συμφωνήσετε, κύριε Επίτροπε, ότι, τώρα που διαπραγματευόμαστε τη μεταρρύθμιση της κοινής γεωργικής πολιτικής, είναι η καλύτερη ευκαιρία για να αποδείξουμε ότι μπορούμε να βοηθούμε τον τομέα και όχι να τον επιβαρύνουμε με άσκοπη γραφειοκρατία και περιττά κόστη.
<P>
Μολονότι κατανοώ πλήρως την πρόοδο που έχετε σημειώσει και σας είμαι ευγνώμων γι' αυτήν, με λύπη διαπιστώνω ότι δεν γίνεται εξίσου αντιληπτή σε επίπεδο γεωργικής εκμετάλλευσης στη χώρα από την οποία προέρχομαι.
<SPEAKER ID="602" NAME="João Ferreira" LANGUAGE="PT">
Κυρία Πρόεδρε, τον Μάιο, όταν ψηφίσαμε στο Σώμα για την πρόταση ψηφίσματος σχετικά με την απλούστευση της κοινής γεωργικής πολιτικής (ΚΓΠ), επισημάναμε ότι αυτή η απλούστευση δεν πρέπει να έχει ως αποτέλεσμα είτε τη μείωση των ενισχύσεων των αγροτών είτε την κατάργηση των μέσων διαχείρισης των αγορών. Θυμάμαι μάλιστα ότι και το ίδιο το ψήφισμα που εγκρίναμε περιελάμβανε αυτήν την προειδοποίηση. Έχουν περάσει έξι μήνες από την έγκριση του ψηφίσματος και εξακολουθούν να υπάρχουν σοβαρές πηγές ανησυχίας, τις οποίες μόνο επέτεινε η πρόσφατη ανακοίνωση της Επιτροπής.
<P>
Τα λεγόμενα παραδοσιακά μέσα διαχείρισης των αγορών, όπως οι δημόσιες παρεμβάσεις και άλλα, δεν πρέπει ούτε μπορούν να καταργηθούν υπό το πρόσχημα του υποτιθέμενου εξορθολογισμού και της απλούστευσης, διότι κάτι τέτοιο θα συνέχιζε και θα επέτεινε την καταστροφή των μικρών και μεσαίων γεωργικών επιχειρήσεων που βρίσκεται σε εξέλιξη σε πολλές χώρες. Υπάρχουν σίγουρα πολλά περιθώρια για απλουστεύσεις της ΚΓΠ, πολλές από τις οποίες είναι θετικές, ακόμη και αναγκαίες. Αναφέρομαι, μεταξύ πολλών άλλων δυνατοτήτων, στην ανάγκη τροποποίησης των κυρώσεων, δεδομένου κυρίως ότι αυτές αφορούν παραβιάσεις οι οποίες δεν έγιναν με υπαιτιότητα του γεωργού, απλούστευσης της διαδικασίας υποβολής αιτήσεων και μεταβολής των συστημάτων ταυτοποίησης των ζώων. Ωστόσο, πάνω και πέρα από τα μέτρα απλούστευσης που θα ωφελούσαν όλους τους αγρότες, και ειδικότερα τους μικρούς και μεσαίους παραγωγούς, απαιτείται επίσης μια εις βάθος αναδιάρθρωση της ΚΓΠ η οποία θα ενισχύει τα μέσα παρέμβασης, διασφαλίζοντας δίκαιες τιμές για τους αγρότες· θα αποκαθιστά τα εργαλεία ρύθμισης της παραγωγής, όπως οι ποσοστώσεις και τα δικαιώματα παραγωγής· θα εγγυάται -μιας και μιλάμε για απλούστευση- το απλό δικαίωμα κάθε χώρας στην παραγωγή, καθώς και το δικαίωμα στην επισιτιστική ασφάλεια και κυριαρχία· και θα κατοχυρώνει τις αρχές της προτυποποίησης και του καθορισμού ανωτάτων ορίων για την παροχή βοήθειας, ξεπερνώντας τις τρέχουσες ανισορροπίες μεταξύ παραγωγών χωρών και επιπέδων παραγωγής.
<P>
Κύριε Επίτροπε, μας ανησυχεί ιδιαίτερα η επιμονή με την οποία η Επιτροπή υποτάσσει τη γεωργία και την παραγωγή τροφίμων στις αρχές της αγοράς και της ανταγωνιστικότητας. Το αποτέλεσμα αυτής της πολιτικής ελευθέρωσης είναι ήδη ορατό: διαρκής εγκατάλειψη της παραγωγής από εκατομμύρια μικρές και μεσαίες γεωργικές εκμεταλλεύσεις, εισοδηματική ανασφάλεια και αυξημένη αστάθεια τιμών, καθώς και επιδείνωση της διατροφικής εξάρτησης αναρίθμητων χωρών και περιφερειών. Συμφωνούμε με μια απλούστευση που θα υπηρετεί τα συμφέροντα των αγροτών -ιδίως των μικρών και μεσαίων γεωργών- και θα τους επιτρέπει να συνεχίσουν την παραγωγή. Τασσόμαστε κατά μιας απλούστευσης η οποία εξοντώνει την παραγωγή και τους παραγωγούς και θα συνεχίσουμε να την αντιπαλεύουμε σε τούτο το Σώμα.
<SPEAKER ID="603" NAME="John Bufton" LANGUAGE="EN">
Κυρία Πρόεδρε, ο βασικός πυρήνας της έκθεσης για τη μεταρρύθμιση της ΚΓΠ περιγράφει κυρίως μέτρα που εντάσσονται στην επιλογή 2. Φαντάζομαι ότι αυτή είναι η αγαπημένη προσέγγιση της Επιτροπής.
<P>
Με προβληματίζει η ασάφεια του κειμένου, καθώς και το προβλεπόμενο χρονοδιάγραμμα έγκρισης. Καλούμαστε δηλαδή να αποφασίσουμε ποια θα είναι η καλύτερη επιλογή για την ΚΓΠ πριν καν βελτιωθούν οι προτάσεις; Φοβούμαι ότι θα αυξηθεί η γραφειοκρατική επιβάρυνση των αγροτών, παρά το γεγονός ότι στην έκθεση ζητείται η θέσπιση ενός απλούστερου, πιο εξειδικευμένου συστήματος ενισχύσεων, περιλαμβανομένης της απλούστευσης των κανόνων διασταυρούμενης συμμόρφωσης.
<P>
" έκθεση εστιάζεται στις μικρές και ενεργές γεωργικές εκμεταλλεύσεις, χωρίς να προσδιορίζει το πώς θα γίνεται η μέτρηση και η παρακολούθηση του μεγέθους και της δραστηριότητας. " έκθεση αναφέρει ότι οι δύο πυλώνες της κοινής γεωργικής πολιτικής πρέπει να εστιάζονται στην αποδοτικότητα, φοβούμαι όμως ότι η παροχή κινήτρων σε μικρές εκμεταλλεύσεις με παράλληλη επιβράβευση της περιβαλλοντικής ανάπτυξης θα μπορούσε να οδηγήσει τους εγχώριους αγρότες να απομακρυνθούν από τη γεωργία με στόχο την παραγωγή προκειμένου να ωφεληθούν από την ΚΓΠ. Φοβούμαι ότι, ενώ στην έκθεση αναγνωρίζονται η μακροπρόθεσμη επισιτιστική ασφάλεια και η αυξανόμενη παγκόσμια ζήτηση, η ανταγωνιστικότητα του γεωργικού μας τομέα θα περιοριστεί ασφυκτικά.
<P>
Στην έκθεση γίνεται λόγος για ενίσχυση του λανθάνοντος παραγωγικού δυναμικού της Ευρώπης, με παράλληλο σεβασμό των δεσμεύσεων της ΕΕ στο πλαίσιο του διεθνούς εμπορίου. Επισημαίνεται ότι το μερίδιο της γεωργίας στην αλυσίδα εφοδιασμού τροφίμων έχει μειωθεί, ενώ το μερίδιο της χονδρικής πώλησης και της διανομής έχει αυξηθεί. Οι διμερείς συμφωνίες με χώρες της Mercosur, περιλαμβανομένης της επανεισαγωγής γεωργικών προϊόντων, ενδέχεται να υπονομεύσουν τη δυνατότητα των ευρωπαίων γεωργών να διαθέτουν τα προϊόντα τους σε δίκαιες τιμές αγοράς.
<P>
Στην έκθεση διατυπώνεται η παραδοχή ότι οι ευρωπαίοι αγρότες αντιμετωπίζουν παγκόσμιο ανταγωνισμό, ενώ οφείλουν να συμμορφώνονται με πρότυπα που αφορούν στην προστασία του περιβάλλοντος, στην ασφάλεια των τροφίμων, στην ποιότητα και στην ευημερία των ζώων. Εντούτοις, ορισμένοι νοτιαμερικανοί αγρότες έχουν τη δυνατότητα να αποψιλώνουν δάση και να παράγουν τρόφιμα με μαζικό τρόπο, προσφέροντας έτσι καλύτερες τιμές από τους ευρωπαίους αγρότες λόγω των λιγότερο αυστηρών ρυθμίσεων στις οποίες υπόκεινται.
<SPEAKER ID="604" NAME="Krisztina Morvai" AFFILIATION="NI">
(HU) Κυρία Πρόεδρε, η Ευρωπαϊκή Ένωση δεν είναι ιδιαίτερα δημοφιλής μεταξύ των αγροτών της Ουγγαρίας, ιδίως των μικροϊδιοκτητών. Αυτό δεν οφείλεται μόνο στο γεγονός ότι θυσιάστηκε το 100% των αγορών μας προς όφελος των εισαγωγών τροφίμων από το εξωτερικό, με αντάλλαγμα ένα μικρό κλάσμα των γεωργικών ενισχύσεων που χορηγούνται στους αγρότες των παλαιών κρατών μελών, αλλά και λόγω του θέματος της σημερινής συνεδρίασης, της υπερβολικής γραφειοκρατίας και των δυσβάστακτων διοικητικών επιβαρύνσεων που, όπως επισημάνθηκε επανειλημμένως στο Σώμα, εμποδίζουν τους ούγγρους αγρότες να ασχολούνται με την πραγματική τους δουλειά - τη γεωργία.
<P>
Επιτρέψτε μου να επισημάνω ότι στα παλαιά κράτη μέλη, και επομένως και στην Ουγγαρία, υπάρχει ένα επιπλέον σοβαρό πρόβλημα: η κρατική σοσιαλιστική ή κομμουνιστική παράδοση, η οποία κάνει ορισμένους δημοσίους υπαλλήλους να πιστεύουν ότι δεν υπάρχουν χάριν των πολιτών και, στην προκειμένη περίπτωση, χάριν των αγροτών, αλλά ισχύει το ακριβώς αντίστροφο, ότι δηλαδή οι πολίτες υπάρχουν χάριν του κράτους και των γραφειοκρατών δημοσίων υπαλλήλων. Αυτοί οι δημόσιοι υπάλληλοι δυσκολεύουν τη ζωή των αγροτών εντελώς άσκοπα, με μεθόδους ταπεινωτικές και καταχρηστικές, και τους επιβάλλουν ρυθμίσεις οι οποίες υπερβαίνουν τα όσα ισχύουν βάσει της νομοθεσίας.
<P>
Λαμβάνουμε διαρκώς πληθώρα παρόμοιων καταγγελιών. " τελευταία, παραδείγματος χάριν, αφορούσε την άρνηση κάλυψης του κόστους μιας εκδήλωσης που διοργανώθηκε μετά από προκήρυξη στο πλαίσιο του δεύτερου πυλώνα, με το σκεπτικό ότι ο ενδιαφερόμενος αγρότης δεν προσκόμισε τρεις αποδείξεις για τα βουτήματα που προσέφερε στους συμμετέχοντες. Πρόκειται για ξεκάθαρη περίπτωση ταπείνωσης, υπέρμετρης ρύθμισης και κατάχρησης εξουσίας.
<P>
Πώς μπορεί να διορθωθεί αυτή η κατάσταση; Διασφαλίζοντας ότι οι καταγγελίες που αφορούν τέτοιου είδους καταχρήσεις θα μπορούν να υποβάλλονται όχι μόνο στην αρμόδια για τη λήψη αποφάσεων αρχή, κάτι που γνωρίζουμε ότι θα ήταν εντελώς μάταιο, αλλά στην ίδια την Ευρωπαϊκή Ένωση, τώρα που έχουμε ενταχθεί σε αυτήν και η Ευρωπαϊκή Ένωση χορηγεί τέτοιες ενισχύσεις. " Ευρωπαϊκή Ένωση πρέπει να δημιουργήσει έναν ελεγκτικό μηχανισμό στον οποίο θα μπορούν να απευθύνονται οι πολίτες και ο οποίος θα μπορεί να διερευνά και να επιβάλλει κυρώσεις για εξευτελισμούς και καταχρήσεις αυτού του τύπου.
<SPEAKER ID="605" NAME="Rareş-Lucian Niculescu" AFFILIATION="PPE">
(RO) Κυρία Πρόεδρε, χαιρετίζω καταρχάς τη δέσμευση που ανέλαβε στην πρόσφατη ανακοίνωσή της η Επιτροπή, να συνεχίσει δηλαδή τη διαδικασία απλούστευσης της κοινής γεωργικής πολιτικής. " θέσπιση υπερβολικών ρυθμίσεων συνεπάγεται μείωση του ανταγωνισμού, ενώ η υπερβολική ανελαστικότητα οδηγεί σε λιγότερο αποδοτική λειτουργία.
<P>
Ένας από τους λόγους για τους οποίους υποβάλλεται το σημερινό αίτημα για μεταρρύθμιση της ΚΓΠ είναι αναμφίβολα η ανάγκη απλούστευσής της. Θέλω να αναφέρω ορισμένες εξαιρετικά σημαντικές πτυχές του ψηφίσματος για την απλούστευση της ΚΓΠ το οποίο ενέκρινε το Κοινοβούλιο.
<P>
Ο συνάδελφός μου, Michel Dantin, ανέφερε τα κράτη που επιδεικνύουν υπερβολική αυστηρότητα ως προς την εφαρμογή της ευρωπαϊκής νομοθεσίας. Φρονώ ότι οι διοικητικές διατυπώσεις πρέπει να μειωθούν στο απολύτως ελάχιστο, όχι μόνο σε επίπεδο ΕΕ, αλλά και σε επίπεδο κρατών μελών.
<P>
" Επιτροπή πρέπει να εξετάσει το ενδεχόμενο ενός κοινού ρυθμιστικού πλαισίου για τον καθορισμό των απαιτούμενων εγγράφων. Θα περιέγραφα μια τέτοια σύσταση ως το μέγιστο ανεκτό επίπεδο γραφειοκρατίας. Είναι γνωστό ότι, όπου η ευρωπαϊκή γραφειοκρατία απαιτεί τρεις υπογραφές για την έγκριση μιας αίτησης, οι εθνικές γραφειοκρατίες προσθέτουν με τη σειρά τους άλλες πέντε υπογραφές. Μόνο οι κανόνες και οι όροι που είναι σκόπιμοι και απολύτως αναγκαίοι, και που προσφέρουν αναντίρρητα οφέλη, πρέπει να συνεχίσουν να εφαρμόζονται.
<P>
" απλούστευση καθαυτή δεν αρκεί. Πρέπει να ενισχυθούν επίσης τα μέτρα εκπαίδευσης και ενημέρωσης των δυνητικών δικαιούχων. Για παράδειγμα, πρέπει να είναι υποχρεωτική η διάθεση καθορισμένου ποσοστού των πόρων για την αγροτική ανάπτυξη σε μέτρα αυτού του είδους.
<P>
Δεδομένου ότι η απλούστευση σχετίζεται άμεσα με τη διαφάνεια, θα εκμεταλλευτώ την παρουσία του κ. Επιτρόπου στην Ολομέλεια για να του απευθύνω ένα γενικότερο ερώτημα. Ενόψει της πρόσφατης απόφασης του Δικαστηρίου της Ευρωπαϊκής Ένωσης σχετικά με τους δικαιούχους των ευρωπαϊκών γεωργικών ταμείων, ποια μέτρα εξετάζει η Επιτροπή προκειμένου να συνεχίσει να διασφαλίζει τη δημοσίευση πληροφοριών για τους ανθρώπους αυτούς;
<SPEAKER ID="606" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Επίτροπε, κυρίες και κύριοι, όπως προηγουμένως και ο κ. Niculescu, χαιρετίζω την πρόθεση της Επιτροπής να συνεχίσει τις προσπάθειες με σκοπό την απλούστευση της κοινής γεωργικής πολιτικής, με ανησυχεί όμως συγχρόνως η συνέχεια που δόθηκε στην έκθεση του κ. Ashworth για την απλούστευση των διοικητικών διαδικασιών.
<P>
Συγκεκριμένα, δεδομένου του δύσκολου οικονομικού κλίματος στο οποίο βρίσκονται σήμερα οι αγρότες μας, θα ήθελα η ΚΓΠ μετά το 2013 να επιτρέπει στους αγρότες να εστιάζονται στον κύριο στόχο τους, που είναι η παραγωγή ασφαλών και υψηλής ποιότητας τροφίμων, ενθαρρύνοντάς τους συγχρόνως να προσφέρουν μη εμπορικές δημόσιες υπηρεσίες. Είναι καιρός να μειώσουμε τον διοικητικό φόρτο που ταλανίζει τους παραγωγούς μας, με άλλα λόγια την περιττή νομοθεσία μας, και να προσφέρουμε στους αγρότες των 27 κρατών μελών τις ίδιες ευκαιρίες κατανόησης των υποχρεώσεων αλλά και των δικαιωμάτων τους. Εκείνο που έχουν ανάγκη είναι μια απλούστερη και πιο ευέλικτη ΚΓΠ.
<P>
Σε μια περίοδο κατά την οποία θεωρείται αναπόφευκτος ο σκληρός ανταγωνισμός μεταξύ των αγροτών σε παγκόσμιο επίπεδο, και μάλιστα παρά τις διαδοχικές κρίσεις στους τομείς της γεωργίας και των τροφίμων, τόσο στον Βορρά όσο και στον Νότο, σε μια περίοδο κατά την οποία οι αγρότες πασχίζουν να εξασφαλίσουν δικαιότερες τιμές, δικαιότερες αμοιβές για την εργασία τους, το ελάχιστο που θα μπορούσαμε να κάνουμε για να τους βοηθήσουμε είναι να ζητήσουμε από την Επιτροπή να διαβουλεύεται με τους ενδιαφερόμενους του γεωργικού τομέα σε τακτική βάση προκειμένου να αξιολογεί τον πρακτικό αντίκτυπο των ρυθμίσεών μας και να θεσπίζει απλούς και διαφανείς πρακτικούς κανόνες για τους αγρότες και τους φορολογουμένους μας.
<P>
Επιτρέψτε μου, τέλος, να κλείσω με ένα ρητό του Charles Baudelaire, ο οποίος είχε πει ότι η τέλεια απλότητα είναι ο καλύτερος τρόπος για να διακριθεί κανείς. Καλώ λοιπόν την Ευρωπαϊκή Επιτροπή να προσηλωθεί σε αυτή τη ζωτικής σημασίας αποστολή, εν προκειμένω δε έχω απόλυτη πίστη στην ικανότητα του κ. Cioloş να επιτύχει αυτόν τον στόχο.
<SPEAKER ID="607" NAME="Marian Harkin" AFFILIATION="ALDE">
(EN) Κυρία Πρόεδρε, κύριε Επίτροπε, κατ' εμέ, το σημαντικότερο απόσπασμα του ψηφίσματος είναι η παράγραφος 7, στην οποία αναφέρονται τα εξής: "αναμένει ότι, σύμφωνα με τις αρχές της βελτίωσης της νομοθεσίας, το σύνολο της νομοθεσίας στο μέλλον θα συνοδεύεται από πλήρη αξιολόγηση των επιπτώσεων συνεκτιμώντας τον ρυθμιστικό και διοικητικό φόρτο και διασφαλίζοντας ότι κάθε νέος κανονισμός θα ανταποκρίνεται στους σκοπούς που επιδιώκει να επιτύχει".
<P>
Θέλω λοιπόν να σας ρωτήσω αν μπορούμε να ελπίζουμε πραγματικά σε κάτι τέτοιο. Μπορείτε να μας διαβεβαιώσετε, κύριε Επίτροπε, ότι οι αρχές αυτές θα αποτελέσουν το επίκεντρο των εργασιών μας για τη διαμόρφωση της ΚΓΠ μετά το 2013;
<P>
Μελέτησα το θαυμάσιο έγγραφο που παρουσιάσατε την προηγούμενη εβδομάδα. Ορισμένοι από τους τίτλους μας ενημερώνουν ότι η γεωργία πρέπει να εγγυάται την επισιτιστική ασφάλεια και την ιχνηλασιμότητα. Πρέπει να παρέχει στους ευρωπαίους πολίτες ποικίλα τρόφιμα ποιότητας και υψηλής θρεπτικής αξίας, να δημιουργεί απασχόληση σε τοπικό επίπεδο και να έχει ως αποτέλεσμα πολλαπλά οικονομικά, κοινωνικά, περιβαλλοντικά και εδαφικά οφέλη. Πρέπει να διασφαλίζει επίσης την αποτελεσματική απόδοση των δημόσιων πολιτικών. Πρέπει να είναι πιο "πράσινη" και να συμβάλλει στη μείωση των συνεπειών της αλλαγής του κλίματος. Πρέπει να αντιμετωπίζει ζητήματα όπως η βιώσιμη διαχείριση της γης και η απώλεια της βιοποικιλότητας, να προάγει τις ανανεώσιμες πηγές ενέργειας, να ενισχύει την καλή υγεία των ζώων και των φυτών και να εγγυάται την προστασία των ζώων. Πρέπει να τηρεί τους κανόνες που διέπουν τη διασταυρούμενη συμμόρφωση και να εφαρμόζει τις κτηνιατρικές και φυτοϋγειονομικές διατάξεις. Πρέπει να αντιμετωπίζει την αστάθεια της αγοράς και να επιβιώνει ως ο πιο αδύναμος κρίκος στην αλυσίδα τροφίμων. Πρέπει να ανταγωνίζεται με τις εισαγωγές τροφίμων από τρίτες χώρες τα οποία παράγονται υπό πολύ διαφορετικές συνθήκες. Και όλα αυτά, ενδεχομένως, με παράλληλη μείωση του διαθέσιμου προϋπολογισμού.
<P>
Κύριε Επίτροπε, είπατε ότι την προσεχή εβδομάδα θα κληθείτε να αιτιολογήσετε την ΚΓΠ ενώπιον της Επιτροπής Ελέγχου του Προϋπολογισμού. Νομίζω ότι έχετε αρκετά πυρομαχικά.
<SPEAKER ID="608" NAME="Oldřich Vlasák" AFFILIATION="ECR">
(CS) Κυρία Πρόεδρε, ο περιορισμός μιας διογκωμένης και περιττής γραφειοκρατίας είναι φυσικά προς το συμφέρον όλων και αποτελεί απολύτως εύλογο αίτημα των αγροτών, οι οποίοι πρέπει να διαθέτουν όσο το δυνατόν περισσότερο χρόνο και ενέργεια στην ουσιαστική εργασία τους -τη γεωργική καλλιέργεια και την κτηνοτροφία- αντί να υποχρεώνονται να λύνουν γραφειοκρατικούς γόρδιους δεσμούς και να συμπληρώνουν διαρκώς αιτήσεις.
<P>
Το 2005, η Ευρωπαϊκή Επιτροπή ανέλαβε το έργο της απλούστευσης της κοινής γεωργικής πολιτικής. Τότε, είχε θέσει τον φιλόδοξο στόχο της μείωσης του διοικητικού φόρτου κατά 25% έως το 2012. Παρότι δεν μπορεί να αρνηθεί κανείς ότι η Επιτροπή έχει καταβάλει ουσιαστικές προσπάθειες, τα μέτρα που έχουν ληφθεί μέχρι στιγμής δεν έχουν προσφέρει ούτε την αναμενόμενη απλούστευση ούτε την πραγματική εξάλειψη των ανισοτήτων μεταξύ των κρατών μελών. Συγχρόνως, είναι απολύτως αναγκαίο να διασφαλιστεί ένα αρκετά ευέλικτο πλαίσιο για την κοινή γεωργική πολιτική, και ιδίως για το σύστημα των άμεσων πληρωμών. Είναι επίσης αναγκαίο, στο πλαίσιο της υποστήριξης της πολυμορφίας, να ελαχιστοποιηθεί ο κίνδυνος της παροχής ενισχύσεων μόνο σε μη ανταγωνιστικούς και μη αποδοτικούς τομείς παραγωγής στην Ευρωπαϊκή Ένωση. Είναι επίσης αναγκαίο να επιτευχθεί ισορροπία μεταξύ του στόχου της απλούστευσης και των προσπαθειών για την επίτευξη της μέγιστης αποδοτικότητας.
<SPEAKER ID="609" NAME="Diane Dodds" AFFILIATION="NI">
(EN) Κυρία Πρόεδρε, χαιρετίζω αυτήν την προφορική ερώτηση και την εξειδικευμένη επανεξέταση ενός πολύ σημαντικού θέματος. Τους τελευταίους μήνες, πραγματοποίησα σειρά συναντήσεων με επαγγελματίες του γεωργικού τομέα σε όλη τη Βόρεια Ιρλανδία. Σε κάθε τέτοια εκδήλωση, ζητούσα από τους αγρότες να μου επισημάνουν τους βασικούς τομείς στους οποίους απαιτούνται αλλαγές εντός του κλάδου. Τεράστια έμφαση δόθηκε στην ανάγκη μείωσης της γραφειοκρατίας, η οποία θεωρείται ότι επισωρεύει περιττά πρόσθετα κόστη και δαπανά πολύτιμο χρόνο. Ο όγκος των γραφειοκρατικών διατυπώσεων και η πολυπλοκότητα των απαιτούμενων λεπτομερειών δημιουργεί τεράστια επιβάρυνση στους αγρότες και αυξάνει τους φόβους για επιβολή κυρώσεων.
<P>
Προσφάτως συναντήθηκα και με τους επικεφαλής τοπικών ομίλων οι οποίοι εκτελούν το πρόγραμμα ανάπτυξης της υπαίθρου στη Βόρεια Ιρλανδία. Μέμφονται ευθέως τον δυσκίνητο και γραφειοκρατικό χαρακτήρα των απαιτήσεων λογιστικού ελέγχου ως αιτία για τα υψηλά ποσοστά εγκατάλειψης των χρηματοδοτήσεων.
<P>
Όπως και εσείς, κύριε Επίτροπε, πιστεύω ότι απαιτείται λογοδοσία σχετικά με τον τρόπο διάθεσης των χρημάτων των φορολογουμένων, όμως αυτή η γραφειοκρατική επιβάρυνση εμποδίζει την υλοποίηση του προγράμματος και τους ίδιους τους ανθρώπους που υποτίθεται ότι πρέπει να ενισχύει.
<SPEAKER ID="610" NAME="Daciana Octavia Sârbu" AFFILIATION="S&amp;D">
(RO) Κυρία Πρόεδρε, γίνεται πολύς λόγος σε επίπεδο ΕΕ περί απλούστευσης της κοινής γεωργικής πολιτικής. Εντούτοις, οι αγρότες μας συνεχίζουν να διαμαρτύρονται για τα διοικητικά προβλήματα που τους δημιουργούν εμπόδια στην πρόσβαση σε πόρους ή στην εφαρμογή της ευρωπαϊκής νομοθεσίας.
<P>
Μέτρα για την απλούστευση των γραφειοκρατικών διαδικασιών της κοινής γεωργικής πολιτικής πρέπει να ληφθούν όχι μόνο από την Επιτροπή αλλά και από τα ίδια τα κράτη μέλη. Εκτιμώ ότι έχει ζωτική σημασία να εφαρμόζεται η ευρωπαϊκή γεωργική νομοθεσία στα κράτη μέλη κατά τέτοιο τρόπο ώστε να μην αποθαρρύνονται οι αγρότες από τη συνέχιση της γεωργικής δραστηριότητας.
<P>
Πολλοί αγρότες στη χώρα μου διαμαρτύρονται επειδή δεν ενημερώνονται επαρκώς, επειδή τους είναι δύσκολο να ξεκινήσουν επιχειρηματική δραστηριότητα σε αυτόν τον τομέα, ή επειδή τους είναι εξαιρετικά δύσκολο να αποκτήσουν πρόσβαση στα γεωργικά ταμεία. Θέλω λοιπόν να ζητήσω από την Επιτροπή να συνεχίσει να ενθαρρύνει τα κράτη μέλη ώστε να χρησιμοποιούν πιο αποδοτικά την τεχνολογία, όχι μόνον για να τηρούν ενήμερους τους αγρότες, αλλά και για να μειώσουν τις διοικητικές διαδικασίες που επιβαρύνουν αυτόν τον τομέα. Ευελπιστώ επίσης ότι η νέα κοινή γεωργική πολιτική θα είναι απλούστερη, διαφανέστερη και δικαιότερη.
<SPEAKER ID="611" NAME="Jan Mulder" AFFILIATION="ALDE">
(NL) Κυρία Πρόεδρε, το Ευρωπαϊκό Κοινοβούλιο συζητά για τη μείωση της γραφειοκρατίας εδώ και πολλά χρόνια. " Επιτροπή έχει συστήσει μια εσωτερική ομάδα εργασίας στην οποία μετέχουν ανώτατοι αξιωματούχοι και η οποία έχει αναλάβει να μεριμνήσει ώστε να μην διογκωθεί υπερβολικά η υπό εκπόνηση ρύθμιση. Αυτή η σύνθεση είναι μάλλον παράξενη, μοιάζει λίγο σαν να βάζεις τον χασάπη να εποπτεύει την ποιότητα του κρέατός του. Ενόψει αυτής της κατάστασης, με πρωτοβουλία του Κοινοβουλίου, συστήθηκε μια ομάδα εργασίας εκτός της Επιτροπής, επικεφαλής της οποίας τέθηκε ο πρώην πρωθυπουργός της Βαυαρίας κ. Stoiber. Μετά από τέσσερα χρόνια λειτουργίας της επιτροπής Stoiber, είναι σε θέση η Ευρωπαϊκή Επιτροπή να μας ανακοινώσει ποια θεωρεί ότι είναι η πιο δόκιμη και πιο αποτελεσματική προσέγγιση; " εσωτερική ομάδα εργασίας της Ευρωπαϊκής Επιτροπής ή η ομάδα εργασίας του κ. Stoiber, η οποία λειτουργεί ανεξάρτητα από την Επιτροπή;
<P>
Ας περάσουμε τώρα στο καθαυτό θέμα της ρύθμισης, για την οποία υπεύθυνα είναι τα κράτη μέλη και ορισμένες φορές πέντε έως έντεκα εποπτικές αρχές στα κράτη μέλη. Ο αριθμός αυτός είναι υπερβολικά μεγάλος. Δεν είναι δυνατόν να αρχίσει να συνεργάζεται η Ευρωπαϊκή Επιτροπή με τον ιδιωτικό τομέα, ο οποίος θέτει εξίσου αυστηρές προϋποθέσεις και ο οποίος, κατά συνέπεια, σε πολλές περιπτώσεις καθιστά περιττή την εποπτεία από τα κράτη μέλη;
<SPEAKER ID="612" NAME="Tadeusz Cymański" AFFILIATION="ECR">
(PL) Κυρία Πρόεδρε, κύριε Επίτροπε, τον Μάιο το Ευρωπαϊκό Κοινοβούλιο ενέκρινε ένα ψήφισμα σχετικά με την απλούστευση της κοινής γεωργικής πολιτικής. Μπορεί να μας διαφωτίσει η Επιτροπή όσον αφορά στα μέτρα που έχει λάβει έως σήμερα προκειμένου να απλουστευθεί ο γραφειοκρατικός φόρτος που επιβαρύνει τους αγρότες σε ολόκληρη την Ευρωπαϊκή Ένωση; Μπορεί να εξηγήσει η Επιτροπή με ποιους τρόπους σχεδιάζει να αξιοποιήσει τις συστάσεις που περιέχονται στο ψήφισμα του Ευρωπαϊκού Κοινοβουλίου σχετικά με την απλούστευση της ΚΓΠ ενόψει της προσεχούς αναθεώρησης της εν λόγω πολιτικής;
<P>
Οι αγρότες απαιτούν να απλουστευθεί η ΚΓΠ διότι υφίστανται διαρκείς οχλήσεις, τόσο στην Πολωνία όσο και στα υπόλοιπα κράτη μέλη της Ευρωπαϊκής Ένωσης. Το Ευρωπαϊκό Κοινοβούλιο έχει εκφράσει πολλές φορές τη γνώμη του επί του θέματος, μεταξύ άλλων και στην πρόσφατη έκθεση Ashworth για την απλούστευση της ΚΓΠ. Είναι καιρός να γίνει πράξη το περιεχόμενο αυτής της έκθεσης. Δεν πρέπει να επιτρέψουμε στη γραφειοκρατία να μας καταστρέψει. Αν η Ευρωπαϊκή Ένωση θέλει να αναπτυχθεί, δεν πρέπει να ορθώνει φραγμούς, πόσο μάλλον φραγμούς γραφειοκρατικού χαρακτήρα.
<SPEAKER ID="613" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, την περασμένη εβδομάδα ο Οργανισμός Τροφίμων και Γεωργίας του Ο"Ε δημοσίευσε έκθεση σύμφωνα με την οποία η ανθρωπότητα βρίσκεται επικίνδυνα κοντά σε μια νέα παγκόσμια επισιτιστική κρίση. Γι' αυτό έχει ζητηθεί από τους παραγωγούς γεωργικών τροφίμων να αυξήσουν την παραγωγή τους, ιδίως όσον αφορά στο σιτάρι και τον αραβόσιτο, και να αυξήσουν εκ νέου τα αποθέματα τροφίμων τους το 2012.
<P>
Στο μέλλον η παγκόσμια ζήτηση τροφίμων θα συνεχίσει να αυξάνεται. " Ευρωπαϊκή Ένωση πρέπει να είναι σε θέση να συμβάλει στην κάλυψη αυτής της παγκόσμιας ζήτησης. Κατά συνέπεια, έχει ζωτική σημασία να διατηρήσει και να βελτιώσει ο γεωργικός τομέας της Ένωσης την παραγωγική του ικανότητα.
<P>
Ειδικότερα, οι μικρές, μεσαίες και οικογενειακές γεωργικές εκμεταλλεύσεις χρειάζονται απλούστερους και πιο προσιτούς μηχανισμούς, όσον αφορά τόσο στις επιδοτήσεις όσο και στις άμεσες πληρωμές με σκοπό την προσέλκυσή τους στην αγορά.
<P>
Το κλειδί για τη μακροπρόθεσμη επισιτιστική ασφάλεια είναι να ενθαρρυνθούν οι επενδύσεις στη γεωργία, ιδίως μέσω της απλούστευσης της γραφειοκρατίας που αντιμετωπίζουν οι αγρότες. Για να επιτευχθεί ο στόχος αυτός, είναι σημαντικό να διευκολύνουμε την πρόσβαση των ευρωπαίων αγροτών σε τραπεζικά δάνεια υπό ευνοϊκούς όρους και να τους χορηγούμε επίσης γεωργικές επιδοτήσεις.
<P>
Σας ζητώ, κύριε Επίτροπε, να μας στηρίξετε, όπως και κατά την αναθεώρηση της οδηγίας για την ενεργειακή φορολογία, ώστε να επιτύχουμε μείωση του συντελεστή ΦΠΑ για τον ηλεκτρισμό που χρησιμοποιείται με σκοπό την άρδευση.
<SPEAKER ID="614" NAME="Jarosław Kalinowski" AFFILIATION="PPE">
(PL) Κυρία Πρόεδρε, στην ανακοίνωση της Επιτροπής για το μέλλον της κοινής γεωργικής πολιτικής, η απλούστευση των διοικητικών διαδικασιών είναι μια από τις προτάσεις για τη μεταρρύθμιση της ευρωπαϊκής γεωργίας. " πρόταση αυτή, κατά μία έννοια, αποτελεί συνέχεια των συστάσεων που υπέβαλε το Ευρωπαϊκό Κοινοβούλιο στο ψήφισμά του τον Μάιο του τρέχοντος έτους. " μείωση του διοικητικού και γραφειοκρατικού φόρτου θα διευκολύνει τους αγρότες στην εξασφάλιση χρηματοδοτήσεων, ενώ θα βελτιώσει συγχρόνως τη ροή πληροφοριών και θα αυξήσει την αποτελεσματικότητα των ελέγχων που διενεργούν οι τοπικές αρχές. Έτσι, θα διασφαλιστεί η προμήθεια ικανοποιητικών ποσοτήτων ασφαλέστερων τροφίμων, ενώ θα αυξηθεί και η ανταγωνιστικότητα της γεωργίας μας. Πρέπει, ωστόσο, να είμαστε βέβαιοι ότι η διαδικασία απλούστευσης θα γίνει όντως πράξη, τόσο σε ευρωπαϊκό όσο και σε εθνικό επίπεδο, ότι οι προτεινόμενες απλουστεύσεις δεν είναι μια ακόμη ατυχής απόπειρα παραμερισμού της αλήθειας και ότι οι συγκεκριμένες τροποποιήσεις θα οδηγήσουν σε μείωση, και όχι σε αύξηση, των διοικητικών δαπανών.
<SPEAKER ID="615" NAME="Herbert Dorfmann" AFFILIATION="PPE">
(DE) Κυρία Πρόεδρε, κύριε Cioloş, κυρίες και κύριοι, είναι εξαιρετικά επικίνδυνο να μιλούμε για αύξηση της γραφειοκρατίας, μιας και οι συζητήσεις αυτού του είδους συχνά γυρίζουν εναντίον μας. Ευελπιστώ ότι δεν θα συμβεί τίποτε τέτοιο στην προκειμένη περίπτωση.
<P>
Χαίρομαι ιδιαίτερα, κύριε Cioloş, για τους απλουστευμένους κανόνες που προτείνατε, ιδίως για τις μικρές γεωργικές εκμεταλλεύσεις, στην ανακοίνωσή σας για τη μεταρρύθμιση της κοινής γεωργικής πολιτικής (ΚΓΠ). Αυτό είναι εξαιρετικά αξιέπαινο. Μπορούν να γίνουν πολλά πράγματα. Παραδείγματος χάριν, στην περίπτωση των πολυετών δεσμεύσεων του προγράμματος για το γεωργικό περιβάλλον, οι αγρότες πρέπει να υποβάλλουν κάθε χρόνο νέες αιτήσεις για τις ίδιες εκτάσεις γης. Αυτό είναι απλά γελοίο. Πρέπει να προχωρήσουμε πολύ περισσότερο και να απλουστεύσουμε σε μεγάλο βαθμό το σύστημα, κυρίως για τις μικρές εκμεταλλεύσεις, χωρίς να λησμονούμε όμως ότι πρέπει συγχρόνως να ανταποκρινόμαστε στον στόχο μας για την πρόληψη της απάτης. Σε τελευταία ανάλυση, θέλουμε μια ΚΓΠ η οποία θα αυξάνει τον αριθμό των λουλουδιών στα λιβάδια και όχι τον όγκο του χαρτιού που συσσωρεύεται στα γραφεία.
<SPEAKER ID="616" NAME="Luís Paulo Alves" AFFILIATION="S&amp;D">
(PT) Κυρία Πρόεδρε, κύριε Επίτροπε, κυρίες και κύριοι, η ανακοίνωση σχετικά με τις γενικές αρχές που θα διέπουν τη νέα κοινή γεωργική πολιτική (ΚΓΠ) έχει δημιουργήσει νέες ελπίδες στους μικρούς και μεσαίους αγρότες ανά την Ευρώπη, υπογραμμίζοντας τον αναντικατάστατο ρόλο τους στο μέλλον της ευρωπαϊκής γεωργίας· αυτή η ελπίδα πρέπει να γίνει πραγματικότητα. Αυτό είναι ένα ακόμη στοιχείο που καθιστά ιδιαίτερα αναγκαία την απλούστευση της ΚΓΠ. " απελευθέρωση των αγροτών από τις πιο περίπλοκες γραφειοκρατικές υποχρεώσεις τους, για τις οποίες διαθέτουν ελάχιστο χρόνο, είναι ένας στόχος τον οποίο οφείλουμε να επιτύχουμε, έτσι ώστε να μπορούν να αφιερώσουν όλες τις δυνάμεις τους στις γεωργικές τους εργασίες, μειώνοντας τις δαπάνες τους και σπαταλώντας λιγότερο χρόνο. Εκτός αυτού, θα προσφέρουμε επίσης στους πολλούς μικρούς παραγωγούς οι οποίοι σήμερα δεν υποβάλλουν αιτήσεις λόγω της απαιτούμενης γραφειοκρατίας ένα πιο εύχρηστο σύστημα, αποτρέποντας έτσι αυτές τις διαρροές. Κάθε προσπάθεια προς αυτήν την κατεύθυνση είναι οπωσδήποτε χρήσιμη, κύριε Επίτροπε.
<SPEAKER ID="617" NAME="Mairead McGuinness" AFFILIATION="PPE">
(EN) Κυρία Πρόεδρε, ευχαριστώ τον κ. Επίτροπο για την ιδιαίτερα έντονη, κατά τη γνώμη μου, και γνήσια έκφραση της επιθυμίας του να εφαρμόσει αυτήν την πολιτική απλούστευσης, αν και δεν έχω ποτέ συναντήσει αγρότη που να μου ζήτησε να απλουστεύσουμε την κοινή γεωργική πολιτική. Ζητούν τον περιορισμό των ελέγχων και της παρακολούθησης και τη διευκόλυνση των εμπορικών τους δραστηριοτήτων.
<P>
Θα επαναλάβω τα σχόλιά μου από την περασμένη Πέμπτη. Φενακιζόμαστε σε τούτο το Σώμα. Αν ακολουθήσουμε την επιλογή του "πρασινίσματος" του πρώτου πυλώνα της κοινής γεωργικής πολιτικής, δυστυχώς, θα αυξήσουμε τη διασταυρούμενη συμμόρφωση, θα εμπορευματοποιήσουμε το περιβάλλον, θα στείλουμε ανθρώπους σε αγροκτήματα αλλά δεν θα επιτύχουμε τον στόχο της απλούστευσης. Έχω χαρακτηρίσει αυτό το φαινόμενο "πράσινη γραφειοκρατία". Δημιουργεί παρόμοιες δυσκολίες με τη συνήθη γραφειοκρατία, όμως θα έχουμε και τις δύο μορφές. Γνωρίζω ότι κατανοείτε αυτήν την πτυχή, και θεωρώ ότι πρέπει να την λαμβάνουμε υπόψη.
<P>
Εκτιμώ ότι τίθεται επίσης ζήτημα αξιοπιστίας της Ευρωπαϊκής Ένωσης. Οι αγρότες βλέπουν τους τραπεζίτες να αλωνίζουν πραγματικά, καθώς δεν υπόκεινται σε κανένα σύστημα ελέγχου και αντισταθμίσεων, ενώ οι ίδιοι τιμωρούνται για 100 ευρώ. Το τελευταίο μου σχόλιο αφορά το γεγονός ότι οι αγρότες υπόκεινται σε πολλαπλούς ελέγχους: τους ελέγχουν οι πωλητές λιανικής, οι εταιρείες μεταποίησης, η Ευρωπαϊκή Ένωση, καθώς και οι αρμόδιες αρχές. Επικρατεί κλίμα φόβου. Κύριε Επίτροπε, εσείς φοβάστε τον κακό λύκο -τον δημοσιονομικό έλεγχο- και οι αγρότες φοβούνται τις επιθεωρήσεις, ενώ αντίστοιχους φόβους έχουν και τα κράτη μέλη. Πρέπει να θέσουμε τέρμα σε αυτό το κλίμα φόβου.
<SPEAKER ID="618" NAME="Czesław Adam Siekierski" AFFILIATION="PPE">
(PL) Κυρία Πρόεδρε, ένα θεμελιώδες στοιχείο του συστήματος διαχείρισης της κοινής γεωργικής πολιτικής είναι η εποπτεία. Το κόστος δημιουργίας και συντήρησης των συστημάτων διαχείρισης και εποπτείας, καθώς και το κόστος διαχείρισης αυτών των συστημάτων, επιβαρύνουν σημαντικά τους προϋπολογισμούς των κρατών μελών. Βάσει των μέχρι τώρα εμπειριών, μπορεί να διαπιστωθεί ότι τα περίπλοκα κριτήρια πρόσβασης σε ενισχύσεις, και η διαρκής τροποποίησή τους, δημιουργούν ποικίλα προβλήματα στο στάδιο της εκτέλεσης, όχι μόνο για τους αγρότες, αλλά και για την ίδια τη διοίκηση.
<P>
" μελλοντική ΚΓΠ πρέπει να είναι κατανοητή από τους αγρότες, αλλά και από τους φορολογουμένους. Αυτό δεν είναι εφικτό χωρίς περαιτέρω απλούστευση της ΚΓΠ. Φαίνεται ότι, κάθε φορά που επιχειρούμε να μεταρρυθμίσουμε την ΚΓΠ, δημιουργούμε όλο και μεγαλύτερο όγκο γραφειοκρατίας. Καλώ επίσης τα κράτη μέλη να μην προσθέτουν συμπληρωματικές και συχνά περιττές ρυθμίσεις στις κατευθυντήριες γραμμές της ΕΕ. Προτείνω, στο μέλλον, οι αιτήσεις για πληρωμές να καλύπτουν το σύνολο της δημοσιονομικής περιόδου. Πρέπει να υποβάλλονται για περίοδο δύο ετών, ασφαλώς όμως πρέπει να είναι δυνατή η υποβολή αιτήσεων τροποποίησης.
<SPEAKER ID="619" NAME="Jaroslav Paška" AFFILIATION="EFD">
(SK) Κυρία Πρόεδρε, με την πάροδο των ετών, η ευρωπαϊκή γεωργική πολιτική έχει καλλιεργήσει έναν σύνθετο μηχανισμό κανονισμών, επιδοτήσεων και ελέγχων, ο οποίος μεταφέρει την αξιολόγηση της απόδοσης της γεωργικής παραγωγής από το χωράφι στα γραφεία των γραφειοκρατών των Βρυξελλών.
<P>
" διαχείριση των γεωργικών εκμεταλλεύσεων με αποδοτικό και επωφελή τρόπο εξαρτάται όλο και περισσότερο από μηχανισμούς στήριξης και από τους κανονισμούς βάσει των οποίων παρέχεται αυτή η στήριξη, οι οποίοι καταρτίζονται από την Ευρωπαϊκή Επιτροπή. " στρέβλωση της αγοράς γεωργικών προϊόντων έχει επιδεινωθεί περαιτέρω από τον μηχανισμό ενισχύσεων των νέων κρατών μελών, τα οποία, σε πολλές περιπτώσεις, δεν λαμβάνουν ούτε το ήμισυ των ενισχύσεων που χορηγούνται στα αρχικά κράτη μέλη.
<P>
Επομένως, είναι σκόπιμο να εξετάσουμε προσεκτικά το σύστημα κανονισμών και μηχανισμών που εφαρμόζεται σήμερα στην Ευρωπαϊκή Ένωση, και να προσπαθήσουμε να θεσπίσουμε απλούστερους, πιο σύγχρονους και δικαιότερους κανονισμούς για τους αγρότες μας. Πιστεύω ακράδαντα, κύριε Επίτροπε, ότι το Ευρωπαϊκό Κοινοβούλιο θα σας υποστηρίξει ευχαρίστως σε αυτήν την προσπάθεια.
<SPEAKER ID="620" NAME="Seán Kelly" AFFILIATION="PPE">
(GA) Κυρία Πρόεδρε, συμφωνώ απολύτως με αυτήν την ιδέα της απλούστευσης της κοινής γεωργικής πολιτικής (ΚΓΠ). Ειδικότερα, συγχαίρω τον κ. Επίτροπο για το έργο που έχει επιτελέσει. Ανέφερε ότι έλαβε 39 συστάσεις· όσο πιο σύντομα λοιπόν εφαρμοστούν αυτές οι συστάσεις, τόσο το καλύτερο.
<SPEAKER ID="621" NAME="Giovanni La Via" AFFILIATION="PPE">
(IT) Κυρία Πρόεδρε, κυρίες και κύριοι, κύριε Επίτροπε, η έκθεση του Ευρωπαϊκού Ελεγκτικού Συνεδρίου, δυστυχώς, αποκαλύπτει κάθε χρόνο ότι οι πόροι που διατίθενται στην κοινή γεωργική πολιτική δεν αξιοποιούνται πάντα με ορθό και διαφανή τρόπο.
<P>
Ως εκ τούτου, είμαστε υποχρεωμένοι να εξισορροπήσουμε δύο διαφορετικές ανάγκες: αφενός, την ανάγκη ελέγχου, προκειμένου να διασφαλίζεται ότι οι πόροι των ευρωπαίων φορολογουμένων χρησιμοποιούνται κατά τον βέλτιστο και πλέον ενδεδειγμένο τρόπο και, αφετέρου, την ανάγκη απλούστευσης, όσο το δυνατόν περισσότερο, της ζωής των αγροτών μας, οι οποίοι θέλουν να περνούν τον χρόνο τους καλλιεργώντας τη γη τους και φροντίζοντας τα κοπάδια τους, και είναι εύλογο να αξιοποιούν κατ' αυτόν τον τρόπο τον χρόνο τους.
<P>
Ήθελα να απευθύνω μια σύσταση στον κ. Επίτροπο, μιας και δήλωσε ότι είναι πρόθυμος να ακούσει τις συστάσεις του Κοινοβουλίου. Όλα τα μέτρα αγροτικής ανάπτυξης που εφαρμόζονται από τα κράτη μέλη και τις περιφέρειες δεν αποβλέπουν πάντα στην απλούστευση αλλά, απεναντίας, προσθέτουν διαδοχικά στρώματα γραφειοκρατίας. Ο κ. Επίτροπος πρέπει να μεταφέρει τις βέλτιστες πρακτικές που εφαρμόζονται στις ευρωπαϊκές χώρες και περιφέρειες σε όλες τις υπόλοιπες χώρες και περιφέρειες της Ευρώπης.
<SPEAKER ID="622" NAME="Dimitar Stoyanov" AFFILIATION="NI">
(BG) Κυρία Πρόεδρε, κύριε Επίτροπε, είναι προφανές ότι τα όσα έχουν επιτευχθεί μέχρι στιγμής δεν αρκούν, διαφορετικά το Σώμα θα είχε επιλέξει άλλο θέμα συζήτησης. Θέλω να επιστήσω την προσοχή σας στην κοινωνική διάσταση των θεμάτων που συζητούμε, διότι, όταν οι παραγωγοί καταρτίζουν τα σχέδιά τους, λαμβάνουν δάνεια, υποθηκεύουν τη γη τους· επομένως, αν το σχέδιο που έχουν υποβάλει απορριφθεί για τυπικούς λόγους, οδηγούνται στην καταστροφή.
<P>
Εδώ και έξι μήνες, έχω εμπλακεί σε έναν αγώνα μέχρις εσχάτων με το βουλγαρικό Ταμείο Γεωργίας, το οποίο απέρριψε τα ατομικά σχέδια πάνω από εκατό βουλγάρων αγροτών λόγω ασαφειών στο κείμενο του κανονισμού. " βουλγαρική δημόσια διοίκηση (όπως γνωρίζετε, η Βουλγαρία είναι χώρα υπό ειδική παρακολούθηση) προτιμά επίσης να προστατεύει τα νώτα της και έτσι απορρίπτει σχέδια με την παραμικρή δικαιολογία. Έχω τη βαθύτατη πεποίθηση ότι η πλειονότητα αυτών των αγροτών είναι άνθρωποι ευσυνείδητοι και έντιμοι. Ενώ λοιπόν κατανοώ την αναγκαιότητα των ελέγχων, αυτοί δεν πρέπει να καταστρέφουν τους ευσυνείδητους επαγγελματίες, μόνο και μόνο επειδή υπάρχουν και απατεώνες.
<SPEAKER ID="623" NAME="Dacian Cioloş" LANGUAGE="FR">
Κυρία Πρόεδρε, χαίρομαι διότι, ενώ η ώρα είναι περασμένη, έχουν συγκεντρωθεί τόσο πολλά άτομα για να συζητήσουμε το θέμα της απλούστευσης της κοινής γεωργικής πολιτικής. Εκτιμώ ότι η απλότητα επιτυγχάνεται όταν είμαστε σαφείς και γνωρίζουμε τι ακριβώς θέλουμε, οπότε αυτό αντικατοπτρίζεται και στις νομικές πράξεις που εκπονούμε.
<P>
Ασφαλώς, οι προτάσεις υποβάλλονται από την Επιτροπή και εγκρίνονται από το Συμβούλιο και το Κοινοβούλιο. Κατά συνέπεια, είμαι πεπεισμένος ότι, όταν έρθει η ώρα της από κοινού κατάρτισης της νομοθετικής δέσμης, θα γνωρίζουμε εξίσου καλά, με σαφή και απλό τρόπο, τι ακριβώς θέλουμε, ώστε να αποφύγουμε τις ειδικές εξαιρέσεις και τις προσθήκες που έχουν ως αποτέλεσμα να υποχρεώνεται η Επιτροπή να ελέγχει τα αποτελέσματά τους κατά την πρακτική εφαρμογή, καθώς η ίδια Επιτροπή είναι υπόλογη απέναντί σας -απέναντι στο Κοινοβούλιο- για τον τρόπο διάθεσης του δημοσίου χρήματος.
<P>
Βεβαίως, δεν θεωρώ ότι η ΚΓΠ εμποδίζει τους αγρότες να εργαστούν· το αντίθετο θα έλεγα Σε πολλές περιπτώσεις, η ΚΓΠ βοηθά τους αγρότες να εργαστούν. Μόνο που, όταν τίθεται ζήτημα διάθεσης δημοσίου χρήματος, όλοι πρέπει να μπορούν να λογοδοτήσουν για το πώς ακριβώς χρησιμοποιήθηκε. Υπάρχει ευρωπαϊκή νομοθεσία η οποία επιβάλλει πρότυπα στον γεωργικό τομέα και οφείλω να πω ότι ο εν λόγω τομέας είναι ίσως ο μόνος οικονομικός κλάδος για τον οποίο η νομοθεσία σε ευρωπαϊκό επίπεδο ελέγχεται, κατά κυριολεξία, επί του εδάφους. Δεν γνωρίζω αν ισχύει το ίδιο και για άλλους τομείς, όμως το συγκεκριμένο καθεστώς το αποφασίσαμε από κοινού. Τα πρότυπα στα οποία εστιάζουμε περισσότερο την προσοχή μας είναι μόνο η εφαρμογή της ευρωπαϊκής νομοθεσίας στην πράξη.
<P>
Οι πτυχές που θεωρούνται σύνθετες είναι ακριβώς η νομοθεσία για το περιβάλλον και την προστασία των ζώων. Προβλέπονται επίσης διαδικασίες για ορισμένα συγκεκριμένα μέτρα, όπως τα γεωργοπεριβαλλοντικά μέτρα, για τα οποία χορηγείται ειδική οικονομική ενίσχυση, καθώς και τα μέτρα επενδύσεων που περιλαμβάνονται συχνά σε επενδυτικά προγράμματα όπως το πρόγραμμα αγροτικής ανάπτυξης.
<P>
Συμφωνώ απολύτως με την άποψη ότι, ως προς το θέμα της πρακτικής εφαρμογής της νομοθεσίας, θα μπορούσε να ληφθεί ιδιαίτερη μέριμνα για τη διευκρίνιση των ενεργειών στις οποίες οφείλουν να προβαίνουν οι αγρότες. Όσον αφορά, όμως, στις διαδικασίες εφαρμογής των ειδικών μέτρων, πρέπει να είμαστε ξεκάθαροι: εφόσον λαμβάνουμε ειδικά μέτρα τα οποία λαμβάνουν υπόψη τις ιδιαιτερότητες των επιμέρους περιφερειών, πρέπει επίσης να ασκούμε ειδικές μορφές ελέγχου, διαφορετικά θα χάσουμε την αξιοπιστία μας.
<P>
Συμφωνώ απολύτως με την άποψή σας, κύριε Capoulas Santos, ότι πρέπει να επιφέρουμε όσο το δυνατόν περισσότερες απλουστεύσεις. Ωστόσο, δεν θα ήθελα να φτάσουμε στο σημείο να χάσουμε την αξιοπιστία μας, να μην μπορούμε πλέον να διαχειριστούμε σωστά τους χρηματοδοτικούς πόρους που διατίθενται στην ΚΓΠ, γι' αυτό σκοπός μου είναι ο συγκεκριμένος προϋπολογισμός να συνεχίσει και στο μέλλον να είναι όσο το δυνατόν πιο συνεπής. " συνέπεια αυτή θα εξαρτηθεί, μεταξύ άλλων, και από τη δυνατότητά μας να αιτιολογούμε και να λογοδοτούμε για τον τρόπο διάθεσης των χρημάτων.
<P>
Ως προς το θέμα της διαφάνειας, υπάρχει σχετική απόφαση του Ευρωπαϊκού Δικαστηρίου. Το μόνο που μπορώ να σας πω είναι ότι εξακολουθώ να τάσσομαι υπέρ αυτής της διαφάνειας. Ο κανονισμός που ισχύει επί του παρόντος θα τροποποιηθεί κατά τρόπο που να λαμβάνει υπόψη τη συγκεκριμένη απόφαση του Δικαστηρίου.
<P>
Θα αρκεστώ σε αυτό, όμως μπορώ να σας διαβεβαιώσω ότι θα συνεχίσω να λαμβάνω αποφάσεις με σκοπό την απλούστευση, ή τουλάχιστον με σκοπό να διασφαλιστεί ότι δεν θα γίνει ακόμη πιο περίπλοκη η ΚΓΠ. Όπως ανέφερα ήδη, πρέπει να λάβουμε αυτά τα μέτρα από κοινού και σε συνεργασία με τα κράτη μέλη, καθώς σας μίλησα ήδη για τα μέτρα που λαμβάνονται με σκοπό τον περιορισμό της γραφειοκρατίας σε σχέση με τα όσα ζητεί η Επιτροπή από τα κράτη μέλη. Βεβαίως, η διαχείριση της ΚΓΠ ασκείται από κοινού με τα κράτη μέλη, και ό,τι συμβαίνει στην πράξη προς όφελος του δικαιούχου, δηλαδή του αγρότη, εξαρτάται από τον τρόπο εφαρμογής αυτής της ευρωπαϊκής νομοθεσίας από τα κράτη μέλη και τις περιφέρειες.
<P>
Δεδομένου ότι οι οδηγοί ορθών πρακτικών είναι χρήσιμοι, θα ασχοληθούμε επίσης με την κατάρτιση τέτοιου είδους οδηγών, πρώτα απ' όλα όμως πρέπει να προσπαθήσουμε να απλουστεύσουμε και να διασαφήσουμε την ΚΓΠ για τα 27 κράτη μέλη. Εφεξής, με βάση τη διαδικασία συναπόφασης, έχετε και εσείς τις ίδιες αρμοδιότητες με το Συμβούλιο στον συγκεκριμένο τομέα και είμαι πεπεισμένος ότι θα συνεργαστούμε πολύ καλά για την επίτευξη των στόχων που έχουμε θέσει.
<SPEAKER ID="624" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="625" NAME="Liam Aylward" LANGUAGE="GA">
Ένα ψήφισμα που εγκρίθηκε από το Ευρωπαϊκό Κοινοβούλιο στη διάρκεια του τρέχοντος έτους αναφέρεται στη σημασία της μείωσης της γραφειοκρατίας για τους αγρότες. Μια σημαντική άποψη που εκφράστηκε είναι ότι θα πρέπει να υπάρξει απλούστευση της εφαρμογής της κοινής γεωργικής πολιτικής (ΚΓΠ), καθώς και απλούστευση της ίδιας της ΚΓΠ.
<P>
Σε σχέση με αυτό, τόσο η Επιτροπή όσο και τα κράτη μέλη καλούνται να διαδραματίσουν σημαντικό ρόλο. " αναθεώρηση της ΚΓΠ θα πρέπει να εστιαστεί σε μεθόδους που θα επέτρεπαν στους αγρότες να περνούν το μεγαλύτερο μέρος του χρόνου τους απασχολούμενοι με το σημαντικότερο πράγμα: τη γεωργία.
<P>
" ανακοίνωση της Επιτροπής, που δημοσιεύτηκε την περασμένη εβδομάδα, αναφέρεται στη σημασία της απλούστευσης και της μείωσης της γραφειοκρατίας. Για να βελτιωθεί η ανταγωνιστικότητα του γεωργικού τομέα, πρέπει να διασφαλιστεί ότι τα μέτρα που εφαρμόζονται σήμερα θα μεταρρυθμιστούν και θα απλουστευθούν στη μελλοντική μορφή της ΚΓΠ, και ότι δεν θα επιβαρυνθούν περαιτέρω οι γεωργοί.
<P>
Επικροτώ τις δηλώσεις που έκανε ο Επίτροπος την περασμένη εβδομάδα σχετικά με την υποχρεωτική διενέργεια εκτιμήσεων του αντίκτυπου πριν υποβληθεί νέα πρόταση. " αρχή της αναλογικότητας και τα διοικητικά βάρη που φέρουν ήδη οι αγρότες πρέπει να ληφθούν υπόψη σε οιαδήποτε νέα νομοθεσία.
<SPEAKER ID="626" NAME="Gerard Batten" LANGUAGE="EN">
Επιτρέψτε μου να θέσω μια απλή ερώτηση: για ποιον λόγο υπάρχει μια κοινή γεωργική πολιτική; " Ευρώπη έχει άφθονες εύφορες γεωργικές εκτάσεις. Εξακολουθούμε να έχουμε αγρότες που θέλουν και μπορούν να παράγουν τρόφιμα. " Ευρώπη και ο κόσμος έχουν πολλούς ανθρώπους που χρειάζονται να αγοράσουν τρόφιμα. Ο μηχανισμός της αγοράς, από μόνος του, θα ικανοποιούσε τις ανάγκες της προσφοράς και της ζήτησης σε ανταγωνιστικές τιμές. " ΚΓΠ είναι ένα τεχνητό, δαπανηρό και περιττό βάρος για τους αγρότες και τους καταναλωτές. Επιτρέψτε μου να προτείνω την ευκολότερη απλούστευση: καταργήστε την ΚΓΠ!
<SPEAKER ID="791" NAME="Csaba Sándor Tabajdi" LANGUAGE="HU">
" ανακοίνωση της Επιτροπής με τίτλο "" ΚΓΠ με χρονικό ορίζοντα το 2020" περιέχει ελάχιστες συγκεκριμένες λεπτομέρειες όσον αφορά την πρακτική της μείωσης των διοικητικών βαρών. Ακόμη και η λέξη "απλούστευση" συναντάται λίγες φορές μέσα στο κείμενο, αναφορικά με τους κανόνες πολλαπλής συμμόρφωσης. Το σύστημα της ΚΓΠ είναι υπερβολικά περίπλοκο και σε άλλα πεδία και συχνά είναι ασαφές και ακατανόητο για τους αγρότες. Ένα από τα σημαντικότερα καθήκοντα θα ήταν να τεθεί τέλος στη "διπλή ρύθμιση". Ορισμένα κράτη μέλη επιβάλουν αυστηρότερες εθνικές απαιτήσεις από αυτές που ορίζει η νομοθεσία της Ευρωπαϊκής Ένωσης. Αυτό από μόνο του στρεβλώνει τον ανταγωνισμό στην εσωτερική αγορά. Θα ήταν χρήσιμο αν οι διάφορες εθνικές αρχές που παρακολουθούν την πολλαπλή συμμόρφωση και τα διάφορα τμήματά τους εναρμόνιζαν τις προσπάθειές τους, προκειμένου να διασφαλιστεί ότι οι αγρότες δεν υπόκεινται αλληλοδιαδόχως στα διάφορα είδη επιθεώρησης. Λαμβανομένης υπόψη της σημερινής προόδου στις τηλεπικοινωνίες και την τεχνολογία των πληροφοριών, η δημιουργία μιας κοινής βάσης δεδομένων θα έδινε αυτήν τη δυνατότητα. " προτεινόμενη μεταρρύθμιση της Επιτροπής διατηρεί την υποστήριξη για την περιβαλλοντική προστασία στον δεύτερο πυλώνα ενώ, την ίδια στιγμή, μια πράσινη αποζημίωση έχει ενσωματωθεί στα κριτήρια για τις άμεσες πληρωμές στον πρώτο πυλώνα. Δεν είναι ακόμη γνωστό με ποιον τρόπο θα γίνουν αυτές οι πληρωμές. Θα ήταν καλό αν αυτό το θετικό βήμα δεν συνεπαγόταν νέα διοικητικά βάρη.

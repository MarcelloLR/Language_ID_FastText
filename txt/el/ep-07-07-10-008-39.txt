<CHAPTER ID="008-39">
39. Παρασκευή ιχθυάλευρου και ιχθυελαίου (ψηφοφορία) 
<P>
Έκθεση Struan Stevenson
<P>

<SPEAKER ID="188" NAME="Åsa Westlund" AFFILIATION="PSE">
(EN) Κυρία Πρόεδρε, παρεμβαίνω για ένα διαδικαστικό θέμα, αν και προφανώς δυσκολεύεστε να με δείτε αυτήν τη στιγμή. Ζήτησα δύο φορές τον έλεγχο της ψηφοφορίας επί της έκθεσής μου, όμως και τα δύο αιτήματά μου απορρίφθηκαν. Θέλω απλώς να καταγραφεί στα πρακτικά ότι ενδεχομένως αυτό οφείλεται στο γεγονός ότι δεν μπορείτε να ακούσετε μια γυναίκα η οποία κάθεται στα πίσω έδρανα, ίσως δεν επιθυμείτε να παραχωρήσετε το βήμα ή δεν είστε διατεθειμένη να εισακούσετε αυτό το αίτημα. Τόσο εσείς όσο και οι συνάδελφοί σας έχετε διαπράξει πολλές φορές λάθη στο παρελθόν και, παρότι ακούσατε το αίτημά μου, απορρίψατε τον επανέλεγχο στην περίπτωση της έκθεσής μου, αν και σας απηύθυνα το ίδιο αίτημα δύο φορές. Θεωρώ ότι αυτό πρέπει να καταγραφεί στα πρακτικά. Σας ευχαριστώ.
<P>
(Χειροκροτήματα)
<SPEAKER ID="189" NAME="Πρόεδρος">
Ακούσαμε το σχόλιό σας και, πιστέψτε με, όλοι εδώ κάνουμε ό,τι μπορούμε για να ακούμε και να βλέπουμε τους συναδέλφους μας, όμως λαμβάνουμε υπόψη την παρέμβασή σας.

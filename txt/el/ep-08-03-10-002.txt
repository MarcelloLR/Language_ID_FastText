<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Για πρώτη φορά, ζήσαμε την περασμένη εβδομάδα τον θάνατο ενός στρατιώτη κατά τη διάρκεια επιχείρησης της ΕΕ στο πλαίσιο της Ευρωπαϊκής Πολιτικής Ασφάλειας και Άμυνας. Ο γάλλος λοχίας Gilles Polin, μέλος των δυνάμεων υπό την ηγεσία της Ευρωπαϊκής Ένωσης (EUFOR), σκοτώθηκε κατά τη διάρκεια του καθήκοντος, αφού πέρασε κατά λάθος τα σύνορα μεταξύ Τσάντ και Σουδάν με ένα όχημα παντός εδάφους. Ακόμη ένας γάλλος στρατιώτης τραυματίστηκε κατά τη διάρκεια του ίδιου συμβάντος.
<P>
Από κοινού με τις σουδανικές αρχές, η EUFOR ερευνά τώρα πώς μπορεί να συνέβη μια τέτοια τραγωδία. Θα ήθελα να εκφράσω τα βαθιά συλλυπητήριά μας προς την οικογένεια και τους φίλους του νεκρού λοχία.
<P>
Επιτρέψτε μου να υπενθυμίσω στο Σώμα ότι ο σκοπός της επιχείρησης της ΕΕ στο Τσαντ και στην Κεντροαφρικανική Δημοκρατία είναι να προστατεύσει τα στρατόπεδα προσφύγων, τα οποία έχουν δημιουργηθεί στις περιοχές κοντά στα σύνορα των χωρών αυτών με το Σουδάν, ως συνέπεια της σύγκρουσης στο Νταρφούρ.

<CHAPTER ID="010">
Ενίσχυση της ευρωπαϊκής πολιτικής γειτονίας - Κατάσταση στη Γεωργία (συζήτηση) 
<SPEAKER ID="279" NAME="Πρόεδρος">
" ημερήσια διάταξη προβλέπει τη συζήτηση:
<P>
της έκθεσης (Α6-0414/2007), του κ. Raimon Obiols i Germà και του κ. Charles Tannock, εξ ονόματος της Επιτροπής Εξωτερικών Υποθέσεων, σχετικά με την ενίσχυση της ευρωπαϊκής πολιτικής γειτονίας× και
<P>
των δηλώσεων του Συμβουλίου και της Επιτροπής για την κατάσταση στη Γεωργία.
<SPEAKER ID="280" NAME="Raimon Obiols i Germà  " AFFILIATION="PSE">
εισηγητής. - (ES) Κυρία Πρόεδρε, κληρονόμησα το ρόλο του συνεισηγητή αυτής της έκθεσης από το συνάδελφό μας κ. Μπεγλίτη, ο οποίος είναι πλέον μέλος του ελληνικού κοινοβουλίου, και το έκανα με κάποια ανησυχία, όμως τώρα πρέπει να πω ότι είμαι πολύ ικανοποιημένος με το αποτέλεσμα που επιτεύχθηκε. Πρώτον, λόγω της καλής σχέσης συνεργασίας με τον συν-εισηγητή μου κ. Tannock, καθώς και επειδή είχα την ευκαιρία να συνεργαστώ με μια ομάδα εξαιρετικά ικανών βοηθών και υπαλλήλων, και τέλος λόγω του υψηλού βαθμού συναίνεσης που επιτεύχθηκε στη σύνταξη της έκθεσης.
<P>
Υπήρξε επίσης δυνατό να γίνουν δεκτές οι περισσότερες από τις τροπολογίες, οι οποίες παρομοίως κατατέθηκαν σε πνεύμα συμφωνίας, και αισθάνομαι ότι το αποτέλεσμα υπήρξε ικανοποιητικό.
<P>
" έκθεση υποστηρίζει το έγγραφο της Επιτροπής του Δεκεμβρίου 2006 σχετικά με την αξιολόγηση και τη μελλοντική ανάπτυξη της ευρωπαϊκής πολιτικής γειτονίας και, δεδομένης της επιτευχθείσας συναίνεσης, είμαστε τώρα σε θέση να πούμε ότι το Κοινοβούλιο και η Επιτροπή συμμερίζονται το ίδιο όραμα, την ιδέα ότι η ευρωπαϊκή ήπειρος και η Μεσόγειος είναι αλληλεξαρτώμενες πραγματικότητες οι οποίες δεν μπορούν να εξετάζονται απομονωμένα, και ότι η πολιτική γειτονίας προσφέρει νέους διαύλους για σχέσεις και συνεργασία με κοινωνίες που αντιμετωπίζουν κοινές προκλήσεις και προβλήματα, καθώς και σημαντικές ευκαιρίες για κοινή πρόοδο.
<P>
" έκθεση επισημαίνει ορισμένες πτυχές οι οποίες μπορούν να καταστήσουν την ευρωπαϊκή πολιτική γειτονίας όσο το δυνατόν ισχυρότερη και περισσότερο φιλόδοξη. Θα αναφέρω εν συντομία πέντε εξ αυτών:
<P>
Πρώτον, την αρχή ενός γενικού πλαισίου πολιτικής σε ένα πλαίσιο διαφοροποίησης, μια αρχή διαφοροποίησης, έτσι ώστε η ευρωπαϊκή πολιτική γειτονίας να μην φαίνεται ως τυποποιημένη μηχανική ρουτίνα, αλλά ως μέσο με το οποίο η Ευρωπαϊκή Ένωση μπορεί να οργανώνει σχέσεις με τους γείτονές της ενώ θα είναι αρκετά ευέλικτη, για να αντιδρά επιτυχώς σε διάφορες καταστάσεις.
<P>
Δεύτερον, η ιδέα μιας ισορροπίας μεταξύ των χωρών της Ανατολής και των χωρών του Νότου. Δεν πρέπει να δίδουμε προτεραιότητα στη μια πλευρά εις βάρος της άλλης, αλλά πρέπει να έχουμε πάντοτε μια πλήρως ισορροπημένη προσέγγιση.
<P>
Τρίτον, η ιδέα της ενίσχυσης, χρησιμοποιώντας την πολιτική γειτονίας, τη διάρθρωση της ευρωμεσογειακής πολιτικής, την πτυχή πάνω στην οποία εργάστηκα προσεκτικότερα σε αυτήν την έκθεση. Αυτό δεν σημαίνει επικαλύψεις πολιτικών, καταρτίζοντας ένα υπερβολικά λεπτομερές και πολύπλοκο πλαίσιο, αλλά δημιουργώντας συνέργειες έτσι ώστε η ευρωπαϊκή πολιτική γειτονίας να μπορεί να σημαίνει ενίσχυση της γενικής δομής της πολιτικής εταιρικής σχέσης ή της Ευρωμεσογειακής σύνδεσης.
<P>
Τέταρτον, την ιδέα να κινηθούμε από τη συνεργασία προς την ένταξη σε άλλους τομείς όπου είναι δυνατόν να γίνει αυτό. Αυτό θα σήμαινε ότι τα προσεχή χρόνια, οι κλάδοι που είναι έτοιμοι γι' αυτό να έχουν τομείς κοινής πολιτικής για να βοηθούν στην ανάπτυξη προσεγγίσεων και συνεργειών σε καίριας σημασίας τομείς όπως η ενέργεια, τα δίκτυα μεταφορών, ο διαπολιτισμικός διάλογος, το περιβάλλον ή η εκπαίδευση.
<P>
Και τέλος, συμμετοχή όχι μόνο κυβερνητικών ή κοινοβουλευτικών οργάνων αλλά επίσης, στο βαθμό που είναι δυνατόν, πολλών άλλων δραστήριων τομέων σε δραστηριοποιημένες κοινωνίες των πολιτών, όσο περισσότερο τόσο το καλύτερο.
<P>
Για το σκοπό αυτό η ευρωπαϊκή πολιτική γειτονίας πρέπει επίσης να αντιμετωπίσει το βασικό θέμα της επικοινωνίας και της προβολής. Θα έλεγα, την ιστορία της συνολικής πολιτικής της Ευρώπης σε σχέση με τους γείτονές της.
<P>
Τέλος θα ήθελα να σημειώσω ότι αυτή τη στιγμή, αυτή η πολιτική γειτονίας αντιμετωπίζει την πρώτη της πρόκληση προβολής στην ιστορία, με τη πρόταση για Ευρωμεσογειακή Ένωση που έκανε ο κ. Σαρκοζί. Χθες ακούσαμε τον γάλλο Πρόεδρο να αναφέρεται σε αυτή, και πιστεύω πρόσθεσε ορισμένες πολύ θετικές διευκρινίσεις με την έννοια ότι σημείωσε ότι, καταρχάς, η πρότασή του για Ευρωμεσογειακή Ένωση δεν αποκλείει κανέναν, δεύτερον αυτό πρέπει να προστεθεί στο κεκτημένο της Ευρωμεσογειακής πολιτικής και τρίτον, πρέπει να προσπαθήσει να προχωρήσει πέρα από αυτό.
<P>
Συμφωνώ απολύτως με αυτή την ιδέα της προσπάθειας απλοποίησης του γενικού πολιτικού και θεσμικού πλαισίου της ευρωπαϊκής πολιτικής γειτονίας, ιδιαίτερα όσον αφορά τη περιοχή της Μεσογείου.
<SPEAKER ID="281" NAME="Charles Tannock  " AFFILIATION="PPE-DE">
εισηγητής. - (EN) Κυρία Πρόεδρε, θα ήθελα και εγώ να ευχαριστήσω τόσο τον κ. Μπεγλίτη, ο οποίος τώρα είναι μέλος του εθνικού του κοινοβουλίου, καθώς και το διάδοχό του κ. Obiols i Germà για την εξαιρετική διακομματική συνεργασία και τελική συναίνεση ως συν-εισηγητής αυτής της σημαντικότητας έκθεσης.
<P>
Είναι προφανέστατο ότι όλοι μας χρειαζόμαστε καλούς γείτονες. Σε ένα αβέβαιο και συνεχώς μεταβαλλόμενο κόσμο, η ΕΕ χρειάζεται να αναπτύσσει καλές και βελτιωμένες σχέσεις με χώρες της περιφέρειάς της που θα βασίζονται στην ασφάλεια, τη σταθερότητα και το αμοιβαίο όφελος για όλους. Έως τώρα, στη διαδικασία αυτή, η ευρωπαϊκή πολιτική γειτονίας (ΕΠΓ) αποδεικνύεται πολύτιμο εργαλείο, στη δημιουργία κύκλου φίλων που στοχεύουν σε βελτιωμένες συνθήκες εμπορίου, μετακινήσεων και πολιτικής συνεργασίας, ιδιαίτερα δε στην καταπολέμηση της τρομοκρατίας και της εμπορίας ανθρώπων. Όμως, φυσικά, ύψιστης σημασίας είναι οι κοινές αξίες και ιδιαίτερα η ενίσχυση της δημοκρατίας, του κράτους δικαίου και των ανθρωπίνων δικαιωμάτων ως κύρια προτεραιότητά μας.
<P>
Ωστόσο, πρέπει να πω στην Επιτροπή ότι η πολιτική ΕΠΓ σχεδιάστηκε κάπως βεβιασμένα. Ορισμένοι θα υποστήριζαν ότι μια συνολική ρύθμιση για όλες τις νότιες χώρες της Euromed και τις ανατολικοευρωπαϊκές χώρες και τις γειτονικές χώρες του Νοτίου Καυκάσου δεν μπορεί να συνιστά μια ανθεκτική στο χρόνο ιδέα εξωτερικής πολιτικής για την Ευρωπαϊκή Ένωση. Παρά ταύτα, η έκθεσή μας αποδέχεται πλήρως ότι για το προβλεπτό μέλλον αυτή η ενωτική πολιτική είναι εδώ για να μείνει και το Κοινοβούλιο θα ασχοληθεί με αυτή ως έχει.
<P>
Παρά ταύτα, σαφώς η Μολδαβία δεν είναι το ίδιο με το Μαρόκο. Οι χώρες στη νότια διάσταση δεν είναι ευρωπαϊκές και κατά συνέπεια δεν έχουν πραγματικές προοπτικές ένταξης στην ΕΕ. Ωστόσο, προς Ανατολάς, περιοχή με την οποία ασχολείται το δικό μου τμήμα της έκθεσης, υπάρχουν κατά τη γνώμη μου τουλάχιστον δύο χώρες - η Ουκρανία και η Μολδαβία - που έχουν δικαίωμα ένταξης βάσει του άρθρου 49 της Συνθήκης του Μάαστριχτ, καθώς αναμφισβήτητα είναι χώρες με ευρωπαϊκό χαρακτήρα.
<P>
Βεβαίως, θέματα όσον αφορά τη διευκόλυνση χορήγησης θεωρήσεων, την επανεισδοχή και την Ουκρανία μετά την ένταξή της στον ΠΟΕ - που ελπίζουμε να γίνει το επόμενο έτος- μια ευρεία συμφωνία ελεύθερων συναλλαγών με την ΕΕ, όλα αυτά εξελίσσονται ομαλά με μια χώρα όπως η Ουκρανία, και ελπίζω αυτά σε εύθετο χρόνο να επεκταθούν στη Μολδαβία και ενδεχομένως και σε άλλες χώρες του Νοτίου Καυκάσου.
<P>
Κατά τη γνώμη μου, ο ενδεχόμενος στόχος της ΕΠΓ προς Ανατολάς πρέπει να είναι τα ταξίδια χωρίς θεώρηση.
<P>
" ΕΠΓ θα βοηθήσει γενικά να ενισχυθεί η επιθυμία των χωρών αυτών να συνδεθούν ισχυρά με τα όργανα της ΕΕ. Στην περίπτωση της Μολδαβίας, η ΕΠΓ μπορεί να αποδειχθεί σημαντικός παράγοντας προώθησης της επίλυσης της παγωμένης σύγκρουσης της Υπερδνειστερίας. Παρά ταύτα, αυτές οι ανατολικοευρωπαϊκές χώρες της ΕΠΓ, χρειάζονται να γνωρίζουν με βεβαιότητα, από το Συμβούλιο και την Επιτροπή της ΕΕ, ότι η ένταξη στην ΕΕ είναι δυνατή, και ότι η ΕΠΓ δεν είναι απλώς μια τακτική καθυστέρησης για τη διάψευση των φιλοδοξιών ένταξης των χωρών αυτών.
<P>
" έκθεση αναγνωρίζει επίσης τα δεινά που υποφέρει ο λαός της Λευκορωσίας και τον ηρωισμό των δημοκρατικών δυνάμεων της χώρας. Πρέπει να είμαστε έτοιμοι, όταν και όποτε το καθεστώς Λουκασένκο καταρρεύσει να χαιρετίσουμε την επιστροφή της Λευκορωσίας στην ΕΠΓ και να δώσουμε και σε αυτή, ευρωπαϊκή προοπτική.
<P>
" έκθεση προτείνει την ανάπτυξη κοινής κοινοβουλευτικής συνέλευσης για το Ευρωπαϊκό Κοινοβούλιο και τις χώρες του ανατολικού τμήματος της ΕΠΓ με το όνομα "EURO-NEST". Μια τέτοια πρόταση βασίζεται στην επιτυχία παρόμοιων δομών, όπως η Ευρωμεσογειακή Κοινοβουλευτική Συνέλευση, που έχει ήδη συγκροτηθεί και λειτουργεί και βασικά είναι η νότια διάσταση κοινοβουλευτικής συνεργασίας για την ΕΠΓ, καθώς και η Διαδικασία της Βαρκελώνης, και η διασημότερη η Συνέλευση ΑΚΕ. Είμαι προσωπικά πεπεισμένος ότι η EURO-NEST θα ενισχύσει τους δημοκρατικούς θεσμούς στις χώρες του ανατολικού τμήματος της ΕΠΓ. Θα επιταχύνει το τέλος της απομόνωσης της Λευκορωσίας και θα δώσει τη δυνατότητα, επί παραδείγματι, στους αζέρους και τους αρμένιους βουλευτές να συζητήσουν τη δυνητικά εκρηκτική παγωμένη σύγκρουση του Ναγκόρνο-Καραμπάχ, όπου θα μπορούσε να ξεσπάσει ακόμη μια φορά πόλεμος, δεδομένου του ύψους των πετροδολαρίων που εισρέουν στα θησαυροφυλάκια της αζερινής κυβέρνησης και της εκατέρωθεν των συνόρων ρητορικής.
<P>
" ΕΕ έχει επίσης καταστεί υπερβολικά εξαρτημένη από τους ρωσικούς ενεργειακούς πόρους, για το λόγο αυτό όλοι συμφωνούμε ότι πρέπει να αναπτύξουμε εναλλακτικές πηγές. Γι' αυτό και η έκθεσή μας, όταν πέρασε από την Επιτροπή Εξωτερικών Υποθέσεων, πρότεινε την ιδέα να εντάξουμε το Καζακστάν δυνητικά κάποτε στην ΕΠΓ. Ωστόσο, τώρα, φοβούμαι ότι αυτό δυστυχώς δεν υποστηρίζεται πλέον από τις μεγάλες πολιτικές ομάδες γι' αυτό μπορεί κάλλιστα να αφαιρεθεί από την έκθεση αύριο στην ψηφοφορία. Μέσω μιας τέτοιας διαδικασίας θα είχαμε πρόσβαση στους τεράστιους πόρους του Καζακστάν, ενώ η ΕΕ θα βοηθούσε να προχωρήσουν περαιτέρω οι μεταρρυθμίσεις σε αυτή την τεράστια - από γεωγραφική άποψη - στρατηγικής σημασίας κοσμική χώρα. Αν πράγματι προσεγγίσει περισσότερο τη Ρωσία και την Κίνα, που είμαι βέβαιος είναι πρόθεση αυτών των δύο δυνάμεων, τότε θα μετανιώσουμε για την ημέρα που λάβαμε μια τόσο βεβιασμένη απόφαση να κρατήσουμε το Καζακστάν σε απόσταση.
<SPEAKER ID="283" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Επίτροπε, την οποία θέλω να χαιρετίσω ιδιαίτερα διότι αφιερώσατε τόσο πολύ χρόνο, εργασία, προσπάθεια και ενθουσιασμό στην ανάπτυξη και εφαρμογή της Ευρωπαϊκής Πολιτικής Γειτονίας. Αναγνωρίζω όλη αυτή τη δέσμευση, το έργο και την προσπάθειά σας και πρέπει να σας επικροτήσω γι' αυτό.
<P>
Κυρίες και κύριοι, η Ευρωπαϊκή Πολιτική Γειτονίας, στη οποία θα αναφέρομαι στο εξής απλώς με τα αρχικά ΕΠΓ, είναι μια σημαντική πολιτική για την ΕΕ.
<P>
" ΕΠΓ είναι ένα βασικό στοιχείο της αρχιτεκτονικής των σχέσεων της Ένωσης με τη ζώνη κρατών που την περιβάλλουν. " σταθερότητα, η ασφάλεια και η ανάπτυξη είναι αλληλοσυνδεόμενες διαδικασίες. Οι σχέσεις μεταξύ της Ένωσης και των γειτόνων της πρέπει να ενισχυθούν, τόσο προς την Ανατολή όσο και προς τον Νότο, ούτως ώστε η ΕΠΓ να παρέχει ένα καθολικό, ενιαίο, περιεκτικό, ισορροπημένο και συνεκτικό πλαίσιο πολιτικής. Παρά τον ειδικό χαρακτήρα και την ιδιαιτερότητα κάθε χώρας και κάθε κοινωνίας, τα κοινά συμφέροντα και οι κοινές προκλήσεις που υπάρχουν πρέπει να αντιμετωπίζονται από κοινού.
<P>
Το γεγονός ότι ενισχύουμε την ΕΠΓ είναι καταρχάς απόδειξη της αξίας αυτής της πολιτικής. Συζητάμε μόνο για την ενίσχυση και την εμβάθυνση πολιτικών που ήταν επιτυχείς. Αναγνωρίζουμε όλοι, ωστόσο, ότι πρέπει να συνεχίσουμε να ενισχύουμε και να εδραιώνουμε την ΕΠΓ. Από τη στιγμή που η Επιτροπή παρουσίασε τις προτάσεις της στο τέλος του περασμένου έτους, τα κράτη μέλη έχουν επιτύχει ευρεία συναίνεση για την ανάγκη ενίσχυσης της ΕΠΓ και τα μέτρα που απαιτούνται γι' αυτή. Σε αυτό το πλαίσιο, εξ ονόματος του Συμβουλίου θέλω να ευχαριστήσω τους δύο εισηγητές, τον κ. Tannock και τον κ. Obiols i Germà, για την εξαίρετη και διεξοδική τους έκθεση.
<P>
Οι απόψεις του Κοινοβουλίου είναι ιδιαίτερα σημαντικές και πολύτιμες, ιδιαίτερα για την εφαρμογή της ενισχυμένης Ευρωπαϊκής Πολιτικής Γειτονίας, και θα ληφθούν υπόψη καθώς προχωρούμε. Όπως γνωρίζετε, η γερμανική Προεδρία παρουσίασε μια ενδιάμεση έκθεση για την ενίσχυση της ΕΠΓ, η οποία υιοθετήθηκε από το Συμβούλιο και από το Ευρωπαϊκό Συμβούλιο τον περασμένο Ιούνιο. Το Συμβούλιο του Ιουνίου υιοθέτησε επίσης συμπεράσματα που επαναλαμβάνουν τις βασικές αρχές της ΕΠΓ. Καταρχάς, η ΕΠΓ εδραιώνει μια στρατηγική που βασίζεται στην εταιρική σχέση και συνεργασία. Στόχος μας είναι να βοηθήσουμε τους γείτονές μας να εκσυγχρονιστούν και να προχωρήσουν σε μεταρρυθμίσεις. Για τον σκοπό αυτό και προκειμένου να διασφαλίσουμε ότι η ενισχυμένη ΕΠΓ θα είναι αποτελεσματική, θα πρέπει να ακολουθείται από όλες τις χώρες μέλη ως μέρος μιας προνομιακής εταιρικής σχέσης με στόχο την επίτευξη των αναγκαίων μεταρρυθμίσεων. " επιβολή ενός χρονοδιαγράμματος μεταρρυθμίσεων από τις Βρυξέλλες δεν είναι ασφαλώς η καλύτερη μέθοδος για την επίτευξη αποτελεσμάτων, και αυτός είναι λόγος που ακούσαμε τι θέλουν οι χώρες εταίροι από την ενισχυμένη ΕΠΓ.
<P>
Δεύτερον, είναι ένα καθολικό, ενιαίο, περιεκτικό, ισορροπημένο και συνεκτικό πολιτικό πλαίσιο. Τα κράτη μέλη συμφωνούν ότι η προσφορά ενισχυμένων σχέσεων ισχύει για όλες τις χώρες εταίρους, διατηρώντας παράλληλα μια γενική ισορροπία μεταξύ Ανατολής και Νότου.
<P>
Τρίτον, οι πτυχές της διαφοροποίησης που θεσπίζονται σύμφωνα με την επιδόσεις και τη βοήθεια ανά μέτρο συνεχίζουν να είναι απαραίτητες στις σχέσεις της ΕΕ με γειτονικά κράτη. Το πολιτικό πλαίσιο της ΕΠΓ πρέπει προφανώς να παραμείνει επαρκώς ευέλικτο ώστε να λαμβάνει υπόψη τις ανάγκες κάθε εταίρου και τον βαθμό στον οποίο κάνουν και είναι διατεθειμένοι να κάνουν αποτελεσματική και ορατή πρόοδο στο δρόμο των μεταρρυθμίσεων. " στήριξη της ΕΕ πρέπει επομένως να είναι ακόμη περισσότερο προσαρμοσμένη στις ανάγκες των εταίρων και στις προτεραιότητές τους, όπως αυτές καθορίζονται στα σχέδια δράσης της ΕΠΓ.
<P>
Τέλος, η Ευρωπαϊκή Πολιτική Γειτονίας παραμένει διακριτή από τη διαδικασία της διεύρυνσης και δεν προδικάζει πιθανές μελλοντικές εξελίξεις στις σχέσεις των εταίρων χωρών με την ΕΕ. " συμμετοχή στην ΕΠΓ καθιστά δυνατή την ενίσχυση των εθνικών διαδικασιών μεταρρύθμισης προς το συμφέρον των πολιτών των εταίρων μας, ανεξάρτητα από μια προοπτική ένταξης στην ΕΕ. Πρέπει επομένως να είμαστε προσεκτικοί και να μην συγχέουμε δύο πράγματα που είναι διαφορετικά.
<P>
Το άρθρο 49 της Συνθήκης για την Ευρωπαϊκή Ένωση ορίζει ότι κάθε ευρωπαϊκό κράτος το οποίο σέβεται τις αρχές του κράτους δικαίου, της ελευθερίας, της δημοκρατίας, του σεβασμού για τα ανθρώπινα δικαιώματα και τις θεμελιώδεις ελευθερίες μπορεί να υποβάλει αίτηση ένταξής του στην Ένωση. Οιαδήποτε αίτηση ένταξης θα εξεταστεί σύμφωνα με τις διατάξεις της Συνθήκης.
<P>
Θέλω τώρα να αναφερθώ στην ενίσχυση της ΕΠΓ. Όπως γνωρίζετε, μια από τις βασικές πτυχές της ενισχυμένης ΕΠΓ είναι να είναι η καλύτερη αξιοποίηση του οικονομικού βάρους της Ένωσης. " αύξηση της χρηματοδότησης των εταίρων στο πλαίσιο του νέου Ευρωπαϊκού Μηχανισμού Πολιτικής Γειτονίας είναι ήδη ένα δείγμα της ενισχυμένης δέσμευσης της Ένωσης. Για την περαιτέρω ενθάρρυνση των μεταρρυθμίσεων, έχει δημιουργηθεί ένα μέσο διευκόλυνσης της διακυβέρνησης βάσει αντικειμενικών και διαφανών κριτηρίων κατανομής. " χρηματοδότηση θα γίνει μέσω αυτού του μέσου για πρώτη φορά αυτό το φθινόπωρο. Επίσης γίνεται πρόοδος στη θέσπιση επενδυτικής διευκόλυνσης της ΕΠΓ, η οποία αποσκοπεί στη βελτίωση του αντίκτυπου των δημοσιονομικών συνεισφορών της Ένωσης και θα συμβάλλει στην κινητοποίηση κεφαλαίων σημαντικών χορηγών. Αυτός ο νέος μηχανισμός θα είναι απολύτως συμβατός με τους υφιστάμενους χρηματοδοτικούς μηχανισμούς, ιδιαίτερα το ευρωμεσογειακό μέσο διευκόλυνσης επενδύσεων και εταιρικής σχέσης.
<P>
Προκειμένου να ενθαρρύνουμε και να στηρίξουμε περαιτέρω τις νομοθετικές και διοικητικές μεταρρυθμίσεις και την ενίσχυση των θεσμών, σκοπεύουμε να ανοίξουμε κοινοτικές υπηρεσίες και προγράμματα στις χώρες της ΕΠΓ μέσω μιας σταδιακής προσέγγισης. Έχει γίνει ήδη κάποια πρόοδος σε αυτόν τον τομέα. " Επιτροπή διαπραγματεύεται τα απαραίτητα πρωτόκολλα σχετικά με τις γενικές αρχές συμμετοχής σε αυτά τα νέα κοινοτικά προγράμματα με την πρώτη ομάδα των εταίρων της ΕΠΓ. Το Ισραήλ, το Μαρόκο και η Ουκρανία θα είναι πιθανότατα οι πρώτες χώρες που θα επωφεληθούν από αυτό το μέτρο.
<P>
Θέλω να ολοκληρώσω με ορισμένες παρατηρήσεις σχετικά με αυτά που θεωρούμε ότι είναι τα βασικά στοιχεία της ενισχυμένης ΕΠΓ. Πρώτον και κύριο, ένα από τα βασικά στοιχεία της είναι η αυξημένη οικονομική ολοκλήρωση, η οποία πρέπει να επιτευχθεί κυρίως με τη σταδιακή υιοθέτηση ολοκληρωμένων συμφωνιών ελεύθερων συναλλαγών. Πριν από την έναρξη διαπραγματεύσεων για ανάλογες συμφωνίες, ωστόσο, πρέπει να προηγηθεί η ένταξη των εταίρων χωρών στον ΠΟΕ.
<P>
Είναι επίσης απαραίτητο να διευκολυνθεί η κινητικότητα για ορισμένες κατηγορίες ατόμων μεταξύ των εταίρων χωρών και της ΕΕ. Ως μια σαφή και χειροπιαστή ένδειξη του ανοίγματος της Ένωσης στους γείτονές της και σύμφωνα με την κοινή της προσέγγιση στη διευκόλυνση χορήγησης επενδύσεων, συνάψαμε συμφωνίες διευκόλυνσης χορήγησης θεωρήσεων και επανεισδοχής με την Ουκρανία και τη Μολδαβία. Θα συζητήσουμε επίσης τη διευκόλυνση χορήγησης θεωρήσεων με ορισμένες ομάδες ατόμων από την Ανατολική Ευρώπη ούτως ώστε να μπορούν να συμμετέχουν σε εκδηλώσεις σχετικά με την ΕΠΓ, στη βάση αντίστοιχων μέτρων που έχουν εφαρμοστεί για ομάδες πολιτών από τις ευρωμεσογειακές χώρες από το 2003.
<P>
Τέλος, θέλω να αναφερθώ στη δέσμευση που αναλάβαμε πρόσφατα σε σχέση με τον Εύξεινο Πόντο και τις χώρες σε εκείνη την περιοχή. " πρωτοβουλία Συνέργεια για τον Εύξεινο Πόντο αποσκοπεί στην ενίσχυση της συνεργασίας μεταξύ των χωρών της περιφέρειας και στην εμβάθυνση των σχέσεων της με την ΕΕ σε όλα τα επίπεδα. Σε γενικές γραμμές, η Ευρωπαϊκή Πολιτική Γειτονίας είναι προς το συμφέρον τόσο της Ένωσης όσο και των εταίρων χωρών. Είναι πλέον καιρός να την καταστήσουμε μια πιο ελκυστική, αποτελεσματική και αξιόπιστη πολιτική που θα εγγυάται ασφάλεια και ευημερία για όλους.
<SPEAKER ID="284" NAME="Benita Ferrero-Waldner">
μέλος της Επιτροπής. - (DE) Κύριε Πρόεδρε, κυρίες και κύριοι, θεωρώ την Ευρωπαϊκή Πολιτική Γειτονίας, την ενίσχυση της οποίας συζητάμε σήμερα, ως μια σημαντική στρατηγική πολιτική, και θέλω να απευθύνω τις ειλικρινείς ευχαριστίες μου στους δύο εισηγητές για την έκθεσή τους, ένα πραγματικά σημαντικό έγγραφο το οποίο θα χρησιμεύσει επίσης ως άνεμος στα πανιά μας για το επόμενο τμήμα του ταξιδιού της ΕΠΓ.
<P>
Ασφαλώς θέλουμε να χρησιμοποιήσουμε αυτή την πολιτική γειτονίας για να προβάλουμε τη σταθερότητά μας και να ενθαρρύνουμε τις μεταρρυθμίσεις. Ενόψει των διεθνών προκλήσεων που αντιμετωπίζει η Ευρώπη, η επιτυχία αυτής της πολιτικής είναι επίσης ζωτικής σημασίας όχι μόνο για ευημερία μας αλλά επίσης τόσο για τη δική μας ευημερία, σταθερότητα και ασφάλεια όσο και των γειτόνων μας. Αυτή είναι η βασική ιδέα.
<P>
Σας ευχαριστώ επίσης για τα βασικά στοιχεία που αναπτύξατε στην έκθεση. Είναι μια διαφοροποιημένη πολιτική, μια πολιτική που πρέπει να διαθέτει ένα σαφές πολιτικό πλαίσιο. Είναι επίσης μια πολιτική που σχεδιάζεται για να δημιουργήσει συνέργεια σε ένα περιφερειακό πλαίσιο - τη Συνέργεια για τον Εύξεινο Πόντο στη μία περιφέρεια και την Ευρωμεσογειακή Εταιρική Σχέση στην άλλη. Είναι μια πολιτική που βασίζεται στην αναγνώριση της ανάγκης στήριξης συγκεκριμένων τομέων. " εφαρμογή και περαιτέρω ενίσχυση της πολιτικής γειτονίας είναι κατά συνέπεια απόλυτη προτεραιότητα. Είμαι επομένως ευγνώμων για τη στήριξη του Κοινοβουλίου, η οποία είναι απαραίτητη.
<P>
Τα αποτελέσματα της σημαντικής Διάσκεψης για την Ευρωπαϊκή Πολιτική Γειτονίας που διεξήχθη στις 3 Σεπτεμβρίου δείχνουν επίσης ότι οι εταίροι μας και τα κράτη μέλη μας είναι τώρα απολύτως σύμφωνοι με αυτή την προτεραιότητα. " διάσκεψη ήταν μεγάλη επιτυχία, διότι συγκέντρωσε όλους τους εταίρους μας της ΕΠΓ και όλα τα κράτη μέλη μαζί για πρώτη φορά, μαζί με εκπροσώπους των διαφόρων αρχών και της κοινωνίας των πολιτών. Μια σαφής συναίνεση επιτεύχθηκε σε σχέση με τις βασικές προτεραιότητες της πολιτικής γειτονίας, από την οικονομική ολοκλήρωση ως τη μεγαλύτερη κινητικότητα, και από την ενεργειακή πολιτική ως την πολιτική συνεργασία.
<P>
Το Κοινοβούλιο μπορεί να διαδραματίσει έναν ιδιαίτερα επιφανή και σημαντικό ρόλο στο πλαίσιο της πολιτικής συνεργασίας και φυσικά είστε επίσης ένας καταλύτης για την ανάπτυξη της δημοκρατίας, των ανθρωπίνων δικαιωμάτων και μεταρρυθμίσεων που οδηγούν προς τη θέσπιση του κράτους δικαίου, στην οποία αποδίδουμε φυσικά ύψιστη σημασία εδώ, και η οποία χρησιμεύει ως πυξίδα αυτής της πολιτικής γειτονίας. " πολιτική γειτονίας αποφέρει επίσης σαφή αποτελέσματα. Αρκεί να σκεφτεί κανείς πόσο έχουμε ενισχύσει τη συνεργασία μας με την Ουκρανία στο πλαίσιο της ΕΠΓ μετά την Πορτοκαλί Επανάσταση. Το γεγονός ότι διεξήχθησαν στην Ουκρανία ελεύθερες και νόμιμες εκλογές για δεύτερη φορά συνιστά αναμφίβολα επιτυχία. Ελπίζω ότι οι υπεύθυνοι για τη λήψη πολιτικών αποφάσεων στο Κίεβο θα διατηρήσουν την ορμή των τελευταίων εβδομάδων.
<P>
Θα συνεχίσουμε επίσης να συνεργαζόμαστε μαζί σας στην εφαρμογή σημαντικών μεταρρυθμίσεων, με τη βοήθεια του σημαντικού σχεδίου δράσης της ΕΠΓ. Προχωρούν οι διαπραγματεύσεις σχετικά με μια ενισχυμένη συμφωνία, η οποία, όπως γνωρίζετε, αποσκοπεί να φέρει την Ουκρανία όσο το δυνατόν πιο κοντά στην Ευρωπαϊκή Ένωση.
<P>
Ασφαλώς, θα συνεχίσουμε επίσης να υποστηρίζουμε την ένταξη της Ουκρανίας στον ΠΟΕ, ούτως ώστε να μπορέσουμε να θεσπίσουμε μια ολοκληρωμένη ζώνη ελεύθερων συναλλαγών, και έχουμε ήδη - όπως γνωρίζετε - συνάψει συμφωνία διευκόλυνσης χορήγησης θεωρήσεων με την Ουκρανία, και ελπίζουμε ότι θα καταστεί δυνατό συμβεί το ίδιο σύντομα και με τη Δημοκρατία της Μολδαβίας, ενώ καθεμιά από αυτές τις συμφωνίες συνοδεύεται από μια συμφωνία επανεισδοχής.
<P>
Το Μαρόκο είναι άλλος ένας ενθουσιώδης δικαιούχος αυτής της πολιτικής γειτονίας, και τη χρησιμοποιεί έξυπνα ως κινητήρια δύναμη εκσυγχρονισμού, που είναι ακριβώς αυτό που θέλαμε να συμβεί. Έχουμε επαινέσει ξεκάθαρα την πρόοδο του Μαρόκου στη βάση του λεπτομερούς προγράμματός του εσωτερικής μεταρρύθμισης, και η νέα αεροπορική συμφωνία και η στενή ενεργειακή συνεργασία του Μαρόκου με την ΕΕ, για παράδειγμα, είναι καλά μοντέλα εποικοδομητικής συνεργασίας.
<P>
Μόλις την προηγούμενη εβδομάδα ήμουν στο Ραμπάτ για συνομιλίες, στις οποίες δρομολόγησα επίσης περαιτέρω πρόοδο στη διαδικασία κοινής σκέψης που αρχίσαμε τον Ιούλιο προκειμένου να ικανοποιήσουμε το αίτημα του Μαρόκο για ενισχυμένη θέση στο πλαίσιο της ΕΠΓ. Είμαι πεπεισμένη ότι στο δεύτερο μισό του επόμενου έτους θα είμαστε σε θέση να παρουσιάσουμε κατάλληλες προτάσεις για μια νέα και ενισχυμένη μορφή εταιρικής σχέσης.
<P>
" πολιτική γειτονίας, επομένως, λειτουργεί, αλλά πρέπει να προχωρήσουμε περισσότερο, φυσικά, στις προσπάθειές μας να γίνει ακόμη καλύτερη, ακόμη πιο αποτελεσματική και ακόμη πιο ολοκληρωμένη. Τον προηγούμενο Δεκέμβριο, η Επιτροπή εξέδωσε συστάσεις σχετικά με τρόπους ενίσχυσης της ΕΠΓ, που έχει παρουσιάσει ήδη ο Προεδρεύων του Συμβουλίου. Πιστεύω ότι έχουμε κάνει μερικά πολύ σημαντικά βήματα. Για παράδειγμα, οι ανατολικοί εταίροι μας δεν είχαν μια περιφερειακή διάσταση, αλλά τώρα έχουμε ξεκινήσει αυτό το πρόγραμμα Συνέργειας για τον Εύξεινο Πόντο ως μια διαδικασία ειδικά για την Ανατολή. Προσφέρει στην Ανατολή αυτό που διαθέτει ο Νότος από καιρό με τη μορφή της Ευρωμεσογειακής Εταιρικής Σχέσης, και η πρώτη συνάντηση στο πλαίσιο της Συνέργειας για τον Εύξεινο Πόντο θα διεξαχθεί το 2008.
<P>
Έχουμε επίσης κάνει πρόοδο προς το άνοιγμα κοινοτικών προγραμμάτων και υπηρεσιών στους γείτονές μας. Αυτό το έτος θα χορηγήσουμε επίσης τα πρώτα κεφάλαια από το νέο μέσο διευκόλυνσης της διακυβέρνησης, μέσω του οποίου αποδεικνύουμε ότι μπορούμε και θα προσφέρουμε περισσότερα στους εταίρους εκείνους που επιδεικνύουν πραγματικό μεταρρυθμιστικό ζήλο.
<P>
Επιπλέον, πριν το τέλος του έτους θα έχουμε θεσπίσει την επενδυτική διευκόλυνση γειτονίας. Ο σκοπός της θα είναι να συμβάλει στην κινητοποίηση κεφαλαίων για την πολιτική γειτονίας πέρα και πάνω από τον κανονικό προϋπολογισμό μας, κυρίως προκειμένου να καταστεί εφικτή η χρηματοδότηση έργων μεγάλης κλίμακας σε τομείς όπως η ενέργεια και οι μεταφορές.
<P>
Πιστεύω ότι μπορούμε να αξιώσουμε κάποιες επιτυχίες, αλλά χρειαζόμαστε τώρα τη συνεχιζόμενη στήριξή σας και τη στήριξη των κρατών μελών που θα μας επιτρέψει να κάνουμε περαιτέρω βελτιώσεις και να κάνουμε περαιτέρω βήματα. Σκέφτομαι κυρίως πιο στενή οικονομική ολοκλήρωση και πιο εντατικό ελεύθερο εμπόριο με τους εταίρους μας. " ενσωμάτωσή τους στην εσωτερική αγορά της ΕΕ είναι, ασφαλώς, ένας πολύ ισχυρός μοχλός πίεσης μεταρρυθμίσεων. Γι' αυτό τον λόγο πρέπει επίσης ν' ανοίξουμε σταδιακά την αγορά μας, ακόμη και στα λεγόμενα ευαίσθητα γεωργικά προϊόντα και υπηρεσίες, στα οποία οι εταίροι μας έχουν ορισμένα ανταγωνιστικά πλεονεκτήματα. Αυτό σημαίνει ότι πρέπει να αναρωτηθούμε επίσης αν είμαστε διατεθειμένοι να το κάνουμε αυτό.
<P>
Το δεύτερο πράγμα που σκέφτομαι είναι περαιτέρω μέτρα διευκόλυνσης χορήγησης θεωρήσεων, που απαιτούνται επειγόντως προκειμένου να διευκολύνουν τις επαφές μεταξύ ανθρώπων σε διαφορετικές χώρες. Αυτά τα μέτρα μπορούν να ληφθούν συχνά στο πλαίσιο των υφιστάμενων κανονισμών, με την προϋπόθεση ότι υπάρχει αρκετή πολιτική βούληση για να χρησιμοποιηθεί το διαθέσιμο πεδίο δράσης, και πρέπει να συνεχίσουμε να αναπτύσσουμε την πολιτική διάσταση της πολιτικής γειτονίας. Αυτό έχει σχέση με τις παγωμένες διενέξεις που βλέπουμε στις χώρες εταίρους στα ανατολικά μας σύνορα, συγκρούσεις που παρεμποδίζουν την πρόοδο των γειτόνων μας προς τις μεταρρυθμίσεις και, σε ορισμένες περιπτώσεις, απειλούν την ίδια μας την ασφάλεια.
<P>
Γι' αυτό τον λόγο η πολιτική γειτονίας πρέπει να συμβάλει στη δημιουργία του σωστού κλίματος για την επίλυση των συγκρούσεων όπως εκείνη στον νότιο Καύκασο.
<P>
Στην περιοχή της Μεσογείου, θα συνεχίσω φυσικά να πιέζω για πρόοδο στη Μέση Ανατολή, ιδιαίτερα στο πλαίσιο του Κουαρτέτου, και ελπίζω πραγματικά ότι η συνάντηση στην Αννάπολη και η επακόλουθη διάσκεψη των χορηγών στο Παρίσι θα πραγματοποιηθούν ούτως ώστε να μπορέσει να επιτευχθεί πραγματική πρόοδος στη Μέση Ανατολή.
<P>
Είμαστε επίσης διατεθειμένοι να βοηθήσουμε τις αντίπαλες πλευρές στη σύγκρουση στη Δυτική Σαχάρα στην αναζήτησή μακροπρόθεσμης λύσης. Στην επόμενη περίοδο η πολιτική γειτονίας θα εστιάσει κυρίως στην πρακτική εφαρμογή. Πρέπει να συνεργαστούμε όλοι προκειμένου να διατηρήσουμε και να εντείνουμε τη δυναμική των μεταρρυθμίσεων που έχουν αναπτυχθεί μεταξύ των εταίρων μας.
<P>
Τον επόμενο μήνα η Επιτροπή θα εγκρίνει μια άλλη ανακοίνωση σχετικά με την πολιτική γειτονίας, στην οποία θα περιγράφουμε τα βήματα που πρέπει να λάβει η ΕΕ προκειμένου να επιτύχει περαιτέρω απτά αποτελέσματα το 2008, με άλλα λόγια τη συμβολή μας. Στη συνέχεια, τον Απρίλιο, θα παρουσιάσουμε τις εκθέσεις προόδου για κάθε χώρα, στις οποίες θα αναλύουμε πού μπορούν να βελτιώσουν περαιτέρω οι γείτονές μας την εφαρμογή των σχεδίων δράσης.
<P>
Στις αρχές Δεκεμβρίου θα πρέπει να γίνουν κάποιες βασικές ερωτήσεις, όπως αν η Επιτροπή γνωρίζει πλήρως τις διάφορες ικανότητες και τους στόχους κάθε γειτονικής χώρας. Όπως έχω πει, ωστόσο, μπορούμε να κάνουμε καλή πρόοδο στη βάση αυτής της διαφοροποιημένης προσέγγισης.
<P>
Πιστεύω επίσης ότι αποδίδεται σημασία στην έννοια της ιδιοκτησίας και στις τοπικές δυνατότητες για την εφαρμογή της αρχής της ιδιοκτησίας στην πράξη, καθώς και στην ακόμη μεγαλύτερη συμμετοχή της κοινωνίας των πολιτών, έναν τομέα στον οποίο μπορούμε να κάνουμε πολύ περισσότερα.
<P>
Δεν πρέπει να παραλείψω να προσθέσω μερικά λόγια για τα γεγονότα στη Γεωργία, τα οποία έχουμε συζητήσει μαζί. Θέλω απλώς να προσθέσω ότι ανησυχούμε ιδιαίτερα για τις τελευταίες εξελίξεις στη Γεωργία. Εκφράζουμε τη λύπη μας για την υπερβολική χρήση βίας εκ μέρους των γεωργιανών κρατικών δυνάμεων ασφαλείας στη διάλυση διαδηλώσεων και το κλείσιμο ανεξάρτητων τηλεοπτικών σταθμών.
<P>
Πιστεύω ότι χρειαζόμαστε μια ανεξάρτητη εξεταστική αρχή γι' αυτά τα συμβάντα. επίσης, συνεχίζουμε να ανησυχούμε για τη συνεχιζόμενη κατάσταση εκτάκτου ανάγκης και τους περιορισμούς στην ελευθερία των μέσων ενημέρωσης, γιατί η καταστολή των συνταγματικών δικαιωμάτων και το κλείσιμο μέσων ενημέρωσης είναι δρακόντεια μέρα που δεν συνάδουν με τις δημοκρατικές αξίες που διέπουν τις διμερείς σχέσεις μας με τη Γεωργία και που η Γεωργία έχει δεσμευτεί να τηρεί. Επομένως περιμένουμε να αρθούν αυτά τα μέτρα χωρίς καθυστέρηση.
<P>
Χαιρετίζω, αφετέρου, την απόφαση του Προέδρου Σαακασβίλι για τη διενέργεια προεδρικών εκλογών και ένα δημοψήφισμα την ημερομηνία των κοινοβουλευτικών εκλογών, ικανοποιώντας κατ' αυτόν τον τρόπο τις κύριες απαιτήσεις της αντιπολίτευσης. Ελπίζω ότι αυτό θα συμβάλλει στην αποκλιμάκωση της έντασης, και απευθύνω έκκληση σε όλους τους εμπλεκόμενους να κρατήσουν τις πολιτικές διενέξεις στα όρια της ομαλής δημοκρατικής διαδικασίας και να επιστρέψουν από τους δρόμους στο τραπέζι των διαπραγματεύσεων. Χρειαζόμαστε τις σωστές συνθήκες για μια δίκαιη και διαφανή εκλογική διαδικασία.
<P>
Ήθελα απλώς να το προσθέσω αυτό. Συγχωρήστε με που μίλησα περισσότερο απ' ό,τι συνήθως, αλλά καθώς φέρω ιδιαίτερη ευθύνη στη βάση της αρχής ότι η πολιτική είναι για τους ανθρώπους, θα καταλαβαίνετε ότι αυτά τα θέματα μου είναι ιδιαίτερα προσφιλή.
<SPEAKER ID="285" NAME="Tunne Kelam  " AFFILIATION="PPE-DE">
συντάκτης γνωμοδότησης της Επιτροπής Περιφερειακής Ανάπτυξης. - (EN) Κύριε Πρόεδρε, η Επιτροπή Περιφερειακής Ανάπτυξης θεωρεί μια ενισχυμένη Ευρωπαϊκή Πολιτικής Γειτονίας ως βασικό εργαλείο για να φέρουμε καταρχάς και κατά κύριο λόγο τους γείτονές μας πιο κοντά στο ευρωπαϊκό σύστημα αξιών. Μια αποτελεσματική και ανοιχτή ΕΠΓ μπορεί να προσφέρει πολλαπλά κίνητρα για την προώθηση των οικονομικών, νομικών και κοινωνικών μεταρρυθμίσεων στις χώρες που συνορεύουν με την ΕΕ. Πράγματι, η ΕΠΓ δεν πρέπει να θεωρείται ως ένας δρόμος που οδηγεί στην ένταξη στην ΕΕ. Επομένως, η αρχή της επιβολής προϋποθέσεων στην προσέγγιση της ΕΕ πρέπει να παρέχει εφαρμόσιμους μηχανισμούς για την ενθάρρυνση των απαραίτητων οικονομικών και δημοκρατικών αλλαγών στις χώρες εταίρους μας, σύμφωνα με τη δική τους προθυμία και πρόοδο.
<P>
" ΕΠΓ μπορεί να λειτουργήσει μόνο αμφίδρομα. Σε πολιτικό επίπεδο, πιστεύω ότι η ΕΠΓ μας παρέχει μια υπέροχη ευκαιρία να εμβαθύνουμε τον τακτικό πολιτικό διάλογο με χώρες που είναι πρόθυμες να ευθυγραμμίσουν τις θέσεις τους της εξωτερικής πολιτικής με εκείνες της ΕΕ, χώρες όπως η Ουκρανία, η Μολδαβία, η Γεωργία, η Αρμενία και άλλες.
<P>
" Επιτροπή Περιφερειακής Ανάπτυξης υπογραμμίζει την καίρια σημασία των προγραμμάτων διασυνοριακής και διαπεριφερειακής συνεργασίας στην εφαρμογή της ΕΠΓ. Αυτά τα προγράμματα πρέπει να περιλαμβάνουν οικονομικές και περιβαλλοντικές καθώς και κοινωνικές και πολιτιστικές πτυχές.
<P>
Θέλω να υπογραμμίσω άλλη μία αρχή: η ΕΠΓ δεν πρέπει να περιορίζεται στη συνεργασία μεταξύ κυβερνήσεων και θεσμικών οργάνων. Πρέπει να ενθαρρύνει τη συμμετοχή της κοινωνίας των πολιτών και κυρίως να ενθαρρύνει ανταλλαγές σε επίπεδο βάσης μεταξύ πολιτών, ΜΚΟ και τοπικών αρχών. Επομένως, είναι σημαντικό να διευκολύνουμε επαρκώς τις απαιτήσεις για τη χορήγηση θεωρήσεων για την τοπική διασυνοριακή κυκλοφορία και για ειδικές ομάδες πληθυσμού. Καλούμε επίσης την Επιτροπή να αναπτύξει κατευθυντήριες γραμμές για τις τοπικές και περιφερειακές αρχές σε σχέση με τον ειδικό ρόλο τους στην εφαρμογή σχεδίων δράσης της ΕΠΓ προκειμένου να αναπτύξει περαιτέρω την ΕΠΓ.
<P>
Τέλος, στη γνωμοδότηση της Επιτροπής Περιφερειακής Ανάπτυξης, η ΕΠΓ πρέπει να συμπεριλαμβάνει επίσης συνεργασία στην πρόληψη και από κοινού αντιμετώπιση φυσικών καταστροφών. Παροτρύνουμε τα κράτη μέλη να ενσωματώσουν αυτή την παράμετρο στα προγράμματα διασυνοριακής συνεργασίας.
<SPEAKER ID="286" NAME="Adina-Ioana Vălean  " AFFILIATION="ALDE">
συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (EN) Κύριε Πρόεδρε, σε αυτή την εποχή της παγκοσμιοποίησης και της αβεβαιότητας για το μέλλον, οι γείτονές μας χρειάζονται σαφή μηνύματα από την Ευρωπαϊκή Ένωση. Πρέπει να ακούσουν ότι τους θεωρούμε εταίρους. Πρέπει να μάθουν ότι τους στηρίζουμε στη μετάβασή τους προς τη δημοκρατία και μια καλύτερη ζωή. Επομένως, χαιρετίζω την πρόταση της Επιτροπής για την ενίσχυση της ΕΠΓ προσφέροντας στους εταίρους μας νέα κίνητρα για μεταρρυθμίσεις.
<P>
Ως συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θέλω να επιμείνω στη σημασία της ΕΠΓ ως μέσου ενίσχυσης ενός χώρου ελευθερίας, ασφάλειας και δικαιοσύνης που υπερβαίνει τα σύνορά μας. Δεν μπορούμε ν' αφήσουμε τους γείτονές μας να αντιμετωπίσουν μόνοι θέματα ασφάλειας, οργανωμένου εγκλήματος και παράνομης μετανάστευσης. Στον σημερινό κόσμο, καθένα από αυτά τα φαινόμενα έχει παγκόσμιο αντίκτυπο και αυτές οι προκλήσεις είναι και δικές μας προκλήσεις. " ΕΠΓ είναι σε τελική ανάλυση μια πολιτική από την οποία βγαίνουν όλοι κερδισμένοι. " οικοδόμηση ενός χώρου ελευθερίας, ασφάλειας και δικαιοσύνης είναι προς το αμοιβαίο συμφέρον της ΕΕ και των γειτόνων μας, προς όφελος όλων των λαών μας.
<SPEAKER ID="287" NAME="Πρόεδρος">
Πληροφορούμαι ότι η Προεδρία του Συμβουλίου δεν είχε ενημερωθεί ότι αυτή ήταν μια κοινή συζήτηση για την Ευρωπαϊκή Πολιτική Γειτονίας και την κατάσταση στη Γεωργία.
<P>
Επομένως θα δώσουμε στον κ. Lobo Antunes την ευκαιρία να σχολιάσει το δεύτερο θέμα τώρα, με την αλλαγή ομιλητή.
<SPEAKER ID="288" NAME="Manuel Lobo Antunes">
Προεδρεύων του Συμβουλίου. - (PT) Πραγματικά δεν καταλαβαίνω γιατί αυτή η συζήτηση πρέπει να καλύπτει τόσο την πολιτική γειτονίας όσο και τη Γεωργία. Δεν έχουμε πολύ χρόνο, γι' αυτό θέλω να πω πολύ γρήγορα ότι στις 18 του περασμένου Νοεμβρίου, όπως γνωρίζετε, η Προεδρία εξέδωσε μια δήλωση εκφράζοντας τη βαθιά ανησυχία της για τα πρόσφατα γεγονότα στη Γεωργία και έκανε έκκληση για διάλογο μεταξύ των πλευρών και αναζήτηση λύσεων στην τρέχουσα κρίση που δεν παραβιάζουν τις δημοκρατικές αρχές και τα θεμελιώδη δικαιώματα, δηλαδή την ελευθερία της έκφρασης. Θέλουμε επίσης να υπογραμμίσουμε ότι είναι απαραίτητο να αποκαταστήσει η κυβέρνηση της Γεωργίας την εμπιστοσύνη στη νομιμότητα των πράξεών της και να κάνει τ' αδύνατα δυνατά για να διασφαλίσει σεβασμό για τις αρχές της δημοκρατίας.
<P>
Κατά την άποψή μας, η τρέχουσα κατάσταση εξακολουθεί να αποτελεί λόγο ανησυχίας, αλλά χαιρετίζουμε την ανακοίνωση του γεωργιανού κοινοβουλίου ότι η κατάσταση εκτάκτου ανάγκης θα αρθεί στις 16 Νοεμβρίου, δηλαδή μεθαύριο. Ελπίζουμε ότι αυτό θα γίνει πραγματικότητα και δεν θα παραμείνει απλά μια δήλωση.
<P>
Αυτό είναι ένα σημαντικό βήμα προς την αποκατάσταση της δημοκρατικής ομαλότητας στη Γεωργία καθώς έχουν ανακοινωθεί προεδρικές εκλογές για το άμεσο μέλλον και πρέπει φυσικά να διασφαλιστούν όλες οι απαραίτητες δημοκρατικές συνθήκες για τη διεξαγωγή αυτών των εκλογών. Χαιρόμαστε επίσης που έχει ξεκινήσει διάλογος μεταξύ των αρχών και της αντιπολίτευσης.
<P>
Μπορώ να σας ενημερώσω ότι το Συμβούλιο συνεργάζεται με τη Γεωργία ασκώντας πολιτική και διπλωματική πίεση για να διασφαλίσει μια γρήγορη επιστροφή στην ομαλότητα. Ο ειδικός απεσταλμένος μας στην περιοχή είναι δραστήριος και βρίσκεται αυτή τη στιγμή στη Γεωργία. Μπορώ να σας ενημερώσω επίσης ότι η κατάσταση στη Γεωργία θα είναι στην ημερήσια διάταξη του επόμενου Συμβουλίου Γενικών Υποθέσεων και Εξωτερικών Σχέσεων. Περίπου τρεις εβδομάδες πριν προέδρευσα εγώ προσωπικά σε ένα Συμβούλιο Σύνδεσης μεταξύ της Ευρωπαϊκής Ένωσης και της Γεωργίας, κατά το οποίο ήμουν σε θέση να επισημάνω την οικονομική πρόοδο που πέτυχε η χώρα και να αναφερθώ με ελπίδα στις δημοκρατικές εξελίξεις που πιστεύαμε ότι είναι θετικές.
<P>
Ελπίζουμε ειλικρινά ότι αυτό που συμβαίνει αυτή τη στιγμή στη Γεωργία δεν είναι ένα βήμα οπισθοδρόμησης, καθώς αυτό θα ήταν ασφαλώς άκρως επιζήμιο για τις θετικές πτυχές της ανάπτυξης τόσο της πολιτικής όσο και της οικονομικής κατάστασης που πιστεύαμε ότι ενθαρρύναμε. Υποθέτω ότι ο γεωργιανός λαός και οι γεωργιανές αρχές το γνωρίζουν αυτό. Ένα βήμα οπισθοδρόμησης δεν είναι ούτε δυνατό ούτε αποδεκτό.
<SPEAKER ID="289" NAME="Jacek Saryusz-Wolski">
εξ ονόματος της Ομάδας PPE-DE. - (PL) Κύριε Πρόεδρε, κυρία Επίτροπε, κύριε Υπουργέ, θέλω να αναφερθώ σε μια πτυχή της εξαίρετης έκθεσης που εκπόνησαν οι συνάδελφοί μας κ. Tannock και κ. Raimon Obiols i Germà. Αυτή είναι η ιδέα της Κοινοβουλευτικής Συνέλευσης ΕΕ-Ανατολικών Γειτονικών Χωρών (EURO-NEST).
<P>
Ο κύριος σκοπός της EURO-NEST, όπως προτείνεται στην έκθεση, είναι να θέσει σε εφαρμογή την ιδέα της δημιουργίας ενός κύκλου φίλων της ΕΕ σε κοινοβουλευτικό επίπεδο και να τους κάνει φίλους μεταξύ τους. Αυτό θα συμπλήρωνε την πολιτική γειτονίας που επιδιώκουν τα εκτελεστικά όργανα της ΕΕ. " EURO-NEST θα ήταν ένα κοινοβουλευτικό φόρουμ για διάλογο, ανταλλαγή εμπειριών και πολυμερή συνεργασία. Δεν είναι απλώς θέμα ενίσχυσης των επαφών μεταξύ του Ευρωπαϊκού Κοινοβουλίου και των εθνικών κοινοβουλίων της Ουκρανίας, της Μολδαβίας, του Αζερμπαϊτζάν, της Αρμενίας και της Γεωργίας, καθώς και με εκπροσώπους των δημοκρατικών δυνάμεων της Λευκορωσίας. Για μας, το πιο σημαντικό θέμα είναι ότι οι γείτονές μας πρέπει να έχουν διάλογο και συνεργασία μεταξύ τους, ότι πρέπει να γνωριστούν καλύτερα μεταξύ τους, να αναπτύξουν σχέσεις εμπιστοσύνης και να επωφεληθούν από τα καλύτερα παραδείγματα δημοκρατίας, ελευθερίας του λόγου και σεβασμού των ανθρωπίνων δικαιωμάτων.
<P>
" ιδέα της EURO-NEST υποστηρίχτηκε από την πλειοψηφία των μελών της Επιτροπής Εξωτερικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Ελπίζω ότι θα κερδίσει σύντομα τη στήριξη όλου του Κοινοβουλίου. Θέλω να απευθυνθώ στους συναδέλφους μου από την Ομάδα των Φιλελευθέρων που υπέβαλαν την τροπολογία 5, η οποία πρότεινε την αντικατάσταση της EURO-NEST με την υφιστάμενη Κοινοβουλευτική Συνέλευση της Οικονομικής Συνεργασίας Κρατών Ευξείνου Πόντου (PABSEC). Θέλω να πω ότι η Κοινοβουλευτική Συνέλευση της Οικονομικής Συνεργασίας Κρατών Ευξείνου Πόντου εκπληρώνει μια εντελώς διαφορετική λειτουργία. Καταρχάς δεν υπάρχει ρόλος στο πλαίσιο αυτής της οργάνωση για το Ευρωπαϊκό Κοινοβούλιο. Ευχαριστώ τους συναδέλφους μου από τη Σοσιαλιστική Ομάδα για την κατανόησή τους. " φόρμουλα συμβιβασμού, αντικαθιστώντας την τροπολογία αριθ. 11 και δίνοντας έμφαση στην ανάγκη για καλύτερη διακυβερνητική συνεργασία, θα καταστήσει δυνατό τον ορθό σχεδιασμό αυτής της μορφής συνεργασίας.
<P>
Είμαι πεπεισμένος ότι η EURO-NEST θα προσφέρει επιπλέον ώθηση στην ενίσχυση της εταιρικής σχέσης με τους ανατολικούς γείτονές μας και θα συμπληρώσει τις σχέσεις με τους νότιους γείτονές μας ως μέρος της διαδικασίας της Βαρκελώνης. Αυτό θα είναι ένα σημάδι ότι εμείς στο Ευρωπαϊκό Κοινοβούλιο, αντιμετωπίζουμε τους γείτονές μας σοβαρά, και απόδειξη ότι ενισχύουμε τους δεσμούς με τους ανατολικούς γείτονές μας, ανεξάρτητα από τις κομματικές διαφορές.
<SPEAKER ID="290" NAME="Marek Siwiec">
εξ ονόματος της Ομάδας PSE. - (PL) Κύριε Πρόεδρε, στην έκθεση που εξετάζουμε υπάρχουν ορισμένες σημαντικές δηλώσεις και έρχονται την κατάλληλη στιγμή. " κατάσταση στις χώρες στις οποίες αναφέρεται η έκθεση (μιλάω κυρίως για την ανατολική περιοχή) είναι πολύ δυναμική, φέρνοντας, όπως είναι αναμενόμενο, πολλές νέες εμπειρίες. Είναι πολύ καλό το γεγονός ότι τα ευρωπαϊκά θεσμικά όργανα - η Επιτροπή, το Συμβούλιο και το Ευρωπαϊκό Κοινοβούλιο - μιλούν με κοινή φωνή, μια φωνή που αντανακλά τη λειτουργία για την οποία δημιουργήθηκαν αυτά τα θεσμικά όργανα, και γι' αυτές τις εισαγωγικές δηλώσεις θέλω να ευχαριστήσω την Επίτροπο και τον Υπουργό. Θέλω επίσης να ευχαριστήσω τους εισηγητές.
<P>
" Σοσιαλιστική Ομάδα του Ευρωπαϊκού Κοινοβουλίου υποστηρίζει την ανάπτυξη μιας Ευρωπαϊκής Πολιτικής Γειτονίας, μιας ενισχυμένης Ευρωπαϊκής Πολιτικής Γειτονίας, με την προϋπόθεση ότι θα είναι συνετή και αποτελεσματική. Κατά τη διάρκεια της εκπόνησης αυτής της έκθεσης αποφύγαμε πολλές περιττές διαφωνίες. Αποφύγαμε μια εντελώς παράλογη συζήτηση για το αν είναι πιο σημαντική η γειτονία με την Ανατολή, ή η γειτονία με τον Νότο. Αυτό θα ήταν σαν να ρωτάμε ένα παιδί "ποιον αγαπάς περισσότερο, τη μαμά σου ή τον μπαμπά σου;" Αποφύγαμε τυχόν περιττές συζητήσεις για το αν η Ευρωπαϊκή Πολιτική Γειτονίας παίρνει τη θέση μιας πολιτικής που στοχεύει στη διεύρυνση της ΕΕ. Και αυτά, επίσης, είναι ανύπαρκτα διλήμματα, αλλά αυτά τα θέματα έλαβαν διευκρινίσεις.
<P>
Μια Ευρωπαϊκή Πολιτική Γειτονίας μπορεί να είναι αποτελεσματική αν εφαρμοστεί από κοινού. "Από κοινού" σημαίνει ότι εφαρμόζεται από την Ευρωπαϊκή Ένωση καθώς και από τις ενδιαφερόμενες χώρες. Δεν μπορεί να είναι η ίδια προς όλες τις χώρες, διότι αυτές οι χώρες έχουν διαφορετικούς βαθμούς δημοκρατίας και ενδιαφέρονται να εφαρμόσουν αυτή την πολιτική με διαφορετικούς τρόπους. Είδατε και μόνοι σας πόσο λεπτό είναι αυτό το ζήτημα, παρατηρώντας αυτό που συνέβη πρόσφατα στη Γεωργία, που ήταν μόλις το θέμα συζήτησης. " ικανοποίηση για τις δημοκρατικές εκλογές στην Ουκρανία σκιάστηκε από το γεγονός ότι αυτές ήταν οι δεύτερες εκλογές μέσα σε δύο χρόνια σ' αυτή τη χώρα. Θα μπορούσε να πει κανείς ανάμεικτη ικανοποίηση. Όσον αφορά την Ανατολή, η πολιτική μας αφορά μια περιοχή που ταλαιπωρείται διαρκώς από ίντριγκες που οργανώνει η Ρωσική Ομοσπονδία, είτε είναι αυτό φανερό είτε κρυφό.
<P>
Τέλος, όπως είπε ο Υπουργός, αυτή η πολιτική μπορεί να είναι επιτυχής μόνο αν συνοδεύεται από πόρους, πολιτική βούληση, αποτελεσματική δράση και απουσία αφέλειας, ιδιαίτερα αν εμπλέκεται η δημιουργία νέων θεσμών.
<SPEAKER ID="291" NAME="Anneli Jäätteenmäki">
εξ ονόματος της Ομάδας ALDE. - (FI) Κύριε Πρόεδρε, η πολιτική γειτονίας είναι μια από τις προτεραιότητες της εξωτερικής πολιτικής της ΕΕ. " Ευρωπαϊκή Πολιτική Γειτονίας αποτελεί μέρος του ευρύτερου στόχου για την προώθηση της ειρήνης, της σταθερότητας και της οικονομικής ευημερίας. " εφαρμογή της ΕΠΓ απαιτεί επίσης πολλά από την ΕΕ, καθώς οι στρατηγικοί στόχοι των 27 κρατών μελών πρέπει να μπορούν να είναι συμβατοί. Είναι σημαντικό να αποφευχθεί η αντιπαράθεση Ανατολής-Δύσης, αν και, προφανώς, τα κράτη μέλη της ΕΕ έχουν διαφορετικές προτεραιότητες όταν πρόκειται για τη συνεργασία.
<P>
" συνεργασία είναι απαραίτητη προς όλες τις κατευθύνσεις. Καθώς εμπλέκονται όλα τα κράτη μέλη της ΕΕ καθώς και 16 χώρες εταίροι, είναι επίσης κατανοητό το γεγονός ότι οι άνθρωποι έχουν έντονες αμφιβολίες στην ανάπτυξη αυτή της πολιτικής ως προς το πώς μπορούν οι διάφορες χώρες εταίροι να συμπεριληφθούν στη συνεργασία. Ωστόσο, η δύναμη της πολιτικής της ΕΠΓ έγκειται στο γεγονός ότι παρέχει στην ΕΕ περισσότερους πόρους για να βοηθήσει τις χώρες εταίρους απ' ό,τι θα συνέβαινε αν κάθε χώρα προσεγγιζόταν ξεχωριστά και από εντελώς διαφορετικές σκοπιές. " ολοκληρωμένη προσέγγιση της ΕΠΓ διασφαλίζει επίσης ότι η πολιτική της ΕΕ δεν εξαρτάται από τις περιφερειακές και εθνικές προτιμήσεις της εκάστοτε χώρας που κατέχει την προεδρία.
<P>
" Ομάδα μου προσφέρει την ανεπιφύλακτη στήριξή της για την ανάπτυξη της ΕΠΓ και των τομέων προτεραιότητας που επεσήμανε η Επιτροπή, οι οποίοι είναι η οικονομική ολοκλήρωση, η κινητικότητα των ατόμων, η ενέργεια (στην οποία θα θέλαμε ασφαλώς να προστεθεί η κλιματική αλλαγή), και η οικονομική και τεχνική βοήθεια.
<P>
(Χειροκροτήματα)
<SPEAKER ID="292" NAME="Adam Bielan">
εξ ονόματος της Ομάδας UEN. - (PL) Κύριε Πρόεδρε, η Ευρωπαϊκή Πολιτική Γειτονίας κέρδισε περισσότερη ώθηση ταυτόχρονα με την τελευταία διεύρυνση της ΕΕ. Τώρα συμβάλλει στην ενθάρρυνση των γειτονικών περιφερειών να κινηθούν προς το ευρωπαϊκό σύστημα αξιών. Είναι η απαραίτητη προϋπόθεση για την επίτευξη στόχων που είναι προς το συμφέρον και των δυο πλευρών, δηλαδή, την εγγύηση σταθερότητας και ασφάλειας και την προώθηση αξιών όπως ο σεβασμός των ανθρωπίνων δικαιωμάτων και η απόλυτη δημοκρατία.
<P>
Ταυτόχρονα, στο πλαίσιο της Ευρωπαϊκής Πολιτικής Γειτονίας αξίζει να τονίσουμε την ιδιαίτερη σημασία και ταυτότητα χωρών όπως, για παράδειγμα, η Ουκρανία. Αυτή η χώρα πρέπει να έχει ειδικό καθεστώς στην ομάδα των χωρών που περιλαμβάνονται στην ΕΠΓ και πρέπει να της δοθεί προτεραιότητα, κυρίως λόγω του ρόλου της στην πολιτιστική κληρονομιά της Ευρώπης και των ιστορικών δεσμών της με τις γείτονες χώρες. " χορήγηση προνομιακού καθεστώτος στην Ουκρανία είναι επίσης ιδιαίτερα σημαντική διότι αυτή η χώρα έχει να διαδραματίσει έναν κρίσιμο ρόλο στη διασφάλιση της ενεργειακής σταθερότητας και ασφάλειας για όλη την Ευρωπαϊκή Ένωση.
<P>
Το θέμα της Ουκρανίας και το άνοιγμα του δρόμου για την πλήρη ένταξή της στην ΕΕ πρέπει επομένως να εξεταστεί σε μια ιδιαίτερη βάση, λαμβάνοντας υπόψη ότι η Ουκρανία είναι ο κύριος εταίρος της ΕΕ στη γειτονιά της Ανατολικής Ευρώπης.
<SPEAKER ID="293" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κύριε Πρόεδρε, καταρχάς, θέλω να πω ότι λυπάμαι που αυτή είναι μια κοινή συζήτηση διότι η κρίση στη Γεωργία θα έπρεπε να αποτελέσει αντικείμενο ξεχωριστής συζήτησης. Το προηγούμενο Σαββατοκύριακο, ο Πρόεδρος αυτού του Σώματος με έστειλε στη Γεωργία. Μόλις επέστρεψα και θα ήθελα να κάνω μια αναφορά στα γεγονότα εκεί και τις διάφορες συναντήσεις που είχα. Δύο λεπτά - δυστυχώς - δεν αρκούν για να το κάνω αυτό.
<P>
Πριν μιλήσω για τη Γεωργία, ωστόσο, θέλω να χαιρετίσω την νεότερη άφιξη μεταξύ των χωρών της Ευρωπαϊκής Πολιτικής Γειτονίας, δηλαδή τη Μαυριτανία - μια χώρα που επισκέφτηκα πρόσφατα ως επικεφαλής της αποστολής μας εκλογικής παρατήρησης εκεί.
<P>
Αυτό που είναι σαφές σήμερα είναι ότι η σοβαρή κρίση στη Γεωργία έχει σίγουρα θέσει σε δοκιμασία την Ευρωπαϊκή Πολιτική Γειτονίας. Μπορεί αυτή η πολιτικής γειτονίας να είναι πραγματικά χρήσιμη; Είναι πλέον θεμιτό να κάνουμε αυτή την ερώτηση υπό το πρίσμα της κατάστασης στη Γεωργία.
<P>
Αυτό που μπορώ να σας πω, συνάδελφοι, είναι ότι τέσσερα χρόνια μετά τη μη βίαιη Επανάσταση των Ρόδων, οι κοινότητες στη Γεωργία είναι πραγματικά σοκαρισμένες από τη βία, ένα μικρό μέρος της οποίας είδαμε στις τηλεοπτικές μας οθόνες: τη βία κατά του λαού της Γεωργίας και τη βία που χρησιμοποιήθηκε για να κλείσει ο τηλεοπτικός σταθμός Imedi TV. Είναι σοκαρισμένες επειδή δεν καταλαβαίνουν τι συμβαίνει.
<P>
Είμαι επομένως ευγνώμων στην Επιτροπή που κάλεσε τις γεωργιανές αρχές να ξεκινήσουν έρευνα - μια ανεξάρτητη και διαφανή έρευνα - διότι ο κόσμος θέλει να μάθει τι ακριβώς συνέβη και πώς συνέβη.
<P>
Επισκεφτήκαμε τη χώρα και, φυσικά, ακούσαμε δύο εκδοχές των γεγονότων: την εκδοχή της αντιπολίτευσης και την εκδοχή των αρχών. Και οι δυο είναι αποδεκτές. Είναι σαφέστατο ότι υπάρχουν δύο εκδοχές, αλλά ο κόσμος ζητάει πραγματική διαφάνεια. Προφανώς πρέπει να θυμόμαστε όχι μόνο, όπως μας υπενθύμισε ο συνάδελφός μας, ότι η Γεωργία είναι ευάλωτη - και το ξέρουμε αυτό - αλλά επίσης ότι η Γεωργία πρέπει να συμβιβαστεί μ' έναν "μεγάλο αδερφό" που παραμονεύει συνεχώς να την αρπάξει.
<P>
Όταν οι γεωργιανές αρχές εφιστούν την προσοχή μας στην πανταχού παρουσία της Ρωσίας, πρέπει να εξετάσουμε τι συμβαίνει. Είχαμε ένα παράδειγμα με τη συμφωνία διευκόλυνσης χορήγησης θεωρήσεων με τη Ρωσία, η οποία ήταν επωφελής για τους πολίτες της Αμπχαζίας και της Νότιας Οσετίας που κατέχουν ρωσικά διαβατήρια, μολονότι αυτές οι περιοχές είναι μέρος της γεωργιανής επικράτειας, φέρνοντας συνεπώς την Γεωργία σε δυσάρεστη θέση.
<P>
Τίποτα απ' αυτά δεν είναι νέο για σας, κυρία Επίτροπε. Αυτό που πρέπει να απαιτήσουμε σήμερα - εκτός, προφανώς, από την άρση της κατάστασης εκτάκτου ανάγκης - είναι η άμεση αποκατάσταση της ελευθερίας της έκφρασης και της ελευθερίας των μέσων ενημέρωσης και φυσικά, και κυρίως, τη διασφάλιση ότι θα γίνουν ελεύθερες και διαφανείς εκλογές. " Γεωργία σήμερα είναι ικανή να οργανώσει τέτοιες εκλογές. Το απέδειξε μόλις πέρυσι όταν διεξήγαγε διαφανείς, δημοκρατικές δημοτικές εκλογές απόλυτα σύμφωνες με τα διεθνή πρότυπα. Είναι πλέον καιρός - και απευθύνομαι στο Συμβούλιο εδώ, διότι πιστεύω ότι ήταν κάπως σκληρό με τις γεωργιανές αρχές -να αποδείξουμε, με την Ευρωπαϊκή Πολιτική Γειτονίας μας, ότι μπορούμε να είμαστε χρήσιμοι. Πρέπει να δείξουμε στον λαό της Γεωργίας ότι η ΕΠΓ έχει νόημα. " Ευρωπαϊκή Ένωση δεν πρέπει να τον απογοητεύσει. Αυτό είναι το ηχηρό μήνυμα που πρέπει να στείλουμε στις γεωργιανές αρχές.
<SPEAKER ID="294" NAME="Willy Meyer Pleite">
εξ ονόματος της Ομάδας GUE/NGL. - (ES) Κύριε Πρόεδρε, κυρία Επίτροπε, κύριε Υπουργέ, καταρχάς θέλω να ευχαριστήσω τον κ. Tannock και τον κ. Obiols που παρουσίασαν την έκθεση και, χωρίς άλλη καθυστέρηση, να σας ενημερώσω ότι η Ομάδα μου υιοθετεί επικριτική στάση έναντι της εξέλιξης και της προσέγγισης που ακολουθήθηκε στην πολιτική γειτονίας.
<P>
Είμαστε επικριτικοί διότι το 2004, όταν θεσπίζαμε μια πολιτική γειτονίας βασισμένη ουσιαστικά στην προώθηση των ανθρωπίνων δικαιωμάτων, της ειδικευμένης τεχνικής βοήθειας, μιας καλύτερης ισορροπίας όσον αφορά το εμπόριο και τις μεταναστευτικές ροές, είδαμε καθαρά να ανοίγονται πιθανότητες· ωστόσο δεν υπάρχει αμφιβολία ότι μετά την έγκριση του χρηματοδοτικού μηχανισμού φαίνεται ότι η εντύπωση που δίνουμε είναι ότι αυτό που μας ενδιαφέρει βασικά είναι να δημιουργήσουμε ζώνες ελεύθερων συναλλαγών, συμφωνίες ελεύθερων συναλλαγών και αυστηρό έλεγχο στα μεταναστευτικά ρεύματα, αφήνοντας κατά μέρος οιαδήποτε αναφορά στην προώθηση των ανθρωπίνων δικαιωμάτων και την απαίτηση του σεβασμού τους.
<P>
Υπάρχουν δύο σαφή παραδείγματα στη Δύση και στον Νότο, δηλαδή η σύγκρουση στη Σαχάρα, στην οποία αναφέρθηκε η κ. Ferrero-Waldner και η σύγκρουση με το Ισραήλ ή, για να το θέσω διαφορετικά, η ευθύνη του Μαρόκου και του κράτους του Ισραήλ για τις δύο συγκρούσεις: τα κατεχόμενα εδάφη της Δυτικής Σαχάρας και η Παλαιστινιακή σύγκρουση.
<P>
Πιστεύω ειλικρινά ότι σε αυτές τις περιοχές η πολιτική γειτονίας θα έπρεπε να είναι πολύ πιο απαιτητική από αυτά τα δύο κράτη προκειμένου να αναλάβουν επιτέλους τις ευθύνες τους για τις συγκρούσεις οι οποίες στη μία περίπτωση συνεχίζονται σχεδόν έναν αιώνα, και στην άλλη υπάρχουν εδώ και σαράντα ή πενήντα χρόνια χωρίς να έχουν επιλυθεί.
<P>
Επομένως πιστεύουμε ότι από αυτή την άποψη θα θέλαμε να είχε υιοθετήσει η Ευρωπαϊκή Ένωση μια πολύ πιο αυστηρή στάση κατά τη θέσπιση της πολιτικής γειτονίας.
<SPEAKER ID="295" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, αυτή η έκθεση καταδεικνύει σαφώς πώς η ευρώφιλη πολιτική ελίτ σε αυτό το μέρος δεν έχει καμία απολύτως επαφή με την πραγματικότητα και τις επιθυμίες των ψηφοφόρων τους.
<P>
" έκθεση ζητεί την επείγουσα βελτίωση της διαδικασίας των θεωρήσεων ούτως ώστε να μπορέσουν να γίνουν πιο εύκολα και λιγότερο επαχθή τα ταξίδια από ορισμένα κράτη που δεν ανήκουν στην ΕΕ. Δεν είναι αυτό που θέλουν οι περισσότεροι Λονδρέζοι. Δεν θέλουν να γίνει ευκολότερο για τους ανθρώπους να έρχονται στη Βρετανία: θέλουν να γίνει δυσκολότερο. Θέλουν να είμαστε πιο επιλεκτικοί με τους ανθρώπους που προσκαλούμε στην χώρα μας, όχι να επεκτείνουμε την τρέχουσα πολιτικής της ελεύθερης πρόσβασης.
<P>
" έκθεση προβλέπει την ένταξη της Ουκρανίας στην ΕΕ. " Ουκρανία έχει έναν πληθυσμό 46 εκατομμυρίων και, ως πολίτες της ΕΕ, θα είχαν όλοι το δικαίωμα να εισέλθουν στη Βρετανία. " πλειοψηφία των ψηφοφόρων μας δεν θέλουν να δοθεί σε εκατομμύρια περισσότερους ανθρώπους το δικαίωμα εισόδου στη Βρετανία. Δεν θέλουν περισσότερη αδιάκριτη μετανάστευση από την Ανατολική Ευρώπη. Έχουμε ήδη αρκετούς μετανάστες που οδηγούν στο Λονδίνο χωρίς φόρους και ασφάλιση· έχουμε αρκετούς εγκληματίες, εμπόρους ναρκωτικών, απατεώνες, εμπόρους ανθρώπων και σεξουαλικούς σκλάβους.
<P>
Μια άλλη εξωφρενική ιδέα σε αυτή την έκθεση είναι η έκκληση για μια Κοινοβουλευτική Συνέλευση Γειτονίας της ΕΕ - άλλο ένα μαγαζάκι πολιτικών, εκτός πραγματικότητας, για να εφευρίσκουν περισσότερους τρόπους να σπαταλούν τα χρήματα των φορολογουμένων. Αυτοί οι πολιτικοί θα πρέπει, ασφαλώς, να ανταμειφθούν αδρά για τις προσπάθειές τους.
<P>
Δεν πρέπει να εκπλήσσει κανέναν το γεγονός ότι ένας από τους εισηγητές αυτής της έκθεσης είναι μέλος του Βρετανικού Συντηρητικού Κόμματος, ενός κόμματος που υποκρίνεται ότι είναι ευρωσκεπτικιστικό στην χώρα του, αλλά είναι ενθουσιωδώς ευρώφιλο εδώ. Δεν είναι παράξενο που στο Λονδίνο ο κ. Tannock είναι γνωστός ως ο βουλευτής υπέρ της Ανατολικής Ευρώπης.
<P>
Είμαι εντελώς αντίθετος με αυτές τις πολιτικές· ζημιώνουν τα συμφέροντα των ψηφοφόρων μου. Γι' αυτό τον λόγο εγώ θα επανεκλεγώ στο Λονδίνο το 2009, ενώ ο κ. Tannock ίσως να μην επανεκλεγεί.
<SPEAKER ID="296" NAME="Philip Claeys" AFFILIATION="NI">
(EN) Κύριε Πρόεδρε, η αιτιολογική σκέψη Γ της έκθεσης αναφέρει ότι η Ευρωπαϊκή Πολιτική Γειτονίας "πρέπει να παραμείνει διακριτή από τη διαδικασία της διεύρυνσης· εκτιμώντας ότι η συμμετοχή στην ΕΠΓ δεν αποκλείει, για τους ανατολικούς γείτονές μας που μπορούν σαφώς να χαρακτηριστούν ως ευρωπαϊκές χώρες, μια μακροπρόθεσμη προοπτική πιθανής ένταξης στην ΕΕ". Για κάποιο λόγο αυτός ο κανόνας φαίνεται να μην ισχύει για την Τουρκία. Εδώ έχουμε ακριβώς την αντίθετη κατάσταση. " Τουρκία σαφώς χαρακτηρίζεται ως μία μη ευρωπαϊκή χώρα, δεν είναι μέρος της Ευρωπαϊκής Πολιτικής Γειτονίας, αλλά φιλοδοξεί να γίνει μέλος της ΕΕ.
<P>
Δεν κατέστη ποτέ σαφές γιατί η Τουρκία δεν συμπεριλήφθηκε στην ΕΠΓ. " Επιτροπή είπε στην αρχή ότι ως υποψήφια προς ένταξη χώρα η συμπερίληψη της Τουρκίας δεν ήταν ενδεδειγμένη. Αυτό είναι παράξενο, διότι σε άλλες περιπτώσεις επισημαίνεται σαφώς ότι η Πολιτική Γειτονίας και η διαδικασία της διεύρυνσης πρέπει να είναι διακριτές η μία από την άλλη. Για την Τουρκία προφανώς ισχύει ένας κανόνας sui generis.
<P>
Όλα αυτά, φοβάμαι, έχουν σχέση με τον ιδεολογικό σκοταδισμό. Ακόμη και αν υποθέσουμε απόλυτη δέσμευση στις διαπραγματεύσεις για την τουρκική ένταξη, έπρεπε να είχαμε συμπεριλάβει την Τουρκία στην Ευρωπαϊκή Πολιτική Γειτονίας, αν μη τι άλλο για λόγους προνοητικότητας. Αν οι διαπραγματεύσεις έπρεπε να αναβληθούν, όπως θα έπρεπε να έχει συμβεί πολύ καιρό πριν, η Τουρκία θα μπορούσε να είχε απορροφηθεί αμέσως στην υφιστάμενη δομή. Αυτό δεν συνέβη, και κατά συνέπεια τα πράγματα θα είναι ακόμη πιο δύσκολα στο μέλλον.
<SPEAKER ID="297" NAME="Marek Siwiec" AFFILIATION="PSE">
(PL) Κύριε Πρόεδρε, μετά τη σημερινή ψηφοφορία έμαθα ότι - ίσως ήμουν ο μόνος που το έμαθα αυτό - ότι η Ομάδα Ταυτότητα, Παράδοση και Κυριαρχία έπαψε να υφίσταται τη στιγμή που ο Πρόεδρος του Κοινοβουλίου ανακοίνωσε αυτή την πληροφορία. Ωστόσο, σημειώνω ότι, σύμφωνα με τον κατάλογο των συζητήσεων, αυτή η Ομάδα εξακολουθεί να υφίσταται, οπότε δεν είμαι καθόλου σίγουρος ποιος έκανε το λάθος: ο κ. McMillan-Scott όταν ανακοίνωσε τη διάλυση της Ομάδας, ή το άτομο που συντάσσει αυτούς τους καταλόγους;
<SPEAKER ID="298" NAME="Πρόεδρος">
Κύριε Siwiec, το ηλεκτρονικό σύστημα δεν έχει ενημερωθεί ακόμη, αλλά ο κ. Claeys δεν έχει μιλήσει ήδη εξ ονόματος μιας Ομάδας που έπαψε να υπάρχει λίγες ώρες πριν, αλλά μίλησε ως μη Εγγεγραμμένος βουλευτής.
<SPEAKER ID="299" NAME="Elmar Brok" AFFILIATION="PPE-DE">
(DE) Κύριε Πρόεδρε, κυρία Επίτροπε, κύριε Προεδρεύοντα του Συμβουλίου, κυρίες και κύριοι, είμαι πράγματι κατάπληκτος από τα λόγια του κ. Batten, ο οποίος προέρχεται από το κοσμοπολίτικο "νωμένο Βασίλειο και όμως διαδίδει στενόμυαλη και ξενοφοβική προπαγάνδα εδώ με τους ψευδείς ισχυρισμούς του. Αυτό δεν έχει καμία σχέση με την περήφανη παράδοση της μεγάλης χώρας του.
<P>
" πολιτική γειτονίας έχει γίνει πράγματι το κύριο εργαλείο εξωτερικής πολιτικής της Ευρωπαϊκής Ένωσης τώρα που εισερχόμαστε περισσότερο σε μια φάση εδραίωσης μετά την ένταξη δώδεκα χωρών μαζί. Γι' αυτό τον λόγο είναι σημαντικό το μέσο της ΕΠΓ να χρησιμοποιείται με έναν κατάλληλο και συγκεντρωμένο τρόπο, και σαφώς αυτό γίνεται πράγματι από ορισμένες απόψεις.
<P>
" πολιτική γειτονίας μας δίνει επίσης ένα σταθερό μέσο για ενεργή ανάμειξη σε θέματα σχετικά με τη σύγκρουση στη Μέση Ανατολή, όπως επεσήμανε η Επίτροπος Ferrero-Waldner. Πιστεύω ότι η εμφάνιση λύσεων στη Γεωργία τόσο σύντομα μετά τις εξάρσεις της έντασης, και το γεγονός ότι πρόκειται να διεξαχθούν νέες εκλογές, σχετίζονται εν μέρει με τις επιδράσεις της ευρωπαϊκής προοπτικής και της πολιτικής γειτονίας, και δείχνουν ότι είμαστε στο σωστό δρόμο εδώ. " πολιτική μας δίνει τα μέσα να φροντίσουμε τα συμφέροντά μας, να σφυρηλατήσουμε δεσμούς, να υπηρετήσουμε τα συμφέροντα των εταίρων μας και να ενισχύσουμε την ανάπτυξη των ανθρωπίνων δικαιωμάτων και της δημοκρατίας.
<P>
Όταν συζητάμε τη Λευκορωσία σε αυτό το πλαίσιο, κυρία Επίτροπε, βρίσκω ενδιαφέρον το γεγονός ότι καταφέρνουμε να βρούμε έναν κατάλληλο τρόπο για να συνδέσουμε τους μηχανισμούς για τα ανθρώπινα δικαιώματα και τη δημοκρατία σε μια κατάσταση στην οποία ο μηχανισμός της γειτονίας δεν μπορεί να έχει ακόμη τον ίδιο αντίκτυπο. Αυτό είναι ένα σημαντικό κατόρθωμα, που πρέπει να επαναλάβουμε το επόμενο έτος.
<P>
Έχουμε εδώ μια ανατολική πολιτική γειτονίας και μια νότια πολιτική γειτονίας. Και οι δυο είναι εξίσου σημαντικές, αλλά η μέθοδος δεν χρειάζεται να είναι πάντα η ίδια, διότι η ανατολική πολιτική γειτονίας έχει επίσης τη διάσταση της ευρωπαϊκής προοπτικής, πράγμα που σημαίνει ότι μπορεί να υπάρχουν διαφορετικά σημεία αφετηρίας και, ως ένα βαθμό, διαφορετικές προοπτικές επίσης. Μια πολιτική που έχει σχέση με συμφωνίες σύνδεσης, με συμφωνίες εταιρικής σχέσης και συνεργασίας και με τους στόχους να προσχωρήσει μια χώρα όπως η Ουκρανία στον ΠΟΕ και στη συνέχεια να δημιουργηθεί μια ζώνη ελεύθερων συναλλαγών - με βήματα προς αυτό το είδος ανάπτυξης - πιστεύω ότι είναι ένα πολύ σημαντικό μέσο προόδου.
<P>
Αυτή είναι μια πολιτική κοινής ευθύνης. Το θέμα δεν είναι να κοιτάζουν τα κράτη μέλη της Κεντρικής Ευρώπης μόνο προς την ανατολή και η Νότια Ευρώπη να κοιτάζει προς τον νότο· όλη η Ευρωπαϊκή Κοινότητα είναι υπεύθυνη και για τα δύο μέρη. Γι' αυτό τον λόγο, πρέπει να πω ότι δεν μπορώ να δεχτώ προτάσεις όπως η Μεσογειακή Ένωση. Θα ήθελα πολύ να δω ανθρώπους στην Ισπανία και τη Γαλλία να ασχολούνται με την Ουκρανία, και Σουηδούς και Γερμανούς να δείχνουν το ίδιο ενδιαφέρον για το Μαρόκο. Αυτή, και όχι μια νέα διαίρεση της Ευρωπαϊκής Ένωσης, πρέπει να είναι η πολιτική μας.
<P>
(Χειροκροτήματα)
<SPEAKER ID="301" NAME="Jan Marinus Wiersma" AFFILIATION="PSE">
(NL) Κύριε Πρόεδρε, καταρχάς, θα ήθελα, εξ ονόματος της Ομάδας μου, να δηλώσω την ολόθυμη στήριξή μου στην έκκληση που απεύθυνε ο Elmar Brok σε όλους μας μόλις τώρα. Καταδεικνύει πόσο σημαντική είναι η πολιτική γειτονίας για τις εξωτερικές δραστηριότητες της Ευρωπαϊκής Ένωσης. Επικροτούμε τα σχέδια για ενίσχυση της ΕΠΓ, αλλά αυτό δεν σημαίνει ότι η ΕΠΓ αποτελεί τελικό προϊόν. " ΕΕ πρέπει να συνεχίσει να αναζητεί τρόπους για να καταστήσει την πολιτική αποτελεσματικότερη.
<P>
" διαφοροποίηση - όπως έχουν αναφέρει και άλλοι - είναι το κλειδί της επιτυχίας της πολιτικής γειτονίας. " ΕΠΓ εφαρμόζεται σε μια τεράστια περιοχή, από το Μαρόκο έως την Ουκρανία. " επιρροή της Ευρώπης δεν είναι ίδια σε όλες αυτές τις χώρες, και η Ευρώπη δεν είναι το ίδιο ελκυστική σε όλες αυτές τις χώρες. Στο πλαίσιο της ΕΠΓ, η ΕΕ πρέπει να προσφέρει στις χώρες εταίρους της τη συμφωνία συνεργασίας που ανταποκρίνεται περισσότερο στις προσδοκίες τους. Αυτό είναι ένα δεδομένο που πρέπει να αντικατοπτρίζεται στις προτεραιότητες της Επιτροπής.
<P>
Οι ευρωπαϊκές προσδοκίες της Γεωργίας είναι διαφορετικές από αυτές του Αζερμπαϊτζάν. " Τυνησία είναι λιγότερο σημαντική για την ΕΕ από την Ουκρανία, και ο Λίβανος δεν έχει την ίδια βαρύτητα με το Μαρόκο. Συνεπώς, είναι ανάγκη να εξετάζεται η κάθε χώρα χωριστά.
<P>
Πρέπει να επικεντρωθούμε σε αυτές τις χώρες όπου ο βασικός στόχος της ΕΠΓ, να έρθουν πιο κοντά στην Ευρώπη οι γειτονικές χώρες, φαίνεται να είναι περισσότερο εφικτός.
<P>
" έκθεση αναφέρεται ακόμη στους ανατολικούς γείτονες των χωρών της ΕΠΓ. Πιστεύουμε ότι, στο πλαίσιο της πρόσφατα εγκριθείσας στρατηγικής για την Κεντρική Ασία, αποτελεί καλή ιδέα να εργαστούμε για τη δημιουργία σταθερών δεσμών με τις εν λόγω χώρες. Ως προς αυτό, η Ευρωπαϊκή Ένωση θα μπορούσε σίγουρα να αξιοποιήσει την εμπειρία της από την πολιτική γειτονίας της.
<P>
Ωστόσο, δεν υποστηρίζουμε την ιδέα να δοθεί σε χώρες εκτός της περιοχής το καθεστώς χωρών ΕΠΓ. Θα ήταν προτιμότερο να επικεντρωθούμε σε μια συνεκτική προσέγγιση στην Κεντρική Ασία παρά να σύρουμε διά της βίας ορισμένες χώρες στην ΕΠΓ.
<P>
Τέλος, η στενότερη κοινοβουλευτική συνεργασία με τις χώρες ΕΠΓ προς τα ανατολικά είναι χρήσιμη μόνο εάν συνοδεύεται από πολυμερή συνεργασία από την πλευρά των κυβερνήσεων της περιφέρειας. Εάν θεσπιζόταν κοινοβουλευτική συνέλευση, θα έπρεπε επίσης να υπάρχει υπουργική συνέλευση, όπως σε άλλες περιφέρειες όπου δημιουργήσαμε κοινοβουλευτικές συνελεύσεις αυτού του είδους. Κατά την άποψή μας, ένα κοινοβούλιο αυτού του είδους θα μπορούσε να υπάρξει μόνο εάν το Συμβούλιο και η Επιτροπή δημιουργούσαν ένα αντίστοιχο διακυβερνητικό όργανο.
<SPEAKER ID="302" NAME="Lydie Polfer" AFFILIATION="ALDE">
(FR) Κύριε Πρόεδρε, ως εισηγήτρια για τον Νότιο Καύκασο, θα ήθελα να αξιοποιήσω την ευκαιρία που δίνει αυτή η έκθεση του κ. Tannock και του κ. Obiols i Germà - τους οποίους, παρεμπιπτόντως, συγχαίρω για την εργασία τους - για να σας εκθέσω τις εντυπώσεις μου σχετικά με την κατάσταση που επικρατεί στη Γεωργία, με βάση την επίσκεψη που πραγματοποίησα στην εν λόγω χώρα στις 5 Νοεμβρίου, κατά το αποκορύφωμα των διαδηλώσεων.
<P>
" κατάσταση μου φάνηκε πολύ σύνθετη. Οι σημαντικότερες μεταρρυθμίσεις που έγιναν ήταν, αφενός, εντυπωσιακές, ιδιαίτερα όσον αφορά την οικονομία και την καταπολέμηση της διαφθοράς· αφετέρου, πρέπει να ληφθεί υπόψη το δύσκολο κοινωνικό κλίμα, με πολύ υψηλά ποσοστά ανεργίας και το ένα τρίτο του πληθυσμού να ζει κάτω από τα όρια της φτώχειας.
<P>
Το πλέον εντυπωσιακό είναι το πολύ τεταμένο, έως επιθετικό, πολιτικό κλίμα, με την αντιπολίτευση να εξαπολύει βαρύτατες κατηγορίες κατά του Προέδρου, και εν συνεχεία να τις ανακαλεί δημοσίως, κάτι που απλώς εγείρει περισσότερα ερωτήματα. " κυβέρνηση απαντά με επαναλαμβανόμενες κατηγορίες για ξένες -δηλαδή ρωσικές - παρεμβάσεις, και παράγει βίντεο προς υποστήριξη των ισχυρισμών της. Τα γεγονότα της 7ης Νοεμβρίου -η κήρυξη καθεστώτος έκτακτης ανάγκης, οι βίαιες αστυνομικές επιχειρήσεις καταστολής των διαδηλώσεων και το κλείσιμο του τηλεοπτικού σταθμού- υπογράμμισαν την εξαιρετικά ανησυχητική κατάσταση. Προφανώς ενέργειες όπως αυτές δεν συνάδουν με το παραδοσιακό ευρωπαϊκό πλαίσιο αρχών που απορρέουν από το κράτος δικαίου και τα θεμελιώδη δικαιώματα· και αυτές οι ενέργειες πρέπει να εξηγηθούν.
<P>
Ευελπιστούμε ότι οι προεδρικές εκλογές που έχουν προγραμματιστεί για τις 5 Ιανουαρίου θα επιτρέψουν την επιστροφή στον δημοκρατικό διάλογο. Ο γεωργιανός λαός είναι αυτός που θα αποφασίσει τι είναι φήμες και τι πραγματικότητα και εάν θα επικεντρωθεί στις απογοητεύσεις του ή στις προκλήσεις του μέλλοντος. Ωστόσο, εμείς πρέπει να τον ενθαρρύνουμε και να συνδράμουμε στη διοργάνωση γνήσια δημοκρατικών εκλογών που θα διεξαχθούν απρόσκοπτα, σύμφωνα με τα διεθνή πρότυπα. Αυτό που διακυβεύεται είναι η αξιοπιστία και η σταθερότητα της δημοκρατίας στη Γεωργία.
<SPEAKER ID="303" NAME="Inese Vaidere" AFFILIATION="UEN">
(LV) Κυρίες και κύριοι, μετά την "επανάσταση των ρόδων", η Γεωργία εξέφρασε την επιθυμία της να ασπαστεί τις ευρωπαϊκές αρχές. Ανέμενε την κατανόηση και την ευαισθησία μας. Δυστυχώς, αγνοήσαμε τελείως αυτή την επιθυμία. Πέρυσι, ζήτησα να αντικατασταθούν οι ειρηνευτικές δυνάμεις της ΚΑΚ από διεθνείς ειρηνευτικές δυνάμεις. Πρότεινα εξέταση της νομιμότητας της έκδοσης ρωσικών διαβατηρίων στην Αμπχαζία και τη Νότια Οσετία, κάτι που μεταβάλλει την εθνική σύνθεση του πληθυσμού της Γεωργίας. Πρότεινα στην Επιτροπή και το Συμβούλιο να παρέχουν την ίδια διευκόλυνση των διαδικασιών θεώρησης για τη Γεωργία με αυτή που παρέχουν στη Ρωσία. Ωστόσο, αυτές οι εκκλήσεις για πιο ενεργή συμμετοχή στην επίλυση των προβλημάτων της Γεωργίας έπεσαν στο κενό. Αυτή η αδιαφορία συνετέλεσε σε μεγάλο βαθμό στη σημερινή κατάσταση. Ο δρόμος του εκδημοκρατισμού και της μεταρρύθμισης σημαίνει συχνά εσωτερικές πολιτικές κρίσεις, ιδιαίτερα στην προκειμένη περίπτωση, όπου αυτές προκαλούνται από ένα μεγάλο γειτονικό κράτος. " Ευρωπαϊκή Ένωση πρέπει να ακούσει τη Γεωργία και πρέπει να καταδείξει την αλληλεγγύη της και με λόγια αλλά και με πράξεις. Σας ευχαριστώ.
<SPEAKER ID="304" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, ο επίσημος στόχος της ευρωπαϊκής πολιτικής γειτονίας είναι να δημιουργήσει, και παραθέτω, "έναν δακτύλιο σταθερών, φιλικών χωρών" γύρω από την ΕΕ. Πάρα πολλά χρήματα δαπανώνται για τον σκοπό αυτό - 12 δισεκατομμύρια ευρώ για την περίοδο από το 2007 έως το 2013. Για ποιον λόγο; Πολλά έχουν ειπωθεί για τα ανθρώπινα δικαιώματα, αλλά όλα γίνονται για τη διασφάλιση των συμφερόντων της ΕΕ. Για παράδειγμα, γίνεται λόγος για τη δημιουργία μιας ζώνης ελεύθερων συναλλαγών. Προς όφελος ποιου, αναρωτιέμαι.
<P>
Πολλά λέγονται για την προστασία των συνόρων και τον έλεγχο της μετανάστευσης. Ειδικότερα, η έκθεση αναφέρει, και επιτρέψτε μου να παραθέσω ορισμένα σημεία της, ότι το Κοινοβούλιο "τονίζει την ανάγκη να βελτιωθεί η ικανότητα των χωρών ΕΠΓ σε ό,τι αφορά τη διαχείριση των μεταναστευτικών ρευμάτων, την αποτελεσματική καταπολέμηση της παράνομης μετανάστευσης... να εντατικοποιήσουν τη συνεργασία τους για την καταπολέμηση ... της τρομοκρατίας (και) υποστηρίζει τη συμμετοχή των γειτονικών χωρών στον Ευρωπαϊκό Οργανισμό για τη Διαχείριση της Επιχειρησιακής Συνεργασίας στα Εξωτερικά Σύνορα (Frontex), καθώς και στην Ευρωπαϊκή Αστυνομική Υπηρεσία (Europol)". Δεν υποστηρίζουμε αυτές τις δράσεις και ως εκ τούτου, όπως ανέφερε ο συνάδελφός μου Willy Meyer-Pleite, η ομάδα μας δεν θα υπερψηφίσει την έκθεση.
<SPEAKER ID="305" NAME="Bastiaan Belder" AFFILIATION="IND/DEM">
(NL) Κύριε Πρόεδρε, η δέσμευση της Επιτροπής προς το κράτος του Ισραήλ στο πλαίσιο της Ευρωπαϊκής Πολιτικής Γειτονίας είναι ένα ζήτημα που με απασχολεί έντονα. Μόλις εχθές η Επιτροπή την απέδειξε εδώ στο πρόσωπο του εξέχοντα εκπροσώπου της Δρα Andreas Eldina.
<P>
Συνεχίστε την εξαιρετική δουλειά, Επίτροπε. Γνωρίζω ότι έχω την υποστήριξη του συνεισηγητή μας κ. Tannock και της προέδρου της ισραηλινής αντιπροσωπείας μας κ. Hybášková.
<P>
Θέλω να θέσω ένα καίριο ερώτημα. Ποιες ειδικές νέες δυνατότητες προβλέπει η Επίτροπος για την ενίσχυση της ευρωπαϊκής πολιτικής γειτονίας όσον αφορά το Ισραήλ, έχοντας σίγουρα υπόψη την ιδιαίτερα ανεπτυγμένη πολιτική και οικονομική κατάσταση του ισραηλινού κράτους; Εν συντομία, είναι κατάλληλο από κάθε άποψη να διαφοροποιηθούμε εδώ στο πλαίσιο της ευρωπαϊκής πολιτικής γειτονίας; Πιστεύω πως ναι. Όντως!
<SPEAKER ID="306" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, είναι πολύ σημαντικό οι γείτονές μας να είναι ένας κύκλος ευημερουσών, σταθερών και ειρηνικών χωρών, όπου η εξουσία βασίζεται σε δημοκρατικά μοντέλα και όπου υπάρχει πλήρης σεβασμός των βασικών δικαιωμάτων.
<P>
Αυτή η ιδέα πρέπει να αποτελεί βασική προϋπόθεση για την ευρωπαϊκή πολιτική γειτονίας, μια πολιτική που πρέπει να ενθαρρύνει και να βοηθά τις γειτονικές μας χώρες να προβαίνουν στις απαραίτητες μεταρρυθμίσεις ώστε να καθίστανται οι αρχές που προανέφερα αποτελεσματικές.
<P>
Το ζήτημα των πολιτικών, οικονομικών και κοινωνικών μεταρρυθμίσεων αποτελεί, πιστεύω, καίριο σημείο της έκθεσης που θα εγκρίνουμε αύριο.
<P>
Μια δεύτερη σκέψη είναι ότι η πολιτική γειτονίας πρέπει να λαμβάνει υπόψη τα ειδικά χαρακτηριστικά κάθε χώρας. Οι διαφορές δεν πρέπει να βασίζονται στην ήπειρο στην οποία ανήκει η κάθε χώρα. Οι γείτονες είναι μόνο αυτό: γείτονες. Αυτό είναι το σημαντικό. Το γεγονός ότι ορισμένοι από αυτούς είναι και Ευρωπαίοι μπορεί να έχει ορισμένη βαρύτητα όσον αφορά το ενδεχόμενο προσχώρησης στην Ένωση, αλλά όχι για τους σκοπούς της πολιτικής γειτονίας. Αυτός είναι ένας γενικότερος ισχυρισμός με τον οποίο συμφωνώ, γιατί θα ήταν λάθος μας να κάνουμε διακρίσεις σε βάρος μιας ομάδας χωρών ευνοώντας μία άλλη.
<P>
Δεν μπορεί να υπάρχει μια πολιτική γειτονίας σε πρώτο επίπεδο και μια άλλη πολιτική γειτονίας σε δεύτερο επίπεδο. Οι γείτονές μας στις νότιες ακτές της Μεσογείου έχουν επισημάνει με κάποια ανησυχία ότι η διεύρυνση της ΕΕ σε είκοσι επτά κράτη μέλη μπορεί να οδηγήσει σε έναν ορισμένο βαθμό αποκλεισμού από την πλευρά της διευρυμένης Ένωσης· μια πολιτική γειτονίας που δίνει προτεραιότητα στην Ανατολική Ευρώπη ή τον Καύκασο μπορεί επίσης να τροφοδοτήσει τον φόβο αυτό.
<P>
Οι χώρες της νότιας Μεσογείου διατηρούν πολύ παλαιούς δεσμούς με την Ένωση. Είναι πολύ σημαντικές για εμάς σε καίριους τομείς όπως η ασφάλεια, η μετανάστευση και η ενέργεια. Πολλά από τα κράτη μέλη μας διατηρούν, όπως γνωρίζουμε, εξαιρετικά στενούς ιστορικούς, πολιτικούς, ανθρώπινους, πολιτιστικούς και οικονομικούς δεσμούς με αυτές τις χώρες.
<P>
Αυτό είναι το δεύτερο σημαντικό σημείο στην ομιλία μου. Δεν πρέπει να κάνουμε διάκριση μεταξύ Ευρωπαίων και μη Ευρωπαίων στο πλαίσιο της πολιτικής γειτονίας. " πολιτική πρέπει, όπως μόλις ανέφερε ο κ. Brok, να αποτελεί κοινή ευθύνη.
<P>
Δεδομένων των ανωτέρω, κύριε Πρόεδρε, δεν συμμερίζομαι τις αμφιβολίες που εκφράζονται στην παράγραφο 2 της έκθεσης σχετικά με την καταλληλότητα του γεωγραφικού πεδίου που καλύπτει η ΕΠΓ. Επιπλέον, δεν θα χώριζα την έκθεση σε δύο τμήματα, το ένα σχετικά με τις γειτονικές χώρες της Ευρώπης και το άλλο σχετικά με τις γειτονικές χώρες της Μεσογείου. Ένα ενιαίο έγγραφο θα ήταν καλύτερο:
<P>
Κλείνοντας, θα ήθελα να εκφράσω τα συγχαρητήριά μου στον κ. Tannock και τον κ. Obiols.
<SPEAKER ID="307" NAME="Hannes Swoboda" AFFILIATION="PSE">
(DE) Κύριε Πρόεδρε, το ερώτημα είναι εάν οι εξελίξεις στη Γεωργία καταδεικνύουν ότι η πολιτική γειτονίας απέτυχε. Δεν πιστεύω ότι συμβαίνει κάτι τέτοιο. Οι εξελίξεις δείχνουν ότι ίσως να υπάρχει ακόμη ανάγκη να προβληθεί περισσότερο η πολιτική γειτονίας, καθώς ό,τι συνέβη ήταν προβλέψιμο. Είναι γεγονός ότι οι επιτυχίες και η αναγνώριση της "επανάστασης των ρόδων" στη Γεωργία αμαυρώθηκαν τους τελευταίους μήνες και τα τελευταία έτη από πολλές αυταρχικές αποφάσεις που σφετερίστηκαν τις αρμοδιότητες του δικαστικού σώματος.
<P>
Εντεινόμενο από την κοινωνική κατάσταση, αυτό οδήγησε στην πρόσφατη αναταραχή, και πιστεύω ότι είμαστε αρκετά ισχυροί ώστε να διασφαλίσουμε, από κοινού με τον Πρόεδρο Σαακασβίλι, ότι θα ξεκινήσει διάλογος και ότι θα διεξαχθούν διαφανείς και ελεύθερες εκλογές με πραγματική ελευθερία έκφρασης, που θα οδηγήσουν σε γνήσια δημοκρατικές επιλογές.
<P>
Ένας δεύτερος λόγος για τον οποίο η πολιτική γειτονίας πρέπει να ενισχυθεί είναι αναμφίβολα όλη αυτή η συζήτηση για την περαιτέρω διεύρυνση. Πρόθεσή μας τώρα είναι να συζητήσουμε τη διεύρυνση προς τα νοτιοανατολικά, να διαπραγματευτούμε με τις χώρες της Νοτιο-ανατολικής Ευρώπης και την Τουρκία και να ολοκληρώσουμε τη διαδικασία. Δεν είναι η κατάλληλη στιγμή να οραματιζόμαστε επόμενους γύρους διεύρυνσης, αλλά πρέπει να ενισχύσουμε τις σχέσεις με τους γείτονές μας, και ορισμένες από αυτές τις γειτονικές χώρες, καθώς βρίσκονται στην Ευρώπη, θα έχουν την ευκαιρία να ενταχθούν στην Ευρωπαϊκή Ένωση αργότερα, ενώ άλλες όχι. Αυτός ο ισχυρός δεσμός, ωστόσο, πρέπει να υπάρχει.
<P>
Ο τρίτος λόγος έχει ήδη αναφερθεί. Πιστεύω ότι αυτές οι δυσνόητες ιδέες, και συγχωρήστε μου την έκφραση, όπως μια Μεσογειακή Ένωση που θα χαράξει μια γραμμή κατά μήκος της Ευρωπαϊκής Ένωσης, μια Μεσογειακή Ένωση στην οποία, όπως πρότεινε εχθές ο Πρόεδρος Sarkozy στη Διάσκεψη των Προέδρων, τα άλλα κράτη μέλη της ΕΕ θα μπορούσαν να έχουν καθεστώς παρατηρητή, μπορούν και πρέπει να αποτραπούν, και για τον σκοπό αυτό πρέπει να έχουμε μια κοινή πολιτική γειτονίας και να συνεργαστούμε για την ενδυνάμωση των σχέσεων.
<P>
Είναι θεμιτό να οραματιζόμαστε μια κοινότητα ΕΕ-Εύξεινου Πόντου και μια κοινότητα ΕΕ-Μεσογείου, αλλά θα αποτελεί πάντα καθήκον της Ευρωπαϊκής Ένωσης συνολικά να διατηρούμε και να ενισχύουμε τις σχέσεις μας με αυτές τις χώρες, ένα καθήκον που περιλαμβάνει επίσης τη στήριξη των προσπαθειών της Επιτροπής.
<SPEAKER ID="308" NAME="István Szent-Iványi" AFFILIATION="ALDE">
(HU) Κύριε Πρόεδρε, στόχος της Ένωσης είναι να δημιουργήσει έναν χώρο ευημερίας, σταθερότητας και ασφάλειας με τις γειτονικές της χώρες. Πάντα επιτυγχάνονταν σοβαρά και σταθερά αποτελέσματα σε αυτό τον τομέα, αλλά σημειώθηκαν και σοβαρές αποτυχίες. Δεν έχει σημειωθεί καμία πραγματική πρόοδος στον τομέα των παγωμένων συγκρούσεων, και δεν βλέπουμε καμία ιδέα για την επίλυση των κρίσεων της Υπερδνειστερίας, της Αμπχαζίας, της Παλαιστίνης ή της Δυτικής Σαχάρας.
<P>
Οι χώρες της πολιτικής γειτονίας δεν συνιστούν ένα ενιαίο σύνολο, από γεωγραφικής, πολιτιστικής, οικονομικής ή πολιτικής άποψης. Γι' αυτό χρειάζεται μια διαφοροποιημένη προσέγγιση, ειδική για κάθε χώρα - δεν είναι σίγουρο ότι αυτό που είναι καλό για την Ιορδανία θα είναι καλό και για την Ουκρανία.
<P>
Πρέπει να επιτευχθεί πολιτική και δημοσιονομική ισορροπία το συντομότερο δυνατό μεταξύ της ανατολικής και της νότιας διάστασης της πολιτικής γειτονίας. Ωστόσο, αυτό πρέπει να οδηγήσει σε ενίσχυση της ανατολικής διάστασης, καθώς πρόκειται για προφανή συνέπεια της πρόσφατης διεύρυνσης της Ευρωπαϊκής Ένωσης, με την προσχώρηση νέων κρατών μελών. " Επιτροπή μάς έδωσε πολλές υποσχέσεις γι' αυτό, τις οποίες περιμένουμε να τηρήσει. Σας ευχαριστώ.
<SPEAKER ID="309" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, για να είναι αποτελεσματική, η ευρωπαϊκή πολιτική γειτονίας πρέπει να παρακολουθείται συνεχώς και να προσαρμόζεται στη γεωπολιτική κατάσταση. Μόνο με αυτό τον τρόπο θα μπορέσει να εκτελέσει αποτελεσματικά τα καθήκοντα που απαιτεί η ΕΕ από αυτήν.
<P>
" ευρωπαϊκή πολιτική γειτονίας εξακολουθεί να αντιμετωπίζει σημαντικές προκλήσεις. Αυτές οι προκλήσεις δεν συνίστανται μόνο στην παροχή αποτελεσματικής βοήθειας για τη δημιουργία μιας διακρατικής ή οικονομικής συνεργασίας. Σήμερα είναι επίσης ζωτικής σημασίας να δοθεί μια απάντηση στο ερώτημα πώς μπορούμε να βοηθήσουμε για την επανόρθωση της κατάστασης στις χώρες όπου απειλείται η ελευθερία. Αναφέρομαι συγκεκριμένα στη Ρωσία και τη Λευκορωσία:
<P>
" ευρωπαϊκή πολιτική γειτονίας πρέπει να αποτελεί μέσο για την άσκηση επιρροής στις αρχές αυτών των χωρών όπου η πολιτική ελευθερία και η δημοκρατία δεν είναι τίποτα άλλο από μια παράσταση, όπου δημοσιογράφοι από ανεξάρτητα μέσα ενημέρωσης χάνουν τη ζωή τους υπό ανεξήγητες συνθήκες, και όπου η αντιπολίτευση συστηματικά και συχνά βίαια απομακρύνεται από τη δημόσια ζωή. Οι χώρες που δρουν με αυτό τον τρόπο πρέπει να γνωρίζουν ότι αυτές οι πρακτικές θα αποκαλυφθούν και θα καταδικαστούν σθεναρά από την Ευρωπαϊκή Ένωση.
<SPEAKER ID="310" NAME="Árpád Duka-Zólyomi" AFFILIATION="PPE-DE">
(HU) Σας ευχαριστώ, κύριε Πρόεδρε. Τα τελευταία τρία έτη απέδειξαν ότι η ευρωπαϊκή πολιτική γειτονίας αποτελεί πολύ σημαντικό μέσο για την ακόμα στενότερη συνεργασία με τα ενδιαφερόμενα κράτη, καθώς και για την αύξηση της σταθερότητας και της ασφάλειας της Κοινότητάς μας. " πολιτική γειτονίας συνεπάγεται ταυτόχρονα ευθύνη για εμάς, κυρίως όταν κινδυνεύει το εύθραυστο σύστημα που έχει δημιουργηθεί έως σήμερα σε μία από τις ενδιαφερόμενες χώρες.
<P>
Θα ήθελα να επιστήσω την προσοχή σας στην κατάσταση που επικρατεί στη Γεωργία, όπου η δημοκρατία, το συνταγματικό πολίτευμα και η σθεναρή οικονομική ανάπτυξη που δημιουργήθηκαν από κοινού απειλούνται. Οι μαζικές διαδηλώσεις και ταραχές καθιστούν την κατάσταση αβέβαιη. Είμαι πεπεισμένος ότι πίσω από την κατάσταση που έχει αναπτυχθεί κρύβονται οι ανατρεπτικές προθέσεις της πολιτικής της ρωσικής υπερδύναμης.
<P>
" μεγαλύτερη προσοχή πρέπει να δοθεί στην ενίσχυση του συστήματος των δημοκρατικών θεσμών. Μετά την κήρυξη καθεστώτος έκτακτης ανάγκης, ή την υπερβολική δράση των ένοπλων δυνάμεων κατά των διαδηλωτών, το να τεθεί επί τάπητος το θέμα των προεδρικών εκλογών ήταν το σωστό βήμα προς αυτή την κατεύθυνση.
<P>
" Γεωργία, με επικεφαλής τον Σαακασβίλι, είναι ένας αφοσιωμένος εταίρος στην ΕΕ, και παρά τα πολυάριθμα προβλήματά της δείχνει σημαντικά σημεία προόδου στους τομείς των μεταρρυθμίσεων και της οικονομικής ανάπτυξης. " ΕΕ, δηλαδή η Επιτροπή, το Συμβούλιο και το Κοινοβούλιο, σε συνεργασία με τον ΟΑΣΕ, έχουν εκδηλώσει ενδιαφέρον για την αποκλιμάκωση αυτής της έντασης χρησιμοποιώντας ειρηνικά μέσα. Πρέπει να το στηρίξουμε αυτό με όλες μας τις δυνάμεις.
<P>
" ΕΕ είναι μια "ήπια δύναμη", με άλλα λόγια η μέθοδος της πειθούς μέσω της ανάμειξης αποδείχτηκε χρήσιμη στην κατάσταση στη Γεωργία, όταν ο Πρόεδρος Σαακασβίλι κατηύθυνε την εντατική διαδικασία πίσω στη δημοκρατία. Πιστεύω ότι είναι ιδιαίτερα σημαντικό να αξιολογήσουμε συστηματικά την αποτελεσματικότητα της πολιτικής γειτονίας υπό το πρίσμα των γεγονότων της Γεωργίας. " γεωργιανή ισχύς δοκιμάζεται. Σε κάθε περίπτωση, ο διάλογος με τη διαιρεμένη αντιπολίτευση, που δεν μπορεί να αποκλειστεί από αυτή τη διαδικασία, είναι αναπόφευκτος. Πέρα από τη στήριξή μας, η Τιφλίδα πρέπει να αποδείξει στις εκλογές του Ιανουαρίου πόσο ισχυρό είναι το δημοκρατικό σύστημα της χώρας.
<SPEAKER ID="311" NAME="Josep Borrell Fontelles" AFFILIATION="PSE">
(ES) Κύριε Πρόεδρε, ως ειδικός απεσταλμένος της ισπανικής Προεδρίας του ΟΑΣΕ, είχα την ευκαιρία να επισκεφτώ μια από τις πλέον εμπόλεμες γειτονικές μας περιοχές: τον Καύκασο· το καλύτερο που θα μπορούσε να συμβεί για όλες τις "παγωμένες" συγκρούσεις είναι, δεδομένου του τι συμβαίνει στη Γεωργία, να παραμείνουν "παγωμένες", γιατί δεν έχουμε σημειώσει καμία σαφή πρόοδο σε καμία από αυτές· πράγματι, τα γεγονότα στη Γεωργία, τα οποία περιγράφηκαν με άριστο τρόπο, καταδεικνύουν πόσο δύσκολος είναι ο δρόμος προς την πλήρη δημοκρατία.
<P>
Σήμερα, ο Καύκασος είναι στην πρώτη γραμμή του νέου ψυχρού πολέμου, ενός τοπικού ψυχρού πολέμου. Κατά την άφιξη στην Τιφλίδα, τους επισκέπτες καλωσορίζει μια τεράστια φωτογραφία του Προέδρου Μπους ενώ, κατά την άφιξη στα σύνορα με την Οσετία, μια τεράστια φωτογραφία του Προέδρου Πούτιν, συμβολίζοντας τη νέα αντιπαράθεση, την οποία νομίζαμε ότι είχαμε ξεπεράσει.
<P>
Ό,τι έγινε, έγινε, αλλά είναι πλέον δική μας ευθύνη να χρησιμοποιήσουμε την πολιτική γειτονίας για να βοηθήσουμε να διασφαλιστεί ότι οι εκλογές τον Ιανουάριο θα είναι ελεύθερες και δίκαιες. Αυτό θα είναι δύσκολο. Είναι δύσκολο να μεταβούμε μέσα σε λίγους μήνες από ένα καθεστώς έκτακτης ανάγκης όπου οι διαδηλώσεις καταστέλλονται με τη βία και τα μέσα ενημέρωσης κλείνουν με βάναυσο τρόπο σε μια ατμόσφαιρα ελευθερίας που θα επιτρέψει τη διεξαγωγή ελεύθερων, δημοκρατικών εκλογών· είναι δύσκολο να φανταστούμε ότι μπορούμε να μεταβούμε από μια κατάσταση όπου ο Διαμεσολαβητής ξυλοκοπείται στους δρόμους της πόλης από την αστυνομία σε μια κατάσταση όπου οι πολίτες θα μπορούν να εκλέξουν ελεύθερα τον πρόεδρό τους. Αλλά έτσι έχουν τα πράγματα.
<P>
Εμείς, το Ευρωπαϊκό Κοινοβούλιο, πρέπει να παρέμβουμε ενεργά και πρέπει να συμμετάσχουμε στην επίβλεψη των εκλογών με τον ΟΑΣΕ μέσω παρατηρητών που πρέπει να στείλουμε, καθώς η εν λόγω περιοχή διατρέχει τον μεγαλύτερο κίνδυνο όσον αφορά την πρόοδο προς τη δημοκρατία και είναι μια από τις γειτονικές χώρες που πλήττονται περισσότερο από συγκρούσεις.
<SPEAKER ID="312" NAME="Samuli Pohjamo" AFFILIATION="ALDE">
(FI) Κύριε Πρόεδρε, και εγώ θα ήθελα να ευχαριστήσω τους συντάκτες αυτής της έκθεσης για την εξαιρετική εργασία τους. Θα ήθελα να επισημάνω πόσο σημαντικός είναι ο ρόλος των τοπικών και περιφερειακών αρχών και της κοινωνίας των πολιτών στην εφαρμογή της ευρωπαϊκής πολιτικής γειτονίας.
<P>
Όταν επιθυμούμε να προωθήσουμε ευρωπαϊκές αρχές στις γειτονικές χώρες, καίριας σημασίας είναι οι πολιτιστικές ανταλλαγές και οι ανταλλαγές φοιτητών καθώς και η επιτυχής από κοινού υλοποίηση πρακτικών έργων. Υπενθυμίζουμε ακόμη στην Επιτροπή Περιφερειακής Ανάπτυξης τις εξαιρετικές εμπειρίες από την αρχή της εταιρικής σχέσης στην πολιτική συνοχής. Αυτές πρέπει επίσης να χρησιμοποιηθούν επωφελώς όταν εφαρμόζεται η ΕΠΓ.
<P>
Πραγματική προσέγγιση θα επιτευχθεί επίσης όταν τα εμπόδια όσον αφορά τη διασυνοριακή κυκλοφορία περιοριστούν και όταν διευκολυνθεί η κυκλοφορία φοιτητών, ερευνητών, καλλιτεχνών, δημοσιογράφων, επιχειρηματιών και άλλων προσώπων.
<SPEAKER ID="313" NAME="Bogusław Rogalski" AFFILIATION="UEN">
(PL) Κύριε Πρόεδρε, μιλώντας για την ευρωπαϊκή πολιτική γειτονίας πρέπει να θυμόμαστε, καταρχάς, να υποστηρίζουμε τις κυβερνήσεις που σέβονται τις βασικές ελευθερίες και τα ανθρώπινα δικαιώματα, και να ενθαρρύνουμε αυτά τα δικαιώματα σε χώρες όπου δεν γίνονται σεβαστά. Αυτό έχει θεμελιώδη σημασία για τη σταθερότητα της ευρωπαϊκής ηπείρου.
<P>
Ο κατάλογος των χωρών που περιλαμβάνονται στην ΕΠΓ είναι μακρύς. Θα ήθελα να επιστήσω την προσοχή σας σε δύο χώρες, την Ουκρανία και τη Λευκορωσία, που μπορεί να συμπεριληφθούν στην ΕΠΓ.
<P>
" Ουκρανία πρέπει να αποτελεί προτεραιότητα για εμάς, και οι τρέχουσες διαπραγματεύσεις με τη συγκεκριμένη χώρα πρέπει να οδηγήσουν στη σύναψη συμφωνίας σύνδεσης και κατόπιν να καταστήσουν εφικτή την προσχώρησή της στην ΕΕ. Αυτή η πολιτική θα μας παράσχει μια πολιτική ασφάλειας έναντι των αναπτυσσόμενων φιλοδοξιών της Ρωσίας και μίας ακόμη προσπάθειας να γίνει η Ουκρανία υποτελές κράτος.
<P>
Τέλος, η Λευκορωσία - η πρωτοβουλία της Επιτροπής να προσκαλέσει τη Λευκορωσία ως παρατηρητή στη διάσκεψη για την ΕΠΓ θα φαινόταν πρόωρη κίνηση. Πρέπει να έχουμε κατά νου ότι αυτή η χώρα βρίσκεται ακόμη υπό το δικτατορικό καθεστώς Λουκασένκο, το οποίο παραβιάζει τα ανθρώπινα δικαιώματα και τα δικαιώματα των εθνοτικών μειονοτήτων. " ΕΕ θα ήταν καλό να στηρίξει με αποτελεσματικότερο τρόπο τους πολίτες και την αντιπολίτευση στη Λευκορωσία. Μια μείωση του κόστους της έκδοσης θεωρήσεων για τους Λευκορώσους, και ιδίως για τους φοιτητές, θα μπορούσε να αποτελέσει ένα θετικό μήνυμα προς αυτή την κατεύθυνση, και η Επιτροπή πρέπει να το θεσπίσει χωρίς καθυστέρηση.
<SPEAKER ID="314" NAME="Jana Hybášková" AFFILIATION="PPE-DE">
(EN) Κύριε Πρόεδρε, θα ήθελα πρώτα απ' όλα να συγχαρώ την Επιτροπή για τη συνεργασία της επί μιας τόσο μοναδικής έννοιας όπως η ΕΠΓ. Επιτέλους γίνεται πλέον σαφής διάκριση μεταξύ του μέσου της διεύρυνσης και της ΕΠΓ.
<P>
" Ευρώπη ακολουθεί μια πολύ ειρηνική διαδικασία. Μέχρι στιγμής είναι πολύ επιτυχής. " ΕΠΓ εκφράζει ένα απαραίτητο επίπεδο δημιουργικής σκέψης το οποίο θα διαφυλάσσει και θα προστατεύει την ειρήνη και τη σταθερότητα των παιδιών μας. " ενεργειακή ασφάλεια, η μετανάστευση και η καταπολέμηση της τρομοκρατίας είναι όλα καίρια ζητήματα. Όσο πιο σαφείς, ακριβείς και αναλυτικοί, και όσο λιγότερο πολιτικοί είμαστε, τόσο καλύτερα εφοδιασμένοι είμαστε για να αντιμετωπίσουμε αυτές τις απειλές. Επιτρέψτε μου, στη συνέχεια, σε αυτό το συγκεκριμένο πλαίσιο, να θέσω ερωτήματα σχετικά με τη νομική βάση.
<P>
Ορισμένα σχέδια δράσης θα λήξουν σύντομα. Αναφέρομαι συγκεκριμένα στο σχέδιο δράσης ΕΕ-Ισραήλ, το οποίο πρόκειται να λήξει τον Απρίλιο του 2008. " γερμανική Προεδρία σύστησε την ομάδα προβληματισμού. Το βασικό της καθήκον είναι να καταρτίσει ένα σαφές σχέδιο δράσης για το μέλλον. Εν τω μεταξύ, κυρία Επίτροπε, η εργασία σας, η εργασία μας, εκφράζεται με πολύ θετικό τρόπο στο ίδιο το Ισραήλ.
<P>
Το Συμβούλιο και η Επιτροπή έλαβαν ένα ανεπίσημο έγγραφο, στο οποίο αναφερόταν το απλό γεγονός ότι το Ισραήλ επιθυμεί να ενισχυθούν οι διμερείς μας σχέσεις, να καθιερωθεί ετήσια συνάντηση της ΕΕ και του Ισραήλ, να υπάρχει τακτική συνεργασία υψηλού επιπέδου. Κυρία Επίτροπε, το ερώτημά μου είναι το εξής: πώς θα αντιδράσει η Επιτροπή στο ανεπίσημο έγγραφο του Ισραήλ και ειδικότερα πώς θα εργαστεί η Επιτροπή για ένα νέο σχέδιο δράσης; Πώς το νέο μας σχέδιο δράσης ή το ενισχυμένο σχέδιο δράσης εκφράζει τις ανησυχίες μας - καταπολέμηση της τρομοκρατίας, του εξτρεμισμού, της ξενοφοβίας, ενεργειακή ασφάλεια και, φυσικά, θέματα ανθρωπίνων δικαιωμάτων καθώς και διεθνή ζητήματα ή τις Συμβάσεις της Γενεύης; Πώς θα εκφραστούν όλα αυτά και τι θα απαντήσουμε στην ομάδα προβληματισμού και τη γερμανική Προεδρία;
<SPEAKER ID="315" NAME="Alexandra Dobolyi" AFFILIATION="PSE">
(EN) Κύριε Πρόεδρε, είμαι και εγώ πολύ προβληματισμένη για την κρίση στη Γεωργία και οφείλω να παραδεχτώ ότι έχω εκπλαγεί αρνητικά. Οι πρόσφατες εξελίξεις είναι πολύ ατυχείς και λυπηρές για όλους όσοι υποστηρίζουν τη δημοκρατική ανάπτυξη της Γεωργίας. Οι εκθέσεις οργανώσεων όπως η Διεθνής Αμνηστία και το Παρατηρητήριο Ανθρωπίνων Δικαιωμάτων, καθώς και η έκθεση του γεωργιανού Διαμεσολαβητή είναι ιδιαίτερα ανησυχητικές.
<P>
Δεδομένης της σημερινής κατάστασης στη χώρα, επικροτώ τη δήλωση του Προέδρου του Κοινοβουλίου της Γεωργίας ότι το καθεστώς έκτακτης ανάγκης θα αρθεί την Παρασκευή και ότι ελπίζει πως μέσα σε δύο ημέρες από σήμερα η ζωή των πολιτών της Γεωργίας θα επιστρέψει στους φυσιολογικούς ρυθμούς της. " κατάσταση, κατά τη γνώμη μου, υποσκάπτει το κύρος της κυβέρνησης καθώς και του κ. Σαακασβίλι, ο οποίος ανήλθε στην εξουσία με ειρηνικές διαδικασίες το 2003, κάτι που τον καθιστά τον πλέον δημοκρατικό ηγέτη στον Καύκασο.
<P>
Το γεγονός ότι ο Πρόεδρος Σαακασβίλι έχει ήδη εξαγγείλει προεδρικές εκλογές για τις 5 Ιανουαρίου 2008 αποτελεί ένα θετικό βήμα που έχει ήδη συμβάλλει στην αποκλιμάκωση των εντάσεων στη χώρα. Αλλά η κυβέρνηση πρέπει να διεξαγάγει δημοκρατικές και ελεύθερες εκλογές σύμφωνα με τα διεθνή πρότυπα προκειμένου να αποδείξει σε ολόκληρο τον κόσμο ότι η χώρα προχωρά προς τα εμπρός. Συνεπώς, η κυβέρνηση πρέπει να διαβεβαιώσει ότι η προεκλογική εκστρατεία θα διασφαλίζει ελευθερία της έκφρασης για όλους τους υποψήφιους. Επικροτώ τον διάλογο που λαμβάνει χώρα μεταξύ των αρχών και της αντιπολίτευσης· αποτελεί ένδειξη προόδου. Αναμένω επίσης και καλώ όλα τα ενδιαφερόμενα μέρη να δράσουν με υπευθυνότητα καθόλη τη διάρκεια της προεκλογικής εκστρατείας και να συμμετάσχουν εποικοδομητικά στην πρόκληση της διεξαγωγής ελεύθερων και ασφαλών δημοκρατικών εκλογών.
<SPEAKER ID="316" NAME="Grażyna Staniszewska" AFFILIATION="ALDE">
(PL) Κύριε Πρόεδρε, σε συνδυασμό με την πολιτική γειτονίας, είναι ζωτικής σημασίας να παραμείνουν ανοικτές οι πόρτες της Ευρωπαϊκής Ένωσης στις γειτονικές χώρες της Ανατολικής Ευρώπης. " ένταξη στην ΕΕ μπορεί να αποτελεί μακροπρόθεσμη δυνατότητα, καθώς εξαρτάται από την πρόοδο των μεταρρυθμίσεων και τη συμμόρφωση με τα κριτήρια της Κοπεγχάγης, αλλά έχει μεγάλη συμβολική και πολιτική σημασία. Γνωρίζω, βάσει του παραδείγματος της χώρας μου, ότι η δυνατότητα της ένταξης στην ΕΕ έχει από μόνη της τη δύναμη να κινητοποιήσει την κοινωνία να ακολουθήσει τον δρόμο των οικονομικών μεταρρυθμίσεων και της δημοκρατικής αλλαγής.
<P>
Σήμερα, στο Ευρωπαϊκό Κοινοβούλιο, στέλνουμε ένα σαφές και θετικό μήνυμα στους ανατολικούς εταίρους μας, και αναμένουμε τώρα την αντίδρασή τους, όχι μόνο σε πολιτικές διακηρύξεις, αλλά και, το σημαντικότερο, σε πρακτικά οικονομικά και κοινωνικά μέτρα. Αναμένουμε ότι θα ακολουθήσουν τον δρόμο της μεταρρύθμισης και της δημοκρατίας, ότι θα αναμορφώσουν τα δικαστικά τους συστήματα και θα τα καταστήσουν ανεξάρτητα από πολιτικές επιρροές, ότι θα καταπολεμήσουν τη διαφθορά και θα δημιουργήσουν ένα ευνοϊκό περιβάλλον για την οικονομική ανάπτυξη.
<P>
Είμαι πεπεισμένη ότι οι δημοκρατικές και υγιείς Ουκρανία, Μολδαβία και - ελπίζουμε - κάποια ημέρα και Λευκορωσία θα είναι καλές όχι μόνο για τους κατοίκους αυτών των χωρών, αλλά και για ολόκληρη την Ευρωπαϊκή Ένωση.
<SPEAKER ID="317" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, η πολιτική γειτονίας είναι ένας από τους μηχανισμούς που στοχεύουν στη στήριξη της δημιουργίας μιας ζώνης γύρω από την Ευρώπη όπου είναι δυνατή η συνεργασία χωρίς συγκρούσεις, καθώς και στην αποτροπή πολιτιστικών και οικονομικών διαιρέσεων στα σύνορα της ΕΕ. Συμφωνώ με τους προβληματισμούς που εκφράζουν οι συντάκτες της έκθεσης ότι θα ήταν λάθος να συμπεριληφθούν στην ίδια πολιτική οι χώρες που βρίσκονται γύρω από τη Μεσόγειο. Θα ήταν πολύ καλύτερο να δημιουργηθεί μια εταιρική σχέση ΕΕ-Μεσογείου με δικούς της κατάλληλους μηχανισμούς.
<P>
Πιστεύω ότι μόνο οι χώρες που έχουν χερσαία σύνορα με την Ευρωπαϊκή Ένωση πρέπει να συμπεριληφθούν στην πολιτική γειτονίας. " συμμετοχή σε αυτή την πολιτική πρέπει να είναι ένα βήμα προς την ένταξη της εν λόγω χώρας στην ΕΕ, προφανώς μόνο εάν αυτό είναι κάτι που επιθυμεί η συγκεκριμένη χώρα και η ΕΕ. Στο μέλλον, θα πρέπει να εξετάσουμε το ενδεχόμενο της κατάρτισης μιας ξεχωριστής πολιτικής ΕΕ-Ασίας για τη συνεργασία με χώρες της Ασίας που επιθυμούν να συνεργαστούν οικονομικά και πολιτικά με την Ευρωπαϊκή Ένωση, όπως για παράδειγμα η Γεωργία και η Αρμενία. Πρέπει να χωρίσουμε τις δράσεις μας ανά περιοχή.
<SPEAKER ID="318" NAME="Laima Liucija Andrikien" AFFILIATION="PPE-DE">
(LT) Γνωρίζουμε ότι στόχος της ευρωπαϊκής πολιτικής γειτονίας είναι να δημιουργηθεί ένας κύκλος ασφάλειας και σταθερότητας γύρω από την Ευρωπαϊκή Ένωση, να αναπτυχθούν στενές σχέσεις με τις γειτονικές χώρες, καθώς και να επιτραπεί σε αυτές τις χώρες να υλοποιήσουν δημοκρατικές μεταρρυθμίσεις, με βάση τον σεβασμό για τα ανθρώπινα δικαιώματα, το κράτος δικαίου και την οικονομική και κοινωνική ανάπτυξη. Το ερώτημά μου είναι το εξής: τι τίμημα είμαστε έτοιμοι να πληρώσουμε για την επίτευξη αυτών των στόχων;
<P>
Έχοντας λάβει υπόψη τις εμπειρίες του παρελθόντος, θα ήθελα να επισημάνω ότι οι επαρκείς πόροι είναι ζωτικής σημασίας για την ανάπτυξη της ευρωπαϊκής πολιτικής γειτονίας. Κατά τη γνώμη μου, 11 δισεκατομμύρια ευρώ για περίοδο επτά ετών για 16 χώρες δεν είναι αρκετά. Ο αποτελεσματικότερος συντονισμός των δημοσιονομικών μέσων και πολιτικών αποτελεί βασικό παράγοντα για την αύξηση της χρηματοδότησης της ευρωπαϊκής πολιτικής γειτονίας, και η εν εξελίξει μεταρρύθμιση του προϋπολογισμού της ΕΕ αποτελεί εξαιρετική ευκαιρία προκειμένου να τεθούν στερεά θεμέλια για την ακόμη αποδοτικότερη ανάπτυξη της ευρωπαϊκής πολιτικής γειτονίας στο μέλλον. Δεν μπορώ επ' ουδενί να συμφωνήσω με τον κ. Pflüger, ότι πρόκειται απλώς για μια περίπτωση κατασπατάλησης των χρημάτων των φορολογούμενων.
<P>
Το δεύτερο σημείο που θα ήθελα να τονίσω αφορά τις σχέσεις μεταξύ των γειτονικών κρατών της ΕΕ. Είναι απαραίτητο να διατηρούν καλές σχέσεις και να στηρίζουν το ένα το άλλο. Δεν υπάρχει αμφιβολία ότι εάν συνεργάζονταν θα έλυναν τα περισσότερα από τα προβλήματά τους. Στο πλαίσιο αυτό, το Ευρωπαϊκό Κοινοβούλιο πρέπει να δηλώσει τη σθεναρή του στήριξη προς την EURO-NEST - την κοινοβουλευτική συνέλευση ΕΕ-ανατολικών γειτονικών χωρών -, καθώς και να επιδείξει πολιτική βούληση και να προσφέρει χρηματοδοτική στήριξη για την υλοποίηση αυτού του έργου. Το EURO-NEST θα δώσει νέα ώθηση προς την αποτελεσματικότερη εφαρμογή της ευρωπαϊκής πολιτικής γειτονίας, ενώ θα αυξήσει σημαντικά την κοινοβουλευτική διάσταση αυτής της πολιτικής, στο πλαίσιο της οποίας το Ευρωπαϊκό Κοινοβούλιο θα μπορέσει να εκπληρώσει την αξιέπαινη αποστολή του.
<SPEAKER ID="319" NAME="Jamila Madeira" AFFILIATION="PSE">
(PT) Ο ρόλος της Ευρωπαϊκής Ένωσης διεθνώς είναι σήμερα ζωτικής σημασίας εάν επιθυμούμε να επιτύχουμε την απαραίτητη ισορροπία στον αγώνα για την παγκόσμια ειρήνη και δικαιοσύνη. Συνεπώς, η λογική της συνεργασίας με ορισμένες χώρες μέσω συγκεκριμένα διμερών συμφωνιών δεν πρέπει να υπονομεύει την ανάπτυξη μιας πολυμερούς προσέγγισης που απαιτεί από εμάς ένα παγκόσμιο όραμα.
<P>
" αναντίρρητη επίδραση των οικουμενικών ανθρωπίνων δικαιωμάτων και η διασφάλιση των θεμελιωδών ελευθεριών στις σχέσεις της ΕΕ με τον υπόλοιπο κόσμο πρέπει να χαρακτηρίζει κάθε διάλογο με οποιονδήποτε εταίρο στον κόσμο, ιδίως όσον αφορά την περιοχή της Μεσογείου.
<P>
Λόγω της γεωγραφικής εγγύτητας της περιοχής αυτής με την Ευρώπη, της προαιώνιας συγγένειάς της, της πολιτιστικής ποικιλομορφίας της και της διαρκούς πολιτικής αστάθειας, η ΕΕ πρέπει να δράσει με μεγάλη πυγμή προκειμένου να διασφαλίσει αυτές τις θεμελιώδεις αρχές. Συνεπώς, συγχαίρω τους εισηγητές για τη σημασία που δίνουν σε αυτή την πτυχή στην έκθεσή τους σχετικά με την ευρωπαϊκή πολιτική γειτονίας.
<P>
Εν τω μεταξύ, η πρόταση που υπέβαλε ο Πρόεδρος Sarkozy σχετικά με τη Μεσογειακή Ένωση είναι εντελώς εκτός πλαισίου. Παρόλο που είναι εξαιρετικά χρήσιμη καθώς αναζωπυρώνει τη συζήτηση για τη Μεσόγειο, προτείνει αφενός τη διάλυση της τρέχουσας εταιρικής σχέσης ενώ, αφετέρου, απαρνείται τις θεμελιώδεις αρχές της ΕΕ σχετικά με την υπεροχή των οικουμενικών ανθρωπίνων δικαιωμάτων και θεμελιωδών ελευθεριών συγκεκριμένα, θεωρώντας τα δευτερεύοντα ζητήματα σύμφωνα με έναν κατά περίπτωση πραγματισμό που θα ευνοούσε μια σχέση πολλών ταχυτήτων.
<P>
Δεν είναι δικός μας ρόλος να ενισχύουμε την επιβράδυνση στην οποία καταφεύγουν οι εταίροι μας, ή να καλλιεργούμε διχόνοιες. Οφείλουμε να προωθούμε την ανάπτυξη και την πρόοδο, ιδίως όσον αφορά τα δικαιώματα, και να διασφαλίζουμε πάντα ότι χρησιμοποιούμε τις επενδύσεις μας για να παράσχουμε δυνατότητες μεγέθυνσης και οικονομικής ανάπτυξης συνολικά για ολόκληρη την περιοχή.
<P>
Ως εκ τούτου, η διασφάλιση της ολοκλήρωσης της ζώνης ελεύθερων συναλλαγών στην περιοχή το 2010, μεταξύ όλων των εταίρων της, αποτελεί έναν επιτεύξιμο στόχο, αλλά δεν πρέπει ποτέ να σταματήσουμε να σεβόμαστε τις ανθρωπιστικές και δημοκρατικές αρχές και δικαιώματα.
<SPEAKER ID="320" NAME="Marian-Jean Marinescu" AFFILIATION="PPE-DE">
(RO) Επικροτώ την έκθεση του κ. Tannock. Χρειαζόμαστε γειτονικές χώρες που να πληρούν τα πρότυπα της Ευρωπαϊκής Ένωσης, ανεξάρτητα από το εάν και πότε θα γίνουν κράτη μέλη της Ευρωπαϊκής Ένωσης.
<P>
Για τον λόγο αυτό, πιστεύω ότι η πολιτική γειτονίας πρέπει να γίνει προορατική, δηλαδή δεν πρέπει να παρακολουθούμε μόνο την εξέλιξη της κατάστασης, αλλά και να στηρίζουμε τις συγκεκριμένες χώρες στις προσπάθειές τους για την ικανοποίηση των απαιτούμενων προτύπων.
<P>
Όσον αφορά την κατάσταση στη Γεωργία, οι αποφάσεις του Προέδρου Σαακασβίλι για διεξαγωγή πρόωρων προεδρικών εκλογών, για ένα δημοψήφισμα για τις κοινοβουλευτικές εκλογές και για άρση του καθεστώτος επείγουσας κατάστασης είναι θετικές.
<P>
Όλες αυτές οι ενέργειες θα συμβάλλουν στην αποκατάσταση ενός ευνοϊκού δημοκρατικού κλίματος με σκοπό την επανάληψη των συζητήσεων και διαπραγματεύσεων για τη βιώσιμη διευθέτηση της ευαίσθητης κατάστασης στη Γεωργία.
<P>
Στηρίζω την ιδέα της ανάγκης να αποκατασταθούν οι μηχανισμοί του κράτους δικαίου, της ελευθερίας έκφρασης και της ελευθερίας των μέσων μαζικής ενημέρωσης. Ζητώ από όλες τις πολιτικές δυνάμεις στη Γεωργία να συνεργαστούν προκειμένου να θεσπίσουν νομοθεσία που να ρυθμίζει τον οπτικοακουστικό τομέα, κάτι που θα απέτρεπε καταστάσεις όπως η πρόσφατη.
<P>
Το επί του παρόντος κυβερνών κόμμα είναι αυτό που, από το 2003, ξεκίνησε και στήριξε ένα συνεκτικό σύστημα μεταρρυθμίσεων σε καίριους τομείς που, με τη σειρά τους, οδήγησαν σε ορατή οικονομική ανάπτυξη, ωθώντας τη Γεωργία σε μια λειτουργική οικονομία της αγοράς και αυθεντική δημοκρατία.
<P>
Με την ίδια κυβέρνηση στην εξουσία, η δημιουργία μηχανισμών για αποτελεσματικότερη υλοποίηση του σχεδίου δράσης με την Ευρωπαϊκή Ένωση υποστηρίχτηκε και η μεταστροφή προς μια ευρωπαϊκή κατεύθυνση έγινε εντονότερη.
<P>
Την ίδια στιγμή, η Γεωργία έγινε στρατηγικός εταίρος στην πολιτική γειτονίας, κάτι που είναι απαραίτητο για την επίλυση των παγωμένων συγκρούσεων στην περιοχή, ένας καλός διαμεσολαβητής, ένας σημαντικός εταίρος στο πλαίσιο της περιφερειακής συνεργασίας και ένας στρατηγικός σύμμαχος σε έργα ενεργειακής συνεργασίας και τις μεταφορές.
<P>
Οι ισχυρισμοί και η στάση της αντιπολίτευσης πρέπει να ληφθούν υπόψη, αλλά να αξιολογηθούν στο πλαίσιο της συνολικής πολιτικής και οικονομικής κατάστασης, τόσο εσωτερικά όσο και στην περιοχή. Πιστεύω ότι πρέπει να παρακολουθήσουμε προσεκτικά τι συμβαίνει στις περιοχές των συγκρούσεων της Γεωργίας, όπως και τη στάση της Ρωσικής Ομοσπονδίας, ιδίως καθώς πλησιάζει η προθεσμία για τη λήψη μιας απόφασης για το καθεστώς του Κοσσυφοπεδίου.
<SPEAKER ID="321" NAME="Kader Arif" AFFILIATION="PSE">
(FR) Κύριε Πρόεδρε, πρόκειται να μιλήσω συγκεκριμένα για την περιοχή της Μεσογείου, η οποία, όπως μας υπενθύμισαν οι εισηγητές - και τους ευχαριστώ γι' αυτό - είναι πολύ σημαντική για την εξωτερική πολιτική της Ευρώπης. " στήριξή μου προς την ουσιώδη δέσμευση της Ευρώπης στην περιοχή της Μεσογείου με ωθεί να προειδοποιήσω για τον κίνδυνο αλλοίωσης της μεσογειακής πολιτικής της Ευρώπης στο πλαίσιο της συνολικής πολιτικής γειτονίας.
<P>
Δεν επιθυμούμε να αναπτυχθεί ανταγωνισμός μεταξύ των χωρών της Ανατολικής Ευρώπης και των νότιων γειτονικών μας χωρών. " ΕΠΓ πρέπει να συμπληρώνει σε διμερές επίπεδο την πολυμερή διαδικασία της Βαρκελώνης, η οποία, σας υπενθυμίζω, αποτελεί το πλαίσιο αναφοράς για την οργάνωση των σχέσεων στην περιοχή της Μεσογείου από το 1995. Έτσι, ούτε η ΕΠΓ ούτε κανένα άλλο έργο που εστιάζεται στις μεσογειακές χώρες δεν πρέπει να επιτραπεί να επισκιάσει ή να αντικαταστήσει τους στόχους της Βαρκελώνης, βάσει των τριών πυλώνων της εταιρικής σχέσης στην πολιτική, οικονομική και κοινωνική ανάπτυξη, που είναι ο μόνος τρόπος προώθησης της αποτελεσματικής περιφερειακής ολοκλήρωσης.
<P>
Συνεπώς, πρέπει να τονίσω δύο σημεία. Πρώτον, πρέπει να διατηρήσουμε σε ισορροπία την κατανομή της χρηματοδότησης μεταξύ των χωρών της Ανατολικής Ευρώπης και της Μεσογείου. " ικανότητά μας να διατηρήσουμε μια ισχυρή και φιλόδοξη ευρωπαϊκή πολιτική για την περιοχή της Μεσογείου εξαρτάται από την επίτευξη της σωστής ισορροπίας. Δεύτερον, όσον αφορά την προβλεπόμενη ευρω-μεσογειακή ζώνη ελεύθερων συναλλαγών - που αποτέλεσε το αντικείμενο της έκθεσής μου προς το Κοινοβούλιο νωρίτερα φέτος - θα ήθελα να δώσω έμφαση στη σημασία που έχει μια συντονισμένη και σταδιακή προσέγγιση, που δίνει στις ενδιαφερόμενες χώρες τη δυνατότητα να αντεπεξέλθουν στους ρυθμούς και την ένταση ενός ανοικτού εμπορικού συστήματος, λαμβάνοντας ταυτόχρονα υπόψη τις ιδιαιτερότητές τους και συγκεκριμένα την αστάθεια ορισμένων τομέων της οικονομίας τους. Στόχος μας πρέπει να παραμείνει το εμπόριο που υπηρετεί τους σκοπούς της ανάπτυξης.
<P>
Εν κατακλείδι, θα ήθελα να επισημανθούν αυτές οι πτυχές στην έκθεση, καθώς είναι απαραίτητες για τον καθορισμό μιας ξεκάθαρης μεσογειακής πολιτικής, βάσει ενός στρατηγικού μακρόπνοου οράματος ανάπτυξης και σταθεροποίησης στην περιοχή.
<SPEAKER ID="322" NAME="Ιωάννης Βαρβιτσιώτης" AFFILIATION="PPE-DE">
- Κύριε Πρόεδρε, θα ήθελα να εκφράσω τα συγχαρητήριά μου προς τους εισηγητές για την πληρότητα με την οποία κάλυψαν το θέμα. Θα ήθελα όμως να επισημάνω ότι εφόσον ένας από τους βασικούς μας στόχους είναι η δημιουργία μιας περιοχής ειρήνης, θα πρέπει να μας απασχολεί και το πολιτικό μέλλον των χωρών αυτών.
<P>
Σαν παράδειγμα, αναφέρομαι στην Αίγυπτο. Γνωρίζει κανείς από μας τι θα γίνει κατά την μετά-Μουμπάρακ εποχή; Φοβάμαι, κανείς μας. Δεν αντιλαμβανόμαστε ότι αργά ή γρήγορα η χώρα αυτή θα κυριευθεί από τους Αδελφούς Μουσουλμάνους, η οποία είναι μεγάλη εξτρεμιστική ισλαμική οργάνωση; Κατά συνέπεια, θα πρέπει να αντιληφθούμε ότι όλος ο σχεδιασμός μας, στην περιοχή αυτή, θα ανατραπεί από αυτή την κατάσταση.
<P>
Δεν θα ήθελα εδώ να επαναλάβω, για μια ακόμη φορά, την πρότασή μου που έκανα πέρσι, στην προηγούμενη συζήτηση της έκθεσης, για τη δημιουργία μεταξύ των χωρών αυτών, μιας κοινοπολιτείας η οποία θα προχωρήσει σε εμβάθυνση στις σχέσεις πολιτικής γειτονίας.
<P>
Θα ήθελα, τέλος, να επισημάνω ότι η ευρωπαϊκή πολιτική γειτονίας προωθήθηκε παράλληλα με την ένταξη των 10, με στόχο την άμβλυνση της δημιουργίας νέων διαχωριστικών γραμμών με τις γειτονικές χώρες. Γι' αυτό, η ευρωπαϊκή πολιτική γειτονίας πρέπει να παραμείνει ενιαία, γεωγραφικά συνεκτική και ισόρροπη μεταξύ του ανατολικού και του νότιου σκέλους της.
<P>
Επίσης, με δεδομένο ότι οι συμμετέχουσες στην ευρωπαϊκή πολιτική γειτονίας χώρες παρουσιάζουν διαφορές σε πολιτικό και οικονομικό αλλά και πολιτιστικό επίπεδο, η αρχή της διαφοροποίησης θα πρέπει να παραμείνει καθοριστικής σημασίας, δεν πρέπει όμως να χρησιμοποιηθεί κατά τρόπο που θα δημιουργούσε μεγαλύτερες αποστάσεις μεταξύ των χωρών αυτών.
<SPEAKER ID="323" NAME="Evgeni Kirilov" AFFILIATION="PSE">
(EN) Κύριε Πρόεδρε, η Επίτροπος Ferrero-Waldner είχε δίκιο στην αρχή δηλώνοντας ότι η ΕΠΓ πρέπει να ενθαρρύνει τη δημοκρατική μεταρρύθμιση. " κυβέρνηση της Γεωργίας πρέπει να αποκαταστήσει πλήρως τη φυσιολογική δημοκρατική διαδικασία στη χώρα και να τηρεί αυστηρά τις αρχές του κράτους δικαίου σε όλες τις ενέργειές της. Συγκεκριμένα, θα θέλαμε να εκφράσουμε τις ανησυχίες μας για τις σοβαρές παραβιάσεις του δικαιώματος στην ελεύθερη έκφραση και την πρόσβαση στην ενημέρωση. Αυτό που χρειάζεται σε αυτή την περίπτωση είναι η επανάληψη του πολιτικού διαλόγου και η εξεύρεση λύσης προς όφελος των πολιτών και της δημοκρατίας στη χώρα.
<P>
Ανησυχώ ιδιαιτέρως για τη βία που ασκούν οι αστυνομικές δυνάμεις κατά ειρηνικών διαδηλωτών. Τα γεγονότα των τελευταίων αυτών ημερών δείχνουν την αδυναμία της κυβέρνησης να αντέξει την κριτική. " δικαιολογία της υποτιθέμενης συνωμοσίας για πραξικόπημα, υπονοώντας κάποια ρωσική επιρροή, είναι, τουλάχιστον, άκρως αμφισβητήσιμη. Επιπλέον, είναι σαφές ότι ένας επιτυχημένος ηγέτης της αντιπολίτευσης, τον οποίον επί του παρόντος δεν βλέπουμε στην πολιτική σκηνή, είναι εξαιρετικά απίθανο να υποστηρίζει τους Ρώσους.
<P>
Επικροτούμε την απόφαση του Προέδρου Σαακασβίλι να προκηρύξει πρόωρες προεδρικές εκλογές. " σημερινή είδηση ότι θα αρθεί το καθεστώς έκτακτης ανάγκης αποτελεί μια ακόμη θετική ένδειξη. Από εδώ και στο εξής, αναμένουμε ότι θα ικανοποιηθούν όλες οι απαραίτητες προϋποθέσεις για ελεύθερες και δίκαιες εκλογές. Μια από αυτές τις προϋποθέσεις είναι η ελευθερία της έκφρασης, και αυτό σημαίνει ότι όλα τα μέσα ενημέρωσης που έκλεισαν με βίαιο τρόπο κατά τη διάρκεια των τελευταίων εξελίξεων, όπως το Imedi TV και το Kafkasya TV, πρέπει να ξεκινήσουν εκ νέου τις δραστηριότητές τους. Πρέπει να είμαστε κατηγορηματικοί σχετικά με αυτό το ζήτημα.
<P>
Πιστεύω ότι ο Πρόεδρος Σαακασβίλι θα είναι αρκετά τολμηρός ώστε να αντιστρέψει τις αρνητικές τάσεις που παρατηρήθηκαν τις τελευταίες εβδομάδες. Μετά την εκλογή του ξεκίνησε μια καλή μεταρρυθμιστική πολιτική στη Γεωργία, την οποία πρέπει να υποστηρίξουμε. Επίσης πιστεύω ακράδαντα ότι το Ευρωπαϊκό Κοινοβούλιο πρέπει να παρακολουθεί στενά και να υποστηρίζει τη δημοκρατική ανάπτυξη της χώρας.
<SPEAKER ID="324" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, Επίτροπε, κυρίες και κύριοι, λόγω της πίεσης του χρόνου θα είμαι πολύ σύντομος, αν και αυτό με ευνοεί καθώς θα είμαι παρών στην ώρα των ερωτήσεων. " συζήτηση αυτή ήταν μακρά και έντονη, και πιστεύω ότι κάλυψε κάθε καίρια πτυχή της πολιτικής γειτονίας.
<P>
Πιστεύω ακόμη ότι επιτεύχθηκε ευρεία συναίνεση για θεμελιώδη ζητήματα όπως η ανάγκη να είναι η πολιτική γειτονίας μια ολοκληρωμένη και περιεκτική πολιτική προσανατολισμένη προς τον Βορρά, αλλά και προς την Ανατολή και τον Νότο. Πρέπει επίσης να λαμβάνει υπόψη τα ιδιαίτερα χαρακτηριστικά των χωρών στις οποίες απευθύνεται. Φυσικά και πρέπει να λαμβάνουμε υπόψη τα ιδιαίτερα χαρακτηριστικά και τις ανάγκες των εταίρων μας, ακριβώς όπως πρέπει επίσης να χρησιμοποιούμε τα απαραίτητα μέσα ανάλογα με αυτές τις ανάγκες και τα ιδιαίτερα χαρακτηριστικά. " ευρωπαϊκή πολιτική γειτονίας έχει έναν στόχο που ισχύει για όλους τους εταίρους, ο οποίος είναι η καθιέρωση μιας εταιρικής σχέσης που να οδηγεί σε οικονομική και κοινωνική πρόοδο και στην ενίσχυση του κράτους δικαίου και της δημοκρατίας.
<P>
Οφείλω να δηλώσω, ωστόσο, ότι σε αυτό και άλλα φόρουμ ακούω ορισμένες φορές την άποψη ή εντέλει την πρόταση και συμβουλή ότι πρέπει ενδεχομένως να αυξήσουμε τους πόρους και τα μέσα. Πρόκειται για γενναιόδωρες ιδέες τις οποίες κατανοώ, αλλά πρέπει επίσης να γνωρίζουμε ότι η αύξηση των μέσων ή η αύξηση της χρηματοδότησης, δηλαδή των πόρων, πολύ συχνά απλώς δεν έχει αποτέλεσμα γιατί η ικανότητα απορρόφησης των χωρών εταίρων μας είναι περιορισμένη. Προφανώς και θα θέλαμε να αυξήσουμε τους πόρους, αλλά η αλήθεια είναι, όπως προείπα, ότι η ικανότητα απορρόφησης των εταίρων μας είναι πολύ συχνά περιορισμένη. Επομένως, η παροχή περισσότερων χρηματοδοτικών πόρων δεν θα καταστήσει τα προγράμματα αποτελεσματικότερα ή τα αποτελέσματα ταχύτερα ή πιο ορατά.
<P>
Πιστεύω ότι η Επιτροπή έκανε τη σωστή επιλογή όσον αφορά τους τομείς στους οποίους πρέπει να εδραιωθούν εταιρικές σχέσεις με τις χώρες που συμμετέχουν σε αυτές τις ενώσεις μαζί μας. " Επιτροπή δρα σε ευρύ φάσμα τομέων, περιλαμβανομένης της ανάπτυξης διοικητικών ικανοτήτων, της ενίσχυσης του δικαστικού συστήματος και της στήριξης προς οργανώσεις της κοινωνίας των πολιτών και της εκπαίδευσης και κατάρτισης - μεγάλο φάσμα τομέων καλύπτεται από αυτή την πολιτική γειτονίας. Όπως προανέφερα, ο ένας και σημαντικότερος στόχος είναι προφανώς να μπορέσουν αυτοί οι εταίροι να αναπτυχθούν με τρόπο που είναι ταυτόχρονα προς το συμφέρον της Ευρωπαϊκής Ένωσης.
<P>
Το Συμβούλιο θα συνεχίσει φυσικά να παρακολουθεί στενά τις προτάσεις που υποβάλλει προς έγκρισή του η Επιτροπή σε σχέση με την ευρωπαϊκή πολιτική γειτονίας, και φυσικά είναι επίσης πάντα πρόθυμο να συζητά και να εξετάζει ιδέες, συστάσεις και προτάσεις με το Κοινοβούλιο.
<SPEAKER ID="325" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, θα προσπαθήσω και εγώ να είμαι όσο το δυνατόν πιο σύντομη. Θα πω μόνο ότι πιστεύω πως ήταν μια πολύ εποικοδομητική συζήτηση, και θέλω να ευχαριστήσω τους δύο εισηγητές. Φάνηκε πραγματικά ξεκάθαρα ότι πολλοί βουλευτές θέλησαν να μιλήσουν σε αυτή την πολύ σημαντική συζήτηση.
<P>
Θα κάνω ορισμένες επισημάνσεις απαντώντας σε ορισμένες ερωτήσεις. Πρώτον, αληθεύει ότι η Μαυριτανία αποτελεί πλέον χώρα εταίρο στην ευρωμεσογειακή διαδικασία, αλλά δεν αποτελεί χώρα που συμμετέχει στην ευρωπαϊκή πολιτική γειτονίας. Ήθελα να κάνω αυτή τη διευκρίνιση· οι πόροι προς τη Μαυριτανία θα συνεχίσουν να υπάγονται στον τομέα δαπανών ΑΚΕ.
<P>
Σχετικά με το δεύτερο σημείο, θα ήθελα να είμαι πολύ σαφής. Εκφράστηκαν επικρίσεις από ορισμένους βουλευτές ότι τα ανθρώπινα δικαιώματα, η δημοκρατία και το κράτος δικαίου δεν ήταν οι βασικοί μας στόχοι. Αντιθέτως. Εάν εξετάσετε οποιοδήποτε σχέδιο δράσης, ένα από τα κυριότερα τμήματα αφορά πάντα μια βάση για την όσο το δυνατόν μεγαλύτερη ανάπτυξη των ανθρωπίνων δικαιωμάτων, της δημοκρατίας και του κράτους δικαίου. Αλλά, φυσικά, χρειάζεται χρόνος και εργαζόμαστε με αυτές τις χώρες ειδικά επί του ζητήματος του δικαστικού συστήματος και του συστήματος δικαιοσύνης, το οποίο, βεβαίως, αποτελεί τη βάση για να γίνουν αλλαγές επιτόπου.
<P>
Στη συνέχεια, ένα από τα μέλη της Ομάδας Ανεξαρτησία/Δημοκρατία δήλωσε ότι δεν θέλει να αυξηθεί η μετανάστευση. Θα ήθελα να τον ενημερώσω ότι η διευκόλυνση της έκδοσης θεωρήσεων συνοδεύεται πάντα από συμφωνίες επανεισδοχής, επομένως επιχειρούμε να καταπολεμήσουμε την παράνομη μετανάστευση, αλλά ταυτόχρονα επιθυμούμε να διευκολύνουμε την επαφή μεταξύ προσώπων και ενίοτε να εφαρμόσουμε ορισμένες ιδέες για τη νόμιμη μετανάστευση, η οποία είναι επίσης απαραίτητη για πολλές από τις χώρες μας λόγω της γήρανσης του πληθυσμού.
<P>
Τέταρτον, σχετικά με τις παγωμένες συγκρούσεις, φυσικά και η πολιτική γειτονίας από μόνη της δεν μπορεί να λύσει όλες τις παγωμένες συγκρούσεις. Για τον λόγο αυτό, συμμετέχουν και ειδικοί εκπρόσωποι του κ. Solana, του Γενικού Γραμματέα του Συμβουλίου. Αλλά με την πολιτική γειτονίας προσπαθούμε να δημιουργήσουμε το βέλτιστο ευνοϊκό περιβάλλον γι' αυτό. Κάτι που είναι πολύ σημαντικό: στο Ισραήλ και την Παλαιστίνη, όταν μιλάμε για το Μαγκρέμπ και όταν μιλάμε για τις χώρες της Ανατολικής Ευρώπης.
<P>
Τέθηκε άλλη μια ερώτηση σχετικά με το ειδικό καθεστώς του Ισραήλ. Μπορώ να σας ενημερώσω, όπως ενημέρωσα και την υπουργό Εξωτερικών Tzipi Livni, όταν συναντηθήκαμε στη Λισαβόνα, ότι έχει συσταθεί ειδική ομάδα προβληματισμού. " ομάδα προβληματισμού εργάζεται επί του παρόντος. Οι ιδέες που συζητούνται είναι πολύ φιλόδοξες, ιδιαίτερα από την πλευρά του Ισραήλ. Αλλά, πρέπει να παραδεχτούμε ότι συμφωνούν με τη συνολική προσέγγιση του συνεκτικού πλαισίου της πολιτικής γειτονίας. Αλλά εντός αυτού του πλαισίου, σίγουρα μπορούμε να κάνουμε πολλά. Και αυτό εξετάζουμε και συζητάμε επί του παρόντος. Ευελπιστώ ότι του χρόνου, στο πλαίσιο του επόμενου Συμβουλίου Σύνδεσης, θα μπορέσουμε να υποβάλουμε προτάσεις σχετικά. Επομένως, δεν το έχουμε ξεχάσει, εργαζόμαστε γι' αυτό.
<P>
Λίγα τελευταία λόγια για τη Γεωργία: πολλοί συνάδελφοι που μίλησαν για τη Γεωργία, περιλαμβανομένης της φίλης μου Lydie Polfer, ανέφεραν ότι η κατάσταση είναι πολύ πολύπλοκη. Όλοι γνωρίζουμε ότι, αφενός, υπάρχουν μεγάλες εντάσεις μεταξύ της αντιπολίτευσης και της κυβέρνησης αλλά, αφετέρου, μπορεί να υπάρχουν και άλλες τάσεις εκεί. Συνεπώς, πιστεύω ότι είναι εξαιρετικά σημαντικό το ότι ο Πρόεδρος Σαακασβίλι προκήρυξε προεδρικές εκλογές. Δήλωσε ότι θα συμβουλευτεί τον λαό για την ημερομηνία των κοινοβουλευτικών εκλογών. Και ελπίζω η πτυχή των μεταρρυθμίσεων που προσπαθήσαμε πράγματι να προωθήσουμε να συνεχιστεί στο μέλλον, διαφορετικά η εμπιστοσύνη μας στην κυβέρνηση της Γεωργίας θα κλονιστεί σημαντικά εάν η σημερινή λύση δεν επιλυθεί με δημοκρατικό τρόπο. Αλλά φυσικά θα καταβάλουμε κάθε δυνατή προσπάθεια για να στηρίξουμε τη Γεωργία.
<P>
" τελευταία επισήμανσή μου αφορά τη χρηματοδότηση. Πολλοί ανέφεραν ότι χρειαζόμαστε περισσότερους πόρους. Αλλά πρέπει να γνωρίζετε ότι το Ευρωπαϊκό Ταμείο Επενδύσεων ή η επενδυτική διευκόλυνση που αναφέρεται πάντα αποτελεί μια ευκαιρία να δοθούν περισσότεροι πόροι στις χώρες που τους έχουν ανάγκη αναφορικά με έργα υποδομής, την ενέργεια, τις μεταφορές κλπ. Γι' αυτό είπαμε ότι μπορεί να μην αρκούν αυτά που έχουμε. Συνεπώς, επιτρέψτε μας να έχουμε περισσότερα στη διάθεσή μας.
<SPEAKER ID="326" NAME="Πρόεδρος">
" συζήτηση έληξε.
<P>
Θα ήθελα να σας υπενθυμίσω ότι η έκθεση Raimon Obiols i Germà και Charles Tannock θα τεθεί σε ψηφοφορία αύριο το πρωί, και ότι τα κείμενα που θα υποβληθούν για την ολοκλήρωση της συζήτησης σχετικά με τις δηλώσεις του Συμβουλίου και της Επιτροπής θα τεθούν σε ψηφοφορία στις Βρυξέλλες στις 29 Νοεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="327" NAME="Marianne Mikko  " AFFILIATION="PSE">
γραπτώς. - (EN) Ως επικεφαλής της αντιπροσωπείας της Μολδαβίας, θα ήθελα να ευχαριστήσω τον κ. Tannock για την επισήμανσή του ότι η Μολδαβία ικανοποιεί πλήρως τα απαραίτητα κριτήρια για την προοπτική προσχώρησης, που κωδικοποιούνται στο άρθρο 49 της Συνθήκης του Μάαστριχτ. Ευχαριστώ επίσης τον συνεισηγητή του κ. Obiols i Germà για αυτή την ισορροπημένη και αναλυτική έκθεση.
<P>
" Μολδαβία δεν βρίσκεται στη γειτονιά της Ευρώπης, ανήκει γεωγραφικά στην Ευρώπη και πρέπει να της δοθεί η δυνατότητα να ενταχθεί στην ΕΕ αμέσως μόλις ικανοποιήσει τα τρία κριτήρια της Κοπεγχάγης.
<P>
Παρόλο που το σχέδιο δράσης ΕΕ-Μολδαβίας δεν έχει ακόμη ολοκληρωθεί, πρέπει να αναρωτηθούμε: ποιο είναι το επόμενο βήμα; Χρειάζονται περισσότερες πρωτοβουλίες για να δώσουμε κίνητρα στους εταίρους μας να προβούν σε επίπονες μεταρρυθμίσεις.
<P>
Για την επίτευξη των στόχων της ΕΠΓ, οι χρηματοδοτικοί και άλλοι πόροι της πρέπει να αυξηθούν αισθητά. Χρειάζονται πλήρεις αποστολές ΕΠΑΑ για να υπάρξει ρεαλιστική δυνατότητα επίλυσης των παγωμένων συγκρούσεων στην Υπερδνειστερία και τον Καύκασο. Επί του παρόντος, δεν υπάρχουν διαθέσιμοι πόροι για να οργανωθούν αυτές οι αποστολές.
<P>
Τέλος, είναι δύσκολο να φανταστούμε μια πολιτική που θα ταίριαζε και στις χώρες που ανήκουν γεωγραφικά στην Ευρώπη και στις μη ευρωπαϊκές μεσογειακές χώρες. Είναι σαφές ότι το πεδίο της ΕΠΓ πρέπει να καθοριστεί εκ νέου στο μέλλον. Ιδίως πρέπει να βελτιωθεί ο καθορισμός του τμήματος που αφορά τις ανατολικές χώρες.
<SPEAKER ID="328" NAME="José Ribeiro e Castro  " AFFILIATION="PPE-DE">
γραπτώς. - (PT) Συγχαίρω τους εισηγητές για την εξαιρετική εργασία τους. Το ψήφισμα που εγκρίνουμε θα εδραιώσει το όραμα του Κοινοβουλίου σε αυτό τον τομέα της πολιτικής γειτονίας, βάσει των γραμμών που καθορίσαμε τον Ιανουάριο του 2006.
<P>
Για αυτόν ακριβώς τον λόγο είναι σημαντικό να εγκρίνουμε τις τροπολογίες 1 και 2, και ευχαριστώ τον κ. Tannock που τις παρουσίασε. Επιβεβαιώνουν εκ νέου τα σημεία που έχουμε ήδη εγκρίνει και τα οποία δεν μπορούμε να ξεχάσουμε τώρα, σχετικά με τις γειτονικές σχέσεις μας στα σύνορα του νότιου Ατλαντικού. Είναι σημαντικό να θυμηθούμε άλλη μια φορά την ιδιαίτερη κατάσταση των νησιωτικών κρατών που γειτνιάζουν με τις ιδιαίτερα απομακρυσμένες περιοχές μας -τις Κανάριες Νήσους, τη Μαδέρα και τις Αζόρες- με τις οποίες έχουν ιστορικούς δεσμούς και ειδικούς στενούς δεσμούς. Συνεπώς, πρέπει να επαναλάβουμε το αίτημά μας προς την Επιτροπή να προτείνει και να αναπτύξει ειδικές πολιτικές για την όσο το δυνατόν μεγαλύτερη επέκταση της ευρωπαϊκής πολιτικής γειτονίας προς τα γειτονικά νησιωτικά κράτη στον Ατλαντικό, που βρίσκονται κοντά στην ευρωπαϊκή ήπειρο, ώστε να τονίζουν όχι μόνο τη γεωγραφική μας εγγύτητα αλλά και την πολιτιστική και ιστορική μας συγγένεια και το κοινό συμφέρον μας όσον αφορά την αμοιβαία ασφάλεια.
<P>
Στο ίδιο πνεύμα, θα ήθελα επίσης επί τη ευκαιρία να επικροτήσω την πρόσφατη ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο σχετικά με το μέλλον των σχέσεων μεταξύ της ΕΕ και της Δημοκρατίας του Πράσινου Ακρωτηρίου.

<CHAPTER ID="024">
Συνεργασία μεταξύ των δικαστηρίων των κρατών μελών κατά τη διεξαγωγή αποδείξεων σε αστικές ή εμπορικές υποθέσεις (συνοπτική παρουσίαση) 
<SPEAKER ID="212" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από τον κύριο Medina Ortega, εκ μέρους της Επιτροπής Νομικών Θεμάτων, σχετικά με τη συνεργασία μεταξύ δικαστηρίων των Κρατών Μελών κατά τη διεξαγωγή αποδείξεων σε αστικές ή εμπορικές υποθέσεις.
<SPEAKER ID="213" NAME="Manuel Medina Ortega">
εισηγητής. - (ES) Κυρία Πρόεδρε, αυτή την ώρα, τόσο αργά τη Δευτέρα, η Επιτροπή μάλλον θα έχει άλλα πράγματα στο μυαλό της από το να ανησυχεί για αυτή την έκθεση. Θα είμαι σύντομος λέγοντας ότι αυτό που κάνουμε είναι να ανταποκρινόμαστε απλώς σε μια έκθεση της Επιτροπής σχετικά με την εφαρμογή του Κανονισμού του Συμβουλίου (ΕΚ) 1206/2001 της 28ης Μαΐου 2001 για τη συνεργασία μεταξύ των δικαστηρίων των Κρατών Μελών κατά τη διεξαγωγή αποδείξεων σε αστικές ή εμπορικές υποθέσεις.
<P>
Στην πραγματικότητα, πρόκειται για ένα πεδίο που δεν είναι Κοινοτικό αλλά διακυβερνητικό και όπου το Συμβούλιο, μέσω του κανονισμού, προσπάθησε να ενθαρρύνει τη συνεργασία μεταξύ των δικαστηρίων. Πιστεύω, ωστόσο, ότι παρατηρείται έλλειψη αυστηρότητας εκ μέρους της Ευρωπαϊκής Ένωσης στις προσπάθειές της να το επιτύχει. Θέλω να πω ότι ελήφθησαν ορισμένα μέτρα, όπως η διατύπωση πρακτικών ιδεών, η χρήση ηλεκτρονικών μέσων και άλλα, ωστόσο, αναγνωρίζω ότι είναι αρκετά δύσκολο για την Επιτροπή να ενεργήσει.
<P>
Δεν γνωρίζω τι έχει επιτύχει η Επιτροπή ή τι ελπίζει να επιτύχει, αλλά μου φαίνεται αρκετά δύσκολο να επιτύχει οτιδήποτε λόγω των τεράστιων δυσκολιών που ενυπάρχουν σε αυτή τη μορφή διακυβερνητικής συνεργασίας. Αυτό που ζητάμε είναι τη συνεργασία των δικαστικών αρχών, ωστόσο, μιλάμε για 27 χώρες, δικαστικές αρχές που χρησιμοποιούν 22 διαφορετικές γλώσσες, με νομικά συστήματα που διαφέρουν σημαντικά μεταξύ τους και εμείς προσπαθούμε να επιτύχουμε αποτελέσματα.
<P>
" Επιτροπή διαπίστωσε ότι τα αποτελέσματα δεν είναι καλά, ότι υπάρχει τεράστια καθυστέρηση στην εφαρμογή αυτών των μηχανισμών συνεργασίας και ότι, συνεπώς, δεν έχουμε τους πόρους για να τα καταφέρουμε. " ιδανική λύση θα ήταν να χρησιμοποιηθούν φυσικά μέσα. Για παράδειγμα, τι θα μπορούσε να κάνει η Επιτροπή για να εφοδιάσει τα δικαστήρια, ιδιαίτερα των χαμηλότερων βαθμών δικαιοδοσίας, με τεχνολογικά μέσα όπως συστήματα βιντεοδιάσκεψης; " βιντεοδιάσκεψη ίσως είναι μια ιδέα που φαντάζει άπιαστη σε πολλά μικρά δικαστήρια εντός της Ευρωπαϊκής Ένωσης, ωστόσο, φαίνεται ότι είναι ο μόνος τρόπος για να υπάρξει αποτέλεσμα.
<P>
Πιστεύω ότι η Ευρωπαϊκή Ένωση πρέπει να κάνει χρήση των θεσμικών οργάνων που ήδη υπάρχουν και ιδιαίτερα του Ευρωπαϊκού Δικαστικού Δικτύου. Πρέπει να ενισχύσουμε το θεσμικό αυτό όργανο ώστε οι ίδιοι οι δικαστές, χρησιμοποιώντας τα συστήματα συνεργασίας τους, να μπορούν να αναπτύξουν αυτό το είδος επικοινωνίας.
<P>
Από την άλλη, ολόκληρος ο τομέας της εκπαίδευσης των δικαστών είναι ζωτικής σημασίας. Αυτό, επίσης, είναι κάτι που η Επιτροπή δεν μπορεί να κάνει μόνη της. Ωστόσο, αυτό που μπορεί να κάνει η Επιτροπή είναι να προωθήσει την ανάπτυξη αυτού του είδους των μαθημάτων, παρέχοντας εκπαίδευση στο Κοινοτικό δίκαιο και στη γνώση των διάφορων νομικών συστημάτων.
<P>
Πέρα από αυτό, υπάρχει ακόμα μια τεράστια δυσκολία που είναι το πρόβλημα της γλώσσας: πώς μπορεί ένας Ισπανός δικαστής για παράδειγμα να επικοινωνήσει με έναν Φιλανδό δικαστή όταν οι δύο γλώσσες είναι τόσο διαφορετικές; Δεν μπορούμε να υποστηρίξουμε ότι οι δικαστές, εκτός από το ότι πρέπει να είναι ειδικοί στο δικό τους δίκαιο το οποίο είναι αρκετά πολύπλοκο, θα πρέπει να είναι υποχρεωμένοι να έχουν γνώσεις αυτού του είδους.
<P>
Τι μπορούμε να κάνουμε στην πράξη προκειμένου να βοηθήσουμε τους δικαστές στη διερμηνεία και στη μετάφραση; Τι θα μπορούσαμε να κάνουμε για να τους βοηθήσουμε να επιτύχουν σε αυτό το ζήτημα; Συντάσσοντας αυτή την έκθεση, δεν έχω σκοπό να υιοθετήσω μια αυστηρή ή σκληρή στάση απέναντι στην Επιτροπή. Νομίζω ότι το έργο αυτό είναι αρκετά δύσκολο. Αυτό που θα ήθελα να ξέρω, εκμεταλλευόμενος το γεγονός ότι έχουμε εδώ έναν Επίτροπο που ενδιαφέρεται για το θέμα, είναι τι πιστεύει η Επιτροπή ότι μπορεί να γίνει για να εφαρμοστεί πιο αυστηρά αυτός ο κανονισμός του 2001, ο οποίος ήταν κάπως ασαφής και βασιζόταν υπερβολικά στην εθελοντική δράση; Δεν γνωρίζω εάν, από πρακτικής πλευράς, μπορεί να έχει οποιαδήποτε αποτελέσματα ή εάν θα είναι δυνατό να σημειωθεί κάποια πρόοδος επ'αυτού.
<SPEAKER ID="214" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θα ήθελα πρώτα να ευχαριστήσω τον κύριο Medina Ortega, ο οποίος θέτει μια ολόκληρη σειρά από καίρια ερωτήματα. Είναι αλήθεια ότι οι δικαστές και οι ασκούντες συναφή προς τη δικαιοσύνη επαγγέλματα σε κάθε χώρα πρέπει να είναι περισσότερο ευαισθητοποιημένοι ως προς αυτό τον κανονισμό.
<P>
Πρέπει να τονιστεί ότι η άμεση διεξαγωγή αποδείξεων όπως αναφέρεται στο Άρθρο 17 του κανονισμού απλοποίησε και επιτάχυνε την απόκτηση αποδείξεων χωρίς να δημιουργεί κανένα ιδιαίτερο πρόβλημα. Οι κεντρικές υπηρεσίες που αναφέρονται στον εν λόγω κανονισμό παίζουν σημαντικό ρόλο στον έλεγχο των δικαστηρίων που απαιτούνται για τη διεκπεραίωση των αιτημάτων τα οποία παρουσιάζονται στα πλαίσια του παρόντος κανονισμού και στην επίλυση των προβλημάτων που συναντούν.
<P>
" βοήθεια που παρέχεται από τις κεντρικές υπηρεσίες μπορεί να είναι καίρια για τα μικρά δικαστήρια τα οποία αντιμετωπίζουν για πρώτη φορά το πρόβλημα της διεξαγωγής αποδείξεων σε διασυνοριακό πλαίσιο.
<P>
" τεχνολογία πληροφοριών και η βιντεοδιάσκεψη σε συνδυασμό με ένα ασφαλές σύστημα ηλεκτρονικής αλληλογραφία θα έπρεπε, κύριε Medina Ortega, να αποτελεί τυποποιημένο μέσο για την αποστολή αποδείξεων. Το σύνηθες έργο του Ευρωπαϊκού Δικαστικού Δικτύου στις αστικές και εμπορικές υποθέσεις, όπως είπατε, είναι να διευκολύνει αυτή τη νομική συνεργασία στην Ευρώπη. Από τη στιγμή που τέθηκε σε ισχύ η εφαρμογή του κανονισμού για τη διεξαγωγή αποδείξεων, σε αρκετές περιστάσεις βρέθηκε στο επίκεντρο των εργασιών του δικτύου. Το 2006 συντάχθηκε ένα εγχειρίδιο για την εφαρμογή του κανονισμού και διανεμήθηκε σε όλα τα ευρωπαϊκά δικαστήρια το 2007. Το Ευρωπαϊκό Δικαστικό Δίκτυο στις αστικές και εμπορικές υποθέσεις μπορεί, χωρίς αμφιβολία, να χρησιμοποιήσει τις επαφές του - έχετε δίκιο σε αυτό κύριε Medina Ortega - προκειμένου να ασχοληθεί σε μεγαλύτερο βάθος με την επίτευξη μεγαλύτερης συμμόρφωσης προς τα αιτήματα διεξαγωγής αποδείξεων εντός των χρονικών ορίων που ορίζονται στον κανονισμό. Αυτό είναι αλήθεια.
<P>
Θα ήθελα συνεχίζοντας να εξετάσω εν συντομία την εξέλιξη της κατάστασης. Είναι αλήθεια ότι ο κανονισμός θέτει ακριβή κριτήρια για τη μορφή και το περιεχόμενο του αιτήματος. Το αίτημα πρέπει να έχει συμπληρωθεί με συγκεκριμένη μορφή και να περιέχει συγκεκριμένες πληροφορίες: το ονοματεπώνυμο και τη διεύθυνση των διαδίκων, τη φύση και το αντικείμενο της συγκεκριμένης υπόθεσης και μια περιγραφή των αποδείξεων που πρέπει να παρασχεθούν. Ο κανονισμός ορίζει επίσης ότι το αίτημα πρέπει να παρουσιάζεται σε μια από τις επίσημες γλώσσες του Κράτους Μέλους στο δικαστήριο που το λαμβάνει ή σε οποιαδήποτε άλλη γλώσσα που το Κράτος Μέλος που το λαμβάνει έχει υποδείξει ως αποδεκτή, ωστόσο, όπως έχετε ήδη υπογραμμίσει, η γλώσσα δεν είναι το μοναδικό από τα προβλήματα που υπάρχουν.
<P>
Το αίτημα για διεξαγωγή αποδείξεων συνήθως πρέπει να διεξάγεται σε σύντομο χρονικό διάστημα. Εάν δεν είναι δυνατό να εκτελεστεί εντός 90 ημερών μετά τη λήψη του από το δικαστήριο που το λαμβάνει, το εν λόγω δικαστήριο πρέπει να ενημερώσει το δικαστήριο που εξέδωσε το αίτημα και να αναφέρει τους λόγους για αυτό.
<P>
Μάλιστα, η άρνηση εκτέλεσης του αιτήματος για διεξαγωγή αποδείξεων είναι δυνατή μόνο σε εξαιρετικές και αυστηρά περιορισμένες καταστάσεις.
<P>
Αυτό ήταν το περιεχόμενο του κανονισμού. Μια μελέτη για την εφαρμογή του διεξήχθη το Μάρτιο του 2007 και με βάση τα πορίσματα της μελέτης, η Επιτροπή υιοθέτησε μια έκθεση το Δεκέμβριο του 2007. " έκθεση συντάχθηκε σύμφωνα με το Άρθρο 23 του κανονισμού. Ποιο είναι το περιεχόμενό της; Ότι η εφαρμογή του κανονισμού βελτιώθηκε σε ένα βαθμό, απλοποιήθηκε και επίσπευσε τη συνεργασία μεταξύ των δικαστηρίων για τη διεξαγωγή αποδείξεων σε αστικές και εμπορικές υποθέσεις.
<P>
Κατά συνέπεια, έχει επιτύχει ήδη δύο κύριους στόχους: να απλοποιήσει τη συνεργασία μεταξύ των Κρατών Μελών και να επισπεύσει τη διεξαγωγή αποδείξεων.
<P>
" απλοποίηση επιτεύχθηκε ιδιαίτερα με την εισαγωγή της άμεσης μετάδοσης από δικαστήριο σε δικαστήριο, παρόλο που μερικές φορές τα αιτήματα αποστέλλονται σε κεντρικές υπηρεσίες, και με την εισαγωγή τυποποιημένων εντύπων. Επίσης, έχει σημειωθεί πρόοδος στην ταχύτητα με την οποία διεκπεραιώνονται τα αιτήματα για τη διεξαγωγή αποδείξεων. Τα περισσότερα διεκπεραιώνονται ταχύτερα σε σχέση με την περίοδο προτού τεθεί σε ισχύ ο κανονισμός, ευτυχώς, και εντός των 90 ημερών που ορίζονται στον κανονισμό.
<P>
Επομένως, θα έλεγα, κύριε Medina Ortega, ότι κατά τη γνώμη μας δεν υπάρχει ανάγκη τροποποίησης του κανονισμού. Ωστόσο, είναι επιτακτική ανάγκη να βελτιωθεί η λειτουργία του. Στο σχέδιο δράσης που υιοθέτησε το Νοέμβριο του 2008, το Συμβούλιο ανέθεσε στην Επιτροπή τη δημιουργία μιας ευρωπαϊκής δικτυακής πύλης για τη Δικαιοσύνη. " δημιουργία και η θέση σε λειτουργία κατά τη διάρκεια του έτους της πρώτης έκδοσης αυτής της πύλης έχει προφανώς απόλυτη προτεραιότητα για εμάς και για εμένα.
<P>
Όσον αφορά στη χρήση της βιντεοδιάσκεψης, επίσης θα αποτελέσει προτεραιότητα. Το Ευρωπαϊκό Δικαστικό Δίκτυο στις αστικές και εμπορικές υποθέσεις συντάσσει επί του παρόντος ένα εγχειρίδιο για τις νομικές πτυχές της χρήσης της βιντεοδιάσκεψης κατά τη διεξαγωγή αποδείξεων. Προφανώς, αυτό το εγχειρίδιο θα αποσταλεί στους Ευρωπαίους δικαστές και θα είναι έτοιμο για το τέλος του έτους. Θα αποτελέσει μέρος της πύλης η οποία, όπως είπα, θα είναι έτοιμη πριν το τέλος του έτους.
<P>
Προφανώς, οι δικαστικές αίθουσες θα χρειαστούν εξοπλισμό βιντεοδιάσκεψης. Ελπίζουμε να αξιοποιηθούν οι νέες μέθοδοι χρηματοδότησης κατά την αναθεώρηση των οικονομικών προοπτικών 2010-2013. Οι δυνατότητες χρηματοδότησης για διασυνοριακά εγχειρήματα υπάρχουν ήδη στο Πρόγραμμα Αστικής Δικαιοσύνης όπου η χρήση της βιντεοδιάσκεψης προβάλλει ως προτεραιότητα.
<P>
Θα σας έλεγα, κύριε Medina Ortega, ότι συμμερίζομαι την άποψή σας σε ένα σημαντικό σημείο το οποίο, κατά τη γνώμη μου, πρέπει να τεθεί ως προτεραιότητα στη Στοκχόλμη: αναφέρομαι στην εκπαίδευση των δικαστών. Για το ζήτημα που θέσατε σήμερα το απόγευμα, τη διεξαγωγή αποδείξεων, χρειαζόμαστε πραγματικά κατάλληλα εκπαιδευμένους δικαστές. Για μένα αυτή θα είναι μια από τις κατευθυντήριες οδηγίες για το επικείμενο Πρόγραμμα της Στοκχόλμης.
<P>
Σε κάθε περίπτωση, σας ευχαριστώ για αυτή τη χρήσιμη και άκρως διαφωτιστική έκθεση.
<SPEAKER ID="215" NAME="Πρόεδρος">
" συζήτηση του θέματος ολοκληρώθηκε. " ψηφοφορία θα διεξαχθεί αύριο.

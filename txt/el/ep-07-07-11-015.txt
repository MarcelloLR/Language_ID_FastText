<CHAPTER ID="015">
Κατάσταση στο Πακιστάν (συζήτηση) 
<SPEAKER ID="322" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στο Πακιστάν.
<SPEAKER ID="323" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, αξιότιμοι βουλευτές, χαίρομαι για την ευκαιρία που μου δίνεται να μιλήσω εδώ για το Πακιστάν, μία πολύ σημαντική χώρα αναμφίβολα η οποία τυγχάνει να μην λαμβάνει πάντα την προσοχή που αξίζει. Ξέρω ότι ορισμένοι από τους αξιότιμους βουλευτές θεωρούν ότι οι σχέσεις με το Πακιστάν έχουν ιδιαίτερο ενδιαφέρον, επομένως χαίρομαι που έχω τη δυνατότητα να εκθέσω τη θέση του Συμβουλίου σχετικά με τη χώρα αυτή και να ακούσω τις απόψεις σας.
<P>
" κατάσταση στο Πακιστάν εξελίσσεται ραγδαία ενόψει των εκλογών και ελπίζουμε ότι η συνεργασία με το Ευρωπαϊκό Κοινοβούλιο θα παραμείνει καλή τους επόμενους μήνες. " ΕΕ έχει μια μακρά ιστορία σχέσεων με το Πακιστάν, που χρονολογείται από το 1976 όταν θεσπίστηκε η πρώτη μας συμφωνία συνεργασίας.
<P>
Δυστυχώς, τα τελευταία χρόνια για διάφορους λόγους, οι σχέσεις δεν ήταν τόσο στενές όσο θα θέλαμε και οι δυο πλευρές. Γι' αυτό τον λόγο, το 2005 η ΕΕ ξεκίνησε μια αναθεώρηση της πολιτικής της προς το Πακιστάν, καθώς το Συμβούλιο αναγνώρισε ότι ορισμένα θέματα στη χώρα έθεταν προκλήσεις. Επίσης συμφωνήθηκε ρητά ότι η μόνη αποτελεσματική πολιτική είναι η αποφασιστική διατήρηση της τακτικής επαφής με την πακιστανική κυβέρνηση. Από αυτή την απόφαση προήλθε η κοινή δήλωση ΕΕ-Πακιστάν, η οποία υιοθετήθηκε στο Βερολίνο στις 8 Φεβρουαρίου. Με αυτό τον τρόπο επισημοποιήθηκε ο διάλογος και άνοιξε ο δρόμος για να εφαρμοστεί πλήρως η συμφωνία συνεργασίας του 2004, γνωστής επίσης και ως συμφωνία τρίτης γενιάς.
<P>
Το αποτέλεσμα ήταν ότι οι σχέσεις μεταξύ ΕΕ και Πακιστάν λειτουργούν σε μια νέα βάση από τις αρχές του έτους. Ελπίζουμε ότι αυτό θα συμβάλλει στην καλύτερη κατανόηση μεταξύ των δύο πλευρών. Αποτελεί ένα βήμα μπροστά σε μια μακροπρόθεσμη διαδικασία για τη θέσπιση συνεργασίας που ελπίζουμε ότι θα είναι εποικοδομητική. Είναι επίσης μια αναγνώριση της σημασίας που αποδίδει η ΕΕ στο Πακιστάν ως χώρα εταίρο.
<P>
Ταυτόχρονα, μολονότι έχουμε προσδιορίσει την μακροπρόθεσμη κατεύθυνσή μας, υπάρχουν ορισμένα θέματα που πρέπει να αντιμετωπιστούν βραχυπρόθεσμα. Γνωρίζουμε ότι το Κοινοβούλιο έχει ορισμένες ανησυχίες σχετικά με τα πρόσφατα γεγονότα και συμμεριζόμαστε αρκετές από αυτές. Όλη η προσοχή μας την τελευταία εβδομάδα έχει εστιαστεί στις συγκρούσεις γύρω από το Κόκκινο Τέμενος στο Ισλαμαμπάντ. Δεν θέλω να υπεισέλθω σε συζήτηση σχετικά με το τι προκάλεσε την παρούσα κατάσταση. Θέλω, αντιθέτως, να επαινέσω την κυβέρνηση για την απόφασή της να αντιμετωπίσει εκείνους που κηρύττουν τη μισαλλοδοξία. Φυσικά, θα θέλαμε όλοι να δούμε μια ειρηνική λύση στο αδιέξοδο, αλλά το γεγονός ότι η κυβέρνηση αντιστάθηκε στον ριζοσπαστικό εξτρεμισμό είναι σημαντικό. Πρέπει να γίνει μια διάκριση μεταξύ εκείνων που κηρύττουν τη βία και εκείνων που διαδηλώνουν ειρηνικά.
<P>
Το Συμβούλιο ήταν εξαιρετικά ανήσυχο για τη βία που ξέσπασε στο Καράτσι τον Μάιο. Είναι σημαντικό να γίνει κάθε δυνατή προσπάθεια προκειμένου να μην επαναληφθούν ξανά αυτά τα γεγονότα. Το Συμβούλιο παρακολουθεί προσεχτικά την κατάσταση στο Πακιστάν μέσω των μόνιμων επαφών του στις πρεσβείες της ΕΕ στο Ισλαμαμπάντ. Ελπίζουμε ότι όλες οι πλευρές θα δείξουν αυτοσυγκράτηση και, ιδιαίτερα, ότι οι υπεύθυνες αρχές για τη διατήρηση του νόμου και της τάξης θα ενεργούν ανάλογα και θα καταφεύγουν στη λιγότερη δυνατή χρήση βίας στην αντιμετώπιση των πολιτών.
<P>
Το Συμβούλιο παρακολουθεί επίσης στενά την περίπτωση του Προέδρου του Ανωτάτου Δικαστηρίου του Πακιστάν Iftikhar Chaudhry. Είναι σημαντικό οι νομικές διαδικασίες κατά του κ. Chaudhry να είναι δίκαιες χωρίς αθέμιτες παρεμβάσεις. Τα μέσα μαζικής ενημέρωσης πρέπει να είναι επίσης ελεύθερα να εκτελούν την αποστολή της ενημέρωσης χωρίς να υφίστανται εκφοβισμό. Γενικά, η επιθυμία της ΕΕ είναι να δει το Πακιστάν να συνεχίζει την πορεία του προς την μετριοπάθεια, σεβόμενο τους διεθνούς κανόνες όσον αφορά τις δημοκρατικές αρχές και το κράτος δικαίου. Αυτή είναι η κατανόηση στην οποία βασίζονται οι σχέσεις μας. Όπως δηλώνει το άρθρο 1 της συμφωνίας συνεργασίας του 2004, ο σεβασμός των ανθρωπίνων δικαιωμάτων και των δημοκρατικών αρχών αποτελεί ένα βασικό στοιχείο της συμφωνίας. Σκοπεύουμε να εργαστούμε σε αυτή τη βάση.
<P>
Οι γενικές εκλογές σημαίνουν ότι το Πακιστάν είναι αντιμέτωπο με μια επιλογή το 2007. " ΕΕ υποστηρίζει απόλυτα όλα τα βήματα που λαμβάνονται προς μια βιώσιμη δημοκρατία στο Πακιστάν, την ενίσχυση των δημοκρατικών του θεσμών και την καλή διακυβέρνηση της χώρας. " ΕΕ θεωρεί σημαντικό, επομένως, οι επόμενες εκλογές του Πακιστάν να είναι ελεύθερες και δίκαιες. Πιστεύουμε ότι είναι εξίσου σημαντικό ο επόμενος Πρόεδρος του Πακιστάν να εκλεγεί σύμφωνα με τον νόμο. Το βασικότερο είναι η δύναμη της κυβέρνησης να απορρέει από δημοκρατική νομιμότητα. Αυτό είναι απαραίτητο προκειμένου να μπορέσει να αντιμετωπίσει τις πολλές προκλήσεις του Πακιστάν.
<SPEAKER ID="324" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, όλοι υπήρξαμε μάρτυρες, όπως ανέφερε μόλις ο Πρόεδρος του Συμβουλίου, των γεγονότων γύρω από το Κόκκινο Τέμενος στο Ισλαμαμπάντ και οι τελευταίες ειδήσεις λένε ότι το μεγαλύτερο μέρος του περιβόλου έχει πλέον καθαριστεί και ότι η επιχείρηση έχει εισέλθει στην τελική της φάση. Ειλικρινά ελπίζω ότι δεν θα χαθούν άλλες ζωές. Ήταν σοκ για μένα να δω αυτές τις σκηνές να εκτυλίσσονται στην καρδιά της πακιστανικής πρωτεύουσας με εκατοντάδες άνδρες και γυναίκες να εμπλέκονται. Είναι πολύ θλιβερό ότι αυτοί που συνεχίζουν να αντιστέκονται δεν δέχτηκαν, όπως είπε ο κ. Lobo Antunes, την ειρηνική επίλυση.
<P>
Εκτιμώ πάρα πολύ την υπομονή που επέδειξε η κυβέρνηση στην προσπάθεια να επιτύχει μια λύση κατόπιν διαπραγματεύσεων προκειμένου να αποφευχθεί η αιματοχυσία, ιδίως καθώς παιδιά εξαναγκάσθηκαν να μείνουν στο τέμενος παρά τη θέλησή τους και τη θέληση των γονιών τους. Αυτό που έδειξε ξεκάθαρα αυτό το επεισόδιο στον λαό του Πακιστάν και στον υπόλοιπο κόσμο είναι οι κίνδυνοι που μπορεί να ενέχει για μας ο θρησκευτικός φονταμενταλισμός και η μισαλλοδοξία και για ποιον λόγο είναι απαραίτητη μια μετριοπαθής και ειρηνική κοινωνία.
<P>
Τους τελευταίους μήνες οι σπουδαστές και οι κληρικοί του Κόκκινου Τεμένους προσπάθησαν πράγματι να πάρουν τον νόμο στα χέρια τους. Πιστεύω ακράδαντα ότι δεν είναι αυτή η κατεύθυνση προς την οποία επιθυμεί ο λαός του Πακιστάν να κινηθεί η χώρα του. " κυβέρνηση ορθά αντιμετώπισε αυτό το φαινόμενο με αποφασιστικό τρόπο. Άλλα γεγονότα, συμπεριλαμβανομένων αρκετών πρόσφατων βομβιστικών επιθέσεων στην επαρχία των βορειοδυτικών συνόρων και η εικαζόμενη απόπειρα κατά του αεροσκάφους του προέδρου Μουσάραφ την προηγούμενη Παρασκευή, δείχνουν σαφώς ότι το Πακιστάν πρέπει να εξακολουθήσει να επαγρυπνεί και να διατηρήσει την αποφασιστικότητά του προκειμένου να διασφαλίσει ότι η τρομοκρατία και ο εξτρεμισμός δεν θα επιτύχουν.
<P>
" κοινοτική πολιτική είναι να συνεχίσουμε να ασχολούμαστε εποικοδομητικά με το Πακιστάν. Οι βασικοί στόχοι της δέσμευσής μας είναι να προωθήσουμε την περιφερειακή και εσωτερική σταθερότητα, να ενθαρρύνουμε τον εκδημοκρατισμό και να στηρίξουμε το Πακιστάν να εδραιώσει τη θέση του ως μετριοπαθές μωαμεθανικό κράτος. Είμαι στην ευχάριστη θέση να πληροφορήσω το Κοινοβούλιο ότι, στις 24 Μαΐου, διεξήγαμε την πρώτη Μεικτή Επιτροπή στο πλαίσιο της συμφωνίας συνεργασίας τρίτης γενιάς στο Ισλαμαμπάντ. " συνεδρίαση ήταν μια χρήσιμη ευκαιρία να ανοίξουν νέοι δρόμοι συνεργασίας με το Πακιστάν, επί παραδείγματι, δημιουργώντας μια υποομάδα για τη διακυβέρνηση και τα ανθρώπινα δικαιώματα ως φόρουμ για εντατικότερο διάλογο στην περιοχή.
<P>
Έχουμε επίσης αυξήσει σημαντικά τον όγκο της συνεργασίας μας με το Πακιστάν σε 200 εκατομμύρια ευρώ για τα επόμενα τέσσερα χρόνια, κυρίως στους τομείς της αγροτικής ανάπτυξης και της εκπαίδευσης. Με αυτή την τακτική, ο στόχος μας είναι να συμβάλουμε προς ένα περισσότερο ακμάζον και σταθερό Πακιστάν.
<P>
Το πολιτικό περιβάλλον του Πακιστάν χαρακτηρίζεται επί του παρόντος από αβεβαιότητα. " ύπαιθρος βρίθει από εικοτολογίες όσον αφορά τα πιθανά εκλογικά σενάρια. Ένα τέτοιο σενάριο βασίζεται στο εξαγγελθέν σχέδιο του προέδρου Μουσάραφ να επανεκλεγεί από τις συνελεύσεις πριν από τις βουλευτικές εκλογές. Ένα άλλο είναι μια πιθανή συμφωνία μεταξύ του προέδρου και των κομμάτων της αντιπολίτευσης που θα μπορούσε να έχει ως αποτέλεσμα πρόωρες βουλευτικές εκλογές και την πιθανή επανεκλογή του Μουσάραφ από τις νέες συνελεύσεις.
<P>
Καθώς το Πακιστάν πλησιάζει στις κρίσιμες βουλευτικές εκλογές στα τέλη του χρόνου, θεωρώ απαραίτητο να συνεχίσουμε να δίνουμε έμφαση στη σημασία της ενίσχυσης των δημοκρατικών θεσμών και της οικοδόμησης μιας περισσότερο ολοκληρωμένης πολιτικής διαδικασίας. Όπως γνωρίζετε, το Πακιστάν είναι χώρα προτεραιότητας για μια πιθανή ευρωπαϊκή αποστολή παρατηρητών για τις εκλογές. Θα αξιολογήσω προσεκτικά τα πορίσματα της διερευνητικής αποστολής που πραγματοποιήθηκε τον περασμένο μήνα και θα αποφασίσω εν συνεχεία αν θα σταλεί μια αποστολή εν ευθέτω χρόνω.
<P>
Πιστεύω ότι υπάρχουν σοβαρές ανησυχίες σχετικά με τον τρόπο που έχουν καταρτιστεί οι εκλογικοί κατάλογοι. Αρκετά εκατομμύρια ψηφοφόροι φαίνεται να λείπουν από τον κατάλογο και θα πρέπει να αναληφθεί σοβαρή δράση κατεπειγόντως προκειμένου να διορθωθεί αυτή η κατάσταση.
<P>
Εν κατακλείδι, πρέπει να αξιολογήσουμε προσεκτικά εάν θα ήταν σκόπιμο να σταλεί μια αποστολή παρατηρητών για τις εκλογές σε ένα πλαίσιο όπου υπάρχουν ορισμένες σοβαρές ανησυχίες, τις οποίες υπογράμμισα, σχετικά με τις προϋποθέσεις των δημοκρατικών εκλογών, και πρέπει να συνεχίσουμε να εξετάζουμε τις εξελίξεις κατά τις επόμενες εβδομάδες και μήνες.
<SPEAKER ID="325" NAME="Charles Tannock">
εξ ονόματος της Ομάδας PPE-DE. - (EN) Κύριε Πρόεδρε, υπήρξα για αρκετό διάστημα επικριτής της κυβέρνησης του Πακιστάν. Από την ανοχή του A. Q. Kahn όσον αφορά τη διάδοση των πυρηνικών όπλων έως την τρομακτική μεταχείριση των θρησκευτικών μειονοτήτων. Υπήρξα επίσης επιφυλακτικός κατά καιρούς ως προς την πραγματική αποφασιστικότητα του προέδρου Μουσάραφ, φαινομενικά συμμάχου μας στην καταπολέμηση της τρομοκρατίας, να καταπνίξει πραγματικά τους ριζοσπαστικούς ισλαμιστές Jahadis και να αποτρέψει τους νέους, συμπεριλαμβανομένων των πολιτών της ΕΕ, να φοιτήσουν στον σκληροπυρηνικό μεντρεσέ Deobandi.
<P>
Είμαστε τώρα μάρτυρες της αιματηρής εφόδου στο Κόκκινο Τέμενος, όπου ένοπλοι ισλαμιστές βρήκαν καταφύγιο ανάμεσα σε γυναίκες και παιδιά. Ο Μουσάραφ δήλωσε ότι οι μαχητές συνδέονταν με την Αλ Κάιντα. Συνεπώς, για ποιον λόγο επιτράπηκε σε αυτή την κατάσταση να πυορροεί από τον Ιανουάριο καθώς οι δυνάμεις ασφαλείας αγνοούσαν την παράνομη κατοχή του εδάφους, τη συγκέντρωση όπλων και την απαγωγή γυναικών στο συγκρότημα του τεμένους; Συνέβη αυτό προκειμένου να μεθοδευτεί μια αιματηρή αναμέτρηση; Ή για να καταδειχθεί ο κίνδυνος που αποτελούν οι εξτρεμιστές και να αποδειχθεί η αντιτρομοκρατική στάση του προέδρου προς τη Δύση, η οποία ήταν πολύ επικριτική τελευταία, με ισχυρισμούς τώρα ότι η παντοδύναμη πακιστανική στρατιωτική υπηρεσία πληροφοριών βοηθούσε κρυφά τις δυνάμεις των Ταλιμπάν να ανασυνταχθούν στις παραμεθόριες περιοχές με το Αφγανιστάν;
<P>
Υπάρχουν επίσης ισχυρισμοί ότι ο Αμπντούλ Αζίζ, ο κληρικός επικεφαλής των μαχητών του Κόκκινου Τεμένους, είχε οικογενειακούς δεσμούς με την ISI (πακιστανική υπηρεσία πληροφοριών). Αναμφίβολα αυτή η κρίση αποτελεί ευπρόσδεκτο αντιπερισπασμό για τον πρόεδρο Μουσάραφ, που δέχεται τώρα πιέσεις να αποπέμψει τον Πρόεδρο του Ανωτάτου Δικαστηρίου του, προσπαθώντας να δικαιολογήσει ακόμη πέντε χρόνια στην εξουσία και επιθυμώντας διακαώς, φυσικά, να διατηρήσει τη διεισδυτική επιρροή του πακιστανικού στρατού.
<P>
" ΕΕ θα πρέπει δικαίως να φοβάται την αστάθεια σε ένα ισλαμικό κράτος με πυρηνικά όπλα, και ζητώ τώρα από τον πρόεδρο Μουσάραφ να επιτρέψει σε δύο πρώην πρωθυπουργούς της εκκοσμικευμένης εξουσίας να επιστρέψουν από την εξορία και να κάνουν προεκλογική εκστρατεία στο πλαίσιο δημοκρατικών εκλογών εναντίον επικίνδυνων εξτρεμιστών και να συντελέσουν στην οικοδόμηση μιας ανεκτικής και δημοκρατικής χώρας που θα μπορεί να επιζήσει του προέδρου Μουσάραφ.
<SPEAKER ID="326" NAME="Robert Evans">
εξ ονόματος της Ομάδας PSE. - (EN) Πρόκειται για μια σημαντική και επίκαιρη συζήτηση. Είναι ενδιαφέρον ότι θα υπάρχουν τρεις βρετανοί ομιλητές, αλλά αυτό αντικατοπτρίζει τις κοινότητες που εκπροσωπούμε. Γνωρίζουμε ότι σε ολόκληρη την Ευρώπη πολλοί άνθρωποι ανησυχούν για την κατάσταση στο Πακιστάν και την αβεβαιότητα που περιβάλλει τον πρόεδρο Μουσάραφ επί του παρόντος -το μέλλον του- και αναγνωρίζουμε ότι συνδέεται πάρα πολύ με το μέλλον της χώρας του.
<P>
Δεν σκοπεύω να είμαι εξίσου επικριτικός με τον Δρ. Tannock, η πρόταση όμως ψηφίσματος που έχουμε υποβάλει διατυπώνεται σε ένα κλίμα ανησυχίας, επειδή πολλοί από μας έχουν επισκεφτεί τη χώρα -έχουμε συναντηθεί με τον πρόεδρο τόσο εδώ όσο και στο Πακιστάν- και ευχόμαστε στο Πακιστάν καλή τύχη. Αναγνωρίζουμε τις πολύ πραγματικές προκλήσεις που αντιμετωπίζει το Πακιστάν, αν μη τι άλλο στο πλαίσιο του πολύ δύσκολου έργου καταπολέμησης της τρομοκρατίας στην ίδια του την επικράτεια. Σεβόμαστε τον διεθνή ρόλο που έχουν διαδραματίσει στην καταπολέμηση της παγκόσμιας τρομοκρατίας. Τους αναγνωρίζουμε αυτά που έχουν ήδη κάνει και υποσχόμαστε να στηρίξουμε μελλοντικές προσπάθειες.
<P>
Εντούτοις, η καταπολέμηση της τρομοκρατίας δεν μπορεί να χρησιμοποιηθεί ως προπέτασμα καπνού για την κάλυψη εσφαλμένων πρακτικών ή αδικημάτων. " Επίτροπος μίλησε για το σοβαρό περιστατικό στο Κόκκινο Τέμενος, όπως και ο Δρ. Tannock, ο οποίος αναφέρθηκε επίσης στην αποπομπή του προέδρου του Ανωτάτου Δικαστηρίου Chaudhry και στα όσα ακολούθησαν.
<P>
Θέλω να συνεχίσω σχετικά με τις εκλογές, για τις οποίες μίλησαν τόσο η Επίτροπος όσο και ο κ. Lobo Antunes. Ο εκπρόσωπος του Συμβουλίου είπε ότι υποστηρίζουμε μέτρα για μια βιώσιμη δημοκρατία - και ασφαλώς το κάνουμε. Αναγνωρίζω και επικροτώ τη δέσμευση της Επιτρόπου για μια υποομάδα σχετικά με τη διακυβέρνηση και τα ανθρώπινα δικαιώματα για το Πακιστάν.
<P>
Θέλω να ζητήσω σήμερα από τον πρόεδρο Μουσάραφ να διασφαλίσει ότι αυτές οι προσεχείς εκλογές όχι μόνο θα διεξαχθούν, αλλά θα διεξαχθούν σε ένα περιβάλλον το οποίο θα εγγυάται ότι θα είναι δυνατό να δοθεί επίσημη διαβεβαίωση από οποιαδήποτε διεθνή αποστολή παρατηρητών, είτε πρόκειται για κάποιον απεσταλμένο της Ευρωπαϊκής Ένωσης ή για οποιονδήποτε άλλο ότι οι εκλογές διεξήχθησαν σωστά. Αυτό είναι ζωτικής σημασίας για την αξιοπιστία οποιουδήποτε προέδρου του Πακιστάν, ή οποιασδήποτε κυβέρνησης ή, στην πραγματικότητα, οποιασδήποτε κυβέρνησης οπουδήποτε.
<P>
Συγκεκριμένα, ελπίζω ότι οι προετοιμασίες για αυτές τις εκλογές διασφαλίζουν ότι θα διεξαχθούν ορθά, και αυτό περιλαμβάνει να επιτραπεί σε περισσότερες γυναίκες να θέσουν υποψηφιότητα. Όπως είπε η Επίτροπος, οι εκλογικοί κατάλογοι δεν πρέπει να είναι απλώς υπεράνω ελέγχου, πρέπει να είναι έτσι καταρτισμένοι ώστε οι άνθρωποι να μην πιστεύουν ότι δεν συγκαταλέγονται.
<P>
Χρειαζόμαστε ελεύθερο και ειλικρινή Τύπο στις εκλογές, όπου οι δημοσιογράφοι θα αισθάνονται ασφαλείς να πουν και να γράψουν ό,τι θέλουν. Ελπίζω ότι στην ενδιάμεση περίοδο, κατά τη διεξαγωγή των εκλογών, η προσωρινή κυβέρνηση θα είναι πραγματικά ουδέτερη.
<P>
Το Πακιστάν είναι μια μεγάλη χώρα με έναν υπερήφανο λαό και πολυτάραχη ιστορία. Είμαι βέβαιος ότι εκφράζω τη γνώμη όλων στο παρόν Κοινοβούλιο όταν λέω ότι το Ευρωπαϊκό Κοινοβούλιο είναι έτοιμο να κάνει ό,τι δύναται προκειμένου να στηρίξει το Πακιστάν σε δύσκολους καιρούς ώστε να του επιτρέψει να αναπτυχθεί και να το στηρίξει ως μια πλήρως λειτουργούσα και φιλειρηνική δημοκρατία.
<SPEAKER ID="327" NAME="Sajjad Karim">
εξ ονόματος της Ομάδας ALDE. - (EN) Τα εκτυλισσόμενα τραγικά γεγονότα στο Κόκκινο Τέμενος στο Ισλαμαμπάντ δείχνουν ότι το Πακιστάν αντιμετωπίζει μια σαφή και υπαρκτή απειλή από την εξτρεμιστική ιδεολογία. Αποτελούν κίνδυνο για την πλειονότητα των μετριοπαθών Πακιστανών και των δυνάμεων του NATO που βρίσκονται στο Αφγανιστάν. Οι επιπτώσεις αυτών των γεγονότων στο Peshawar, το Balochistan, το Waziristan και το Bajor καταδεικνύουν τα ερείσματα που έχουν πλέον οι εξτρεμιστές σε πολλά μέρη της χώρας.
<P>
Ωστόσο, η λαϊκή κατακραυγή από την πλειονότητα των Πακιστανών για τη βία των μαχητών δείχνει ότι ο εξτρεμισμός παραμένει δραστηριότητα μιας περιθωριακής μειονότητας στο Πακιστάν. Αυτόν τον μετριοπαθή πυρήνα της πλειοψηφίας πρέπει να προσεταιριστεί η κυβέρνηση προκειμένου να αναπτύξει μια πολιτική συναίνεση ευρείας βάσης.
<P>
" σχέση της ΕΕ με το Πακιστάν βασίζεται σε μια δέσμευση στη δημοκρατία, την ειρήνη και τη σταθερότητα, το εμπόριο και την ανάπτυξη και τον σεβασμό των ανθρωπίνων δικαιωμάτων. Φέτος, το Συμβούλιο και η Επιτροπή έχουν λάβει σημαντικά μέτρα για την ενίσχυση της εν λόγω σχέσης και πρέπει να συνεχίσουμε να ασκούμε την επιρροή μας ως βασικός δωρητής στην περιοχή προκειμένου να βελτιώσουμε τις ζωές των Πακιστανών.
<P>
" ΕΕ πρέπει να συνεχίσει να στηρίζει τα προγράμματα για την υγεία και την εκπαίδευση στο Πακιστάν ώστε οι φτωχότεροι άνθρωποι να έχουν μια πραγματική εναλλακτική λύση αντί των μεντρεσέδων. Πρέπει να επιμείνουμε η κυβέρνηση να σεβαστεί την ανεξαρτησία του δικαστικού σώματος, το κράτος δικαίου και τα ανθρώπινα δικαιώματα των Πακιστανών καθώς η χώρα προχωρεί προς τις δημοκρατικές εκλογές. Πρέπει να καταδικάζουμε όλες τις απόπειρες φίμωσης του ελεύθερου λόγου και της ελευθερίας των μέσων ενημέρωσης και πρέπει να επιδείξουμε αλληλεγγύη προς ολόκληρο τον νομικό κλάδο στο Πακιστάν όταν εκφράζουμε την αποδοκιμασία μας για την αποπομπή του προέδρου του Ανωτάτου Δικαστηρίου Chaudhry.
<P>
Τέλος, η Ευρωπαϊκή Ένωση πρέπει να στείλει ένα σαφές μήνυμα στον πρόεδρο ότι η μετάβαση σε καθεστώς πολιτικής διακυβέρνησης μέσω ελεύθερων και δίκαιων εκλογών είναι ...
<P>
(Ο Πρόεδρος διακόπτει τον ομιλητή)
<SPEAKER ID="329" NAME="Πρόεδρος">
Έχω λάβει έξι προτάσεις ψηφίσματος σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 12 Ιουλίου 2007.
<P>
Γραπτή δήλωση (Άρθρο 142 του Κανονισμού)
<SPEAKER ID="330" NAME="Neena Gill " AFFILIATION="PSE">
γραπτώς. - (EN) Ανησυχώ βαθύτατα επειδή η εύθραυστη δημοκρατία του Πακιστάν βρίσκεται σε κίνδυνο. " αποπομπή του προέδρου του Ανωτάτου Δικαστηρίου του Πακιστάν και η απορρέουσα πάταξη των μέσων ενημέρωσης δεν αποτελεί καλό οιωνό όσον αφορά τη διεξαγωγή ελεύθερων και δίκαιων εκλογών. Υπάρχουν πολλές καταγγελίες για επίσημες και ανεπίσημες ενέργειες εκφοβισμού κατά των μελών της νομικής κοινότητας και για κατάχρηση του αντιτρομοκρατικού νόμου για τη δίωξη πολιτικών αντιπάλων.
<P>
Πληροφορήθηκα από Πακιστανούς ότι μετριοπαθή πολιτικά κόμματα, δημοσιογράφοι και η κοινωνία των πολιτών περιθωριοποιούνται, ενώ οι εξτρεμιστικές ομάδες ενδυναμώνονται για να έχουν μεγαλύτερη επιρροή στην κοινωνία.
<P>
Λυπάμαι πάρα πολύ επειδή η πρόσφατη αναταραχή στοίχισε την απώλεια ανθρώπινων ζωών και θα ήθελα να ζητήσω από τον πρόεδρο Μουσάραφ να διασφαλίσει ότι οι πακιστανικές αρχές σέβονται πλήρως τα ανθρώπινα δικαιώματα. Επιπροσθέτως, θα ήθελα να ζητήσω από τον πρόεδρο να τηρήσει τις διαβεβαιώσεις που έδωσε στην αντιπροσωπεία του ΕΚ, κατά τη διάρκεια της επίσκεψης στο Πακιστάν τον Δεκέμβριο του 2006, σχετικά με τη μετάβαση σε καθεστώς πολιτικής διακυβέρνησης και τη συμφωνία για την οικοδόμηση δημοκρατικών θεσμών και κυριότερον τις διαβεβαιώσεις που μας έδωσε για την ελευθερία των μέσων ενημέρωσης. Θα ήθελα να καλέσω το Συμβούλιο και την Επιτροπή να προβούν σε ισχυρό διάβημα προς το Πακιστάν σχετικά με την αποκατάσταση της δημοκρατίας και τον σεβασμό των ανθρωπίνων δικαιωμάτων.

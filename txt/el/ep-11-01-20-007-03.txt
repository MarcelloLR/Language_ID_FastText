<CHAPTER ID="007-03">
3. Η κατάσταση στη Λευκορωσία (
<P>
Πριν από την ψηφοφορία επί της παραγράφου 2:
<SPEAKER ID="143" NAME="Justas Vincas Paleckis" AFFILIATION="S&amp;D">
(EN) Κύριε Πρόεδρε, προτείνουμε μία σημαντική και σύντομη προσθήκη στην παράγραφο 2: "εκφράζει ιδιαίτερη ανησυχία για την κατάσταση της υγείας του Mikalay Statkevich, ο οποίος κάνει απεργία πείνας εδώ και 31 ημέρες".
<SPEAKER ID="145" NAME="Jacek Protasiewicz" AFFILIATION="PPE">
(EN) Κύριε Πρόεδρε, αυτή η τροπολογία είναι πολύ παρόμοια με εκείνη του Justas Paleckis. Καθώς το ψήφισμα δεν είναι μόνο μια πολιτική δήλωση του Κοινοβουλίου, αλλά προσφέρει επίσης ηθική υποστήριξη σε εκείνους που είναι φυλακισμένοι, θα θέλαμε να προτείνουμε τη συμπερίληψη στο ψήφισμά μας των ονομάτων των τεσσάρων πρώην προεδρικών υποψηφίων οι οποίοι εξακολουθούν να βρίσκονται υπό κράτηση από την KGB.
<P>
Αυτοί είναι ο Vladimir Nekliayev, ο Andrei Sannikov, ο Nikolai Statkevich και ο Alexei Mikhalevich, όπως και δύο αρχηγοί των δημοκρατικών κομμάτων της αντιπολίτευσης, ο Pavel Severinets, συμπρόεδρος των Χριστιανοδημοκρατών της Λευκορωσίας, και ο Anatoly Lebedko, ο αρχηγός του Ενιαίου Αστικού Κόμματος. Θα θέλαμε να ζητήσουμε την υποστήριξή σας, συνάδελφοι, για να συμπεριληφθούν αυτά τα έξι ονόματα στην παράγραφο 3.
<SPEAKER ID="147" NAME="Vytautas Landsbergis" AFFILIATION="PPE">
(EN) Κύριε Πρόεδρε, θα ήταν ενδεδειγμένο να ληφθεί υπόψη, ή ίσως να συμπεριληφθεί στο κείμενο, στην παράγραφο 9, η ακόλουθη ιδέα: "η Επιτροπή θα πρέπει ταυτόχρονα να χρηματοδοτήσει την ανατύπωση και διανομή βιβλίων ποίησης του Uladzimir Niakliayeu, τα οποία οι αρχές της Λευκορωσίας πρόσφατα κατάσχεσαν και πέταξαν στην πυρά". Εάν είναι δυνατόν, παρακαλώ μην την απορρίψετε.
<SPEAKER ID="149" NAME="Kristiina Ojuland" AFFILIATION="ALDE">
(EN) Κύριε Πρόεδρε, θα θέλαμε να προτείνουμε μια προφορική τροπολογία και να προσθέσουμε τις λέξεις "το αργότερο" μετά τις λέξεις "δραστηριότητες της Ανατολικής Εταιρικής Σχέσης" στην παράγραφο 13. Χρειαζόμαστε αυτήν την τροπολογία διότι χρειαζόμαστε ταχείες αποφάσεις όσον αφορά τη σχέση με τη Λευκορωσία και ιδίως όσον αφορά την απόφαση σχετικά με την Ανατολική Εταιρική Σχέση και τη συνέχιση της συμμετοχής της Λευκορωσίας. Θα θέλαμε να ζητήσουμε την υποστήριξή σας.

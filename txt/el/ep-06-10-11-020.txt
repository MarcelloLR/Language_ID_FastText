<CHAPTER ID="020">
Συνέχεια της έκθεσης για τον ανταγωνισμό στον τομέα των επαγγελματικών υπηρεσιών (συζήτηση) 
<SPEAKER ID="240" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Ehler, εξ ονόματος της Επιτροπής Οικονομικών και Νομισματικών Θεμάτων, σχετικά με τη συνέχεια της έκθεσης για τον ανταγωνισμό στον τομέα των επαγγελματικών υπηρεσιών.
<SPEAKER ID="241" NAME="Jan Christian Ehler " AFFILIATION="PPE-DE">
εισηγητής. - (DE) Κύριε Πρόεδρε, κυρία Επίτροπε, κυρίες και κύριοι, η Επιτροπή, με την παρουσίαση της έκθεσής της για τις επαγγελματικές υπηρεσίες με τίτλο "Συνέχιση της μεταρρύθμισης" τον περασμένο Σεπτέμβριο, ουσιαστικά ανέπτυξε περαιτέρω την έκθεση που είχε εκπονήσει ήδη το 2004 για τον ανταγωνισμό στις επαγγελματικές υπηρεσίες. Το Κοινοβούλιο εξέφρασε τις απόψεις του γι' αυτό στις εκθέσεις του 2001 και του 2003. Τον Μάρτιο τρέχοντος έτους, η Επιτροπή Νομικών Θεμάτων και το Σώμα εξέφρασαν ξανά τη γνώμη τους για τον συγκεκριμένο κλάδο των νομικών επαγγελμάτων.
<P>
Το κοινό σημείο όλων των δημοσίων συζητήσεων μεταξύ οικονομολόγων, αλλά και μεταξύ Κοινοβουλίου και Επιτροπής, παρουσιάζει ένα σημαντικό φαινόμενο: όλοι όσοι συμμετέχουν, έχουν εξαιρετικά απόλυτες θέσεις, αλλά παρουσιάζουν αδυναμία ως προς τα αριθμητικά στοιχεία. Τα στοιχεία που αποτελούν τη βάση των -κυρίως τομεακών ή εθνικών- ερευνών προέρχονται κατά κύριο λόγο από τις αρχές της δεκαετίας του '90. " πιο πρόσφατη έρευνα έγινε στις αρχές του 2001. Όμως το κοινό στοιχείο όλων των ερευνών είναι ότι είτε περιορίζονται σε συγκεκριμένους τομείς ή σε εθνικό επίπεδο είτε έχουν εμπειρική βάση, που ουσιαστικά είναι τόσο παλιά ώστε να είναι μάλλον ακατάλληλη για γενικεύσεις.
<P>
Από τη σκοπιά της λογικής, η οικονομική σημασία των υπηρεσιών είναι μεγάλη. Το 8% του ευρωπαϊκού ΑΕγχΠ προέρχεται από υπηρεσίες προς επιχειρήσεις και τουλάχιστον το ένα τρίτο του μπορεί να αποδοθεί στις επαγγελματικές υπηρεσίες. Από αυτήν την άποψη -και θεωρώ ότι και το Σώμα το επικροτεί αυτό στο πλαίσιο της ατζέντας της Λισαβόνας- είναι απόλυτα δικαιολογημένο να τεθεί το ερώτημα ποια μπορεί να είναι η συμβολή του τομέα αυτού στην ανάπτυξη και την απασχόληση στην Ευρώπη. Θεωρήσαμε σημαντικό όχι μόνο να εγκρίνουμε την ατζέντα της Λισαβόνας με ωραίες ομιλίες, αλλά και να ασχοληθούμε και στη συγκεκριμένη περίπτωση με το ερώτημα για τη συμβολή που μπορεί να έχει η ελευθέρωση στην ανάπτυξη.
<P>
Πρέπει να επικροτήσουμε το γεγονός ότι η Επιτροπή συστηματοποίησε κάπως μια συζήτηση που πρέπει να πω ότι είχε ξεφύγει. Βασικά, η Επιτροπή έκανε τον εξής οικονομικό συλλογισμό: πρώτα απ' όλα εξέτασε έξι επαγγέλματα: τους δικηγόρους, τους συμβολαιογράφους, τους μηχανικούς, τους αρχιτέκτονες, τους φαρμακοποιούς και τους λογιστές. Διατύπωσε πέντε περιορισμούς στον ανταγωνισμό (καθορισμός τιμών, συνιστώμενες τιμές, κανόνες ανταγωνισμού, κανόνες σχετικά με τη διαφήμιση και όλο το φάσμα που περιλαμβάνει τους όρους πρόσβασης, και τους κανόνες σχετικά με τη διάρθρωση των επιχειρήσεων και τις πρακτικές συγχώνευσης) και παρουσίασε τέσσερις μεγάλες κατηγορίες καταναλωτών με σκοπό τη σύγκριση -δημόσιες αρχές, μεγάλες επιχειρήσεις, μικρές και μεσαίες επιχειρήσεις και ιδιώτες καταναλωτές- και ύστερα αναγνώρισε ότι εδώ ισχύουν ορισμένες ειδικές διατάξεις εξαιτίας ασυμμετριών - στον τομέα της διαφάνειας της αγοράς και όσον αφορά εξωγενείς παράγοντες ή το ερώτημα κατά πόσον πρόκειται εδώ για δημόσιο αγαθό.
<P>
Αυτός ο εξορθολογισμός είναι ευπρόσδεκτος. Δίνει τη δυνατότητα να προχωρήσουν οι συζητήσεις και καθιστά λογικό το να λάβει τώρα θέση το Σώμα για τη συζήτηση αυτήν. Εμείς από την πλευρά μας προσπαθήσαμε από τη μια να προσφέρουμε μια κάποια υποστήριξη, και από την άλλη να συμβάλουμε στη διαφοροποίηση αυτής της συζήτησης. Πρώτα απ' όλα, πρέπει να υπογραμμιστεί ότι υπάρχει μεγάλος βαθμός συμφωνίας σχετικά με το θέμα της επικουρικότητας. Το δύσκολο καθήκον της επίτευξης συντονισμού μεταξύ των κρατών μελών για το θέμα αυτό θα το αναλάβει η Ευρωπαϊκή Κοινότητα. Από την άλλη, ζητήσαμε, και το θεωρώ αυτό εξαιρετικά σημαντικό, ως αποτέλεσμα της συζήτησης για την οδηγία για τις υπηρεσίες, να διατυπωθούν ξεκάθαρα οι στόχοι της ελευθέρωσης και να τεκμηριωθούν εμπειρικά. Ποιο επίπεδο ανάπτυξης αναμένεται από ποιες ελευθερώσεις; Ποια είναι τα επιθυμητά αποτελέσματα για την απασχόληση; Όλα αυτά πρέπει πραγματικά να εκφραστούν και με αριθμούς, γιατί διαφορετικά δεν θα υπάρχει επαρκής αποδοχή στα κράτη μέλη. Υπογραμμίσαμε ότι θεωρούμε την αυτοδιοίκηση ισότιμη με την κρατική ρύθμιση. Δηλώσαμε ότι πιστεύουμε πως πρέπει να γίνει διαφοροποίηση στο πλαίσιο αυτού του συστήματος. Για παράδειγμα, πρέπει να κάνουμε διάκριση μεταξύ δημοσίων αρχών, διότι δεν είναι το ίδιο να προκηρύσσει διαγωνισμό μια μικρή κοινότητα και να προβαίνει ένα εθνικό κράτος σε πρόσκληση υποβολής προσφορών για επαγγελματικές υπηρεσίες. Είπαμε ότι ενώ αναγνωρίζουμε τη σημασία των γεωγραφικών συνθηκών και της παράδοσης, τις θεωρούμε ειδικές ρυθμίσεις που δεν καθιστούν περιττή τη συνεχή ανάλυση των δυνατοτήτων για ελευθέρωση και ανάπτυξη στους εν λόγω τομείς. Δηλώσαμε ξεκάθαρα ότι θεωρούμε αμφισβητήσιμες τις ειδικές ρυθμίσεις για τις συγχωνεύσεις και τη διαφήμιση. Είπαμε ότι θέλουμε τη σαφή διαφοροποίηση μεταξύ ορισμένων περιορισμών του ανταγωνισμού βάσει των κατηγοριών των καταναλωτών και τέλος, είπαμε ότι στον εθελοντικό τομέα είναι ιδιαίτερα ευπρόσδεκτος ο προαιρετικός κώδικας δεοντολογίας για τις επαγγελματικές υπηρεσίες.
<P>
" ουσία του θέματος είναι πως θέλουμε να επανέλθουμε λέγοντας στην Επιτροπή ότι επιδοκιμάζουμε αυτές τις παρατηρήσεις. Ωστόσο, πρέπει να πούμε κατηγορηματικά ότι είναι απαραίτητος ο εξορθολογισμός και η περαιτέρω διαφοροποίηση στους εν λόγω τομείς. Μόνο έτσι θα επιτύχουμε την απαραίτητη αποδοχή στα εθνικά κράτη.
<SPEAKER ID="242" NAME="Neelie Kroes">
Μέλος της Επιτροπής. (ΕΝ) Κύριε Πρόεδρε, θα ήθελα να ευχαριστήσω τον Δρα Ehler και την Επιτροπή Οικονομικών και Νομισματικών Θεμάτων για αυτήν την έκθεση. " Επιτροπή εκφράζει την ικανοποίησή της για την υποστήριξή σας στο έργο που πρέπει να γίνει σε αυτόν τον τομέα. " εκτίμησή σας για τη σημασία των επαγγελματικών υπηρεσιών στην οικονομία της ΕΕ είναι ευπρόσδεκτη και συναφής. " μεταρρύθμιση από τα κράτη μέλη σε αυτόν τον τομέα πρέπει να αποτελεί αναπόσπαστο τμήμα της εφαρμογής της ατζέντας της Λισαβόνας και του προγράμματος για τη βελτίωση του ρυθμιστικού πλαισίου.
<P>
" Επιτροπή υποστηρίζει πλήρως την έκκλησή σας για εποικοδομητική συνεργασία όλων. Συμφωνούμε, επίσης, ότι είναι σημαντικό να αντλήσουμε διδάγματα από την εμπειρία των κρατών μελών που έχουν ήδη κάνει βήματα εκσυγχρονισμού. Πιστεύουμε ότι ορθώς επιμένετε για την κατάργηση από τα κράτη μέλη των ειδικών ρυθμίσεων στον τομέα της διαφήμισης και των περιορισμών στη διάρθρωση των επιχειρήσεων και για τη διασφάλιση δίκαιης και ίσης πρόσβασης στα επαγγέλματα, συμπεριλαμβανομένης της κατάργησης των γεωγραφικών και δημογραφικών κανόνων για την είσοδο.
<P>
" έκκλησή σας για περισσότερα οικονομικά αποδεικτικά στοιχεία είναι εύλογη, αλλά ας μην λησμονούμε ότι δεν προτείνουμε εναρμόνιση των ρυθμίσεων στα επαγγέλματα. Τα κράτη μέλη παραμένουν ελεύθερα να καθορίζουν τις ρυθμιστικές λύσεις με βάση τις εθνικές ανάγκες και περιστάσεις. Συνεπώς, σύμφωνα με την εμπειρία μας, ο καλύτερος τρόπος για την επίτευξη προστιθέμενης αξίας είναι μέσω ιστορικών και εθνικών συγκρίσεων. Και για αυτόν ακριβώς τον λόγο αναθέσαμε τη διεξαγωγή άλλης μιας εξωτερικής συγκριτικής έρευνας που θα εξετάσει την αγορά κτηματομεσιτικών υπηρεσιών - την αγορά και την πώληση ιδιοκτησίας. Αυτή η μελέτη θα αξιολογήσει τον αντίκτυπο της επαγγελματικής ρύθμισης στην επιλογή των καταναλωτών, στην τιμή, στην ποιότητα και σε άλλους σημαντικούς δείκτες και, όπου είναι εφικτό, τον αντίκτυπο στις θέσεις εργασίας και στην ανάπτυξη.
<P>
Οι εθνικές αρχές μπορούν επίσης να διαδραματίσουν σημαντικό ρόλο στην εκτίμηση των επιπτώσεων των μεταρρυθμίσεων που έχουν ήδη αναληφθεί. Αυτές, μαζί με τους βασικούς ενδιαφερόμενους, όπως οι επαγγελματικοί φορείς, είναι εξίσου ικανές να αξιολογήσουν την τρέχουσα κατάσταση της ρύθμισης των επαγγελμάτων στις χώρες τους, να ερευνήσουν τι μπορεί να εκσυγχρονιστεί και να εκτιμήσουν τις επιπτώσεις των πιθανών μεταρρυθμίσεων στις θέσεις εργασίας και στην ανάπτυξη.
<SPEAKER ID="243" NAME="Donata Gottardi">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, τα ελεύθερα επαγγέλματα αποτελούν έναν από τους σημαντικότερους τομείς στην παροχή υπηρεσιών. Στην πλειοψηφία των ευρωπαϊκών χωρών, αν και όχι σε όλες, οι βασικές νομοθετικές ρυθμίσεις χρονολογούνται από την κωδικοποίηση του αστικού δικαίου των συμβάσεων. Αυτό ισχύει ασφαλώς και προπαντός στις χώρες του αστικού δικαίου. Με την πάροδο του χρόνου τα ελεύθερα επαγγέλματα απέκτησαν μεγάλο κύρος στην κοινωνία των πολιτών, αλλά παράλληλα αποτέλεσαν συχνά ένα συντηρητικό και κλειστό πεδίο με κίνδυνο να απολέσουν τα ποιοτικά τους χαρακτηριστικά, προκειμένου να διατηρήσουν τα προνόμια. Σχηματίσθηκε έτσι σε ορισμένες χώρες και σε ορισμένους τομείς ένας κλειστός κύκλος, η πρόσβαση στον οποίο είναι συχνά αδύνατη με αξιοκρατικά κριτήρια, καθώς πολλές φορές και ολοένα συχνότερα αρκούν τα κληρονομικά δικαιώματα.
<P>
Το Ευρωπαϊκό Κοινοβούλιο καλείται για πρώτη φορά να εξετάσει φέτος τόσο διεξοδικά το ζήτημα των υπηρεσιών στην εσωτερική αγορά και με την αυριανή ψηφοφορία επί της εκθέσεως για τον ανταγωνισμό στον τομέα των επαγγελματικών υπηρεσιών θέτει τις βάσεις για την εξεύρεση ενός σημείου ισορροπίας, αφενός, μεταξύ των ανοιγμάτων στον ανταγωνισμό και συνεπώς της ελευθέρωσης της πρόσβασης, με ιδιαίτερο ενδιαφέρον για τους νέους μετά την περίοδο της κατάρτισης, και, αφετέρου, της προστασίας της ποιότητας των υπηρεσιών, προκειμένου να προστατεύονται και οι ευρωπαίοι πολίτες. Θέτει επίσης τις βάσεις για τη θέσπιση ενός νομοθετικού πλαισίου αναφοράς με τον προσδιορισμό κρίσιμων σημείων που πρέπει να καταργηθούν, αρχών που πρέπει να τηρηθούν και συμβουλευτικών διαδικασιών ελέγχου που πρέπει να εφαρμοσθούν. Ένα νομοθετικό πλαίσιο εντός του οποίου τα κράτη μέλη θα είναι ελεύθερα να λάβουν αποφάσεις με απόλυτο σεβασμό στην αρχή της επικουρικότητας, στην οποία αναφερθήκαμε προ ολίγου. Το κείμενο είναι το αποτέλεσμα της εποικοδομητικής εργασίας διαφόρων πολιτικών δυνάμεων. Ευχαριστώ τον εισηγητή για τη διάθεση διαλόγου και αποδοχής της πλειοψηφίας των τροπολογιών, πολλές από τις οποίες κατατέθηκαν από εμάς, τους σοσιαλιστές.
<P>
" θέση που λαμβάνει το Κοινοβούλιο στον τομέα των υπηρεσιών είναι σαφής. Επιθυμεί τη σταδιακή άρση των κανονιστικών φραγμών και εμποδίων, όχι διότι ακολουθεί μια άκριτη, σκεπτικιστική θέση ου δεν μπορεί να ανεχθεί τη γραφειοκρατία ή διότι επιθυμεί να διαλύσει το ισχύον σύστημα, αλλά προκειμένου να ενθαρρύνει τον εποικοδομητικό ανταγωνισμό και το άνοιγμα στη διαφάνεια και στον εκσυγχρονισμό, το οποίο αποτελεί θεμελιώδες στοιχείο για την αειφόρο οικονομική ανάπτυξη και την προστασία των καταναλωτών. Οι νομοθετικές ρυθμίσεις και η αυτορρύθμιση στον τομέα των επαγγελματικών υπηρεσιών πρέπει να συμβαδίζουν με τη στρατηγική της Λισαβόνας, και ιδίως με την προστασία του κοινού συμφέροντος, χωρίς να προκαλούν διακρίσεις, και προπαντός διακρίσεις με βάση τη φυλή, την εθνοτική προέλευση, την εθνικότητα και το φύλο.
<P>
Προς αυτήν την κατεύθυνση βαδίζουν οι υποδείξεις της έκθεσης: η προώθηση των κωδίκων δεοντολογίας με έναν αποφασιστικό ρόλο για όλους τους ενδιαφερόμενους, διαμέσου και των αντιπροσωπευτικών τους οργανώσεων· η σημασία που αποδίδεται στην κατάργηση των απαγορεύσεων διαφήμισης, η οποία αντιμετωπίζεται ως πραγματική υπηρεσία ενημέρωσης για τους καταναλωτές, ιδίως όσον αφορά τον τύπο και το κόστος της υπηρεσίας· η υποστήριξη για τη δημιουργία διεπαγγελματικών και πολυκλαδικών υπηρεσιών προκειμένου να ενθαρρυνθούν η καινοτομία και η ανταγωνιστικότητα σε έναν ολοένα και πιο πολυσύνθετο κόσμο· το ενδιαφέρον για τη δημιουργία συνθηκών που θα διευκολύνουν τη μετάβαση από την πανεπιστημιακή εκπαίδευση στην επαγγελματική πρακτική.
<P>
Ελπίζω να εγκριθεί η τροπολογία που καταθέσαμε στο Σώμα, με την οποία ζητάμε από τα κράτη μέλη να καταργήσουν το σύστημα των υποχρεωτικών σταθερών ή ελάχιστων τιμολογίων και την απαγόρευση διαπραγμάτευσης των αμοιβών βάσει του αποτελέσματος που επιτυγχάνεται, στις περιπτώσεις που ενδέχεται να δημιουργήσουν εμπόδια στην ποιότητα και στον ελεύθερο ανταγωνισμό. Θεωρώ ότι ο δρόμος είναι ακόμη μακρύς και ότι τα κράτη μέλη πρέπει να αναζητήσουν στο εσωτερικό τους τον καλύτερο δυνατό συνδυασμό μεταξύ του σεβασμού της παράδοσης και της εκσυγχρονιστικής ανάπτυξης των επαγγελματικών υπηρεσιών, οι οποίες αποτελούν θεμελιώδη παράγοντα ανάπτυξης του παραγωγικού συστήματος και της κοινωνικής οικονομίας της αγοράς που χαρακτηρίζει την Ευρώπη στην κοινωνία της παγκοσμιοποίησης.
<SPEAKER ID="244" NAME="Alfonso Andria">
εξ ονόματος της Ομάδας ALDE. - (IT) Κύριε Πρόεδρε, κυρία Επίτροπε, κυρίες και κύριοι, η συζήτηση σχετικά με το ενδεχόμενο μεταρρύθμισης των ελεύθερων επαγγελμάτων στην Ευρώπη ξεκίνησε προ αμνημονεύτων χρόνων. Επί του ζητήματος αυτού υπάρχουν αντικρουόμενες απόψεις. Ορισμένοι, μεταξύ των οποίων και ο πρώην Επίτροπος για θέματα ανταγωνισμού Mario Monti, εκφράζονταν ανέκαθεν υπέρ μιας ελευθέρωσης, την οποία θεωρούν αναγκαία σε ένα γενικότερο πλαίσιο μεταρρυθμίσεων για την ανάκαμψη της ευρωπαϊκής οικονομίας. Άλλοι, αντιθέτως, θεωρούν ότι το ισχύον σύστημα διασφαλίζει στον πολίτη ένα επαρκές επίπεδο ποιότητας των υπηρεσιών και συνεπώς πρέπει να διατηρηθεί.
<P>
Προσωπικά, αναγνωρίζω τη σημασία των επαγγελματικών υπηρεσιών ως κινητήριας δύναμης για την ευρωπαϊκή οικονομική ανάπτυξη και συμφωνώ με τον εισηγητή όσον αφορά την ανάγκη δρομολόγησης μιας διαδικασίας μεταρρύθμισης του τομέα με στόχο την ελευθέρωσή του. Πράγματι, η υπερβολική ρύθμιση, οι ανελαστικές αμοιβές, οι λίγες επαγγελματικές οργανώσεις, εκ των οποίων ελάχιστες πολυκλαδικές, καθώς και οι περιορισμοί στον τομέα της διαφήμισης, αποτελούν εμπόδιο για την αναζωογόνηση της ανταγωνιστικότητας στην Ευρώπη και συχνά δεν επιτρέπουν τη διασφάλιση υψηλού επιπέδου ποιότητας των υπηρεσιών.
<P>
Όλα αυτά πρέπει να εξετασθούν και υπό το πρίσμα ενός μεγαλύτερου ενδιαφέροντος για την προστασία των πολιτών, τους οποίους οφείλουμε να εκπροσωπούμε, καθώς οι πολίτες είναι οι αποδέκτες των επαγγελματικών υπηρεσιών. Σε πολλές περιοχές το συμφέρον των χρηστών συγκρούεται με τα προνόμια θέσης. Οι καταστάσεις ολιγοπωλίου και, σε πολλές περιπτώσεις, μονοπωλίου έχουν ως αποτέλεσμα την αύξηση των τιμών για τις επαγγελματικές υπηρεσίες και αυξάνουν το κόστος, το οποίο μετακυλίεται αναπόφευκτα στον καταναλωτή. Συμφωνώ επίσης με τον εισηγητή όσον αφορά τη δυνατότητα κατάργησης των ειδικών ρυθμίσεων στον τομέα της διαφήμισης, έτσι ώστε να μπορούν οι επαγγελματίες να ενημερώνουν τους πελάτες σχετικά με την παροχή των υπηρεσιών και το αντίστοιχο κόστος. Αντιθέτως, θεωρώ πως απαιτείται μια επιπλέον προσπάθεια για να ενισχυθούν οι απαγορεύσεις παραπλανητικής διαφήμισης και να θεσπιστούν μέσα πραγματικής προστασίας των καταναλωτών/χρηστών.
<P>
Εν κατακλείδι, υπό το πρίσμα του συμβιβασμού της ανάγκης για αυξημένη ανταγωνιστικότητα των επαγγελματικών υπηρεσιών, μέσω της ελευθέρωσής τους, με την προστασία του καταναλωτή, θεωρώ πολύ ενδιαφέρουσα την πρόταση του εισηγητή, τον οποίο συγχαίρω, σχετικά με τη θέσπιση κωδίκων δεοντολογίας και αυτορρύθμισης. Προτείνω συνεπώς την υπερψήφισή της συγχαίροντας και πάλι τον κ. Ehler για το εξαιρετικό έργο που επιτέλεσε.
<SPEAKER ID="245" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, δεν είναι αυτονόητο ότι ο ανταγωνισμός στα ελεύθερα επαγγέλματα θα πρέπει να είναι απεριόριστος και αυτό αποδεικνύεται για άλλη μια φορά από την έκθεση Ehler, αλλά και από την πρακτική εμπειρία. Στις Κάτω Χώρες, για παράδειγμα, οι σταθερές τιμές για τις συμβολαιογραφικές υπηρεσίες έχουν καταργηθεί, ενώ πολλοί άλλοι κανόνες παρέμειναν άθικτοι. Αυτοί οι κανόνες είναι απαραίτητοι για τη διασφάλιση της ποιότητας. Πολύ πρόσφατα, για παράδειγμα, με προσέγγισε ένας δάσκαλος ειδικής αγωγής, ο οποίος ήθελε να ασκήσει το επάγγελμα ελεύθερα χωρίς να περάσει από τη συνήθη διαδικασία εγγραφής στα μητρώα του Υπουργείου Δημόσιας Υγείας. " κυβέρνηση ορθώς καθόρισε πρόσθετες απαιτήσεις όσον αφορά την κατάρτιση για εγγραφή στα μητρώα και την πληρωμή, κάτι που, ασφαλώς, είναι πολύ σημαντικό για τις υπηρεσίες δημόσιας υγείας.
<P>
Οι απαιτήσεις καταχώρησης για διάφορες επαγγελματικές ομάδες εξακολουθούν να αποτελούν εμπόδιο για την άσκηση ενός ελεύθερου επαγγέλματος και, ως κάποιον βαθμό, υπάρχει σοβαρός λόγος γι' αυτό. Δεν είναι δυνατόν να υπάρχουν εγγυήσεις για τις επαγγελματικές υπηρεσίες αν τα άτομα μπορούν να ασκήσουν ένα ελεύθερο επάγγελμα χωρίς περιορισμούς. Ως εκ τούτου, η τροπολογία του εισηγητή, η οποία στοχεύει στην επισήμανση αυτής της λεπτής διάκρισης στην έκθεση, είναι απαραίτητη.
<SPEAKER ID="246" NAME="Andreas Mölzer" AFFILIATION="NI">
(DE) Κύριε Πρόεδρε, ασφαλώς πρέπει να επικροτηθεί η αναθεώρηση εν μέρει απαρχαιωμένων επαγγελματικών κωδίκων δεοντολογίας ως προς το εάν είναι απαραίτητοι για τα ελεύθερα επαγγέλματα. Κατά τη γνώμη μου, όμως, δεν τίθεται θέμα ως προς το να γίνει απορρύθμιση όλων των τομέων κατά τον ίδιο τρόπο και να αγνοηθεί η διαφορετική φύση τους. Είναι γνωστό ότι τα ελεύθερα επαγγέλματα παρέχουν υψηλής ποιότητας υπηρεσίες που είναι προς το συμφέρον των πολιτών. Θεωρώ ότι δεν πρέπει να κάνουμε πειράματα στον τομέα αυτόν. Το γεγονός ότι η Αργεντινή και η Γαλλία, για παράδειγμα, επανεξετάζουν την επαναφορά των θεσμοθετημένων αμοιβών για τους συμβολαιογράφους δείχνει ότι η απορρύθμιση δεν είναι τέλεια. Στη Γερμανία, η μεγάλη αύξηση του αριθμού των δικηγόρων με παράλληλη χαλάρωση του κανονισμού αμοιβών είχε ως αποτέλεσμα να προσφέρεται υψηλής ποιότητας νομική συνδρομή μόνο σε αστρονομικές τιμές, ενώ στο κατώτερο όριο της αγοράς πολλοί δικηγόροι εργάζονται με τις χαμηλότερες τιμές. Είναι παράδοξο να θέλει από τη μια η Επιτροπή να περιορίσει τα επαγγελματικά δικαιώματα και από την άλλη να ζητεί τη διατύπωση κωδίκων δεοντολογίας και τη θέσπιση νέων ποιοτικών ελέγχων μετά από την κατάργηση ρυθμιστικών μέτρων.
<SPEAKER ID="247" NAME="Neelie Kroes">
Μέλος της Επιτροπής. (EN) Σας ευχαριστώ, κύριε Πρόεδρε, για την ενδιαφέρουσα συζήτηση. Θα ήθελα να απαντήσω σε ορισμένα από τα σημαντικότερα ζητήματα που τέθηκαν.
<P>
Ο κ. Ehler ζήτησε καλύτερη οικονομική ανάλυση των επιπτώσεων των αλλαγών στις θέσεις εργασίας και στην ανάπτυξη - και δικαίως. Σχετικά με την εκτίμηση των οικονομικών επιπτώσεων των μεταρρυθμίσεων: όπως ανέφερα, το γεγονός ότι δεν υπάρχουν σχέδια για την εναρμόνιση της επαγγελματικής ρύθμισης στην ΕΕ σημαίνει ότι θα ήταν πολύ δύσκολο να προβλεφθούν με ακρίβεια οι επιπτώσεις.
<P>
Υποστηρίζουμε τη συγκριτική εκτίμηση των διαφορών που πράγματι προκάλεσαν οι πραγματικές αλλαγές στα κράτη μέλη τα οποία τις έχουν ήδη εφαρμόσει. Για αυτό διαβλέπουμε έναν ισχυρό ρόλο για τις εθνικές αρχές, οι οποίες είναι ικανές οσάκις προβαίνουν σε τέτοιες αναλύσεις, αλλά θα εξετάσουμε περαιτέρω και τι άλλο θα μπορούσαμε να κάνουμε για να διευκολύνουμε την ανάπτυξη της βάσης οικονομικών στοιχείων σε επίπεδο ΕΕ.
<P>
" συζήτηση για τα ελεύθερα επαγγέλματα, όπως οι δικηγόροι, απαιτεί σκληρούς κανόνες επαγγελματικής δεοντολογίας και ποιότητας. " Επιτροπή δέχεται πλήρως ότι οι γνήσιοι κανόνες επαγγελματικής δεοντολογίας είναι απαραίτητοι για τη διασφάλιση της χρηστής διακυβέρνησης και πρακτικής σε επαγγέλματα όπως οι δικηγόροι. Σε αυτό το πλαίσιο, θα πρέπει να ισχύει ένα πρότυπο ανεξάρτητα από το σε ποιον παρέχονται οι υπηρεσίες: ο καθορισμός των τιμών ή η απαγόρευση της διαφήμισης δεν παρέχουν υψηλά δεοντολογικά πρότυπα και υπηρεσίες καλής ποιότητας. " ποιότητα και η τήρηση των δεοντολογικών προτύπων διασφαλίζονται και ελέγχονται καλύτερα με απαιτήσεις κατάλληλης κατάρτισης και με την αποτελεσματική εποπτεία των κρατών ή/και των επαγγελματικών οργανώσεων, συμπεριλαμβανομένων των αποτελεσματικών διαδικασιών καταγγελίας για τους πελάτες. Οι κώδικες δεοντολογίας, όπως αναφέρεται εδώ, αποτελούν επίσης θετικό βήμα.
<P>
" Επιτροπή υποστηρίζει την κατάργηση των σταθερών και ελάχιστων τιμών και τη χρήση αμοιβών βάσει αποτελεσμάτων. Δεν υπάρχουν στοιχεία που να υποδεικνύουν ότι στα κράτη μέλη όπου καταργήθηκαν οι σταθερές και ελάχιστες τιμές υπήρξε μείωση της ποιότητας ή των δεοντολογικών προτύπων των νομικών υπηρεσιών. Αν και η ποιότητα έχει μια τιμή, η σταθερή τιμή δεν αποτελεί από μόνη της εγγύηση για την ποιότητα. Ο ανταγωνισμός στις τιμές με την πιθανότητα κατάργησης των σταθερών ελάχιστων αμοιβών και τη χρήση συμφωνιών αμοιβής ανάλογα με το αποτέλεσμα μάλλον θα ενισχύσει την πρόσβαση στη δικαιοσύνη.
<SPEAKER ID="248" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.00.

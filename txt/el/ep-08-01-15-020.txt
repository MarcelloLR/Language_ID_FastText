<CHAPTER ID="020">
Καθεστώς των βουλευτών του Ευρωπαϊκού Κοινοβουλίου που έχουν εκλεγεί στην Πολωνία (συζήτηση) 
<SPEAKER ID="364" NAME="Πρόεδρος">
" ημερήσια διάταξη προβλέπει την προφορική ερώτηση του Giuseppe Gargani, εξ ονόματος της Επιτροπής Νομικών Θεμάτων - B6-0002/2008) προς την Επιτροπή, σχετικά με το καθεστώς των βουλευτών του Ευρωπαϊκού Κοινοβουλίου που έχουν εκλεγεί στην Πολωνία.
<SPEAKER ID="365" NAME="Giuseppe Gargani">
συντάκτης. - (IT) Κύριε Πρόεδρε, κυρίες και κύριοι, το ζήτημα που συζητούμε απόψε έχει εξετασθεί λεπτομερώς, σε περισσότερες από μία περιπτώσεις θα έλεγα, από την Επιτροπή Νομικών Θεμάτων, της οποίας έχω την τιμή να προεδρεύω, και η επιτροπή αυτή μου ζήτησε, μέσω αυτής της ερώτησης να ξεκινήσω διάλογο και ανταλλαγή απόψεων με την Επιτροπή.
<P>
" ερώτηση σχετίζεται με το καθεστώς των βουλευτών του Ευρωπαϊκού Κοινοβουλίου που έχουν εκλεγεί στην Πολωνία, και δεν είναι στην ίδια θέση από την άποψη των εκλογών και όλων των διατάξεων που διέπουν την εκλογή άλλων βουλευτών στα άλλα κράτη μέλη. Οι εκλογές για το Ευρωπαϊκό Κοινοβούλιο στην Πολωνία διέπονται πρακτικά από τον νόμο της 23ης Ιανουαρίου 2004, το άρθρο 9 της οποίας ορίζει τα κριτήρια εκλογιμότητας: οι υποψήφιοι πρέπει να έχουν συμπληρώσει το 21ο έτος της ηλικίας τους την ημέρα των εκλογών, να μην έχουν καταδικασθεί για ποινικά αδικήματα, να διαμένουν στην Πολωνία και να πληρούν ορισμένα ακόμα κριτήρια.
<P>
Το κεφάλαιο 17 του εν λόγω νόμου περιγράφει τις πιθανές καταστάσεις κατά τις οποίες ένας ΒΕΚ που έχει εκλεγεί στην Πολωνία χάνει την έδρα του στο Κοινοβούλιο: η εκλογιμότητα, δηλαδή η δυνατότητα εκλογιμότητας την ημέρα της ψηφοφορίας, μπορεί να ακυρωθεί, δημιουργώντας ενδεχόμενο απώλειάς της σε περίπτωση που δεν πληρούνται τα κριτήρια αυτά και κάποια άλλα ζητήματα, τα οποία δεν θα αναφέρω για να φτάσω στον πυρήνα του προβλήματος που θα ήθελα να συζητήσουμε εδώ.
<P>
Βάσει σειράς συνδυασμένων διατάξεων, όπως λέμε εμείς οι νομικοί, ένα βουλευτής του Ευρωπαϊκού Κοινοβουλίου χάνει αυτομάτως την έδρα του -δηλαδή η έδρα τού αφαιρείται αυτομάτως- εάν καταδικαστεί για ποινικό αδίκημα. Στην περίπτωση των βουλευτών του πολωνικού κοινοβουλίου, ο νόμος της 12ης Απριλίου 2001 -τόσο για τις εκλογές για το κοινοβούλιο, όσο και για εκείνες για τη Γερουσία- δεν περιλαμβάνει καμία διάταξη αυτού του είδους, με αποτέλεσμα οι διατάξεις αυτές να αφορούν τους πολωνούς βουλευτές του Ευρωπαϊκού Κοινοβουλίου αλλά όχι και του πολωνικού.
<P>
Ως εκ τούτου, συζητήσαμε την ερώτηση και θέσαμε ένα ερώτημα, ένα ερώτημα που μεταξύ άλλων έχει επιπτώσεις και αναφορικά με τις αιτήσεις ασυλίας. Όπως γνωρίζετε, διαθέτουμε -κι αυτό το γνωρίζει πολύ καλά ο Επίτροπος Frattini- την εξουσία να αποφασίζουμε για αυτό το ζήτημα. Είναι σαφές ότι σε περίπτωση που ένας βουλευτής χάσει αυτομάτως την έδρα του, ως αποτέλεσμα συμβάντος για το οποίο δεν μπορεί να διατηρηθεί η ασυλία του, υπάρχει προφανώς ένα επιπλέον πρόβλημα, μια επιπλέον αβεβαιότητα.
<P>
Για τον λόγο αυτό ερωτούμε, και εγώ ερωτώ εξ ονόματος της επιτροπής, τον Επίτροπο εάν θεωρεί ότι η πολωνική νομοθεσία που αφορά τις εκλογές για το εθνικό κοινοβούλιο παραβιάζει το άρθρο 10 του πρωτοκόλλου για τα προνόμια και τις ασυλίες που ορίζει ότι κατά τη διάρκεια των συνόδων του Ευρωπαϊκού Κοινοβουλίου, τα μέλη του απολαύουν εντός της επικρατείας των κρατών τους, των ασυλιών που αναγνωρίζονται στα μέλη του Κοινοβουλίου της χώρας τους. Υπάρχει επομένως σαφής ασυνέπεια εάν προβλέπεται η αφαίρεση της έδρας πολωνού βουλευτή, όταν τα μέλη του εθνικού κοινοβουλίου δεν υπόκεινται στην ίδια μεταχείριση.
<P>
Θα ήθελα επίσης να ρωτήσω την Επιτροπή εάν προτίθεται να κινήσει διαδικασία ενώπιον του Δικαστηρίου των Ευρωπαϊκών Κοινοτήτων, ούτως ώστε η Πολωνία να τροποποιήσει την εν λόγω νομοθεσία και να εφαρμόσει σωστά τη Συνθήκη, μιας και φαίνεται ότι η Συνθήκη δεν εφαρμόζεται όπως θα έπρεπε. Μιας και πρόκειται για εξαίρεση και μιας και η συγκρίσιμη και ισότιμη μεταχείριση των βουλευτών από όλα τα κράτη μέλη σημαίνει ότι η εξαίρεση αυτή για τους βουλευτές από την Πολωνία έρχεται σε πλήρη αντίθεση με όσα ορίζονται και όσα ισχύουν για τους βουλευτές από όλα τα άλλα κράτη μέλη, θέτω αυτά τα δύο ερωτήματα στην Επιτροπή, θέτω αυτές τις πληροφορίες στη διάθεση του Κοινοβουλίου και ζητώ από τον Επίτροπο να απαντήσει στα δύο αυτά ερωτήματα καθώς και εάν είναι δυνατή η εξεύρεση λύσης για τα ζητήματα που ανέφερα.
<SPEAKER ID="366" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, το ζήτημα το οποίο ανέφερε ο κ. Gargani είναι αναμφίβολα σημαντικό: είναι σημαντικό, διότι διακυβεύονται δύο αρχές, οι οποίες είναι αμφότερες σχετικές και σημαντικές κατά τη γνώμη μου.
<P>
" πρώτη αρχή είναι αναμφίβολα εκείνη που αναφέρεται στο άρθρο 10 του Πρωτοκόλλου για τα Προνόμια και τις Ασυλίες και για το καθεστώς των μελών του Ευρωπαϊκού Κοινοβουλίου, και ορίζει ότι, εντός της επικρατείας των κρατών στα οποία ανήκουν τα μέλη του Ευρωπαϊκού Κοινοβουλίου, πρέπει να απολαύουν των ίδιων δικαιωμάτων που αναγνωρίζονται στα μέλη του Κοινοβουλίου της χώρας τους.
<P>
Ωστόσο, υπάρχει και μία άλλη διάταξη -μία διάταξη επίσης σημαντική κατά τη γνώμη μου- και αυτό είναι το άρθρο 13 της ευρωπαϊκής πράξης του 1976 περί της εκλογής των μελών του Ευρωπαϊκού Κοινοβουλίου. Το άρθρο αυτό ορίζει σαφέστατα ότι, όταν ένα κράτος μέλος θεσπίζει εθνική νομοθεσία που καλύπτει το εν προκειμένω ζήτημα, δηλαδή την απώλεια της βουλευτικής ιδιότητας, την απώλεια της θέσης του μέλους του Ευρωπαϊκού Κοινοβουλίου, η παύση της ευρωπαϊκής κοινοβουλευτικής εντολής στη χώρα του υπόκειται στην εθνική νομοθεσία.
<P>
Με άλλα λόγια, υπάρχει προφανής σύγκρουση, διότι οι κανόνες που περιέχονται στο πρωτόκολλο για τα προνόμια και τις ασυλίες, το οποίο ανέφερε ο κ. Gargani, μιλούν για ίσα προνόμια για τους βουλευτές του πολωνικού κοινοβουλίου και τα μέλη του Ευρωπαϊκού Κοινοβουλίου που εκλέγονται στην Πολωνία, αλλά ταυτόχρονα η ευρωπαϊκή πράξη του 1976 περί της εκλογής των μελών του Ευρωπαϊκού Κοινοβουλίου, αναφορικά με την απώλεια της ιδιότητας του μέλους του Ευρωπαϊκού Κοινοβουλίου προφανώς -ή και σαφώς, θα έλεγα εγώ- ρυθμίζει το θέμα της απώλειας της ιδιότητας του μέλους του Ευρωπαϊκού Κοινοβουλίου και ορίζει ότι η απώλεια της ιδιότητας αυτής διέπεται από την εθνική νομοθεσία.
<P>
Κατά τη γνώμη μου, το προκείμενο πρόβλημα αφορά κυρίως την παραβίαση μίας τρίτης κατευθυντήριας αρχής της Ευρωπαϊκής Ένωσης: κατά πόσον η αρχή της ισότιμης μεταχείρισης κατοχυρώνεται στο πολωνικό εθνικό δίκαιο. " αρχή, που κατοχυρώνεται στη συνταγματική νομοθεσία όλων των ευρωπαϊκών χωρών, ορίζει ότι τέτοιες καταστάσεις πρέπει να αντιμετωπίζονται με παρόμοιο τρόπο. Αυτή η γενική αρχή είναι κυρίως το ζήτημα εδώ. Ωστόσο, αυτή η γενική αρχή δεν επιτρέπει στην Ευρωπαϊκή Επιτροπή να καθορίσει τον τρόπο με τον οποίο η πολωνική έννομη τάξη πρέπει να αλλάξει τη νομοθεσία της, διότι, εφόσον το ζήτημα ρυθμίζεται από την εθνική νομοθεσία, εάν ο νομοθέτης επιθυμούσε η εθνική νομοθεσία να ρυθμίζει το ζήτημα της απώλεια της ιδιότητας του βουλευτή του πολωνικού κοινοβουλίου αντί για την απώλεια του καθεστώτος του βουλευτή του Ευρωπαϊκού Κοινοβουλίου, αυτό θα ήταν εφικτό, και σημασία θα είχε οι διατάξεις του ενός να συμφωνούν με τις διατάξεις του άλλου.
<P>
Προσωπική μου άποψη είναι ότι η Επιτροπή δεν μπορεί να πει "απευθυνόμαστε στο Δικαστήριο για μια απόφαση που θα υποχρεώνει σε τροποποίηση του πολωνικού εθνικού δικαίου με ένα συγκεκριμένο τρόπο", αλλά θεωρώ ότι μπορεί να ορισθεί μια γενική αρχή. " γενική αρχή είναι ότι η πολωνική έννομη τάξη πρέπει να δράσει για την τροποποίηση αυτής της διαφοράς στη μεταχείριση και αυτό αποτελεί, πιστεύω, ζήτημα των πολωνών νομοθετών. Μιας και το παρόν ερώτημα δεν έχει προκύψει ποτέ στο παρελθόν και είναι υπερβολικά ευαίσθητο για να αντιμετωπισθεί με οποιονδήποτε συνοπτικό τρόπο, θεωρώ ότι το πρώτο βήμα είναι να υπάρξει συμφωνία: εάν ο πολωνός νομοθέτης πρέπει, όπως θεωρώ εγώ, να καταργήσει αυτή τη διαφορά στη μεταχείριση, αυτό είναι ζήτημα που αφορά το πολωνικό κοινοβούλιο.
<P>
Δεύτερον: η πολωνική νομοθεσία συμμορφώνεται με τις διατάξεις της ευρωπαϊκής πράξης του 1976 που ανέφερα νωρίτερα; Μπορώ να σας πω, κ. Gargani, ότι ζήτησε τη διεξαγωγή συγκριτικής μελέτης για τα 12 νέα κράτη μέλη, ώστε να εξακριβωθεί εάν η νομοθεσία, όχι μόνο η πολωνική, αλλά και εκείνη των υπόλοιπων 11 κρατών μελών που εντάχθηκαν στην Ευρωπαϊκή Ένωση μεταξύ 2004 και 2007, εάν η εθνική νομοθεσία αυτών των κρατών μελών συμμορφώνεται με τις διατάξεις της ευρωπαϊκής πράξης του 1976.
<P>
Ολοκληρώνοντας, δύο είναι αυτά που πρέπει να γίνουν. Πρώτον: εξέταση, την οποία έχω αναλάβει, της συμμόρφωσης της πολωνικής εθνικής νομοθεσίας και όχι μόνο της πολωνικής, διότι το γεγονός ότι ο κ. Gargani έφερε ενώπιόν μας την υπόθεση της Πολωνίας δεν σημαίνει ότι δεν υπάρχουν αντίστοιχες καταστάσεις και σε άλλα κράτη μέλη. Γνώμη μου είναι ότι αυτή η εξέταση απαιτείται για όλα.
<P>
Το δεύτερο είναι η αξιολόγηση του κατά πόσον το πολωνικό κοινοβούλιο μπορεί, μέσω νομοθεσίας ,να άρει την αντικειμενικά προφανή σύγκρουση, γιατί υπάρχει προφανής σύγκρουση μεταξύ του καθεστώτος, όπως αυτό ρυθμίζεται από τον νόμο, των βουλευτών του Ευρωπαϊκού Κοινοβουλίου που εκλέγονται στην Πολωνία και των βουλευτών του πολωνικού κοινοβουλίου. Υπάρχει εμφανής διάσταση, και η μόνη άποψη που θεωρώ ότι θα είναι δύσκολο να γίνει αποδεκτή είναι ότι εναπόκειται στην Ευρωπαϊκή Επιτροπή να ζητήσει από το Δικαστήριο των Ευρωπαϊκών Κοινοτήτων να καθορίσει σε ποιες ενέργειες πρέπει να προβεί ο πολωνός νομοθέτης.
<P>
Εάν το Κοινοβούλιο συμφωνήσει με αυτή την άποψη, μπορούμε απλά να επισημάνουμε ότι υπάρχει εμφανής διάσταση στην Πολωνία μεταξύ του καθεστώτος των δύο βουλευτικών ιδιοτήτων. Πρόκειται για πολύ νέο ζήτημα και πρέπει να σημειώσουμε πρόοδο με πνεύμα συνεργασίας.
<SPEAKER ID="367" NAME="Tadeusz Zwiefka">
εξ ονόματος της Ομάδας PPE-DE. - (PL) Κύριε Πρόεδρε, ο πρόεδρος Gargani παρουσίασε ξεκάθαρα την κατάσταση των βουλευτών του Ευρωπαϊκού Κοινοβουλίου στο πλαίσιο της πολωνικής νομοθεσίας, όπως επίσης και την άνιση μεταχείρισή τους στο ίδιο πλαίσιο όσον αφορά τους βουλευτές του πολωνικού κοινοβουλίου, αλλά και όσον αφορά τους γερουσιαστές. Συμφωνώ με το επιχείρημα του Επίτροπου Frattini ότι αυτό παραβιάζει την αρχή της ίσης μεταχείρισης των βουλευτών ενώπιον του νόμου.
<P>
Θα ήθελα να σας ενημερώσω ότι τα κόμματα του κυβερνητικού συνασπισμού στην Πολωνία, Platforma Obywatelska και Polskie Stronnictwo Ludowe, έχουν ήδη αρχίσει να εργάζονται για την αλλαγή αυτού του νόμου, ώστε να έχει τις ίδιες συνέπειες για τους βουλευτές του Ευρωπαϊκού Κοινοβουλίου, τους βουλευτές του πολωνικού κοινοβουλίου και τους γερουσιαστές. " αλλαγή αυτή θα ακολουθήσει την ίδια κατεύθυνση όπως και η διάταξη που περιλαμβάνεται στον εκλογικό νόμο του Ευρωπαϊκού Κοινοβουλίου, ώστε η ίδια αρχή να ισχύει για τους βουλευτές του πολωνικού κοινοβουλίου και τους πολωνούς γερουσιαστές.
<P>
Ωστόσο, εν προκειμένω, όπως δήλωσε ο κ. Gargani, ξεκινούμε διάλογο που αφορά ένα ζήτημα το οποίο ενδέχεται να είναι ευρύτερο, και διερωτώμαι εάν αξίζει να εξετάσουμε το ενδεχόμενο κοινού εκλογικού νόμου, τουλάχιστον όσον αφορά τις γενικές αρχές, ενός κοινού εκλογικού νόμου για το Ευρωπαϊκό Κοινοβούλιο που θα αφορά όλα τα κράτη μέλη της Ευρωπαϊκής Ένωσης, καθώς σήμερα επικρατούν πολύ διαφορετικές συνθήκες στις 27 χώρες μέλη. Είναι δύσκολο να διαφωνήσω και ασφαλώς αποδέχομαι όλους τους νομoθετικούς περιορισμούς που αφορούν τους βουλευτές του Ευρωπαϊκού Κοινοβουλίου, αλλά μου είναι και δύσκολο να συμφωνήσω με μία κατάσταση όπου, κατόπιν καταδίκης σε πρόστιμο για υπόθεση που αφορά εκ προθέσεως διαπραχθείσα αξιόποινη πράξη ή κατόπιν κατηγορίας για τέτοια πράξη, κάποιος χάνει αυτομάτως την εντολή του στο Ευρωπαϊκό Κοινοβούλιο.
<SPEAKER ID="368" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, η σημερινή συζήτηση θέτει το ζήτημα της άνισης μεταχείρισης των πολωνών βουλευτών του Ευρωπαϊκού Κοινοβουλίου και των βουλευτών του πολωνικού κοινοβουλίου όσον αφορά τα κριτήρια εκλογιμότητάς τους, καθώς και εκείνο της απώλειας της εντολής τους.
<P>
Σύμφωνα με το άρθρο 9 της πράξης της 23ης Ιανουαρίου 2004 σχετικά με τον κανονισμό των εκλογών για το Ευρωπαϊκό Κοινοβούλιο, δικαίωμα εκλέγεσθαι στο θεσμικό αυτό όργανο έχει όποιος, μεταξύ άλλων δεν έχει καταδικασθεί για εκ προθέσεως διαπραχθείσα αξιόποινη πράξη και δεν τελεί υπό κατηγορία, και το άρθρο 142 ορίζει ότι η απώλεια της έδρας ενός βουλευτή του Ευρωπαϊκού Κοινοβουλίου μπορεί να αποτελέσει, για παράδειγμα, συνέπεια της ακύρωσης της εκλογής του στο Ευρωπαϊκό Κοινοβούλιο. Αυτό σημαίνει ότι η καταδίκη ενός βουλευτή (εδώ αφορά τους βουλευτές του Ευρωπαϊκού Κοινοβουλίου, όπως αναφέρθηκε και νωρίτερα) για αξιόποινη πράξη από πρόθεση ισοδυναμεί με αυτόματη απώλεια της εντολής του, ενώ για τους βουλευτές του εθνικού κοινοβουλίου, αυτό δεν αποτελεί εμπόδιο για την εκλογιμότητά τους, ούτε οδηγεί σε απώλεια της εντολής τους.
<P>
Όσον αφορά τα προνόμια των βουλευτών του Ευρωπαϊκού Κοινοβουλίου, το άρθρο 5(1) του Κανονισμού του Ευρωπαϊκού Κοινοβουλίου ορίζει ότι: "Οι βουλευτές απολαύουν των προνομίων και ασυλιών που προβλέπονται στο πρωτόκολλο περί των προνομίων και ασυλιών των Ευρωπαϊκών Κοινοτήτων". Στο προοίμιό του, το Πρωτόκολλο ορίζει ότι ρυθμίζει το ζήτημα των προνομίων και ασυλιών που είναι αναγκαία για την εκτέλεση των αρμοδιοτήτων των Ευρωπαϊκών Κοινοτήτων, ενώ στο άρθρο 10(α), ορίζει ότι κατά τη διάρκεια των συνόδων του Ευρωπαϊκού Κοινοβουλίου, "εντός της επικρατείας των κρατών τους, (τα μέλη απολαύουν) των ασυλιών που αναγνωρίζονται στα μέλη του Κοινοβουλίου της χώρας τους". Οι βουλευτές του πολωνικού κοινοβουλίου και του Ευρωπαϊκού Κοινοβουλίου προστατεύονται από την ίδια ασυλία. Σύμφωνα με το άρθρο 11, "οι αντιπρόσωποι των κρατών μελών που συμμετέχουν στις εργασίες των οργάνων των Κοινοτήτων, καθώς και οι σύμβουλοί τους και τεχνικοί εμπειρογνώμονες, απολαύουν, κατά τη διάρκεια της ασκήσεως των καθηκόντων τους και κατά τη διάρκεια ταξιδίων τους προς ή από τον τόπο συνεδριάσεως, των καθιερωμένων προνομίων, ασυλιών ή διευκολύνσεων".
<P>
Δεν υπάρχει αμφιβολία ότι ένας βουλευτής του Ευρωπαϊκού Κοινοβουλίου εκπροσωπεί το κράτος μέλος που συμμετέχει στις εργασίες των θεσμικών οργάνων της Ένωσης. Εφόσον οι βουλευτές του Ευρωπαϊκού Κοινοβουλίου και του πολωνικού κοινοβουλίου πρέπει να απολαύουν των ίδιων ασυλιών και προνομίων, τότε οι κανόνες που αφορούν την εκλογιμότητά τους καθώς και την απώλεια της εντολής τους πρέπει επίσης να είναι ίδιοι.
<P>
Προσχωρώντας στην Ευρωπαϊκή Ένωση, η Πολωνία ανέλαβε την ευθύνη να σέβεται τους νόμους που ισχύουν στην ΕΕ, ιδίως εκείνους που έχουν άμεση επίδραση στο εσωτερικό νομικό σύστημα των κρατών μελών. Θα ήθελα να ενθαρρύνω την ταχύτερη δυνατή τυποποίηση της νομοθεσίας που συνδέεται με το καθεστώς των βουλευτών του πολωνικού κοινοβουλίου και του Ευρωπαϊκού Κοινοβουλίου που εκλέγονται στην Πολωνία, και συμφωνώ απολύτως με την άποψη του Επίτροπου κ. Frattini σχετικά.
<SPEAKER ID="369" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, η πολωνική εκλογική νομοθεσία που αφορά τις εκλογές για το Ευρωπαϊκό Κοινοβούλιο είναι πραγματικά άδικη και αντιδημοκρατική σε σχέση με τη νομοθεσία που αφορά τις εκλογές για το εθνικό κοινοβούλιο. " απώλεια μιας βουλευτικής έδρας στο Ευρωπαϊκό Κοινοβούλιο βάσει των νόμων που διέπουν την εκλογιμότητα αποτελεί εύκολο τρόπο άσκησης πίεσης στους πολιτικούς αντιπάλους και προσφέρει τη δυνατότητα να κλείσει κανείς τους πολιτικούς του λογαριασμούς με όσους διαθέτουν περισσότερη εξουσία.
<P>
Δυστυχώς, παρά την προσχώρηση στην Ευρωπαϊκή Ένωση, οι νόμοι εξακολουθούν να παραβιάζονται σε πολλές πρώην κομμουνιστικές χώρες. Το ίδιο ισχύει και με την περίπτωση του κ. Tomczak. Ως μέλη του Ευρωπαϊκού Κοινοβουλίου, οι πολωνοί ευρωβουλευτές δεν εκπροσωπούν μόνο τους Πολωνούς, αλλά και όλους τους Ευρωπαίους.
<P>
Είναι απαράδεκτο ότι οι αντιπρόσωποι αυτών των λαών υπόκεινται σε διακρίσεις μέσω της διατήρησης διαφορετικής νομοθεσίας για τα μέλη του πολωνικού κοινοβουλίου. Εάν καταδικαστεί ένας πολωνός ΒΕΚ, όχι μόνο θα τιμωρηθεί από τον πολωνικό νόμο αλλά θα χάσει και την έδρα του ως μέλος του Ευρωπαϊκού Κοινοβουλίου. Το γεγονός αυτό δείχνει καθαρά τη διάκριση σε βάρος των πολωνών βουλευτών του Ευρωπαϊκού Κοινοβουλίου σε σχέση με τα μέλη των εθνικών κοινοβουλίων. Αυτή η κατάσταση είναι απαράδεκτη και δείχνει καθαρά πόσο άδικη είναι η πολωνική εκλογική νομοθεσία.
<P>
Θα ήθελα να προτρέψω την Πολωνία να τροποποιήσει την εκλογική νομοθεσία της.
<SPEAKER ID="370" NAME="Aloyzas Sakalas" AFFILIATION="PSE">
(EN) Κύριε Πρόεδρε, αυτή η προφορική ερώτηση είναι συνέπεια των συζητήσεων που διεξήχθησαν στην Επιτροπή Νομικών Θεμάτων σχετικά με την ασυλία του κ. Tomczak.
<P>
" ασυλία του κ. Tomczak άρθηκε από το Κοινοβούλιο πριν από λίγα χρόνια. Πρόσφατα, η Επιτροπή Νομικών Θεμάτων έλαβε αίτημα από τον κ. Tomczak να υπερασπιστεί την ασυλία του. " επιτροπή συζήτησε το αίτημά του και προετοίμασε σχέδιο απόφασης. Ωστόσο, η έγκριση της τελικής απόφασης αναβλήθηκε, διότι η επιτροπή έλαβε πληροφορίες, σύμφωνα με τις οποίες, σε περίπτωση άρσης της ασυλίας τους, οι νομικές συνέπειες για τους βουλευτές του Ευρωπαϊκού Κοινοβουλίου από την Πολωνία είναι διαφορετικές από εκείνες για τα μέλη του πολωνικού κοινοβουλίου.
<P>
Σύμφωνα με τον πολωνικό νόμο της 23ης Ιανουαρίου 2004, ένα μέλος του Ευρωπαϊκού Κοινοβουλίου από την Πολωνία χάνει αυτομάτως την έδρα του σε περίπτωση ποινικής καταδίκης. Για τα μέλη του πολωνικού κοινοβουλίου, αυτή η διάταξη δεν ισχύει. Μια τέτοια διαφορά παραβιάζει την κοινοτική νομοθεσία, με την εφαρμογή διαφορετικής νομοθεσίας για τα μέλη του εθνικού κοινοβουλίου και τους πολωνούς βουλευτές του Ευρωπαϊκού Κοινοβουλίου. Αυτή η ασυνέπεια μεταξύ του πολωνικού και του ευρωπαϊκού κοινοτικού δικαίου πρέπει να διασαφηνιστεί.
<P>
Ως εκ τούτου, στηρίζω πλήρως τη διατύπωση προφορικής ερώτησης προς την Επιτροπή. Ελπίζω ότι ο κ. Frattini θα χρησιμοποιήσει όλη του την επιρροή για να εξαλείψει αυτή την ασυνέπεια μεταξύ του πολωνικού και του ευρωπαϊκού κοινοτικού δικαίου.
<SPEAKER ID="371" NAME="Paul Rübig" AFFILIATION="PPE-DE">
(DE) Κύριε Πρόεδρε, κύριε Frattini, κυρίες και κύριοι, πιστεύω ότι η δημοκρατία πρέπει να εξελίσσεται διαρκώς στην Ευρώπη, γίνονται δε πάρα πολλές επιθέσεις στο δημοκρατικό μας σύστημα με προέλευση εκτός Ευρώπης. Φυσικά, οι βουλευτές του Ευρωπαϊκού Κοινοβουλίου αποφασίζουν για πάρα πολλά θέματα που αφορούν άμεσα τον ευρωπαίο πολίτη. Οι βουλευτές δεν αποφασίζουν για λογαριασμό τους παρά εκπροσωπούν τους ψηφοφόρους τους.
<P>
Γι' αυτό δεν πρέπει οι βουλευτές του Ευρωπαϊκού Κοινοβουλίου να βρίσκονται σε χειρότερη μοίρα από τους βουλευτές των εθνικών κοινοβουλίων, και αντίστροφα, να είναι η θέση των εθνικών βουλευτών κατώτερη από εκείνη των ΒΕΚ.
<P>
Γι' αυτό πιστεύω ότι η Επιτροπή πρέπει να εξετάσει τις επιπτώσεις του νέου καθεστώτος που θα ισχύσει από το 2009 για τους ΒΕΚ από την Πολωνία, ποιες αλλαγές υπάρχουν και αν είναι δυνατό να εφαρμοστούν οι αρχές της για να απαλειφθούν αυτές οι διαφορές.
<SPEAKER ID="372" NAME="Manuel Medina Ortega" AFFILIATION="PSE">
(ES) Κύριε Πρόεδρε, όπως πάντα, ο Επίτροπος Frattini παρουσίασε μία περίπλοκη νομική ανάλυση. Όπως είπε, στις παρούσες συνθήκες δεν φαίνεται να υπάρχουν βάσιμοι λόγοι για την κίνηση διαδικασίας ενώπιον του Δικαστηρίου.
<P>
Ωστόσο, αφού άκουσα τον κ. Zwiefka, ο οποίος μας μίλησε για μια πρόταση της τωρινής πολωνικής κυβέρνησης να τροποποιήσει τη νομοθεσία, ερωτώ τον Επίτροπο αν πιστεύει ότι η Επιτροπή θα μπορούσε να προσεγγίσει την πολωνική κυβέρνηση στη βάση της συζήτησης που διεξάγουμε αυτή τη στιγμή στο Κοινοβούλιο για να διαπιστώσει αν η πολωνική κυβέρνηση προτίθεται πράγματι να τροποποιήσει τη νομοθεσία προκειμένου να εναρμονίσει το καθεστώς των βουλευτών του ΕΚ με το καθεστώς των βουλευτών του εθνικού κοινοβουλίου.
<SPEAKER ID="373" NAME="Marek Aleksander Czarnecki" AFFILIATION="UEN">
(PL) Κύριε Πρόεδρε, η πρόταση που υποβλήθηκε από τον κ. Zwiefka για εξίσωση της κατάστασης των βουλευτών του Ευρωπαϊκού Κοινοβουλίου με εκείνη των βουλευτών του πολωνικού κοινοβουλίου δεν παρέχει λύση στο πρόβλημα. Θεωρώ ότι η καλύτερη λύση, η οποία αποτελεί μάλιστα ήδη μέρος της πολωνικής νομοθεσίας είναι, στην περίπτωση που κάποιος καταδικαστεί για εκ προθέσεως αξιόποινη πράξη, το δικαστήριο να αποφανθεί και για τη στέρηση των πολιτικών του δικαιωμάτων, πράγμα που σημαίνει ότι το συγκεκριμένο άτομο δεν θα έχει το δικαίωμα του εκλέγεσθαι.
<P>
" λύση αυτή ισχύει, για παράδειγμα, στη Γαλλία. Θα ήθελα να σας δώσω ένα συγκεκριμένο παράδειγμα: ο συνάδελφός μας, ο κ. Onesta, αντιπρόεδρος του Ευρωπαϊκού Κοινοβουλίου, καταδικάστηκε πριν από μερικούς μήνες από γαλλικό δικαστήριο σε ποινή αρκετών μηνών με αναστολή για μία πράξη που, σύμφωνα με το πολωνικό δίκαιο, θα σήμαινε αυτομάτως απώλεια της εντολής του στο Ευρωπαϊκό Κοινοβούλιο. Θεωρώ τη σημερινή κατάσταση εντελώς λανθασμένη. Θεωρώ ότι πρέπει να ακολουθήσουμε την κατεύθυνση της λύσης που υπέδειξε ο κ. Frattini.
<SPEAKER ID="374" NAME="Giuseppe Gargani" AFFILIATION="PPE-DE">
(IT) Κύριε Πρόεδρε, κυρίες και κύριοι, μερικά ακόμα σύντομα σχόλια: χαίρομαι που η συζήτηση αναγνωρίζει σε γενικές γραμμές ότι το παρόν αποτελεί σημαντικό και ακανθώδες ζήτημα. Θα ήθελα, ειδικότερα, να ευχαριστήσω τον Επίτροπο Frattini ο οποίος, σαν καλός νομικός που είναι, εξέτασε περισσότερο λεπτομερώς το ζήτημα, το οποίο, όπως δικαίως ανέφερε, δεν αφορά μόνο την Πολωνία. Διακυβεύεται μια γενική αρχή και είμαι, ως εκ τούτου, ιδιαίτερα ικανοποιημένος, όπως και η επιτροπή, που προβαίνετε σε συλλογική επανεξέταση για να ελέγξετε τη συμμόρφωση και εάν υπάρχει νομική συνέπεια όσον αφορά το εθνικό και το ευρωπαϊκό ζήτημα.
<P>
Ένα είναι ωστόσο σίγουρο: δεν υπάρχει εμφανής διάσταση εφόσον, όσον αφορά τις εγγυήσεις, το πολωνικό δίκαιο είναι αντίθετο με τη Συνθήκη. Εάν ένας πολωνός βουλευτής του Ευρωπαϊκού Κοινοβουλίου χάσει την έδρα του, ασφαλώς το άρθρο της συνθήκης που προβλέπει την πιθανότητα συμμετοχής του στις συνόδους θα πάψει να ισχύει. Κατά την άποψη της επιτροπής, όπως ακούσατε μόλις να αναφέρεται από τον κ. Medina, και κατά την προσωπική μου άποψη, το ζήτημα δεν έχει να κάνει με δικαστικές διαδικασίες, αλλά με ενασχόληση με το ζήτημα, μέχρις ότου αυτό επιλυθεί. Εάν ο πολωνός συνάδελφός μας, ο κ. Zwiefka, δηλώνει ότι το ζήτημα αυτό έχει ήδη έρθει στη δημοσιότητα στην Πολωνία, τότε έχει ήδη επιτευχθεί πρόοδος.
<P>
Εκείνο που χρειάζεται είναι αντιστοιχία, καθώς αυτή η αντιστοιχία είναι εκείνη που θα κάνει την Ευρώπη εγγυητή της ενότητας κρατών που συνεργάζονται, της ιδιότητας του πολίτη και των ίσων δικαιωμάτων από την άποψη της ελευθερίας και της θέσης όλων των ανθρώπων.
<SPEAKER ID="375" NAME="Sylwester Chruszcz" AFFILIATION="NI">
(PL) Κύριε Πρόεδρε, θα ήθελα απλώς να προσθέσω την υποστήριξή μου για τις ομιλίες, τις περισσότερες εκ των οποίων υποστηρίζω, και πιστεύω ότι σίγουρα πρέπει να εναρμονίσουμε τους κανονισμούς μας όσο το δυνατόν συντομότερα. Για να καταδείξω πόσο αναγκαίο είναι αυτό, θα ήθελα να επιστήσω την προσοχή στην ιστορία του συναδέλφου μας, ενός βουλευτή του Ευρωπαϊκού Κοινοβουλίου που είναι παρών σήμερα εδώ: του κ. Tomczak, ο οποίος εμπλέκεται εδώ και χρόνια στην Πολωνία σε μία ποινική υπόθεση, η οποία φτάνει πλέον στη λήξη της και ενδέχεται να επηρεάσει το μέλλον του ως βουλευτή του Ευρωπαϊκού Κοινοβουλίου. Πρόκειται για μια υπόθεση όπου δεν υπήρξαν σοβαρές βλάβες και όπου μάρτυρες αρνούνται ότι το συμβάν έλαβε χώρα. Μια υπόθεση που κάποτε είχε κλείσει, αλλά ίσως κάτω από την επιρροή κάποιων πολιτικών αναταραχών ξανάνοιξε και τώρα, ο κ. Tomczak, ο οποίος έχει εκλεγεί δύο φορές (ο συνάδελφός μας έγινε βουλευτής στη χώρα του το 2005, και βουλευτής του Ευρωπαϊκού Κοινοβουλίου το 2004), κινδυνεύει τώρα με αφαίρεση τόσο της εντολής όσο και της ασυλίας του. Πρόκειται για κάτι απίστευτο, ζημιογόνο, το οποίο θα έπρεπε το συντομότερο δυνατό να λήξει και να πάψει να μας απασχολεί στο Σώμα αυτό.
<SPEAKER ID="376" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, αισθάνομαι ότι η αποψινή συζήτηση έδειξε δύο πράγματα: το πρώτο είναι ότι υπάρχει η γενική άποψη, την οποία θα έλεγα ότι συμμερίζομαι, από όλους τους ομιλητές -και θεωρώ ότι είναι σωστή- ότι η διαφορετική μεταχείριση μεταξύ των βουλευτών του Ευρωπαϊκού Κοινοβουλίου που εκλέγονται στην Πολωνία και των βουλευτών του πολωνικού κοινοβουλίου πρέπει να καταργηθεί και ότι η ανάλυση αυτή πρέπει να επεκταθεί σε όλα τα άλλα νέα κράτη μέλη της Ευρωπαϊκής Ένωσης, η συμμόρφωση των οποίων με την ευρωπαϊκή πράξη του 1976 δεν έχει ακόμα ελεγχθεί.
<P>
Το δεύτερο συμπέρασμα, και αναφέρομαι στην πρόταση του κ. Medina Ortega, με την οποία συμφωνώ, είναι να διαβιβασθεί το αποτέλεσμα της παρούσας συζήτησης στις αρμόδιες αρχές της πολωνικής κυβέρνησης, ώστε να ενημερωθούν σχετικά με το ότι η διαφορετική αυτή μεταχείριση πρέπει να καταργηθεί μέσω εθνικής νομοθεσίας. Θα το κάνω. Μπορώ να σας πω ότι θα επικοινωνήσω σίγουρα επίσημα με τον υπουργό Δικαιοσύνης της πολωνικής κυβέρνησης για να του διαβιβάσω τη γενική άποψη του Κοινοβουλίου -με την οποία συμφωνώ- ότι παρόλο που ο πολωνός εθνικός νομοθέτης διαθέτει κυριαρχικά δικαιώματα στον τρόπο με τον οποίο θα επιτευχθεί η κατάργηση αυτής της διαφορετικής μεταχείρισης, πρέπει εντούτοις να επιδιωχθεί ο στόχος της κατάργησής της.
<P>
Αυτή είναι η γνώμη που υποστήριξα από την αρχή: δεν θεωρώ ότι μπορώ να πω στον πολωνό νομοθέτη με ποιον τρόπο να προχωρήσει, αλλά θεωρώ ότι μπορώ να του εξηγήσω τον στόχο, και ο στόχος αυτός είναι να καταργηθεί αυτή η διαφορετική μεταχείριση μεταξύ του καθεστώτος των βουλευτών του πολωνικού κοινοβουλίου και των βουλευτών του Ευρωπαϊκού Κοινοβουλίου που εκλέγονται στην Πολωνία.
<P>
Ασφαλώς θα διαβιβάσω τις πληροφορίες αυτές και θα προσθέσω ότι σκοπεύω να αναφέρω κατόπιν στο Κοινοβούλιο, λόγω του ενδιαφέροντος του κ. Gargani και της Επιτροπής Νομικών Θεμάτων, τα σχετικά με την αναθεώρηση που αφορά τα υπόλοιπα 11 νέα κράτη μέλη, ούτως ώστε οι κυβερνήσεις των άλλων κρατών μελών που ενδέχεται να θίγονται, να ενημερωθούν σχετικά.
<SPEAKER ID="377" NAME="Πρόεδρος">
" συζήτηση έληξε.

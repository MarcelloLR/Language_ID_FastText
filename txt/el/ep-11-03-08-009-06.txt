<CHAPTER ID="009-06">
6. Καινοτόμος χρηματοδότηση σε παγκόσμιο και ευρωπαϊκό επίπεδο (
<SPEAKER ID="141" NAME="Jean-Paul Gauzès" AFFILIATION="PPE">
(FR) Κυρία Πρόεδρε, λυπούμαι για το γεγονός ότι υπάρχει σύγχυση στην εν λόγω έκθεση της κ. Ποδηματά, η οποία θέτει μια σειρά σημαντικών ζητημάτων όσον αφορά την καινοτόμο χρηματοδότηση. Θα ήθελα να ζητήσω από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο να αποσύρει την εναλλακτική πρόταση που κατέθεσε, ούτως ώστε να μπορέσει να ολοκληρωθεί το κοινό σχέδιο εργασίας που έχει συνταχθεί.
<P>
Δεύτερον, λυπούμαι για το γεγονός ότι έχει προκύψει μια κάπως επίπλαστη εναντίωση όσον αφορά το θέμα της επιβολής φόρου επί των χρηματοπιστωτικών συναλλαγών και για το γεγονός ότι υπάρχουν δύο παρόμοιες τροπολογίες. Ως εκ τούτου, με θλίβει το γεγονός ότι το Κοινοβούλιο δεν μπορεί να εκφράσει την πλήρη στήριξή του στον εν λόγω φόρο με όρους λογικούς όσον αφορά την ανταγωνιστικότητα της Ευρώπης.
<SPEAKER ID="142" NAME="Martin Schulz" AFFILIATION="S&amp;D">
(DE) Κυρία Πρόεδρε, είμαι σε θέση να πω στον κ. Gauzès το εξής: ναι, σκοπεύουμε να αποσύρουμε αυτό το σχέδιο εναλλακτικού ψηφίσματος. Το πρότεινα στην Ομάδα μου για έναν πολύ απλό λόγο: η τροπολογία που ακολουθεί, η οποία υπογράφηκε από 120 βουλευτές όλων των Ομάδων, αποδεικνύει ότι οι προτάσεις που αφορούν την επιβολή φόρου επί των χρηματοπιστωτικών συναλλαγών δεν αποτελούν αποκλειστικό τομέα ενδιαφέροντος καμίας Ομάδας· ούτε των Σοσιαλιστών, ούτε των Συντηρητικών, ούτε της Ομάδας του Ευρωπαϊκού Λαϊκού Κόμματος (Χριστιανοδημοκράτες) ούτε της Ομάδας των Πρασίνων/Ευρωπαϊκή Ελεύθερη Συμμαχία. Το θέμα είναι ότι κάνουμε μια θεσμική πρόταση και στέλνουμε ένα θεσμικό μήνυμα που το Σώμα αυτό είναι σε θέση να απευθύνει σε διακομματική βάση: "Θέλουμε ο ιδιωτικός τομέας να επωμιστεί το μερίδιο που του αναλογεί όσον αφορά το φορτίο της κρίσης". Δεν πρόκειται για σοσιαλιστική απαίτηση ή για απαίτηση της Ομάδας PPE· είναι κοινή επιθυμία μας. Εάν καταφέρουμε να το εκφράσουμε αυτό σήμερα σε θεσμική βάση, θα αποτελέσει σημαντικότατη επιτυχία για το Ευρωπαϊκό Κοινοβούλιο. Για τον λόγο αυτόν, αποσύρουμε την εν λόγω πρόταση.
<P>
(Χειροκροτήματα)
<SPEAKER ID="143" NAME="Ρόδη Κράτσα-Τσαγκαροπούλου" AFFILIATION="PPE">
Κυρία Πρόεδρε, χθες στην Ολομέλεια προωθήσαμε, από την πλευρά του Ευρωπαϊκού Λαϊκού Κόμματος, και μια άλλη πρόταση η οποία θα μπορούσε να αποτελέσει συμβιβασμό: αν θα μπορούσε δηλαδή να καταστεί σαφές ότι οι πόροι θα κατευθυνθούν στον κοινοτικό προϋπολογισμό και στον μηχανισμό στήριξης. Θέσαμε εχθές το θέμα προς συζήτηση και περιμένουμε την απάντηση για να καταλήξουμε σε συμβιβασμό και να στείλουμε ένα θετικό μήνυμα προς τα κοινοτικά όργανα.

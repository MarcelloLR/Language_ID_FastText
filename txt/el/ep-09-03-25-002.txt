<CHAPTER ID="002">
Αποτελέσματα του Ευρωπαϊκού Συμβουλίου (19-20 Μαρτίου 2009) (συζήτηση) 
<SPEAKER ID="006" NAME="Πρόεδρος">
- Κυρίες και κύριοι, λάβαμε γνώση της εσωτερικής πολιτικής κατάστασης στην Τσεχική Δημοκρατία. Θα ήθελα εκ μέρους όλων σας να δηλώσω ότι αυτή δεν θα επηρεάσει το έργο της τσεχικής προεδρίας και ότι πρέπει να έχουμε τη βούληση να διασφαλίσουμε τη συνέχεια του έργου. Υποστηρίζουμε τον τσέχο πρωθυπουργό, τον πρόεδρο του Ευρωπαϊκού Συμβουλίου, στην προσπάθειά του για την επιτυχία της τσεχικής προεδρίας.
<P>
Θα ήθελα -και πιστεύω ότι μπορώ να το πω αυτό εκ μέρους όλων σας- να ενθαρρύνω τον πρόεδρο του Ευρωπαϊκού Συμβουλίου να συνεχίσει τη διαδικασία κύρωσης της συνθήκης της Λισαβόνας στη χώρα του και σε άλλες χώρες στις οποίες πρέπει ακόμη να γίνουν κάποια πράγματα. Εργαστήκαμε σχετικά με τη συνθήκη αυτή για τη μεταρρύθμιση της Ευρωπαϊκής Ένωσης επί 10 έτη, από τότε που λήφθηκαν οι αποφάσεις στη Νίκαια, και θέλουμε να μπορέσουμε να κάνουμε τα τελευταία δύσκολα βήματα, ώστε να μπορούμε να ελπίζουμε ότι η εν λόγω συνθήκη θα τεθεί σε ισχύ στις αρχές του 2010. Χρειαζόμαστε τη συνθήκη της Λισαβόνας για περισσότερη δημοκρατία, για να αποκτήσει η Ευρωπαϊκή Ένωση μεγαλύτερη ελευθερία δράσης και μεγαλύτερη διαφάνεια.
<P>
(Χειροκροτήματα)
<P>
Το επόμενο θέμα είναι οι δηλώσεις του Συμβουλίου και της Επιτροπής σχετικά με τα συμπεράσματα του Ευρωπαϊκού Συμβουλίου που πραγματοποιήθηκε στις 19-20 Μαρτίου 2009.
<SPEAKER ID="007" NAME="Mirek Topolánek" LANGUAGE="CS">
Κυρίες και κύριοι, θα ήθελα να σας καλωσορίσω επ' ευκαιρία της τακτικής έκθεσης του προέδρου του Ευρωπαϊκού Συμβουλίου σε συνέχεια της εαρινής συνόδου του Συμβουλίου. Καταρχάς, πρέπει να σας ζητήσω συγγνώμη, επειδή δεν θα μπορέσω να μείνω έως το τέλος της συζήτησης, ως συνήθως. Ο κ. Vondra, ο αναπληρωτής πρωθυπουργός, θα με αντικαταστήσει στο δεύτερο μέρος της συζήτησης, μετά τις ομιλίες των εκπροσώπων των κομμάτων. Ο λόγος που πρέπει να επιστρέψω στην Πράγα, όπως ήδη ανέφερε ο κ. Hans-Gert Pöttering, είναι η άνευ προηγουμένου παρακώλυση του έργου μας από τους σοσιαλιστές, με τους οποίους βρισκόμαστε σε αντιπαράθεση καθ' όλη της διάρκεια αυτής της προεδρίας, πράγμα για το οποίο υπήρξα απολύτως ειλικρινής. Εάν η κυβέρνηση ανατραπεί, η προεδρία δεν θα απειληθεί σε καμία περίπτωση, και το γεγονός ότι οι σοσιαλιστές αδιαφόρησαν για το ότι η Τσεχική Δημοκρατία προεδρεύει του Ευρωπαϊκού Συμβουλίου, και αρνήθηκαν ακόμη και την πιο βασική συνεργασία, θα αποβεί επιζήμιο κυρίως για τη σοσιαλδημοκρατία. " προεδρία δεν θα πληγεί από την κατάσταση αυτή, επειδή είμαι βέβαιος ότι τα όσα είπα εδώ στην εναρκτήρια ομιλία μου στο Ευρωπαϊκό Κοινοβούλιο σχετικά με τις προσπάθειές μας να μεσολαβήσουμε στις συζητήσεις και να επιτύχουμε μια συμβιβαστική λύση είναι κάτι το οποίο αναμφίβολα καταφέραμε. Το εαρινό Συμβούλιο το αποδεικνύει. Στη χώρα μου είθισται όταν κάποιος μιλά για άλλους να μην τον διακόπτουμε, αλλά φαίνεται ότι οι συνήθειες εδώ είναι κάπως διαφορετικές.
<P>
Επιτρέψτε μου να συνεχίσω -αναφερόμενος αποκλειστικά στα συμπεράσματα του Ευρωπαϊκού Συμβουλίου- με το θέμα για το οποίο βρίσκομαι πράγματι εδώ σήμερα και τους λόγους για τους οποίους λάβαμε ορισμένα μέτρα στο Ευρωπαϊκό Συμβούλιο. Ωστόσο, προηγουμένως, θα ήθελα να σχολιάσω την τριμερή σύνοδο κορυφής με τους κοινωνικούς εταίρους, η οποία προηγήθηκε της συνόδου του Συμβουλίου. " συμμετοχή ήταν σχετικά υψηλή. Εκτός από τον υποφαινόμενο και τον Πρόεδρο της Ευρωπαϊκής Επιτροπής, κ. José Manuel Barroso, έλαβαν μέρος επίσης οι δύο επόμενοι πρωθυπουργοί, δηλαδή ο κ. Reinfeldt από τη Σουηδία και ο κ. Zapatero από την Ισπανία, και μετά τη σύνοδο ένιωσα ιδιαίτερη χαρά και έκπληξη για τη συναίνεση μεταξύ των κοινωνικών εταίρων, όχι μόνον σχετικά με τους στόχους της προεδρίας, αλλά και γενικότερα σχετικά με τις λύσεις για την εξελισσόμενη κατάσταση της ανεργίας λόγω της παγκόσμιας χρηματοπιστωτικής κρίσης.
<P>
Εφόσον ενδιαφέρεστε, θα αναφερθώ εκτενέστερα στην τριμερή σύνοδο κορυφής, αλλά συμφωνήσαμε σε τρεις βασικές αρχές, δηλαδή την εξασφάλιση πολύ μεγαλύτερης ευελιξίας στην αγορά εργασίας καθώς και κινητικότητας της εργασίας και την καταβολή πολύ μεγαλύτερων προσπαθειών για την αύξηση των επιπέδων εκπαίδευσης και των δεξιοτήτων του εργατικού δυναμικού έτσι ώστε να αξιοποιηθούν στην αγορά εργασίας κλπ. Το εαρινό Ευρωπαϊκό Συμβούλιο ήταν στην πραγματικότητα η δεύτερη σύνοδος των αρχηγών κρατών ή κυβερνήσεων που οργανώσαμε, αλλά ήταν ωστόσο η πρώτη ουσιαστικά επίσημη σύνοδος κορυφής. Το θέμα που προσέλκυσε περισσότερο το ενδιαφέρον ήταν, φυσικά, το ζήτημα του πώς θα επιλυθεί η παρούσα οικονομική κρίση. Απορρίπτω πλήρως τους ισχυρισμούς ότι δεν κάνουμε αρκετά όσον αφορά τη λήψη μέτρων ουσίας. Θα αναφέρω ένα ποσό: 400 δισεκατομμύρια ευρώ. Αυτά τα 400 δισεκατομμύρια ευρώ ανέρχονται στο 3,3% του ΑΕγχΠ της ΕΕ και αποτελούν ένα άνευ προηγουμένου μέτρο και, μαζί με τους αυτόματους σταθεροποιητές τους οποίους διαθέτει η ΕΕ και τους οποίους δεν διαθέτουν, για παράδειγμα, οι "ΠΑ, πιστεύω ότι το παράδειγμα που ανέφερε σήμερα εδώ ο κ. José Manuel Barroso είναι εξαιρετικά ενημερωτικό. Ένας εργαζόμενος που απολύεται από τη Saab στη Σουηδία απολαύει κοινωνικών προτύπων τα οποία είναι τελείως διαφορετικά από εκείνα που απολαύει ένας εργαζόμενος που απολύεται από τη General Motors κάπου στο Σικάγο, και οι κυβερνήσεις στις δύο αυτές περιπτώσεις έχουν τελείως διαφορετικές προσεγγίσεις, καθώς οι αυτόματοι σταθεροποιητές πολλαπλασιάζουν τα 400 δισεκατομμύρια ευρώ σε ένα ποσό σημαντικά μεγαλύτερο και μας παρέχουν ένα αναμφισβήτητο πλεονέκτημα σε σχέση με τις "ΠΑ στο θέμα αυτό. " θεμελιώδης στήριξη της συμφωνίας από το σύνολο των 27 κρατών μελών επιβεβαιώνει την εγκυρότητα της στρατηγικής της Λισαβόνας, καθώς είναι ένας από τους τέσσερις πυλώνες επί των οποίων ερείδεται στην πραγματικότητα ολόκληρη η στρατηγική.
<P>
Ο κ. Gordon Brown ήταν εδώ χθες και είχε την ευκαιρία να εξηγήσει με σαφήνεια την προσέγγιση των 27 κρατών μελών, την εντολή για τη σύνοδο κορυφής της Ομάδας των G20 και τους τρεις άλλους de facto πυλώνες της εν λόγω στρατηγικής. Συμφωνήσαμε ότι όλα τα βραχυπρόθεσμα μέτρα πρέπει να είναι προσωρινά και έτσι τα αντιλαμβανόμαστε. Οι μεσοπρόθεσμες και μακροπρόθεσμες προτεραιότητες και οι στόχοι της στρατηγικής της Λισαβόνας επιβεβαιώθηκαν και οι βραχυπρόθεσμες προτεραιότητες πρέπει να ακολουθήσουν την ίδια λογική. Θα ήθελα να πω ανοικτά ότι το Ευρωπαϊκό Συμβούλιο εξέφρασε λίγο ή πολύ τον αποτροπιασμό του σχετικά με τα όσα είπε ο υπουργός Οικονομικών των "ΠΑ Timothy Geithner σχετικά με μόνιμα μέτρα. " Αμερική δεν επαναλαμβάνει μόνον τα σφάλματα της δεκαετίας του 1930 με τη μορφή μαζικών μέτρων τόνωσης της οικονομίας, προστατευτικών τάσεων και εκκλήσεων για προστατευτισμό, την εκστρατεία "Αγοράστε αμερικανικά" και ούτω καθεξής. Ο συνδυασμός των μέτρων αυτών και -το χειρότερο- της πρωτοβουλίας να καταστούν μόνιμα τα μέτρα αυτά ισοδυναμεί με πορεία προς την καταστροφή. Πρέπει να ανοίξουμε τα βιβλία της Ιστορίας, τα οποία είναι φανερό ότι τα έχουμε αφήσει να σκονίζονται στα ράφια τους. Θεωρώ ότι η μεγαλύτερη επιτυχία των συζητήσεων του εαρινού Συμβουλίου είναι η σαφής απόρριψη αυτής της πορείας και αυτής της κοντόθωρης προσέγγισης. Απορρίπτω κατηγορηματικά τους ισχυρισμούς του προέδρου του Ευρωπαϊκού Σοσιαλιστικού Κόμματος, κ. Poul Nyrup Rasmussen, ότι το Ευρωπαϊκό Συμβούλιο έκανε ελάχιστα για να καταπολεμήσει την κρίση και ότι περιμένουμε από τις "ΠΑ να μας σώσουν. Όχι μόνον ο δρόμος που ακολουθούν οι "ΠΑ έχει αποδειχθεί εσφαλμένος ιστορικά, αλλά, όπως προείπα, τα επίπεδα κοινωνικής ασφάλισης και η γενικότερη κάλυψη των κοινωνικών αναγκών των απλών ανθρώπων διαφέρουν εντυπωσιακά στις "ΠΑ όπου βρίσκονται σε πολύ κατώτερο επίπεδο. Ο δρόμος που ακολουθούν οι "ΠΑ είναι επικίνδυνος, επειδή οι Αμερικανοί θα χρειαστούν χρήματα για να χρηματοδοτήσουν τα κοινωνικά μέτρα τους, τα οποία θα αποκτήσουν εύκολα, καθώς υπάρχουν πάντοτε κάποιοι που είναι πρόθυμοι να αγοράσουν αμερικανικά ομόλογα. Ωστόσο, κάτι τέτοιο θέτει σε κίνδυνο τη ρευστότητα της αγοράς, στερώντας ρευστότητα από την παγκόσμια χρηματοπιστωτική αγορά, με αποτέλεσμα η πώληση άλλων ομολόγων, ενδεχομένως ευρωπαϊκών και οπωσδήποτε πολωνικών, τσεχικών και ίσως και άλλων, να διακυβευθεί, καθώς δεν θα υπάρχουν άλλα ρευστά διαθέσιμα στο σύστημα. " προσέγγιση αυτή προβληματίζει και, κατά τη γνώμη μου, θα αποτελέσει θέμα συζήτησης στη σύνοδο κορυφής της Ομάδας των 20. " σύνοδος κορυφής της Ομάδας των 20 θα είναι απλώς μία από τις πολλές ευκαιρίες συζήτησης του θέματος. " συζήτηση μπορεί να συνεχισθεί αργότερα στην άτυπη σύνοδο κορυφής των 27 κρατών μελών με την αμερικανική κυβέρνηση και τον Barack Obama στην Πράγα. Πιστεύω σθεναρά ότι θα βρούμε μια κοινή προσέγγιση με τις "ΠΑ, επειδή δεν θέλουμε σε καμία περίπτωση μια αντιπαράθεση μεταξύ "ΠΑ και Ευρώπης. Στον σημερινό κόσμο -όπως απέδειξε για άλλη μία φορά η κρίση- καμία οικονομία δεν λειτουργεί απομονωμένη και το επίπεδο διασύνδεσης είναι πολύ υψηλό, πράγμα που σημαίνει ότι σε εποχές κρίσης το πρόβλημα είναι κοινό και μπορούμε να το επιλύσουμε μόνον ενεργώντας από κοινού.
<P>
Ο δεύτερος πυλώνας της συμφωνίας, όσον αφορά την εξεύρεση λύσης στην παρούσα κρίση, είναι η προετοιμασία για τη σύνοδο κορυφής της Ομάδας των 20. Τα έγγραφα που εκπόνησαν ο κ. Gordon Brown και η κυβέρνησή του είναι εξαιρετικά και είχατε την ευκαιρία να εξοικειωθείτε με αυτά χθες. " προσέγγιση των τριών πυλώνων περιλαμβάνει μια λύση για τον χρηματοπιστωτικό τομέα και δέσμες δημοσιονομικών κινήτρων, ρυθμίζοντας και -θα έλεγα- διορθώνοντας τα ελαττώματα στο εσωτερικό του συστήματος και δίνοντας νέα ώθηση στο παγκόσμιο εμπόριο, πράγμα που σημαίνει την άσκηση πιέσεων για νέες συζητήσεις όσον αφορά τη Ντόχα στο πλαίσιο του ΠΟΕ. " προσέγγιση αυτή συμπίπτει ακριβώς με τη συγκεκριμένη σύνθεση της λύσης που πρότεινε το Ευρωπαϊκό Συμβούλιο, η οποία απέσπασε ομόφωνη συναίνεση. Θα ήθελα επίσης να επικροτήσω τη συμφωνία, επειδή δώσαμε τελικά ένα συγκεκριμένο νούμερο σχετικά με την αύξηση των διαθέσιμων πόρων του Διεθνούς Νομισματικού Ταμείου και ορίσαμε τη συγκεκριμένη αυτή υποχρέωση σε 75 δισεκατομμύρια ευρώ. Τα 27 κράτη μέλη υιοθέτησαν μια κοινή θέση, εκφράσθηκαν με μία φωνή και με έναν κοινό στόχο εν όψει της συνόδου της Ομάδας των 20. Θεωρώ το γεγονός αυτό τη μεγαλύτερη από όλες τις επιτυχίες, επειδή το σύνολο της συνόδου του Ευρωπαϊκού Συμβουλίου ήταν μια δοκιμή της ευρωπαϊκής ενότητας, της ευρωπαϊκής αλληλεγγύης, των ευρωπαϊκών αξιών και της ενωμένης ευρωπαϊκής εσωτερικής αγοράς. Εάν οποιοδήποτε από τα στοιχεία αυτά υπονομευόταν, θα βγαίναμε από την παρούσα κρίση πιο αδύναμοι. Αντίθετα, πιστεύω ότι εάν σεβαστούμε τα θεμελιώδη αυτά χαρακτηριστικά θα βγούμε ισχυρότεροι. Δεν υπάρχει λόγος απαισιοδοξίας εν όψει των συζητήσεων της Ομάδας των 20, όπως φοβάται ο κ. Rasmussen. Πιστεύω ότι έχουμε κατανοήσει όλοι την αναγκαιότητα να ενεργήσουμε αλληλέγγυα και να συνεργαστούμε, όπως επιβεβαιώνει ο κ. Graham Watson της Ομάδας της Συμμαχίας Φιλελευθέρων και Δημοκρατών για την Ευρώπη.
<P>
" παρούσα κρίση, όπως όλοι γνωρίζουμε, είναι μια κρίση εμπιστοσύνης. Ο τρίτος κρίσιμος τομέας για την επίλυση της κρίσης είναι, επομένως, η αποκατάσταση της εμπιστοσύνης. Δεν αρκεί απλώς να ρίξει κάποιος χρήματα στο σύστημα. Αυτό το δοκιμάσαμε, και οι τράπεζες εξακολουθούν να μην δανείζουν. Οι τράπεζες πρέπει να αρχίσουν να δανείζουν χρήματα, αλλά δεν πρόκειται να το πράξουν εάν δεν έχουν εμπιστοσύνη. " ρευστότητα που διαθέτουν δεν επέλυσε το πρόβλημα. " εμπιστοσύνη δεν υπαγορεύεται ούτε αγοράζεται. Στο πλαίσιο της αποκατάστασης της εμπιστοσύνης, κάναμε, επομένως, ακόμη ένα βήμα για την ενίσχυση της εμπιστοσύνης διπλασιάζοντας το πλαίσιο εγγύησης για τις χώρες εκτός της ευρωζώνης σε 50 δισεκατομμύρια ευρώ, για την περίπτωση που θα απαιτηθεί κάτι τέτοιο. Συμφωνήσαμε ακόμη και σε αυτό. Συμφωνήσαμε επίσης ότι είναι αναγκαίο να αποφευχθεί μια συνολική προσέγγιση και ότι πρέπει να εξετάσουμε τις περιπτώσεις μία προς μία, για κάθε τράπεζα και για κάθε χώρα, και θεωρήσαμε ότι μία κοινή προσέγγιση για όλους θα ήταν επικίνδυνη στην παρούσα συγκυρία. Οι αγορές είναι νευρικές, αντιδρούν αμέσως, με τρόπο υπερβολικό και αρνητικό σε κάθε ένδειξη. Επομένως, χρειαζόμαστε καλύτερη ρύθμιση. Θα ήθελα να τονίσω ότι "καλύτερη" μπορεί να σημαίνει τη θέσπιση ρύθμισης εκεί όπου δεν υπήρχε καμία ρύθμιση έως τώρα. Εδώ παρεμβαίνετε εσείς, κυρίες και κύριοι του Ευρωπαϊκού Κοινοβουλίου. Θέλουμε να επιτύχουμε συμφωνία -και υπάρχουν ενδείξεις ότι κάτι τέτοιο είναι εφικτό- σχετικά με νομοθετικές πράξεις, οι οποίες στην ουσία θα εκπληρώσουν το όραμά μας και τις ιδέες μας για καλύτερη ρύθμιση των οργανισμών αξιολόγησης της πιστοληπτικής ικανότητας, της φερεγγυότητας των ασφαλιστικών εταιρειών, των κεφαλαιακών απαιτήσεων των τραπεζών, των διασυνοριακών πληρωμών, του ηλεκτρονικού χρήματος και ούτω καθεξής. Θα είμαι ευτυχής εάν μπορέσετε να εγκρίνετε τους κανόνες αυτούς κατά τη διάρκεια της συνόδου σας και εάν αυτοί μπορέσουν να τεθούν σε ισχύ και να εφαρμοσθούν αμέσως. Χαιρετίζω θερμά, όπως όλοι, την έκθεση Larosière, η οποία διαθέτει μια εξαιρετική αναλυτική ενότητα και μια πολύ διδακτική ενότητα για την υλοποίηση, και υπό την έννοια αυτή το Ευρωπαϊκό Συμβούλιο κατέληξε σε σαφή συμπεράσματα. Το σημαντικότερο ίσως καθήκον του εαρινού Ευρωπαϊκού Συμβουλίου ήταν να αξιολογήσει την πρόοδο που έχει επιτευχθεί έως σήμερα όσον αφορά την υλοποίηση του σχεδίου ανάκαμψης, όπως διατυπώθηκε από το Συμβούλιο τον Δεκέμβριο. Στο σημείο αυτό επικεντρώνεται ακριβώς ο περισσότερος θόρυβος και η περισσότερη κριτική - κατά τη γνώμη μου αδικαιολόγητα. Σύμφωνα με ορισμένους, το σχέδιο είναι ελλιπές, αργό και στερείται φιλοδοξίας. Θα ήθελα να βάλω τα πράγματα στη θέση τους. Ανέφερα ήδη τα 400 δισεκατομμύρια ευρώ, ή 3,3% του ΑΕγχΠ, μη συμπεριλαμβανομένων κεφαλαίων για την ανακεφαλαιοποίηση τραπεζών και τη χορήγηση εγγυήσεων που ανέρχονται σε περισσότερο από 10% του ΑΕγχΠ, ποσό που είναι το μεγαλύτερο που μπορεί να διαθέσει η ΕΕ επί του παρόντος. " ενίσχυση αυτή θα έχει πολύ σημαντικό αντίκτυπο στο Σύμφωνο Σταθερότητας και Ανάπτυξης καθώς και στο δημόσιο χρέος και στον τρόπο με τον οποίο θα τακτοποιηθούν τα πράγματα την "επόμενη ημέρα", δηλαδή μετά το πέρας της κρίσης. Πιστεύω ότι ακόμη και το ποσό των 5 δισεκατομμυρίων ευρώ που εγκρίθηκε τελικά, και το οποίο αποτελεί μικρό μόνον μέρος του τεράστιου ποσού των 400 δισεκατομμυρίων ευρώ, είναι αποτέλεσμα πολύ δύσκολων διαπραγματεύσεων που επηρεάζουν πολλές χώρες. Αυτό ισχύει καταρχάς, επειδή ένα χρηματικό ποσό δεν αποτελεί μέτρο κατά της κρίσης εάν δεν εκταμιευθεί το 2009-2010. Είναι επίσης αλήθεια ότι δεν υπάρχει ένα διάφανο σύστημα για την αξιολόγηση σχεδίων, δεν υπάρχει ένας κατάλληλος κατάλογος αυτών των σχεδίων, και υπάρχουν στοιχεία που απουσιάζουν και άλλα που πλεονάζουν. Επιτύχαμε τελικά συμφωνία ύστερα από πολύ πολύπλοκες διαπραγματεύσεις, και η τσεχική προεδρία διαδραμάτισε σαφώς σε αυτές κυρίαρχο ρόλο, καθώς επέφερε τη συμφωνία για την έγκριση των 5 δισεκατομμυρίων ευρώ και την αποστολή αυτών των χρημάτων σε εσάς στο Ευρωπαϊκό Κοινοβούλιο, ώστε να τα χειριστείτε.
<P>
Το σχέδιο ανάκαμψης έχει, φυσικά, μια κοινοτική πτυχή, σε σχέση με την οποία διατίθενται σήμερα περίπου 30 δισεκατομμύρια ευρώ, καθώς και μια εθνική πτυχή, σε σχέση με την οποία κάθε κράτος μέλος εφαρμόζει, στο πλαίσιο του σχεδίου, τα δικά του μέτρα δημοσιονομικής στήριξης. Κατά τη γνώμη μου, το κύριο θέμα επί του οποίου υπήρξε συμφωνία στο Ευρωπαϊκό Συμβούλιο είναι η εγκυρότητα του Συμφώνου Σταθερότητας και Ανάπτυξης. Εάν θέλουμε να βγούμε από την παρούσα κρίση με την Ένωση σώα, αβλαβή και ενισχυμένη, πρέπει να σεβαστούμε τους κανόνες μας. Κατά τη γνώμη μου, θα ήταν μεγάλο λάθος να δημιουργήσουμε νέες δέσμες μέτρων χωρίς να εξασφαλίσουμε ότι έχουν κινηθεί όλες οι εθνικές και κοινοτικές διαδικασίες, ότι γνωρίζουμε ποιος θα είναι ο αντίκτυπός τους και κατά πόσον υπάρχει ή όχι ανάγκη για περαιτέρω μέτρα δημοσιονομικής στήριξης, και το Ευρωπαϊκό Συμβούλιο συμφώνησε και σε αυτό το θέμα. Εάν είναι απολύτως αναγκαίο, το Ευρωπαϊκό Συμβούλιο θα λάβει περαιτέρω μέτρα, αλλά στην παρούσα φάση δεν γνωρίζουμε κατά πόσον πρέπει να τα λάβουμε ή όχι, καθώς κανένας δεν γνωρίζει πότε η κρίση θα φτάσει στο ναδίρ της ή πότε θα λήξει. Θα ήταν τελείως παράλογο να λάβουμε περαιτέρω μέτρα χωρίς να γνωρίζουμε τις συνέπειες των μέτρων που λήφθηκαν έως τώρα με τα δημοσιονομικά κίνητρα ύψους 400 δισεκατομμυρίων ευρώ. Το σχέδιο είναι φιλόδοξο, διαφοροποιημένο και περιεκτικό και θα επιλύσει τα προβλήματα ανάπτυξης και απασχόλησης με διαφορετικούς τρόπους, ανάλογα με την κατάσταση κάθε χώρας, καθώς και, φυσικά, τα προβλήματα που συνδέονται με την οικονομική κατάσταση.
<P>
Το δεύτερο σημαντικό θέμα που εξέτασε το Ευρωπαϊκό Συμβούλιο ήταν αυτό του κλίματος και της ενέργειας. Σημειώθηκε σημαντική πρόοδος τόσο στην ενεργειακή ασφάλεια όσο και στην προστασία του περιβάλλοντος. Πέραν των άλλων, η ενεργειακή ασφάλεια είναι μία από τις βασικές προτεραιότητες της προεδρίας μας και η αναγκαιότητά της καταδείχθηκε τον Ιανουάριο. " κρίση του φυσικού αερίου δεν έχει επιλυθεί. Κρίση στον τομέα του φυσικού αερίου μπορεί να ξεσπάσει αύριο, μεθαύριο, σε έναν μήνα, σε έναν χρόνο, οποτεδήποτε. Απόδειξη τούτου αποτελεί το γεγονός ότι ακόμη και η δέσμη μέτρων κατά της κρίσης ύψους 5 δισεκατομμυρίων ευρώ στοχεύει κυρίως, εάν όχι αποκλειστικά, τις διασυνδέσεις μεταξύ ευρωπαϊκών χωρών και περιλαμβάνει ένα πολύ ευρύ φάσμα μηχανισμών και σχεδίων που αποσκοπούν στη μείωση της εξάρτησης από μία και μόνον οδό εφοδιασμού. Συμφωνήσαμε ότι πρέπει να ετοιμάσουμε έως τον επόμενο χειμώνα έναν μηχανισμό κατά της κρίσης για τον χειρισμό της κατάρρευσης των εφοδιασμών, ώστε να μπορέσουμε να ανταποκριθούμε σε τυχόν προβλήματα που θα ανακύψουν. Είναι περισσότερο από σαφές ότι χρειαζόμαστε έναν τέτοιο μηχανισμό. Αυτό έγινε εμφανές τον Ιανουάριο, ιδίως στη Σλοβακία και στη Βουλγαρία, αλλά και σε ορισμένες άλλες χώρες.
<P>
" συζήτηση σχετικά με το κλίμα: έχουν ήδη αρχίσει οι συζητήσεις και οι προετοιμασίες για τη Διάσκεψη της Κοπεγχάγης. Τόσο η Δανία, ως χώρα υποδοχής, όσο και η Σουηδία, στο πλαίσιο της προεδρίας της, θα χειρισθούν το θέμα αυτό, και η τσεχική προεδρία εργάζεται ήδη επ' αυτού εντατικά. Προσπαθούμε να επιτύχουμε μια κοινή θέση σε ευρωπαϊκό επίπεδο. Αρχίσαμε τις διαπραγματεύσεις με τους σημαντικότερους παράγοντες, χωρίς τους οποίους δεν είναι δυνατόν να εξασφαλισθεί η επιτυχία της Διάσκεψης της Κοπεγχάγης. Σε αυτούς περιλαμβάνονται οι "ΠΑ και, φυσικά, η Ιαπωνία, η Κίνα και η Ινδία καθώς και άλλες μεγάλες χώρες και ρυπαντές μεγάλης κλίμακας. Το μεγαλύτερο ζήτημα -και θα αναφερθώ σε αυτό μόνον ακροθιγώς- αφορά το κατά πόσον πρέπει να θεσπίσουμε τώρα όχι μόνον τους μηχανισμούς αλλά και τα μερίδια των επιμέρους χωρών της ΕΕ στο πακέτο χρηματοδότησης που παρέχουμε για να βοηθήσουμε τις αναπτυσσόμενες χώρες -τρίτες χώρες- να εκπληρώσουν τις υποχρεώσεις τους στο πλαίσιο της μάχης για την προστασία του κλίματος. " απόφαση που λάβαμε ήταν η σωστή. Σε μια κατάσταση στην οποία διαπραγματευόμαστε με όλους τους μεγάλους παράγοντες, οι οποίοι προς το παρόν ενεργούν περισσότερο με λόγια παρά με πράξεις, θα ήταν πολύ κακή τακτική και πολύ άσχημο εάν θεσπίζαμε εμείς εμπόδια και περιορισμούς τους οποίους οι άλλοι δεν θα σεβαστούν. " διαπραγματευτική θέση μας είναι πολύ καλύτερη εάν μπορούμε να κινηθούμε ελεύθερα, και σε αυτό συμφώνησαν οι χώρες που κατέθεσαν ουσιαστικά την τελευταία πρόταση, δηλαδή η Σουηδία, η Δανία, οι Κάτω Χώρες, το "νωμένο Βασίλειο και η Πολωνία. Όσον αφορά την προσέγγιση της Πολωνίας, φυσικά, σεβαστήκαμε τα συμφέροντα των χωρών που είναι επιφυλακτικές απέναντι στον μηχανισμό αυτό καθώς και τα συμφέροντα των χωρών που διαδραματίζουν ηγετικό ρόλο σε θέματα αλλαγής του κλίματος. Όλες οι χώρες, ακόμη και αυτές που θεωρούν κάτι τέτοιο απόλυτη προτεραιότητα, συμφώνησαν ότι δεν έχουμε βρει ακόμη τον πραγματικό μηχανισμό, το κλειδί και τη διατύπωσή του, αρκετό καιρό πριν από τη Διάσκεψη της Κοπεγχάγης.
<P>
Ο τρίτος τομέας αφορά τις εξωτερικές σχέσεις. Το Ευρωπαϊκό Συμβούλιο ενέκρινε επίσημα την πρωτοβουλία της Ανατολικής Εταιρικής Σχέσης ως πρόσθετο στοιχείο στην εξωτερική πολιτική μας ή στην πολιτική για την άμεση γειτονιά μας. Δεδομένου ότι υπάρχουν παγόβουνα στον βορρά και ο Ατλαντικός Ωκεανός στα δυτικά, οι γείτονές μας ζουν στα νότια και στα ανατολικά, και εκεί βρίσκονται οι χώρες οι οποίες θα μπορούσαν δυνητικά να απειλήσουν τόσο την οικονομία μας όσο και την κοινωνική κατάσταση και την κατάσταση της ασφάλειάς μας. " Ανατολική Εταιρική Σχέση ήταν στόχος της τσεχικής προεδρίας και χαίρομαι ιδιαίτερα γιατί εγκρίθηκε με μια σθεναρή ανάληψη υποχρέωσης ύψους 600 εκατομμυρίων ευρώ. Θα ήθελα να προλάβω τις ερωτήσεις σχετικά με τη συμμετοχή της Λευκορωσίας. Εξετάζουμε το ενδεχόμενο αυτό. " Λευκορωσία έχει κάνει κάποια βήματα προόδου και η αναστολή της απαγόρευσης χορήγησης θεώρησης σε μέλη του καθεστώτος παρατάθηκε. Αυτή τη στιγμή, η πόρτα είναι ανοικτή για τη Λευκορωσία, αλλά δεν έχει ληφθεί καμία απόφαση. Εάν τα κράτη μέλη δεν συμφωνήσουν σε αυτό, και δεν ληφθεί απόφαση από το σύνολο των 27 κρατών μελών, ο πρόεδρος Lukashenko απλούστατα δεν θα προσκληθεί, παρότι τόσο η αντιπολίτευση όσο και τα γειτονικά κράτη συνιστούν να τον προσκαλέσουμε. Νιώθω ότι αυτή είναι μια ερώτηση στην οποία δεν μπορώ να απαντήσω, εάν με ρωτήσετε τώρα, και για τον λόγο αυτό την προλαμβάνω.
<P>
Ενημέρωσα το Ευρωπαϊκό Συμβούλιο σχετικά με τη συνάντηση και την άτυπη σύνοδο κορυφής με τον πρόεδρο Obama στις 5 Απριλίου σε σχέση με την εκπλήρωση άλλων προτεραιοτήτων, και ειδικότερα της διατλαντικής σχέσης. Οι οργανωτικές λεπτομέρειες δεν έχουν οριστικοποιηθεί ακόμη, αλλά θα ενημερωθείτε όλοι αναλυτικά. " σύνοδος κορυφής θα περιστραφεί γύρω από τρεις κύριους θεματικούς τομείς: τις συζητήσεις σχετικά με τη σύνοδο κορυφής της Ομάδας των 20, τη συνεργασία σχετικά με την ενέργεια και την αλλαγή του κλίματος, τομέας στον οποίο η ΕΕ θέλει να παραμείνει βασικός παράγοντας όπως και οι "ΠΑ, και τις εξωτερικές σχέσεις και τη γεωστρατηγική περιοχή από τη Μεσόγειο Θάλασσα έως την Κασπία Θάλασσα, πράγμα που περιλαμβάνει το Αφγανιστάν, το Πακιστάν, την κατάσταση στο Ιράν και, φυσικά, τη Μέση Ανατολή. " σύνοδος κορυφής με τις "ΠΑ είναι σημαντική, αλλά πρέπει σίγουρα να αποφύγουμε τις υπερβολικές προσδοκίες, γιατί δεν πρόκειται για την έλευση του Μεσσία. Οι "ΠΑ έχουν πλήθος εσωτερικών προβλημάτων τα οποία πρέπει να επιλυθούν και για τον λόγο αυτό είναι καλό που ο κ. Barack Obama θα μιλήσει στην Πράγμα σχετικά με τις θεμελιώδεις απόψεις για το έτος αυτό, κατά το οποίο θα θελήσει φυσικά να στείλει ένα μήνυμα στους πολίτες της ΕΕ σχετικά με τις κύριες θέσεις και τους κύριους στόχους της νέας κυβέρνησης των "ΠΑ.
<P>
Υπάρχουν πολλά άλλα θέματα που απασχόλησαν το Ευρωπαϊκό Συμβούλιο σχετικά με τα οποία είμαι έτοιμος να σας απαντήσω. Εάν ξέχασα κάτι, θα το προσθέσω στη συζήτηση που θα ακολουθήσει μετά τις ομιλίες των επικεφαλής των κομμάτων. Κατά πάσα πιθανότητα δεν θα ξανασυναντηθούμε υπό τις ίδιες περιστάσεις, γιατί θα ξεκινήσετε σύντομα την προεκλογική σας εκστρατεία, αλλά θα ήμουν ευγνώμων εάν μπορούσατε να αντισταθείτε στον πειρασμό να την ξεκινήσετε εδώ και τώρα. Ελπίζω η μάχη για τις έδρες του Ευρωπαϊκού Κοινοβουλίου να είναι δίκαιη, και ότι θα συναντηθείτε και πάλι μετά τις εκλογές για να συνεχίσετε το έργο σας.
<SPEAKER ID="008" NAME="Πρόεδρος">
- Σας ευχαριστώ, κύριε ασκούντα την προεδρία του Ευρωπαϊκού Συμβουλίου, για την αποφασιστικότητά σας να συνεχίσετε το έργο της προεδρίας παρά τη δύσκολη κατάσταση στη χώρα σας.
<SPEAKER ID="009" NAME="José Manuel Barroso" LANGUAGE="FR">
Κύριε Πρόεδρε, κύριε ασκούντα την προεδρία του Συμβουλίου, κυρίες και κύριοι, το τελευταίο Ευρωπαϊκό Συμβούλιο ήταν ένα Συμβούλιο με πρακτικά αποτελέσματα.
<P>
Θα ήθελα να ευχαριστήσω την τσεχική προεδρία, και ειδικότερα τον πρωθυπουργό Topolánek, ο οποίος διατήρησε τον έλεγχο του πλαισίου των συζητήσεων επικεντρώνοντάς τες σε συγκεκριμένους στόχους. Το αποτέλεσμα είναι εμφανές: μια σειρά σημαντικών αποφάσεων, αλλά και αποφάσεων που λένε πολλά για την αποφασιστικότητα της Ευρώπης σήμερα. " πραγματικότητα των αποφάσεών μας δείχνει την πραγματικότητα της ενότητάς μας και καταρρίπτει τις απαισιόδοξες προσδοκίες, οι οποίες αποδείχθηκαν άλλη μία φορά, αβάσιμες. Θα επικεντρωθώ στις οικονομικές πτυχές· ο πρωθυπουργός Topolánek αναφέρθηκε στα περισσότερα ζητήματα, επομένως δεν υπάρχει λόγος να επανέλθουμε σε όλα αυτά.
<P>
Πρώτον, το Συμβούλιο ενέκρινε την πρόταση της Επιτροπής σχετικά με τη διάθεση 5 εκατομμυρίων ευρώ σε στρατηγικά ενεργειακά σχέδια και στο ευρυζωνικό Διαδίκτυο. " συμφωνία που επιτεύχθηκε στο Ευρωπαϊκό Συμβούλιο αντικατοπτρίζει με σαφήνεια την αποφασιστικότητα της ΕΕ να χρησιμοποιήσει όλα τα εργαλεία που έχει στη διάθεσή της και να καταβάλει κάθε προσπάθεια ώστε να εμποδίσει την κρίση να διακυβεύσει τους μακροπρόθεσμους στόχους μας, ιδίως όσον αφορά την ενεργειακή ασφάλεια και την καταπολέμηση της αλλαγής του κλίματος.
<P>
" δεύτερη σημαντική απόφαση ήταν ο διπλασιασμός του μέγιστου ποσού στήριξης που παρέχεται στα ισοζύγια πληρωμών των κρατών μελών: το ποσό των 50 δισεκατομμυρίων ευρώ αποτελεί ιδιαίτερα υψηλή ανάληψη υποχρέωσης. Αποδεικνύει ότι, ακόμη και σε δύσκολους καιρούς, η αλληλεγγύη δεν είναι μια λέξη χωρίς περιεχόμενο στην Ευρώπη.
<P>
Πράγματι, ο καλύτερος τρόπος για να περιορίσουν οι Ευρωπαίοι την κρίση και να αποκαταστήσουν συνθήκες ανάπτυξης είναι να συντονίσουν τις θέσεις, να λάβουν μέτρα μαζί και να υποστηρίξουν ο ένας τον άλλον.
<P>
" τρίτη σημαντική απόφαση δείχνει ότι η Ένωση συμβάλλει πλήρως στις προσπάθειες για την αντιμετώπιση της κρίσης παγκοσμίως. Τα δημοσιονομικά κίνητρα που παρασχέθηκαν στην ευρωπαϊκή οικονομία, εάν συμπεριλάβουμε σε αυτά τους αυτόματους σταθεροποιητές, ανέρχονται τώρα σε σχεδόν 4% του ευρωπαϊκού ΑΕγχΠ. Ωστόσο, προσθέσαμε σε αυτά -κατά τη διάρκεια του Ευρωπαϊκού Συμβουλίου- τη δέσμευση να στηρίξουμε το ΔΝΤ με μέγιστο ποσό 75 δισεκατομμυρίων ευρώ. " Ένωση διαδραματίζει τον ρόλο της στο έπακρο, τόσο καταπολεμώντας δυναμικά την κρίση όσο και θεσπίζοντας ένα πρόγραμμα φιλόδοξων και μακρόπνοων ρυθμιστικών μεταρρυθμίσεων.
<P>
Πράγματι, η Ευρωπαϊκή Ένωση έδωσε παράδειγμα ενότητας και ηγεσίας, το οποίο, εάν ακολουθηθεί, θα προετοιμάσει τον δρόμο για ευρύτερες λύσεις σε παγκόσμιο επίπεδο. " συζήτηση που είχαμε χθες με τον πρωθυπουργό του "νωμένου Βασιλείου, κ. Gordon Brown, κατέδειξε το γεγονός αυτό με σαφήνεια. " Ευρωπαϊκή Ένωση προσεγγίζει τη σύνοδο κορυφής του Λονδίνου με ένα στέρεο και συνεκτικό πρόγραμμα, βασισμένο σε τέσσερις πυλώνες: ουσιαστικά και συντονισμένα δημοσιονομικά κίνητρα, ένα φιλόδοξο πρόγραμμα ρυθμιστικών μέτρων, ένα ισχυρό μήνυμα κατά κάθε μορφής προστατευτισμού, και μια διαρκή προσήλωση στους Αναπτυξιακούς Στόχους της Χιλιετίας, ιδίως για τους λιγότερο προνομιούχους στον κόσμο.
<P>
Πρόκειται για ένα ηγετικό πρόγραμμα, και πιστεύω ότι είναι παρ' όλα αυτά σημαντικό να επισημάνουμε -καθώς αυτό δεν ήταν προφανές στην αρχή- ότι η θέση των κρατών μελών που θα συμμετάσχουν στη σύνοδο κορυφής του Λονδίνου και της Επιτροπής είναι στην πραγματικότητα το μήνυμα ολόκληρης της Ένωσης των 27 κρατών μελών, τα οποία θέλουν να διατηρήσουν την ηγετική αυτή θέση ώστε να θεσπίσουν μια νέα προσέγγιση σε διεθνές επίπεδο. Το πρόγραμμα αυτό δεν είναι τεχνοκρατικό. " πρόκληση είναι να δώσουμε και πάλι στο οικονομικό σύστημα, και ιδίως στο παγκόσμιο χρηματοπιστωτικό σύστημα, δεοντολογικούς κανόνες χωρίς τους οποίους η οικονομία της αγοράς δεν μπορεί να λειτουργήσει. Οι άνθρωποι πρέπει να ανακτήσουν τη θέση τους στο επίκεντρο της παγκόσμιας οικονομίας. Τασσόμαστε υπέρ ανοικτών και ανταγωνιστικών οικονομιών, αλλά οικονομιών στις οποίες οι αγορές εξυπηρετούν τους πολίτες. Αυτός είναι επίσης ο λόγος για τον οποίο υποστηρίζω τη φιλόδοξη πρόταση της κ. Merkel για την κατάρτιση ενός χάρτη για βιώσιμη οικονομική δραστηριότητα. Αυτό υποδεικνύει ότι τασσόμαστε υπέρ μιας κοινωνικής οικονομίας της αγοράς.
<P>
Ωστόσο, το Ευρωπαϊκό Συμβούλιο εξέτασε επίσης θέματα εκτός της κρίσης. Στον τομέα των εξωτερικών σχέσεων, χαιρετίζω τη στήριξη των 27 στις προτάσεις της Επιτροπής για την ανάπτυξη της Ανατολικής Εταιρικής Σχέσης, τις οποίες θα έχουμε την ευκαιρία να εξετάσουμε αναλυτικότερα κατά τη διάρκεια της συνόδου κορυφής της Ανατολικής Εταιρικής Σχέσης στις 7 Μαΐου. Μαζί με την Ένωση για τη Μεσόγειο, διαθέτουμε τώρα ένα συνεκτικό πλαίσιο για την πολιτική γειτονίας μας, η οποία είναι αναμφίβολα μία από τις κύριες προτεραιότητες των εξωτερικών σχέσεων της Ένωσης.
<P>
Κύριε Πρόεδρε, τώρα πρέπει να διατηρήσουμε την ώθηση του έργου για την οικονομική ανάκαμψη· όσον αφορά τα 5 δισεκατομμύρια ευρώ, το θέμα είναι πραγματικά επείγον. " επένδυση αυτή είναι κρίσιμη στις δύσκολες αυτές ώρες. Όλοι γνωρίζουμε ότι η μείωση της προσφοράς πιστώσεων έχει άμεσο αντίκτυπο στα στρατηγικά σχέδια. Υπάρχουν ορισμένες προκλήσεις, και ειδικότερα το ενδεχόμενο παγώματος των συνδέσεων πετρελαίου και φυσικού αερίου. Παρεμποδίζονται οι επενδύσεις σε ανανεώσιμες πηγές ενέργειας. Αναβάλλεται η έρευνα σχετικά με τις καθαρές τεχνολογίες. Επομένως, χρειαζόμαστε μια σαφή ευρωπαϊκή απόκριση.
<P>
Γνωρίζω ότι το παρόν Σώμα είναι αποφασισμένο να προωθήσει ταχέως τον συγκεκριμένο φάκελο και ελπίζω ότι η εξέταση των προτάσεων από εσάς θα σας επιτρέψει να ξεκινήσετε ταχείες διαπραγματεύσεις με το Συμβούλιο, ώστε να μπορέσουν να θεσπισθούν ως νομοθετικά κείμενα έως τον Μάιο.
<P>
Το ίδιο ισχύει για τις δέσμες των υφιστάμενων και των επικείμενων μέτρων σχετικά με το χρηματοπιστωτικό σύστημα. Εάν το Κοινοβούλιο και το Συμβούλιο επιτύχουν συμφωνία σε πρώτη ανάγνωση επ' αυτών των μέτρων πριν από τη διακοπή των εργασιών του Κοινοβουλίου για τις εκλογές, αυτό θα στείλει ένα ισχυρό μήνυμα ότι η ΕΕ γνωρίζει τι πρέπει να κάνει για να αποκαταστήσει την τάξη στο χρηματοπιστωτικό σύστημα.
<P>
Το στοιχείο αυτό είναι καθοριστικό για την αποκατάσταση της εμπιστοσύνης, και για τον λόγο αυτό η Επιτροπή θα συνεχίσει την έγκριση των προτάσεων που αναφέρονται στην ανακοίνωση της 4ης Μαρτίου 2009 σχετικά με τα κεφάλαια αντιστάθμισης κινδύνου και τα ιδιωτικά μετοχικά κεφάλαια, τις αποδοχές των διευθυντικών στελεχών και τη συνέχεια που μπορεί να δοθεί στις ιδέες που περιγράφονται στην έκθεση της ομάδας υψηλής επιπέδου που συνέστησα υπό την ηγεσία του κ. de Larosière. Στην πραγματικότητα, η εν λόγω έκθεση έτυχε θερμής υποδοχής στο Ευρωπαϊκό Συμβούλιο και θεωρήθηκε ομόφωνα ότι θα αποτελέσει τη βάση για περαιτέρω εργασίες. Είμαι ιδιαίτερα ευχαριστημένος με το αποτέλεσμα αυτό.
<P>
Πρέπει επίσης να συνεχίσουμε να εμβαθύνουμε το έργο του συντονισμού. Ο συντονισμός είναι καθοριστικό στοιχείο - ο συντονισμός και η εφαρμογή. Οι κατευθυντήριες γραμμές που θεσπίσαμε σχετικά με τα απομειωμένα περιουσιακά στοιχεία και τη στήριξη της αυτοκινητοβιομηχανίας εφαρμόζονται ήδη για την όσο το δυνατόν αποτελεσματικότερη κατεύθυνση της δράσης των κρατών μελών.
<P>
Βρισκόμαστε τώρα στο στάδιο της εφαρμογής του σχεδίου ανάκαμψης, και η Επιτροπή θα εντείνει το έργο της ώστε να παρακολουθεί με ποιον τρόπο οι ανακοινώσεις των εθνικών κινήτρων υλοποιούνται στην πράξη. Διαθέτουμε ορισμένα εργαλεία. Διαθέτουμε επίσης τα εργαλεία της στρατηγικής της Λισαβόνας τα οποία εξακολουθούν να ισχύουν. Θα εξετάσουμε επίσης προσεκτικά τα διάφορα εθνικά μέτρα που λαμβάνονται για την αντιμετώπιση της κρίσης και την τόνωση της ζήτησης, για να δούμε τι διδάγματα μπορούμε να αντλήσουμε και πώς μπορούμε να βοηθήσουμε.
<P>
Το ίδιο πνεύμα πρέπει να μας διαπνέει καθώς προετοιμαζόμαστε για τη σύνοδο κορυφής για την απασχόληση. Το έχω πει και άλλοτε στο παρόν Κοινοβούλιο: η παρούσα κρίση προκαλεί πραγματικές δυσκολίες και αυτό είναι κυρίως εμφανές στον αντίκτυπό στην αγορά εργασίας.
<P>
" ανεργία αυξάνεται και είναι πολύ πιθανό να συνεχίσει να αυξάνεται. Αυτή είναι η πρώτη ανησυχία μου, και νομίζω ότι πρέπει να είναι η υπ' αριθμό 1 ανησυχία της Ευρώπης. Οι εργαζόμενοι στην Ευρώπη πρέπει να γνωρίζουν ότι οι ευρωπαίοι ηγέτες νοιάζονται. Αυτός είναι ο λόγος για τον οποίο η ειδική σύνοδος κορυφής για την απασχόληση, η οποία θα πραγματοποιηθεί στις αρχές Μαΐου, είναι τόσο σημαντική: θα γίνει απολογισμός του αντικτύπου των μέτρων ανάκαμψης έως τώρα, θα δούμε τι είναι αποτελεσματικό και τι όχι και θα ανταλλάξουμε βέλτιστες πρακτικές και θα συμφωνήσουμε στα περαιτέρω μέτρα που είναι αναγκαία.
<P>
Πρέπει να εξασφαλίσουμε την κινητοποίηση όλων των συντελεστών σε τοπικό, περιφερειακό, εθνικό και ευρωπαϊκό επίπεδο για να μετριασθεί ο αντίκτυπος της κρίσης και να προετοιμασθούν οι άνθρωποι για τις θέσεις εργασίας του μέλλοντος. Πρέπει, ειδικότερα, να καταβάλουμε κάθε δυνατή προσπάθεια για να ολοκληρωθούν τα μέτρα των κρατών μελών μέσω του Ευρωπαϊκού Κοινωνικού Ταμείου και του Ευρωπαϊκού Ταμείου Προσαρμογής στην Παγκοσμιοποίηση.
<P>
Όπως θα γνωρίζετε, το Ευρωπαϊκό Συμβούλιο αποφάσισε ότι η εν λόγω σύνοδος κορυφής πρέπει να πραγματοποιηθεί υπό μορφή τρόικας. Για να είμαι ανοικτός και ειλικρινής μαζί σας -όπως είμαι πάντοτε- απογοητεύθηκα από την απόφαση αυτή. Θα προτιμούσα να αφιερώσουν και τα 27 κράτη μέλη τον αναγκαίο χρόνο ώστε να συζητήσουν μαζί τον καλύτερο τρόπο για να προχωρήσουμε σε ένα θέμα το οποίο είναι στο κάτω-κάτω το βασικό πρόβλημα για τους ευρωπαίους πολίτες στην παρούσα κρίση: η κατάσταση της απασχόλησης.
<P>
Φυσικά, γνωρίζουμε ότι τα περισσότερα εργαλεία βρίσκονται σε εθνικό επίπεδο, αλλά αυτό δεν είναι λόγος για να μην συζητήσουν οι ευρωπαίοι ηγέτες σε ευρωπαϊκό επίπεδο τον τρόπο με τον οποίο μπορούν να συντονίσουν τις δράσεις τους. Γνωρίζουμε επίσης ότι όταν λαμβάνουμε αποφάσεις που αφορούν τον χρηματοπιστωτικό τομέα ή όταν εγκρίνουμε ένα σχέδιο ανάκαμψης υπάρχουν επίσης μέτρα για την απασχόληση.
<P>
Νομίζω, όμως, ότι το θέμα της απασχόλησης αξίζει την προσοχή των ευρωπαίων ηγετών από μόνο του, για τους δικούς του λόγους. Όπως και αν έχουν τα πράγματα, η Επιτροπή είναι πλήρως κινητοποιημένη και έτοιμη να εκπέμψει ένα ισχυρό μήνυμα στις 7 Μαΐου 2009. Πιστεύω προσωπικά ότι η εν λόγω σύνοδος κορυφής, η οποία αποφασίσθηκε ότι θα πραγματοποιηθεί με τη μορφή τρόικας, έπρεπε να διατηρηθεί ανοικτή ώστε όλοι οι πρωθυπουργοί που θα ήθελαν να συμμετάσχουν σε αυτήν να έχουν την ευκαιρία να το πράξουν.
<P>
Θα ήθελα να σας πω, όπως έκανε και ο πρωθυπουργός Topolánek, ότι ακριβώς πριν από το Ευρωπαϊκό Συμβούλιο είχαμε μια πολύ σημαντική συζήτηση με τους κοινωνικούς εταίρους, μαζί με τον πρωθυπουργό της Σουηδίας, τον κ. Reinfeldt, και τον πρωθυπουργό της Ισπανίας, τον κ. Zapatero. Νομίζω ότι διαπιστώσαμε την προθυμία των κοινωνικών εταίρων να εμπλακούν στις προσπάθειές μας. Είναι σημαντικό να στείλουμε το μήνυμα αυτό σε όλους τους Ευρωπαίους και ιδίως σε όλους τους εργαζόμενους στην Ευρώπη, ότι εμείς, σε ευρωπαϊκό επίπεδο, ενδιαφερόμαστε επίσης για τον κοινωνικό διάλογο.
<P>
Καλέσαμε τους κοινωνικούς εταίρους να έρθουν στην Επιτροπή. Οργανώσαμε μια σύσκεψη στο Σώμα των Επιτρόπων, και είμαι αποφασισμένος να συνεχίσω να εργάζομαι με τους κοινωνικούς εταίρους, το Ευρωπαϊκό Κοινοβούλιο, τις κυβερνήσεις της Ευρώπης, την προεδρία, φυσικά, καθώς και με την Επιτροπή των Περιφερειών και την Ευρωπαϊκή Οικονομική και Κοινωνική Επιτροπή, επειδή πιστεύω πραγματικά ότι, για την αντιμετώπιση αυτού του προβλήματος απασχόλησης, χρειαζόμαστε μια ευρωπαϊκή κινητοποίηση όχι μόνον των κυβερνήσεων και των ευρωπαϊκών θεσμικών οργάνων, αλλά και των κοινωνικών εταίρων και όλων των κοινωνιών μας.
<P>
Είμαι αποφασισμένος να έχουμε όλες τις δυνατές εναλλακτικές λύσεις μπροστά μας. Για τον λόγο αυτό, η Επιτροπή θα καταβάλει ειδικές προσπάθειες τις επόμενες εβδομάδες για να συνεργασθεί με όλους τους εταίρους μας, και η πλήρης συμμετοχή των βουλευτών του Ευρωπαϊκού Κοινοβουλίου και του παρόντος Σώματος ως θεσμικού οργάνου θα είναι ιδιαίτερα ευπρόσδεκτη. Διαθέτετε πλούσιες γνώσεις σχετικά με την επιτόπια δράση.
<P>
Εν ολίγοις, αυτό ήταν ένα Ευρωπαϊκό Συμβούλιο το οποίο έλαβε πολύ σημαντικές αποφάσεις σε οικονομικά και χρηματοπιστωτικά θέματα - αυτά είναι πολύ συγκεκριμένα αποτελέσματα. Όμως, δεν ήταν σε καμία περίπτωση το τέλος μια διαδικασίας. Πρέπει να διατηρήσουμε την ώθηση της διαδικασίας. Πρέπει να είμαστε ανοικτοί σε καθετί που πρέπει να κάνουμε εν όψει της κρίσης, το οποίο θα έχει, συγκεκριμένα, μεγαλύτερο αντίκτυπο στα κοινωνικά θέματα. Είναι σημαντικό να διατηρήσουμε την αποφασιστικότητα αυτή και, μέσω του συντονισμού και της εφαρμογής, η Ευρώπη θα μπορέσει όχι μόνον να αποκριθεί στην πρόκληση εσωτερικά, αλλά και να συμβάλει σημαντικά στην παγκόσμια απόκριση σε αυτή την πολύ μεγάλων διαστάσεων κρίση.
<P>
(Χειροκροτήματα)
<SPEAKER ID="011" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Topolánek, κύριε Barroso, κυρίες και κύριοι, αφού οδήγησε τους αμερικανούς εταίρους μας και τον υπόλοιπο κόσμο, από την αρχή της παρούσας κρίσης, σε μια φιλόδοξη, αλλά πραγματικά αναγκαία, μεταρρύθμιση των χρηματοπιστωτικών αγορών, την περασμένη Παρασκευή, η Ευρώπη θέσπισε έναν οδικό χάρτη για τη σύνοδο κορυφής της Ομάδας των 20 στις 2 Απριλίου.
<P>
Κατά τη χθεσινή συζήτηση σχετικά με τη σύνοδο της Ομάδας των 20, ορισμένα μέλη είπαν ότι αυτό δεν είναι αρκετό· άλλοι είπαν ότι είναι υπερβολικό. " πραγματικότητα είναι ότι, στις διαδοχικές κρίσεις που μόλις βιώσαμε, η Ευρώπη υπήρξε παρούσα, συντονίσθηκε και εργάστηκε ομαδικά.
<P>
Επαναλαμβάνω: στην κατάσταση κρίσης που βιώνουμε, όπως και σε όλα τα παγκόσμια προβλήματα -ενέργεια, αλλαγή του κλίματος, εξωτερικές υποθέσεις, ασφάλεια και άμυνα- οι εθνικές λύσεις δεν είναι πλέον κατάλληλες. Εάν ακόμη και ο βρετανός πρωθυπουργός, τον οποίο ακούσαμε χθες, εγκωμιάζει τα καλά της Ευρωπαϊκής Ένωσης, δηλώνοντας, για να επαναλάβω τα λόγια του, "υπερήφανος που είναι Βρετανός και υπερήφανος που είναι Ευρωπαίος", νιώθω την πεποίθησή μου να ισχυροποιείται.
<P>
" απόφαση που έλαβε το Ευρωπαϊκό Συμβούλιο την περασμένη εβδομάδα να συστήσει ένα ταμείο ύψους 50 δισεκατομμυρίων ευρώ για να βοηθήσει τα κράτη μέλη εκτός της ευρωζώνης σε αυτή τη δύσκολη συγκυρία είναι κάτι καλό, καθώς ό,τι επηρεάζει έναν από εμάς μας επηρεάζει όλους. Αυτό είναι το νόημα της ευρωπαϊκής ολοκλήρωσης. Μαζί με τα 400 δισεκατομμύρια ευρώ του ευρωπαϊκού σχεδίου οικονομικής ανάκαμψης, οι πιστώσεις αυτές θα συμβάλουν στην αποκατάσταση συνθηκών ανάπτυξης και στη δημιουργία πλούτου και, τελικά, θέσεων απασχόλησης. Το ίδιο ισχύει για το ποσό των 5 δισεκατομμυρίων ευρώ που αποφασίσαμε να επενδύσουμε για να υποστηρίξουμε σχέδια στους τομείς της ενέργειας και μέτρα που συνδέονται με το Διαδίκτυο και άλλα ζητήματα.
<P>
Καλώ το Συμβούλιο να καταβάλει κάθε δυνατή προσπάθεια ώστε να εξασφαλισθεί η επίτευξη συμφωνίας έως το τέλος της τρέχουσας κοινοβουλευτικής περιόδου στα τρία σημαντικά θέματα που εξετάζονται επί του παρόντος: τους οργανισμούς αξιολόγησης της πιστοληπτικής ικανότητας, τις οδηγίες για τις απαιτήσεις εποπτικών κεφαλαίων και την οδηγία Φερεγγυότητα II. Όσον αφορά το τελευταίο αυτό κείμενο, το Συμβούλιο πρέπει να επισπεύσει τη διαδικασία ώστε να εξασφαλισθεί η έγκρισή του σε πρώτη ανάγνωση, τον Απρίλιο.
<P>
Κυρίες και κύριοι, δεν χρειαζόμαστε άλλα σοσιαλιστικά οικονομικά μέτρα. Χρειαζόμαστε περισσότερες θέσεις εργασίας και η παρούσα δέσμη μέτρων θα καταστήσει εφικτό κάτι τέτοιο. Επιπλέον, παρατηρώ με ενδιαφέρον ότι κανένας ευρωπαίος ηγέτης, της αριστεράς ή τη δεξιάς, δεν υποστήριξε σοσιαλιστικά μέτρα στις Βρυξέλλες την περασμένη εβδομάδα. Αυτό επιβεβαιώνει επίσης την αίσθησή μου ότι δεν υπάρχει πάντοτε μεγάλη συνεκτικότητα ανάμεσα στα όσα λέγονται επί του παρόντος από τον πρόεδρο της Σοσιαλιστικής Ομάδας στο Ευρωπαϊκό Κοινοβούλιο και στα όσα πράττονται από τις σοσιαλιστικές κυβερνήσεις, και, κύριε Schulz, πρέπει να κάνετε ακόμη πολλά για να πείσετε τον πολιτικό σας φίλο, τον κ. Steinbrück, να γίνει περισσότερο κοινωνικός.
<P>
Θα ήθελα επίσης να αναφέρω την προετοιμασία για τη Διάσκεψη της Κοπεγχάγης τον Δεκέμβριο και να ζητήσω από την τσεχική προεδρία να καταρτίσει μερικές προτάσεις σχετικά με τους διεθνείς χρηματοπιστωτικούς μηχανισμούς έως τον Ιούνιο. Όσον αφορά τη δέσμη μέτρων για την ενέργεια και την αλλαγή του κλίματος, η Ευρώπη ηγήθηκε και δεν πρέπει να χάσει το πλεονέκτημα αυτό. " αλλαγή του κλίματος δεν θα περιμένει το τέλος της κρίσης. Επομένως, έχουμε την ευθύνη να πείσουμε τους εταίρους μας να μας ακολουθήσουν στην καταπολέμηση της αλλαγής του κλίματος και να υιοθετήσουν τον στόχο της μείωσης των εκπομπών CO2 κατά 30%.
<P>
Ο κ. Barack Obama φαίνεται αποφασισμένος να δεχθεί τη χείρα βοηθείας που του τείναμε αποφασίζοντας να εφαρμόσει ένα σύστημα ανταλλαγής ποσοστώσεων εκπομπών στις "νωμένες Πολιτείες. Ολοκληρώνοντας, θα ήθελα να εκφράσω την ικανοποίησή μου για το γεγονός ότι η Ευρώπη εξετάζει επιτέλους σοβαρά τους γείτονές μας στην Ανατολή θεσπίζοντας μια στρατηγική εταιρική σχέση με την Αρμενία, το Αζερμπαϊτζάν, τη Λευκορωσία, τη Γεωργία, τη Δημοκρατία της Μολδαβίας και την Ουκρανία. " εν λόγω εταιρική σχέση θα είναι μια χρήσιμη προσθήκη στο έργο της Κοινοβουλευτικής Συνέλευσης EURONEST, μιας πρωτοβουλίας που προήλθε από την ομάδα μου και που θα πραγματωθεί με τη συμφωνία όλων των κοινοβουλευτικών ομάδων από την επόμενη κοινοβουλευτική περίοδο.
<P>
Από την άλλη πλευρά, είναι καιρός η Ένωση για τη Μεσόγειο, η οποία συστάθηκε πέρσι το καλοκαίρι, να κινητοποιήσει τη γραμματεία της στη Βαρκελώνη και να επεξεργαστεί συγκεκριμένα σχέδια. Αυτό ήταν το αίτημα των 27 την περασμένη εβδομάδα, και αναμένουμε έναν οδικό χάρτη τον Ιούνιο.
<SPEAKER ID="012" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κύριε Topolánek, θεωρώ αξιοθαύμαστο το γεγονός ότι βρίσκεστε εδώ. Αυτό σας τιμά στις δύσκολες περιστάσεις που αντιμετωπίζετε. Το γεγονός ότι βρίσκεστε εδώ δείχνει ότι είστε αγωνιστής, αλλά δεν έχετε κατανοήσει ακόμη τις αρμοδιότητες του ασκούντος την προεδρία της Ευρωπαϊκής Ένωσης. Εάν έρχεστε εδώ για να ασχοληθείτε με την τσεχική εσωτερική πολιτική, δεν πρέπει να εκπλήσσεστε που συζητούμε την τσεχική εσωτερική πολιτική. Κατά τη γνώμη μου, ωστόσο, βρίσκεστε εδώ ως ασκών την προεδρία του Ευρωπαϊκού Συμβουλίου, και για τον λόγο αυτό αδυνατώ να κατανοήσω τα σχόλιά σας σχετικά με την παρακώλυση που δέχεστε από τους σοσιαλδημοκράτες.
<P>
(Χειροκροτήματα)
<P>
Εν πάση περιπτώσει, η κυβέρνησή σας ανατράπηκε από δύο ψήφους του Δημοκρατικού Κόμματος Πολιτών και δύο ψήφους των Πρασίνων. Επομένως, τι έχετε να πείτε για την παρακώλυση από τους δικούς σας ανθρώπους;
<P>
Χθες ακούσαμε μια ομιλία από έναν κορυφαίο ευρωπαίο αρχηγό κυβέρνησης, ο οποίος, ως οικοδεσπότης της συνόδου κορυφής της Ομάδας των 20 την επόμενη εβδομάδα, είπε το αντίθετο από τα όσα είπατε εδώ ως ασκών την προεδρία του Συμβουλίου. Αυτό που είπε ο κ. Gordon Brown χθες είναι το αντίθετο από αυτό που είπατε εσείς εδώ. Είπατε ότι ο δρόμος που ακολουθούν οι "ΠΑ είναι ιστορικά εσφαλμένος. Αυτό είπατε πριν από λίγα λεπτά. Είπατε ότι ο δρόμος που ακολουθεί ο κ. Geithner είναι εσφαλμένος και οδηγεί στην καταστροφή. Δεν είναι αυτό το επίπεδο στο οποίο η Ευρωπαϊκή Ένωση μπορεί να συνεργασθεί με τις "ΠΑ. Δεν εκπροσωπείτε το Συμβούλιο της Ευρωπαϊκής Ένωσης, εκπροσωπείτε τον εαυτό σας. Αυτό είναι το μεγάλο λάθος που κάνετε εδώ.
<P>
(Χειροκροτήματα)
<P>
Καταλαβαίνω επίσης τώρα γιατί κάποιοι μας είπαν στην αρχή ότι είναι δύσκολο να έχει κανείς έναν διάλογο με τον άνθρωπο αυτό. Όχι, κύριε ασκούντα την προεδρία, με τον τρόπο αυτό η Ευρωπαϊκή Ένωση οδηγείται σε αδιέξοδο.
<P>
Ο Πρόεδρος της Επιτροπής είπε κάτι πολύ σημαντικό σήμερα. Είπε ότι θα ήταν σοβαρό λάθος να παραγνωρισθεί η κοινωνική σύνοδος κορυφής, η σύνοδος κορυφής για την απασχόληση. Σε μια εποχή κατά την οποία εκατομμύρια άνθρωποι στην Ευρώπη ανησυχούν για τη δουλειά τους, σε μια εποχή κατά την οποία χρεοκοπημένες τράπεζες και ασφαλιστικές εταιρείες, ακόμη και στις "ΠΑ, διασώζονται με δημόσια κεφάλαια ύψους δισεκατομμυρίων ή ακόμη και τρισεκατομμυρίων, πράγμα που περιγράφετε ως τον δρόμο προς την καταστροφή, σε μια κατάσταση στην οποία οι άνθρωποι γνωρίζουν ότι τελικά θα πρέπει να πληρώσουν με τους φόρους τους, σε ευρώ ή σε κορόνες· σε μια τέτοια κατάσταση, το Ευρωπαϊκό Συμβούλιο λέει στους ανθρώπους αυτούς ότι δεν ενδιαφέρεται για τα προβλήματα απασχόλησης που αντιμετωπίζουν. Δεν έχει χρόνο για αυτά. Το μήνυμα αυτό είναι θανατηφόρο. Είναι λάθος μήνυμα.
<P>
Για τον λόγο αυτό, λέω, κύριε Πρόεδρε της Επιτροπής, ότι η συμβουλή σας προς την προεδρία του Συμβουλίου δεν είναι αρκετή. Δεν θέλουμε τρόικα· θέλουμε μια συζήτηση ανοικτή σε όλους. " σύνοδος κορυφής πρέπει να συγκληθεί εκ νέου, ώστε οι αρχηγοί κρατών και κυβερνήσεων να μπορέσουν να αναλάβουν την ευθύνη τους και να συζητήσουν την κατάσταση της απασχόλησης στην Ευρώπη στις αρχές Μαΐου.
<P>
(Χειροκροτήματα)
<P>
Κύριε Topolánek, θα ήθελα να σας δώσω τρεις συστάσεις, βάσει της δικής μας άποψης, για να πάρετε μαζί σας τις επόμενες ημέρες: εάν αναγκάσετε τις κυβερνήσεις της Ευρωπαϊκής Ένωσης να κινητοποιήσουν 1,5% του ακαθάριστου εγχώριου προϊόντος τους το 2009 και 1% το 2010 ως δέσμη μέτρων για την αντιμετώπιση της βραχυπρόθεσμης οικονομικής κατάστασης, και έως τώρα τέσσερις χώρες, εάν κατάλαβα καλά, πληρούν τις προδιαγραφές αυτές, τότε αυτό δεν αρκεί και είναι δουλειά σας ως ασκούντος την προεδρία του Συμβουλίου να εξασφαλίσετε ότι τα κράτη θα τηρήσουν τις υποχρεώσεις που επέβαλαν στον εαυτό τους.
<P>
Δεύτερον, σας παρακαλώ να συγκαλέσετε εκ νέου την κοινωνική σύνοδο κορυφής. Δείξτε στους λαούς της Ευρώπης ότι η πολιτική απασχόλησης και οι πρωτοβουλίες για την προστασία των θέσεων εργασίας βρίσκονται στο επίκεντρο της κυβερνητικής δράσης.
<P>
Τρίτον, σας παρακαλώ να εξασφαλίσετε στο Συμβούλιο ότι θα επικρατήσει επιτέλους σαφήνεια σχετικά με το τι πρόκειται να συμβεί στα θεσμικά ζητήματα μετά τις εκλογές. Προσωπικά, σας λυπάμαι βαθιά. Γνωρίζω ότι υποστηρίξατε την κύρωση της συνθήκης της Λισαβόνας, αλλά γνωρίζω επίσης ότι ο πρόεδρος της χώρας σας διαφωνεί μαζί σας και ότι καταβάλλονται προσπάθειες ώστε η συνθήκη να μην περάσει από τη Γερουσία. Είμαστε εδώ για να σας βοηθήσουμε. Όπου μπορούμε, μιλάμε στους γερουσιαστές σας του κόμματος ODS, προσπαθώντας να τους πείσουμε να συμφωνήσουν στη διαδικασία κύρωσης. Δεν υπάρχει πρόβλημα, είμαστε στο πλευρό σας και θα κάνουμε ό,τι μπορούμε.
<P>
Υπάρχει, ωστόσο, ακόμη ένα πολύ ξεχωριστό ζήτημα: πρέπει να μας πείτε τελικά σε ποια βάση επιθυμείτε να προχωρήσετε. Στη βάση της συνθήκης της Νίκαιας, η οποία ισχύει, ή στη βάση της συνθήκης της Λισαβόνας, η οποία δεν ισχύει; Δεν μπορούμε να πούμε ότι θα ξεκινήσουμε με τη Νίκαια και στη συνέχεια θα προσθέσουμε λίγη Λισαβόνα. Για τον λόγο αυτό, λέω επίσης ότι εμείς συμφωνούμε για τις διαβουλεύσεις μετά τις ευρωπαϊκές εκλογές, αλλά μόνον αφού συγκληθεί το Ευρωπαϊκό Κοινοβούλιο. Δεν είμαι διατεθειμένος να συμμετάσχω σε διαβουλεύσεις μετά την 7η Ιουνίου έως ότου το παρόν Σώμα συγκροτηθεί επίσημα για την πρώτη του συνεδρίαση. Πρέπει να μπορούμε να απαιτήσουμε έναν ελάχιστο σεβασμό στους θεσμούς. Επομένως, δείτε αυτά τα τρία σημεία, κύριε Topolánek, και τότε θα ανακτήσετε και πάλι κάποιο κύρος απέναντί μας.
<P>
(Χειροκροτήματα)
<SPEAKER ID="013" NAME="Graham Watson">
εξ ονόματος της Ομάδας ALDE. - Κύριε Πρόεδρε, παρά τις πραγματικά οδυνηρές συνέπειες, υπάρχει ένας αστείος ορισμός της ύφεσης. Ύφεση υπάρχει όταν πηγαίνετε στην ταμειακή μηχανή της τράπεζάς σας για να κάνετε ανάληψη χρημάτων, και εμφανίζεται ένα μήνυμα που γράφει: "Ανεπάρκεια διαθέσιμων κεφαλαίων" - και δεν ξέρετε εάν εννοούν τα δικά σας κεφάλαια ή τα δικά τους!
<P>
(Γέλια)
<P>
Παρά τις μελανές προειδοποιήσεις για διχόνοια και καβγάδες, το Ευρωπαϊκό Συμβούλιο εκπόνησε μια θετική δέσμη μέτρων και συγχαίρω την τσεχική προεδρία για το επίτευγμά της.
<P>
Έχουμε μια δέσμευση για περισσότερα χρήματα από το ΔΝΤ, μια υπόσχεση για περισσότερη στήριξη για τις οικονομίες της Ευρώπης που αντιμετωπίζουν τα περισσότερα προβλήματα και μια συμφωνία για να προχωρήσουμε με την ευρωπαϊκή εποπτεία του χρηματοπιστωτικού συστήματος. Όλα αυτά είναι ευπρόσδεκτα. Και με ιδιαίτερη χαρά είδα ότι το Συμβούλιο έσωσε τον κ. Barroso μεταφέροντας πέντε δισεκατομμύρια ευρώ που δεν είχαν δαπανηθεί στο σχέδιο ανάκαμψης. Οι επενδύσεις σε μεταφορές, σε υποδομές και σε ευρυζωνικές συνδέσεις θα δημιουργήσουν θέσεις εργασίας σήμερα και θα προετοιμάσουν την Ευρώπη για το μέλλον. Στο μεταξύ, τα χρήματα που θα διοχετευθούν στον αγωγό Nabucco θα μειώσουν την προβληματική ενεργειακή εξάρτησή μας από τη Ρωσία.
<P>
Χρειαζόμαστε μια σαφή διαβεβαίωση από τον ασκούντα την προεδρία ότι κεφάλαια από αυτό το ποσό των 5 δισεκατομμυρίων ευρώ θα καταλήξουν πράγματι στο συγκεκριμένο σχέδιο, αλλά και ότι οι επενδύσεις σε υποδομές εφοδιασμού σε φυσικό αέριο δεν θα αποτελέσουν υποκατάστατο της έρευνας σχετικά με τις ανανεώσιμες πηγές ενέργειας. " πράσινη ανάπτυξη παραμένει ζωτικής σημασίας για την ασφάλεια των πολιτών μας σήμερα και στο μέλλον, όπως και οι αρχές που περιέχονται στη στρατηγική της Λισαβόνας: ευελισφάλεια, οικονομία της γνώσης, κατάλληλοι κανόνες για την απασχόληση - αυτά είναι καθοριστικά στοιχεία για μια ανταγωνιστική οικονομία και μια επιτυχημένη ενιαία αγορά. Συγχαίρω το Συμβούλιο γιατί η γλώσσα του προστατευτισμού του παρελθόντος δεν επισκίασε τα συμπεράσματά του.
<P>
Παρά τη φαινομενική συμφωνία, παραμένει μια ενοχλητική διαφορά όσον αφορά τις προτεραιότητες των κρατών μελών. Αφενός, έχουμε αυτούς που επικεντρώνονται στην ισχυρή ρύθμιση σε διεθνές επίπεδο, και αφετέρου εκείνους που τονίζουν μια ισχυρή δέσμη κινήτρων. Το δίλημμα είναι ψεύτικο. Φυσικά και χρειαζόμαστε εποπτικές δομές με πραγματικά ρυθμιστική εξουσία, αλλά χρειαζόμαστε επίσης αντικυκλικά μέτρα για να αντιμετωπίσουμε την πραγματικότητα της ύφεσης. Πρέπει να εξετάσουμε τόσο τη μακροπρόθεσμη όσο και τη βραχυπρόθεσμη προοπτική.
<P>
Οι ηγέτες μας πρέπει να είναι σαφείς στο σημείο αυτό στη σύνοδο κορυφής της Ομάδας των 20. Εάν δεν μπορέσουμε να συμφωνήσουμε στον κοινό σκοπό μας, δεν μπορούμε να ελπίζουμε ότι θα ασκήσουμε επιρροή ανάλογη με το συλλογικό μας βάρος. Οι "ΠΑ θα έρθουν στη σύνοδο της Ομάδας των 20 με τους δικούς τους στόχους. Πρέπει να έχουμε και εμείς τους δικούς μας, και να επιτύχουμε μαζί μια συμφωνία ικανοποιητική για όλους.
<P>
Κύριε ασκούντα την προεδρία, την περασμένη εβδομάδα το Συμβούλιο συζήτησε ελάχιστα τη νομική βάση επί της οποίας θα συσταθεί η επόμενη Επιτροπή, αλλά δεν είναι πλέον μόνον η Ιρλανδία η οποία είναι πιθανό να μην κυρώσει τη συνθήκη της Λισαβόνας. Επομένως, σας καλώ να συγκαλέσετε τους ηγέτες του Συμβουλίου, της Επιτροπής και του Κοινοβουλίου πριν από τη λήξη της θητείας του παρόντος Σώματος τον Μάιο για να συμφωνήσετε με ποιον τρόπο θα συγκροτηθούν το Κοινοβούλιο και η Επιτροπή με ασφάλεια δικαίου.
<P>
Υπάρχει μια στιγμή, κύριε ασκούντα την προεδρία, στην περίφημη μελωδία Má Vlast του Smetana, όπου το βιολοντσέλο και το φαγκότο ξεκινούν ένα κρεσέντο από ένα θλιβερό βάθος για να φτάσουν σε μια απίστευτα υψηλή νότα. " στιγμή αυτή έχει περάσει για την κυβέρνησή σας. Για την Ευρώπη δεν έχει φτάσει ακόμη. Φροντίστε ώστε οι εσωτερικές δυσκολίες να μην σταθούν εμπόδιο στην πορεία σας.
<P>
(Χειροκροτήματα)
<SPEAKER ID="014" NAME="Adam Bielan" LANGUAGE="PL">
Κύριε Πρόεδρε, θα ξεκινήσω συγχαίροντας τον πρωθυπουργό Topolánek για την εξαιρετική προετοιμασία της ευρωπαϊκής συνόδου κορυφής και για την προεδρία της Τσεχικής Δημοκρατίας, η οποία υπήρξε μέχρι τώρα πολύ καλή. Πριν από αρκετούς μήνες, πολλοί πολιτικοί αμφέβαλλαν για το κατά πόσο μια μικρή χώρα της Κεντρικής και Ανατολικής Ευρώπης θα μπορούσε να αναλάβει το βάρος της ηγεσίας της Ευρωπαϊκής Ένωσης. Ο κ. Topolánek και το σύνολο του υπουργικού του συμβουλίου απέδειξαν ότι αυτό είναι δυνατό. Σας συγχαίρω για μία ακόμη φορά, και, σε αυτή τη δύσκολη για εσάς στιγμή λόγω των εσωτερικών προβλημάτων, ελπίζω ότι θα μπορέσετε να επιλύσετε τα προβλήματα αυτά και να προετοιμάσετε επίσης την επόμενη σύνοδο κορυφής σε τρεις μήνες.
<P>
Ωστόσο, επειδή βρισκόμαστε μεταξύ φίλων, πρέπει να μιλήσουμε με ειλικρίνεια. Θα ήθελα να αναφερθώ σε αρκετά θέματα που αφορούν τη σύνοδο κορυφής, τα οποία επικρίνω, παρότι η κριτική μου δεν απευθύνεται προσωπικά στον κ. Topolánek.
<P>
Θα ξεκινήσω από τη στήριξη στην Ανατολική Εταιρική Σχέση. Διατέθηκε για αυτήν ποσό 600 εκατομμυρίων ευρώ για πέντε έτη, αλλά γνωρίζουμε ότι από το ποσό αυτό μόνον 350 εκατομμύρια ευρώ είναι καινούρια χρήματα. Συνολικά, αυτό σημαίνει μόλις και μετά βίας 20 εκατομμύρια ευρώ ετησίως για κάθε χώρα που συμμετέχει στο σχέδιο. Αρκεί πραγματικά αυτό για να αναπτύξει η ΕΕ την επιρροή της στην περιοχή; Αφού αναφερόμαστε στους ανατολικούς εταίρους μας, θα ήθελα να ρωτήσω τι αποφασίσθηκε σχετικά με το θέμα των θεωρήσεων για αυτούς; Μου φαίνεται ότι δεν αποφασίσθηκε απολύτως τίποτε. Στην πραγματικότητα, λήφθηκε μια απόφαση για την άρνηση κάθε είδους συνεργασίας στον συγκεκριμένο τομέα. Πρέπει να αναρωτηθούμε εάν θέλουμε να αποθαρρύνουμε τους ανατολικούς γείτονές μας ή να τους ενθαρρύνουμε να συνεργασθούν μαζί μας; Φαίνεται ότι ορισμένα κράτη μέλη, προκειμένου να μην δυσαρεστήσουν τη Ρωσία, προσπαθούν να αποδυναμώσουν την ιδέα της Ανατολικής Εταιρικής Σχέσης.
<P>
Διακρίνουμε προσκόμματα για τον ίδιο λόγο, όταν εξετάζουμε την κατασκευή του αγωγού φυσικού αερίου Nabucco. " διάθεση 200 εκατομμυρίων ευρώ στο σχέδιο, το κόστος κατασκευής του οποίου εκτιμάται σε 8 δισεκατομμύρια ευρώ, κάνει τους εταίρους μας να χαμογελούν με θλίψη. Πρέπει να έχουμε κατά νου ότι, για λόγους που αφορούν τη δική μας ενεργειακή ασφάλεια, εμείς πρέπει να ενδιαφερθούμε περισσότερο για την κατασκευή ενός διαύλου μεταφοράς καυσίμου από την περιοχή της λεκάνης της Κασπίας Θάλασσας στην Ευρώπη, και ότι ο δίαυλος αυτός δεν πρέπει να εξαρτάται από τη βούληση του Κρεμλίνου.
<P>
" σύνοδος κορυφής αποφάσισε επίσης να διαθέσει 5 δισεκατομμύρια ευρώ στα κίνητρα κατά της κρίσης. Ένα μέρος από τα χρήματα αυτά θα διατεθούν σε μεγάλα ενεργειακά σχέδια, συμπεριλαμβανομένων 330 εκατομμυρίων ευρώ στη χώρα μου, την Πολωνία. Δυστυχώς, θεσπίσθηκε μια προϋπόθεση η οποία είναι πολύ δύσκολο να εκπληρωθεί, και συγκεκριμένα ότι τα χρήματα πρέπει να δαπανηθούν έως το τέλος του επόμενου έτους. Το ποσό αυτό κατέστη εικονικό, γιατί, γνωρίζοντας τους ρυθμούς απορρόφησης των κεφαλαίων της ΕΕ από την πολωνική κυβέρνηση, τα χρήματα ενδέχεται να μην δαπανηθούν εγκαίρως και έπειτα δεν θα είναι πλέον διαθέσιμα. Επομένως, προτείνω την παράταση του χρονικού πλαισίου διαθεσιμότητας των εν λόγω κεφαλαίων.
<P>
Όσο αναφέρομαι στη σύνοδο κορυφής, θα ήθελα επίσης να ανακεφαλαιώσω την προηγούμενη άτυπη σύνοδο κορυφής κατά της κρίσης που πραγματοποιήθηκε στις Βρυξέλλες, η οποία ήταν πρωτοβουλία του κ. Topolánek. Οι συμμετέχοντες σε εκείνη τη σύνοδο κορυφής αντιτάχθηκαν ομόφωνα στον οικονομικό προστατευτισμό. Στο μεταξύ, πριν από μερικές ημέρες αποδείχθηκε ότι οι αποφάσεις που λήφθηκαν στη σύνοδο κορυφής είχαν ελάχιστη σημασία, όταν η γαλλική αυτοκινητοβιομηχανία Renault ανακοίνωσε ότι μεταφέρει την παραγωγή από τη Σλοβενία στη Γαλλία. Δυστυχώς, αυτό δείχνει ότι, σε μια εποχή οικονομικής κρίσης, η θεμελιώδης αρχή της αλληλεγγύης της ΕΕ υποχωρεί μπροστά στον οικονομικό εγωισμό. Απευθύνω έκκληση στον κ. Topolánek να θέσει τέλος σε αυτή την πρακτική.
<SPEAKER ID="015" NAME="Claude Turmes">
εξ ονόματος της Ομάδας Verts/ALE. - Κύριε Πρόεδρε, πιστεύω ότι μόνον η Ιστορία θα κρίνει κατά πόσον η σύνοδος κορυφής της περασμένης εβδομάδας ήταν μια σπουδαία σύνοδος. Σήμερα το πρωί, θα ήθελα ένα εγερτήριο ξύπνημα. Διανύουμε μια συστημική κρίση, η οποία μπορεί να εξελιχθεί ταχέως σε κοινωνική κρίση.
<P>
Στη δεκαετία του 1930, ο Roosevelt κέρδισε την πολιτική μάχη κατά των φασιστών· η Ευρώπη την έχασε. Γιατί κέρδισε ο Roosevelt; Κέρδισε επειδή είχε την εμπιστοσύνη ακόμη και εκείνων των αμερικανών πολιτών που έχασαν μεγάλο οικονομικό εισόδημα στην οικονομική κρίση της δεκαετίας του 1930. Ποια είναι τα τέσσερα στοιχεία της εμπιστοσύνης που απέσπασε ο Roosevelt;
<P>
Το πρώτο ήταν η επαναρρύθμιση. Ο Roosevelt επιτέθηκε σκληρά κατά των ολιγοπωλίων, των μεγάλων εταιρειών στις "ΠΑ, και ρύθμισε εκ νέου την οικονομία. Αυτό ακριβώς πρέπει να κάνουμε στη σύνοδο της Ομάδας των 20 στο Λονδίνο. Ακόμη και αν ο κ. Gordon Brown είναι υπέρμαχος της απορρύθμισης, αυτό ίσως δείχνει ότι τα πράγματα μπορούν να αλλάξουν.
<P>
Δεύτερον, ενίσχυση του κοινωνικού ιστού. Το πρόγραμμα του Roosevelt ήταν: πρώτον, αναδιανομή του πλούτου καθώς και φορολόγηση των πλουσίων και παροχή χρημάτων στους φτωχούς· και δεύτερον, ένα τεράστιο πρόγραμμα για τους νέους στις "ΠΑ. Τι προσφέρουμε στους νέους σε ευρωπαϊκό επίπεδο, ώστε να μην δώσουν την ψήφο τους στους φασίστες στις ευρωπαϊκές εκλογές; Τρίτον -και ο Martin έθεσε ήδη το θέμα αυτό- το μεγαλύτερο σφάλμα της συνόδου κορυφής ήταν η υποβάθμιση της κοινωνικής συνόδου κορυφής τον Μάιο. Ο μόνος τρόπος για να μείνει ενωμένη η κοινωνία είναι να λειτουργούν οι πολλαπλασιαστικοί παράγοντες στην κοινωνία, επομένως πρέπει να αναβαθμίσουμε τη σύσκεψη του Μαΐου και πρέπει να τη διευρύνουμε. Πρέπει επίσης να προσκαλέσετε σε αυτήν όλες τις περιβαλλοντικές ΜΚΟ, τις αναπτυξιακές ΜΚΟ και τις κοινωνικές ΜΚΟ, οι οποίες προετοιμάζουν μαζί με την κοινωνία και τους πολίτες τις αλλαγές που χρειαζόμαστε στην κοινωνία.
<P>
Το τέταρτο πρόβλημα του Roosevelt ήταν οι οικονομικές επενδύσεις του. Αυτό ήταν το μόνο που έχασε ουσιαστικά, επειδή η οικονομική μηχανή λειτούργησε ξανά στις "ΠΑ μόνον κατά τη διάρκεια του Β' Παγκοσμίου Πολέμου. Δεν θέλουμε να πάμε σε πόλεμο. Ο πόλεμος που πρέπει να κερδίσουμε σήμερα είναι ο πόλεμος κατά του πλανήτη. Ο πόλεμός μας είναι οι πράσινες επενδύσεις - αυτό είναι το πεδίο στο οποίο πρέπει να κερδίσουμε τον πόλεμο. Επομένως, τίθενται δύο ζητήματα.
<P>
Το πρώτο είναι ότι χρειαζόμαστε πράσινα ευρω-ομόλογα. Από τα 5 δισεκατομμύρια ευρώ, πρέπει να τοποθετήσουμε όσο το δυνατόν περισσότερα χρήματα στην Ευρωπαϊκή Τράπεζα Επενδύσεων, ώστε να διαθέτουμε δυνατότητες άσκησης επιρροής για ανανεώσιμες πηγές ενέργειες και ενεργειακή απόδοση. Δεύτερον, πρέπει να εντάξουμε στην προσπάθεια αυτή τις πόλεις της Ευρώπης. Οι ευρωπαίοι πολίτες δεν ζουν στη Βόρεια Θάλασσα, στις περιοχές καταβύθισης CO2, δεν μπορεί κανείς να κερδίσει ψήφους εκεί. Πρέπει να κερδίσουμε στις ευρωπαϊκές πόλεις -και τους πολίτες σε αυτές τις πόλεις- μέσω ενός έξυπνου προγράμματος για τις πόλεις. Με τον τρόπο αυτό θα κερδίσουμε την οικονομία και θα κερδίσουμε τις καρδιές των πολιτών για την Ευρώπη.
<SPEAKER ID="016" NAME="Vladimír Remek">
εξ ονόματος της Ομάδας GUE/NGL. - Κυρίες και κύριοι, είναι γενικά φανερό ότι πρέπει να βρούμε έναν τρόπο για να επιλύσουμε την κρίση που ταλανίζει την Ευρώπη και άλλες περιοχές του κόσμου στην παρούσα συγκυρία. Είναι αναμφισβήτητο ότι οι προσπάθειές μας πρέπει να περιλαμβάνουν την οικοδόμηση εμπιστοσύνης και τη στήριξη της χρηματοπιστωτικής σταθερότητας, όπως είπε επίσης το Ευρωπαϊκό Συμβούλιο. Ωστόσο, το πρόβλημα είναι ποιος μπορεί να αποκαταστήσει την εμπιστοσύνη και πώς μπορεί να αποκατασταθεί η εμπιστοσύνη. Εάν αφήσουμε τα πράγματα κυρίως στα χέρια εκείνων που συνέβαλαν στην παρούσα κρίση μέσω της ακόρεστης απληστίας τους και εάν δεν προσπαθήσουμε να στηρίξουμε εκείνους που δημιουργούν αξίες αλλά δεν είναι σε θέση να επηρεάσουν ούτε τις ενέργειες των επιχειρήσεων ούτε τις οικονομίες, τότε οι προοπτικές θα είναι δυσοίωνες. Επομένως, τα σημεία συζήτησης του Συμβουλίου που αναφέρονται στην αναγκαιότητα αντιμετώπισης των κοινωνικών συνεπειών της κρίσης είναι, κατά τη γνώμη μου, εξαιρετικά σημαντικά. " έντονη αύξηση της ανεργίας αποτελεί πρόβλημα και τα μέτρα για την τόνωση της απασχόλησης και την πρόληψη της απώλειας θέσεων εργασίας είναι εξαιρετικά σημαντικά για τους εργαζομένους. Εάν παρασχεθεί στήριξη μόνον στις μεγαλύτερες εταιρείες και στους διευθυντές τους, τότε δεν μπορούμε να νιώσουμε ενθουσιασμένοι με το σχέδιο. Επικροτώ τις προσπάθειες επικέντρωσης στην αύξηση της ενεργειακής ασφάλειας και στη διασύνδεση των ενεργειακών δικτύων της Ευρώπης καθώς και τη γενικότερη έμφαση στην ανάπτυξη υποδομών στον συγκεκριμένο τομέα. Πέρα από οτιδήποτε άλλο, αυτός είναι ένας τρόπος να στηρίξουμε την απασχόληση και τις θέσεις εργασίας και να εξασφαλίσουμε οφέλη για το μέλλον. Είναι βέβαιο ότι θα αντιμετωπίσουμε και άλλες κρίσιμες στιγμές, και η παρούσα κρίση μας δίνει την ευκαιρία να προετοιμαστούμε και για αυτές. Κατά τη γνώμη μου, η ανανεωμένη στήριξη στον αναντικατάστατο ρόλο της πυρηνικής ενέργειας είναι κάτι καλό, παρά τις διαμετρικά αντίθετες απόψεις όσον αφορά τη συγκεκριμένη μορφή ενέργειας, ακόμη και στην πολιτική ομάδα στην οποία ανήκω.
<P>
Θα ήθελα να σχολιάσω και πάλι την Ανατολική Εταιρική Σχέση. Γενικά, τάσσομαι φυσικά υπέρ της ευρύτερης δυνατής διεθνούς συνεργασίας, αλλά στην προκειμένη περίπτωση μπορούμε να δούμε μια σαφή απόπειρα -η οποία, επιπλέον, διατυπώνεται ρητά ως τέτοια- να προσελκύσουμε τα κράτη της πρώην Σοβιετικής Ένωσης πιο κοντά στην ΕΕ και να τα απομακρύνουμε από τη Ρωσία. Επομένως, δημιουργούμε μια σφαίρα επιρροής και κάνουμε έτσι κάτι το οποίο επικρίνουμε έντονα στους άλλους.
<SPEAKER ID="017" NAME="Hanne Dahl" LANGUAGE="DA">
Κύριε Πρόεδρε, την περασμένη εβδομάδα το EU Observer ανέφερε ότι ο Jacques Delors είναι απαισιόδοξος όσον αφορά το μέλλον της ευρωζώνης. Έτσι, έχουμε εδώ έναν από τους υπερμάχους του ευρώ να εκφράζει την ανησυχία του σχετικά με την ΕΕ και το ευρώ λίγο πριν από την πρόσφατη σύνοδο κορυφής. Είπε, μεταξύ άλλων, ότι ανησυχεί για την έλλειψη προθυμίας εξυγίανσης του χρηματοπιστωτικού τομέα και θέσπισης νέων κανόνων για τη ρύθμισή του. Δεν είχα λόγους να συμφωνήσω με τον κ. Delors στο παρελθόν, αλλά στην προκειμένη περίπτωση πρέπει να πω ότι, δυστυχώς, έχει δίκιο να ανησυχεί. Τα συμπεράσματα της συνόδου κορυφής είναι ως προς αυτό πολύ αόριστα. Καθ' όλη της διάρκειας της κρίσης έχω ρωτήσει κατ' επανάληψη την Επιτροπή σχετικά με την επιθυμία της να ρυθμίσει και να θέσει υπό έλεγχο τον χρηματοπιστωτικό τομέα. Δεν επιθυμεί να κάνει κάτι τέτοιο. Αναφέρεται συνεχώς στο δικαίωμα της εσωτερικής αγοράς να ρυθμίζει τα όσα συμβαίνουν.
<P>
Ο κ. Delors είπε και κάτι άλλο, το οποίο σε έναν ευρωσκεπτικιστή όπως είμαι εγώ, δίνει την αίσθηση ότι ακούω τα επιχειρήματα που έχω προβάλει σε προηγούμενη ευκαιρία. Είπε ότι οι οικονομίες της Ευρώπης είναι υπερβολικά διαφορετικές για το ευρώ. Μπράβο, κ. Delors! Αυτό ακριβώς είναι. Το ενιαίο νόμισμα είναι μέρος του προβλήματος, όχι μέρος της λύσης. " Ευρώπη χρειάζεται ισχυρή κοινή ρύθμιση του χρηματοπιστωτικού τομέα, αλλά και μεγάλο βαθμό ευελιξίας όσον αφορά την οικονομική πολιτική που θα αντιμετωπίσει καλύτερα την κρίση στις επιμέρους χώρες.
<SPEAKER ID="018" NAME="Jana Bobošíková" AFFILIATION="NI">
- (CS) Κυρίες και κύριοι, χαιρετίζω το γεγονός ότι το Συμβούλιο ανέβαλε την περασμένη εβδομάδα την επανεξέταση της μη ρεαλιστικής στρατηγικής της Λισαβόνας. Χαιρετίζω επίσης την αναβολή της απόφασης σχετικά με τη χρηματοδότηση ενεργειών για το κλίμα. Στο πλαίσιο αυτό, θα ήθελα να επικροτήσω τη δήλωση του Προέδρου της Επιτροπής, του κ. José Manuel Barroso, ο οποίος είπε ότι η ΕΕ δεν πρέπει να αναλάβει άλλες δεσμεύσεις σε θέματα κλίματος, εάν δεν κάνουν το ίδιο και άλλες χώρες, και κυρίως οι "ΠΑ και η Κίνα. Θα ήθελα να επισημάνω ότι αυτά τα απολύτως λογικά συμπεράσματα διατυπώθηκαν από τους επικεφαλής των 27 κρατών μελών και της Επιτροπής τη στιγμή που η ΕΕ βρίσκεται αντιμέτωπη με την έντονη αύξηση της ανεργίας και την παρακμή της οικονομίας, ενώ η συνθήκη της Λισαβόνας δεν έχει εγκριθεί ακόμη. Όλα αυτά δείχνουν σαφώς ότι η συνθήκη της Λισαβόνας είναι τελείως περιττή για τη λήψη των θεμελιωδών αποφάσεων που είναι εμφανώς ωφέλιμες για τους πολίτες των κρατών μελών. Είναι τελείως περιττή, και αυτό αποδεικνύεται από τα λογικά μέτρα που έλαβε επί του παρόντος το Ευρωπαϊκό Συμβούλιο με βάση το ισχύον πλαίσιο των συνθηκών και υπό την τσεχική ηγεσία.
<P>
Χθες η κυβέρνηση του τσέχου πρωθυπουργού και προέδρου του Συμβουλίου της ΕΕ, του κ. Mirek Topolánek, ηττήθηκε σε μια πρόταση μομφής. Θα ήθελα να επισημάνω σε όλους εσάς που είχατε την αλαζονεία εδώ στο Κοινοβούλιο να επικρίνετε τις ενέργειες του τσεχικού Κοινοβουλίου ως ανεύθυνες ότι αυτή ήταν μια δημοκρατική απόφαση, η οποία λήφθηκε από το δημοκρατικά εκλεγμένο κοινοβούλιο ενός κυρίαρχου κράτους μέλους. Δεν είναι η κυβέρνηση της Τσεχικής Δημοκρατίας που προεδρεύει στην ΕΕ, αλλά η ίδια η Τσεχική Δημοκρατία, τους πολίτες της οποίας έχω την τιμή να εκπροσωπώ εδώ. Γνωρίζω ότι η χώρα μου διαθέτει διοικητικά και δημοκρατικά συστήματα, τα οποία είναι αρκούντως ισχυρά ώστε να εκπληρώσει τις υποχρεώσεις της σε επίπεδο ΕΕ με σαφή τρόπο.
<P>
Μετά την ανατροπή της κυβέρνησης Topolánek, ο πρόεδρος Václav Klaus διαθέτει την ισχυρότερη πολιτική εντολή στην Τσεχική Δημοκρατία. Όπως μπορέσατε να διαπιστώσετε στο παρόν Σώμα, είναι ένας πολιτικός ηγέτης με έντονα δημοκρατικά αισθήματα, ο οποίος αντιλαμβάνεται την ευρωπαϊκή ολοκλήρωση όχι ως μονόδρομο που ελέγχεται από τις πολιτικο-γραφειοκρατικές ελίτ, αλλά ως μια πολύπλοκη διαδικασία, η οποία θα στεφθεί από επιτυχία μόνον εάν προκύψει από τη βούληση του λαού. Κυρίες και κύριοι, πριν από μερικές εβδομάδες, ο πρόεδρος Klaus μας είπε ρητά ότι δεν βλέπει καμία εναλλακτική δυνατότητα στη συμμετοχή της Τσεχικής Δημοκρατίας στην ΕΕ. Επιπλέον, η πλειονότητα των τσέχων πολιτών θεωρούν τη συμμετοχή τη χώρας τους στην ΕΕ επωφελή. Επομένως, κάθε ανησυχία σχετικά με την ανευθυνότητα της Τσεχικής Δημοκρατίας είναι απολύτως περιττή.
<P>
Καταλήγοντας, θα ήθελα να επισημάνω στον επικεφαλής της Ένωσης Σουδητογερμανών (Sudetendeutsche Landsmannschaft), τον κ. Posselt, ο οποίος εξέφρασε δημόσια τη λύπη του για την πτώση των υπουργών Vondra και Schwarzenberg και ο οποίος ζήτησε από την Τσεχική Δημοκρατία να συστήσει μια ισχυρή φιλοευρωπαϊκή κυβέρνηση, ότι η Τσεχική Δημοκρατία δεν είναι το προτεκτοράτο της Βοημίας και της Μοραβίας, αλλά ένα κυρίαρχο κράτος, στο οποίο οι υπουργοί διορίζονται από τον πρόεδρο της Τσεχικής Δημοκρατίας και η κυβέρνηση αντλεί την εξουσία της από ένα κοινοβούλιο εκλεγμένο από τους τσέχους πολίτες.
<SPEAKER ID="019" NAME="Πρόεδρος">
- Κυρία Bobošíková, δημοκρατία σημαίνει επίσης ότι όλοι οι δημοκράτες μπορούν να εκφράζονται σχετικά με διαδικασίες σε όλες τις χώρες της Ευρωπαϊκής Ένωσης και εκτός αυτής. Αυτό είναι επίσης δημοκρατία.
<SPEAKER ID="020" NAME="Mirek Topolánek">
Ασκών την προεδρία του Συμβουλίου. - (CS) Για να είμαστε σοβαροί, υποθέτω ότι ενδίδουμε ήδη στον πειρασμό της προεκλογικής ρητορείας. Ας προσπαθήσουμε να δούμε τα θέματα αυτά με σοβαρότητα και να επιτύχουμε ενότητα μεταξύ των 27 χωρών, καθεμία εκ των οποίων έχει τη δική της ιστορία και καθεμία εκ των οποίων βιώνει διαφορετικά συμπτώματα της συνεχιζόμενης χρηματοπιστωτικής κρίσης ή διαφορετικές συνέπειες στην πραγματική οικονομία. Εάν δεν μπορέσουμε να συμφωνήσουμε σε μια κοινή προσέγγιση, δεν θα έχει σημασία ποιος είχε ποια αρχική θέση στην αρχή του προβλήματος αυτού, επειδή όλοι θα πληρώσουμε το τίμημα στο πλαίσιο μιας αλυσιδωτής αντίδρασης. Αυτό είναι το πρώτο που ήθελα να επισημάνω.
<P>
Δεν επέκρινα την προσέγγιση των "ΠΑ απλώς και μόνον για να την επικρίνω, αλλά μάλλον επειδή θέλω να επισημάνω το πλεονέκτημα που διαθέτει η ΕΕ. Το πλεονέκτημα αυτό συνίσταται σε ένα εκτενές κοινωνικό πρόγραμμα, το οποίο μας επιτρέπει να αποφύγουμε την επένδυση τέτοιων κολοσσιαίων ποσών για την κοινωνική σταθεροποίηση των ανθρώπων που αντιμετωπίζουν προβλήματα. Το σύστημα απλούστατα λειτουργεί. Το βασικό μας καθήκον είναι να διατηρήσουμε το σύστημα σε λειτουργία και να διασφαλίσουμε ότι οι πολίτες της ΕΕ διαθέτουν τα ίδια κοινωνικά πρότυπα με εκείνα που διέθεταν προ της κρίσης. Κατά τη γνώμη μου, το καθήκον αυτό δεν είναι απλό και θα κοστίσει πολλά χρήματα. Αποφασίσαμε ορισμένα πολύ συγκεκριμένα μέτρα και τα ποσά των 5, 50 ή 75 δισεκατομμυρίων ευρώ καταδεικνύουν, κατά τη γνώμη μου, τη σαφή δέσμευση του Ευρωπαϊκού Κοινοβουλίου να αποκριθεί με συγκεκριμένο τρόπο στην παρούσα κατάσταση, όχι απλώς μέσω γενικών μέτρων στο ένα ή στο άλλο πλαίσιο, αλλά μέσω πολύ συγκεκριμένων μέτρων.
<P>
Υπάρχει μεγάλη διαφορά ανάμεσα στο να κηρύττουμε ωραία λόγια στη γωνία ενός δρόμου και στο να τα θέτουμε σε εφαρμογή στην πράξη. Κοινός στόχος μας τώρα είναι να θέσουμε σε εφαρμογή όλα τα μέτρα που συζητήσαμε, να τα εφαρμόσουμε στην πράξη και να αναμένουμε τον αντίκτυπό τους. Κανένας δεν γνωρίζει ακριβώς -και μπορώ να δηλώσω με απόλυτη σοβαρότητα ότι ούτε οι μακροοικονομολόγοι έχουν την παραμικρή ιδέα- ποιες μπορεί να είναι οι συνέπειες των διάφορων αυτών μέτρων. Ωστόσο, γνωρίζουμε πέρα από κάθε αμφιβολία ότι κάποιος θα πρέπει να πληρώσει για τη διάσωση αυτή και για τα γενικότερα έξοδα. Θα ήταν μεγάλη ανευθυνότητα εκ μέρους μας να μην σκεφτούμε τον απόηχο, παρότι δεν γνωρίζουμε πόσο μπορεί να διαρκέσει η κατάσταση αυτή, και να μην σκεφτούμε ποιος θα πληρώσει για όλα αυτά και ποιες θα είναι οι συνέπειες στην ευρωζώνη και στο Σύμφωνο Σταθερότητας και Ανάπτυξης καθώς και ποιες θα είναι οι πιθανότητες για χώρες όπως η δική μου να ενταχθούν στην ευρωζώνη και να υιοθετήσουν το ευρώ. Δεν θα απαντήσω στα σχόλια του κομματικού ηγέτη κ. Schulz. Ο κ. Berlusconi το έκανε αυτό πριν από τις τελευταίες εκλογές και δεν έχω την παραμικρή επιθυμία να επαναλάβω το λάθος του. Νομίζω ότι δεν είναι απαραίτητο να απαντούμε σε ορισμένες επιθέσεις. Παρ' όλα αυτά, δεν είναι δυνατόν να επωφεληθούν από την παρούσα κρίση μόνον τα νομισματοκοπεία. Κάτι τέτοιο δεν θα είναι καλό.
<P>
" σύνοδος κορυφής για την απασχόληση. Φυσικά, προτείναμε τη συμμετοχή όλων στο Ευρωπαϊκό Συμβούλιο. Ο κ. José Manuel Barroso και εγώ συμφωνούσαμε στην ιδέα αυτή, επειδή νιώθουμε την ίδια ανάγκη με εσάς να εντάξουμε τους κοινωνικούς εταίρους σε μια συζήτηση σε υψηλότερο επίπεδο από την τριμερή σύνοδο και να συζητήσουμε μαζί τους προβλήματα που συνδέονται με την απασχόληση, με την εφαρμογή διάφορων εθνικών δεσμών μέτρων, με τις συνέπειες στην απασχόληση και με τα επόμενα μέτρα που πρέπει να λάβουμε για να προστατεύσουμε τους πολίτες της ΕΕ από τον αντίκτυπο της παρούσας κρίσης. Δεν ήταν δική μας απόφαση να λάβει η εν λόγω σύνοδος κορυφής τη μορφή τρόικας. Κατανοώ τους φόβους που εξέφρασαν πολλοί αρχηγοί κρατών και κυβερνήσεων, και εγώ προσωπικά ήμουν απολύτως υπέρ της συμμετοχής όλων. Από την άλλη πλευρά, δεν πρέπει να ξεχνάμε ότι αυτή είναι απλώς μια άτυπη σύνοδος κορυφής, της οποίας τα συμπεράσματα δεν είναι δεσμευτικά. Από την άποψη αυτή, η μικρή σύνθεσή της μπορεί να είναι πλεονέκτημα, καθώς σημαίνει ότι οι συστάσεις της άτυπης συνόδου κορυφής μπορούν να υποβληθούν στο τακτικό Συμβούλιο του Ιουνίου, όπου ενδέχεται να εγκριθούν ρητά. Κατά τη γνώμη μου, αυτό δεν είναι ένα τόσο σοβαρό λάθος και δεν υπάρχει λόγος να δημιουργήσουμε ένα πολιτικό πρόβλημα από αυτό. Το σημαντικό είναι ότι βρήκαμε το θάρρος να συγκαλέσουμε αυτή τη σύνοδο κορυφής, ότι καλέσαμε τους κοινωνικούς εταίρους να συμμετάσχουν σε αυτήν, ότι θα την προετοιμάσουμε μαζί τους μακροπρόθεσμα -πριν από τη σύνοδο κορυφής για την απασχόληση θα πραγματοποιηθούν τρεις συζητήσεις στρογγυλής τραπέζης στη Στοκχόλμη, στη Μαδρίτη και στην Πράγα- και ότι προσπαθούμε να καταλήξουμε σε συμπεράσματα τα οποία θα είναι χρήσιμα για το Συμβούλιο του Ιουνίου.
<P>
" συνθήκη της Λισαβόνας. Θα επιτρέψω στον εαυτό μου να κάνει ένα αστείο σήμερα. Νομίζω ότι ο αριθμός τηλεφώνου που πρέπει να καλείτε για ερωτήσεις σχετικά με το μέλλον της συνθήκης της Λισαβόνας δεν είναι πλέον αυτός του γραφείου της κυβέρνησης και του πρωθυπουργού Topolánek, αλλά μάλλον αυτός του Κοινοβουλίου και του Jiří Paroubek. Πρέπει να πω ότι την ευθύνη για την εξέλιξη της κατάστασης έχουν στην πραγματικότητα εκείνοι που δημιούργησαν την κατάσταση. Φυσικά, κάνω ό,τι μπορώ προκειμένου να εξασφαλίσω ότι θα τηρήσω τη δέσμευσή μου ώστε να μην χρειαστεί να σβήσω την υπογραφή μου από την πέτρα μπροστά στο μοναστήρι του Αγίου Ιερώνυμου στη Λισαβόνα.
<P>
" Επιτροπή. Στη σύνοδο κορυφής του Συμβουλίου τον Δεκέμβριο λήφθηκε μια σαφής απόφαση και γνωρίζουμε πόσο πολύπλοκη είναι η κατάσταση. Πρέπει να πω ότι φιλοδοξία μας είναι να επιτύχουμε πολιτική συμφωνία στο Ευρωπαϊκό Συμβούλιο του Ιουνίου. Φυσικά, θα διαβουλευτούμε μαζί σας: οι συζητήσεις με το Ευρωπαϊκό Κοινοβούλιο είναι απαραίτητες. Στο πλαίσιο αυτό εξετάζουμε, μάλιστα, το ενδεχόμενο, εάν υπάρχει αρκετό ενδιαφέρον από το Ευρωπαϊκό Κοινοβούλιο, να αναβάλουμε το Συμβούλιο του Ιουνίου κατά μία εβδομάδα, προκειμένου να παρατείνουμε τον διάλογο από 10 ημέρες σε 17 ημέρες. Νομίζω ότι 17 ημέρες είναι αρκετός χρόνος για τη συζήτηση. Οι διαβουλεύσεις αυτές είναι απαραίτητες, αλλά παρ' όλα αυτά, προτού λάβουμε επίσημη απόφαση, θα είναι φυσικά αναγκαίο να καθορισθεί κατά πόσον λειτουργούμε βάσει της συνθήκης της Νίκαιας ή βάσει της συνθήκης της Λισαβόνας, καθώς αυτό θα μας επιτρέψει να προβλέψουμε τι είδους μορφή θα λάβει η συμφωνία, εάν ο αριθμός των χωρών θα είναι ίδιος, εάν θα έχουν όλες έναν επίτροπο κλπ. Πρέπει να λάβουμε υπόψη τα αποτελέσματα των ευρωπαϊκών εκλογών, και το μόνο που μπορώ να πω είναι ότι θα προχωρήσουμε σύμφωνα με την εγκεκριμένη, τυποποιημένη διαδικασία, επειδή βρισκόμαστε σε ένα είδος νομικού κενού και σε μια κατάσταση την οποία πρέπει να αντιμετωπίσουμε πολιτικά και με πρακτικούς όρους.
<P>
Περαιτέρω συζητήσεις σχετικά με τα ζητήματα της ρύθμισης έναντι των μέτρων παροχής κινήτρων. Ανέφερα ήδη, στην εισαγωγική ομιλία μου, ότι, κατά τη γνώμη μου, η ΕΕ υιοθέτησε μια απολύτως ορθή προσέγγιση μη επιλέγοντας το ένα ή το άλλο ενδεχόμενο, αλλά λέγοντας μόνον ότι διασώσαμε τον τραπεζικό τομέα και τώρα το μόνο που απομένει είναι η εξυγίανση. " Επιτροπή εκπόνησε ένα σχέδιο για την αξιολόγηση των μεμονωμένων απομειωμένων περιουσιακών στοιχείων (αξιολογήσεις αντικτύπου) και για την αντιμετώπιση του προβλήματος. Κατά τη γνώμη μου, ο μόνος τρόπος για την τόνωση της εμπιστοσύνης στον τραπεζικό τομέα καθώς και της εμπιστοσύνης του τραπεζικού τομέα είναι η εξυγίανση αυτών των τραπεζών. " Τσεχική Δημοκρατία και η Σουηδία γνωρίζουν πώς να κάνουν κάτι τέτοιο, και ο υπουργός Οικονομικών των "ΠΑ υπέβαλε το δικό του σχέδιο για τις "ΠΑ. Κατά τη γνώμη μου, αυτή είναι η μόνη δυνατότητα για τον χειρισμό της κατάστασης. Ανέφερα ήδη τις δέσμες κινήτρων. Ο δεύτερος πυλώνας της δομής αυτής είναι η ρύθμιση, η οποία βρίσκεται εν μέρει στα χέρια σας. Αναφέρεται επίσης εν μέρει στην έκθεση Larosière, η οποία είναι ένα πολύ καλό κείμενο. Θα περιλαμβάνει τη ρύθμιση των κεφαλαίων αντιστάθμισης κινδύνου και των ιδιωτικών μετοχικών κεφαλαίων και θα ξεκαθαρίσει, φυσικά, τον υπεράκτιο τομέα. Οπωσδήποτε βλέπετε τη μεγάλη πρόοδο στο θέμα αυτό, και προετοιμαζόμαστε στα θέματα αυτά για μια δυνητική επόμενη κρίση. Δεν μας πιέζει ο χρόνος σε καθημερινή βάση να καταρτίσουμε τη νέα ρύθμιση. Ο χρόνος μας πιέζει για να περιορίσουμε το ενδεχόμενο τυχόν μελλοντικών προβλημάτων.
<P>
Συζητήθηκε επίσης ο ρόλος του ΔΝΤ. Συμφωνήσαμε ότι το ΔΝΤ πρέπει να είναι ο χορηγός των μελλοντικών αυτών λύσεων, αλλά το πρόβλημα δεν είναι ότι θα έχουμε έναν μικρό αριθμό ιδρυμάτων που θα διαθέτουν περιορισμένη εξουσία. Το πρόβλημα είναι κατά πόσον οι μεγαλύτεροι παράγοντες στην παγκόσμια χρηματοπιστωτική αγορά θα σέβονται αυτά τα ιδρύματα, καθώς κάτι τέτοιο δεν συνέβη στο παρελθόν. Εν πάση περιπτώσει, η συζήτηση αυτή είναι πολύ βασική και θα αποτελέσει επίσης θέμα για την Ομάδα των 20: η αποδοχή ενισχυμένου ρόλου για το ΔΝΤ, την Παγκόσμια Τράπεζα και τον ΟΟΣΑ στο σύστημα των διεθνών παγκόσμιων χρηματοπιστωτικών ιδρυμάτων, και ο σεβασμός των εν λόγω ιδρυμάτων και των συμπερασμάτων τους.
<P>
Νομίζω ότι θα ήταν σκόπιμο να αναφερθώ και στην Ανατολική Εταιρική Σχέση. Χθες συναντήθηκα και πάλι με τον πρόεδρο Yushchenko, και χαιρετίζω την εν λόγω συμφωνία και την υπογραφή της συμφωνίας μεταξύ της Ευρωπαϊκής Επιτροπής και της Ουκρανίας. Αποτελεί σημαντικό βήμα προς την κατεύθυνση της σταθεροποίησης της κατάστασης. Πρόσφατα βρέθηκα στο Αζερμπαϊτζάν, όπου είχα συνομιλίες με τον πρόεδρο Aliyev. " ΕΕ πρέπει να παραμείνει ένα είδος φάρου για τις χώρες αυτές. Το ζήτημα δεν είναι η δημιουργία νέων φραγμών, το ζήτημα είναι να έχει η ΕΕ μια αποστολή, και η αποστολή της είναι η επέκταση του χώρου ασφάλειας, του χώρου ελευθερίας, του χώρου ευημερίας και του χώρου αλληλεγγύης. Εδώ δεν υπάρχουν σύνορα, και δεν εννοούμε με αυτό ότι τα κράτη αυτά θα γίνουν μέλη της ΕΕ αύριο, μεθαύριο ή οποτεδήποτε. Εάν το φως αυτού του φάρου σβήσει, η ανάπτυξη στις χώρες αυτές δεν θα βρίσκεται υπό τον έλεγχό μας. Πρέπει να φέρουμε τις χώρες αυτές στις συζητήσεις, να τους παράσχουμε ευκαιρίες ταξιδιού χωρίς περιορισμούς, να τους παράσχουμε οικονομική συνεργασία, να παράσχουμε ανταλλαγές μεταξύ εκπαιδευτικών ιδρυμάτων και σχολείων και να παράσχουμε καλύτερη διακυβέρνηση. Νομίζω ότι αυτό είναι το καθήκον μας και υπό την έννοια αυτή η Ανατολική Εταιρική Σχέση αποδεικνύει σαφώς ότι κινούμαστε προς τη σωστή κατεύθυνση. Απαντώντας στα όσα είπε ο κ. Bielan, θα ήθελα να πω ότι ήταν μεγάλη επιτυχία που εξασφαλίσαμε την έγκριση έστω και 600 εκατομμυρίων ευρώ. Δεν συμφωνούσαμε όλοι σε αυτό, δεν υπήρξε ομόφωνη συμφωνία, αλλά ήταν μάλλον ο μέγιστος δυνατός συμβιβασμός στον οποίο μπορούσαν να συμφωνήσουν τα 27 κράτη μέλη.
<P>
Τελειώνοντας, θα ήθελα να αναφερθώ στις κοινωνικές συνέπειες. Στο σημείο αυτό, πρέπει να επανέλθω στην τριμερή διάσκεψη και να επικροτήσω τον ρόλο και των δύο κοινωνικών εταίρων. Δεν μιλήσαμε για το πόσα χρήματα θα δώσουμε στους ανθρώπους. Μιλήσαμε για το πώς θα προετοιμάσουμε τους ανθρώπους για την κατάσταση αυτή ή για μια δυνητικά παρόμοια κατάσταση στο μέλλον, αυξάνοντας τις δεξιότητες, αυξάνοντας την εκπαίδευση και υποστηρίζοντας τις ΜΜΕ που δημιουργούν τον μεγάλο όγκο των θέσεων εργασίας. Φυσικά, επί του παρόντος, το κόστος της εργασίας μειώνεται, επειδή θέλουμε να κρατήσουμε τους ανθρώπους στην απασχόληση για όσο το δυνατόν μεγαλύτερο χρονικό διάστημα, επειδή η επαναφορά τους στην απασχόληση είναι πολλές φορές πιο δαπανηρή από τη διατήρησή τους στην απασχόληση.
<P>
Κινητικότητα των εργαζομένων. Προσδοκώ πραγματικά τις συζητήσεις στα διάφορα εθνικά κοινοβούλια, και ιδιαίτερα στο δικό μου, σχετικά με το πώς θέλουμε να τροποποιήσουμε το εργατικό δίκαιο, προκειμένου να επιτύχουμε ένα εργατικό δυναμικό πιο ευέλικτο και με μεγαλύτερη κινητικότητα. Αυτός είναι φραγμός στην επίτευξη λύσης. Είναι αναγκαίο να εξασφαλισθεί ταχεία αύξηση των θέσεων εργασίας και να βρεθεί ταχεία λύση στη δύσκολη θέση των ανθρώπων που βρίσκονται στην κατάσταση αυτή χωρίς να φταίνε.
<P>
Καταλήγοντας θα ήθελα να αναφερθώ στη σύνοδο κορυφής ΕΕ"ΠΑ. Εκτιμώ εξαιρετικά το γεγονός ότι μετά τη σύνοδο της Ομάδας των 20 στο Λονδίνο και μετά τη σύνοδο κορυφής στο Στρασβούργο-Κελ, η κυβέρνηση των "ΠΑ με επικεφαλής τον Barack Obama θα επισκεφθεί την Πράγα. Αυτό έχει τεράστια συμβολική αξία για εμάς, και καλούμε επίσης τον Πρόεδρο του Ευρωπαϊκού Κοινοβουλίου, καθώς νιώθω ότι υπάρχει κάποια δυσαρέσκεια για την παράλειψη του προέδρου των "ΠΑ να επισκεφθεί το Ευρωπαϊκό Κοινοβούλιο. Δεν θα υπάρχει πολύς χρόνος για συζητήσεις, αλλά, κατά τη γνώμη μου, πρέπει να ξέρουμε τι θέλουν οι "ΠΑ, τι θέλουμε εμείς, και να επιτύχουμε μια συμφωνία. Οπωσδήποτε δεν θέλουμε να δημιουργήσουμε νέους φραγμούς - αυτός είναι άλλωστε ο κύριος στόχος του ευρωατλαντικού πολιτισμού στο σύνολό του.
<P>
Τέλος, θα ήθελα να αναφερθώ στα σχόλια της κ. Bobošíková. " τσεχική κυβέρνηση διαχειρίζεται την κατάσταση πολύ καλά έως τώρα. Απλώς δεν συμφωνώ ότι μπορεί να κάνουμε κάποιο οργανωτικό ατόπημα, ότι μπορεί να μην καταφέρουμε να διαχειριστούμε μια από τις πιο απαιτητικές προεδρίες των τελευταίων χρόνων, επειδή βρεθήκαμε κατ' επανάληψη αντιμέτωποι με ευρύ φάσμα προβλημάτων που θα ήταν δύσκολο να προβλεφθούν από οποιονδήποτε. Το επίπεδο ευελιξίας μας, το επίπεδο δημιουργικότητάς μας, η ικανότητά μας να ανταποκρινόμαστε, να ενεργούμε και να αναζητούμε συμβιβασμούς οπωσδήποτε δεν αξίζουν τέτοιες αυστηρές επικρίσεις. " παρούσα κατάσταση, στην οποία η κυβέρνηση της Τσεχικής Δημοκρατίας ηττήθηκε σε μια πρόταση μομφής, έχει συμβεί επίσης στη Δανία και στην Ιταλία, ενώ στη Γαλλία υπήρξε αλλαγή κυβέρνησης, μολονότι ως αποτέλεσμα εκλογών. Δεν βλέπω την κατάσταση τόσο αρνητικά, και μπορώ να σας διαβεβαιώσω ότι η τσεχική προεδρία δεν θα πληγεί με κανέναν τρόπο από την κατάσταση αυτή και ότι όλοι εμείς που έχουμε την ευθύνη να διαχειριστούμε το πρόγραμμα της ΕΕ αναμφίβολα θα κάνουμε αυτό ακριβώς.
<SPEAKER ID="021" NAME="Πρόεδρος">
- Σας ευχαριστώ, κύριε ασκούντα την προεδρία του Ευρωπαϊκού Συμβουλίου. Σας ευχόμαστε να μπορέσετε να εκτελέσετε πλήρως τα καθήκοντά σας ως ασκούντος την προεδρία του Ευρωπαϊκού Συμβουλίου και να καταβάλετε κάθε προσπάθεια για να επιτύχετε συμφωνία σχετικά με τη συνθήκη της Λισαβόνας στη χώρα σας. Με τις ευχές αυτές σας ευχαριστούμε για την παρουσία σας εδώ σήμερα το πρωί.
<SPEAKER ID="022" NAME="Timothy Kirkhope" AFFILIATION="PPE-DE">
- Κύριε Πρόεδρε, θα ήθελα να εκφράσω τη στήριξή μου για τον εντυπωσιακό τρόπο με τον οποίο η τσεχική προεδρία χειρίσθηκε ορισμένα από τα κρίσιμα ζητήματα που αντιμετωπίζει η Ευρώπη. Από την οικονομική και χρηματοπιστωτική κρίση έως την ενεργειακή ασφάλεια και την αλλαγή του κλίματος, η προεδρία υπήρξε σταθερή και σαφής στους στόχους της και πρόσφερε στην Ευρώπη σαφή ηγεσία σε δύσκολους καιρούς.
<P>
Ειδικότερα, ο πρωθυπουργός Topolánek επέδειξε σαφή ηγετική ικανότητα, κυρίως προειδοποιώντας για τους κινδύνους του προστατευτισμού. Την ώρα που άλλοι φλέρταραν με την ιδέα της δημιουργίας επιζήμιων φραγμών στο εμπόριο, η τσεχική προεδρία μίλησε σαφώς και με συνέπεια για ανοικτό εμπόριο και, κυρίως, για τη ζωτική ανάγκη υποστήριξης της ενιαίας αγοράς. Στις αρχές του μήνα, ο κ. Topolánek είπε ότι ο προστατευτισμός είναι πάντοτε επιζήμιος και, στην περίπτωση της ΕΕ, είναι παράλογος. Πρέπει να αντλήσουμε διδάγματα από την κρίση και να πούμε "όχι" στην απομόνωση, "όχι" στον προστατευτισμό και "ναι" στη συνεργασία.
<P>
Είχε πολύ δίκιο που υπενθύμισε σε όλους μας τη θεμελιώδη αρχή επί της οποίας ερείδεται η ΕΕ. " ειλικρίνεια αυτή βρίσκεται σε έντονη αντίθεση με την ανειλικρινή και εγωιστική ομιλία του βρετανού πρωθυπουργού στο παρόν Κοινοβούλιο χθες. " ομιλία του κ. Brown περιείχε πολλές υπερβολές, αλλά παραδόξως δεν ανέφερε το κεντρικής σημασίας γεγονός ότι το "νωμένο Βασίλειο θα ζήσει, υπό την ηγεσία του, τη μεγαλύτερη σε διάρκεια και σε βάθος ύφεση από κάθε άλλη εκβιομηχανισμένη χώρα. Αγνόησε τον ρόλο του στη θέσπιση και στη θέση σε λειτουργία ενός θεμελιωδώς ελαττωματικού χρηματοπιστωτικού ρυθμιστικού πλαισίου. Αγνόησε το τεράστιο χρέος με το οποίο επιβάρυνε τον λαό της Μεγάλης Βρετανίας.
<P>
" Ευρώπη δεν χρειάζεται διαλέξεις από τη βρετανική κυβέρνηση σχετικά με το τι πρέπει να κάνουμε για να βγούμε από την παρούσα κρίση. " Ευρώπη και η διεθνής κοινότητα πρέπει τώρα να κινηθούν γρήγορα, ώστε να αποκατασταθεί η εμπιστοσύνη στα χρηματοπιστωτικά μας συστήματα, να εξασφαλισθεί η εύρυθμη λειτουργία ενός τραπεζικού συστήματος στο οποίο οι ιδιώτες, ο κ. Schulz και οι επιχειρήσεις θα μπορούν να έχουν εμπιστοσύνη, και να πειστούν οι τράπεζες να αρχίσουν και πάλι να δανείζουν για να τονωθεί η εμπιστοσύνη. Πρέπει να μείνουμε πιστοί στις αρχές του ελεύθερου εμπορίου και της ενιαίας αγοράς, και είμαι πεπεισμένος ότι η προεδρία θα συνεχίσει να εργάζεται σκληρά για να επιτύχει αυτούς τους ζωτικής σημασίας στόχους.
<SPEAKER ID="023" NAME="Poul Nyrup Rasmussen" AFFILIATION="PSE">
- Κύριε Πρόεδρε, μόλις μία εβδομάδα πριν από το Ευρωπαϊκό Συμβούλιο, ζητήσαμε από το Συμβούλιο, εδώ στο Ευρωπαϊκό Κοινοβούλιο, να συμφωνήσει σε σαφείς κατευθυντήριες γραμμές και συγκεκριμένα μέτρα για την προστασία της απασχόλησης και τη δημιουργία νέων ευκαιριών εργασίας. Το Συμβούλιο που βρίσκεται σήμερα εδώ είναι ένα Συμβούλιο σιγής και ένα Συμβούλιο αυταπατών. Λυπάμαι, αλλά δεν είδα κανένα συγκεκριμένο μέτρο. Ναι, 5 δισεκατομμύρια ευρώ, αλλά τι είναι αυτό; Είναι 0,04% του ακαθάριστου εθνικού προϊόντος της Ένωσης. Οι επενδύσεις στο ευρυζωνικό Διαδίκτυο είναι καλές, αλλά μην μου πείτε ότι αυτό θα έχει οποιαδήποτε πραγματική συνέπεια στην ανάσχεση της απώλειας θέσεων εργασίας που αντιμετωπίζουμε αυτή τη στιγμή.
<P>
Δεν έχετε κατανοήσει ότι η κρίση αυτή είναι μια πολύ βαθιά, σοβαρή ύφεση. Οι επιχειρήσεις απαιτούν, οι εργαζόμενοι απαιτούν, εμείς απαιτούμε: κάνετε περισσότερα! Το ΔΝΤ πρότεινε να επενδύσετε 2% του ΑΕγχΠ φέτος και τον επόμενο χρόνο. Κύριε Barroso, είπατε ότι πηγαίνουμε καλά· επενδύουμε 3,3%. Αυτό είπατε πριν από δύο εβδομάδες, αλλά τώρα το ποσοστό αυξήθηκε σε 4%. Αναρωτιέμαι, πώς συνέβη αυτό; Λοιπόν, ο υπολογισμός είναι απλός. " ανεργία αυξάνεται: όταν οι δαπάνες για επιδόματα ανεργίας αυξάνονται, τα δημοσιονομικά κίνητρα θα αυξηθούν. Φαντάζομαι ότι, όταν ο αριθμός των ανέργων θα φτάσει τα 25 εκατομμύρια την Ευρώπη, θα σταθείτε υπερήφανος εδώ και θα μας πείτε ότι τα κίνητρά μας ανέρχονται πλέον σε 5% του ΑΕγχΠ. Σας παρακαλώ, δεν μπορούμε να ενεργούμε έτσι. Δεν μπορείτε να ενεργείτε έτσι. Αυτό που χρειαζόμαστε είναι πραγματικές επενδύσεις.
<P>
Κύριε Barroso, ο Paul Krugman είπε ότι η Ευρώπη παρέχει λιγότερο από το ήμισυ, όσον αφορά πραγματικά κίνητρα, σε σύγκριση με τα όσα παρέχουν οι Αμερικανοί. Μπορώ να σας ζητήσω κάτι; Σας παρακαλώ, κάθε φορά που η ανεργία αυξάνεται, μην λέτε στον κόσμο ότι κάνετε περισσότερα, επειδή τα κράτη μέλη καταβάλλουν περισσότερα χρήματα σε επιδόματα ανεργίας. Αυτό που πρέπει να πείτε στον κόσμο είναι ότι δεσμεύεστε για ένα νέο σχέδιο ανάκαμψης. Σας ευχαριστώ για αυτό που είπατε σήμερα, όταν ευχηθήκατε το Συμβούλιο Απασχόλησης που θα πραγματοποιηθεί στις 7 Μαΐου να μπορούσε να είναι ένα πραγματικό Συμβούλιο Απασχόλησης. Είμαστε στο πλευρό σας και θα σας υποστηρίξουμε για να επιτύχουμε κάτι τέτοιο.
<P>
Πρέπει να θυμηθούμε τον πρόεδρο Sarkozy της Γαλλίας και θα δούμε ότι δεν υπήρξε όριο στον αριθμό των έκτακτων συνόδων κορυφής που συγκάλεσε ο πρόεδρος της Γαλλίας κατά τη διάρκεια της προεδρίας του. Τώρα προτείνεται να περιορισθεί σε τρόικα η σύνοδος κορυφής της 7ης Μαΐου.
<P>
" παρούσα κρίση ανεργίας δεν θα εξαφανισθεί επειδή εμείς αρνούμαστε να πραγματοποιήσουμε περισσότερες συσκέψεις. Θα παραμείνει εδώ. Για τον λόγο αυτό, απευθύνομαι σε εσάς: έχουμε εδώ ένα σχέδιο ανάκαμψης, καλά τεκμηριωμένο. Γνωρίζω ότι ο Πρόεδρος της Επιτροπής το γνωρίζει, και είμαι βέβαιος ότι εάν συζητήσουμε όλοι μαζί θα μπορέσουμε να κάνουμε περισσότερα από όσα κάναμε έως τώρα. Πρόκειται για την τύχη των οικονομικών, νομισματικών και κοινωνικών προσπαθειών της Ευρωπαϊκής Ένωσης.
<P>
Επομένως, για άλλη μία φορά: κύριε Πρόεδρε της Επιτροπής, ας έχουμε μια σοβαρή, ευρείας συμμετοχής, καλά προγραμματισμένη σύνοδο κορυφής για την απασχόληση στις 7 Μαΐου. Εάν μπορείτε να το κάνετε αυτό, θα σας υποστηρίξουμε.
<P>
(Χειροκροτήματα)
<SPEAKER ID="024" NAME="Silvana Koch-Mehrin" AFFILIATION="ALDE">
- (DE) Κύριε Πρόεδρε, κυρίες και κύριοι, η Ευρωπαϊκή Ένωση αποδείχθηκε μια ευτυχής συγκυρία στην χρηματοπιστωτική και οικονομική κρίση και η τσεχική προεδρία έκανε επίσης καλά τη δουλειά της έως τώρα.
<P>
" έκταση και τα βαθύτερα αίτια της παγκόσμιας χρηματοπιστωτικής και οικονομικής κρίσης αποδεικνύουν ότι η παγκόσμια μακροοικονομική διαχείριση των χρηματοπιστωτικών αγορών και τα νομικά πλαίσια που εφαρμόζονται σε αυτήν πρέπει να επανεξετασθούν - σε εθνικό επίπεδο, στην ΕΕ και παγκοσμίως. " εποπτική νομοθεσία πρέπει να τροποποιηθεί και οι προβλέψεις για τη διαχείριση κρίσεων πρέπει να βελτιωθούν. " νομοθεσία που διέπει τον χρηματοπιστωτικό τομέα πρέπει να έχει ως συνέπεια τον μετριασμό και όχι την επιδείνωση των οικονομικών κύκλων. Ωστόσο, περισσότερη ρύθμιση δεν σημαίνει κατ' ανάγκη καλύτερη ρύθμιση· αυτό που χρειαζόμαστε είναι σωστή ρύθμιση.
<P>
" δραματική κρίση στις διεθνείς χρηματοπιστωτικές αγορές και οι μετατοπίσεις που έχει προκαλέσει αποτελούν πρόκληση για τη φιλελεύθερη οικονομική τάξη. Οι εσφαλμένες αποφάσεις των κυβερνήσεων στην οικονομική και χρηματοπιστωτική πολιτική και η ανεπαρκής χρηματοπιστωτική εποπτεία από τις κυβερνήσεις καθώς και η πρόδηλη κατάρρευση ορισμένων τραπεζών αποτελούν λόγους για να ζητήσουμε ένα μεταρρυθμισμένο χρηματοπιστωτικό σύστημα, όχι ένα νέο οικονομικό σύστημα. " ανεξαρτησία της Ευρωπαϊκής Κεντρικής Τράπεζας και η προσέγγισή της στη νομισματική σταθερότητα είναι σωστές και έχουν αποδείξει την αξία τους.
<P>
Έχουμε επίσης αποδείξεις για το πόσο σημαντική είναι η κοινή αγορά για την ευημερία και τη σταθερότητα στην Ευρώπη. " εσωτερική αγορά διαδραματίζει κεντρικό ρόλο στη μείωση και στην άμβλυνση της ύφεσης στην Ευρώπη. Τα κράτη μέλη πρέπει να λάβουν γρήγορα, στοχοθετημένα και προσωρινά μέτρα για τη στήριξη της πραγματικής οικονομίας, επειδή γνωρίζουμε ότι η ΕΕ μπορεί να δημιουργήσει ευημερία εάν συνεχίσει να αναπτύσσει την εσωτερική αγορά, όχι όμως εάν διανέμει επιδοτήσεις.
<P>
Επομένως, η Ευρωπαϊκή Ένωση πρέπει να συνεχίσει να εργάζεται με συνέπεια για την ολοκλήρωση της εσωτερικής αγοράς και την παροχή ενός λειτουργικού πλαισίου για τον ανταγωνισμό. Ωστόσο, είναι επίσης σαφές ότι δεν έχουμε περάσει ακόμη τη δοκιμασία. " Ευρωπαϊκή Ένωση πρέπει να μείνει πιστή στις αρχές της. Δεν πρέπει να επιστρέψουμε σε ξεπερασμένους τρόπους σκέψης, στον προστατευτισμό, σε μια πολιτική κατακερματισμού ή σε έναν ανταγωνισμό επιδοτήσεων. " τσεχική προεδρία υποστηρίζει τις αρχές αυτές και ελπίζω ότι θα μπορέσουμε να συνεχίσουμε να στηριζόμαστε σε αυτές.
<SPEAKER ID="025" NAME="Inese Vaidere" AFFILIATION="UEN">
- (LV) Κυρίες και κύριοι, θα ήθελα να ευχαριστήσω την τσεχική προεδρία για το γεγονός ότι υπό την ηγεσία της το Συμβούλιο έκανε ένα σημαντικό βήμα προς τη συνειδητοποίηση των πραγματικών προβλημάτων καθώς και της επίλυσής τους. Θα ήθελα να αναδείξω μερικούς τομείς στους οποίους πρέπει να συνεχίσουμε να εργαζόμαστε. Πρώτον, η δημιουργία και η διατήρηση θέσεων απασχόλησης, με έμφαση όχι τόσο σε θέματα κοινωνικής πρόνοιας, αλλά κυρίως σε επενδύσεις σε υποδομές και στην επιχειρηματική ανάκαμψη, ώστε να καταστεί εφικτή η δημιουργία θέσεων απασχόλησης. Δεύτερον, οι τράπεζες έλαβαν γενναιόδωρη χρηματοδοτική συνδρομή, προκειμένου να αποκατασταθεί η σταθερότητα του χρηματοπιστωτικού συστήματος, αλλά δεν βιάζονται να λάβουν μέτρα στον τομέα της χορήγησης δανείων. Στο σημείο αυτό, απαιτούνται τόσο ευρωπαϊκές κατευθυντήριες γραμμές όσο και προορατικά μέτρα από τις εθνικές κυβερνήσεις, ώστε οι τράπεζες να συνειδητοποιήσουν τις υποχρεώσεις τους αυτή τη στιγμή και να εξασφαλισθεί ότι θα αρχίσουν και πάλι να χορηγούν δάνεια τόσο σε επιχειρήσεις όσο και σε ιδιώτες. Τρίτον, τα διαρθρωτικά ταμεία είναι στην πραγματικότητα η μόνη πηγή κεφαλαίων για τις επιχειρήσεις η οποία θα επιτρέψει την ανάκαμψη της επιχειρηματικής δραστηριότητας, και πρέπει, αφενός, να αυξήσουμε την προσπελασιμότητα και το πεδίο των δραστηριοτήτων τους και, αφετέρου, να μειώσουμε τα γραφειοκρατικά εμπόδια και να αυξήσουμε τον επιτρεπόμενο χρόνο για την απόκτηση κεφαλαίων. Σας ευχαριστώ για την προσοχή σας.
<SPEAKER ID="026" NAME="Ian Hudghton" AFFILIATION="Verts/ALE">
- Κύριε Πρόεδρε, ο βρετανός πρωθυπουργός κ. Gordon Brown θέλει να πιστέψουμε ότι είναι τώρα ξαφνικά υπερήφανος για την ενότητα της Ευρωπαϊκής Ένωσης και ότι οι χώρες της ΕΕ είναι πιο ισχυρές και πιο ασφαλείς μαζί. Ισχυρίζεται τώρα ότι η ρύθμιση των τραπεζών πρέπει να γίνει πιο αυστηρή, οι φορολογικοί παράδεισοι πρέπει να αντιμετωπισθούν και το ΔΝΤ πρέπει να μεταρρυθμισθεί.
<P>
Ο κ. Brown δεν διαθέτει πλέον καμία αξιοπιστία. Οι επιδόσεις του όσον αφορά τη διαχείριση της οικονομίας του "νωμένου Βασιλείου δείχνουν αμέλεια και είναι καταστροφικές. Είναι αρχιτέκτονας της παρούσας οικονομικής κρίσης και όχι σωτήρας του κόσμου. Ευνόησε τη χαλαρή νομοθεσία που αποτελεί την άμεση αιτία των προβλημάτων στον τραπεζικό τομέα.
<P>
Φυσικά, οι συνέπειες της ύφεσης είναι αισθητές σε ολόκληρο τον κόσμο. " αποκεντρωμένη κυβέρνηση της Σκωτίας κάνει ό,τι της επιτρέπουν οι περιορισμένες εξουσίες της προκειμένου να αποτρέψει τις χειρότερες συνέπειες, μειώνοντας το φορολογικό βάρος για τις επιχειρήσεις μέσω φορολογικών ελαφρύνσεων, επιταχύνοντας τις επενδύσεις σε σχέδια υποδομών και δίνοντας προτεραιότητα σε προγράμματα κατάρτισης και ανάπτυξης δεξιοτήτων για να βοηθήσει τους ανθρώπους να βρουν δουλειά.
<P>
" Σκωτία διαθέτει πλούτο ενεργειακών πόρων με καταπληκτικές δυνατότητες ανάπτυξης ανανεώσιμων πηγών ενέργειας, όπως η αιολική ενέργεια ανοικτής θάλασσας, η ενέργεια από τα κύματα και η παλιρροϊκή ενέργεια. " στήριξη της ΕΕ για την ανάπτυξη της παραγωγής και της διανομής καθαρής ενέργειας δεν θα βοηθήσει μόνον την οικονομία της Σκωτίας, αλλά θα ωφελήσει και τους υπόλοιπους Ευρωπαίους, συμβάλλοντας στην ενεργειακή ασφάλεια και στον μετριασμό της αλλαγής του κλίματος. Ελπίζω πραγματικά ότι η Σκωτία θα μπορέσει να διαδραματίσει σύντομα έναν ακόμη πιο ενεργό και εποικοδομητικό ρόλο στον κόσμο ως κανονικό, ανεξάρτητο κράτος μέλος της Ευρωπαϊκής Ένωσης.
<SPEAKER ID="027" NAME="Gabriele Zimmer" AFFILIATION="GUE/NGL">
- (DE) Κύριε Πρόεδρε, με εκπλήσσει το γεγονός ότι ο ασκών την προεδρία του Συμβουλίου, ο οποίος ηττήθηκε στην πρόταση μορφής στο κοινοβούλιό του χθες, είναι τόσο αυστηρός σχετικά με την αποτυχημένη πολιτική του παρελθόντος. Ισχυρίζεται ότι ο δρόμος που ακολούθησαν οι "ΠΑ αποδείχθηκε ιστορικά εσφαλμένος. Εννοεί προφανώς ότι δεν πρέπει να στηριζόμαστε σε κοινωνικά κίνητρα σε εποχές κρίσεις και έχει δηλώσει δημόσια ότι δεν πρέπει να πιεστούν οι διευθυντές της AIG να επιστρέψουν τα πριμ τους. Ωστόσο, έχει δηλώσει επίσης δημόσια ότι η ευθύνη για τη χρηματοπιστωτική κρίση, για την οικονομική κρίση, μπορεί να περιοριστεί στις ενέργειες του παρελθόντος των "ΠΑ και ότι δεν χρειάζεται να προβεί σε αυτοκριτική και να διερωτηθεί κατά πόσον η στρατηγική εμπορευματοποίησης και ανταγωνιστικών πιέσεων και αχαλίνωτης παγκοσμιοποίησης από την ίδια την ΕΕ συνέβαλε στην κατάσταση αυτή.
<P>
Κατά τη γνώμη μου, αυτό είναι σαφές από τα σχετικά αποσπάσματα των συμπερασμάτων της συνόδου κορυφής, στα οποία αναφέρεται ότι, στην παρούσα κρίση, η ανανεωμένη στρατηγική της Λισαβόνας, συμπεριλαμβανομένων των ισχυουσών ολοκληρωμένων κατευθυντήριων γραμμών, παραμένει το κατάλληλο πλαίσιο για την ενίσχυση της ανάπτυξης και της απασχόλησης. Ωστόσο, στα έγγραφα αναφοράς που ακολουθούν αναφέρεται επίσης πολύ σαφώς ότι πρέπει, φυσικά, να υπάρχει μια σύνδεση με την προσέγγιση των βιώσιμων δημόσιων οικονομικών και, στο πλαίσιο αυτό, με τις συνεχιζόμενες μεταρρυθμίσεις των συντάξεων. Αυτό με εκπλήσσει. Επομένως, καταλήξαμε στο συμπέρασμα ότι οι συνεχιζόμενες μεταρρυθμίσεις των συντάξεων συνδέονται με τη συνεχιζόμενη ιδιωτικοποίηση του συνταξιοδοτικού συστήματος, με αύξηση του ποσοστού της φροντίδας των ηλικιωμένων που καλύπτεται από το κεφάλαιο.
<P>
Αυτό με τη σειρά του ενισχύει δύο αποφασιστικά αίτια της παρούσας χρηματοπιστωτικής και οικονομικής κρίσης, και συγκεκριμένα την εξάρτηση από τις χρηματοπιστωτικές αγορές, παρά το γεγονός ότι η κρίση προκλήθηκε από τις αναταραχές στις χρηματοπιστωτικές αγορές, και την περαιτέρω όξυνση των κοινωνικών διαιρέσεων, ειδικότερα. Ωστόσο, η εκτίναξη του ρευστού κεφαλαίου ήταν αυτή που οδήγησε στην κοινωνική αυτή διαίρεση, σε μια διαίρεση λόγω διανομής εισοδήματος. Σε αυτό το επίπεδο πρέπει να γίνουν διορθώσεις. Για τον λόγο αυτό, αδυνατώ να κατανοήσω για ποιον λόγο η Επιτροπή και το Συμβούλιο δεν θέσπισαν τις αντίστοιχες διορθώσεις κατά τις συνομιλίες τους στη σύνοδο κορυφής.
<P>
Εάν κάνουμε λόγο για τη στρατηγική της Λισαβόνας, πρέπει επίσης να αναφερθούμε στη Λευκή Βίβλο της Επιτροπής σχετικά με την πολιτική για τις χρηματοπιστωτικές υπηρεσίες (2005-2010), η οποία βασίζεται στην ενσωμάτωση της ευρωπαϊκής αγοράς χρηματοπιστωτικών υπηρεσιών στην παγκόσμια αγορά χρηματοπιστωτικών υπηρεσιών και στα αντίστοιχα άρθρα των συνθηκών της Νίκαιας και της Λισαβόνας, τα οποία, αφενός, απαγορεύουν κάθε μορφή περιορισμού στην ελεύθερη ροή κεφαλαίων και, αφετέρου, ωθούν τα χρηματοπιστωτικά ιδρύματα να θεσπίσουν την ανεμπόδιστη ροή χρηματοπιστωτικών υπηρεσιών. Κάτι τέτοιο βρίσκεται σε πλήρη αντίθεση προς κάθε μορφή καταπολέμησης των αιτίων των κρίσεων.
<SPEAKER ID="028" NAME="Johannes Blokland" AFFILIATION="IND/DEM">
- (NL) Κύριε Πρόεδρε, με τη στρατηγική της Λισαβόνας εξασφαλίζουμε ότι η Ευρώπη μπορεί να συνεχίσει να ανταγωνίζεται τον υπόλοιπο κόσμο από οικονομική άποψη. Είναι φανερό ότι κάτι τέτοιο θα είναι εφικτό μόνον εάν συμμετάσχουν όλοι πραγματικά και εάν διασφαλίσουμε ένα καλό περιβάλλον διαβίωσης, μεταξύ άλλων και στις αναπτυσσόμενες χώρες.
<P>
" συμφωνία που επιτεύχθηκε στη σύνοδο κορυφής της ΕΕ την περασμένη εβδομάδα δεν είναι αρκετά ισχυρή για να υποκινήσει μια νέα οικονομία προσανατολισμένη προς τη βιωσιμότητα. " οικονομική κρίση, η κλιματική κρίση και η ενεργειακή κρίση απαιτούν μια νέα προσέγγιση και η προσέγγιση αυτή απαιτεί τις αναγκαίες επενδύσεις. " Ευρωπαϊκή Ένωση πρέπει να ηγηθεί στον τομέα αυτό. Αναμέναμε μια συμφωνία σχετικά με τη χρηματοδότηση των συμφωνιών για το κλίμα του Bali και του Poznań. Είναι ανησυχητικό το γεγονός ότι δεν επιτεύχθηκε μια τέτοια συμφωνία στη σύνοδο κορυφής της ΕΕ μετά τις παρατεταμένες διαπραγματεύσεις των υπουργών περιβάλλοντος και οικονομικών. Πού είναι η ηγετική θέση της ΕΕ όταν πρόκειται για απτή χρηματοδότηση; " παραμέληση της χρηματοδότησης των κλιματικών σχεδίων για τις αναπτυσσόμενες χώρες αποτελεί σοβαρή υπονόμευση των κλιματικών συμφωνιών. Δεν είναι αυτός ο ηγετικός ρόλος που απαιτείται ενόψει της Κοπεγχάγης.
<SPEAKER ID="029" NAME="Andreas Mölzer" AFFILIATION="NI">
- (DE) Κύριε Πρόεδρε, το μεγάλο ευρωπαϊκό όραμα έκανε, δυστυχώς, τις Βρυξέλλες κουφές και τυφλές μπροστά σε πολυάριθμές ανεπιθύμητες εξελίξεις στην ΕΕ. Καθώς η κρίση εξελίσσεται, οι πολίτες πληρώνουν τώρα το τίμημα της κατάστασης αυτής· τις νεοφιλελεύθερες λάθος στροφές τα προηγούμενα χρόνια ή την ανεπαρκή προετοιμασία για τη διεύρυνση προς ανατολάς, για την οποία βρίσκονται τώρα εγκλωβισμένοι σε ένα ενυπόθηκο δάνειο. " ένταξη της Τουρκίας, η οποία είναι κατά τα φαινόμενα βέβαιη, δεν θα φέρει την απαιτούμενη ενεργειακή ασφάλεια· αντίθετα, θα φέρει πολιτική αστάθεια, ισλαμισμό και μια τρύπα δισεκατομμυρίων στα οικονομικά μας.
<P>
" ΕΕ πρέπει να χειραφετηθεί στην προσεχή χρηματοοικονομική σύνοδο κορυφής της Ομάδας των 20, εγκαταλείποντας τον ρόλο του υποτελούς που είχε έως τώρα απέναντι στην πολιτική των "ΠΑ, και να εφαρμόσει αυστηρούς κανόνες και αυστηρούς ελέγχους. " μακροχρόνια άρνηση της Ουάσιγκτον να προβεί σε οποιαδήποτε μορφή ρύθμισης των εξαιρετικά επικίνδυνων γραμματίων ευκολίας έθεσε τον ακρογωνιαίο λίθο για το σημερινό χρηματοπιστωτικό πρόβλημα.
<P>
Πρέπει να γίνουν περικοπές κατά τη διάρκεια της κρίσης. Υπάρχει επαρκές περιθώριο για οικονομίες, για παράδειγμα στην ανεξέλεγκτη αύξηση των οργανισμών της ΕΕ. " αύξηση του ταμείου για την κρίση πρέπει να είναι μόνον το πρώτο βήμα· χρειαζόμαστε πολύ περισσότερα σχέδια, σε περίπτωση που μια χώρα χρεοκοπήσει, και χρειαζόμαστε ιδέες για τα μαζικά κοινωνικά προβλήματα που θα ακολουθήσουν αναμφίβολα, όπως το αμήν στο τέλος μιας προσευχής.
<SPEAKER ID="030" NAME="Werner Langen" AFFILIATION="PPE-DE">
- (DE) Κύριε Πρόεδρε, κυρίες και κύριοι, θα ήθελα να συγχαρώ την τσεχική προεδρία. Παρά τα σημαντικά εσωτερικά προβλήματα, κατάφερε να προωθήσει το ευρωπαϊκό πρόγραμμα κατά τη διάρκεια της χειρότερης οικονομικής και χρηματοπιστωτικής κρίσης των τελευταίων δεκαετιών. Τα συγχαρητήρια αυτά συνοδεύονται από το αίτημα προς την τσεχική προεδρία να ολοκληρώσει την εντολή της με τον ίδιο ικανό και στοχοθετημένο τρόπο όπως και πριν.
<P>
Όταν ακούω τον πρόεδρο της Σοσιαλιστικής Ομάδας, νομίζω ότι βρίσκομαι σε άλλον πλανήτη. Εγκωμιάζει τον κ. Brown, ο οποίος, προτού γίνει πρωθυπουργός, ήταν Υπουργός Οικονομικών και, επομένως, υπεύθυνος για τη χρηματοοικονομική πολιτική και τους βασικούς όρους της Ευρωπαϊκής Ένωσης και του "νωμένου Βασιλείου. Ειπώθηκε εδώ κατ' επανάληψη ότι μόνον η αλλαγή στάσης του "νωμένου Βασιλείου θα μας επιτρέψει να θεσπίσουμε τα αναγκαία ρυθμιστικά μέτρα. Πώς μπορεί κάποιος που παρεμπόδισε κάτι τέτοιο επί μία δεκαετία να ανακηρύσσεται σήμερα σωτήρας μας; Δεν το καταλαβαίνω αυτό.
<P>
" κριτική του τσέχου πρωθυπουργού στην πολιτική αύξησης της προσφοράς χρήματος των "ΠΑ είναι δικαιολογημένη από κάθε άποψη. Δεν μπορεί κανείς να λύσει τα προβλήματα με τα ίδια μέσα που προκάλεσαν την κρίση, και συγκεκριμένα την υπερβολική αύξηση της προσφοράς χρήματος και τον υπερβολικό δανεισμό. Ο δανεισμός είναι το πρόβλημα.
<P>
Επομένως, η πρώτη προτεραιότητα είναι να τεθεί υπό έλεγχο η κρίση στη χρηματοπιστωτική αγορά, να μεταβληθούν οι παγκόσμιες ανισορροπίες, να αντιμετωπισθούν από κοινού τα καθήκοντα που έχουμε μπροστά μας όσον αφορά την προστασία του κλίματος και την καταπολέμηση της φτώχειας και να εφαρμοσθεί μια νέα ηθική στον κόσμο βασισμένη σε μια κοινωνική οικονομία της αγοράς. Εάν καταφέρουμε κάτι τέτοιο στην παρούσα κρίση, η τσεχική προεδρία θα έχει εκπληρώσει πλήρως όλες τις προσδοκίες μας, ανεξάρτητα από το τι θα συμβεί με τη συνθήκη της Λισαβόνας και την εσωτερική κατάσταση στην Τσεχική Δημοκρατία.
<SPEAKER ID="031" NAME="Libor Rouček" AFFILIATION="PSE">
- (CS) Κυρίες και κύριοι, ο ασκών την προεδρία του Ευρωπαϊκού Συμβουλίου, Mirek Topolánek, ξεκίνησε σήμερα την ομιλία του στο Ευρωπαϊκό Κοινοβούλιο με μια επίθεση κατά της σοσιαλδημοκρατίας. Θα ήθελα να πω πόσο τυπικό και χαρακτηριστικό της κυβέρνησής του είναι το γεγονός αυτό. Αντί να επιδιώξει τη συμφωνία, τη συνεργασία και τον συμβιβασμό σε θέματα που αφορούν τη διαχείριση της ΕΕ, ο πρωθυπουργός Topolánek επιδίωξε και εξακολουθεί να επιδιώκει τη διαφωνία και τη σύγκρουση. Τα χαρακτηριστικά αυτά και η ανικανότητά του να συνεργασθεί είναι τα πραγματικά αίτια για την κατάρρευση της κυβέρνησής του. Θα ήθελα να σας υπενθυμίσω ότι δεν είναι η αντιπολίτευση που ανέτρεψε την κυβέρνηση· είναι βουλευτές από το κόμμα της κυβέρνησης και τον εταίρο του στον κυβερνητικό συνασπισμό, το Κόμμα των Πρασίνων.
<P>
Ωστόσο, δεν θέλω να επικεντρωθώ στην τσεχική εσωτερική πολιτική. Θα ήθελα απλώς να υπενθυμίσω στην Τσεχική Δημοκρατία τις ευθύνες της απέναντι στην Ένωση και στους πολίτες της ΕΕ ως χώρα που ασκεί την προεδρία. Μπροστά μας βρίσκονται πολλά καθήκοντα. " οικονομική και χρηματοπιστωτική κρίση αναφέρθηκε ήδη, φυσικά. Μια σύνοδος κορυφής Ευρώπης"ΠΑ θα οργανωθεί στην Πράγα. Έχουμε μια ιδανική ιστορική ευκαιρία να συνεργαστούμε με τους εταίρους μας στις "ΠΑ σε όλα τα προβλήματα του σημερινού παγκοσμιοποιημένου κόσμου, από την οικονομία και το περιβάλλον έως την επίλυση των συγκρούσεων στη Μέση Ανατολή, στο Αφγανιστάν και ούτω καθεξής.
<P>
Καταλήγοντας, θα ήθελα να σχολιάσω ακόμη μία φορά τη συνθήκη της Λισαβόνας. Οι τσέχοι σοσιαλδημοκράτες υποστήριξαν πάντοτε το Ευρωπαϊκό Σύνταγμα και υποστήριξαν πάντοτε την κύρωση της συνθήκης της Λισαβόνας. Αυτό συνέβη στο τσεχικό Κοινοβούλιο και αυτό θα συμβεί στην τσεχική Γερουσία όταν πραγματοποιηθεί η ψηφοφορία. Πιστεύω σθεναρά, ότι το Δημοκρατικό Κόμμα Πολιτών, σε όποια θέση και αν βρίσκεται, θα συνεχίσει να είναι εξίσου εποικοδομητικό και εξίσου φιλοευρωπαϊκό και ότι θα υποστηρίξει το εν λόγω έγγραφο.
<SPEAKER ID="032" NAME="Margarita Starkevičiūt" AFFILIATION="ALDE">
- (LT) Κάθε φορά που συζητούμε άλλη μία σύνοδο κορυφής των αρχηγών κρατών και κυβερνήσεων για την επίλυση οικονομικών προβλημάτων, αναγνωρίζουμε ότι τα αποτελέσματα που επιτεύχθηκαν είναι καλά, αλλά, δυστυχώς, βρισκόμαστε πίσω από τα γεγονότα και ο μηχανισμός εφαρμογής των αποφάσεων αυτών δεν είναι σαφής.
<P>
Τι πρέπει να κάνουμε για να αποφύγουμε αυτά τα προβλήματα;
<P>
Πρώτον, οι χώρες πρέπει να αξιολογήσουν τις συνέπειες της ολοκλήρωσης στην εθνική οικονομική πολιτική τους. Οι αποφάσεις λαμβάνονται συχνά βάσει ιστορικών προηγουμένων, του πώς συμπεριφερθήκαμε σε καταστάσεις κρίσης. Δυστυχώς, ζούμε σε μια ολοκληρωμένη Ευρωπαϊκή Ένωση με μια κοινή αγορά και τις περισσότερες φορές όλες αυτές οι αποφάσεις δεν έχουν το είδος του αποτελέσματος που είχαν κάποτε.
<P>
Δεύτερον, πρέπει να δημιουργηθεί κάποιου είδους προσωρινό θεσμικό πλαίσιο για τον μηχανισμό εφαρμογής αποφάσεων. Να περιμένουμε έως ότου κυρωθεί η συνθήκη της Λισαβόνας; Οι ζωές των ανθρώπων δεν περιμένουν, πρέπει να λάβουμε αποφάσεις σήμερα. Είναι προφανές ότι πρέπει να υπάρχει περισσότερος συντονισμός μεταξύ των χωρών στην ευρωζώνη και των χωρών εκτός ευρωζώνης. Πώς μπορεί να επιτευχθεί κάτι τέτοιο; Πιστεύω ότι ένας μηχανισμός στενότερης συνεργασίας θα μπορούσε να βασισθεί στον λεγόμενο μηχανισμό συναλλαγματικών ισοτιμιών, ή ΜΣΙ II. Αυτό θα βοηθούσε να έρθουν πιο κοντά οι δύο Ευρώπες, η νέα Ευρώπη και η παλαιά Ευρώπη, και να βρεθεί συναίνεση.
<SPEAKER ID="033" NAME="Mirosław Mariusz Piotrowski" AFFILIATION="UEN">
- (PL) Κύριε Πρόεδρε, τέθηκαν πολλά θέματα στη διάρκεια της πρόσφατης ευρωπαϊκής συνόδου κορυφής. Ένα από αυτά ήταν το ζήτημα της Ανατολικής Εταιρικής Σχέσης και οι εναλλακτικές οδοί εφοδιασμού φυσικού αερίου. Αποφασίσθηκε να διατεθούν επί του παρόντος μικρά ποσά στους στόχους αυτούς, όμως πρόκειται αναμφίβολα για ένα βήμα προς τη σωστή κατεύθυνση. " Ευρώπη βρίσκεται αντιμέτωπη με μια τεράστια οικονομική κρίση και πρέπει να αναζητήσει αποτελεσματικούς τρόπους για να βγει από αυτήν. Ωστόσο, δεν πρέπει να αποκλίνουμε από την αρχή που μας κατευθύνει, την αλληλεγγύη. Πρέπει να δείξουμε ιδιαίτερη ευαισθησία στα προβλήματα των νέων κρατών μελών.
<P>
Παρότι στη σύνοδο κορυφής συζητήθηκαν θέματα σχετικά με την αλλαγή του κλίματος, είναι φανερό στην πράξη ότι η κρίση που μας έχει πλήξει θέτει στο περιθώριο αυτό το εξαιρετικά δαπανηρό ψευτο-επιστημονικό σχέδιο. Τα χρηματοδοτικά μέσα που προορίζονται για τον σκοπό αυτό πρέπει να διοχετευθούν στην αποτελεσματική, ενωμένη μάχη κατά των συνεπειών της κρίσης. " εσωτερική κατάσταση στην Τσεχική Δημοκρατία δεν πρέπει δεν καμία περίπτωση να επηρεάσει τον στόχο αυτό.
<SPEAKER ID="034" NAME="Rebecca Harms" AFFILIATION="Verts/ALE">
- (DE) Κύριε Πρόεδρε, χάρηκα ιδιαίτερα που είδα σήμερα το πρωί τον κ. Vondra εδώ στη σύνοδο της ολομέλειας, και χαίρομαι ιδιαίτερα για το μήνυμα της προεδρίας ότι θα συνεχίσει να λειτουργεί κανονικά. Κατά τη γνώμη μου, θα βλάψουμε την Ευρώπη, ιδίως σε αυτές τις ώρες κρίσης, εάν δεν καταβάλλουμε όλοι μαζί προσπάθειες για να βοηθήσουμε την τσεχική προεδρία να λειτουργήσει. Από ό,τι άκουσα από την Τσεχική Δημοκρατία, αντιλαμβάνονται ότι η κυβέρνηση θα παραμείνει στη θέση της και στο πηδάλιο, επειδή η πλειοψηφία που σχηματίσθηκε χθες δεν επαρκεί για να στηρίξει μια νέα κυβέρνηση. Πιστεύω ότι, στην κρίση, αυτό το είδος σταθερότητας, και εννοώ αλληλεγγύη προς την τσεχική προεδρία, είναι απαραίτητο. Καλώ επίσης πολλούς δυτικοευρωπαίους, όπως τους Γάλλους, να ελέγξουν τις κακίες τους προς την Ανατολή, καθώς η ευρωπαϊκή κρίση ξεκίνησε τελικά από το δημοψήφισμα στη Γαλλία.
<P>
Θα ήθελα μια πιο θαρραλέα ηγετική στάση στο θέμα του κλίματος και συμπερίληψη σε όσα απαιτούνται τώρα. Πρέπει να τολμήσουμε να δοκιμάσουμε κάτι καινούριο, εάν θέλουμε να κάνουμε βήματα προς τα εμπρός στην κρίση αυτή. Ο αξιότιμος φίλος μου είχε δίκιο· ζούμε με πίστωση. Ωστόσο, ζούμε επίσης με πίστωση όσον αφορά το περιβάλλον και το κλίμα. Σπαταλήσαμε τους πόρους χωρίς αυτοσυγκράτηση. Δεν διαχειριζόμαστε την οικονομία με βιώσιμο τρόπο. Ο Ο"Ε, ο Ban Ki-moon, η Παγκόσμια Τράπεζα, όλοι μας λένε ότι τα όσα συμβαίνουν τώρα στην Κίνα, τα όσα συμβαίνουν στη Νότια Κορέα, όπου περισσότερο από το ήμισυ του εθνικού βραχυπρόθεσμου οικονομικού προγράμματος αφιερώνεται στην προστασία του κλίματος και στη βιώσιμη ανάπτυξη, είναι το σωστό και ότι εκεί βρίσκεται το μέλλον. Δυστυχώς, το Ευρωπαϊκό Συμβούλιο δεν μπορεί να βρει επί του παρόντος τόσο κουράγιο. Δυστυχώς, δεν πιστεύω ότι η Τσεχική Δημοκρατία είναι η μόνη που φταίει.
<SPEAKER ID="035" NAME="Πρόεδρος">
- Σας ευχαριστώ, κυρία Harms. Έχετε δίκιο. Είμαστε όλοι αμαρτωλοί - ορισμένοι περισσότερο από άλλους.
<SPEAKER ID="036" NAME="Mary Lou McDonald" AFFILIATION="GUE/NGL">
- Κύριε Πρόεδρε, εν μέσω της παρούσας οικονομικής κρίσης, μιας κρίσης που προδιαγράφηκε και οφείλεται στην αποτυχημένη πολιτική σε επίπεδο κρατών μελών και σε επίπεδο ΕΕ, η προστασία των θέσεων εργασίας και η δημιουργία νέων θέσεων απασχόλησης πρέπει να αποτελεί απόλυτη προτεραιότητα. " αιμορραγία θέσεων εργασίας πρέπει να σταματήσει. Αυτό θα απαιτήσει προορατικές παρεμβάσεις εκ μέρους των κυβερνήσεων των κρατών μελών.
<P>
Το δόγμα της ελεύθερης αγοράς δεν πρέπει να σταθεί εμπόδιο στο να φερθούμε σωστά στους εργαζόμενους. " χαλαρή ρύθμιση των χρηματοπιστωτικών αγορών ήταν πάντοτε ένας δρόμος που οδηγούσε στην κατάχρηση και στη διαφθορά. " εμμονή στην απορρύθμιση και στην ιδιωτικοποίηση των δημόσιων υπηρεσιών θα καταλήξει επίσης σε δάκρυα.
<P>
Επομένως, αληθεύει η δήλωση που ακούγεται από όλους ότι πρέπει να διδαχθούμε από την παρούσα οικονομική κρίση; Αυτό είναι το ερώτημα. Εάν ναι, το ζήτημα της θεμελιώδους αλλαγής της πολιτικής της ΕΕ, και μάλιστα των συνθηκών της ΕΕ, παραμένει αναπάντητο και πρέπει να αποτελέσει αντικείμενο συζητήσεων στο Συμβούλιο της ΕΕ. " συνθήκη της Λισαβόνας είναι ξεπερασμένη. Είναι ένας χάρτης των πολιτικών της αποτυχίας. Χρειαζόμαστε μια νέα συνθήκη για μια νέα εποχή.
<SPEAKER ID="037" NAME="Paul Marie Coûteaux" AFFILIATION="IND/DEM">
- (FR) Κύριε Πρόεδρε, η ανάγνωση των συμπερασμάτων της προεδρίας από το τελευταίο Συμβούλιο είναι διασκεδαστική. Μοιάζει με δήλωση νίκης κατά στρατευμάτων που κατατροπώθηκαν παντού. Έχουν τον αξιολύπητο αυτό χαρακτήρα ακόμη και όταν επιβεβαιώνουν επανειλημμένα ότι, με το τέλος της κρίσης, η ΕΕ θα χτίσει μια ισχυρότερη οικονομία για το μέλλον, και όταν επαναβεβαιώνουν τη στρατηγική της Λισαβόνας, η οποία έχει στην πραγματικότητα εκτροχιαστεί πλήρως.
<P>
Το αποτέλεσμα είναι ότι, καθώς απομονώνονται στους γυάλινους πύργους τους, ευρωκράτες, φιλοευρωπαίοι και φανατικοί Ευρωπαίοι όλων των ειδών χάνουν τελικά τον έλεγχο της κατάστασης. Όλοι γνωρίζουν ότι η ευρωζώνη γνώρισε πρώτη την ύφεση, επειδή είχε το χαμηλότερο ποσοστό ανάπτυξης παγκοσμίως επί οκτώ χρόνια. Ωστόσο, αντιμετώπιζε επίσης τις μεγαλύτερες δυσκολίες όσον αφορά την ανταγωνιστικότητα και την κατάσταση της απασχόλησης. Επιπλέον, λόγω της γενικευμένης τάσης να αφαιρεί από τις χώρες τους φυσικούς μηχανισμούς άμυνάς τους, η ευρωζώνη διαθέτει τα λιγότερα εφόδια για να αντιδράσει.
<P>
Στην πραγματικότητα, το μόνο καλό της κρίσης είναι ότι θα αφυπνίσει τους πληθυσμούς που έχουν ναρκωθεί από τις ευκολίες των χρηματοδοτικών προσδοκιών και την αντεθνική προπαγάνδα. Μόνον τα κράτη μέλη διαθέτουν τα θεμιτά μέσα που απαιτούνται για οποιαδήποτε μακρόπνοη δράση και θα πρέπει να αποτινάξουν τις αλυσίδες της ΕΕ και του ευρώ για να αναλάβουν τη δράση αυτή. Για τον λαό της Γαλλίας, τουλάχιστον, καθίσταται ολοένα και πιο σαφές ότι δεν θα υπάρξει ασφάλεια χωρίς τη Γαλλία, δεν θα υπάρξει Γαλλία χωρίς γαλλική πολιτική και δεν θα υπάρξει γαλλική πολιτική χωρίς εθνική και λαϊκή κυριαρχία.
<SPEAKER ID="038" NAME="Roberto Fiore" AFFILIATION="NI">
- (IT) Κύριε Πρόεδρε, κυρίες και κύριοι, μου φαίνεται ότι στο επίκεντρο της παρούσας συζήτησης παραμένει το δόγμα ότι οι τράπεζες πρέπει να κατέχουν κεντρική θέση στην οικονομία και ότι η διαδικασία της παγκοσμιοποίησης πρέπει επίσης να αποτελεί θεμελιώδες στοιχείο του οικονομικού μας μέλλοντος.
<P>
Το δόγμα αυτό είναι τελείως εσφαλμένο. Πρέπει να επιστρέψουμε στο παραδοσιακό οικονομικό όραμα της κοινωνίας μας για κοινωνική δικαιοσύνη και πραγματική παραγωγή. Καθώς όλοι τρώμε, κοιμόμαστε τη νύχτα και ντυνόμαστε, πρέπει να επικεντρώσουμε τις δραστηριότητες και τις προσπάθειές μας στην κατασκευή κατοικιών και στις μεταποιητικές και βιοτεχνικές δραστηριότητες.
<P>
Χωρίς το νέο αυτό όραμα, θα ζήσουμε διαρκείς κρίσεις, στις οποίες η τοκογλυφία των τραπεζών θα συνεχίσει να ελέγχει τους ανθρώπους και η αδικία θα κατέχει κεντρική θέση στις ζωές μας.
<SPEAKER ID="039" NAME="Jana Hybášková" AFFILIATION="PPE-DE">
- (CS) Κύριε Πρόεδρε, δεν γνωρίζω καν σε ποιον απευθύνομαι, καθώς η τσεχική προεδρία δεν προσπαθεί καν να είναι παρούσα. Τα συγχαρητήριά μου για τα αποτελέσματα της συνόδου κορυφής. " αύξηση των πόρων του ΔΝΤ, ο διπλασιασμός του ταμείου για την κρίση, η Ανατολική Εταιρική Σχέση, η στήριξη των στρατηγικών υποδομών και η στήριξη του σχεδίου Nabucco αποτελούν εκπλήρωση των τριών στόχων της τσεχικής προεδρίας. Δυστυχώς, οι προετοιμασίες για την Κοπεγχάγη υστερούν και η τσεχική προεδρία δεν αξιοποίησε το έργο μας σχετικά με τη δέσμη μέτρων για την ενέργεια και το κλίμα.
<P>
Ωστόσο, αυτό δεν είναι το θέμα μας σήμερα. " προεδρία σας, όπως και η κυβέρνησή σας, αντιπροσωπεύει την πολιτική των δύο μέτρων και δύο σταθμών. Στην Ευρώπη εμφανίζεστε ως φιλοευρωπαίοι και υπέρμαχοι της ολοκλήρωσης, αλλά στη χώρα σας μιλάτε για το πώς θα συντρίψετε τους άλλους και αναφέρεστε στη συνθήκη της Λισαβόνας σαν να μην είναι τίποτε περισσότερο από ένα κομμάτι χαρτί. Δεν καταφέρατε να ενώσετε την ίδια την κυβέρνησή σας. " εκλογή του Václav Klaus ως προέδρου ανήκει επίσης στην πολιτική των δύο μέτρων και δύο σταθμών. Εκατομμύρια Τσέχοι και Μοραβοί θέλουν να σταθεροποιήσουν τους δεσμούς τους με τη Δυτική Ευρώπη, πράγμα που θα μας βοηθήσει να ξεπεράσουμε τις χειρότερες κρίσεις. Ο στόχος αυτός δεν είναι δυνατόν να επιτευχθεί χωρίς την κύρωση της συνθήκης της Λισαβόνας. " συνθήκη απειλείται σοβαρά επί του παρόντος και αυτό οφείλεται επίσης εν μέρει σε εσάς. Εάν συνεχίσετε να κυβερνάτε με οποιονδήποτε τρόπο, πρέπει να υιοθετήσετε σαφή στάση υπέρ της κύρωσης. Στην Τσεχική Δημοκρατία υπάρχουν κοινωνικές και πολιτικές ελίτ που επιθυμούν την κύρωση και που είναι πρόθυμες να υποστηρίξουν οποιονδήποτε θα την επιδιώξει. Το κόμμα μου, το Ευρωπαϊκό Δημοκρατικό Κόμμα, θα καταβάλει κάθε δυνατή προσπάθεια για την κύρωση.
<P>
" δεύτερη σοβαρή παράλειψη είναι το ευρώ. Μπορείτε να συμμετάσχετε στη σύνοδο κορυφής της Ομάδας των 20 και να εκπροσωπήσετε την Ευρώπη στη σύνοδο κορυφής. Είναι σημαντικό για την Ευρώπη να προασπισθεί τα ρυθμιστικά μέτρα της έναντι των "ΠΑ και όχι να υποταχθεί απλώς σε μια πολιτική υπερβολικών μέτρων παροχής κινήτρων, τα οποία μπορούν να οδηγήσουν σε υπερπληθωρισμό. Είναι σημαντικό να αποκτήσουμε μια ευρωπαϊκή Επιτροπή Κεφαλαιαγοράς και να διατηρήσουμε το σύμφωνο σταθερότητας. Ωστόσο, αυτό ισχύει και για εμάς στη χώρα μας και το κόμμα σας είναι αυτό που μας κρατά έξω από την ευρωζώνη εδώ και πολλά χρόνια.
<P>
Κύριε Topolánek, τα προτεινόμενα μέτρα είναι εξαιρετικά. Επί του παρόντος, είναι μόνον προτάσεις. Όπως είπε η κ. Merkel, αυτό που έχει σημασία είναι η εφαρμογή τους. Αυτό που απαιτείται είναι η πολιτική βούληση και η ενότητα, οι οποίες θα επιτρέψουν τη μετουσίωσή τους σε πραγματικότητα. Κάνατε λόγο για κρίση εμπιστοσύνης. Αυτό έχουμε εδώ. Φέρτε σε πέρας το ζήτημα της συνθήκης της Λισαβόνας, αλλάξτε τη θέση σας για το ευρώ και διευκολύνετε την ταχεία εκταμίευση διαρθρωτικών πόρων. Διαφορετικά, θα είναι δύσκολο να εκπροσωπήσετε το 60 με 70% των Τσέχων και των Μοραβών οι οποίοι δεν θέλουν να συναλλάσσονται με την Ευρώπη με άνισους όρους, άλλα θέλουν να ζουν στην Ευρώπη με φυσιολογικό τρόπο.
<SPEAKER ID="040" NAME="Jan Andersson" AFFILIATION="PSE">
- (SV) Κύριε Πρόεδρε, υπάρχει ένα ζήτημα που απασχολεί μεγάλο αριθμό ευρωπαίων πολιτών σήμερα. Πρόκειται για την αυξανόμενη ανεργία και τις ευρύτερες διαφορές που συνεπάγεται. Οι πολίτες πρέπει να απογοητεύθηκαν πολύ με τα αποτελέσματα της πρόσφατης συνόδου κορυφής. Στην εν λόγω σύνοδο κορυφής δεν θεσπίσθηκε καμία απολύτως στρατηγική για την αντιμετώπιση της αυξανόμενης ανεργίας. Λένε ότι αυτό που έπρεπε να γίνει έγινε ήδη. Λένε επίσης ότι η σύνοδος κορυφής που πρόκειται να πραγματοποιηθεί στις αρχές Μαΐου δεν θα είναι πλέον σύνοδος κορυφής. Θα είναι πλέον σύσκεψη της τρόικας. Αυτό είναι ένα σαφές μήνυμα προς τους πολίτες ότι οι ηγέτες της ΕΕ δεν αντιλαμβάνονται την απασχόληση και την καταπολέμηση της ανεργίας ως προτεραιότητα.
<P>
Το Ευρωπαϊκό Κοινοβούλιο δεν έχει καμία απολύτως ανάμειξη - και τούτο, έναν μήνα πριν από τις εκλογές του Ευρωπαϊκού Κοινοβουλίου. Ο κ. Barroso ζήτησε συζητήσεις σήμερα, αλλά τα συμπεράσματα του Συμβουλίου δεν αναφέρουν καν το Ευρωπαϊκό Κοινοβούλιο.
<P>
Θα ήθελα να αναφερθώ εν συντομία στους αυτόματους σταθεροποιητές. Στη σημερινή συζήτηση έγιναν αναφορές στη GM, στις "νωμένες Πολιτείες και στη Σουηδία. Είναι αλήθεια ότι εμείς, στη Σουηδία, έχουμε καλύτερα συστήματα κοινωνικής ασφάλισης, αλλά τα ποσοστά επιστροφής των εξόδων έχουν πέσει από το 80%. Οι εργαζόμενοι στην αυτοκινητοβιομηχανία που χάνουν τη δουλειά τους σήμερα θα εισπράξουν αποζημίωση η οποία θα ανέρχεται σε περίπου 50% έως 60% της αμοιβής τους. Επομένως, τα πράγματα δεν είναι πλέον τόσο ρόδινα.
<P>
Τέλος, θα ήθελα να πω λίγα λόγια για την κινητικότητα. " κινητικότητα είναι σημαντική εντός της ΕΕ, το ίδιο και η καταπολέμηση του προστατευτισμού. Ωστόσο, η Επιτροπή και το Συμβούλιο πρέπει να αναλάβουν την ευθύνη και να διασφαλίσουν ότι η αρχή της ίσης αμοιβής για εργασία ίσης αξίας εφαρμόζεται σε ολόκληρη την ΕΕ. Τότε θα μπορέσουμε να εργαστούμε επίσης για την προώθηση αυξημένης κινητικότητας και για την καταπολέμηση του προστατευτισμού.
<SPEAKER ID="041" NAME="Sophia in 't Veld" AFFILIATION="ALDE">
- (NL) Κύριε Πρόεδρε, ειπώθηκαν πολλά σχετικά με το πόσα χρήματα πρέπει να διαθέσουμε πραγματικά προκειμένου να καταπολεμήσουμε την παρούσα οικονομική κρίση. Θα μπορούσαμε να συζητήσουμε το θέμα αυτό επί ώρες. Πιστεύω ότι είναι επίσης απαραίτητο να λάβουμε υπόψη τις επόμενες γενεές και να μην τις αφήσουμε να επιλύσουν όλα τα προβλήματα. Ωστόσο, παράλληλα, το ζήτημα του πού θα δαπανήσουμε τα χρήματα αυτά είναι ίσως ακόμη πιο σημαντικό. Με ανησυχεί να βλέπω την αντανακλαστική αντίδραση να δίνουμε και πάλι χρήματα σε παλαιούς κλάδους και παλαιές τεχνολογίες σε μια προσπάθεια να υποστηρίξουμε τις πάσχουσες αυτές βιομηχανίες.
<P>
Είναι επίσης εντυπωσιακό το γεγονός ότι, στα συμπεράσματα του Συμβουλίου, οι ενότητες που αφορούν την οικονομική κρίση αφενός και την ενέργεια και τη βιωσιμότητα αφετέρου αντιμετωπίζονται ως δύο διαφορετικά θέματα, ενώ είναι πλέον καιρός να συνδεθούν μεταξύ τους τα δύο αυτά ζητήματα. Δεν θέλω να είμαι τόσο απαισιόδοξη όσο ο κ. Turmes προηγουμένως, αλλά τώρα είναι πραγματικά η ώρα να επενδύσουμε σε νέες τεχνολογίες και σε γνώσεις. Είναι απαράδεκτο να διοχετεύονται τώρα δισεκατομμύρια στην αυτοκινητοβιομηχανία, ενώ θα πρέπει να εξοικονομηθούν χρήματα για την εκπαίδευση. Είναι βέβαιο ότι κάνουμε τα πράγματα ανάποδα εδώ.
<P>
Ένα άλλο σημείο είναι οι λύσεις για τις χώρες της Ανατολικής Ευρώπης και τις χώρες που δεν συμμετέχουν στο ενιαίο νόμισμα. Οι χώρες αυτές εγκαταλείπονται κατά κάποιον τρόπο, με το ποσό των 50 δισεκατομμυρίων ευρώ που αναφέρθηκε. Αναρωτιέμαι κατά πόσον το Συμβούλιο και η Επιτροπή εξετάζουν επίσης τη δυνατότητα ταχείας ένταξης στην ευρωζώνη των χωρών που δεν είναι ακόμη μέλη της, δεδομένου ότι η σταθερότητα και η δύναμη των χωρών αυτών είναι προς το συμφέρον ολόκληρης της Ευρώπης.
<P>
Τέλος, με ανησυχεί ιδιαίτερα η χρήση εθνικιστικής γλώσσας και η τάση όλων των εθνικών ηγετών να τείνουν προς λύσεις που βάζουν τη χώρα τους σε πρώτη θέση. Όλοι πρέπει να λάβουμε σοβαρά υπόψη την άνοδο της άκρας δεξιάς και όλοι πρέπει να διασφαλίσουμε ότι θα την αντιμετωπίσουμε πριν από τις εκλογές.
<SPEAKER ID="042" NAME="Seán Ó Neachtain" AFFILIATION="UEN">
- (GA) Κύριε Πρόεδρε, θα ήθελα να εκφράσω τη στήριξη και τα συγχαρητήριά μου στην ομάδα των ευρωπαίων ηγετών που συναντήθηκαν την περασμένη εβδομάδα.
<P>
Όσον αφορά την Ιρλανδία, είναι πλέον απολύτως σαφές ότι το συμπέρασμα είναι πως θέλουμε τη στήριξη της Ευρωπαϊκής Ένωσης στην Ιρλανδία. " οικονομία μας ήταν ισχυρή, αλλά αποδυναμώθηκε, όπως όλες οι οικονομίες παντού στον κόσμο στην παρούσα συγκυρία. Είναι σαφές ότι θα βγούμε από την παρούσα κρίση εάν εργαστούμε όλοι μαζί και ότι η μεγαλύτερη πρόκληση που αντιμετωπίζει η Ευρώπη σήμερα είναι να συνεργασθεί και να ενισχύσει την οικονομική ενότητα που διαθέτει, ώστε να μπορέσουμε να στηρίξουμε ο ένας τον άλλον - αντί να αποδυναμώσουμε την Ένωση, όπως εισηγούνται ορισμένοι. Είναι επίσης φανερό ότι οι θεμελιώδεις κανόνες που θεσπίζονται στη συνθήκη της Λισαβόνας είναι απαραίτητοι τώρα περισσότερο από ποτέ άλλοτε. Όπως λέει ένα παλαιό ρητό στην Ιρλανδία: "η ισχύς εν τη ενώσει".
<SPEAKER ID="043" NAME="Jean-Luc Dehaene" AFFILIATION="PPE-DE">
- (NL) Κύριε Πρόεδρε, σε κάθε ευρωπαϊκή σύνοδο κορυφής μπορούμε πράγματι να παραπονεθούμε ότι η ευρωπαϊκή διάσταση δεν αναδεικνύεται αρκετά έντονα στη διαδικασία λήψης αποφάσεων. Ανέμενα και εγώ μια πιο πραγματική ευρωπαϊκή διάσταση στην προσέγγιση της παρούσας κρίσης. Ωστόσο, παρ' όλα αυτά, στην παρούσα συγκυρία είναι πιο σημαντικό να εφαρμόσουμε αυτά που αποφασίσαμε, αντί να μιλούμε συνεχώς για πρόσθετα σχέδια ξεχνώντας παράλληλα να εφαρμόσουμε τα όσα αποφασίσαμε. Για τον λόγο αυτό, πιστεύω ότι εμείς στο Κοινοβούλιο, μαζί με το Συμβούλιο και την Επιτροπή, πρέπει να δώσουμε τώρα προτεραιότητα στην πραγματική εφαρμογή των όσων έχουμε ήδη αποφασίσει. Ως προς αυτό, υποστηρίζω πλήρως την προσέγγιση της Επιτροπής.
<P>
Πρέπει επίσης να δείξουμε ότι είμαστε πραγματικά ενωμένοι γύρω από την παγκόσμια προσέγγιση της κρίσης, και ελπίζω πραγματικά ότι, τόσο στην Κοπεγχάγη όσο και στη σύνοδο κορυφής της Ομάδας των 20, η Ευρώπη θα μπορέσει να εκφραστεί αποτελεσματικά με μία φωνή. Ωστόσο, για να μπορέσει να εκφραστεί με μία φωνή, πρέπει να διασφαλίσουμε ότι δεν θα διακυβεύσουμε τα επιτεύγματά μας εσωτερικά, ότι η εσωτερική αγορά θα παραμείνει πράγματι μια εσωτερική αγορά χωρίς εσωτερικό προστατευτισμό και ότι θα ενισχύσουμε το ενιαίο νόμισμα. Πρέπει να αντλήσουμε διδάγματα και να αυξήσουμε τη χρηματοδότηση της Ευρωπαϊκής Κεντρικής Τράπεζας, καθώς και να παράσχουμε χρηματοδότηση ώστε να μπορέσουμε πραγματικά να ενεργήσουμε με ευρωπαϊκή διάσταση. Πρέπει να διασφαλίσουμε επίσης ότι η διεύρυνση θα πραγματοποιηθεί πραγματικά και ότι θα δείξουμε αλληλεγγύη προς τα νέα κράτη μέλη στις δύσκολες αυτές ώρες. Για αυτό υπάρχει η Ευρωπαϊκή Ένωση. " αλληλεγγύη με τις λιγότερο αναπτυγμένες χώρες πρέπει επίσης να αποτελεί μέρος της παγκόσμιας προσέγγισης της Ευρωπαϊκής Ένωσης.
<P>
Θα ολοκληρώσω με μια σύντομη αναφορά στη συνθήκη της Λισαβόνας. Εμείς, το Κοινοβούλιο, πρέπει να καθορίσουμε τη θέση μας με σαφήνεια. Πρέπει να γνωρίζουμε με βεβαιότητα τι θα συμβεί αμέσως μετά τις ευρωπαϊκές εκλογές. Αυτό, ωστόσο, απαιτεί να υιοθετήσει πραγματικά το Κοινοβούλιο μια ενιαία θέση και για τον λόγο αυτό δεν μπορώ πραγματικά να κατανοήσω την άποψη του Προεδρείου ότι δεν υπάρχει λόγος να συζητούμε τις εκθέσεις σχετικά με θέσεις στο παρόν Σώμα. Ζητώ να επανεξετάσουμε την άποψη αυτή ώστε να μπορέσουμε να διαπραγματευθούμε με το Συμβούλιο στη βάση μιας θέσης που θα υιοθετηθεί από το παρόν Σώμα.
<SPEAKER ID="044" NAME="Riitta Myller" AFFILIATION="PSE">
- (FI) Κύριε Πρόεδρε, ο καλύτερος τρόπος για να βελτιώσουμε την ενεργειακή ασφάλεια στην Ευρώπη είναι να αυξήσουμε την ενεργειακή απόδοση και τη χρήση των ανανεώσιμων πηγών ενέργειας. Όλα τα κράτη μέλη πρέπει να επενδύσουν στους τομείς αυτούς και πρέπει να το πράξουν αμέσως, διαφορετικά δεν θα επιτύχουμε τους στόχους της δέσμης μέτρων για το κλίμα που εμείς θεσπίσαμε.
<P>
Επιπλέον, αυτό το είδος επένδυσης ενδείκνυται ιδιαίτερα στην εποχή μας. Επενδύοντας σε ενεργειακή απόδοση και ανανεώσιμη ενέργεια, δημιουργούμε, όπως έχει ήδη ειπωθεί πολλές φορές, νέες, βιώσιμες θέσεις απασχόλησης, αλλά με τον τρόπο αυτό θέτουμε επίσης τις βάσεις για μια νέα οικονομία χαμηλών εκπομπών διοξειδίου του άνθρακα.
<P>
Χρειαζόμαστε τώρα πραγματική δράση. Δυστυχώς, η σύνοδος κορυφής δεν μπόρεσε να πείσει τον κόσμο για αυτό. Γενικά, κάθε θεραπεία για την οικονομική κρίση πρέπει να στοχεύει στην αποφυγή της υπερθέρμανσης του πλανήτη σε κρίσιμο βαθμό. Αυτό πρέπει να είναι επίσης το αποτέλεσμα της σύσκεψης των χωρών της Ομάδας των 20. Όταν η Ευρώπη εκφρασθεί με μία φωνή, οι "νωμένες Πολιτείες της Αμερικής θα υιοθετήσουν επίσης τον ίδιο στόχο.
<SPEAKER ID="045" NAME="Olle Schmidt" AFFILIATION="ALDE">
- (SV) Κύριε Πρόεδρε, το τείχος του Βερολίνου έπεσε πριν από σχεδόν 20 χρόνια. Στην παρούσα δύσκολη οικονομική κατάσταση, μπορέσαμε για άλλη μία φορά να διακρίνουμε την ανέγερση ενός νέου τείχους στην Ευρώπη, αυτή τη φορά ενός οικονομικού τείχους. Δεν πρέπει να επιτρέψουμε να συμβεί κάτι τέτοιο!
<P>
Παρότι χορηγήθηκαν έκτακτοι πόροι για την παροχή συνδρομής στις χώρες που αντιμετωπίζουν δυσκολίες, το επίπεδο δέσμευσης των ηγετών της ΕΕ δεν είναι ομοιόμορφο. Το γεγονός ότι η Renault μεταφέρει την παραγωγή της από τη Σλοβενία στη Γαλλία είναι ανησυχητικό. Δεν πρέπει να αφήσουμε το φάσμα του προστατευτισμού να προκαλέσει και πάλι καταστροφές. Το κόστος μιας νέας αποτυχίας να κρατήσουμε την Ευρώπη ενωμένη είναι υπερβολικά υψηλό. " ιστορία θα τιμωρήσει εκείνους που δεν θα ανταποκριθούν στις ευθύνες τους. Επομένως, ήταν καλό που ακούσαμε χθες το σαφές μήνυμα του Gordon Brown όταν δήλωσε "δεν θα υποχωρήσουμε!". Το ίδιο πρέπει να ισχύσει και για τον πρόεδρο Sarkozy.
<P>
Έχουμε κάθε λόγο να χαρακτηρίσουμε ευπρόσδεκτη την πρόταση της ομάδας Larosière. Είναι μια ισορροπημένη πρόταση, η οποία σημαίνει ότι η ΕΕ θα αποφύγει την υπερβολική ρύθμιση, ενώ ταυτόχρονα η παρακολούθηση των χρηματοπιστωτικών αγορών θα ενισχυθεί σημαντικά. Ο ρόλος της Ευρωπαϊκής Κεντρικής Τράπεζας θα γίνει ακόμη πιο σημαντικός. Οι εθνικές εποπτικές αρχές θα έχουν επίσης περισσότερες δυνατότητες συντονισμού και ανταλλαγής πληροφοριών μεταξύ τους. " πολιτική πρέπει να είναι ενδεδειγμένη ακόμη και σε περιόδους κρίσης. " πρόταση κανονισμών που εμποδίζουν, αντί να βοηθούν, δεν πρέπει να είναι η απόκρισή μας στους δύσκολους καιρούς.
<SPEAKER ID="046" NAME="Charles Tannock" AFFILIATION="PPE-DE">
- Κύριε Πρόεδρε, η δήλωση του Συμβουλίου σχετικά με την Ανατολική Εταιρική Σχέση είναι ιδιαίτερα ευπρόσδεκτη. Ως εισηγητής για την ανατολική διάσταση της ευρωπαϊκής πολιτικής γειτονίας, υποστηρίζω τις στενότερες σχέσεις με τις έξι χώρες που βρίσκονται στα ανατολικά μας. " ανακοίνωση της διάθεσης 600 εκατομμυρίων ευρώ για την Ανατολική Εταιρική Σχέση είναι εξαιρετική και χαιρετίζω τη σχεδιαζόμενη δαπάνη του ευρωπαϊκού μηχανισμού γειτονίας και εταιρικής σχέσης για τη βελτίωση της ενεργειακής ασφάλειας της ΕΕ μέσω καλύτερων εγκαταστάσεων αποθήκευσης για το πετρέλαιο και το φυσικό αέριο και της κατασκευής νέων αγωγών.
<P>
Ορθώς, επίσης, το Συμβούλιο στηρίζει την πρόσφατα σχηματισθείσα Κοινοβουλευτική Συνέλευση EURONEST, η οποία θα ενθαρρύνει την επίλυση παγωμένων συγκρούσεων, όπως οι διαφορές στο Ναγκόρνο-Καραμπάχ και στην Υπερδνειστερία. Ωστόσο, η Ανατολική Εταιρική Σχέση δεν πρέπει να χρησιμοποιηθεί για να ανασταλούν οι φιλοδοξίες ένταξης στην ΕΕ χωρών που προφανώς δικαιούνται να υποβάλουν αίτηση για την απόκτηση αυτού του καθεστώτος, και συγκεκριμένα της Ουκρανίας και της Μολδαβίας.
<P>
Το Συμβούλιο αποφάσισε επίσης ορθώς τον διπλασιασμό της συνδρομής προς τις χώρες της Ανατολικής Ευρώπης εκτός ευρωζώνης που αντιμετωπίζουν χρηματοοικονομικά προβλήματα, από 25 δισεκατομμύρια ευρώ σε 50 δισεκατομμύρια ευρώ. Το μέτρο αυτό θα συμβάλει στη σταθεροποίηση χωρών όπως η Ουγγαρία και η Λεττονία. Ωστόσο, δεν πρέπει να ξεχνούμε και την Ουκρανία, η οποία αντιμετωπίζει σοβαρά χρηματοοικονομικά προβλήματα. " κατάρρευση του τραπεζικού τομέα στην Ουκρανία θα μπορούσε να έχει καταστροφικές μεταδοτικές συνέπειες σε άλλες χώρες στην Ανατολική Ευρώπη, καθώς και στην Ιταλία και στην Αυστρία, των οποίων οι τράπεζες είναι οι πιο εκτεθειμένες στην ουκρανική αγορά.
<P>
Τέλος, παρότι αναγνωρίζω πλήρως το δικαίωμα της Τουρκίας και της Ρωσίας να είναι παρατηρητές στη EURONEST, καμία από τις δύο χώρες δεν πρέπει να χρησιμοποιήσει τη θέση αυτή για τους δικούς της σκοπούς εξωτερικής πολιτικής. Τα μέλη της EURONEST είναι κυρίαρχα κράτη και έχουν το δικαίωμα να λάβουν αποφάσεις για τις ευρωατλαντικές φιλοδοξίες τους. " δήλωση του υπουργού Εξωτερικών της Ρωσίας, Sergei Lavrov, ότι η Ανατολική Εταιρική Σχέση είναι ένα μέσο για να επεκτείνει η ΕΕ τη σφαίρα επιρροής της στο εξωτερικό είναι παράλογη. Μια τέτοια διατύπωση ανήκει στη Machtpolitik της εποχής του Ψυχρού Πολέμου, όχι στη σύγχρονη διπλωματία. Εάν κάποιος αναζητεί μια σφαίρα επιρροής, αυτή είναι η Ρωσία, όπως υπογραμμίζεται από τον πόλεμο κατά της Γεωργίας το περασμένο καλοκαίρι και τη διαλείπουσα πολιτική αποσταθεροποίησης που εφαρμόζει το Κρεμλίνο εναντίον χωρών όπως η Ουκρανία και τα κράτη της Βαλτικής.
<SPEAKER ID="047" NAME="Proinsias De Rossa" AFFILIATION="PSE">
- Κύριε Πρόεδρε, σας συγχαίρω γιατί προφέρατε σωστά το μάλλον δύσκολο όνομά μου!
<P>
Οι Συντηρητικοί εδώ και στα κράτη μέλη μοιάζουν με άτακτα παιδιά. Αφού απαίτησαν θορυβωδώς επί χρόνια την απορρύθμιση των τραπεζών και του σκιώδους τραπεζικού συστήματος, είναι τώρα πρόθυμοι να αποδεχθούν την αυστηρή ρύθμιση - αλλά μόνον εάν προσποιηθούμε ότι η ιδέα αυτή ήταν εξαρχής δική τους. Ωστόσο, απαιτούν με παιδιάστικο τρόπο την απορρύθμιση του χώρου εργασίας, την ευελιξία - πράγμα που σημαίνει καμία προστασία, καμία ασφάλεια και περικοπές στις κοινωνικές υπηρεσίες. Αυτή, φίλοι μου, είναι μια συνταγή που θα υποδαυλίσει μια ανεξέλεγκτη δασική πυρκαγιά.
<P>
Ο ασκών την προεδρία, κ. Topolánek, επέλεξε να συγκρίνει τη Σουηδία με την Αμερική. Γιατί όχι την Τσεχική Δημοκρατία; Γιατί όχι την Ιρλανδία; Είναι απλό: η ιρλανδική κυβέρνηση διαλύει τις υπηρεσίες υγείας, την εκπαίδευση, τη φροντίδα για τα παιδιά και την κατάρτιση. Εμβαθύνει το αίσθημα ανασφάλειας στην Ιρλανδία, δημιουργώντας περισσότερη ανεργία -τη στιγμή που θα έπρεπε να κρατήσει τον κόσμο στις δουλειές του- και δεν καταφέρνει να κάνει το παραμικρό για να βοηθήσει τις μικρές εταιρείες να επιβιώσουν. Πιστεύω ότι απαιτείται αλλαγή κυβέρνησης στην Ιρλανδία και αλλαγή στάσης στο Ευρωπαϊκό Συμβούλιο. Ας πραγματοποιηθεί μια σύνοδος κορυφής για την απασχόληση με όλα τα κράτη μέλη στις 7 Μαΐου.
<SPEAKER ID="048" NAME="Marco Cappato" AFFILIATION="ALDE">
- (IT) Κύριε Πρόεδρε, κυρίες και κύριοι, η ειρωνεία της τύχης είναι ότι το παρόν στάδιο της συζήτησης διεξάγεται χωρίς την παρουσία του ασκούντος την προεδρία του Συμβουλίου, ο οποίος θα έπρεπε να είναι μαζί μας· ο κ. Topolánek δεν είναι εδώ. Χθες, ωστόσο, είχαμε τη συζήτηση σχετικά με τη στρατηγική και το μέλλον της Ευρώπης ενόψει της διάσκεψης της Ομάδας των 20 με έναν άλλο πρόεδρο, ο οποίος αντίθετα ζήτησε και κατάφερε να προσκληθεί, δεν είναι σαφές με ποια δικαιολογία, πέρα από τον προφανή λόγο του ρόλου που διαδραματίζει το κράτος του.
<P>
Γιατί αρχίζω με αυτά τα ίσως δυσάρεστα σχόλια; Επειδή η οικονομική και χρηματοπιστωτική κρίση που αντιμετωπίζει η Ευρώπη είναι επίσης μια θεσμική κρίση, όπως καταδεικνύεται σαφώς από το γεγονός ότι ο ασκών την προεδρία του Συμβουλίου έπρεπε να φύγει μεσούσης της συζήτησης λόγω των εσωτερικών πολιτικών προβλημάτων του. Το ίδιο διαπιστώνουμε όσον αφορά την οικονομική κρίση· δηλαδή, η απόκριση υπήρξε μόνον εθνική, δεν υπήρξε απόκριση από την Ευρώπη, καμία ευρωπαϊκή απόκριση, ακόμη και όσον αφορά τον προϋπολογισμό. Είναι πολύ ωραίο να αναφέρουμε το ποσό των 400 δισεκατομμυρίων ευρώ, αλλά γνωρίζουμε ότι τα χρήματα αυτά προέρχονται σχεδόν εξ ολοκλήρου από τους εθνικούς προϋπολογισμούς. Πρόεδρε Barroso, δεν πιστεύω ότι πράξατε αρκετά τα τελευταία χρόνια για να κάνετε τις κυβερνήσεις και τα κράτη μέλη να συνειδητοποιήσουν ότι υπάρχει μια άλλη Ευρώπη, η οποία κάνει κάτι περισσότερο από το να συντονίζει απλώς τα κράτη· ότι η ίδια η Ένωση έχει πολιτική λειτουργία.
<P>
Καθώς ο ασκών την προεδρία, κ. Topolánek, έκανε λόγο για την επέκταση της Ανατολικής Εταιρικής Σχέσης ώστε να συμπεριλάβει τη Λευκορωσία, θα τελειώσω αναφέροντας το όνομα της Yana Paliakova, η οποία οδηγήθηκε στην αυτοκτονία από τις αρχές της Λευκορωσίας, για να τονίσω ότι αυτές οι εταιρικές σχέσεις θα έπρεπε να ενδιαφέρονται περισσότερο για το δίκαιο, τη δημοκρατία και την ελευθερία και όχι μόνον για να συναλλάσσονται με δικτατορίες του χείριστου είδους.
<SPEAKER ID="049" NAME="Marian-Jean Marinescu" AFFILIATION="PPE-DE">
. - (RO) Τα συμπεράσματα του Συμβουλίου είναι συνεπή προς την κρίση την οποία βιώνουν τα κράτη μέλη.
<P>
Πρέπει να χαιρετίσουμε ως εξαιρετικά θετικό αποτέλεσμα τη συμφωνία για ενεργειακά σχέδια και ευρυζωνικό Διαδίκτυο. " συμπερίληψη στα εν λόγω σχέδια του αγωγού φυσικού αερίου Nabucco και των διασυνδέσεων μεταξύ κρατών μελών, όπως αυτές μεταξύ Ρουμανίας, Ουγγαρίας και Βουλγαρίας, μπορούν να συμβάλουν στην αποτροπή μιας κρίσης παρόμοιας με εκείνη του Ιανουαρίου του 2009.
<P>
" χρήση ενεργειακών πηγών από την περιοχή της Κασπίας Θάλασσας και η μέγιστη αξιοποίηση της στρατηγικής θέσης της Μαύρης Θάλασσας αποτελούν απαραίτητη προϋπόθεση για τη διασφάλιση της ενεργειακής ασφάλειας της Ευρωπαϊκής Ένωσης. Οι πολιτικές που θα αναπτυχθούν στο πλαίσιο της Ανατολικής Εταιρικής Σχέσης πρέπει να περιλαμβάνουν οπωσδήποτε τη μέγιστη δυνατή αξιοποίηση των περιοχών αυτών προς όφελος της Ευρωπαϊκής Ένωσης.
<P>
Εξεπλάγην για το γεγονός ότι οι συστάσεις του Συμβουλίου Οικονομικών και Δημοσιονομικών Θεμάτων δεν έλαβαν υπόψη τα μέτρα που ανακοίνωσε η νέα ρουμανική κυβέρνηση μέσω του κυβερνητικού της προγράμματος και τα οποία άρχισε να εφαρμόζει με την έγκριση του προϋπολογισμού του 2009.
<P>
" αποκέντρωση με στόχο την ενίσχυση της τοπικής αυτονομίας και η διοχέτευση πόρων σε επενδύσεις σε τομείς προτεραιότητας, όπως οι υποδομές και η ενέργεια, για τη διατήρηση και τη δημιουργία θέσεων εργασίας είναι δύο από τα μέτρα που έχει ήδη δρομολογήσει η ρουμανική κυβέρνηση. " μείωση των δαπανών μέσω των κονδυλίων του προϋπολογισμού και η δρομολόγηση της μεταρρύθμισης του εκπαιδευτικού συστήματος κατά προτεραιότητα είναι άλλα πρόσθετα μέτρα.
<P>
" υλοποίηση των προτάσεων που περιλαμβάνονται στο πρόγραμμα οικονομικής ανάκαμψης του Συμβουλίου, ιδίως όσον αφορά την επίσπευση της διάθεσης πόρων στο πλαίσιο των ευρωπαϊκών προγραμμάτων, και η έγκριση κρατικών ενισχύσεων, ιδίως για την αυτοκινητοβιομηχανία, θα παράσχουν πραγματική στήριξη ώστε να μειωθούν στο ελάχιστο οι συνέπειες της κρίσης όχι μόνον στη Ρουμανία αλλά και σε πολλά άλλα κράτη μέλη της Ευρωπαϊκής Ένωσης.
<SPEAKER ID="050" NAME="Adrian Severin" AFFILIATION="PSE">
- Κύριε Πρόεδρε, η κρίση που αντιμετωπίζουμε δεν είναι μια κρίση στο σύστημα αλλά μια κρίση του συστήματος· μια κρίση του οικονομικού συστήματος και επίσης μια κρίση της δημοκρατίας. Δεν έχουν συρρικνωθεί μόνον οι χρηματοδοτικές πιστώσεις, αλλά και οι κοινωνικές πιστώσεις. Μπορούμε ήδη να διακρίνουμε στους δρόμους των ευρωπαϊκών πόλεων τα σημάδια που μας προειδοποιούν για την καχυποψία και την ανησυχία σε κοινωνικό επίπεδο, τα οποία μπορεί να οδηγήσουν σε πολιτική και κοινωνική αναταραχή.
<P>
Επομένως, επιβάλλεται μια κοινωνική σύνοδος κορυφής της Ευρωπαϊκής Ένωσης, η οποία θα οδηγήσει σε ένα ευρωπαϊκό σύμφωνο για την απασχόληση. Μια κοινωνική σύνοδος κορυφής πρέπει να συμφωνήσει, μεταξύ άλλων, ότι οι εταιρείες που απολύουν υπαλλήλους δεν θα διανέμουν μερίσματα, ότι οι διεθνικές εταιρείες πρέπει να διαπραγματεύονται όχι μόνον με τις εθνικές συνδικαλιστικές οργανώσεις αλλά και με τις ευρωπαϊκές συνδικαλιστικές οργανώσεις, ότι δεν μπορεί να υπάρχει κερδοφορία των επιχειρήσεων χωρίς κοινωνική αλληλεγγύη.
<P>
" παρούσα παγκόσμια κρίση επιδεινώνεται από την κρίση της ευρωπαϊκής ολοκλήρωσης. Υπάρχουν κράτη μέλη με οικονομίες μητρικής εταιρείας και κράτη μέλη με οικονομίες θυγατρικών. Τα πρώτα είναι μέλη της ευρωζώνης, ενώ τα δεύτερα όχι. Τα προγράμματα για τη διευκόλυνση της σταθεροποίησης και της ενσωμάτωσης των δευτέρων είναι καθοριστικής σημασίας για την επιβίωση των πρώτων. " Ευρωπαϊκή Ένωση δεν μπορεί να επιβιώσει με νέες διαχωριστικές γραμμές.
<SPEAKER ID="051" NAME="Zbigniew Zaleski" AFFILIATION="PPE-DE">
- (PL) Κύριε Πρόεδρε, μπορούμε να μιλήσουμε επιλεκτικά για τη σύνοδο κορυφής λαμβάνοντας υπόψη δύο χρονικούς ορίζοντες. Ο πιο μακροπρόθεσμος χρονικός ορίζοντας περιλαμβάνει στρατηγικά μέτρα, στα οποία περιλαμβάνω το θέμα των ανατολικών γειτόνων μας, συμπεριλαμβανομένης της Λευκορωσίας. Νομίζω ότι κάτι τέτοιο δικαιολογείται και θα είναι χρήσιμο για την ΕΕ, για τους ανατολικούς γείτονές μας καθώς και για τις μελλοντικές σχέσεις με τη Ρωσία. " χρηματοδοτική στήριξη είναι καθοριστικής σημασίας, και, παρότι κάτι τέτοιο μπορεί να βρει επικριτές σε μια εποχή κρίσης, είμαι πεπεισμένος ότι αξίζει να επενδύσουμε στις ανατολικές υποθέσεις. Εάν η ανατολική στρατηγική στεφθεί από επιτυχία, η ΕΕ θα αναδειχθεί σε σοβαρό παράγοντα στην παγκόσμια πολιτική σκηνή. Δεν σκέφτομαι την ΕΕ ως οργανισμό, αλλά μάλλον ότι οι συνέπειες της κοινής δράσης θα λειτουργήσουν υπέρ της επίσπευσης της περαιτέρω ευρωπαϊκής ολοκλήρωσης.
<P>
" δεύτερη διάσταση περιορίζεται στο παρόν, και επομένως στην κρίση, σύμπτωμα της οποίας είναι, μεταξύ άλλων, οι απώλειες θέσεων εργασίας και η οικονομική δυσπραγία των πολιτών. Δεν υπάρχει μια κοινή πανάκεια για την κατάσταση αυτή, αλλά η ευρεία στρατηγική των κυβερνήσεων και της ΕΕ πρέπει να περιλαμβάνει την έμφαση στις ανάγκες των μικρών και μεσαίων επιχειρήσεων. Και τούτο, επειδή, πρώτον, ενώ στην κρίση οι εργαζόμενοι χάνουν απλώς τη δουλειά τους, οι επιχειρηματίες που αντιμετωπίζουν δυσκολίες μπορεί να χάσουν τη δουλειά τους, τους υπαλλήλους τους και ολόκληρη την επιχείρησή τους. Οι ιδιοκτήτες μικρών επιχειρήσεων είναι οι πιο ευέλικτοι και είναι πιθανό να αντεπεξέλθουν καλύτερα στην παρούσα δύσκολη κατάσταση, και, καθώς αντιπροσωπεύουν το μεγαλύτερο μέρος της οικονομικής δύναμης της Ευρώπης, μπορούν να επηρεάσουν ολόκληρη την οικονομία.
<P>
Κύριε Barroso, εάν η οικονομική κατάρρευση μετατραπεί σε ψυχολογική κατάρρευση, τότε θα βρεθούμε στο μέσον μιας πραγματικής κρίσης. Όσο οι άνθρωποι έχουν κίνητρα και τη βούληση να κάνουν κάτι, υπάρχει πάντοτε η πιθανότητα ότι τα πράγματα θα αρχίσουν να βελτιώνονται, και στον συγκεκριμένο τομέα τα μέτρα της ΕΕ είναι ένα πολύ σημαντικό στοιχείο, για το οποίο είμαστε υπεύθυνοι. Εύχομαι σε όλους μας καλή επιτυχία στον συγκεκριμένο τομέα.
<SPEAKER ID="052" NAME="Edite Estrela" AFFILIATION="PSE">
- (PT) " απόκριση της συνόδου κορυφής δεν ήταν αρκετά φιλόδοξη. Πού είναι η σθεναρή δέσμευση κατάργησης των φορολογικών παραδείσων και των υπεράκτιων χρηματοοικονομικών κέντρων; Πού είναι η απόφαση για δεοντολογική ρύθμιση των αμοιβών των στελεχών των τραπεζών; Πρόεδρε Barroso, είναι σωστό να λέμε ότι οι πλούσιοι πρέπει να πληρώσουν για την κρίση, επειδή εκείνοι την προκάλεσαν.
<P>
Όσον αφορά τη σύνοδο κορυφής για την απασχόληση, αυτή δεν μπορεί να είναι μια σύνοδος μικρής κλίμακας, επειδή η απασχόληση δεν είναι μικρό πρόβλημα· είναι ένα σημαντικό πρόβλημα το οποίο επηρεάζει μεμονωμένα άτομα και οικογένειες. Δεν είναι αυτός ο τρόπος για να αποκατασταθεί η εμπιστοσύνη των πολιτών.
<P>
Τέλος, άκουσα κάποιον να λέει ότι δεν χρειαζόμαστε σοσιαλιστικές προτάσεις. " δήλωση αυτή είναι αλαζονική. Εάν οι υπέρμαχοι του νεοφιλελεύθερου δόγματος είχαν ακούσει τις προειδοποιήσεις των σοσιαλιστών, δεν θα βρισκόμασταν τώρα στην παρούσα κρίση. Δεν θα μάθουν ποτέ; Εάν δεν έχουν κατανοήσει τη σοβαρότητα και το βάθος της παρούσας κρίσης και εάν δεν έχουν κατανοήσει τι την προκάλεσε, τότε φοβάμαι τα χειρότερα. Φοβάμαι ότι η κρίση αυτή θα συνεχισθεί για πολλά χρόνια, πράγμα το οποίο δεν θέλουμε.
<SPEAKER ID="053" NAME="Tunne Kelam" AFFILIATION="PPE-DE">
- Κύριε Πρόεδρε, νομίζω ότι το ενθαρρυντικό αποτέλεσμα που πέτυχε το Συμβούλιο είναι ότι 27 κράτη μέλη μπορούν να πάνε τώρα στη διάσκεψη της Ομάδας των 20 με μια κοινή θέση. Αυτό είναι ένα σημαντικό επίτευγμα, και είναι δίκαιο να συγχαρούμε τον πρωθυπουργό Topolánek για τον εποικοδομητικό ρόλο του ως Συμβουλίου. Συμφωνώ με την άποψή του ότι η επιτυχία του Συμβουλίου ήταν η άρνηση της ΕΕ να ακολουθήσει τον εύκολο δρόμο των μαζικών διασώσεων και εθνικοποιήσεων.
<P>
" ατυχής κρίση στην τσεχική κυβέρνηση δημιουργεί τώρα αυξημένη ευθύνη στην Επιτροπή και στον Πρόεδρο Barroso να βγάλουν την Κοινότητα από την κρίση, παρέχοντας συνεκτικότητα και σταθερότητα. Ταυτόχρονα, η Επιτροπή πρέπει να παράσχει πιο ευέλικτους μηχανισμούς για την έγκαιρη χρήση των πρόσθετων κονδυλίων που αποφασίσθηκαν από το Συμβούλιο. Οι διαδικασίες εφαρμογής είναι ενίοτε υπερβολικά επαχθείς και χρονοβόρες. Είναι ιδιαίτερα σημαντικό να προβλέψουμε γενικούς όρους για τις μικρές επιχειρήσεις και την καινοτομία. Τώρα είναι πραγματικά η κατάλληλη στιγμή για να επενδύσουμε σε περισσότερη έρευνα, εκπαίδευση και κατάρτιση.
<P>
Ωστόσο, η οικονομική ύφεση δεν είναι καιρός για ηθική κατάπτωση. Ως συνήθως, η κρίση δημιουργεί ευκαιρίες μεταρρύθμισης. " προέλευση της χρηματοπιστωτικής κρίσης βρίσκεται στην πραγματικότητα στην κρίση αξιών, επομένως η ανάκαμψη πρέπει να ξεκινήσει με την ενίσχυση των κοινών αξιών μας, αρχίζοντας από μια ενισχυμένη δέσμευση για αλληλεγγύη. Και, κυρίως, η κρίση δεν είναι δικαιολογία για προστατευτισμό. Αντιθέτως, είναι αναπόφευκτο να δράσουμε μαζί, συμφωνώντας ότι, υποστηρίζοντας ο ένας τον άλλο και πραγματοποιώντας μεταρρυθμίσεις στο πνεύμα της στρατηγικής της Λισαβόνας, η κρίση θα κάνει την Ευρώπη ισχυρότερη.
<SPEAKER ID="054" NAME="Csaba Sándor Tabajdi" AFFILIATION="PSE">
- (HU) Κύριε Πρόεδρε, η Ευρωπαϊκή Επιτροπή και το Συμβούλιο κατάφεραν, παρά τις αντίρροπες δυνάμεις, να διατηρήσουν την ενότητα της Ευρωπαϊκής Ένωσης. " σύνοδος κορυφής ήταν μάλλον επιτυχημένη: προστάτευσε την ενιαία αγορά, τάχθηκε κατά του επικείμενου προστατευτισμού και, τελευταίο αλλά όχι λιγότερο σημαντικό, πρόσφερε νέα βοήθεια στα κράτη μέλη της Κεντρικής και Ανατολικής Ευρώπης, τα οποία αντιμετωπίζουν αυξημένες δυσκολίες.
<P>
Θα ήθελα καταρχάς να ευχαριστήσω τον Πρόεδρο Barroso, καθώς η χρηματοδοτική συνδρομή προς την περιοχή διπλασιάστηκε και αυξήθηκε σε 50 δισεκατομμύρια ευρώ. Ο πρωθυπουργός της Ουγγαρίας εισηγήθηκε πριν από έναν χρόνο -και στην παρούσα σύνοδο κορυφής η απόφαση λήφθηκε επιτέλους καταρχήν- τη δημιουργία ενός εποπτικού συστήματος για τις χρηματοπιστωτικές αγορές και τις τράπεζες.
<P>
" σύνοδος κορυφής εξέτασε και πάλι το θέμα ότι οι μητρικές τράπεζες είναι υπεύθυνες για τις θυγατρικές τους, όπως τόνισε επίσης ο συνάδελφός μου Adrian Severin, και πραγματοποιήθηκε επίσης ένα πολύ σημαντικό βήμα προς τα εμπρός όσον αφορά την ενεργειακή ασφάλεια.
<SPEAKER ID="055" NAME="Laima Liucija Andrikien" AFFILIATION="PPE-DE">
- (LT) Καταρχάς, θα ήθελα να χαιρετίσω και να ευχαριστήσω τον πρωθυπουργό Mirek Topolánek· κατανοούμε όλοι πολύ καλά τι σημαίνει να ασκείς την προεδρία της Ευρωπαϊκής Ένωσης και τι σημαίνει να ασκείς την προεδρία της Ευρωπαϊκής ένωσης όντας αντιμέτωπος με την παγκόσμια χρηματοπιστωτική κρίση και την οικονομική ύφεση. Επομένως, εύχομαι ειλικρινά επιτυχία στην Τσεχική Δημοκρατία όσον αφορά την αντιμετώπιση των νέων προκλήσεων και την καθοδήγηση της Ευρωπαϊκής Ένωσης έως το μέσον του τρέχοντος έτους.
<P>
Το Ευρωπαϊκό Συμβούλιο των Βρυξελλών: σήμερα πολλοί εξ ημών επαναλαμβάνουν σαν λιτανεία αριθμούς, οι οποίοι αντικατοπτρίζουν τις συμφωνίες που επιτεύχθηκαν στο Ευρωπαϊκό Συμβούλιο. 5 δισεκατομμύρια ευρώ για στρατηγικά ενεργειακά σχέδια και ευρυζωνικό Διαδίκτυο. 50 δισεκατομμύρια ευρώ για τα κράτη μέλη της Ευρωπαϊκής Ένωσης που δεν ανήκουν στην ευρωζώνη για πληρωμές και για την εξισορρόπηση του ισοζυγίου πληρωμών. 75 δισεκατομμύρια ευρώ για το Διεθνές Νομισματικό Ταμείο. 600 δισεκατομμύρια ευρώ για την Ανατολική Εταιρική Σχέση. Από τα 5 δισεκατομμύρια ευρώ που προαναφέρθηκαν, 175 εκατομμύρια ευρώ θα διατεθούν για την ενεργειακή γέφυρα που θα συνδέσει τη Σουηδία με τα κράτη της Βαλτικής, τα οποία έως τώρα αποτελούσαν μια νησίδα αποκομμένη από την ενεργειακή αγορά της Ευρωπαϊκής Ένωσης. Είναι όλα αυτά πολλά ή πολύ λίγα; Είναι το ποτήρι μισογεμάτο ή μισοάδειο; Υπό κανονικές περιστάσεις, θα έκρινα τα αποτελέσματα και τις συμφωνίες που πέτυχε το Ευρωπαϊκό Συμβούλιο ως ικανοποιητικά. Φυσικά, ελπίζαμε για περισσότερα, φυσικά ελπίζαμε ότι θα συμφωνηθεί ένα καλύτερο σχέδιο χρηματοδότησης για την οικονομική ανάκαμψη της Ευρώπης. Ωστόσο, λαμβάνοντας υπόψη όλες τις εκδηλώσεις, όλες τις επιδείξεις εθνικισμού και προστατευτισμού, νομίζω ότι η συμφωνία που επιτεύχθηκε είναι αναμφίβολα μια καλή εκδήλωση αλληλεγγύης, και θα ήθελα να αποτελέσει σημείο εκκίνησης, μια καλή αφετηρία για περισσότερη δουλειά.
<SPEAKER ID="056" NAME="Antolín Sánchez Presedo" AFFILIATION="PSE">
- (ES) Κύριε Πρόεδρε, κύριε Barroso, μόνον μια ενωμένη Ευρώπη, η οποία δίνει προτεραιότητα στην παγκόσμια ανάπτυξη και στην απασχόληση, θα μπορέσει να ηγηθεί της διεθνούς δράσης για την οικονομική ανάκαμψη, την ενίσχυση της πρόληψης των κρίσεων και της διαχείρισης των κρίσεων, τη βελτίωση της ρύθμισης των χρηματοπιστωτικών συστημάτων και τη στήριξη των πλέον ευάλωτων χωρών στην πρώτη αυτή παγκόσμια κρίση.
<P>
" Ομάδα των 20 αντιπροσωπεύει την πλειονότητα του πληθυσμού (δύο στους τρεις κατοίκους) και το 90% της παγκόσμιας οικονομικής δραστηριότητας. Έχει την ευθύνη να παράσχει μια συντονισμένη, αποτελεσματική και βιώσιμη τριπλή απόκριση για την τόνωση της ζήτησης και της πραγματικής οικονομίας με μελλοντικές επενδύσεις, την αποκατάσταση της χορήγησης δανείων και την προώθηση ισχυρής διεθνούς χρηματοπιστωτικής ρύθμισης και εποπτείας, η οποία θα παράσχει διαφάνεια, σταθερότητα και κατάλληλα κίνητρα, θα καταργήσει τους συστημικούς κινδύνους και θα εξασφαλίσει ότι δεν θα επιστρέψουμε εκεί από όπου ξεκινήσαμε.
<P>
Χρειαζόμαστε μια νέα οικονομική τάξη και ένα παγκόσμιο σύστημα διακυβέρνησης για τον 21ο αιώνα, το οποίο θα διορθώσει τα αίτια και τις ανισορροπίες που βρίσκονται στη ρίζα της κρίσης και θα προωθήσει βιώσιμη ανάπτυξη μέσω μιας ανοικτής οικονομίας βασισμένης στην αλληλεγγύη.
<SPEAKER ID="057" NAME="Péter Olajos" AFFILIATION="PPE-DE">
- (HU) Χαιρετίζω την απόφαση του Συμβουλίου όσον αφορά τη θέση που θα παρουσιασθεί στη σύνοδο κορυφής της Ομάδας των 20. Είμαι ικανοποιημένος γιατί οι πολιτικοί ηγέτες μας αναγνώρισαν ότι τα μέτρα για την αντιμετώπιση της παγκόσμιας κρίσης και την καταπολέμηση της αλλαγής του κλίματος συνδέονται στενά μεταξύ τους.
<P>
" ουσία του σχεδίου ανάπτυξης του "Πράσινου New Deal" που προτείνουν ο πρωθυπουργός Gordon Brown και ο πρόεδρος Barack Obama είναι η σύνδεση των οικονομικών κινήτρων με τις περιβαλλοντικές επενδύσεις και με τη στήριξη για αυξημένη ενεργειακή απόδοση και φιλικές προς το περιβάλλον τεχνολογίες.
<P>
Ωστόσο, δεν συμφωνώ με την άποψη του Συμβουλίου ότι η πρόοδος όσον αφορά την εφαρμογή του ευρωπαϊκού προγράμματος τόνωσης της οικονομίας που εγκρίθηκε τον περασμένο Δεκέμβριο είναι ικανοποιητική. Παρότι θα περάσει κάποιος χρόνος προτού γίνουν αισθητές οι θετικές του συνέπειες στην οικονομία, δεν υπάρχει αμφιβολία ότι τα μεγάλης κλίμακας δημοσιονομικά κίνητρα, τα οποία αντιπροσωπεύουν 3,3% του ΑΕγχΠ της ΕΕ -δηλαδή, περισσότερα από 400 δισεκατομμύρια ευρώ- θα δημιουργήσουν νέες επενδύσεις και θέσεις εργασίας.
<P>
Ωστόσο, το πρόγραμμα συνέβαλε ελάχιστα στη μετατροπή της ΕΕ σε μια οικονομία χαμηλών εκπομπών διοξειδίου του άνθρακα. Παρότι αναφερόμαστε με έμφαση στη βελτίωση της ενεργειακής απόδοσης και στην εξοικονόμηση ενέργειας, ολοένα και περισσότερη προσοχή και κεφάλαια διοχετεύονται στους παρόχους ενέργειας, στη διαφοροποίηση των οδών εφοδιασμού και στην προώθηση των ενεργειακών συμφερόντων της ΕΕ σε σχέση με τρίτες χώρες.
<P>
Αναμφίβολα πρέπει να αναπτύξουμε τις ενεργειακές υποδομές, αλλά όχι εις βάρος της μείωσης της κατανάλωσης. " Ευρωπαϊκή Ένωση διατηρεί τη δέσμευσή της να διαδραματίσει ηγετικό ρόλο στην παγκόσμια συμφωνία της Κοπεγχάγης για το κλίμα. Ωστόσο, για τον σκοπό αυτό, πρέπει να συμφωνήσουμε επειγόντως στην ανάπτυξη μιας παγκόσμιας αγοράς διοξειδίου του άνθρακα, στην οικονομική αποζημίωση των αναπτυσσόμενων χωρών, στην τεχνολογική στήριξη και στην ανάπτυξη ικανοτήτων, καθώς και στη διευκρίνιση επιτέλους των αρχών του επιμερισμού του βάρους μεταξύ των κρατών μελών.
<SPEAKER ID="058" NAME="Dariusz Rosati" AFFILIATION="PSE">
- Κύριε Πρόεδρε, θα ήθελα να ξεκινήσω εκφράζοντας τις ευχαριστίες μου στην τσεχική προεδρία για την επιτυχημένη σύνοδο κορυφής. Πιστεύω ότι η σύνοδος κορυφής κατέληξε σε ορισμένες σημαντικές αποφάσεις, αλλά ταυτόχρονα είμαι της γνώμης ότι χρειαζόμαστε περισσότερα και ότι πρέπει να προχωρήσουμε ταχύτερα.
<P>
Όταν θα πάμε στη διάσκεψη της Ομάδας των 20 στο Λονδίνο την επόμενη εβδομάδα, έχω την εντύπωση ότι είμαστε ακόμη πολύ ενωμένοι για να ενεργήσουμε μεμονωμένα και πολύ διαιρεμένοι για να ενεργήσουμε από κοινού. Θεωρώ ότι υπάρχουν τρεις κύριες προτεραιότητες στις οποίες πρέπει να επικεντρωθούμε.
<P>
" πρώτη είναι, φυσικά, οι θέσεις εργασίας. Εκατομμύρια άνθρωποι στην Ευρώπη φοβούνται μήπως χάσουν τη δουλειά τους και, ειλικρινά, δεν κατανοώ τη θέση του γάλλου προέδρου, ο οποίος αντιτίθεται στη σύνοδο κορυφής: αυτή τη στιγμή χρειαζόμαστε μια σύνοδο κορυφής με τη συμμετοχή όλων.
<P>
Δεύτερον, χαίρομαι γιατί καταφέραμε να εξαλείψουμε -εν μέρει, τουλάχιστον- τις προστατευτικές τάσεις. Παρ' όλα αυτά, υπάρχουν ακόμη, και νομίζω ότι η αλληλεγγύη είναι η απάντηση.
<P>
Το τρίτο σημείο: ο κρίσιμος παράγοντας είναι η αποκατάσταση της εμπιστοσύνης στις αγορές. Δεν είμαι καν της άποψης ότι υπάρχουν πολύ λίγα χρήματα στην αγορά· πιστεύω ότι υπάρχουν αρκετά χρήματα. Το πρόβλημα είναι να μετατραπούν τα χρήματα αυτά σε πραγματική ζήτηση, και για να συμβεί κάτι τέτοιο πρέπει να αποκαταστήσουμε την εμπιστοσύνη των νοικοκυριών και των επιχειρήσεων.
<SPEAKER ID="059" NAME="Mario Mauro" AFFILIATION="PPE-DE">
- (IT) Κύριε Πρόεδρε, Πρόεδρε Barroso, κυρίες και κύριοι, το ζήτημα του συνδυασμού μέτρων στήριξης και κινήτρων και ρυθμιστικών μέρων είναι ένα από τα σημαντικότερα ζητήματα του διεθνούς προγράμματος δράσης. Ελπίζω ότι οι υπάρχουσες εντάσεις, οι οποίες αντικατοπτρίζουν τις διαφορετικές στρατηγικές που υιοθετούν οι μεγάλες οικονομίες για την αντιμετώπιση της κρίσης, θα επιλυθούν κατά κάποιον τρόπο στη σύνοδο κορυφής της Ομάδας των 20.
<P>
Πράγματι, είναι γνωστό ότι η Ουάσιγκτον επιμένει στην αναγκαιότητα περαιτέρω συλλογικής δέσμευσης για τη λήψη εθνικών μέτρων τόνωσης και αναζωογόνησης της οικονομίας, ενώ στην Επιτροπή, στις Βρυξέλλες, επικρατεί η πεποίθηση ότι όλες οι χρήσιμες και αναγκαίες κινήσεις στον τομέα αυτό έχουν ήδη γίνει και ότι είναι πλέον καιρός να περιμένουμε να δούμε τα αποτελέσματα των μέτρων κατά της ύφεσης που θέσπισαν οι κυβερνήσεις των κρατών μελών.
<P>
Ομοίως, είναι γνωστό ότι οι Ευρωπαίοι πιστεύουν ότι πρέπει να επικεντρωθούμε τώρα στον στόχο της αποκατάστασης της αξιοπιστίας, της σταθερότητας και της εμπιστοσύνης στις χρηματοπιστωτικές αγορές, θεσπίζοντας αυστηρότερες ρυθμιστικές διατάξεις και αποτελεσματικότερα συστήματα παρακολούθησης για τον τραπεζικό και τον πιστωτικό τομέα, ενώ στην Ουάσιγκτον τάσσονται υπέρ της σύνεσης, η οποία βασίζεται στην ιδέα μιας βαθιάς μεταρρύθμισης του ρυθμιστικού πλαισίου και των μηχανισμών εποπτείας.
<P>
Για να είμαι ειλικρινής, δεν νομίζω ότι είναι σκόπιμο να αντιπαραθέσουμε τις δύο αυτές λύσεις μεταξύ τους. Αντ' αυτού, πρέπει να τις συνδυάσουμε, και υπό την έννοια αυτή, πρέπει να επικρατήσει κυρίως το ευρωπαϊκό όραμα, ως η ευρωπαϊκή μέθοδος της οποίας η Επιτροπή είναι εγγυητής, ακόμη και προφήτης. Δεν έχω καμία αμφιβολία, Πρόεδρε Barroso, ότι είστε ο κατάλληλος άνθρωπος για να δώσετε υπόσταση στις ελπίδες μας και να μας βγάλετε από την άβυσσο.
<SPEAKER ID="060" NAME="Katrin Saks" AFFILIATION="PSE">
- (ET) Το Συμβούλιο συμφώνησε σε αρκετά σημαντικά θέματα. Τα σχέδια στον τομέα της ενέργειας και του ευρυζωνικού Διαδικτύου και η απόφαση αύξησης της στήριξης για τις χώρες της Ανατολικής Ευρώπης αποτελούν θετική ένδειξη.
<P>
Για μένα, ωστόσο, ένδειξη του τι πέτυχε ή δεν πέτυχε το Ευρωπαϊκό Συμβούλιο είναι τα όσα είπε ο πρωθυπουργός μας όταν επέστρεψε στην Εσθονία - και συγκεκριμένα ότι η Ευρώπη επιστρέφει στις θεμελιώδεις αξίες της. Αναφερόταν στο γεγονός ότι η Ευρώπη άρχισε να χάνει το ενδιαφέρον της για περαιτέρω δέσμες κινήτρων, και ότι υπάρχουν ενδείξεις για επάνοδο σε συντηρητικές δημοσιονομικές πολιτικές. Όντας εκπρόσωπος ενός υπερφιλελεύθερου κόμματος, η άποψή του δεν εκπλήσσει, αλλά αντικατοπτρίζει το γενικότερο πρόβλημα ότι οι ηγέτες κυβερνήσεων με ορισμένες ιδεολογικές καταβολές δεν είναι έτοιμοι να λάβουν θαρραλέα μέτρα που απαιτούν όραμα και να εφαρμόσουν μέτρα που θα μπορούσαν να συγκρούονται με τις ιδεολογικές πεποιθήσεις τους.
<P>
Λίγες ημέρες πριν από τη σύνοδο του Ευρωπαϊκού Συμβουλίου, ακούσαμε από τον Νομπελίστα Paul Krugman ότι η δέσμη κινήτρων της Ευρωπαϊκής Ένωσης δεν είναι ίσως αρκετή. Μπορεί να χρειαστούμε όχι 400 δισεκατομμύρια, αλλά 500 δισεκατομμύρια φέτος και ενδέχεται να απαιτηθούν συνολικά 3 τρισεκατομμύρια. Επομένως, χρειαζόμαστε ενωμένη δράση και προορατική προσέγγιση, όχι το αόρατο χέρι.
<SPEAKER ID="061" NAME="José Manuel García-Margallo y Marfil" AFFILIATION="PPE-DE">
- (ES) Κύριε Πρόεδρε, κύριε Πρόεδρε της Επιτροπής, θα ξεκινήσω εκφράζοντας την ανησυχία μου για το γεγονός ότι η σύνοδος κορυφής για την απασχόληση, η οποία πρόκειται να πραγματοποιηθεί τον Μάιο, αντικαταστάθηκε από μια διάσκεψη της τρόικας, όσο ανοικτή και αν είναι αυτή. Πιστεύω ότι με την απόφαση αυτή επιστρέφουμε στο 1996, όταν οι πολιτικές απασχόλησης θεωρούνταν ότι αφορούσαν αποκλειστικά τα κράτη μέλη.
<P>
Δεύτερον, όσον αφορά τη νομισματική πολιτική, εγώ, και όλοι οι βουλευτές της ομάδας μου, υποστηρίζουμε τη ριζική ανεξαρτησία της Κεντρικής Τράπεζας, αλλά η ανεξαρτησία δεν ισοδυναμεί με απαλλαγή από την κριτική.
<P>
Θα ήθελα να πω στο σημείο αυτό ότι θα ήθελα να είναι η Ευρωπαϊκή Κεντρική Τράπεζα πιο τολμηρή στη μείωση των επιτοκίων, λαμβάνοντας υπόψη τον αντίκτυπο στις ευρωπαϊκές εξαγωγές, και να είναι πιο γενναιόδωρη στον καθορισμό των προθεσμιών για την αποπληρωμή των χορηγούμενων δανείων: η Federal Reserve των "ΠΑ χορηγεί δάνεια τριετούς διάρκειας ωστόσο, τα δάνεια της Κεντρικής Τράπεζας έχουν διάρκεια μόνον έξι μηνών.
<P>
Σε σχέση και πάλι με τη νομισματική πολιτική, θα ήθελα να κάνω ένα σχόλιο: ελπίζω ότι τα σχέδια διάσωσης χρηματοπιστωτικών οντοτήτων και τα ενδεχόμενα σχέδια αγοράς απομειωμένων περιουσιακών στοιχείων δεν θα μετατραπούν σε ανταγωνιστικά πλεονεκτήματα για τις τράπεζες που λαμβάνουν ενισχύσεις σε σύγκριση με εκείνες που ενήργησαν με περισσότερη σύνεση και δεν χρειάζονται ενισχύσεις.
<P>
Όσον αφορά τα δημοσιονομικά κίνητρα, είχαμε σήμερα μια σημαντική συζήτηση. Είναι επαρκή; Δεν είναι επαρκή; Κάνουν οι "νωμένες Πολιτείες περισσότερα από εμάς; Όποια και αν είναι τα συμπεράσματα της συζήτησης αυτής, το βέβαιο είναι ότι πρόκειται για τα υψηλότερα δημοσιονομικά κίνητρα που έχει γνωρίσει η γενιά μας από το 1929.
<P>
Αυτό μας αναγκάζει να συντονίσουμε τις δράσεις που αναλαμβάνονται στις δύο πλευρές του Ατλαντικού, και ο συντονισμός αυτός πρέπει να είναι στενότερος σε δύο ζητήματα: πρώτον, την ολοκλήρωση του γύρου της Ντόχα, για να στείλουμε ένα μήνυμα κατά του προστατευτισμού σε ολόκληρο τον κόσμο, και, δεύτερον, την κοινή εξέταση των παγκόσμιων ανισορροπιών, οι οποίες βρίσκονται στη ρίζα της παρούσας κρίσης.
<P>
Όσον αφορά το σύμφωνο σταθερότητας, παρατηρώ κάποιες αντιφάσεις στη θέση της Επιτροπής. Τα σημερινά χρέη είναι οι αυριανοί φόροι, και η Επιτροπή πρέπει να διασφαλίσει ότι τα εθνικά μέτρα συνδέονται με τη στρατηγική της Λισαβόνας και δεν θέτουν σε κίνδυνο τη βιωσιμότητα των οικονομικών. Για τον σκοπό αυτό, πρέπει να παρακολουθεί με τη μέγιστη προσοχή τα σχέδια για την επάνοδο στη σωστή θέση των χωρών εκείνων -συμπεριλαμβανομένης της δικής μου, αφού είμαι Ισπανός- οι οποίες έχουν περιέλθει σε κατάσταση υπερβολικού ελλείμματος.
<P>
Κύριε Πρόεδρε, θα ήθελα να σας ευχαριστήσω για τη γενναιοδωρία σας όσον αφορά τον χρόνο που μου διαθέσατε, την οποία βεβαίως παρατήρησα.
<SPEAKER ID="062" NAME="Πρόεδρος">
- Αγαπητέ μου κύριε, είμαστε κατά του νομισματικού πληθωρισμού, αλλά και κατά του πληθωρισμού του χρόνου ομιλίας.
<SPEAKER ID="063" NAME="Pierre Pribetich" AFFILIATION="PSE">
- (FR) Κύριε Πρόεδρε, στις 22 σελίδες των συμπερασμάτων του Ευρωπαϊκού Συμβουλίου, μόνον μία μικρή φράση αναφέρεται στο πρόβλημα του μέλλοντος της αυτοκινητοβιομηχανίας, μιας ευρωπαϊκής βιομηχανικής πολιτικής. Είναι αυτή μια πρακτική απόκριση στις προσδοκίες 12 εκατομμυρίων εργαζομένων στον κλάδο και στις ανησυχίες του 6% του εργαζόμενου πληθυσμού της Ευρωπαϊκής Ένωσης; Αντιστοιχεί στα όσα διακυβεύονται; Δεν υπάρχει καμία πρόταση για ένα ευρωπαϊκό σχέδιο, καμία προοπτική για την αυτοκινητοβιομηχανία και καμία βούληση συντονισμού των εθνικών πολιτικών.
<P>
Στις 19 Νοεμβρίου 2008, έλαβα τον λόγο στο παρόν Κοινοβούλιο εξ ονόματος της γαλλικής σοσιαλιστικής αντιπροσωπείας για να θέσω ερωτήσεις σε όλους τους αρμόδιους ενδιαφερομένους στην Ευρώπη. Εξέφρασα την ευχή μου για μια νέα συμφωνία στον συγκεκριμένο κλάδο και για μια βιομηχανική πολιτική βασισμένη στην αλληλεγγύη, δομημένη, ταχεία και αποτελεσματική, βραχυπρόθεσμα, μεσοπρόθεσμα και μακροπρόθεσμα, η οποία θα παράσχει μια συντονισμένη απάντηση από τα κράτη μέλη και την Ένωση.
<P>
Τέσσερις μήνες αργότερα, ύστερα από ένα κοινό ψήφισμα αρκετών ομάδων, δίνουμε και πάλι έμφαση στο μέλλον της αυτοκινητοβιομηχανίας. Τι σας εμποδίζει να αντιδράσετε, να δράσετε, να ανταποκριθείτε στην πρόκληση αυτή προτού να είναι πολύ αργά; Αυτή δεν είναι ρητορεία, κύριε Topolánek, είναι μια έκκληση για δράση.
<SPEAKER ID="064" NAME="Harlem Désir" AFFILIATION="PSE">
- (FR) Κύριε Πρόεδρε, είναι δύσκολο να κρύψει κανείς την απογοήτευσή του στο τέλος αυτής της συνόδου κορυφής.
<P>
Εάν η αυτοϊκανοποίηση και η φαντασία ήταν εργαλεία οικονομικής ανάκαμψης, θα μπορούσαμε να την χαρακτηρίσουμε επιτυχημένη. Ξέρω ότι η οικονομία εξαρτάται σε μεγάλο βαθμό από την ψυχολογία, και ότι πρέπει να προσπαθήσουμε να αποκαταστήσουμε την εμπιστοσύνη, αλλά, τελικά, όταν η κρίση επιδεινώνεται σε σημείο που όλα τα κράτη μέλη βυθίζονται ακόμη περισσότερο στην ύφεση και η ανεργία αυξάνεται δραματικά, το να ακούμε το Συμβούλιο να δηλώνει ότι έχει εμπιστοσύνη στις μεσοπρόθεσμες και μακροπρόθεσμες προοπτικές της οικονομίας της ΕΕ και ότι είναι αποφασισμένο να καταβάλει κάθε προσπάθεια για να αναζωογονήσει την απασχόληση και την ανάπτυξη, είναι μάλλον εκπληκτικό.
<P>
Αποφασισμένο να κάνει τι; Το πρόγραμμα του παρόντος Συμβουλίου έχει ήδη απαλλαγεί από κάθε πρόταση που θα μπορούσε να σχετίζεται με την απασχόληση. Το θέμα αυτό αναβλήθηκε για τον Μάιο. Τελικά, η σύνοδος κορυφής του Μαΐου με θέμα την απασχόληση μετατράπηκε στη διάρκεια του παρόντος Συμβουλίου σε απλή σύσκεψη της τρόικας. Φαίνεται ότι ο πρόεδρος Sarkozy κατάφερε να πείσει τα άλλα κράτη μέλη ότι δεν υπήρχε λόγος να καταρτισθούν προτάσεις που θα καθιστούσαν την απασχόληση προτεραιότητα των εργασιών της Ευρωπαϊκής Ένωσης. Αυτό μας θυμίζει τη ρήτρα εξαίρεσης που είχε ήδη ζητηθεί προηγουμένως από άλλες κυβερνήσεις, από μια συντηρητική κυβέρνηση του "νωμένου Βασιλείου, σε σχέση με ολόκληρο το σκέλος της απασχόλησης των ευρωπαϊκών συνθηκών.
<P>
Έτσι, σήμερα, ο κ. Sarkozy ζητεί εξαίρεση από τις πολιτικές για την απασχόληση. Θα ήταν ανησυχητικό εάν η προσέγγιση αυτή έβρισκε απήχηση σε όλα τα κράτη μέλη. Δεν εκπλήσσομαι ιδιαίτερα που η Επιτροπή σας, κύριε Barroso, η οποία έθεσε κατά κάποιον τρόπο στο περιθώριο το ευρωπαϊκό κοινωνικό πρόγραμμα κατά τη διάρκεια της θητείας της, η οποία δημιούργησε ρήτρα εξαίρεσης σε σχέση με τις κοινωνικές προτεραιότητες και τις προτεραιότητες απασχόλησης της Ευρωπαϊκής Ένωσης, ενέδωσε υπακούοντας στην εντολή που σας έδωσε μόλις τώρα ένα μέλος της πλειοψηφίας σας, το συντηρητικό Ευρωπαϊκό Λαϊκό Κόμμα (Χριστιανοδημοκράτες) και οι Ευρωπαίοι Δημοκράτες, αλλά πιστεύω ότι είναι πραγματικά ντροπή, και ότι, όταν πρόκειται για τον συντονισμό όχι μόνον των πολιτικών ανάκαμψης αλλά και των πολιτικών για την απασχόληση, οι εργαζόμενοι είναι αυτοί που θα πληρώσουν τελικά το τίμημα για αυτή την απουσία της Ευρώπης.
<P>
Αποκύημα φαντασίας είναι επίσης αυτά τα 400 δισεκατομμύρια ευρώ που προσθέτετε, αφού είναι το σύνολο όχι μόνον εθνικών σχεδίων ανάκαμψης, αλλά κυρίως πολιτικών που δεν είναι καν εθνικές πολιτικές ανάκαμψης, καθώς είναι απλώς διαβόητοι οικονομικοί σταθεροποιητές, δηλαδή η αύξηση των κοινωνικών δαπανών που συνδέονται με την αύξηση της ανεργίας. Προσθέσατε άλλα 5 δισεκατομμύρια ευρώ, αλλά το κάνατε μετά δυσκολίας.
<P>
Επομένως, πιστεύω ότι, αντιθέτως, χρειαζόμαστε τώρα ένα πραγματικό σχέδιο ανάκαμψης, όπως αυτό που θέσπισαν οι "νωμένες Πολιτείες, οι οποίες διέθεσαν περισσότερο από 780 εκατομμύρια δολάρια, και συντονισμό των προσπαθειών που καταβάλλονται για να βοηθήσουμε τους εργαζόμενους να αντιμετωπίσουν την κρίση. Χρειαζόμαστε επίσης ζήτηση, η οποία είναι ένας ακόμη παράγοντας που θα αποδειχθεί πολύ πιο αποτελεσματικός από την αυτοϊκανοποίηση, εάν θέλουμε να αναζωογονήσουμε την ανάπτυξη και να αποκαταστήσουμε την εμπιστοσύνη και τον δυναμισμό της οικονομίας μας.
<SPEAKER ID="065" NAME="Elmar Brok" AFFILIATION="PPE-DE">
- (DE) Κύριε Πρόεδρε, κύριε ασκούντα την προεδρία του Συμβουλίου, κύριε Πρόεδρε της Επιτροπής, θα δείτε ότι ήταν καλύτερο να καθίσω εδώ.
<P>
Πρώτον, σε αντίθεση με τον κ. Schulz, θα ήθελα να πω ότι η τσεχική προεδρία υπό τον πρωθυπουργό Topolánek υπήρξε έως τώρα μια εξαιρετική προεδρία.
<P>
(Χειροκροτήματα)
<P>
Είμαι υπερήφανος γιατί αυτή ήταν και είναι η πρώτη προεδρία μιας πρώην χώρας του Συμφώνου της Βαρσοβίας και της αξίζει κάθε δυνατή στήριξη καθώς συμβολίζει την ενότητα της Ευρώπης.
<P>
Το δεύτερο σημείο το οποίο θα ήθελα να θίξω είναι ότι βρισκόμαστε τώρα σε μια δύσκολη κατάσταση όσον αφορά τη συνθήκη της Λισαβόνας. Θα ήθελα να υποστηρίξω το αίτημα να συναντηθούν ο πρωθυπουργός Topolánek και ο επικεφαλής της αντιπολίτευσης, ο κ. Paroubek, και να διαπραγματευθούν υπεύθυνα, επειδή τα προβλήματα της εσωτερικής πολιτικής δεν μπορούν να επηρεάσουν την τύχη ολόκληρης της Ευρώπης.
<P>
Το τελευταίο μου σχόλιο απευθύνεται στον κ. Schulz: ο Gordon Brown παρεμπόδισε τη ρύθμιση των χρηματοπιστωτικών αγορών, και ο Gordon Brown και ο γερμανός υπουργός Απασχόλησης Scholz του SPD εμποδίζουν την επίτευξη συμβιβασμού στην οδηγία για τον χρόνο εργασίας σύμφωνα με το ψήφισμα του Ευρωπαϊκού Κοινοβουλίου. Ο κ. Schulz δεν πρέπει να ισχυρίζεται ότι μόνον αυτός ενδιαφέρεται για την κοινωνική Ευρώπη. Ισχύει ακριβώς το αντίθετο.
<SPEAKER ID="066" NAME="Silvia-Adriana Ţicău" AFFILIATION="PSE">
- (RO) " οικονομική κρίση πλήττει σοβαρά τις επιχειρήσεις και τους πολίτες της Ευρώπης. Οι οικονομίες των κρατών μελών εμφανίζουν σημαντική ύφεση, οι ΜΜΕ κηρύσσουν πτώχευση και οι εργαζόμενοι χάνουν τις θέσεις εργασίας τους.
<P>
Μαζί με άλλους συναδέλφους βουλευτές, παρέδωσα στον Πρόεδρο Barroso επιστολή σχετικά με την κατάσταση των εργαζομένων στον κλάδο της μεταλλουργίας στη Ρουμανία και στη Γαλλία, οι οποίοι καθίστανται τεχνικά άνεργοι, ενώ εισπράττουν 70% του μισθού τους. Ζητήσαμε την επανεξέταση των όρων πρόσβασης στο Ευρωπαϊκό Κοινωνικό Ταμείο και στο Ευρωπαϊκό Ταμείο Προσαρμογής στην Παγκοσμιοποίηση, προκειμένου να υποστηρίξουμε περισσότερους εργαζόμενους οι οποίοι επηρεάζονται σοβαρά από την οικονομική κρίση και την απώλεια θέσεων εργασίας.
<P>
" Ευρωπαϊκή Ένωση χρειάζεται οικονομική ανάπτυξη και οι πολίτες της Ευρώπης χρειάζονται θέσεις εργασίας και αξιοπρεπή αμοιβή. Το ευρωπαϊκό σχέδιο οικονομικής ανάκαμψης που θεσπίσθηκε τον Νοέμβριο του 2008 έμεινε στα λόγια. Δυστυχώς, η ενεργειακή απόδοση, η οποία μπορεί να δημιουργήσει θέσεις εργασίας, δεν περιλαμβάνεται στον κανονισμό του Ιανουαρίου.
<SPEAKER ID="067" NAME="Paul Rübig" AFFILIATION="PPE-DE">
- (DE) Κύριε Πρόεδρε, κυρίες και κύριοι, θα ήθελα να συγχαρώ και εγώ την τσεχική προεδρία. " χθεσινή συμφωνία για την περιαγωγή ήταν καταπληκτική και οι πολίτες της Ευρώπης θα επωφεληθούν από αυτήν.
<P>
Το μέτρα για την ενέργεια και το φυσικό αέριο αποσαφηνίστηκαν και πολλά άλλα σημεία αποτέλεσαν αντικείμενο εξαιρετικών διαπραγματεύσεων από την τσεχική προεδρία, κατά τη γνώμη μας. Το ίδιο ισχύει για τα κίνητρα των Ευρωπαίων, ιδίως σε μια εποχή κρίσης, για να εγκωμιάσουμε εκείνους που καταβάλλουν υπεράνθρωπη προσπάθεια. Για τον λόγο αυτό πρέπει επίσης να υποστηρίξουμε τον Επίτροπο Kovács στην υποβολή περισσότερων προτάσεων για σταδιακή απόσβεση. Εάν υποθέσουμε ότι πρόκειται να επενδυθούν περισσότερα από χίλια δισεκατομμύρια ευρώ έως το 2030 για την κατασκευή νέων μονάδων παραγωγής ηλεκτρικής ενέργειας, πρέπει να αρχίσουμε από σήμερα. Αυτό θα υποκινήσει τη δημιουργία θέσεων απασχόλησης και την ανάπτυξη.
<SPEAKER ID="068" NAME="Alojz Peterle" AFFILIATION="PPE-DE">
- (SL) Θα ήθελα καταρχάς να εκφράσω τα ειλικρινή μου συγχαρητήρια στον ασκούντα την προεδρία του Συμβουλίου για την επιτυχία της τσεχικής προεδρίας, υπό εξαιρετικά απαιτητικές περιστάσεις.
<P>
Ακούσαμε μερικά σκληρά λόγια σήμερα, αλλά πιστεύω σθεναρά ότι οι πολίτες της Ευρωπαϊκής Ένωσης δεν ενδιαφέρονται για το πόσο μπορεί να στραφούμε προς τα αριστερά ή προς τα δεξιά, αλλά για το πόσο θα ενεργήσουμε με ευρωπαϊκό πνεύμα, δηλαδή τι μπορούμε να επιτύχουμε εάν εργαστούμε μαζί με αποτελεσματικό τρόπο.
<P>
Αντιμετωπίζουμε, ειδικότερα, δύο καθήκοντα: να δείξουμε κοινωνική ευαισθησία και αλληλεγγύη προς εκείνους που επηρεάζονται περισσότερο και ταυτόχρονα να επενδύσουμε στα μέσα που μπορούν να μας βοηθήσουν καλύτερα να βγούμε από την κρίση. " κρίση πρέπει να αποτελέσει καταλύτη για την οικονομική ανασυγκρότηση, και όχι μόνον στην αυτοκινητοβιομηχανία. " οικονομική κρίση έδειξε ότι αυτό που χρειαζόμαστε επειγόντως είναι καλύτερος συντονισμός των οικονομικών πολιτικών και ισχυρότερα κοινοτικά θεσμικά όργανα, όπως προβλέπεται στη συνθήκη της Λισαβόνας.
<P>
Στο πνεύμα αυτό, χαιρετίζω τις εποικοδομητικές προτάσεις που περιέχονται στην έκθεση Larosière όσον αφορά τα χρηματοπιστωτικά ιδρύματα.
<SPEAKER ID="069" NAME="Christian Rovsing" AFFILIATION="PPE-DE">
- (DA) Κύριε Πρόεδρε, θα ήθελα να αναφερθώ στις μεγάλες επιδοτήσεις που καταβάλλονται σε επιχειρήσεις οι οποίες ενδέχεται να μην επιβιώσουν. Δεν έχει νόημα να ζητούμε από τους εργαζόμενους να παραμείνουν σε μια επιχείρηση ή να πληρώνουμε τις αμοιβές τους με δημόσια κονδύλια, εάν η επιχείρηση αυτή πρόκειται να κλείσει αργότερα. Πρέπει να τους δοθεί η ευκαιρία να ξεκινήσουν επαγγελματική επιμόρφωση ή νέα κατάρτιση ή να μεταβούν σε μια επιχείρηση που έχει πιθανότητες επιβίωσης. Νομίζω, όσον αφορά την αυτοκινητοβιομηχανία, ότι δώσαμε πολύ λίγη σημασία στην ανάπτυξη εντελώς νέων τύπων αυτοκινήτων, αυτοκινήτων που κινούνται με υδρογόνο, με μπαταρίες και κυψέλες καυσίμου. Πιστεύω ότι μεγάλο ποσοστό των εργαζομένων μπορούν να μεταφερθούν στους τομείς αυτούς, όπου θα μπορούν να έχουν ακόμη δουλειά σε 10 χρόνια από τώρα.
<SPEAKER ID="070" NAME="Alexandr Vondra">
Ασκών την προεδρία του Συμβουλίου. - Κύριε Πρόεδρε, επιτρέψτε μου να συνοψίσω τα πράγματα από την οπτική του Συμβουλίου και της τσεχικής προεδρίας.
<P>
(CS) Νομίζω ότι βρισκόμαστε τώρα περίπου στο ήμισυ της διάρκειας της τσεχικής προεδρίας και θα ήθελα να ευχαριστήσω εκείνους από εσάς -και δεν είστε λίγοι- που έδειξαν την εκτίμησή τους για το έργο μας έως τώρα. Φυσικά, μας ικανοποιεί η επίδειξη σεβασμού για το συνεχές έργο -επτά ημέρες την εβδομάδα και 20 ώρες την ημέρα- και για τα όσα επιτύχαμε στο Ευρωπαϊκό Συμβούλιο την περασμένη εβδομάδα. Οι αποφάσεις που λάβαμε σε αυτό ήταν θεμελιώδεις και σημαντικές. Θα ήθελα να πω ένα πράγμα σε εκείνους από εσάς που έχουν συγκεκριμένες αμφιβολίες και ερωτήσεις. Δώστε σε αυτά τα μέτρα και σε αυτές τις αποφάσεις τον χρόνο να λειτουργήσουν, αφήστε τα να δοκιμασθούν όταν εφαρμοσθούν στην πράξη, επειδή, πιστεύω σθεναρά ότι έχουν ισχυρά σημεία, έχουν αντικείμενο και θα αποδώσουν καθώς αγωνιζόμαστε κατά της χειρότερης οικονομικής κρίσης που έχει πλήξει ποτέ την ΕΕ.
<P>
Οι αποφάσεις που αφορούν ειδικότερα το ποσό των 5 δισεκατομμυρίων ευρώ για ενεργειακά σχέδια και ευρυζωνικό Διαδίκτυο είναι σημαντικές. Είναι σημαντικές στο πλαίσιο της κρίσης του φυσικού αερίου, επειδή δείχνουμε εδώ ότι η ΕΕ είναι σε θέση να ενεργήσει ταχέως και να ανταποκριθεί στις ανάγκες πολλών ευρωπαϊκών κρατών. " απόφαση που αφορά τα 25 δισεκατομμύρια ευρώ για την αύξηση του ορίου της βοήθειας προς τις χώρες της ΕΕ που αντιμετωπίζουν προβλήματα είναι επίσης εξαιρετικά σημαντική. " απόφαση που αφορά τα 75 δισεκατομμύρια ευρώ, με την οποία πηγαίνουμε στη σύσκεψη της Ομάδας των 20 στο Λονδίνο, δίνει επίσης ένα σαφές μήνυμα ότι η ΕΕ είναι έτοιμη να αναλάβει το μερίδιο ευθύνης της όσον αφορά τη μεταρρύθμιση των παγκόσμιων χρηματοπιστωτικών ιδρυμάτων. Θα ήθελα επίσης να τονίσω κάτι που αναφέρθηκε από ορισμένους εξ υμών εκτός του πλαισίου της συνόδου του Ευρωπαϊκού Συμβουλίου, και αυτό είναι το εντατικό έργο που πραγματοποιείται τις τελευταίες εβδομάδες σχετικά με διάφορες νομοθετικές προτάσεις. Αυτό δεν είναι τυχαίο, αλλά, χάρη στο συνεχές έργο του Συμβουλίου υπό την ηγεσία της τσεχικής προεδρίας, καταφέραμε να επιτύχουμε συμφωνία στους τριμερείς διαλόγους σε πολύ θεμελιώδεις προτάσεις μεταρρύθμισης. " δέσμη μέτρων για την ενέργεια, για την εσωτερική αγορά φυσικού αερίου και ηλεκτρικής ενέργειας, η δέσμη μέτρων για την αεροπορία, για την αναθεώρηση του Ενιαίου Ευρωπαϊκού Ουρανού, η δέσμη μέτρων για το οδικό δίκτυο, για τον εκσυγχρονισμό της πρόσβασης στην αγορά οδικών μεταφορών, συμπεριλαμβανομένου του ευαίσθητου ζητήματος των ενδομεταφορών, ο κανονισμός για την περιαγωγή και, τέλος, η δέσμη μέτρων για τα παρασιτοκτόνα μπορούν επίσης να θεωρηθούν απτά αποτελέσματα του έργου των τελευταίων δύο - τριών μηνών. Θα ήθελα επίσης να ευχαριστήσω το Ευρωπαϊκό Κοινοβούλιο στο σημείο αυτό, επειδή αυτή ήταν μια κοινή προσπάθεια ανάμεσα σε εμάς, την Επιτροπή και το Ευρωπαϊκό Κοινοβούλιο.
<P>
Ένα άλλο παράδειγμα: διεξάγονται διαπραγματεύσεις εδώ και 10 χρόνια, χωρίς κανένα απολύτως αποτέλεσμα, για τη μείωση των συντελεστών ΦΠΑ σε ορισμένους τομείς που περιλαμβάνουν εξαιρετικά απαιτητική χειρωνακτική εργασία ή υψηλό ποσοστό χειρωνακτικής εργασίας. " συμφωνία επιτεύχθηκε και επιβεβαιώθηκε στο Ευρωπαϊκό Συμβούλιο υπό την ηγεσία του τσέχου υπουργού Οικονομικών στο Συμβούλιο Οικονομικών και Δημοσιονομικών Θεμάτων. Πολλοί από εσάς ρωτάτε πώς θα αντιμετωπίσουμε το πρόβλημα της ανεργίας. Θα ήθελα να τονίσω ακόμη μία φορά αυτό που ο πρωθυπουργός μας δήλωσε ήδη εδώ: υπάρχει συμφωνία μεταξύ της προεδρίας και της Επιτροπής, και στις 7 Μαΐου θα πραγματοποιηθεί σύνοδος κορυφής για την απασχόληση υπό τη μορφή που συμφωνήθηκε στο Ευρωπαϊκό Συμβούλιο. " σύνοδος κορυφής θα προτείνει συγκεκριμένα μέτρα για το Ευρωπαϊκό Συμβούλιο του Ιουνίου. Αυτό σημαίνει ότι θα υπάρξουν περαιτέρω συνομιλίες.
<P>
Πολλά από τα σχόλιά σας αφορούσαν το θέμα του ανοίγματος της ΕΕ. Θα ήθελα να τονίσω ότι στο πλαίσιο της προεδρίας μας, με την ευκαιρία της πέμπτης επετείου από τη μεγάλη διεύρυνση της ΕΕ, πραγματοποιήθηκε στην Πράγα διάσκεψη με τίτλο "Πέντε χρόνια μετά" σε συνεργασία με την Ευρωπαϊκή Επιτροπή. " διάσκεψη κατέδειξε με σαφήνεια, με πραγματικά αριθμητικά δεδομένα που συγκέντρωσαν ειδικοί οικονομολόγοι, ότι η διεύρυνση ήταν ίσως το πιο επιτυχημένο σχέδιο στη σύγχρονη ιστορία της ΕΕ και ότι αυτά τα πέντε χρόνια δείχνουν σαφώς ότι υπήρξε επωφελής τόσο για τα παλαιά όσο και για τα νέα κράτη μέλη.
<P>
" Ανατολική Εταιρική Σχέση: συμφωνήσαμε σε μια δήλωση ότι η ιδρυτική σύνοδος κορυφής θα πραγματοποιηθεί στις 7 Μαΐου και εργαζόμαστε με τα μελλοντικά μέλη της, όπως η Ουκρανία, ώστε να αποτελέσει πραγματική επιτυχία για την ΕΕ. Τέλος, ένα ακόμη παράδειγμα επιτυχημένου έργου ήταν η διάσκεψη της Δευτέρας σχετικά με τις υποδομές φυσικού αερίου, η οποία πραγματοποιήθηκε χάρη στην Ευρωπαϊκή Επιτροπή στις Βρυξέλλες και η οποία είχε ως αποτέλεσμα μια δήλωση σχετικά με τον εκσυγχρονισμό των υποδομών φυσικού αερίου στην Ουκρανία για την αποφυγή της επανάληψης στο μέλλον μιας κρίσης όπως εκείνη του περασμένου Ιανουαρίου.
<P>
Θα ήθελα να καθησυχάσω όσους από εσάς έχουν αμφιβολίες όσον αφορά ένα συγκεκριμένο θέμα. Ναι, έχουμε πράγματι εσωτερικά προβλήματα και γνωρίζουμε πολύ καλά ποιος ξεκίνησε την πρόταση μομφής. Ήταν ο Jiří Paroubek, επικεφαλής των τσέχων σοσιαλδημοκρατών. Ωστόσο, είμαστε μια υπεύθυνη κυβέρνηση και αντιμετωπίζουμε την κατάσταση και δεν υπάρχει λόγος ανησυχίας. Στο μέσον της θητείας της, η τσεχική προεδρία μπορεί να δηλώσει με βεβαιότητα ότι το δεύτερο ήμισυ της θητείας της θα είναι εξίσου καλό με το πρώτο και εξίσου υπεύθυνο και στο τέλος θα γιορτάσουμε αναμφίβολα τις ίδιες επιτυχίες στις οποίες αναφερθήκατε εδώ σήμερα στο πλαίσιο της αξιολόγησης του έργου του Ιανουαρίου, του Φεβρουαρίου και του Μαρτίου. Με τον τρόπο αυτό, θα ήθελα να σας διαβεβαιώσω ότι έχουμε μια σοβαρή και υπεύθυνη προσέγγιση και ότι δεν υπάρχει κανένας απολύτως λόγος ανησυχίας.
<SPEAKER ID="072" NAME="Πρόεδρος">
- Κύριε Vondra, πολλοί συνάδελφοι ευχαρίστησαν την τσεχική προεδρία για τη συμβολή της. Το ίδιο έπραξα και εγώ στην αρχή, παρουσία του πρωθυπουργού Topolánek. Θα ήθελα να σας ευχαριστήσω για την προσήλωση της προσωπικής σας συμβολής. Θέλουμε να σας ενθαρρύνουμε να συνεχίσετε όπως είπατε, ώστε η τσεχική προεδρία να είναι εξίσου επιτυχημένη στο δεύτερο ήμισυ όπως και στο πρώτο ήμισυ. Καλή τύχη στη συνέχεια του έργου σας.
<SPEAKER ID="073" NAME="José Manuel Barroso">
Πρόεδρος της Επιτροπής. - Κύριε Πρόεδρε, επιτρέψτε μου να υπογραμμίσω ακόμη μία φορά την εξαιρετική συνεργασία που είχαμε με την τσεχική προεδρία. " τσεχική προεδρία καταβάλλει μεγάλες προσπάθειες για την Ευρώπη σε μια πολύ δύσκολη κατάσταση, και πιστεύω ότι αξίζει όλη μας τη στήριξη.
<P>
Επιτρέψτε μου να ολοκληρώσω. Όποτε ολοκληρώνω, βλέπω να έρχονται πλήθη να με ακούσουν!
<P>
(Γέλια)
<P>
Επιτρέψτε μου να ολοκληρώσω χαιρετίζοντας την ευρεία στήριξη προς τα αποτελέσματα του Ευρωπαϊκού Συμβουλίου. Δεν υπάρχει ομοφωνία, αλλά πιστεύω ότι είναι δίκαιο να πούμε ότι σε γενικές γραμμές αναγνωρίσθηκε ότι πρόκειται για ένα σημαντικό σύνολο συμπερασμάτων, και παίρνω θάρρος από αυτό που αντιλαμβάνομαι ως κοινό αίσθημα δέσμευσης των τριών θεσμικών οργάνων -του Κοινοβουλίου, του Συμβουλίου και της Επιτροπής- να ενώσουν τις δυνάμεις τους προκειμένου να βγάλουν την Ευρώπη από την κρίση.
<P>
Μπορούμε να είμαστε υπερήφανοι για τα όσα αποφασίσαμε, αλλά δεν πρέπει να εφησυχάσουμε. Πρέπει να γίνουν περισσότερα, και πρέπει να μείνουμε επικεντρωμένοι, αλλά θα κερδίσουμε, θα επιτύχουμε στις προσπάθειες αυτές εάν δείξουμε την εμπιστοσύνη μας.
<P>
" εμπιστοσύνη πρέπει να είναι η λέξη-κλειδί: εμπιστοσύνη στην ικανότητά μας να επιτύχουμε τα όσα υποσχεθήκαμε· εμπιστοσύνη στη δράση και στην εφαρμογή και, όπως είπα νωρίτερα, εφαρμογή όχι απλές χειρονομίες. Ειλικρινά, δεν πιστεύω ότι η εμπιστοσύνη θα βελτιωθεί εάν ανακοινώνουμε ένα νέο σχέδιο κάθε μήνα ή κάθε εβδομάδα. " εμπιστοσύνη βελτιώνεται εάν επικεντρωθούμε στην εφαρμογή των όσων συμφωνήθηκαν συλλογικά καθώς και στον αποτελεσματικό συντονισμό των σχετικών προσπαθειών.
<P>
Απαιτείται εμπιστοσύνη στην ικανότητά μας να προωθήσουμε το ρυθμιστικό μας πρόγραμμα: χωρίς ρυθμιστική μεταρρύθμιση δεν θα δημιουργήσουμε την εμπιστοσύνη ότι η αλλαγή θα έχει διαρκείς συνέπειες.
<P>
Απαιτείται εμπιστοσύνη στο κύρος και στη σταθερότητα της ευρωζώνης και στην ικανότητά μας να κινητοποιήσουμε την αναγκαία στήριξη για κάθε κράτος μέλος στην ευρωζώνη ή εκτός αυτής που τη χρειάζεται.
<P>
Απαιτείται επίσης εμπιστοσύνη στην κοινή μας δέσμευση να διατηρήσουμε τον συγκεκριμένο τύπο κοινωνικής οικονομίας της αγοράς που μας διακρίνει, καθώς και στο μακροπρόθεσμο πρόγραμμά μας για μια οικονομία χαμηλών εκπομπών διοξειδίου του άνθρακα. Πιστεύω πραγματικά ότι δεν θα επιτύχουμε τους στόχους μας με ηττοπαθείς ομιλίες και με ένα είδος συμπλέγματος κατωτερότητας σε σχέση με τις "νωμένες Πολιτείες της Αμερικής.
<P>
Στην πραγματικότητα, αυτό που βλέπω σήμερα είναι ότι οι Αμερικανοί έρχονται πιο κοντά σε παραδοσιακά ευρωπαϊκές θέσεις. Οι Αμερικανοί έρχονται πιο κοντά στη θέση μας όσον αφορά την καταπολέμηση της αλλαγής του κλίματος, και αυτό είναι κάτι ευπρόσδεκτο. Οι Αμερικανοί έρχονται πιο κοντά στην αναγκαιότητα ενίσχυσης του συστήματος πρόνοιας.
<P>
Επομένως, πραγματικά, δεν πιστεύω ότι η συζήτηση που ακούω μερικές φορές -ότι Αμερικανοί και Ευρωπαίοι έχουν πολύ διαφορετικές προσεγγίσεις στην κρίση- είναι μια χρήσιμη συζήτηση. Αντιθέτως, παρατηρούμε αυξημένη σύγκλιση μεταξύ Ευρώπης και "νωμένων Πολιτειών και ελπίζουμε και άλλων -επειδή το θέμα δεν αφορά μόνον εμάς και τους Αμερικανούς- και για τον λόγο αυτό ελπίζω σε ένα θετικό αποτέλεσμα στη σύνοδο κορυφής της Ομάδας των 20.
<P>
Πιστεύω ότι είναι σημαντικό να πιστεύουμε ότι θα επιλύσουμε την κατάσταση μεταξύ μας και όχι με άλλους. Είναι σημαντικό να έχουμε εμπιστοσύνη στα ευρωπαϊκά μέσα, και η διευρυμένη αυτή Ευρώπη, με τη συντονισμένη δράση μας για την καταπολέμηση της παρούσας ύφεσης, θα είναι σε θέση να αποκριθεί στις σημαντικότερες ανησυχίες των πολιτών μας, συμπεριλαμβανομένης φυσικά αυτής που αποτελεί τη πρώτη ανησυχία μου, δηλαδή της αύξησης της ανεργίας.
<P>
Συμπερασματικά, αυτός είναι ο λόγος για τον οποίο πιστεύω ότι πρέπει να χτίσουμε πάνω σε αυτά που ήδη συμφωνήσαμε και να επικεντρωθούμε τώρα στην εφαρμογή, με έντονο συντονισμό και έντονη δέσμευση για την επίτευξη απτών αποτελεσμάτων.
<P>
(Χειροκροτήματα)
<SPEAKER ID="074" NAME="Πρόεδρος">
- " συζήτηση έληξε.
<P>
Γραπτές δηλώσεις (Άρθρο 142 του Κανονισμού)
<SPEAKER ID="999" NAME="Călin Cătălin Chiriţă  " LANGUAGE="RO">
Επιθυμώ να εκφράσω τη στήριξή μου στις αποφάσεις που λήφθηκαν στην πρόσφατη σύνοδο κορυφής της Ευρωπαϊκής Ένωσης που πραγματοποιήθηκε στις Βρυξέλλες. Ιδιαίτερα ευπρόσδεκτη είναι η απαραίτητη απόφαση αύξησης του έκτακτου ταμείου από 25 δισεκατομμύρια ευρώ σε 50 δισεκατομμύρια ευρώ. Πρόκειται για ένα ταμείο που δημιουργήθηκε ειδικά για τα κράτη μέλη της Κεντρικής Ευρώπης που αντιμετωπίζουν κρίση του ισοζυγίου πληρωμών.
<P>
Βασισμένη στα μέτρα που λήφθηκαν για την προστασία των κρατών της ευρωζώνης κατά της παγκόσμιας κρίσης, η απόφαση αυτή παρέχει μια απτή απόδειξη της αλληλεγγύης της ΕΕ και της ικανότητάς της να βοηθήσει τα κράτη εκτός της ευρωζώνης να ξεπεράσουν την οικονομική κρίση. Μετά την Ουγγαρία και τη Λεττονία, η Ρουμανία έγινε το τρίτο κράτος μέλος της ΕΕ που κατέφυγε στο έκτακτο ταμείο, καθώς επλήγη από σημαντική ανισορροπία του ισοζυγίου τρεχουσών συναλλαγών και ανικανότητα εξασφάλισης νέων δανείων από αλλοδαπούς πιστωτές.
<P>
Τα θεσμικά όργανα της ΕΕ έχουν καθήκον να ανταποκριθούν στις προσδοκίες των ευρωπαίων πολιτών οι οποίοι επηρεάζονται βαθιά από την κρίση. Μόνον η ευρωπαϊκή αλληλεγγύη, η διατλαντική συνεργασία και τα αποτελεσματικά μέτρα μπορούν να συμβάλουν στην υπέρβαση της παγκόσμιας κρίσης.
<SPEAKER ID="075" NAME="Genowefa Grabowska  " LANGUAGE="PL">
" χώρα μου, η Πολωνία, ενδιαφέρεται ιδιαίτερα για τη καλή διαχείριση του νέου προγράμματος της Ανατολικής Εταιρικής Σχέσης της ΕΕ. Αφορά τους γείτονές μας, και περιλαμβάνει τους πιο κοντινούς μας γείτονες, όπως τη Λευκορωσία, την Ουκρανία και τη Μολδαβία, καθώς και ορισμένους πιο απομακρυσμένους γείτονες, όπως την Αρμενία, το Αζερμπαϊτζάν και τη Γεωργία.
<P>
Πιστεύω ότι το πρόγραμμα θα ενισχύει την εξωτερική πολιτική της ΕΕ, θα επιφέρει πραγματική οικονομική ολοκλήρωση μεταξύ της ΕΕ και των ανατολικών εταίρων της και θα διασφαλίσει συνεργασία βασισμένη όχι μόνον στις αρχές της οικονομίας της αγοράς, αλλά και στον σεβασμό των κοινών αξιών, όπως η δημοκρατία, το δίκαιο και η τάξη, και στον σεβασμό των ανθρώπινων δικαιωμάτων. Έχουμε άλλωστε συγκεκριμένους κοινούς στόχους: τη δημιουργία ζωνών ελεύθερων συναλλαγών, την προώθηση της κινητικότητας των πολιτών των χωρών εταίρων, τη βελτίωση των διοικητικών ικανοτήτων, και τη συνεργασία σχετικά με την ενεργειακή ασφάλεια και ιδίως τον μακροπρόθεσμο εφοδιασμό και τη διαμετακόμιση ενέργειας.
<P>
Έχουμε, επομένως, ένα σαφές όραμα της εταιρικής σχέσης από την πλευρά της ΕΕ. Τώρα αναμένουμε απόκριση από τις έξι χώρες που έχουν άμεσα συμφέροντα στο πρόγραμμα. Θα ήθελα να εκφράσω την ελπίδα ότι στις 7 Μαΐου φέτος το Συμβούλιο θα ξεκινήσει επίσημα το εγχείρημα αυτό, το οποίο είναι σημαντικό για την ΕΕ καθώς και για τους πολίτες όλων των συμμετεχουσών χωρών.
<SPEAKER ID="076" NAME="András Gyürk" AFFILIATION="PPE-DE">
, γραπτώς. - (HU) Το γεγονός ότι η Ευρωπαϊκή Ένωση διέθεσε 3,5 δισεκατομμύρια ευρώ από τη δέσμη οικονομικών κινήτρων για βασικές επενδύσεις στον τομέα της ενέργειας είναι μια ευπρόσδεκτη εξέλιξη. Θεωρώ ότι αυτό είναι ένα σημαντικό βήμα προς την κατεύθυνση μιας κοινής ενεργειακής πολιτικής. Ο τελικός κατάλογος των χρηματοδοτούμενων σχεδίων δείχνει σαφώς ότι η Ευρωπαϊκή Επιτροπή και τα κράτη μέλη κατανόησαν επιτέλους, μετά την κρίση του φυσικού αερίου τον Ιανουάριο, τα πλεονεκτήματα της ένωσης των δικτύων. " ενίσχυση των συνδέσεων είναι σημαντική, πρωτίστως, επειδή επιτρέπει στα κράτη μέλη να βοηθήσουν το ένα το άλλο γρήγορα σε περίπτωση διαταραχής στον εφοδιασμό.
<P>
Ταυτόχρονα, θα ήθελα να επιστήσω την προσοχή στο γεγονός ότι υπάρχουν αντιφάσεις γύρω από τον τελικό κατάλογο των επενδύσεων που χρηματοδοτούνται. Καταρχάς, εμφανίσθηκε μια ρωγμή στην αρχή της περιφερειακής ισορροπίας. Πράγματι, τα κράτη μέλη που επηρεάσθηκαν περισσότερο από την κρίση του φυσικού αερίου τον Ιανουάριο είναι εκείνα που θα λάβουν μικρότερη χρηματοδότηση. Δεύτερον, σε σχέση με τη συνολική δέσμη οικονομικών κινήτρων, θα διατεθεί σχετικά μικρή χρηματοδότηση στην ενίσχυση εναλλακτικών οδών εφοδιασμού. Πιστεύω ότι οι συζητήσεις σχετικά με το θέμα του σχεδίου Nabucco ήταν ακατάλληλες. Ο εν λόγω αγωγός φυσικού αερίου θα ενισχύσει την ενεργειακή ασφάλεια ολόκληρης της Ευρωπαϊκής Ένωσης, και επομένως η κατασκευή του είναι προς το συμφέρον όλων. Τέλος, παρότι το θέμα αυτό δεν είναι λιγότερο σημαντικό, οι επενδύσεις που σχετίζονται με την ενεργειακή απόδοση δεν περιλαμβάνονται στον κατάλογο των επενδύσεων που χρηματοδοτούνται. Έτσι, η ΕΕ παρακάμπτει τον αρχικό στόχο της δέσμης μέτρων, δηλαδή τη δημιουργία θέσεων εργασίας.
<P>
Για τους προαναφερθέντες λόγους, η θέση του Ευρωπαϊκού Κοινοβουλίου πρέπει να αποδώσει μεγαλύτερη σημασία στην αρχή της περιφερειακής ισορροπίας, καθώς και στις εναλλακτικές οδούς εφοδιασμού και στις ενεργειακά αποδοτικές επενδύσεις.
<SPEAKER ID="077" NAME="Rareş-Lucian Niculescu  " LANGUAGE="RO">
" απόφαση του Ευρωπαϊκού Συμβουλίου να παράσχει χρηματοδότηση για το σχέδιο Nabucco και ο χαρακτηρισμός του ως ενεργειακού σχεδίου προτεραιότητας είναι ενδεδειγμένες και επίκαιρες λύσεις για το συγκεκριμένο πρόβλημα.
<P>
Πριν από τη σύνοδο του Συμβουλίου υποβάλαμε μια πρόταση ψηφίσματος ώστε να επιστήσουμε την προσοχή στους κινδύνους που εγείρει η μείωση της χρηματοδότησης για το σχέδιο Nabucco. Πρέπει να γνωρίζουμε ότι το σχέδιο του αγωγού φυσικού αερίου Nabucco έχει στρατηγική σημασία για την ασφάλεια του εφοδιασμού της Ευρώπης σε φυσικό αέριο, καθώς είναι το μόνο σχέδιο που διασφαλίζει τη διαφοροποίηση τόσο των προμηθευτών όσο και των οδών διανομής.
<SPEAKER ID="078" NAME="Esko Seppänen  " AFFILIATION="GUE/NGL">
γραπτώς. - (FI) Οι αποφάσεις της συνόδου κορυφής της ΕΕ περιέλαβαν την αλλαγή της φύσης της έκτακτης συνόδου κορυφής για τον κοινωνικό διάλογο την άνοιξη, ώστε οι χώρες της ΕΕ να εκπροσωπηθούν μόνον από την προεδρική τρόικα, και όχι από τους ηγέτες όλων των κρατών μελών. Πιστεύω ότι η απόφαση αυτή υποδηλώνει αδιαφορία απέναντι στο μέλλον μιας κοινωνικής Ευρώπης κατά τρόπο που δεν μπορεί να γίνει δεκτός από τις οργανώσεις της αγοράς εργασίας, οι οποίες προετοιμάσθηκαν για τη σύσκεψη. Ελπίζουμε ότι στη σύσκεψη θα συμμετάσχουν όσο το δυνατόν περισσότεροι αρχηγοί κρατών και κυβερνήσεων.
<SPEAKER ID="079" NAME="Γεώργιος Τούσσας  " AFFILIATION="GUE/NGL">
γραπτώς. - " συζήτηση στο ΕΚ επιβεβαιώνει ότι οι πολιτικές δυνάμεις του κεφαλαίου και του ευρωμονόδρομου στηρίζουν την επιτάχυνση των καπιταλιστικών αναδιαρθρώσεων και την ελαστικοποίηση των εργασιακών σχέσεων στα πλαίσια της στρατηγικής της Λισσαβόνας και της ολοκλήρωσης της εσωτερικής αγοράς,. Προωθούν την στρατηγική επιλογή του κεφαλαίου και της ΕΕ να ρίξουν τα βάρη της κρίσης στις πλάτες των εργαζομένων.
<P>
" Συνθήκη του Μάαστριχτ και το Σύμφωνο Σταθερότητας αποτελούν το εφαλτήριο για την ολομέτωπη επίθεση στα εργασιακά δικαιώματα και στο εισόδημα της λαϊκής οικογένειας με πρόσχημα τη μείωση των ελλειμμάτων. Οι πρόσφατες αποφάσεις της Επιτροπής για διαρκή περιορισμό των δαπανών θα έχουν οδυνηρές συνέπειες για τη Δημόσια Υγεία και περίθαλψη, τα ασφαλιστικά δικαιώματα των εργαζομένων και τις συντάξεις που σε συνδυασμό με την απαίτηση αύξησης της φορολογίας θα περιορίσουν δραστικά το βιοτικό επίπεδο των λαϊκών στρωμάτων.
<P>
" προτεινόμενη ως διέξοδος της κρίσης στην πράσινη οικονομία, την ενέργεια, τα ευρυζωνικά δίκτυα και την καινοτομία στοχεύουν στην επέκταση του κεφαλαίου σε νέους κερδοφόρους τομείς και όχι στην προστασία του περιβάλλοντος και την ικανοποίηση λαϊκών αναγκών.
<P>
Οι εργαζόμενοι δεν πρέπει να δεχτούν καμία θυσία για τα κέρδη της πλουτοκρατίας, αλλά να περάσουν στην αντεπίθεση οργανώνοντας την πάλη τους, να καταδικάσουν τα κόμματα του Μάαστριχτ και του ευρωμονόδρομου και να στείλουν μήνυμα ανυπακοής στην ΕΕ στηρίζοντας το ΚΚΕ και στις ευρωεκλογές του Ιούνη.
<SPEAKER ID="081" NAME="Jean-Marie Le Pen" AFFILIATION="NI">
- (FR) Κυρία Πρόεδρε, κυρίες και κύριοι, ο συνάδελφός μας βουλευτής, ο πρόεδρος της Σοσιαλιστικής Ομάδας στο Ευρωπαϊκό Κοινοβούλιο, κ. Schulz, θέλει να τροποποιηθεί ο Κανονισμός του παρόντος Σώματος, με τη δικαιολογία ότι μπορεί να είμαι ο γηραιότερος βουλευτής στο επόμενο Κοινοβούλιο. Ωστόσο, για να υποστηρίξει το ....
<P>
(" Πρόεδρος διακόπτει τον ομιλητή)
<SPEAKER ID="082" NAME="Πρόεδρος">
- Αυτή δεν είναι παρατήρηση επί της εφαρμογής του Κανονισμού.
<SPEAKER ID="083" NAME="Jean-Marie Le Pen" AFFILIATION="NI">
- (FR) Κυρία Πρόεδρε, κυρίες και κύριοι, με την ευκαιρία αυτή, ο κ. Schulz έκανε κάποιες δυσφημιστικές δηλώσεις και με κατηγόρησε για το αδίκημα της βλασφημίας. Θα ήθελα να πω ότι το επιχείρημα αυτό είναι αβάσιμο και ότι είπα απλώς ότι οι θάλαμοι αερίων ήταν μια λεπτομέρεια στην ιστορία του παγκοσμίου πολέμου, πράγμα το οποίο είναι γεγονός.
<P>
(Ανάμικτες αντιδράσεις)
<P>
Θα ήθελα να επισημάνω, κυρία Πρόεδρε, ότι στην περίπτωση αυτή καταδικάστηκα στην καταβολή αποζημίωσης ύψους 200 000 ευρώ, πράγμα που δείχνει τι είδους ελευθερία της γνώμης και ελευθερία της έκφρασης έχουμε στην Ευρώπη και στη Γαλλία. Οι φωνές σας δεν θα καλύψουν την ευθύνη σας για την κρίση, την κρίση του ευρω-διεθνισμού, τον οποίο προασπίζεστε. Επομένως, σας παρακαλώ, αφήστε με να μιλήσω.
<P>
Κυρία Πρόεδρε, θα ήθελα να ζητήσω από τον πρόεδρο της Σοσιαλιστικής Ομάδας στο Ευρωπαϊκό Κοινοβούλιο να ζητήσει συγγνώμη για την ψευδή κατηγορία που διατύπωσε.
<SPEAKER ID="084" NAME="Martin Schulz" AFFILIATION="PSE">
- (DE) Κυρία Πρόεδρε, είναι πολύ απλό. Οποιοσδήποτε δεν επιθυμεί να προεδρεύσει ο άνθρωπος αυτός της πανηγυρικής έναρξης της συνεδρίασης του Ευρωπαϊκού Κοινοβουλίου πρέπει να στηρίξει την πρότασή μου για τροποποίηση του Κανονισμού.
<P>
(Χειροκροτήματα)

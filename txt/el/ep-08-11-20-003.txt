<CHAPTER ID="003">
Παρουσίαση της ετήσιας έκθεσης του Ελεγκτικού Συνεδρίου - 200
<SPEAKER ID="008" NAME="Πρόεδρος">
" ημερήσια διάταξη προβλέπει την παρουσίαση της ετήσιας έκθεσης του Ελεγκτικού Συνεδρίου για το 2007.
<SPEAKER ID="009" NAME="Vítor Manuel da Silva Caldeira">
Πρόεδρος του Ευρωπαϊκού Ελεγκτικού Συνεδρίου. - Κύριε Πρόεδρε, είναι τιμή μου να μπορώ να συμμετάσχω στη συζήτησή σας σχετικά με την ετήσια έκθεση του Ελεγκτικού Συνεδρίου για το οικονομικό έτος 2007, την οποία παρουσίασα ήδη στην Επιτροπή Ελέγχου του Προϋπολογισμού στις 10 Νοεμβρίου.
<P>
Γενικά, η ελεγκτική γνώμη του Ελεγκτικού Συνεδρίου σχετικά με τους λογαριασμούς είναι τώρα χωρίς επιφυλάξεις - θετική, εάν θέλετε - αλλά η γνώμη σχετικά με τις υποκείμενες πράξεις είναι γενικά παρόμοια με τη γνώμη του προηγούμενου έτους.
<P>
Αναφορικά με τους λογαριασμούς, το Ελεγκτικό Συνέδριο συνάγει ότι παρουσιάζουν με κατάλληλο τρόπο, από όλες τις ουσιαστικές πλευρές, την κατάσταση των δημοσίων οικονομικών των Ευρωπαϊκών Κοινοτήτων και των ταμειακών ροών στη λήξη της χρήσης. Λόγω των βελτιώσεων που υλοποιήθηκαν, οι προϋποθέσεις που αναφέρθηκαν το προηγούμενο έτος δεν είναι πλέον απαραίτητες.
<P>
Σε ότι αφορά τη νομιμότητα και την κανονικότητα των υποκείμενων πράξεων, το Ελεγκτικό Συνέδριο παρέχει γνωμοδοτήσεις χωρίς επιφυλάξεις για τα έσοδα, τις αναλήψεις υποχρεώσεων και τις πληρωμές για "οικονομικές και χρηματοπιστωτικές υποθέσεις" και για "διοικητικές και άλλες δαπάνες".
<P>
Σε ότι αφορά τις "διοικητικές και άλλες δαπάνες" που καταγράφονται σε 8 δισεκατομμύρια ευρώ το 2007, το Ελεγκτικό Συνέδριο αναγνωρίζει τις αποφάσεις και τα μέτρα που έλαβαν τα θεσμικά όργανα προκειμένου να βελτιώσουν περαιτέρω τη χρηματοοικονομική διαχείριση που βασίζεται σε συστάσεις στις οποίες προβαίνει το Ελεγκτικό Συνέδριο, συμπεριλαμβάνοντας τις συστάσεις και τα μέτρα που έλαβε το Ευρωπαϊκό Κοινοβούλιο. Το Ελεγκτικό Συνέδριο θα αξιολογήσει την επίδρασή τους στο μέλλον.
<P>
Ωστόσο, για τη "γεωργία και τους φυσικούς πόρους", για τη "συνοχή", για την "έρευνα, ενέργεια και μεταφορές" για την "εξωτερική ενίσχυση, ανάπτυξη και διεύρυνση" και για την "παιδεία και την ιθαγένεια" το Ελεγκτικό Συνέδριο καταλήγει στο συμπέρασμα ότι οι πληρωμές επηρεάζονται ακόμη σημαντικά από σφάλματα, αν και σε διαφορετικά επίπεδα. Τα συστήματα εποπτείας και ελέγχου που καλύπτουν αυτούς τους τομείς στην καλύτερη περίπτωση θεωρούνται ότι είναι μόνο μερικώς αποτελεσματικά, παρόλο που στον τομέα "έρευνα" και, στο επίπεδο της Επιτροπής, για την "εξωτερική ενίσχυση, ανάπτυξη και διεύρυνση" το Ελεγκτικό Συνέδριο παρατηρεί κάποιες βελτιώσεις στα συστήματα εποπτείας και ελέγχου.
<P>
Για τη "συνοχή" που ήταν υπεύθυνη για 42 δισεκατομμύρια ευρώ των δημοσιονομικών δαπανών, το Ελεγκτικό Συνέδριο εκτιμά, με βάση τον έλεγχο αντιπροσωπευτικού δείγματος συναλλαγών, ότι τουλάχιστον 11% των διεκδικούμενων δαπανών δεν έπρεπε να αποδοθούν. Οι πιο συνηθισμένοι λόγοι για σφάλματα ήταν οι μη επιλέξιμες δαπάνες, η πληθώρα δηλώσεων χρημάτων που δαπανήθηκαν και οι σοβαρές αθετήσεις των κανόνων για τις συμβάσεις προμηθειών.
<P>
Για τη "γεωργία και τους φυσικούς πόρους", όπου δαπανήθηκαν 51 δισεκατομμύρια ευρώ το 2007, το Ελεγκτικό Συνέδριο διαπίστωσε ότι η "αγροτική ανάπτυξη" εξακολουθεί να εξηγεί ένα δυσανάλογα μεγάλο τμήμα του συνολικού σφάλματος, ενώ το ποσοστό σφάλματος για τις δαπάνες του Ευρωπαϊκού Γεωργικού Ταμείου Προσανατολισμού και Εγγυήσεων εκτιμάται ότι είναι σε κάπως κατώτερο επίπεδο από το όριο σημαντικότητας.
<P>
Ωστόσο, για ποιο λόγο εξακολουθεί να υφίσταται αυτή η κατάσταση και για ποιο λόγο οι υποκείμενες πράξεις είναι σε μια γενικότερα παρόμοια κατάσταση με εκείνη του προηγούμενου έτους; Λοιπόν, τα σημαντικά επίπεδα σφαλμάτων εξακολουθούν να υπάρχουν, διότι υπάρχει υψηλό επίπεδο εγγενούς κινδύνου που συνδέεται με πολλούς τομείς δαπανών της Ευρωπαϊκής Ένωσης και με ατέλειες που σχετίζονται με την εποπτεία και τον έλεγχο.
<P>
Μεγάλο μέρος του προϋπολογισμού, συμπεριλαμβάνοντας τομείς υπό κοινή διαχείριση, δαπανάται σε εκατομμύρια δικαιούχους σε όλη την Ένωση που συχνά διέπονται από πολύπλοκους κανόνες και κανονισμούς που βασίζονται στις αυτόβουλες δηλώσεις των παραληπτών των κονδυλίων. Αυτές οι εγγενώς επικίνδυνες καταστάσεις οδηγούν τους δικαιούχους σε σφάλματα, καθώς και αυτούς που καταβάλλουν τα κονδύλια.
<P>
Για να ελεγχθούν αυτοί οι κίνδυνοι, υπάρχουν αρκετά επίπεδα εποπτείας και ελέγχου: πρώτον, στο επίπεδο των δικαιούχων, δεύτερον, για να διασφαλισθεί ότι έχουν σχεδιασθεί και λειτουργούν αποτελεσματικά οι ρυθμίσεις για τον έλεγχο των απαιτήσεων και, τέλος, η εποπτεία από την Επιτροπή για να διασφαλισθεί ότι όλα τα συστήματα λειτουργούν ως σύνολο.
<P>
Καθώς τα περισσότερα σφάλματα εμφανίζονται στο επίπεδο των τελικών δικαιούχων, πολλές φορές μπορούν να εντοπίζονται μόνο με αξιόπιστο τρόπο από ενδελεχείς ελέγχους που διεξάγονται επί τόπου. Τέτοιου είδους έλεγχος είναι δαπανηρός και, κατά συνέπεια, καλύπτεται μόνο μια μικρή αναλογία μεμονωμένων απαιτήσεων.
<P>
Επίσης, το ελεγκτικό έργο του Ελεγκτικού Συνεδρίου για το οικονομικό έτος του 2007 διαπίστωσε ότι τα κράτη μέλη δεν είναι πάντοτε αποτελεσματικά στον καθορισμό των ατελειών στις ρυθμίσεις για τον έλεγχο των μεμονωμένων απαιτήσεων. Επίσης, το Ελεγκτικό Συνέδριο διαπίστωσε κάποιες ατέλειες στο περιθώριο συμμόρφωσης της Επιτροπής στον τομέα της γεωργίας.
<P>
Σε πολλούς τομείς του προϋπολογισμού, οι μηχανισμοί υπάρχουν για την επανάκτηση πληρωμών που πραγματοποιούνται με λανθασμένο τρόπο από τους δικαιούχους ή σε περιπτώσεις όπου τα κράτη μέλη έχουν διαχειριστεί με λανθασμένο τρόπο τα προγράμματα δαπανών, "απορρίπτοντας" κάποιες δαπάνες, δηλαδή απορρίπτοντας τη χρηματοδότησή τους από τον προϋπολογισμό.
<P>
Ωστόσο, δεν υπάρχουν ακόμη αξιόπιστες πληροφορίες σχετικά με την επίδραση των διορθωτικών μέτρων και το Ελεγκτικό Συνέδριο κατέληξε στο συμπέρασμα ότι τα διορθωτικά μέτρα δεν μπορούν ακόμη να θεωρούνται αποτελεσματικά για τη μετρίαση των σφαλμάτων.
<P>
Κατόπιν τούτου, είναι ορθό να αναγνωρίσουμε ότι η Επιτροπή κατέβαλε σημαντικές προσπάθειες από το 2000 προκειμένου να αντιμετωπίσει τις ατέλειες στην εποπτεία και στον έλεγχο, κυρίως μέσω της ανάπτυξης και της εφαρμογής προγράμματος εσωτερικής μεταρρύθμισης και το 2006, με την έναρξη σχεδίου δράσης για τη βελτίωση των συστημάτων εποπτείας και ελέγχου σε όλη την Ένωση.
<P>
Οι ετήσιες εκθέσεις δραστηριοτήτων και οι δηλώσεις, ένα σημαντικό μέρος του προγράμματος μεταρρύθμισης, συμπεριλαμβάνοντας εκείνα τα προγράμματα που έχουν σχέση με τη συνοχή και τη γεωργία, τώρα παρουσιάζουν μια εικόνα που είναι περισσότερο σύμφωνη με τις εκτιμήσεις του Ελεγκτικού Συνεδρίου, αλλά ακόμη υπάρχουν κάποιες επιφυλάξεις που αποδίδουν μικρότερη αξία στα προβλήματα.
<P>
Αναφορικά με το σχέδιο δράσης του για το 2006, παρά την πρόοδο που σημειώθηκε από την Επιτροπή, το Ελεγκτικό Συνέδριο διαπιστώνει ότι είναι πολύ νωρίς ακόμη για να γίνει αισθητή η επίδρασή τους στη νομιμότητα και στην κανονικότητα των υποκείμενων πράξεων. Για παράδειγμα, μόνο το 2007 ήταν το πρώτο έτος για το οποίο ζητήθηκε από τα κράτη μέλη να συντάξουν μια ετήσια συνοπτική έκθεση των διαθέσιμων ελέγχων και των δηλώσεων. Αυτά μπορούν έγκαιρα, όπως περιγράφηκε στη Γνωμοδότηση 6/2007 του Ελεγκτικού Συνεδρίου, να τονώσουν τη βελτιωμένη διαχείριση και τον έλεγχο των κονδυλίων της Ευρωπαϊκής Ένωσης. Ωστόσο δεν μπορούν ακόμη να αξιολογήσουν με αξιόπιστο τρόπο τη λειτουργία και την αποτελεσματικότητα των συστημάτων.
<P>
Αυτή είναι η τρέχουσα κατάσταση. Ωστόσο, κοιτάζοντας προς το μέλλον, πρέπει να αναρωτηθούμε τι πρέπει να γίνει ακόμη και ποια μέτρα πρέπει να ληφθούν υπόψη για το μέλλον. Το Ελεγκτικό Συνέδριο προτείνει ότι μέτρα τέτοιου είδους πρέπει να λαμβάνουν υπόψη τους παρακάτω παράγοντες.
<P>
Πρώτον, τα οφέλη από τις προσπάθειες για τη μείωση των σφαλμάτων πρέπει να σταθμίζονται έναντι των δαπανών.
<P>
Δεύτερον, όλοι οι συμμετέχοντες στη διαδικασία του προϋπολογισμού πρέπει να αναγνωρίζουν ότι είναι αναπόφευκτος κάποιος κίνδυνος εμφάνισης σφάλματος.
<P>
Τρίτον, το κατάλληλο επίπεδο κινδύνου για τους διαφορετικούς μεμονωμένους τομείς του προϋπολογισμού πρέπει να συμφωνείται σε πολιτικό επίπεδο από τις δημοσιονομικές αρχές/αρχές αρμόδιες για τη διαδικασία απαλλαγής εξ ονόματος των πολιτών.
<P>
Τέταρτον, πρέπει να επανεξετάζονται τα προγράμματα που δεν μπορούν να υλοποιηθούν με ικανοποιητικό τρόπο σε αποδεκτό επίπεδο δαπανών και με ανεκτό κίνδυνο.
<P>
Τέλος, πρέπει να δοθεί η ανάλογη προσοχή στην απλούστευση, κυρίως σε τομείς όπως η αγροτική ανάπτυξη και η έρευνα, διότι οι κατάλληλα θεσπισμένοι κανόνες και οι κανονισμοί που είναι σαφείς ως προς την ερμηνεία τους και εύκολοι στην εφαρμογή τους μειώνουν τον κίνδυνο του σφάλματος και καθιστούν δυνατές τις απλουστευμένες και αποδοτικές ρυθμίσεις διαχείρισης και ελέγχου.
<P>
Κατά συνέπεια, το Ελεγκτικό Συνέδριο ενθαρρύνει την Επιτροπή να ολοκληρώσει την ανάλυσή της σχετικά με το κόστος των ελέγχων και σχετικά με τα επίπεδα του κινδύνου που ενυπάρχει στους διαφορετικούς τομείς δαπανών. Επίσης, το Ελεγκτικό Συνέδριο συνιστά η Επιτροπή να συνεχίσει τις προσπάθειές της προκειμένου να βελτιώσει τη διαδικασία διεξαγωγής ελέγχου και την υποβολή εκθέσεων, συμπεριλαμβάνοντας τη συνεργασία με τα κράτη μέλη, έτσι ώστε να μπορούν να χρησιμοποιούνται αποτελεσματικά οι ετήσιες περιλήψεις στις ετήσιες εκθέσεις δραστηριοτήτων και να επιτρέπεται η παρακολούθηση δράσεων για τη βελτίωση των συστημάτων αποκατάστασης.
<P>
Το Ελεγκτικό Συνέδριο, εκτός από την απλούστευση και τη χρήση της έννοιας του ανεκτού κινδύνου, στην απάντησή του στην ανακοίνωση της Επιτροπής "Μεταρρύθμιση του προϋπολογισμού σε μια Ευρώπη που αλλάζει", προτείνει την εφαρμογή των αρχών σαφήνειας των στόχων, το ρεαλισμό, τη διαφάνεια και την ανάληψη ευθύνης στο σχεδιασμό των ρυθμίσεων για τις δαπάνες της Ευρωπαϊκής Ένωσης. Επίσης, το Ελεγκτικό Συνέδριο ενθαρρύνει τις πολιτικές αρχές να διερευνήσουν το πλαίσιο για τον ανασχεδιασμό των προγραμμάτων δαπανών αναφορικά με τις αποδόσεις και να εξετάσουν με αποφασιστικό τρόπο το κατάλληλο επίπεδο της εθνικής, περιφερειακής και τοπικής σύνεσης στη διαχείρισή τους.
<P>
Τέλος, ενώ αναγνωρίζεται ότι έχει σημειωθεί πρόοδος, το Ελεγκτικό Συνέδριο υπογραμμίζει ότι οι περαιτέρω βελτιώσεις στην χρηματοοικονομική διαχείριση της Ευρωπαϊκής Ένωσης θα εξαρτώνται από την επιτυχία των συνεχιζόμενων και μελλοντικών μέτρων ώστε να μειωθούν οι κίνδυνοι σε αποδεκτό επίπεδο και να αναπτυχθούν αποδοτικά συστήματα για τη διαχείρισή τους.
<P>
Σε μια εποχή χρηματοπιστωτικής αναταραχής και οικονομικής αστάθειας, ο ρόλος του Ελεγκτικού Συνεδρίου είναι ακόμη πιο σημαντικός και σχετικός. Ως εξωτερικός ελεγκτής της Ευρωπαϊκής Ένωσης, είμαστε υποχρεωμένοι να δρούμε ως ο ανεξάρτητος θεματοφύλακας των οικονομικών συμφερόντων των πολιτών της Ένωσης. Στην παρουσίαση της παρούσας έκθεσης, στόχος μας είναι να συμβάλλουμε στη διαφάνεια και να προάγουμε την υπευθυνότητα, όπου και οι δύο θεωρούνται σημαντικές για τη διασφάλιση της εμπιστοσύνης των πολιτών της Ευρωπαϊκής Ένωσης στα θεσμικά τους όργανα που συνεχίζουν τη λειτουργία της Ένωσης και την κατευθύνουν για το μέλλον.
<SPEAKER ID="010" NAME="Πρόεδρος">
Πρόεδρε Silva Caldeira, θέλω να σας ευχαριστήσω για την έκθεσή σας και για την ιδιαίτερα εποικοδομητική συνεργασία που υπάρχει πάντοτε μεταξύ σας και του Ελεγκτικού Συνεδρίου, καθώς του Ευρωπαϊκού Κοινοβουλίου.
<SPEAKER ID="011" NAME="Siim Kallas">
Αντιπρόεδρος της Επιτροπής. - Κύριε Πρόεδρε, η Επιτροπή χαιρετίζει την ετήσια έκθεση του Ελεγκτικού Συνεδρίου. Θέλω να επισημάνω την ιδιαίτερα εποικοδομητική συνεργασία που είχαμε με το Ελεγκτικό Συνέδριο. Υπάρχει μια πραγματικά καλή είδηση στην έκθεση: το Ελεγκτικό Συνέδριο διαβεβαίωσε ότι οι λογαριασμοί είναι σε καλή κατάσταση, αυτό που οι ελεγκτές ονομάζουν "γνωμοδότηση χωρίς επιφυλάξεις". Αυτό είναι ένα αξιοσημείωτο επίτευγμα που επιτελέστηκε μόνο στο τρίτο έτος του νέου λογιστικού συστήματος.
<P>
Υπάρχει μια ακόμη πολύ καλή είδηση: το Ελεγκτικό Συνέδριο αναγνωρίζει ότι ενισχύουμε τα εποπτικά μας συστήματα. Το 2007, για πρώτη φορά, δεν υπάρχει ούτε ένα κεφάλαιο αναφορικά με τα συστήματα ελέγχου που να μην έχει γίνει αποδεκτό από τον εξωτερικό ελεγκτή. Πολλές προσπάθειες συνεχίζονται σε αυτόν τον τομέα. Θέλω να επισημάνω ιδιαίτερα τις ετήσιες συνοπτικές εκθέσεις των υφιστάμενων ελέγχων στα Διαρθρωτικά Ταμεία που υποβλήθηκαν από τα κράτη μέλη για πρώτη φορά την προηγούμενη άνοιξη.
<P>
Το Ελεγκτικό Συνέδριο αναγνωρίζει αυτές τις προσπάθειες, ακόμη κι εάν τα αποτελέσματα δεν μεταφράζονται ακόμη σε σημαντικά μειωμένα ποσοστά σφάλματος σε αυτό το πεδίο. " Επιτροπή ενθαρρύνεται από αυτό.
<P>
Είναι γεγονός ότι, αναφορικά με τις μεμονωμένες πράξεις η εικόνα παραμένει συγκεχυμένη. Για το Ευρωπαϊκό Γεωργικό Ταμείο Εγγυήσεων, τη μεγαλύτερη ποσότητα των αγροτικών δαπανών, το Ελεγκτικό Συνέδριο αναγνωρίζει ότι και αυτό το έτος το ποσοστό σφάλματος βρίσκεται κάτω από το επίπεδο σημαντικότητας. Δεν ισχύει το ίδιο για το υπόλοιπο κεφάλαιο αναφορικά με τους φυσικούς πόρους, όπου η αγροτική ανάπτυξη έχει την τάση για σφάλματα υψηλού επιπέδου. Επίσης, για τα ταμεία συνοχής, το Ελεγκτικό Συνέδριο εντοπίζει ακόμη υπερβολικά πολλά λάθη.
<P>
" Επιτροπή δίνει ύψιστη προτεραιότητα στη μείωση αυτών των ποσοστών σφάλματος και δεν αποφεύγει να έχει σκληρή στάση, εφόσον κριθεί απαραίτητο. Το 2008 έχουμε ήδη επιβάλλει οικονομικές διορθώσεις στο ΕΤΠΑ και στο ΕΚΤ - τα ταμεία συνοχής - για το ποσό των 843 εκατομμυρίων ευρώ και εξετάζεται για διόρθωση το ποσό του 1,5 δισεκατομμυρίου ευρώ.
<P>
Επιτρέψτε μου να σας θυμίσω ότι, σε ότι αφορά τα σφάλματα στις σχετικές πληρωμές, το επίπεδο είναι πολύ υψηλό. Τουλάχιστον το 98% πρέπει να μην περιέχει σφάλματα. Ωστόσο πλησιάζουμε: οι ελεγκτές τώρα αναφέρουν ότι για όλους τους τομείς του προϋπολογισμού εκτός από έναν το 95% ή παραπάνω των πληρωμών δεν περιέχουν οικονομικά σφάλματα.
<P>
Για τις πολιτικές εξωτερικής βοήθειας και τις εσωτερικές πολιτικές, όπως οι μεταφορές και η ενέργεια, καθώς και η εκπαίδευση και η ιθαγένεια, το Ελεγκτικό Συνέδριο παρατηρεί βελτιώσεις. " Διοίκηση και οι οικονομικές και χρηματοπιστωτικές υποθέσεις πάνε ακόμη καλύτερα. Αυτοί οι τομείς διαχειρίζονται άμεσα από την Επιτροπή που μπορεί εν μέρει να εξηγήσει για ποιο λόγο οι προσπάθειες που έχουν καταβληθεί έχουν πιο άμεση επίδραση. Κατά συνέπεια, για να συνοψίσουμε: κατά την άποψη της Επιτροπής, η ετήσια έκθεση του Ελεγκτικού Συνεδρίου για το 2007 δείχνει ότι υπάρχει σταθερή, σταδιακή πρόοδος.
<P>
Έχουμε προχωρήσει πολύ τα τελευταία πέντε έτη. Εξετάζοντας την πρόοδο που σημειώθηκε, μπορώ να βεβαιώσω ότι η Επιτροπή δεν λυπάται που έθεσε η ίδια το στόχο να επιτύχει μια θετική δήλωση αξιοπιστίας σχετικά με τις υποκείμενες πράξεις. Ελπίζουμε ότι το Ευρωπαϊκό Κοινοβούλιο θα αναγνωρίσει τις θετικές εξελίξεις και θα συνεχίσει να στηρίζει τις προσπάθειες για απλούστευση, καλύτερη διαχείριση και περισσότερη υπευθυνότητα από τα κράτη μέλη.
<SPEAKER ID="012" NAME="Jean-Pierre Audy">
εξ ονόματος της Ομάδας PPE-DE. - (FR) Κύριε Πρόεδρε, κύριε Αντιπρόεδρε της Ευρωπαϊκής Επιτροπής, κύριε Πρόεδρε του Ελεγκτικού Συνεδρίου, κυρίες και κύριοι, θέλω πρώτα να σας ευχαριστήσω, κύριε Πρόεδρε του Ελεγκτικού Συνεδρίου, για το τεράστιο έργο που ολοκληρώσατε με τους ελεγκτές του Ελεγκτικού Συνεδρίου. Νομίζω ότι αυτό είναι ένα σημαντικό έγγραφο για την πληροφόρησή μας.
<P>
Όπως γνωρίζουμε, αυτή η διαδικασία απαλλαγής είναι η πρώτη για την οικονομική προοπτική των ετών 2007-2013. Είναι η πρώτη με το νέο σύστημα διαχείρισης, πιστοποίησης και λογιστικού ελέγχου που πρότεινε η Επιτροπή. Τελικά, είναι η τελευταία για το διάστημα της θητείας που κοντεύει να λήξει, διότι ξεκινάμε έξι μήνες εργασίας και θα ψηφίσουμε τον Απρίλιο πριν τις ευρωεκλογές, σε ένα διάστημα κατά το οποίο η Επιτροπή μας έχει υποσχεθεί μια θετική δήλωση αξιοπιστίας. Έχουν περάσει 14 έτη από τότε που είχαμε λάβει μια θετική δήλωση αξιοπιστίας, γεγονός που προβληματίζει το Ευρωπαϊκό Κοινοβούλιο.
<P>
Πρώτον, σε ότι αφορά τους λογαριασμούς, μου δήλωσαν ότι αυτή είναι μια γνωμοδότηση χωρίς επιφυλάξεις. Γιατί το Galileo δεν ήταν ενοποιημένο; Ασφαλώς, δεν μπορώ να μην αποκαλύψω το γεγονός ότι δεν θα συνηθίσω ποτέ τους λογαριασμούς με αρνητικό κεφάλαιο ύψους 58 δισεκατομμυρίων. Αυτή είναι μία από τις ανησυχίες μου.
<P>
Επομένως, αυτά είναι καλά νέα. Πρέπει να χαιρόμαστε που, για τις διοικητικές δαπάνες, έχουμε θετική γνωμοδότηση, με χαμηλά ποσοστά σφαλμάτων και, από ότι μας δήλωσαν, δεν έχουμε καμία απάτη. Ωστόσο, τα κράτη μέλη έχουν ανεπαρκή κοινή διαχείριση στον τομέα της γεωργίας, της συνοχής και στα Διαρθρωτικά Ταμεία, όπου υπάρχουν υπερβολικά πολλά σφάλματα - μερικές φορές σε ποσοστό πάνω από 60% σε ορισμένα κράτη μέλη. Το Συμβούλιο δεν παρευρίσκεται και θα ήταν ενδιαφέρον να μάθουμε τι νομίζουν τα κράτη μέλη και το Συμβούλιο σχετικά με αυτήν την κατάσταση, όταν δεν υπογράφουν τις εθνικές δηλώσεις και με δεδομένο ότι, με τις παρούσες δυσκολίες στα δημόσια οικονομικά, οι πολίτες θα είναι απαιτητικοί.
<P>
Νομίζω ότι ο Πρόεδρος έχει δίκιο και πρέπει να εξετάσουμε αυτήν τη διαδικασία απαλλαγής με τις επιτροπές, την Επιτροπή, το Συμβούλιο, το Κοινοβούλιο, τα εθνικά κοινοβούλια και τα εθνικά ελεγκτικά συνέδρια που λάμπουν δια της απουσίας τους από την παρούσα συζήτηση.
<P>
Με την άδειά σας κύριε Πρόεδρε, θέλω να έχω χρόνο ομιλίας τριάντα δευτερολέπτων ως εισηγητής για να εκφράσω την έκπληξή μου, όπως έκαναν οι συνάδελφοί μου ευρωβουλευτές, για το γεγονός ότι το Συμβούλιο δεν παρίσταται. Ωστόσο, αντιλήφθηκα, κύριε Πρόεδρε του Ελεγκτικού Συνεδρίου, ότι πρόκειται να παρουσιάσετε την έκθεσή σας στο Συμβούλιο Οικονομικών και Δημοσιονομικών Υποθέσεων σε λίγες ημέρες και ότι, κατά συνέπεια, το Συμβούλιο δεν μπορεί να εκφράσει τη γνώμη του πριν υπάρξει ανταλλαγή απόψεων μεταξύ των διαφόρων κρατών μελών.
<P>
Καθώς έτσι έχουν τα πράγματα και καθώς επιρρίπτονται ευθύνες στα κράτη μέλη σχετικά με την κοινή διαχείριση, πιστεύω ότι θα λάβουμε σύντομα τη γνωμοδότηση του Συμβουλίου και θα λάβω το θάρρος, κύριε Πρόεδρε του Ευρωπαϊκού Κοινοβουλίου, να ζητήσω μια γραπτή ερώτηση στην ώρα των ερωτήσεων αναφορικά με την άμεση γνώμη του Συμβουλίου, μόλις μπορέσει να έχει ανταλλαγή απόψεων σχετικά με αυτήν την άρτια έκθεση του Ελεγκτικού Συνεδρίου.
<SPEAKER ID="013" NAME="Herbert Bösch">
εξ ονόματος της Ομάδας PSE. - (DE) Κύριε Πρόεδρε, θέλω να συγχαρώ ιδιαίτερα το Ελεγκτικό Συνέδριο για το έργο που υποβάλλει στο Κοινοβούλιο υπό τη μορφή της Ετήσιας Έκθεσης για το έτος 2007. Σε μια σειρά από συνεχώς βελτιωμένες ετήσιες εκθέσεις, κατά την άποψή μου αυτή είναι η καλύτερη έκθεση που παρουσίασε μέχρι τώρα το Ελεγκτικό Συνέδριο. Είναι πιο κατατοπιστική, πιο παραστατική και μπορούμε να πούμε πιο σαφής.
<P>
Μέλη του Ελεγκτικού Συνεδρίου, παρατήρησα με ικανοποίηση ότι δεν υποκύψατε στον πειρασμό να προσθέσετε μια νότα λαϊκισμού στην έκθεση αυτού του έτους.
<P>
Με βάση τον αριθμό διαφορετικών ειδικών εκθέσεων και ιδιαίτερα την παρούσα έκθεση, τώρα θα πρέπει να αξιολογήσουμε εάν το έργο που επιτέλεσε η Επιτροπή το 2007 χρησιμοποιώντας τα χρήματα των Ευρωπαίων φορολογούμενων ήταν ικανοποιητικό ή όχι. Μέχρι τώρα, υπήρξαν πολλές ενθαρρυντικές παρουσιάσεις, ιδίως από τον Επίτροπο αρμόδιο για το Ταμείο Συνοχής. Ο Επίτροπος αρμόδιος για την Έρευνα επεσήμανε επίσης ότι η κριτική που ασκεί αυτό το Κοινοβούλιο και το Ελεγκτικό Συνέδριο στην έκθεση του προηγούμενου έτους βρήκε πρόσφορο έδαφος.
<P>
Ένας τομέας όπου τα πράγματα ακόμη δεν λειτουργούν όπως πρέπει είναι η συλλογική προσπάθεια για τον έλεγχο του Ευρωπαϊκού προϋπολογισμού από την οποία αποσύρονται τα κράτη μέλη. Τέσσερα κράτη μέλη - η Δανία, η Ολλανδία, το "νωμένο Βασίλειο και η Σουηδία - δίνουν ένα ενθαρρυντικό παράδειγμα ενεργής συνεργασίας. Είναι ικανοποιητικό να διαπιστώνεται ότι ένα εθνικό ελεγκτικό συνέδριο, όπως το ελεγκτικό συνέδριο της Γερμανίας, αρχίζει να προβληματίζεται σε εθνικό επίπεδο με τα Ευρωπαϊκά χρήματα που δαπανώνται στη Γερμανία και ελπίζουμε ότι θα υπάρξει πολιτική συζήτηση σχετικά με αυτό το θέμα.
<P>
Από την εποχή των εκθέσεων Wynn και Mulder καταβάλλουμε προσπάθειες να γεφυρώσουμε το κενό στη συνθήκη, μεταξύ του Άρθρου 274 και του Άρθρου 5, μέσω αυτής της απαίτησης για εθνικές δηλώσεις αξιοπιστίας. Ενώ συζητάμε αυτό το θέμα, Επίτροπε Kallas, θα ήμουν ευχαριστημένος εάν η Επιτροπή λάμβανε πιο χρήσιμο και πιο ενεργό ρόλο στην τυποποίηση αυτών των εκθέσεων. Αυτό είναι κάτι στο οποίο πρέπει να συμβάλλει η θετική σας προσέγγιση, ώστε να επιτελεστεί κάποια στιγμή.
<P>
Όταν επικρίνουμε την ποιότητα του έργου της Επιτροπής στη δική μας διαδικασία απαλλαγής, θα ενημερώνουμε τους φορολογούμενους εάν αυτό είναι αποδεκτό ή όχι σε ότι αφορά το σύνολό του. Εάν αναμένουμε επαγγελματισμό από άλλα θεσμικά όργανα, πρέπει επίσης να έχουμε μια πιο επαγγελματική προσέγγιση εμείς οι ίδιοι. Θεωρώ ότι είναι αφόρητο και γελοίο να διεξάγουμε συζητήσεις σε αυτό το Κοινοβούλιο που αφορούν κατά πόσο αυτή η επιτροπή μπορεί να συνεχίσει να είναι μια αποκαλούμενη ουδέτερη επιτροπή ή όχι. Δεν είναι αποδεκτό μια επιτροπή ελέγχου να θεωρείται απλά ως κάποιο είδος πρόσθετης επιτροπής, διότι αυτό δεν επιδεικνύει επαγγελματισμό. Πέρασε η εποχή που ο προϋπολογισμός εξεταζόταν μια φορά για έξι μήνες περίπου και στη συνέχεια για το υπόλοιπο του έτους μια άλλη επιτροπή ήταν υπεύθυνη για το δημοσιονομικό έλεγχο.
<P>
Δεν έχουμε εξετάσει ακόμη όλους τους οργανισμούς και υποτίθεται ότι διαβεβαιώνουμε τους φορολογούμενους μας ότι όλα λειτουργούν σωστά. Χρειαζόμαστε επαγγελματισμό από τα άλλα θεσμικά όργανα, αλλά εμείς ως Κοινοβούλιο πρέπει επίσης να καταβάλλουμε προσπάθεια, διαφορετικά δεν θα μπορέσουμε να αντιμετωπίσουμε τους φορολογούμενους.
<SPEAKER ID="014" NAME="Jan Mulder">
εξ ονόματος της ομάδας ALDE. - (NL) Κύριε Πρόεδρε, θέλω να ευχαριστήσω το Ελεγκτικό Συνέδριο για την έκθεση και παρατήρησα κι εγώ κάποια βελτίωση που σημειώνεται κάθε έτος, ως προς το ότι η έκθεση είναι πιο ευανάγνωστη και έχει πιο άμεσα κατανοητή μορφή, μεταξύ άλλων. Πράγματι, υπάρχει μια βελτίωση κάθε έτος, παρόλο που είναι μικρή. Τώρα μπορούμε να αποθαρρύνουμε τους ευρωσκεπτικιστές μέχρι ενός σημείου, αναφέροντας ότι οι λογαριασμοί εγκρίθηκαν για πρώτη φορά. Ωστόσο, εάν εξετάσουμε καλύτερα τις βελτιώσεις των λογαριασμών είναι ασήμαντες. Κατορθώσαμε να περάσουμε τα στενότερα πλαίσια. Εάν διαβάσουμε αυτά που αναφέρθηκαν το 2006 και το 2007, τότε δεν υπάρχει μεγάλη διαφορά, πραγματικά, παρόλο που υπάρχει κάποια βελτίωση.
<P>
" Επιτροπή επισημαίνει ότι, με την πάροδο των ετών, η υλοποίηση του προϋπολογισμού βελτιώθηκε σημαντικά. " Επιτροπή υποστηρίζει ότι, το 2002 και το 2003, εγκρίθηκε μόνο το 4% των δαπανών, σε σύγκριση με το ποσοστό άνω του 45% επί του παρόντος. Πράγματι, αυτό αποτελεί σημαντική βελτίωση που φοβάμαι ότι οφείλεται κυρίως στις δραστικές αλλαγές στην αγροτική πολιτική. Εάν η αγροτική πολιτική συνεχιζόταν όπως πρώτα, αμφιβάλλω πολύ ότι θα είχαμε επιτύχει περιθώριο έγκρισης άνω του 40%. Αυτό είναι ένα θέμα που προκαλεί έντονο προβληματισμό, διότι οι κύριες τεχνικές της Επιτροπής δεν πληρούν ακόμη τα διεθνή πρότυπα και ακόμη απαιτούν σημαντικές βελτιώσεις. " πρόοδος τα τελευταία τέσσερα έτη ήταν πολύ αργή κατά την άποψή μου.
<P>
Είναι λυπηρό που δεν μπορούμε να αποτιμήσουμε ακόμη τα αποτελέσματα του σχεδίου δράσης. Αρχικά, η Επιτροπή κατέβαλε πολλές προσπάθειες γι' αυτό. Ήταν μια άριστη μέθοδος, όπως αναγνωρίσαμε όλοι, αλλά δυστυχώς δεν έχουμε δει επαρκή αποτελέσματα.
<P>
Συμμερίζομαι την απογοήτευση του κ. Bösch για ότι έκανε η Επιτροπή με τις εθνικές δηλώσεις. Αυτό προκαλεί όλο και περισσότερη έκπληξη διότι, το προηγούμενο έτος, η Επιτροπή δήλωσε ξεκάθαρα ότι δεν επρόκειτο να εφαρμόσει τη συμφωνία. Ευτυχώς, η Επιτροπή απέσυρε τα μέτρα που έλαβε. Ωστόσο, δεν μπορούμε να ξεχνάμε ότι αυτή είναι μια συμφωνία που υπογράφτηκε από το Συμβούλιο, την Επιτροπή και το Κοινοβούλιο. Παρόλα αυτά, είναι απαράδεκτο κάποιο από τα μέρη να δηλώνει την απροθυμία του να εφαρμόσει τη συμφωνία. Ανυπομονώ να μάθω τις κατευθυντήριες οδηγίες που εξέδωσε η Επιτροπή για να εφαρμόσει τη συμφωνία. Ποια είναι τα αποτελέσματα μέχρι τώρα από τις συζητήσεις με τα κράτη μέλη για την εκτέλεση του Άρθρου 44; Θα πρέπει να αφιερώσουμε πολύ χρόνο και ενέργεια σε αυτό το θέμα τους επόμενους μήνες. Αυτό ισχύει επίσης όταν θα πρέπει να αποφασίσουμε εάν θέλουμε να απαλλάξουμε την Επιτροπή τον Απρίλιο ή εάν θα το αναβάλλουμε για έξι μήνες.
<SPEAKER ID="015" NAME="Bart Staes">
εξ ονόματος της Ομάδας Verts/ALE. - (NL)Κύριε Πρόεδρε, θέλω κι εγώ να ευχαριστήσω το Ελεγκτικό Συνέδριο καθώς και το προσωπικό του. Για άλλη μια φορά έκαναν άψογη δουλειά. Θέλω να υπενθυμίσω στον Επίτροπο ότι είναι αλήθεια ότι, στην αρχή της θητείας σας ως Επίτροπος αρμόδιος για την Καταπολέμηση της Απάτης, υποσχεθήκατε και δεσμευτήκατε να δημιουργήσετε, μέχρι το τέλος της θητείας σας, μια δήλωση που επαληθεύει την αξιοπιστία των λογαριασμών, καθώς και την κανονικότητα και τη νομιμότητα όλων των λογαριασμών.
<P>
Το πετύχαμε παρόλα αυτά; Σαφώς όχι. Για 14η φορά στη σειρά, αυτή η δήλωση δεν υλοποιήθηκε. Κατευθυνόμαστε στη σωστή κατεύθυνση; Αναμφίβολα, ή έτσι δηλώνει το Ελεγκτικό Συνέδριο και βρίσκεστε εκεί για να υποστηρίξετε αυτήν την άποψη με νύχια και με δόντια. Πρέπει να ανησυχούμε; Νομίζω πως ναι. Παρόλα αυτά, έχετε στη διάθεσή σας ένα έτος για να εκπληρώστε την υπόσχεσή σας, τη δέσμευσή σας και πρέπει να γίνουν πολλά ακόμη, όπως δήλωσαν οι ίδιοι οι συνάδελφοί μου ευρωβουλευτές.
<P>
Τι παρατήρησε το Ελεγκτικό Συνέδριο; Υπάρχουν ατέλειες στο λογιστικό σύστημα που αποδίδονται εν μέρει στο σύνθετο νομικό και χρηματοοικονομικό πλαίσιο. Σύμφωνα με το Ελεγκτικό Συνέδριο, υπάρχει κίνδυνος σε ότι αφορά την ποιότητα και τη χρηματοπιστωτική πληροφόρηση. Τι αναφέρει το Ελεγκτικό Συνέδριο σχετικά με την κανονικότητα και τη νομιμότητα των πληρωμών; Εγκρίνει τις διοικητικές δαπάνες; Υπάρχουν σημαντικά προβλήματα σε μεγάλα τμήματα του προϋπολογισμού, συμπεριλαμβάνοντας τη γεωργία, το Ταμείο Συνοχής, τα διαρθρωτικά ταμεία, το Περιφερειακό Ταμείο, την κοινωνική πολιτική, την αγροτική ανάπτυξη, την έρευνα, τις μεταφορές, την εξωτερική βοήθεια, την ανάπτυξη και την επέκταση, την εκπαίδευση και την ιθαγένεια. Δημιουργήθηκε ένα αντιπροσωπευτικό δείγμα από οτιδήποτε έχει σχέση με τη συνοχή, δηλαδή το ίδιο το Ταμείο Συνοχής και τα διαρθρωτικά ταμεία. Παρατηρούμε ότι, στην παρούσα έκθεση, το Ελεγκτικό Συνέδριο δηλώνει ότι στο 11% των περιπτώσεων οι πληρωμές δεν έπρεπε να έχουν γίνει ποτέ. Αυτή είναι μια ιδιαίτερα σοβαρή διαπίστωση και κάτι για το οποίο θα χρειαστεί να δοθεί πολλή προσοχή στη διαδικασία απαλλαγής.
<P>
Το 2007 ήταν το πρώτο έτος - όπως επεσήμαναν διάφοροι συνάδελφοι ευρωβουλευτές - κατά το οποίο ζητήθηκε από τα κράτη μέλη να προετοιμάσουν μια ετήσια έκθεση των διαθέσιμων ελέγχων και δηλώσεων, αλλά, σύμφωνα με το Ελεγκτικό Συνέδριο, αυτό δεν έχει αποτέλεσμα. Οι συνοπτικές εκθέσεις δεν μπορούν να συγκριθούν και δεν περιέχουν όλες τις πληροφορίες που χρειαζόμαστε. Παρά το γεγονός αυτό, όπως δικαιολογημένα επεσήμανε ο κ. Mulder, υπήρχε μια δέσμευση, μια πολιτική συμφωνία. Αυτό είναι κάτι για το οποίο εργαστήκαμε σκληρά στο Κοινοβούλιο. Τι βλέπουμε τώρα; Πολλά κράτη μέλη δεν έχουν την πρόθεση να συνεργαστούν. Κυρίως οι χώρες που χαρακτηρίζονται από ευρωσκεπτικισμό συμβάλλουν στην κοινή προσπάθεια: το "νωμένο Βασίλειο, η Δανία και η Ολλανδία σε μεγάλο βαθμό. Ασφαλώς δεν μπορεί να γίνει αυτό; Πρέπει πράγματι να υπενθυμίσουμε στο Συμβούλιο την ευθύνη που έχει σε αυτό το θέμα.
<P>
Τέλος, εξ ονόματος της Ομάδας των Πρασίνων/Ευρωπαϊκής Ελεύθερης Συμμαχίας, θέλω να υπογραμμίσω την πολιτική ανάγκη σχετικά με τα κράτη μέλη, δηλαδή ότι πρέπει πράγματι να αντιμετωπίσουν την πολιτική τους ευθύνη για τις δαπάνες που βοήθησαν να διαχειριστούν. Επιτέλους αυτό είναι το καθήκον τους! Επιπλέον, θέλουμε να δούμε περισσότερη διαφάνεια σχετικά με τους τελικούς δικαιούχους. Μπορεί να είναι ένας ενδιαφέρων ιστότοπος, αλλά παρατήρησα ότι πολλά κράτη μέλη, συμπεριλαμβάνοντας τη χώρα μου, το Βέλγιο, καταχωρούν πληροφορίες σε αυτόν, γεγονός το οποίο είναι ιδιαίτερα ανεπαρκές και χωρίς καθόλου διαφάνεια. Πρέπει να γίνουν πολλά και σε αυτόν τον τομέα, κατά συνέπεια θα πρέπει να αγωνιστούμε γι' αυτό κατά τη διάρκεια της διαδικασίας απαλλαγής.
<SPEAKER ID="016" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, κύριε Πρόεδρε του Ευρωπαϊκού Ελεγκτικού Συνεδρίου, ο Αντιπρόεδρος της Επιτροπής κ. Kallas σε γενικές γραμμές έπραξε σωστά ώστε να βελτιώσει το δημοσιονομικό έλεγχο και ιδίως να αυξήσει τη διοικητική διαφάνεια. " δημόσια ενημέρωση για τις αγροτικές επιδοτήσεις είναι ένα καλό παράδειγμα αυτού του εγχειρήματος.
<P>
Το Ευρωπαϊκό Ελεγκτικό Συνέδριο συμφωνεί εν μέρει. Βέβαια, υπάρχουν τομείς για σχολιασμό, ιδίως αναφορικά με τη χρήση της αγροτικής και της περιφερειακής αναπτυξιακής βοήθειας. " ευθύνη για αυτούς τους τομείς έγκειται κυρίως στα κράτη μέλη. Διακρίνεται κάτι σαν διαχωρισμός στην έκθεση του Ελεγκτικού Συνεδρίου: οι κάπως πιο σωστοί καθαροί χορηγοί του βορρά σε αντίθεση με τους δικαιούχους του νότου που μάλλον έχουν την τάση για κατάχρηση. Επίσης, ο διαχωρισμός επηρεάζεται εμφανώς από τις ποσότητες των σχετικών χρημάτων. Στο νότο χορηγούνται και ελέγχονται περισσότερα χρήματα σε σχέση με το βορρά. Για να διασφαλιστεί ότι δεν πραγματοποιούνται λανθασμένες γενικεύσεις, είναι σημαντικό το Ελεγκτικό Συνέδριο να δείξει ακριβώς στις εκθέσεις του τους τομείς όπου εμφανίστηκε κάθε κατάχρηση, έτσι ώστε να αποφευχθεί η σύγχυση και οι λανθασμένες γενικεύσεις ως συνέπεια.
<P>
Θέλω να εφιστήσω την προσοχή σε κάτι στο οποίο δεν εκτείνεται η αρμοδιότητα του Ευρωπαϊκού Ελεγκτικού Συνεδρίου και το οποίο αποτελεί επίσης γκρίζα ζώνη από εθνικής πλευράς. Αυτό είναι το Ταμείο Atha που δημιουργήθηκε το 2004, το οποίο εμπίπτει στην αρμοδιότητα των κρατών μελών, αν και όχι της ΕΕ. Τα κράτη μέλη καταβάλλουν στο Ταμείο από τους δικούς τους προϋπολογισμούς σχετικά με την άμυνα για συνδυασμένες στρατιωτικές επιχειρήσεις που δεν ανήκουν στο πλαίσιο της αρμοδιότητας της Ευρωπαϊκής Κοινότητας. Αφενός, αυτές οι επιχειρήσεις βασίζονται στην αρχή του ΝΑΤΟ ότι οι "δαπάνες βρίσκονται εκεί όπου δημιουργούνται". Αφετέρου, υπάρχει το σχέδιο Atha, η χρηματοδότηση του οποίου είναι μυστική. " στρατιωτική επιχείρηση αυτού του είδους από την πλευρά των χωρών της ΕΕ πρέπει να τεθεί υπό δημοκρατικό έλεγχο.
<P>
Όταν εξετάζεται η έκθεση του Ελεγκτικού Συνεδρίου, η ομάδα μας θα προσέξει ιδιαίτερα το σημείο της νομιμότητας του προϋπολογισμού του Συμβουλίου που για το Κοινοβούλιο ήταν μέχρι τώρα γκρίζα ζώνη.
<SPEAKER ID="017" NAME="Godfrey Bloom">
εξ ονόματος της Ομάδας IND/DEM. - Κύριε Πρόεδρε, λοιπόν ο Επίτροπος κ. Kallas φαίνεται ότι έχει διαβάσει ένα εντελώς διαφορετικό έγγραφο. Μπορώ να τον διαβεβαιώσω ότι ως ανώνυμη εταιρεία του "νωμένου Βασιλείου απλά αυτό δεν θα λειτουργούσε καθόλου. Εάν κάθε ανώνυμη εταιρεία του "νωμένου Βασιλείου υπέβαλε λογαριασμούς αυτού του τύπου για 14 έτη που ήταν εντελώς απαράδεκτοι και αυτό το έτος - και δεν νομίζω ότι το Ελεγκτικό Συνέδριο θεώρησε ότι είναι σωστοί και έχω διαβάσει το έγγραφο - εάν η Επιτροπή ήταν ένα διοικητικό συμβούλιο ανώνυμης εταιρείας του "νωμένου Βασιλείου πρέπει να ομολογήσω ότι τώρα θα ήταν στη φυλακή!
<P>
Εδώ έχουμε ένα πρόβλημα, όπου αυτό το Κοινοβούλιο, εάν είναι Κοινοβούλιο, το οποίο τον περισσότερο χρόνο του έτους συζητά σχετικά με το εάν είναι στραβές οι μπανάνες, σχετικά με τους ρόζους που έχει η παστινάκη, σχετικά με την τυποποίηση των μεγεθών των φιαλών και την Τρίτη ψηφίζαμε ακόμη σχετικά με την τυποποίηση των θέσεων των τρακτέρ, οπότε αυτός ο γελοίος οργανισμός περνά τον περισσότερο χρόνο του έτους χωρίς να κάνει τίποτα αξιόλογο. Έχουμε μόνο μια σοβαρή ευθύνη κι αυτή είναι να θεωρήσουμε υπεύθυνη την Επιτροπή σχετικά με τον προϋπολογισμό. Αυτό είναι το πιο σοβαρό πράγμα που μπορούμε να κάνουμε και πρόκειται να εγκριθεί ξανά για το 15ο έτος κατά πλειοψηφία.
<P>
Είναι μεγάλη ντροπή κι ας ενημερώσω τους Βρετανούς ευρωβουλευτές ότι παρατηρώ πολύ προσεκτικά πώς ψηφίζουν. Θα φροντίσω να γίνει γνωστό στο "νωμένο Βασίλειο τι κάνουν εδώ σε αντίθεση με όσα πράγματι δηλώνουν όταν επιστρέφουν στην πατρίδα.
<SPEAKER ID="018" NAME="Ashley Mote" AFFILIATION="NI">
Κύριε Πρόεδρε, γνωρίζουμε όλοι ότι οι λογαριασμοί της Ευρωπαϊκής Επιτροπής δεν μπορούν ποτέ να εγκριθούν μέχρι να - κι εκτός εάν - τελικά επιλυθούν δύο σημαντικά προβλήματα. Κανένα από αυτά τα προβλήματα δεν είναι νέο. Πρώτον, δεν υπάρχει βεβαιότητα σχετικά με τα υπόλοιπα σε μεταφορά για το λογιστικό σύστημα, το οποίο άλλαξε το 2005, διότι ένα χρόνο μετά υπήρξαν υπέρογκες αναπροσαρμογές που κατέστησαν σαφές ότι καμία συμφωνία δεν ήταν ή είναι δυνατή.
<P>
Δεύτερον, υπάρχει το πρόβλημα της κοινής διαχείρισης το οποίο αναφέρθηκε ήδη ή διαφορετικά η κατανομή των δημόσιων κονδυλίων σε παραλήπτες που τότε θεωρήθηκαν υπεύθυνοι επειδή τα χρησιμοποίησαν και ήταν η αιτία γι' αυτά. Ακόμη και οι εσωτερικοί ελεγκτές στα κράτη μέλη ομολογούν ότι αυτό το σύστημα δεν μπορεί να λειτουργήσει.
<P>
Για χρόνια, αυτό που ακούμε πάντοτε - και το ακούσαμε ξανά σήμερα από το Ελεγκτικό Συνέδριο και από τον Επίτροπο - είναι η συζήτηση σε καλοπροαίρετο κλίμα σχετικά με την άμεση βελτίωση, το διαχειριστικό κίνδυνο, τα ποσοστά σφάλματος - ασήμαντα πράγματα! " πραγματικότητα είναι ότι δεν αλλάζει τίποτα ουσιαστικό και το κοινό χάνει την υπομονή του και δικαιολογημένα. Οι πρόχειρες λύσεις στο συγκεκριμένο σημαντικό πρόβλημα δεν κάνουν τίποτα για να καλύψουν τα κενά στη βάση.
<P>
Εάν πρέπει να θεωρήσουμε πραγματικά τα αριθμητικά στοιχεία της Ελλάδας, έχουμε ακόμη ελαιώνες στη θάλασσα του Αιγαίου. Αναφέρεται ότι η κακή διαχείριση των κονδυλίων στη Βουλγαρία είναι εκτός ελέγχου. Στην κατεχόμενη από τους Τούρκους βόρεια Κύπρο, χορηγήθηκε δημόσιο χρήμα ύψους 259 εκατομμυρίων ευρώ για οικονομική ανάπτυξη, αλλά η αντιπροσωπεία της ΕΕ στη Λευκωσία παραδέχεται ανοικτά δεν μπορεί να τα παρακολουθήσει ή να τα ελέγξει, απλά επειδή δεν αναγνωρίζουμε το Τουρκικό καθεστώς. Μερικά από αυτά τα χρήματα δόθηκαν για νέα πεζοδρόμια στο ραγδαία αναπτυσσόμενο εξοχικό θέρετρο της Κυρήνειας, όπου τα καζίνο κάνουν χρυσές δουλειές ημέρα και νύχτα. Το τοπικό καθεστώς επιλέγει να μη συλλέξει φόρους και έχει την άποψη ότι, εάν η ΕΕ είναι αρκετά ανόητη για να πληρώνει γι' αυτούς, τότε δεν έχουν καμία αντίρρηση. Ωστόσο, αυτά τα χρήματα μπορούσαν να έχουν επενδυθεί σωστά.
<P>
Όχι μόνο οι λογαριασμοί δεν είναι αποδεκτοί, αλλά ορισμένες από τις απόψεις σχετικά με τον τρόπο με τον οποίο δαπανάται το δημόσιο χρήμα είναι επίσης απαράδεκτες.
<SPEAKER ID="019" NAME="Christofer Fjellner" AFFILIATION="PPE-DE">
(SV) Θέλω να ξεκινήσω ευχαριστώντας το Ελεγκτικό Συνέδριο για την εποικοδομητική έκθεση που είναι εύκολη στην κατανόηση. Είμαι βέβαιος ότι θα αποτελέσει τη σωστή βάση για το συνεχές έργο μας στην Επιτροπή Ελέγχου του Προϋπολογισμού.
<P>
Νόμιζα ότι θα περιοριζόμουν κυρίως στις ανεξάρτητες αρχές της ΕΕ, καθώς είμαι πράγματι εισηγητής γι' αυτές. Βέβαια, ορισμένα θεσμικά όργανα αναπτύσσονται σε σχέση με τα αριθμητικά στοιχεία, την ευθύνη και πόσα χρήματα έχουν στη διάθεσή τους. Κατά συνέπεια, θέλω να επισημάνω ότι η εξέταση αυτών των θεσμικών οργάνων γίνεται όλο και πιο σημαντική.
<P>
Κάθε έτος που βρίσκομαι εδώ στο Ευρωπαϊκό Κοινοβούλιο σχολιάζουμε τα προβλήματα που έχουν οι ανεξάρτητες αρχές σχετικά με το σχεδιασμό, την εφαρμογή του προϋπολογισμού, τις δημόσιες συμβάσεις, τον έλεγχο και ούτω καθεξής και δυστυχώς φαίνεται ότι θα πρέπει να κάνουμε ξανά το ίδιο κι αυτό το έτος. Το ίδιο ισχύει σχετικά με το πρόβλημα ότι ζητούν όλο και πιο πολλά χρήματα, παρόλο που δυσκολεύτηκαν να τα δαπανήσουν κατά τα προηγούμενα έτη. Νομίζω ότι αυτό το θέμα δημιουργεί πολλά σημαντικά ερωτήματα, καθώς φαίνεται ότι είναι επαναλαμβανόμενο πρόβλημα. Για εμένα τουλάχιστον, δημιουργεί ερωτήματα σχετικά με την ευθύνη και τον έλεγχο. Κατά συνέπεια, νομίζω ότι είναι ιδιαίτερα θλιβερό ότι το Συμβούλιο δεν παρίσταται για να συμμετάσχει στη συζήτηση, καθώς πιστεύω ότι έχουμε κοινή ευθύνη ώστε να διασφαλίσουμε ότι αυτές οι αποκεντρωμένες αρχές τελούν υπό έλεγχο και παρακολούθηση.
<P>
Εκτός από αυτά τα γενικά σχόλια που για το μεγαλύτερο μέρος ισχύουν σε μεγάλο αριθμό, αν και όχι για όλες τις αποκεντρωμένες αρχές, υπάρχουν τέσσερεις αρχές που θεωρώ ότι πρέπει να τις εξετάσουμε πιο προσεκτικά αυτό το έτος. " πρώτη αρχή είναι η Ευρωπαϊκή Αστυνομική Ακαδημία, η CEPOL, η οποία δέχθηκε και πάλι φέτος παρατηρήσεις για τις δημόσιες συμβάσεις της κι αυτό είναι ένα επαναλαμβανόμενο πρόβλημα που δεν έχει αντιμετωπιστεί. Επιπλέον, είναι ακόμη πιο αξιοσημείωτο ότι το Ελεγκτικό Συνέδριο επεσήμανε ότι τα χρήματα χρησιμοποιήθηκαν για την πληρωμή των ιδιωτικών δαπανών. Μια ακόμη αρχή είναι η Galileo, σε σχέση με την οποία το Ελεγκτικό Συνέδριο δεν μπόρεσε ακόμη να εκδώσει μια δήλωση που αφορά κατά πόσο θέλουν να παράσχουν μια απλή δήλωση αξιοπιστίας ή όχι, απλά επειδή υπάρχει μεγάλη αβεβαιότητα στη σχέση μεταξύ της Galileo και του Ευρωπαϊκού Οργανισμού Διαστήματος και των άλλων φορέων που συμμετέχουν. Πού αρχίζει και πού τελειώνει η Galileo; Τελευταίες και εξίσου σημαντικές αρχές είναι ο Ευρωπαϊκός Οργανισμός για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης και ο Ευρωπαϊκός Οργανισμός Σιδηροδρόμων, οι οποίοι αποτελούν σαφή παραδείγματα αρχών που υπερεκτιμούν τις δαπάνες τους και ζητούν υπέρογκα ποσά, αλλά παρόλα αυτά ζητούν περισσότερα χρήματα κάθε έτος. Αυτά είναι θέματα που σκοπεύω να εξετάσω πιο προσεκτικά κατά τη διάρκεια της διαδικασίας απαλλαγής. Ελπίζω να συνεχιστεί η εποικοδομητική συνεργασία με το Ελεγκτικό Συνέδριο και την Επιτροπή και είμαι δυσαρεστημένος που το Συμβούλιο δεν παρίσταται για να συμβάλλει σε αυτήν τη συζήτηση.
<SPEAKER ID="020" NAME="Bogusław Liberadzki" AFFILIATION="PSE">
(PL) Κύριε Πρόεδρε, ο κ. Caldeira αναφέρθηκε στον κίνδυνο ως σημαντικό παράγοντα σφάλματος στην κατάρτιση της παρούσας έκθεσης. Μπορώ να έχω ένα λεπτό για να εστιάσω την προσοχή στα θέματα του Ευρωπαϊκού Ταμείου Ανάπτυξης. Το ταμείο παρέχει οικονομική ενίσχυση στα κράτη της Αφρικής, της Καραϊβικής και του Ειρηνικού. Ο κίνδυνος γι' αυτά τα κράτη διαφέρει από τον κίνδυνο για τα κράτη μέλη κι επίσης είναι μεγαλύτερος από ότι στα κράτη μέλη. Είναι σημαντικό ότι το Ελεγκτικό Συνέδριο κατέληξε στο συμπέρασμα ότι οι πράξεις που αποτελούν τη βάση των εσόδων και οι δεσμεύσεις για το δημοσιονομικό έτος είναι νόμιμες και σωστές. Αυτό το γενικό συμπέρασμα μας παρέχει την αφορμή για να εξετάσουμε την έκθεση στο σύνολό της με έγκριση.
<P>
Αφετέρου, ο αριθμός των σφαλμάτων στις πράξεις που αποτελούν τη βάση των πληρωμών είναι μεγάλος. Το Ελεγκτικό Συνέδριο αμφισβήτησε τη δυναμική ερμηνεία της Επιτροπής για τα κριτήρια επιλογής και η άποψη του Ελεγκτικού Συνεδρίου ότι η ερμηνεία παρουσιάζει ατέλειες πρέπει να γίνει αποδεκτή. Το θέμα είναι ότι δεν παρέχει τη δυνατότητα στα κράτη μέλη να εκπληρώνουν τα πρότυπα αξιόπιστης δημόσιας διαχείρισης κονδυλίων. " Επιτροπή πρέπει να αναθεωρήσει τη θέση της αμέσως μόλις της δοθεί η ευκαιρία. Πράγματι το Κοινοβούλιο την έχει προσεγγίσει ήδη σχετικά με αυτό το θέμα.
<P>
Ένα ακόμη θέμα που προκύπτει από την έκθεση είναι η συνεργασία με τα "νωμένα Έθνη. Τονίζει ιδιαίτερα την απροθυμία ή την αδιαφορία των "νωμένων Εθνών να διαβιβαστούν τα σχετικά έγγραφα πληρωμών. Το Ελεγκτικό Συνέδριο επεσήμανε τρεις κύριους τομείς σημαντικού σφάλματος. Αυτοί οι τομείς περιλαμβάνουν την επιλεξιμότητα των δαπανών, την προ-χρηματοδοτική ρύθμιση και την καταβολή λανθασμένων ποσών. Αυτά τα σφάλματα έπρεπε και μπορούσαν να έχουν προσδιοριστεί και διορθωθεί πολύ πιο πριν από το προσωπικό που ενέκρινε τις πληρωμές. Γι' αυτόν το λόγο, η εξήγηση της Επιτροπής ότι οι δαπάνες λογιστικού ελέγχου είναι ιδιαίτερα υψηλές, όπως επισημαίνεται από τη σχέση των δαπανών προς την αποτελεσματικότητα των ελέγχων δεν είναι πειστική. Είναι δύσκολο να συμφωνήσουμε με αυτήν την άποψη. Αντίθετα, η Επιτροπή πρέπει να έχει ως στόχο τη μεγαλύτερη αποδοτικότητα και να αυξήσει τον αριθμό των υπαλλήλων της. Πράγματι, εμείς, ως Κοινοβούλιο, την προσεγγίσαμε σχετικά με αυτό το θέμα πριν από ένα έτος.
<P>
Εν συντομία, αυτό το τμήμα των πληροφοριών που παρέχει το Ελεγκτικό Συνέδριο δεν είναι ξεκάθαρο. Ενώ αναγνωρίζω τη συνολική ορθότητά του, θέλω να επισημάνω σημεία όπου υπάρχουν σημαντικά σφάλματα. " έκθεση περιλαμβάνει τις συστάσεις του Ελεγκτικού Συνεδρίου που πρέπει να γίνουν αποδεκτές σε μεγάλο βαθμό.
<SPEAKER ID="021" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κύριε Επίτροπε, θέλω με τη σειρά μου να ευχαριστήσω το Ελεγκτικό Συνέδριο για το άψογο έργο του. Υπάρχουν πολλά κράτη μέλη τα οποία, αυτήν ακριβώς τη στιγμή έχουν επαναστατήσει κατά της γενικής χρήσης των Ευρωπαϊκών κονδυλίων.
<P>
Θέλω να αναφέρω ότι ελπίζω ότι, όταν αναφέρουν τις συζητήσεις μας και τα αποτελέσματα του έργου του Ελεγκτικού Συνεδρίου, τα μέσα ενημέρωσης δεν θα κάνουν αυτό που κάνουν συνήθως και θα αναφέρουν για τις χαμένες ευκαιρίες και δεν θα αναφέρουν τίποτα για τις ευκαιρίες που αξιοποιήθηκαν έγκαιρα, διότι το μεγαλύτερο μέρος του προϋπολογισμού της Ευρωπαϊκής Ένωσης δαπανήθηκε συνετά. Δεν πρέπει να βλέπουμε το δέντρο και να χάνουμε το δάσος.
<P>
Παρόλα αυτά, παρατηρήσαμε ότι υπήρξαν τάσεις βελτίωσης στην παρούσα έκθεση του Ελεγκτικού Συνεδρίου. Αυτά είναι πολύ καλά νέα. Αναφέρατε επίσης ότι υπάρχουν εκατομμύρια δικαιούχοι, γεγονός το οποίο από μόνο του δείχνει τη δυσκολία και το σκοπό του έργου.
<P>
Από την πλευρά μου, θέλω να επισημάνω δύο ευθύνες. Δεν θέλω να επιρρίψω ευθύνες σε οποιονδήποτε συγκεκριμένο οργανισμό. Απλά θέλω να αναφέρω ότι, εάν στο μέλλον θέλουμε να τα πάμε καλύτερα, όσοι είναι ουσιαστικά υπεύθυνοι για το θέμα πρέπει να λάβουν μέτρα.
<P>
Κατά την άποψή μου, υπάρχουν δύο κατηγορίες υπεύθυνων. Είναι η Επιτροπή - και το Ελεγκτικό Συνέδριο μόλις μας ανέφερε, παρόλο που υπάρχουν αρκετά εκατομμύρια δικαιούχοι, ότι το πρώτο πράγμα που πρέπει να γίνει κατά τη διαδικασία είναι να απλοποιηθούν οι κανόνες. Κατά συνέπεια, ελπίζουμε, πριν συζητήσουμε για ελέγχους, πριν συζητήσουμε για τη δήλωση, ότι τα πράγματα θα απλοποιηθούν πράγματι κατά τη διαδικασία γι' αυτούς τους δικαιούχους - ιδίως για ενώσεις, για ιδιώτες και ούτω καθεξής.
<P>
" δεύτερη κατηγορία υπεύθυνων είναι ασφαλώς τα κράτη μέλη. Εγώ και οι συνάδελφοί μου στην Επιτροπή Περιφερειακής Ανάπτυξης δεν θα πάψουμε να θεωρούμε υπεύθυνα τα κράτη μέλη που υπόκεινται στα Διαρθρωτικά Ταμεία. Τα κράτη μέλη συχνά επιτείνουν τη διοικητική πολυπλοκότητα και, αντί να ενεργούν ως συμβούλια, περιπλέκουν τα θέματα και κρίνουν τι είναι σωστό και τι όχι.
<P>
Ως εκ τούτου, εκτός από την παρούσα έκθεση του Ελεγκτικού Συνεδρίου, ελπίζουμε πράγματι ότι καθένα από τα κράτη μέλη θα διευκολύνει την πρόσβαση στα Ευρωπαϊκά κονδύλια και, βέβαια, ότι θα εισηγηθεί τη διεξαγωγή καταλληλότερων ελέγχων τα επόμενα έτη.
<SPEAKER ID="022" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κύριε Πρόεδρε του Ελεγκτικού Συνεδρίου, κύριε Επίτροπε, κυρίες και κύριοι, μετά την υλοποίηση δηλώσεων αξιοπιστίας για 14 έτη, το επόμενο έτος είναι επετειακό. Πρέπει να σκεφτούμε τι πρέπει να κάνουμε σε αυτήν την περίσταση.
<P>
Θεωρώ ότι σταδιακά γινόμαστε γελοίοι. Ένας από τους σημαντικότερους κινδύνους είναι ότι αυτό θα καταλήξει να γίνει ρουτίνα, ότι κανείς δεν θα μας παίρνει στα σοβαρά πλέον και ότι ούτε τα αποτελέσματα που παρουσιάζουμε δεν θα λαμβάνονται σοβαρά υπόψη. " Έκθεση του Ελεγκτικού Συνεδρίου είναι μια ενδιαφέρουσα έκθεση - η αρχή της δημοσιοποίησης της ταυτότητας και της ατίμωσης απέδειξε την αξία της - και θα ήθελα να ζητήσω από το Ελεγκτικό Συνέδριο να εξακολουθήσει να παρέχει τη σαφήνεια αυτού του είδους.
<P>
Ωστόσο, τώρα ερχόμαστε αντιμέτωποι με το ερώτημα τι να κάνουμε με τα κράτη μέλη που έγιναν μέλη της ΕΕ από το 1981 και ακόμη δεν εφαρμόζουν με συνέπεια τη νομοθεσία της ΕΕ. Θέλω να ζητήσω από την Επιτροπή - κι αυτό είναι ένα από τα μαθήματα που έμαθα από αυτό - να αναγνωρίσει ότι, όσο πιο συνεπείς είναι οι δράσεις της Επιτροπής, τόσο πιο γρήγορα θα έχουμε καλύτερα αποτελέσματα. Θα ήθελα επίσης να δω να λαμβάνεται αυτή η συνεπής προσέγγιση στον τομέα για τον οποίο είναι υπεύθυνη η ίδια η Επιτροπή. Είμαι δυσαρεστημένος που σημειώθηκε τόσο λίγη πρόοδος στην άμεση διαχείριση. Περίμενα ότι η Επιτροπή θα δώσει το καλό παράδειγμα και θα αποδείξει ότι αυτό είναι εφικτό και πώς πρέπει να γίνει.
<P>
Ιδιαίτερα μια πλευρά της παρούσας έκθεσης που μου προκάλεσε το ενδιαφέρον είναι η θέση των νέων κρατών μελών, αλλά δεν παρέχονται αρκετές πληροφορίες σε αυτόν τον τομέα. Δεν καταλαβαίνω ορισμένα από τα αριθμητικά στοιχεία, για παράδειγμα, οι διαπιστώσεις σας σχετικά με τα δύο νέα κράτη μέλη, τη Ρουμανία και τη Βουλγαρία και τι προσδιόρισε σε αυτές η Ευρωπαϊκή Υπηρεσία Καταπολέμησης της Απάτης (OLAF) το 2007. " Ευρωπαϊκή Υπηρεσία Καταπολέμησης της Απάτης πραγματοποίησε τυχαία δείγματα όλων των κονδυλίων που αποκάλυπταν ότι το ποσοστό της απάτης και οι παρατυπίες σε αυτές τις δύο χώρες ήταν της τάξης του 76%. Αυτό είναι ένα σημαντικό ποσοστό και τώρα πρέπει να λάβουμε ανάλογα μέτρα και να βοηθήσουμε αυτές τις δύο χώρες να επιτύχουν καλύτερα αποτελέσματα, διαφορετικά δεν θα σημειώσουμε ποτέ πρόοδο.
<P>
" παρούσα ετήσια έκθεση είναι η τελευταία από τη θητεία της Επιτροπής υπό τον κ. Barroso και η πρώτη στη νέα περίοδο χρηματοδότησης. Θέλω να συγχαρώ τον Επίτροπο κ. Kallas και την Επιτροπή υπό τον κ. Barroso για το έργο τους στον τομέα του χρηματοοικονομικού ελέγχου. " Επιτροπή πέτυχε πολλά περισσότερα από ότι οι προκάτοχοί της. Προκαλεί το ενδιαφέρον ότι, παρά όλες αυτές τις δραστηριότητες δεν έχουμε καλύτερα ή αμεσότερα αποτελέσματα. Περιμένω πολλά περισσότερα από το νέο σύστημα αναφοράς σχετικά με τις εισπράξεις και ελπίζω ότι το επόμενο έτος δεν θα είμαστε πλέον στην ίδια θέση, αδιαφορώντας και δηλώνοντας ότι τα πράγματα πρέπει να βελτιωθούν το επόμενο έτος.
<SPEAKER ID="023" NAME="Πρόεδρος">
Επίτροπε Kallas, οι τόσοι έπαινοι εκ μέρους της κ. Gräßle είναι πράγματι κάτι για το οποίο πρέπει να είστε υπερήφανος!
<SPEAKER ID="024" NAME="Dan Jørgensen" AFFILIATION="PSE">
(DA) Κύριε Πρόεδρε, οι συζητήσεις μας μπορεί να είναι κάπως αόριστες μερικές φορές, κατά συνέπεια θεωρώ ότι πρέπει να αρχίσουμε να υπενθυμίζουμε στους εαυτούς μας για ποια πράγματι θέματα συζητάμε. Είναι θέματα σχετικά με τα χρήματα των Ευρωπαίων πολιτών. Χρήματα που χρησιμοποιούνται για αρκετά σημαντικούς - και μερικές φορές για όχι και τόσο σημαντικούς - σκοπούς. Μια κοινή προϋπόθεση για όλα τα χρήματα που χρησιμοποιούνται εξ ονόματος της ΕΕ είναι ότι πρέπει να χρησιμοποιούνται με σωστό και χρηστό τρόπο. Ακόμη ένα πράγμα που είναι κοινό σε όλα τα χρήματα που χρησιμοποιούνται είναι ότι υπάρχουν κανόνες που πρέπει να τηρούνται και εάν αυτοί οι κανόνες δεν τηρούνται, πρέπει να επιβάλλονται κυρώσεις.
<P>
Δυστυχώς, αυτό το έτος πρέπει και πάλι να διαπιστώσουμε ότι το Ελεγκτικό Συνέδριο δεν μπόρεσε να εγκρίνει την εκτέλεση του προϋπολογισμού της ΕΕ, δηλαδή να εγκρίνει τους λογαριασμούς. Βέβαια, αυτό είναι ιδιαίτερα, ιδιαίτερα απαράδεκτο. Το ερώτημα είναι, σε ποιον πρέπει να ασκηθεί κριτική, σε ποιον πρέπει να επιρρίψουμε ευθύνες; Δεν υπάρχει αμφιβολία ότι το μεγαλύτερο πρόβλημα βρίσκεται στο εσωτερικό των κρατών μελών. Δυστυχώς, δεν υπάρχει αμφιβολία ότι, όταν τα κράτη μέλη λαμβάνουν μεγάλα χρηματικά ποσά από την ΕΕ δεν έχουν την τάση να υποβάλλουν αυτά τα χρήματα σε τόσους ελέγχους και σε τόσους κανονισμούς όσοι θα υπήρχαν εάν ήταν χρήματα από τα κράτη μέλη. Στη Συνθήκη αναφέρεται με σαφήνεια ότι η Ευρωπαϊκή Επιτροπή έχει την ευθύνη, δηλαδή η Ευρωπαϊκή Επιτροπή είναι υπεύθυνη για τη λίγη πίεση που ασκείται στα κράτη μέλη για τη διεξαγωγή των απαραίτητων ελέγχων. Σε σχέση με αυτό το θέμα, λυπάμαι που η Επιτροπή δεν εκπλήρωσε το στόχο της να εγκρίνουμε τους λογαριασμούς πριν το τέλος της παρούσας περιόδου. Αυτό δεν θα το επιτύχουμε.
<P>
Ωστόσο, θέλω επίσης να επισημάνω ότι σημειώθηκε σημαντική πρόοδος, για παράδειγμα,, μετά την πίεση που άσκησε το Ευρωπαϊκό Κοινοβούλιο. Το προηγούμενο έτος, παρουσιάσθηκε ένα σχέδιο δράσης που περιείχε μεγάλο αριθμό από πολύ συγκεκριμένες πρωτοβουλίες, τα αποτελέσματα των οποίων θα δούμε - ασφαλώς όχι στην έκθεση αυτού του έτους, αλλά στην έκθεση του επόμενου. Μπορούμε να είμαστε ευχαριστημένοι σχετικά με αυτό. Βέβαια, στη διαδικασία του παρόντος έτους, θα εργαστούμε με πολύ συγκεκριμένο τρόπο σε σχέση με τους τομείς στους οποίους υπάρχουν ακόμη προβλήματα. Ασφαλώς, αυτό που μας ανησυχεί ιδιαίτερα είναι ότι, στο πλαίσιο του αγροτικού τομέα, όπου διαφορετικά υπήρξαν θετικές τάσεις, αυτό το έτος διαπιστώσαμε μια κάπως αρνητική αξιολόγηση, διότι δεν ασκούμε τον κατάλληλο έλεγχο στα κονδύλια αγροτικής ανάπτυξης.
<SPEAKER ID="025" NAME="Bill Newton Dunn" AFFILIATION="ALDE">
Κύριε Πρόεδρε, θέλω να ευχαριστήσω το Ελεγκτικό Συνέδριο για την έκθεσή του και τον κύριο Επίτροπο και την ομάδα του για το έργο που επιτελούν.
<P>
Αυτό είναι ένα πολύ σημαντικό θέμα, διότι υπάρχουν τόσα πολλά κράτη που αποτυχαίνουν και που έχουν αποτύχει σε διαφορετικά μέρη του κόσμου - δεν θα τα αναφέρω ένα προς ένα, καθώς είναι προφανή - και εκεί αναπτύσσεται η εγκληματικότητα και εξαπλώνεται σε όλους εμάς. Κατά συνέπεια, πρέπει να αντιμετωπίσουμε αυτά τα προβλήματα και είμαι ικανοποιημένος που κινούμαστε στη σωστή κατεύθυνση.
<P>
Λυπάμαι πολύ που δεν παρίσταται κάποιος εκπρόσωπος του Συμβουλίου, διότι τα κράτη μέλη δεν κάνουν σωστά τη δουλειά τους σε αυτόν τον τομέα. Δεν παρίσταται ούτε ένα άτομο και πρέπει να προσπαθήσουμε να το διορθώσουμε αυτό για το επόμενο έτος.
<P>
Θέλω να αναφέρω κάτι στον κ. Bloom από τη χώρα μου που απουσιάζει, ο οποίος στην ανόητη ομιλία του αναφέρθηκε σε "καρότα με ρόζους" ή κάτι ανάλογο και στη συνέχεια αποχώρησε και δεν είχε την ευγένεια να ακούσει την υπόλοιπη συζήτηση. Εάν ήταν εδώ, θα με άκουγε να του υπενθυμίζω ότι ένα σημαντικό Υπουργείο της Βρετανικής Κυβέρνησης που ασχολήθηκε με τις συντάξεις δεν κατόρθωσε να εγκριθούν οι λογαριασμοί του τα τελευταία 14 έτη. Κατά συνέπεια, κι εμείς στη Βρετανία δεν έχουμε λόγο για να είμαστε υπερήφανοι. Ένα από τα πράγματα που με μπερδεύουν σχετικά με το "νωμένο Βασίλειο είναι ότι η Βρετανική κυβέρνηση αρνείται να συνεργαστεί με την Ευρωπαϊκή Υπηρεσία Καταπολέμησης της Απάτης, γεγονός το οποίο φαίνεται ότι είναι τελείως ανόητο και πρέπει να διορθωθεί. Θα ήθελα πολύ να έχω μια απάντηση από τη Βρετανική Κυβέρνηση σε αυτό το θέμα.
<P>
" τελευταία μου παρατήρηση απευθύνεται απευθείας σε σας, κύριε Πρόεδρε: όταν κάνουμε συστάσεις σχετικά με τις επιτροπές για το νέο Κοινοβούλιο το επόμενο έτος, νομίζω ότι πρέπει να σκεφτούμε σοβαρά πώς να ενισχύσουμε την Επιτροπή Ελέγχου του Προϋπολογισμού - να της δώσουμε επιπρόσθετες εξουσίες και αρμοδιότητες, έτσι ώστε να συνεχίσουμε να εργαζόμαστε πολύ έντονα σχετικά με αυτό το πρόβλημα.
<SPEAKER ID="026" NAME="Πρόεδρος">
Σας ευχαριστώ, κύριε Bill Newton Dunn. Όπως πάντα, ο Πρόεδρος θα προσπαθήσει να κάνει ότι μπορεί.
<SPEAKER ID="027" NAME="Markus Ferber" AFFILIATION="PPE-DE">
(DE) Κύριε Πρόεδρε, κύριε Πρόεδρε του Ευρωπαϊκού Ελεγκτικού Συνεδρίου, κύριε Αντιπρόεδρε της Επιτροπής, κυρίες και κύριοι, έχει γίνει πλέον παράδοση το γεγονός ότι για άλλη μια φορά δεν μπορεί να εκδοθεί δήλωση αξιοπιστίας αναφορικά με τη σχέση μεταξύ των δαπανών σε Ευρωπαϊκό επίπεδο και της διοίκησης σε εθνικό επίπεδο. Μπορώ να θυμηθώ τις συζητήσεις με τον πρώην Πρόεδρο του Ελεγκτικού Συνεδρίου, τον καθηγητή κ. Friedmann, ο οποίος μου είπε κάποτε ότι, λόγω των δομών, δεν ήταν δυνατό να δοθεί δήλωση αξιοπιστίας. Γι' αυτόν το λόγο, πρέπει να σκεφτούμε πώς μπορεί να δοθεί ισχύς σε αυτό το μέσο με σκοπό την έκδοση δήλωσης αξιοπιστίας, εάν αυτό είναι δικαιολογημένο.
<P>
Είναι σημαντικό να κάνουμε διαχωρισμούς μεταξύ μερικών διαφορετικών θεμάτων από αυτήν την άποψη. Πρώτον, ένας προϋπολογισμός που αποτελείται από επιδοτήσεις σε ποσοστό της τάξης του 95% περίπου είναι πιο επιδεκτικός στην απάτη σε σχέση με έναν προϋπολογισμό εθνικής, περιφερειακής ή τοπικής αρχής. Αυτός ο προϋπολογισμός των επιδοτήσεων διαχειρίζεται σε μεγάλο βαθμό από τα κράτη μέλη, τα οποία ζήτησαν πολλή περισσότερη ανεξαρτησία από εμάς στη νέα περίοδο χρηματοδότησης, διότι εξέφρασαν τα παράπονά τους κατά τη διάρκεια της τελευταίας περιόδου χρηματοδότησης ότι υπήρχε υπερβολικός κεντρικός έλεγχος. Βέβαια, αυτό σημαίνει επίσης ότι η ευθύνη για τα δημοσιονομικά κονδύλια πρέπει να μετατεθεί σε περιφερειακό και σε εθνικό επίπεδο.
<P>
Ο τρίτος τομέας είναι αυτός με τον οποίο θέλω να ασχοληθώ. Πρέπει να μάθουμε να κάνουμε τη διάκριση μεταξύ της απάτης και της σπατάλης. Αυτά είναι πράγματα που πολλές φορές εξομοιώνονται. Επίσης, με ενοχλεί όταν τα έργα χρηματοδοτούνται με χρήματα της ΕΕ που δεν είναι τελείως απαραίτητα. Ωστόσο, αυτό δεν είναι απάτη αλλά σπατάλη. Γι' αυτόν το λόγο, όσοι είναι υπεύθυνοι για τα έργα, ιδίως στον τομέα των διαρθρωτικών μέτρων, δηλαδή τα κράτη μέλη, πρέπει επίσης να είναι υπεύθυνοι για να διασφαλίσουν ότι τα χρήματα δεν χρησιμοποιούνται ανώφελα και ότι επιδοτούνται μόνο εκείνα τα έργα που παρέχουν αληθινή προστιθέμενη αξία για την περιοχή. Κατά συνέπεια, πρέπει επίσης να σκεφτούμε να μεταθέσουμε τμήματα των διαρθρωτικών λειτουργιών σε άτοκα δάνεια. Εάν τα κράτη μέλη πρέπει να επιστρέψουν τα χρηματικά ποσά, θα χρηματοδοτούν μόνο τα έργα που χρειάζονται πραγματικά.
<SPEAKER ID="028" NAME="Paulo Casaca" AFFILIATION="PSE">
(PT) Κύριε Πρόεδρε, θέλω να ξεκινήσω συγχαίροντας το Ελεγκτικό Συνέδριο για το άρτιο έργο του και επειδή κατέστησε αυτό το έργο πολύ πιο προσιτό σε όλους εμάς εδώ και ακόμη και στους Ευρωπαίους πολίτες γενικότερα.
<P>
Ωστόσο, θα ήθελα να δω πιο συγκεκριμένες λεπτομέρειες στην έκθεση του Ελεγκτικού Συνεδρίου, με ονόματα και περιπτώσεις που αναλύθηκαν. Αυτό δεν αφορά αυτό που ορισμένα κράτη μέλη αποκαλούν "δημοσιοποίηση της ταυτότητας και ατίμωση", αλλά ίσως "δημοσιοποίηση της ταυτότητας και κατανόηση". Αυτό συμβαίνει επειδή το πρόβλημα μπορούμε να το καταλάβουμε μόνο με την περιγραφή συγκεκριμένων περιπτώσεων. Από ότι καταλαβαίνω, ιδίως με τα Διαρθρωτικά Ταμεία, έχουμε κανονιστικά πλαίσια που πολλές φορές ζητούν παράλογα πράγματα. Αυτό δεν είναι καλό για τα κράτη μέλη και για εμάς και πρέπει να εξετάσουμε λεπτομερέστερα αυτά τα κανονιστικά πλαίσια.
<P>
Επίσης, θα συζητήσουμε την εκτέλεση του προϋπολογισμού του Ευρωπαϊκού Κοινοβουλίου το 2007. " αγορά των κτιρίων εδώ στο Στρασβούργο έγινε το 2007 και, όταν τα αγοράσαμε, μας διαβεβαίωσαν ότι δεν υπήρχε αμίαντος σε αυτά τα κτίρια. Μόνο αφού ολοκληρώθηκε αυτή η αγορά, διαπιστώσαμε ότι υπήρχε αμίαντος σε 50 αίθουσες περίπου σε αυτό το κτίριο. Αυτή είναι μια σοβαρή κατάσταση την οποία πρέπει να προσέξουμε ιδιαίτερα.
<P>
Αυτό δεν σημαίνει, κυρίες και κύριοι, να πολεμήσουμε εκείνους που θέλουν ή δεν θέλουν να έρθουν στο Στρασβούργο. Δεν μπορούμε να χρησιμοποιούμε ένα ζήτημα υγείας για σκοπούς που, για να είμαι εντελώς ακριβής, δεν έχουν σχέση. Ωστόσο, το ζήτημα της υγείας υπάρχει πράγματι και θα ήθελα ο Γενικός Γραμματέας να μας παράσχει εγγυήσεις ότι το προτεινόμενο σχέδιο απομάκρυνσης του αμίαντου είναι σύμφωνο με τη συνεχή χρήση αυτών των κτιρίων.
<P>
Μετά από αρκετούς μήνες, ακόμη περιμένω αυτές τις εγγυήσεις. Διάβασα εκατοντάδες σελίδες εκθέσεων και είδα αμέτρητες φωτογραφίες, ορισμένες από τις οποίες ήταν πολύ ενδιαφέρουσες, αλλά δεν έχω αυτές τις εγγυήσεις. Τις χρειαζόμαστε πράγματι διότι, χωρίς αυτές, δεν μπορούμε να είμαστε βέβαιοι ότι μπορούμε να εργαστούμε εδώ με πλήρη ασφάλεια.
<P>
Κατά συνέπεια, θέλω να επισημάνω ότι, όταν παράσχουμε απαλλαγή στον προϋπολογισμό του Ευρωπαϊκού Κοινοβουλίου, αυτό το θέμα πρέπει να διευκρινιστεί πλήρως, διαφορετικά δεν θα μπορέσουμε να δώσουμε θετική ψήφο.
<SPEAKER ID="030" NAME="Marian Harkin" AFFILIATION="ALDE">
Κύριε Πρόεδρε, θέλω κι εγώ να ευχαριστήσω το Ελεγκτικό Συνέδριο. Αφού διάβασα την έκθεσή τους και άκουσα τη συζήτηση που διεξάγεται εδώ σήμερα το πρωί, αναρωτιέμαι: το ποτήρι είναι μισοάδειο ή μισογεμάτο;
<P>
Στην πρώτη πρόταση των συμπερασμάτων από το Ελεγκτικό Συνέδριο αναφέρεται ότι για το 2007 το Ελεγκτικό Συνέδριο προσδιόρισε περαιτέρω πρόοδο στα συστήματα εποπτείας και ελέγχου της Επιτροπής, άρα τουλάχιστον βαδίζουμε προς τη σωστή κατεύθυνση. Υπάρχουν βελτιώσεις σε ορισμένους τομείς, αλλά το ποσοστό σφάλματος είναι ακόμη πολύ υψηλό σε κάποιους τομείς και αυτοί περιγράφηκαν εδώ σήμερα το πρωί.
<P>
Μια ιδιαίτερα σημαντική άποψη είναι ότι, σύμφωνα με την Ευρωπαϊκή Υπηρεσία Καταπολέμησης της Απάτης, η υποψία απάτης στα Διαρθρωτικά Ταμεία επηρέασε το 0,16% των πληρωμών που πραγματοποίησε η Επιτροπή μεταξύ των ετών 2000 και 2007 κι αυτό είναι ένα πολύ σημαντικό αριθμητικό στοιχείο. Ωστόσο, ως πολιτικός στο πεδίο της δράσης, βλέπω την άλλη όψη του πράγματος. Κοινότητες, εθελοντικές ομάδες, ΜΚΟ, μου δηλώνουν συνεχώς πόσο πολύ δυσκολεύονται να υποβάλλουν αίτηση για χρηματοδότηση και να τηρήσουν τους αυστηρούς κανόνες συμμόρφωσης σε κάθε ένα βήμα. Δέχομαι συνεχώς καταιγισμό ερωτήσεων σχετικά με τη γραφειοκρατία και την προσήλωση στους διοικητικούς τύπους των Βρυξελών και, μεταξύ των πολιτών και της παρούσας συζήτησης, έχουμε τα κράτη μέλη - πολλά από τα οποία πρέπει να βελτιώσουν σημαντικά τη δράση τους - την Επιτροπή, η οποία πρέπει ακόμη να επιτελέσει κάποιο έργο, το Κοινοβούλιο και το Ελεγκτικό Συνέδριο.
<P>
Ωστόσο, θεωρώ ότι οι συστάσεις από το Ελεγκτικό Συνέδριο θα κάνουν τη διαφορά, ιδίως στην απλοποίηση της βάσης υπολογισμού των επιλέξιμων δαπανών και στη μεγαλύτερη χρήση των εφάπαξ ή των ενιαίων πληρωμών. Σημειώνουμε κάποια πρόοδο, αλλά είναι πολύ αργή.
<P>
Κατά συνέπεια, το ποτήρι είναι μισοάδειο ή μισογεμάτο; Όταν σκέφτομαι τις συνολικές επιδράσεις της Ευρωπαϊκής χρηματοδότησης, τις βελτιώσεις που πραγματοποιούνται και ευτυχώς την εφαρμογή των συστάσεων, η άποψή μου είναι ότι το ποτήρι είναι μισογεμάτο.
<SPEAKER ID="031" NAME="José Javier Pomés Ruiz" AFFILIATION="PPE-DE">
(ES) Κύριε Πρόεδρε, σύμφωνα με το Άρθρο 274 της Συνθήκης ΕΚ, το Συμβούλιο έχει την ίδια ευθύνη με την Επιτροπή για τις δαπάνες. Είμαστε η δημοσιονομική αρχή.
<P>
Κύριε Πρόεδρε, καλέσαμε το Συμβούλιο σε αυτήν τη συζήτηση; Δεν βλέπω κανένα εκπρόσωπό του. Ζήτησαν συγγνώμη επειδή δεν βρίσκονται εδώ; Έδωσαν κάποια εξήγηση για ποιο λόγο δεν είναι παρόντες;
<P>
Δεν καταλαβαίνω. Μήπως επειδή δεν θέλουν να μάθουν για δέκατη τέταρτη φορά ότι το Ελεγκτικό Συνέδριο δηλώνει ότι τα πράγματα πρέπει να βελτιωθούν, δεδομένου ότι εκείνοι δαπανούν περισσότερο από το 80% των χρημάτων των Ευρωπαίων; Ή μήπως επειδή εκείνοι, όπως και τα κράτη μέλη, είναι ευχαριστημένοι με αυτά που δαπανούν, ενώ εδώ στο Κοινοβούλιο τολμάμε να εξετάζουμε τα σφάλματα ενός καλεσμένου που είναι απών, επειδή υποθέτω ότι τους έχουμε καλέσει στη συζήτηση;
<P>
(FR) Θα το πω στα γαλλικά. Βρισκόμαστε στη Γαλλία. Πού είναι η Γαλλική Προεδρία; Πού είναι ο κ. Sarkozy; Πού είναι οι εκπρόσωποί σας σε αυτήν τη συζήτηση;
<P>
(ES) Πρέπει να δούμε εάν, κατά τον Μολιέρο, φτάνουν σύντομα.
<P>
Αυτό είναι απαράδεκτο. Όλοι οι συνάδελφοί μου στην Επιτροπή Ελέγχου του Προϋπολογισμού συμφωνούν μαζί μου ότι αυτό δεν πρέπει να ξανασυμβεί. Νόμιζα ότι η περίφημη Γαλλική Προεδρία θα βελτίωνε επίσης αυτήν την άποψη να αντιμετωπίσει τις συνέπειες. Διότι εδώ πρέπει να αντιμετωπίσουν τις συνέπειες. Δεν μπορούν να δαπανούν και στη συνέχεια να μην έρχονται εδώ. Διότι, το Συμβούλιο και όχι μόνο τα κράτη μέλη υπόκεινται σε λεπτομερή εξέταση από εμάς. Ωστόσο, δεν παρίστανται ποτέ εδώ, διότι δεν θέλουν να ακούνε συνεχώς τα ίδια πράγματα.
<P>
" λύση θα ήταν να έχουμε δηλώσεις σε εθνικό επίπεδο.
<P>
Έχω να κάνω δύο επισημάνσεις.
<P>
Συγχαρητήρια, κύριε Silva Caldeira. Στην τελευταία συζήτηση της παρούσας κοινοβουλευτικής περιόδου, συντάξατε μια ιδιαίτερα εμπεριστατωμένη έκθεση. Το Ελεγκτικό Συνέδριο, στο οποίο είστε Πρόεδρος, είναι εν μέρει υπεύθυνο για τη βελτίωση των πραγμάτων. Σας παρακαλώ διαβιβάστε τα συγχαρητήριά μας σε όλα τα μέλη σας, όπως δήλωσαν αρκετοί συνάδελφοί μου ευρωβουλευτές.
<P>
Κύριε Kallas, αυτή η Επιτροπή έκανε σημαντικές βελτιώσεις. Δυστυχώς, δεν έχουμε επιτύχει τον απώτερο στόχο της θετικής δήλωσης αξιοπιστίας, αλλά τα πράγματα είναι σε καλό δρόμο.
<P>
Έχω να κάνω μια μικρή πρόταση: πρέπει να απλοποιήσουμε τη διαδικασία. Πρέπει να απλοποιήσουμε τη διαδικασία και να δώσουμε αρμοδιότητες στα κράτη μέλη και στη συνέχεια εκείνα πρέπει να παρίστανται εδώ για να αντιμετωπίζουν τις συνέπειες. " απλούστευση και η εξάλειψη της γραφειοκρατίας θα είναι το μέσο για να βελτιώσουμε τον τρόπο με τον οποίο δαπανώνται τα χρήματα των Ευρωπαίων.
<SPEAKER ID="034" NAME="Szabolcs Fazakas" AFFILIATION="PSE">
(HU) Κύριε Πρόεδρε, σας ευχαριστώ που έλαβα το λόγο. Κατά την άποψή μου, για έναν ευρωβουλευτή από κάποιο από τα κράτη μέλη, η απουσία του οποίου δυσαρέστησε την κ. Gräßle, η παρούσα διαδικασία απαλλαγής είναι σημαντική για δύο λόγους. Αφενός, αυτό είναι το πρώτο έτος της περιόδου 2007-13, οπότε όποιες παρατηρήσεις κάνουμε τώρα, θα ασκήσουν επίδραση σε μελλοντικές χρήσεις. Δεύτερον, αυτό είναι το έτος για το οποίο το Ευρωπαϊκό Κοινοβούλιο και η Επιτροπή θα παράσχουν την τελευταία απαλλαγή και ως εκ τούτου αξίζει να προετοιμάσουμε μια αξιολόγηση.
<P>
Ίσως οι συνάδελφοί μου ευρωβουλευτές να μη συμφωνήσουν μαζί μου, αλλά παρόλα αυτά εξακολουθώ να έχω την άποψη ότι, παρόλο που ο κύριος στόχος μας, μια θετική δήλωση αξιοπιστίας, δεν έχει επιτευχθεί, μπορούμε να είμαστε υπερήφανοι για τα κοινά επιτεύγματά μας. " Επιτροπή, υπό τον Αντιπρόεδρο κ. Siim Kallas και το Κοινοβούλιο, υπό την ηγεσία της Επιτροπής Ελέγχου του Προϋπολογισμού, δεν διαπίστωσε μόνο ότι τα δικά της τιμολόγια και οι δαπάνες ήταν όλα σε τάξη, αλλά με μια σημαντική συνεχή προσπάθεια, κατόρθωσε να διασφαλίσει ότι τα κράτη μέλη που είναι υπεύθυνα για το 80% των δαπανών προετοιμάζονται διαρκώς για συνεργασία σχετικά με τον έλεγχο.
<P>
Γνωρίζω ότι στον τομέα των αγροτικών ταμείων και των ταμείων συνοχής έχουμε ακόμη σημαντικά πράγματα να κάνουμε από αυτήν την άποψη, ωστόσο, όταν τα διεκπεραιώσουμε, δεν μπορούμε να αγνοήσουμε τις μεταβαλλόμενες συνθήκες στην παγκόσμια οικονομία. Στην παρούσα κρίση, είναι ζωτικής σημασίας, ιδίως για τα νέα κράτη μέλη, να χρησιμοποιούν τους πόρους της ΕΕ όσο το δυνατόν πιο γρήγορα και με όσο λιγότερη δημοκρατία τόσο το καλύτερο. Κατά συνέπεια, αυτός ο στόχος πρέπει να επιτευχθεί, χωρίς να αυξάνεται ο κίνδυνος για τις πληρωμές με αυτόν τον τρόπο. Γι' αυτόν το λόγο, αποδέχομαι το γεγονός ότι το Ευρωπαϊκό Ελεγκτικό Συνέδριο προτείνει επίσης την απλούστευση σε αυτόν τον τομέα. Τώρα εξαρτάται από την Επιτροπή και από τα κράτη μέλη να τα υλοποιήσουν. Σας ευχαριστώ πολύ.
<SPEAKER ID="035" NAME="Anneli Jäätteenmäki" AFFILIATION="ALDE) (ALDE">
(FI) Κύριε Πρόεδρε, θέλω να ευχαριστήσω το Ευρωπαϊκό Ελεγκτικό Συνέδριο και τον Επίτροπο κ. Siim Kallas για το σημαντικό έργο που κάνατε προς όφελος των Ευρωπαίων φορολογούμενων.
<P>
Επιτρέπεται περιθώριο λάθους της τάξης του 2% στους λογαριασμούς της ΕΕ. Θέλω να αναφέρω ότι οι δαπάνες που προορίζονται για τους μισθούς, το ενοίκιο και άλλα διοικητικά κονδύλια πρέπει να μπορούν να οριστικοποιούνται με πολύ μεγαλύτερη ακρίβεια. Δεν πρέπει να υπάρχει καμία σύγχυση με αυτά. Υπάρχουν άλλες ομάδες δαπανών, ωστόσο, όπου η επίτευξη ακρίβειας εντός του περιθωρίου του 2% μπορεί να είναι δύσκολη. Για παράδειγμα, προς το παρόν γίνονται πολλές συζητήσεις σχετικά με μεγαλύτερα ποσά στις δαπάνες της περιφερειακής πολιτικής. Ίσως πρέπει να γίνουμε αρκετά τολμηροί για να αναγνωρίσουμε ότι δεν είναι ρεαλιστικό να επιτύχουμε μηδενική ανοχή σε αυτές τις ομάδες δαπανών.
<P>
Στο μέλλον πρέπει να είμαστε πολύ πιο αποδοτικοί, η διαδικασία εφαρμογής πρέπει να απλοποιηθεί κι επίσης πρέπει να μπορούμε να μεταθέτουμε την ευθύνη και την εξουσία σε εθνικό επίπεδο. Αυτό θα ήταν προς όφελος των Ευρωπαίων φορολογούμενων και ελπίζω ότι το Ελεγκτικό Συνέδριο θα δράσει αποτελεσματικά σχετικά με αυτό το θέμα.
<SPEAKER ID="036" NAME="Véronique Mathieu" AFFILIATION="PPE-DE">
(FR) Κύριε Πρόεδρε, δεν θέλω να λάβω το λόγο εξ ονόματος της Προεδρίας, αλλά θέλω να απαντήσω στο συνάδελφό μου ευρωβουλευτή κ. Pomés Ruiz. Νομίζω ότι μπορεί να μην παρευρισκόταν στο Κοινοβούλιο όταν μίλησε ο εισηγητής. Το Συμβούλιο δεν ήθελε να παρευρίσκεται στο Κοινοβούλιο πριν τη συνεδρίαση του Συμβουλίου Οικονομικών και Δημοσιονομικών Υποθέσεων. Ήταν εντελώς σκόπιμο. Δεν νομίζω ότι πρέπει να υπάρξει ανταλλαγή απόψεων πριν από αυτήν τη συνεδρίαση.
<P>
Σχετικά με το θέμα της έκθεσης, νομίζω ότι η λέξη κλειδί είναι η απλούστευση. Ωστόσο, θεωρώ ότι η κοινή διαχείριση είναι πράγματι μια αιτία πολυπλοκότητας στο επίπεδο των Ευρωπαϊκών ταμείων και ο βαθμός πολυπλοκότητας που έχουμε, σε κάθε περίπτωση, δεν οφείλεται στην απάτη, ιδίως στο γεωργικό τομέα. Αυτό που παρατηρήσαμε σήμερα, ειδικά σχετικά με το θέμα της αγροτικής ανάπτυξης, δυστυχώς οφείλεται στη σημαντικά πολύπλοκη διαχείριση των Ευρωπαϊκών ταμείων.
<P>
Χθες ψηφίσαμε σχετικά με την ΚΓΠ και πρέπει να συνειδητοποιήσουμε ότι η περιβαλλοντική πολλαπλή συμμόρφωση, για παράδειγμα, είναι ιδιαίτερα πολύπλοκη. Οι ευρωβουλευτές ζητούν την απλούστευση της περιβαλλοντικής πολλαπλής συμμόρφωσης, διότι οι αγρότες εργάζονται πολύ σκληρά για να διαχειριστούν την εν λόγω περιβαλλοντική πολλαπλή συμμόρφωση. Τα Ευρωπαϊκά ταμεία - ειδικά η διαχείριση των Διαρθρωτικών Ταμείων - πρέπει να απλοποιηθεί κι αυτό είναι ένα πολιτικό μήνυμα που πρέπει να περάσουμε. " απλοποίηση των Ευρωπαϊκών ταμείων είναι η λέξη κλειδί σήμερα και πρέπει να μαθευτεί.
<SPEAKER ID="037" NAME="Marusya Ivanova Lyubcheva" AFFILIATION="PSE">
(BG) Εκφράζω τα συγχαρητήριά μου αναφορικά με την έκθεση, η οποία μπορεί να χρησιμεύσει ως εγχειρίδιο λειτουργίας στις πολύπλοκες διαδικασίες με τις οποίες καταβάλλονται οι δαπάνες στην Ευρωπαϊκή Ένωση. Κατέληξα σε πολλά συμπεράσματα σχετικά με την έκθεση: Σαφήνεια και ευκολία στην κατανόηση - αντικατοπτρίζει τις νέες μεθόδους εργασίας που παρουσίασε το Ελεγκτικό Συνέδριο. Ανάλυση, η οποία παρέχει τη βάση για σημαντικές συστάσεις, μολονότι για τις συστάσεις που υπήρχαν για χρόνια. Επίσης, εστίαση στα αποτελέσματα. Ας δούμε πέρα από τα προτερήματα της έκθεσης κι ας αξιολογήσουμε τα αποτελέσματα σχετικά με την κανονικότητα και την επίδραση των δαπανών της Ευρωπαϊκής Ένωσης. Αυτό οδηγεί στα ακόλουθα συμπεράσματα: ατέλειες στα συστήματα ελέγχου των κρατών μελών και, σε κάποιο βαθμό, αποτελεσματική εποπτεία της Ευρωπαϊκής Επιτροπής. " κατανομή των λαθών στις πληρωμές που πραγματοποιούνται ανά τομέα είναι αρκετά υψηλή, όπως και τα σχετικά ποσά. Πρέπει να αντιμετωπίσουμε το σημαντικό επίπεδο σφαλμάτων σε συγκεκριμένους τομείς. Έχει σημειωθεί σημαντική πρόοδος, αλλά ακόμη δεν θεωρείται αρκετή. Τα κύρια αποτελέσματα της έκθεσης περιέχονται στις συστάσεις οι οποίες πρέπει να βελτιώσουν το σύστημα για τη διαχείριση των δαπανών των Ευρωπαϊκών ταμείων: η βελτίωση των συστημάτων ελέγχου σε διάφορα επίπεδα - πρώτο, δεύτερο και τρίτο - και τα συνδετικά στοιχεία μεταξύ τους που αποτελεί ιδιαίτερη υποχρέωση των κρατών μελών. Επίσης, απλούστευση των διαδικασιών για να ελέγχονται ευκολότερα και να υλοποιούνται ευκολότερα χωρίς να ενέχουν κινδύνους. Και, επειδή συνήθως ενέχονται τα κράτη μέλη, νομίζω ότι απαιτείται καλύτερη συνεργασία και παροχή βοήθειας σε σχέση με τα νέα μέλη, ώστε να τους δώσουμε τη δυνατότητα να συγκροτήσουν ξεκάθαρους και ακριβείς εθνικούς μηχανισμούς ελέγχου.
<SPEAKER ID="038" NAME="Mairead McGuinness" AFFILIATION="PPE-DE">
Κύριε Πρόεδρε, θέλω να ευχαριστήσω το Ελεγκτικό Συνέδριο για την παρουσίασή του σήμερα το πρωί που ήταν ιδιαίτερα λεπτομερής και πολύ χρήσιμη. Πράγματι, τα ποσοστά σφάλματος είναι πολύ υψηλά - και όλοι προσπαθούμε για το τέλειο - αλλά σημειώθηκε πρόοδος και η ΕΕ γενικά σημείωσε πρόοδο, έτσι ώστε την αποδεχόμαστε με ευχαρίστηση.
<P>
" γενική επισήμανση που θέλω να κάνω είναι ότι τα κράτη μέλη ίσως είναι πιο προσεκτικά με τα δικά τους χρήματα από ότι με τα χρήματα από την Ευρώπη και πρέπει να αλλάξουμε αυτήν την άποψη. Ωστόσο, όπως δήλωσαν όλοι, δεν χρειάζεται να περιπλέκουμε υπερβολικά τους κανόνες και τους κανονισμούς αναφορικά με τη συμμόρφωση, διότι αυτό απωθεί τους ανθρώπους και ιδιαίτερα εκείνους που μπορεί να χρειάζεται να έχουν πρόσβαση στη χρηματοδότηση.
<P>
Κρατώ στα χέρια μου - μόλις τυπώθηκε - το "τσεκάπ" σχετικά με την κοινή γεωργική πολιτική που συμφωνήθηκε νωρίς σήμερα το πρωί. Ένα πράγμα που σαφέστατα με εντυπωσιάζει από την παρουσίαση σήμερα το πρωί είναι ότι αναφέρθηκε σαφώς ότι, σε ότι αφορά την αγροτική ανάπτυξη, υπάρχουν μεγάλα προβλήματα σχετικά με τη συμμόρφωση όταν, σύμφωνα με αυτό το "τσεκάπ", τώρα λαμβάνουμε περισσότερα χρήματα από το καθεστώς ενιαίας ενίσχυσης για να τα χορηγήσουμε στην αγροτική ανάπτυξη. Εδώ υπάρχει ένα θέμα που πρέπει να αντιμετωπιστεί. Τελικά, η επένδυση χρημάτων σε προγράμματα αγροτικής ανάπτυξης για την αντιμετώπιση της αλλαγής του κλίματος, της βιοποικιλότητας και της διαχείρισης των υδάτων θεωρητικά είναι μια πολύ καλή ιδέα, αλλά πώς εκτιμώνται αυτά τα πράγματα και πώς αξιολογείται η αξία των χρημάτων; Αυτό είναι κάτι που πρέπει να εξετάσουμε πολύ προσεκτικά.
<P>
Ανησυχώ ότι αυτή η έκθεση, όπως στο παρελθόν, θα χρησιμοποιηθεί για να θιγεί η ΕΕ - για να αναφερθούν άσχημα πράγματα σχετικά με αυτό - και όχι με τον τρόπο με τον οποίο θα πρέπει να χρησιμοποιείται, δηλαδή: κοιτάξτε, σημειώσαμε πρόοδο και επισημαίνουμε τομείς όπου πρέπει να δαπανούμε τα χρήματα που προέρχονται από την Ευρώπη με τρόπο που είναι κατάλληλος για τον Ευρωπαίο πολίτη και αποφεύγουμε να κάνουμε τη διαδικασία υπερβολικά πολύπλοκη.
<P>
Ο πιο διαδεδομένος όρος που χρησιμοποιήθηκε σήμερα το πρωί στο Κοινοβούλιο ήταν η "απλούστευση". Εάν αυτό ήταν απλό, τότε ήδη θα το κάναμε. Παρότι δεν νομίζω ότι τα πράγματα είναι και τόσο εύκολα, ίσως εάν εκείνοι που διεξάγουν ελέγχους και επιθεωρήσεις ήταν περισσότερο εναρμονισμένοι με τα εν λόγω θέματα, τότε μπορεί να συνέβαλαν κάπως στην εξέλιξη της διαδικασίας. Κατά συνέπεια, εγκρίνω την παρουσίαση κι ας ελπίσουμε ότι θα συνεχίσουμε να πραγματοποιούμε δαπάνες με συνετό τρόπο.
<SPEAKER ID="039" NAME="Jan Olbrycht" AFFILIATION="PPE-DE">
(PL) Κύριε Πρόεδρε, επιτρέψτε μου καταρχάς να εκφράσω την επιδοκιμασία μου για την έκθεση του Ελεγκτικού Συνεδρίου, η οποία επιβεβαιώνει τη συνοχή του έργου του.
<P>
Θέλω επίσης να επισημάνω ότι αυτές οι εκθέσεις αναλύονται πάντοτε σε συγκεκριμένο πλαίσιο. Αυτό το πλαίσιο είναι πολύ σχετικό τώρα, αφού, πρώτον, επεξεργαζόμαστε μια νέα μορφή για τις πολιτικές μας μετά το 2013. Δεύτερον, συζητάμε για μεθόδους αναφορικά με τον έλεγχο και την αξιολόγηση της αποτελεσματικότητας των πολιτικών μας. Και τρίτον, όλοι ασχολούμαστε με την αντίδραση της Ευρωπαϊκής Ένωσης στη χρηματοπιστωτική κρίση και με την προσαρμογή των μέσων, των μεθόδων και των εργαλείων που διαθέτουμε για τις νέες προκλήσεις.
<P>
Υπό αυτήν την έννοια, εάν εξετάσουμε τα αποτελέσματα της έκθεσης που επικεντρώνεται στην πολιτική της συνοχής, η προσοχή μας στρέφεται στο γεγονός ότι, όπου η ίδια η Επιτροπή ήταν υπεύθυνη για συγκεκριμένες ενέργειες, η έκθεση προσδιόρισε σαφή πρόοδο. Αφετέρου, σε τομείς που αφορούν σε λογιστικούς ελέγχους πολλαπλών επιπέδων και ενέχουν ευθύνη από την πλευρά των κρατών μελών, τα αποτελέσματα μέχρι σήμερα, όπως παρατηρείται στην έκθεση, είναι ασήμαντα, διότι δεν μπορούμε να δούμε ακόμη τα άμεσα αποτελέσματα των μεταρρυθμίσεων που προτείνονται τώρα.
<P>
Επιτρέψτε μου επίσης να σχολιάσω ότι, όταν επεξεργαζόμαστε νέες πολιτικές πρέπει σαφώς να διακρίνουμε - όπως παρατήρησε ο κ. Ferber - μεταξύ των σφαλμάτων, των καταχρήσεων και της ανεπαρκούς διαχείρισης και πώς συνδέονται αυτοί οι τομείς με την αποτελεσματικότητα των πολιτικών. Κατά την άποψή μου, είναι λάθος απλά να καθορίζουμε ένα σφάλμα ή το επίπεδο του σφάλματος με την αναποτελεσματικότητα μιας συγκεκριμένης πολιτικής. Ένα υπερβολικά απλουστευμένο συμπέρασμα μπορεί να μας κάνει να εγκαταλείψουμε πολιτικές που είναι απολύτως σημαντικές στη νέα κατάσταση.
<SPEAKER ID="040" NAME="Esther de Lange" AFFILIATION="PPE-DE">
(NL) Κύριε Πρόεδρε, θέλω κι εγώ με τη σειρά μου να εκφράσω τις ευχαριστίες μου στο Ελεγκτικό Συνέδριο για την παρουσίαση της ετήσιας έκθεσης και την Επιτροπή για την αντίδρασή της σχετικά με αυτήν. Παρά τις θετικές απηχήσεις από την πλευρά της λογιστικής, αντιμετωπίζουμε πράγματι την ίδια κατάσταση που αντιμετωπίσαμε τα προηγούμενα έτη. Είναι αλήθεια ότι λήφθηκαν μέτρα στον τομέα της συνοχής, συμπεριλαμβάνοντας μέτρα μέσω του σχεδίου δράσης της Ευρωπαϊκής Επιτροπής και το ποσοστό σφάλματος μειώθηκε κάπως από 12% σε 11%, αλλά προφανώς αυτό δεν είναι καθόλου ικανοποιητικό. Μια διπλή εικόνα προκύπτει σε ότι αφορά τη γεωργία και άλλες σημαντικές χρεωστικές εγγραφές στον προϋπολογισμό. Το ποσοστό σφάλματος της γεωργικής πολιτικής είναι κάτω από το κρίσιμο όριο της τάξης του 2%, όχι λόγω του ολοκληρωμένου συστήματος ελέγχου. Ωστόσο, πιστεύω πράγματι ότι πρέπει να επιβάλλουμε αυστηρότερες ποινές για εκείνες τις χώρες που δεν κατόρθωσαν να υλοποιήσουν αποτελεσματικά αυτό το ολοκληρωμένο σύστημα ελέγχου για διάστημα μεγαλύτερο των δέκα ετών και ότι πρέπει να το κάνουμε αυτό μέσω προοδευτικών δημοσιονομικών διορθώσεων.
<P>
Αφετέρου, στην αγροτική ανάπτυξη, η εικόνα είναι λιγότερο αισιόδοξη. Αυτό για εμένα, όπως ήδη επεσήμανε ο κ. McGuinness, ήταν μια σαφής έκκληση στο Συμβούλιο Υπουργών Γεωργίας που συναντήθηκε πρόσφατα να μην κάνει πολύ βιαστικές κινήσεις σε ότι αφορά τη μεταφορά πιστώσεων από τη γεωργική πολιτική στην αγροτική πολιτική. Από τότε έμαθα ότι, ενώ το Συμβούλιο δεν κινήθηκε τόσο γρήγορα όσο ήθελε η Επιτροπή, ωστόσο η προτεινόμενη ρύθμιση είναι σημαντική.
<P>
Αυτά είναι τα προβλήματα. Τώρα ας ασχοληθούμε με τις λύσεις. Άκουσα το Ελεγκτικό Συνέδριο να αναφέρεται με ασάφεια σχετικά με τον υπολογισμό των δαπανών ελέγχου, την απλούστευση και τους ξεκάθαρους στόχους. Όλα αυτά είναι καλά και ωραία, αλλά η Ευρωπαϊκή Επιτροπή και το Ελεγκτικό Συνέδριο γνωρίζουν πολύ καλά ότι το πρόβλημα έγκειται στο γεγονός ότι το 80% των δαπανών διαχειρίζεται από κοινού με τα κράτη μέλη. Συνεπώς, εξυπακούεται ότι η λύση πρέπει να βρεθεί εν μέρει μέσω αυτών των κρατών μελών. Ως εκ τούτου, φανταστείτε την έκπληξή μου διαπιστώνοντας ότι ούτε το Ελεγκτικό Συνέδριο ούτε η Ευρωπαϊκή Επιτροπή ανέφερε εθνικές δηλώσεις διαχείρισης. Θέλω να υπενθυμίσω στον Επίτροπο ότι, στο πλαίσιο της προηγούμενης διαδικασίας απαλλαγής, υποσχέθηκε ότι θα δεσμευόταν με αυτές τις δηλώσεις και θέλω να μάθω εάν τήρησε την υπόσχεσή του και πώς αυτό είναι εμφανές, διότι δεν είδα κανένα αποδεικτικό στοιχείο. Εφόσον αυτές οι δηλώσεις είναι μια διαδικασία από την οποία μαθαίνουμε, νομίζω ότι είναι σημαντικό για εμάς να εξετάσουμε καλύτερα με ποιον τρόπο συντάσσονται οι παρούσες ετήσιες συνοπτικές εκθέσεις και οι εθνικές δηλώσεις από πλευράς ποιότητας και να πάρουμε τα απαραίτητα μαθήματα από αυτό. Σε κάθε περίπτωση, αποδέχομαι ως αληθές το γεγονός ότι η Ευρωπαϊκή Επιτροπή θα μας βοηθήσει σχετικά με αυτό τους επόμενους μήνες.
<SPEAKER ID="041" NAME="Rumiana Jeleva" AFFILIATION="PPE-DE">
(BG) " έκδοση της ετήσιας έκθεσης του Ελεγκτικού Συνεδρίου είναι μια καλή ευκαιρία για να αναλύσουμε ποια είναι η χρησιμότητα του προϋπολογισμού της Ευρωπαϊκής Ένωσης και πώς χρησιμοποιείται. Ο σκοπός του προϋπολογισμού της ΕΕ είναι πρωτίστως να βελτιώσει τον τρόπο διαβίωσης των σχεδόν πεντακοσίων εκατομμυρίων πολιτών. Ο προϋπολογισμός χρησιμοποιείται για να χρηματοδοτεί έργα που επιδρούν άμεσα στην καθημερινή ζωή των πολιτών μας, όπως οδοί και αυτοκινητόδρομοι. Όπως γνωρίζετε, προς το παρόν βρισκόμαστε σε κρίσιμη καμπή, όπου οι "Ευρωσκεπτικιστές" κατόρθωσαν να παραπλανήσουν ορισμένους πολίτες με κενές υποσχέσεις και αναληθείς ισχυρισμούς. " απόδοση ευθυνών στην Ευρώπη για οτιδήποτε δεν λειτουργεί σωστά είναι μία από τις μεθόδους που χρησιμοποιούν. Ωστόσο, εμείς πρέπει να κάνουμε ότι μπορούμε για να επιτρέψουμε στους πολίτες της Ευρωπαϊκής Ένωσης να αποκομίσουν τα οφέλη της συμμετοχής ως μέλους. Πρέπει να τους στείλουμε ένα ηχηρό μήνυμα ότι εμείς, ως νομοθέτες της Ευρώπης, θέλουμε η Ευρωπαϊκή Ένωση να λειτουργεί πιο αποτελεσματικά και πιο δραστικά. Μόνο με αυτόν τον τρόπο δεν θα επιτύχουν οι Ευρωσκεπτικιστές.
<P>
Σε σχέση με αυτό το θέμα, θέλω να σας μιλήσω για την πατρίδα μου, τη Βουλγαρία. Για πολλά έτη, οι πολίτες της περίμεναν με ανυπομονησία τη στιγμή που θα μπορούσαν να θεωρηθούν ισότιμοι πολίτες της Ευρωπαϊκής Ένωσης και θα αποκόμιζαν τα οφέλη της προσχώρησης. Τώρα, όπως επισημαίνεται σε Ευρωπαϊκές εκθέσεις σχετικά με διάφορα θέματα, παρά την προσχώρηση στην Ευρωπαϊκή Ένωση, πολλοί από τους συμπατριώτες μου δεν απόλαυσαν τα οφέλη της κοινοτικής αλληλεγγύης, λόγω της κακής διαχείρισης και των αδυναμιών της κυβέρνησης. Αυτό αναφέρθηκε επίσης στην τελευταία έκθεση της Ευρωπαϊκής Επιτροπής από τον Ιούλιο του 2008, η οποία δυστυχώς οδήγησε σε μερικό πάγωμα των Ευρωπαϊκών κονδυλίων για τη Βουλγαρία. Αυτή η κατάσταση με αναστατώνει ιδιαίτερα, διότι αυτό που επιθυμώ διακαώς να δω είναι τους συμπατριώτες μου να ζουν σε μια ευημερούσα Βουλγαρία που έχει λάβει τη θέση που της ανήκει σε μια ενωμένη Ευρώπη, χωρίς κατηγορίες για διαφθορά σε υψηλόβαθμες θέσεις και χωρίς οργανωμένο έγκλημα.
<P>
Τέλος, καλώ όλα τα Ευρωπαϊκά και εθνικά θεσμικά όργανα να συνεχίσουν τις προσπάθειές τους να διορθώνουν τις αδυναμίες που επισημάνθηκαν ιδιαίτερα στην ετήσια έκθεση του Ευρωπαϊκού Ελεγκτικού Συνεδρίου και να αγωνιστούν ώστε να βελτιώνουν διαρκώς την ποιότητα ζωής των πολιτών της Ευρωπαϊκής Ένωσης.
<SPEAKER ID="042" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, "τραβάτε την προσοχή". Νομίζω ότι αυτό είναι ένα θέμα που τραβάει την προσοχή πολλών ατόμων. Ασφαλώς, η αποδοκιμασία μπορεί να αποδίδεται μέχρι ενός σημείου στο επίπεδο των σφαλμάτων. Ακόμη και μετά από τόσα έτη, πρέπει να αναρωτιόμαστε εάν αυτό που φταίει είναι το σύστημα και πρέπει να διορθωθεί. Ο κ. Ferber επεσήμανε ότι οι χώρες που δεν εκπληρώνουν τις υποχρεώσεις της σαφήνειας και της ανάληψης ευθυνών πρέπει να προσεγγίζονται ξανά και ξανά με διαφορετικό τρόπο χρηματοδότησης. Αυτό μπορεί να υλοποιηθεί, σύμφωνα με αυτόν, με την παροχή κονδυλίων υπό την προϋπόθεση ότι τα κονδύλια θα δαπανηθούν αργότερα. Αυτό μου αρέσει. Βέβαια, οι χώρες πρέπει να επιλέξουν, σε ότι αφορά τα διαρθρωτικά ταμεία, τη γεωργία και την αγροτική καινοτομία.
<SPEAKER ID="043" NAME="Gerard Batten" AFFILIATION="IND/DEM">
Κύριε Πρόεδρε, όπως αρκετά ορθά δήλωσε νωρίτερα ο φίλος μου κ. Bloom, απλά δεν ισχύει η δήλωση ότι οι λογαριασμοί εγκρίθηκαν από τους ελεγκτές. Φαίνεται ότι δεν μπορεί να καθοριστεί σωστά το ποσό των 6 δισεκατομμυρίων ευρώ περίπου. Σε τρέχουσες τιμές συναλλάγματος ανέρχεται σε 4,7 δισεκατομμύρια λίρες. " καθαρή εισφορά της Βρετανίας στον προϋπολογισμό της ΕΕ το 2007 ανήλθε σε 4,3 δισεκατομμύρια λίρες. Το καθαρό ποσό προκύπτει μετά την έκπτωση του "νωμένου Βασιλείου και των χρημάτων μας που δαπανώνται στη χώρα μας. Βέβαια, δεν υπάρχει ο όρος "χρήματα της ΕΕ". Το ποσό των χρημάτων που υπερβαίνει την καθαρή εισφορά του φορολογούμενου του "νωμένου Βασιλείου στον προϋπολογισμό της ΕΕ πιθανότατα καταλήγει στις τσέπες απατεώνων.
<P>
Αυτό συνοψίζει ξεκάθαρα τη Βρετανική συμμετοχή στην Ευρωπαϊκή Ένωση: μια πλήρης και παντελής σπατάλη χρημάτων. Όλο και περισσότεροι Βρετανοί συνειδητοποιούν ότι η Ευρωπαϊκή Ένωση...
<P>
(Ο Πρόεδρος διακόπτει τον ομιλητή.)
<SPEAKER ID="044" NAME="Dushana Zdravkova" AFFILIATION="PPE-DE">
(BG) Θέλω με τη σειρά μου να εκφράσω τα συγχαρητήριά μου για την έκθεση. Είναι πολύ σημαντικό για εμένα ότι δίνει έμφαση στη σημασία βελτίωσης των συστημάτων για την παρακολούθηση και τον έλεγχο των Ευρωπαϊκών κονδυλίων και συνιστά την απλούστευση αυτών των διαδικασιών. Συμφωνώ πλήρως με τα πορίσματα και τις συστάσεις που έκανε η Ευρωπαϊκή Επιτροπή, διότι είναι εξαιρετικά κατάλληλες. Σε αυτήν την περίπτωση, θέλω να αναφέρω το θλιβερό παράδειγμα του αναποτελεσματικού συστήματος ελέγχου που αναφέρεται σε σχέση με τη Βουλγαρία. " χώρα μου εξακολουθεί να δέχεται κριτική για τις παρατυπίες στη διαχείριση της χρηματοδότησης από τα προγράμματα που υλοποιήθηκαν πριν από την ένταξη από αρκετούς εκτελεστικούς οργανισμούς. Αυτό αποτελεί σαφή ένδειξη ότι η κακή διαχείριση εκ μέρους της Βουλγαρικής κυβέρνησης είχε ως αποτέλεσμα την κατάχρηση και τα αποτελέσματα τα οποία είχαν ως στόχο οι μηχανισμοί πριν την ένταξη δεν επιτεύχθηκαν. Ωστόσο, θεωρώ ότι, εάν η Επιτροπή είχε λάβει και υιοθετήσει τους αποτελεσματικούς μηχανισμούς ελέγχου που απαιτούνται, αυτό δεν θα είχε συμβεί. Παρόλο που αυτό αναγνωρίζεται στην απάντηση της Επιτροπής στη σελίδα 51 της έκθεσης, δεν μπορώ να καταλάβω ακριβώς ποια συγκεκριμένα μέτρα πρέπει να ληφθούν.
<SPEAKER ID="045" NAME="Christopher Heaton-Harris" AFFILIATION="PPE-DE">
Κύριε Πρόεδρε, ο σαφής σκοπός του κ. Kallas στην αρχή της θητείας του ήταν να επιτύχει μια θετική δήλωση αξιοπιστίας και σε κάθε σημείο των διαφόρων εκθέσεων που λάβαμε από το Ελεγκτικό Συνέδριο εκείνη την εποχή, για να είμαι ειλικρινής, δεν άλλαξαν πολλά. Φοβάμαι κύριε Kallas, ότι στην αναφορά σας και στην άποψή σας σχετικά με την παρούσα έκθεση φαίνεται η εμπειρία του Peter Mandelson που είναι ολοφάνερη επάνω σας. Οι δηλώσεις σας έμοιαζαν με τις δηλώσεις του Mandelson - δηλώνοντας ότι όλα είναι πολύ καλά και αναφέροντας ότι οι λογαριασμοί είναι καθαροί είναι ανειλικρινές και απλά δεν είναι αληθές.
<P>
" απόδοση ευθυνών στα κράτη μέλη δεν είναι μια έντιμη γραμμή υπεράσπισης, διότι το Άρθρο 274 της Συνθήκης αναφέρει ότι η Επιτροπή είναι υπεύθυνη. Ποιος δίνει αρχικά τα χρήματα στα κράτη μέλη; Ποιος, γνωρίζοντας σε ποιους τομείς υπάρχουν προβλήματα - και κάθε έτος ο κύριος που κάθεται δίπλα σας σας δηλώνει - μπορεί να σφίξει τα λουριά ή να σταματήσει την παροχή χρημάτων για να χρηματοδοτεί ορισμένα προγράμματα; Κύριε Kallas, πράγματι η ευθύνη είναι δική σας. Φοβάμαι ότι έχετε αποτύχει.
<SPEAKER ID="046" NAME="Vítor Manuel da Silva Caldeira">
Ελεγκτικό Συνέδριο. - Κύριε Πρόεδρε, πρώτα από όλα θέλω να ευχαριστήσω όλους για τα καλά τους λόγια σχετικά με τους εργαζόμενους στο Ελεγκτικό Συνέδριο και όλους εκείνους που συνέβαλαν στο αποτέλεσμα που συζητήσαμε εδώ σήμερα το πρωί. Εξ ονόματος όλων εκείνων που εργάζονται στο Ελεγκτικό Συνέδριο, ευχαριστώ τους ευρωβουλευτές, διότι εκτίμησαν τι κάνουμε για να βοηθήσουμε το Ευρωπαϊκό Κοινοβούλιο, όπως προβλέπεται από τη Συνθήκη. Αυτή είναι η εντολή μας., Αυτός είναι ο ρόλος μας.
<P>
Λαμβάνουμε ιδιαίτερα υπόψη τα σχόλια και τις προτάσεις που αναφέρατε στο Ελεγκτικό Συνέδριο με σκοπό να βελτιωθεί περαιτέρω ο τρόπος με τον οποίο παρουσιάζει τα αποτελέσματά του και τα πορίσματά του και τα ανακοινώνει σε εσάς και στους πολίτες της Ευρωπαϊκής Ένωσης. Θα προσπαθήσουμε να εφαρμόσουμε αυστηρά τα διεθνή λογιστικά πρότυπα σε όλους τους τομείς, συμπεριλαμβάνοντας την περίπτωση όπου λαμβάνουμε υπόψη το έργο άλλων ελεγκτών, δηλαδή εκείνων που απασχολούνται στα κράτη μέλη διεξάγοντας τον έλεγχο των κονδυλίων της Ευρωπαϊκής Ένωσης.
<P>
Θα ολοκληρώσω, αναφέροντας εν συντομία ότι θα εξακολουθήσουμε να παρέχουμε βοήθεια στο Ευρωπαϊκό Κοινοβούλιο και στην Επιτροπή Ελέγχου του Προϋπολογισμού κατά τη διάρκεια της διαδικασίας απαλλαγής και ότι θα προσπαθήσουμε ξανά να έχουμε πλήρη συνεργασία με όλα τα θεσμικά όργανα. Τελικά, αυτό που είναι σημαντικό είναι ότι το αποτέλεσμα του έργου μας, όπως ανέφερα στην ομιλία μου, είναι μια ένδειξη ότι τα Ευρωπαϊκά θεσμικά όργανα έχουν υπευθυνότητα και διαφάνεια και ότι μπορούμε να έχουμε εμπιστοσύνη στην Ευρωπαϊκή Ένωση.
<SPEAKER ID="047" NAME="Siim Kallas">
Αντιπρόεδρος της Επιτροπής. - Κύριε Πρόεδρε, έγιναν πολλές παρατηρήσεις. Έχουμε να ασχοληθούμε με μια μακρά διαδικασία απαλλαγής και με συζητήσεις, κατά τις οποίες όλες αυτές οι παρατηρήσεις πρέπει να λάβουν απαντήσεις ή/και σχόλια.
<P>
Θέλω απλώς να κάνω ένα σχόλιο σχετικά με την απλούστευση, η οποία αναφέρθηκε πολλές φορές. Όλοι δηλώνουν ότι τάσσονται υπέρ της απλούστευσης, αλλά στην πραγματικότητα, υπάρχουν δύο βασικές απόψεις. " πρώτη είναι ότι οι αποδέκτες των χρημάτων θέλουν να έχουν περισσότερη ελευθερία κινήσεων, ενώ εκείνοι που συνεισφέρουν αυτά τα χρήματα θέλουν να κατανοούν πλήρως πού καταλήγουν αυτά τα χρήματα. Κατά συνέπεια, υπάρχει μια διαρκής αντίφαση. Δεύτερον, μέχρι τώρα - παρόλο που τα τελευταία δύο έτη περίπου ήταν διαφορετικά - θεωρήσαμε πάντοτε ότι υπάρχει μηδενική ανοχή για οποιοδήποτε σφάλμα. Ως εκ τούτου, οι κανόνες επεξεργάζονται ώστε να αποτρέψουν κάθε σφάλμα στα εκατομμύρια των πράξεων που πραγματοποιούνται. Αυτό το γεγονός επέφερε επίσης κάποια μυθολογική άποψη της περίφημης δήλωσης αξιοπιστίας, αναφέροντας ότι οι υποκείμενες πράξεις όλων των λογαριασμών περιέχουν σφάλματα. Πράγματι, όπως αναφέρει το Ελεγκτικό Συνέδριο στην παρούσα έκθεση, το 95% όλων των δαπανών δεν περιέχει σφάλματα, με εξαίρεση τα Διαρθρωτικά Ταμεία, όπου το επίπεδο σφάλματος είναι υψηλότερο. Επομένως, η μεγαλύτερη πλειοψηφία των δαπανών πραγματοποιήθηκε σύμφωνα με τους κανόνες.
<P>
Ωστόσο, η μηδενική ανοχή για σφάλματα είναι κάτι που θα αντιμετωπίσουμε σύντομα. Το θέμα των ανεκτών κινδύνων αναφέρθηκε εδώ πολλές φορές επίσης και θα παρουσιάσουμε σύντομα στο Κοινοβούλιο μια ανακοίνωση σχετικά με τις διεξοδικές συζητήσεις που διεξάγονται τώρα στην Επιτροπή. Έχουμε παραδείγματα που δείχνουν ξεκάθαρα, για παράδειγμα, ότι, εάν θέλετε να έχετε μηδενική ανοχή - 100% χωρίς σφάλματα - τότε έχετε το τεράστιο κόστος των ελέγχων. Κάπου εκεί υπάρχει κάποιο σημείο όπου τα σφάλματα, οι δαπάνες και οι κίνδυνοι συμπίπτουν. Σε αυτό το έργο εκτιμούμε ιδιαίτερα την προσέγγιση του Ελεγκτικού Συνεδρίου, πρώτα απ' όλα προς την εισαγωγή ποσοτικής άποψης αυτού του είδους που δίνει μια πολύ καλύτερη εικόνα. Τότε θα προχωρήσουμε και θα δούμε - όπως δήλωσε ένας αξιότιμος ευρωβουλευτής - ότι ίσως σε ορισμένους τομείς πρέπει να υπάρχει μικρότερο όριο σημαντικότητας και περισσότερο σε άλλους. Τότε μπορούμε να έχουμε μια πιο λογική ερμηνεία της απαίτησης της νομιμότητας των πράξεων.
<SPEAKER ID="048" NAME="Πρόεδρος">
" συζήτηση έληξε.

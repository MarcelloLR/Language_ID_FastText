<CHAPTER ID="015">
Προστασία των πεζών και άλλων ανεπαρκώς προστατευόμενων χρηστών των οδών (συζήτηση) 
<SPEAKER ID="448" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Francesco Ferrari, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την προστασία των πεζών και άλλων ανεπαρκώς προστατευόμενων χρηστών των οδών. - C6-0331/2007 -.
<SPEAKER ID="449" NAME="Günter Verheugen" LANGUAGE="DE">
Κύριε Πρόεδρε, κυρίες και κύριοι, σύμφωνα με στατιστικά στοιχεία που διαθέτει η Επιτροπή, περισσότεροι από 8 000 άνθρωποι σκοτώνονται κάθε χρόνο και 300 000 τραυματίζονται στους δρόμους της Ευρωπαϊκής Ένωσης. Αυτή η κατάσταση είναι απαράδεκτη, και για αυτόν τον λόγο τα τελευταία χρόνια εργαστήκαμε σκληρά για να εξασφαλίσουμε μεγαλύτερη ασφάλεια στους δρόμους.
<P>
Μερικά χρόνια πριν, το Ευρωπαϊκό Κοινοβούλιο δέχτηκε μια πρόταση οδηγίας σχετικά με την προστασία των πεζών, η οποία εγκρίθηκε το 2003. Αυτή αποτέλεσε έναν από τους πρώτους κανονισμούς στον κόσμο που αφορούσε συγκεκριμένα την προστασία των πεζών. " εν λόγω νομοθεσία υποχρέωνε τους κατασκευαστές να διασφαλίζουν ότι τα νέα οχήματα θα ήταν λιγότερο επικίνδυνα για τους πεζούς και να το αποδεικνύουν μέσω σχετικών δοκιμών. Από τότε, λόγω, μεταξύ άλλων, και της άσκησης πιέσεων εκ μέρους του Ευρωπαϊκού Κοινοβουλίου, εκδόθηκαν νομοθετικές διατάξεις για την αντιμετώπιση των κινδύνων που αντιμετωπίζουν οι χρήστες των οδών μέσω συστημάτων μετωπικής προστασίας στα μηχανοκίνητα οχήματα. Οι υφιστάμενες νομοθετικές προβλέψεις για την προστασία των πεζών αναγνωρίζουν ότι, σε ορισμένες περιπτώσεις, μπορεί να είναι δύσκολο να εκπληρωθούν οι απαιτήσεις που καθορίζονται σε αυτές.
<P>
" Επιτροπή ανέλαβε να εξετάσει τον βαθμό στον οποίο είναι δυνατόν να ικανοποιήσει αυτές τις απαιτήσεις και τη δυνατότητα χρήσης νέων συστημάτων ενεργητικής ασφάλειας. " Επιτροπή ανέθεσε μια μελέτη, της οποίας τα αποτελέσματα γνωρίζετε, που επιβεβαιώνει την εκτίμηση ότι, πράγματι, δεν μπορούν να εκπληρωθούν όλες οι απαιτήσεις και ότι, από την άλλη, τα συστήματα ενεργητικής ασφάλειας είναι κατάλληλα για τη βελτίωση της ασφάλειας των πεζών. Βάσει των πληροφοριών αυτών, η Επιτροπή παρουσίασε την πρόταση που βρίσκεται ενώπιον σας σήμερα - έναν συνδυασμό συστημάτων παθητικής ασφάλειας και συστημάτων ενίσχυσης της πέδησης, η εγκατάσταση των οποίων θα είναι υποχρεωτική. Το παραπάνω θα επιφέρει ένα υψηλότερο επίπεδο ασφάλειας.
<P>
" Επιτροπή εκτιμά ότι αυτή η πρόταση θα οδηγήσει σε 1 000 κατά προσέγγιση λιγότερους θανάτους στις οδούς μας κάθε χρόνο. Φυσικά, η Επιτροπή θα συνεχίσει να εργάζεται για την εφαρμογή παρόμοιων κανονισμών σε διεθνές επίπεδο, ακόμα και μετά την αποδοχή της πρότασης. Επιτρέψτε μου να αναφέρω ορισμένα βασικά στοιχεία της πρότασης: ο κανονισμός που προτάθηκε από την Επιτροπή καθορίζει απαιτήσεις για παθητική ασφάλεια, που όντως μπορούν να επιτευχθούν, και καθιστά υποχρεωτικό για τα οχήματα να είναι εξοπλισμένα με σύστημα ενεργητικής ασφάλειας, γνωστό ως σύστημα ενίσχυσης της πέδησης. Επιπλέον, διατάξεις σχετικά με την προστασία των πεζών θα εφαρμόζονται τώρα και στα οχήματα που προορίζονται για χρήση εκτός δρόμου, που είναι γνωστά και ως SUV. Ο συνδυασμός αυτός θα βελτιώσει σημαντικά την ασφάλεια των ανεπαρκώς προστατευόμενων χρηστών των οδών.
<P>
Ο κανονισμός συγκεντρώνει τις δοκιμές που απαιτούνται για την απόδειξη επαρκούς προστασίας των πεζών από οχήματα και συστήματα μετωπικής προστασίας. Οι απαιτήσεις που θα πληρούνται από τους ελέγχους ορίζονται σε αυτόν τον κανονισμό ως μέτρα εφαρμογής. " πρόταση περιλαμβάνει σημαντικά σημεία όπως τη χρήση συστημάτων ενεργητικής ασφάλειας, η οποία, σύμφωνα με την Επιτροπή, μπορεί να παρέχει σημαντικά οφέλη στον τομέα της ασφάλειας, τόσο στο παρόν όσο και στο μέλλον, και την κατάργηση του περιορισμού περί ελαχίστου βάρους στα επιβατικά αυτοκίνητα και σε ελαφρά επαγγελματικά οχήματα, στα οποία επίσης θα εφαρμόζεται ο κανονισμός.
<P>
Στο σημείο αυτό, θα ήθελα ιδιαίτερα να ευχαριστήσω τον εισηγητή κ. Ferrari, για τις προσπάθειες που κατέβαλε προκειμένου να επιτευχθεί αμοιβαία συμφωνία σχετικά με την αναθεώρηση και την αποδοχή της πρότασης. Λόγω του παραπάνω, κατέστη δυνατή η επίτευξη συναίνεσης σχετικά με την πρόταση. " έκθεση του κ. Ferrari στηρίζει την πρόταση της Επιτροπής, γεγονός που με χαροποιεί, και οι τροπολογίες που πρότεινε πραγματικά θα βοηθήσουν στην περαιτέρω αποσαφήνιση ορισμένων σημείων. Κύριε Ferrari, η πρότασή σας αφορά τη συνεχή παρατήρηση και παρακολούθηση της χρήσης και βελτίωσης των συστημάτων παθητικής ασφάλειας και την εν δυνάμει χρήση νέων συστημάτων ενεργητικής ασφάλειας και τότε, αν χρειάζεται, θα προτείνετε τροπολογίες στις υπάρχουσες νομοθετικές διατάξεις. " Επιτροπή είναι απολύτως πρόθυμη να πράξει το παραπάνω, όπως και θα κάνει. Άλλες τροπολογίες στοχεύουν, από τη μία, στη διασφάλιση της εφαρμογής των απαιτήσεων του κανονισμού στα εν λόγω οχήματα όσο το δυνατόν γρηγορότερα, και από την άλλη, στην παροχή επαρκούς χρονικού περιθωρίου στους κατασκευαστές για την εφαρμογή των αναγκαίων αλλαγών στις μεθόδους κατασκευής. Σύμφωνα με τις νέες διατάξεις, πολλοί ευρωπαίοι κατασκευαστές οχημάτων θα πρέπει να προβούν σε σημαντικές αλλαγές στον σχεδιασμό των οχημάτων τους, καθώς είναι απαραίτητες μεγάλες αλλαγές στην κατασκευή.
<P>
Βρίσκομαι στην ευχάριστη θέση να σας ανακοινώσω ότι η Επιτροπή θεωρεί αποδεκτές όλες τις τροπολογίες που προτείνονται στην έκθεση του κ. Ferrari. Δεδομένης της σημασίας του κανονισμού για τη βελτίωση της ασφάλειας των οδών και του προβλεπόμενου προγράμματος για την εισαγωγή των ελέγχων που ορίζει ο κανονισμός, η Επιτροπή είναι σίγουρη ότι η πρόταση μπορεί να εγκριθεί σε πρώτη ανάγνωση.
<SPEAKER ID="450" NAME="Francesco Ferrari" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, φτάσαμε στο τελικό στάδιο του κανονισμού σχετικά με την προστασία των πεζών και άλλων ανεπαρκώς προστατευόμενων χρηστών των οδών. Ο κανονισμός στοχεύει στην αλλαγή των απαιτήσεων ασφάλειας για πεζούς και άλλους ανεπαρκώς προστατευόμενους χρήστες των οδών σε περιπτώσεις τραυματισμών που προκύπτουν από τη σύγκρουση με μηχανοκίνητα οχήματα.
<P>
Ο σκοπός του κανονισμού είναι σημαντικός, καθώς έχει ενσωματώσει δύο προηγούμενες οδηγίες, του 2003 και του 2005. " πρώτη οδηγία ορίζει τις απαιτήσεις ασφαλείας που έπρεπε να πληρούν τα αυτοκίνητα, και την εφαρμογή της σε δύο φάσεις. " πρώτη φάση άρχισε το 2005, ενώ αποδείχτηκε ότι οι απαιτήσεις της δεύτερης φάσης δεν ήταν πλήρως εφικτές από τεχνικής άποψης για όλα τα οχήματα. " δεύτερη οδηγία αφορά τη χρήση των συστημάτων μετωπικής προστασίας και καθορίζει διάφορα επίπεδα προστασίας για τους ανεπαρκώς προστατευόμενους χρήστες των οδών σε περίπτωση σύγκρουσης με οχήματα που είναι εξοπλισμένα με τέτοια συστήματα. Ένα από τα πιο λεπτά ζητήματα είναι αυτό του ABS, του συστήματος ενίσχυσης της πέδησης. Πρόκειται για ένα σύστημα που θα καταστήσει δυνατή τη μείωση των θανάτων στις οδούς κατά 35%.
<P>
Τη μεγαλύτερη, λοιπόν, νίκη αποτελεί η επίτευξη της εφαρμογής αυτού του μέσου εντός 24 μηνών από τη θέση του κανονισμού σε ισχύ για όλες τις κατηγορίες αυτοκινήτων, από τα μικρά αυτοκίνητα μέχρι τα SUV και τα μεγαλύτερου μεγέθους οχήματα, τα οποία συχνά, λόγω του μεγάλου τους βάρους προκαλούν τις σοβαρότερες σωματικές βλάβες στους πολίτες. Αρχικά δεν ήταν εύκολο να εφαρμοστούν ορισμένα μέτρα, εν μέρει διότι η αυτοκινητοβιομηχανία χρειάζεται χρόνο, βάσει βιομηχανικών και φυσιολογικών δεδομένων. Είμαι, ωστόσο, χαρούμενος διότι όλα τα κόμματα κατανοούν τη λεπτότητα του θέματος και εκτιμώ τις προσπάθειες για την πρακτική εφαρμογή του συστήματος.
<P>
Ένα δεύτερο σημείο του κανονισμού αποτέλεσαν τα συστήματα μετωπικής προστασίας. Πράγματι, η οδηγία του 2005 θα ενσωματωθεί στον εν λόγω κανονισμό και, συνεπώς, τα αυτοκίνητα που θα αποφασίζουν να εγκαθιστούν ενισχυμένους προφυλακτήρες δεν θα λαμβάνουν έγκριση, εάν οι απαιτήσεις ασφάλειας για συστήματα μετωπικής προστασίας δεν παρέχουν τον ίδιο βαθμό ασφάλειας που ορίζεται για οχήματα χωρίς συστήματα μετωπικής προστασίας.
<P>
Σε κάθε περίπτωση, συνειδητοποιώ ότι, ενώ έχουμε επιτύχει αρκετά, υπάρχουν ακόμη πολλά που θα μπορούσαν να γίνουν, και ειδικότερα όσον αφορά την εξέλιξη της έρευνας για την αύξηση της ασφάλειας των πεζών και των ανεπαρκώς προστατευόμενων χρηστών των οδών. Αισθάνθηκα, επίσης, την ανάγκη να αφήσω ανοιχτό το ενδεχόμενο βελτιώσεων στο εν λόγω κείμενο. Συγκεκριμένα, αναφέρομαι στα συστήματα αποφυγής συγκρούσεων. Προς το παρόν, στην αγορά δεν υπάρχουν αποτελεσματικά δομικά συστήματα για την ασφάλεια των πεζών, αλλά σε μερικά χρόνια ίσως να κατασκευαστούν. Αυτός είναι ο λόγος που στο κείμενο επισημαίνεται ότι, εάν πέντε χρόνια ύστερα από την είσοδο του κανονισμού σε ισχύ, όπως δήλωσε ο Επίτροπος, μπορεί η βιομηχανία να παρουσιάσει έναν τύπο συστημάτων παθητικής ασφάλειας που να μπορούν να εγγυώνται την ασφάλεια των πεζών, η Επιτροπή θα πρέπει να υποβάλει στο Κοινοβούλιο και στο Συμβούλιο ένα νέο κείμενο, λαμβάνοντας υπόψη της τις τεχνικές εξελίξεις.
<P>
Το ζήτημα της ασφάλειας είναι πολύ σημαντικό για τους Ευρωπαίους και έχω αναλάβει προσωπικά να στείλω ένα ισχυρό μήνυμα σε όλους τους πολίτες της Ευρωπαϊκής Ένωσης. " λεπτότητα του ζητήματος με οδήγησε στο να διασφαλίσω ότι ο κανονισμός θα εγκριθεί σε πρώτη ανάγνωση, αποφεύγοντας τη δεύτερη ανάγνωση με το Συμβούλιο, που θα είχε ως μοναδικό αποτέλεσμα την υπερβολική καθυστέρηση της θέσης του κανονισμού σε ισχύ. Οι συνάδελφοί μου από την Επιτροπή Μεταφορών και Τουρισμού συμμερίστηκαν αυτήν τη θέση. Όλες οι τροπολογίες που κατατέθηκαν σχεδιάστηκαν, πρωτίστως, για την προστασία των πεζών και των ανεπαρκώς προστατευόμενων χρηστών των οδών. Επομένως, ευελπιστώ ότι αυτός ο κανονισμός θα αποτελέσει το πρώτο ισχυρό μήνυμα εκ μέρους του Ευρωπαϊκού Κοινοβουλίου για μια όλο και αυστηρότερη προσέγγιση της ρύθμισης της ασφάλειας στις οδούς της Ευρώπης, που αποδεικνύει ότι η Ευρώπη είναι ενωμένη, ενεργή ως προς τα ζητήματα και συντονισμένη με τις ανησυχίες των πολιτών της.
<SPEAKER ID="451" NAME="Petr Duchoň">
εξ ονόματος της Ομάδας PPE-DE. - (CS) Κύριε Πρόεδρε, κυρίες και κύριοι , ο κανονισμός του Ευρωπαϊκού Κοινοβουλίου και του Συμβουλίου για την προστασία των πεζών στοχεύει στην ελαχιστοποίηση των επιπτώσεων των συγκρούσεων μεταξύ πεζών και μηχανοκίνητων οχημάτων. Κατά τη γνώμη μου, ο κανονισμός πάει παραπέρα. Καθορίζει απαιτήσεις για την κατασκευή και λειτουργία των μηχανοκίνητων οχημάτων, συμπεριλαμβανομένων και των συστημάτων μετωπικής προστασίας. Οι απαιτήσεις για τους κατασκευαστές πλησιάζουν τα όρια που καθορίζονται από τους νόμους της φυσικής, την κατασκευή του ανθρώπινου σώματος, αποτελώντας έναν λεπτό συμβιβασμό μεταξύ της προστασίας των επιβατών οχημάτων και των πεζών, και από άλλες κατασκευαστικές παραμέτρους μηχανοκίνητων οχημάτων. Τα παραπάνω ασκούν τεράστια πίεση στους κατασκευαστές μηχανοκίνητων οχημάτων. Δεν πρέπει να ξεχνάμε ότι η συμμόρφωση με τις απαιτήσεις που ορίζει ο κανονισμός θα έχει ως αποτέλεσμα υψηλό κόστος για τους κατασκευαστές, το οποίο λογικά στη συνέχεια θα αντικατοπτριστεί στις τιμές των αυτοκινήτων. Θα έχει αρνητικό αντίκτυπο στη μάζα των οχημάτων, στις αεροδυναμικές ιδιότητες των οχημάτων και, κατά συνέπεια, στην κατανάλωση καυσίμων και εκ των πραγμάτων στο περιβάλλον. Από την άλλη, θα μειώσει τις επιπτώσεις των συγκρούσεων μεταξύ πεζών και μηχανοκίνητων οχημάτων.
<P>
" εισαγωγή έξυπνων συστημάτων που αποτρέπουν τις συγκρούσεις και ελαχιστοποιούν τις επιπτώσεις τους μπορεί να βελτιώσει κατά πολύ την ασφάλεια των πεζών. " βελτίωση των οδικών υποδομών και η απομάκρυνση των πεζών από την οδική κυκλοφορία, όπου αυτό είναι εφικτό, φαίνονται επίσης να αποτελούν αποτελεσματικές λύσεις. Συμπεραίνουμε έτσι ότι η δαπάνη των χρημάτων με αυτόν τον τρόπο θα είναι πιο αποτελεσματική από την επιβολή ακόμα πιο αυστηρών απαιτήσεων στα αυτοκίνητα.
<SPEAKER ID="452" NAME="Saïd El Khadraoui">
εξ ονόματος της Ομάδας PSE. - (NL) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω τον εισηγητή κ. Ferrari, εξ ονόματος της Ομάδας μου, για την εξαίρετη, εποικοδομητική συνεργασία του, μεταξύ άλλων και με τη συνεργάτιδά μου κ. Ayala Sender, η οποία δεν κατάφερε απόψε να είναι ανάμεσά μας. Ειδικότερα, θα ήθελα να τον ευχαριστήσω διότι συσπείρωσε την Επιτροπή και το Συμβούλιο και διότι εξασφάλισε στο Κοινοβούλιο τη δυνατότητα ενσωμάτωσης μιας δέσμης τροπολογιών κατά την πρώτη ανάγνωση, οι οποίες βελτιώνουν περαιτέρω το κείμενο. Πρόκειται για έναν σημαντικό φάκελο, o οποίος, καθώς είναι πολύ τεχνικός, μπορεί να μην αποτελεί πρώτη είδηση, αλλά θα βοηθήσει να αποτραπεί η απώλεια πολλών ανθρώπινων ζωών, που οδηγεί σε οικογενειακές τραγωδίες. Πέρυσι, οι άνθρωποι που έχασαν τη ζωή τους στις οδούς της Ευρώπης έφτασαν τον τρομακτικό αριθμό των 43 000, και σύμφωνα με δηλώσεις του Επίτροπου, οι 8 000 από αυτούς ήταν πεζοί, ανεπαρκώς προστατευόμενοι χρήστες των οδών.
<P>
Όπως όλοι γνωρίζουμε, για να αποτραπούν τα παραπάνω απαιτείται συνδυασμός πάρα πολλών μέτρων. Αναμφισβήτητα, χρειάζονται αλλαγές στην οδηγική συμπεριφορά, αλλά έχει επίσης αποδειχθεί ότι τεχνικές καινοτομίες και παντός είδους κανονισμοί διαδραματίζουν σημαντικό ρόλο για την αποφυγή μεγάλων ατυχημάτων. Ο σχεδιασμός των οχημάτων μπορεί να επιφέρει σημαντικές αλλαγές σε περίπτωση ατυχήματος: οι προφυλακτήρες, ολόκληρος ο σχεδιασμός του οχήματος στο εμπρόσθιο άκρο, το κάλυμμα του κινητήρα και ούτω καθεξής. Σύμφωνα με τον εν λόγω κανονισμό, οι μηχανικοί σχεδιασμού θα πρέπει να συμμορφωθούν με αυστηρότερες προδιαγραφές και να αποδείξουν αυτήν τη συμμόρφωση μέσω διάφορων δοκιμών συγκρούσεως.
<P>
" βασικότερη καινοτομία της πρότασης είναι ότι, εκτός από την επιλογή των υλικών και τον κανόνων που την διέπουν, λειτουργεί και όσον αφορά την ενεργητική ασφάλεια, καθιστώντας υποχρεωτικό από το επόμενο έτος περίπου το σύστημα ενίσχυσης της πέδησης. Πρόκειται για άλλη μία σημαντική καινοτομία.
<P>
" Ομάδα μας θεωρεί βασική την εφαρμογή του κανονισμού, τη σταδιακή ισχύ του και για τα μικρά φορτηγά αυτοκίνητα. Θεωρούμε, συνεπώς, ότι πρόκειται για σωστό χειρισμό. Δεν έχουμε φτάσει ακόμη στο τέλος της διαδρομής, καθώς μέσα στα επόμενα χρόνια περιμένουμε να δούμε ακόμα περισσότερους κανονισμούς προς όφελος της ανθρώπινης ασφάλειας, τους οποίους να είστε σίγουροι ότι θα στηρίξουμε.
<SPEAKER ID="453" NAME="Mάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, συγχαρητήρια στον εισηγητή για την εξαίρετη έκθεσή του. Όπως προαναφέρθηκε, πολλές χιλιάδες πεζοί και ποδηλάτες σκοτώνονται ή τραυματίζονται κάθε χρόνο στις οδούς της ΕΕ. Ως βουλευτές του Ευρωπαϊκού Κοινοβουλίου, σκοπός μας είναι να βοηθήσουμε να μειωθούν όσο το δυνατόν περισσότερο αυτοί οι αριθμοί.
<P>
Ένας τρόπος με τον οποίο μπορούμε να το επιτύχουμε είναι η αλλαγή των τεχνικών προδιαγραφών που αφορούν τα μηχανοκίνητα οχήματα. Ορισμένες από αυτές, όπως για παράδειγμα τα συστήματα μετωπικής προστασίας και ενίσχυσης της πέδησης, ελήφθησαν υπόψη στην εν λόγω έκθεση, αλλά δεν δόθηκε η απαραίτητη προσοχή στη σημαντικότερη από όλες τις προδιαγραφές για τα οχήματα, η οποία σώζει ζωές και είναι το σύστημα περιορισμού της ταχύτητας. Ένα τέτοιο σύστημα θα περιόριζε την ανώτατη ταχύτητα του αυτοκινήτου σύμφωνα με το ανώτατο επιτρεπόμενο όριο ταχύτητας σε κάθε χώρα. Το όριο αυτό στα περισσότερα κράτη μέλη της ΕΕ είναι 100 χλμ. την ώρα στους αυτοκινητόδρομους και 50 χλμ. την ώρα στις κατοικημένες περιοχές.
<P>
Μέσω ενός σχετικά απλού και οικονομικού ηλεκτρονικού εξοπλισμού, θα ήταν εύκολο να εφοδιαστούν τα οχήματα με μια συσκευή που θα διασφαλίζει ότι δεν θα υπερβαίνονται τα εν λόγω όρια στους αυτοκινητόδρομους και στις πόλεις. Ο παραπάνω περιορισμός ταχύτητας εικάζεται ότι θα μείωνε κατά ένα τρίτο τους θανάτους πεζών και ποδηλατών. Το παραπάνω σύστημα περιορισμού της ταχύτητας θα μπορούσε, επίσης, να προσαρμοστεί έτσι ώστε να ελέγχει και τον ρυθμό επιτάχυνσης των οχημάτων, σώζοντας με αυτόν τον τρόπο ακόμη περισσότερες ζωές.
<P>
Οφείλουμε να αναλογιστούμε κατά πόσο είναι απαραίτητη και συνετή η δυνατότητα επιτάχυνσης των οχημάτων μας από 0 σε 100 km/h εντός πέντε ή έξι δευτερολέπτων, και κατά πόσο είναι σημαντικό και νόμιμο τα οχήματά μας να έχουν τη δυνατότητα να υπερβαίνουν τα 200 km/h, ενώ το σχετικό όριο ταχύτητας είναι μόνο 100 km/h.
<P>
Κατανοώ ότι ένας εισηγητής που ονομάζεται "Ferrari" είναι δύσκολο να συμφωνήσει μαζί μου όσον αφορά τις μειώσεις στην ταχύτητα των αυτοκινήτων, αλλά η αλήθεια είναι ότι η ταχύτητα σκοτώνει έναν υπερβολικά μεγάλο αριθμό χρηστών των οδών, και εμείς που φτιάχνουμε τους νόμους θα πρέπει κάποτε να αποφασίσουμε τι είναι, τελικά, πιο σημαντικό: τα ακριβά γρήγορα αυτοκίνητα και οι οδηγοί που είναι λάτρεις της ταχύτητας, ή η σωτηρία χιλιάδων ανθρώπινων ζωών;
<SPEAKER ID="454" NAME="Margrete Auken" LANGUAGE="DA">
Κύριε Πρόεδρε, δεν θεωρώ ότι ο κ. Ferrari ήταν ο χειρότερος σε σχέση με το προκείμενο. Για να είμαι ειλικρινής, είχα την εμπειρία να συνεργαστώ πολύ εποικοδομητικά με έναν άνθρωπο που δεν έδινε την εντύπωση να είναι υποχείριο της αυτοκινητοβιομηχανίας. Φυσικά, θα προτιμούσαμε να δούμε μια έκθεση που να υπερβαίνει την προσπάθεια για προστασία των πεζών και άλλων ανεπαρκώς προστατευόμενων χρηστών των οδών έναντι των αυτοκινήτων, και το ιδανικό σενάριο θα ήταν να κάνουμε πολύ περισσότερους οδηγούς να χρησιμοποιούν μέσα μαζικής μεταφοράς και ποδήλατα. Παρόλα αυτά, δεδομένου ότι αυτός ο στόχος φαντάζει εξαιρετικά μακρινός, αισθανόμαστε ικανοποίηση που κάναμε κάτι όσον αφορά τον εξοπλισμό των αυτοκινήτων. Όπως πολλοί προανέφεραν, είναι πολύ θετικό το γεγονός ότι η νομοθεσία πρόκειται τώρα να καλύψει και βαρύτερα οχήματα, ώστε οι αυστηρότερες απαιτήσεις για τον εξοπλισμό αυτοκινήτων να αντισταθμίσουν την τάση προς ολοένα και μεγαλύτερα αυτοκίνητα.
<P>
Θα ήθελα, επίσης, να επιδοκιμάζω την πίεση που ασκήθηκε από τον εισηγητή σχετικά με τα συστήματα ενίσχυσης της πέδησης, ώστε χωρίς καμία καθυστέρηση να εφοδιαστούν με αυτά όλα τα αυτοκίνητα, προκειμένου οι οδηγοί να μπορούν να σταματούν εγκαίρως. Χαιρετίζουμε και το γεγονός ότι επιβλήθηκαν απαιτήσεις σχετικά με τον σχεδιασμό των μπροστινών άκρων του αυτοκινήτου, έτσι ώστε οποιαδήποτε σύγκρουση με άτομα που βρίσκονται εκτεθειμένα να προκαλεί όσο το δυνατόν μικρότερη βλάβη στους άτυχους ανθρώπους. Ωστόσο, για να επιτευχθεί κάτι τέτοιο χρειάζεται να προχωρήσουμε σε μείωση της ταχύτητας στα 40 km/h. Οι απαιτήσεις σχετικά με τα παραπάνω και με το χρονικό περιθώριο εφαρμογής τους θα έπρεπε να γίνουν ακόμη πιο αυστηρές. Εξάλλου, υπάρχουν ήδη στην αγορά προϊόντα που προσφέρουν πολύ καλύτερη προστασία για τους πεζούς, χωρίς να θέτουν σε κίνδυνο την ασφάλεια οδηγών και επιβατών.
<P>
Για αυτούς τους αργούς ρυθμούς εξέλιξης δεν ευθύνεται ο εισηγητής. Υπάρχουν ισχυρές ενδείξεις ότι υπήρξε άλλη μία προσπάθεια άσκησης πιέσεων από ομάδες συμφερόντων, ειδικότερα από τη γερμανική αυτοκινητοβιομηχανία, που σήμερα αποτελεί τη βιομηχανία που αντιδρά περισσότερο, συγκριτικά με τις άλλες ευρωπαϊκές αυτοκινητοβιομηχανίες. Εάν αυτός είναι ο λόγος που για άλλη μία φορά καταλήξαμε σε μια πρόταση που δεν ανταποκρίνεται στις επιθυμίες μας, δηλαδή στην επιθυμία μας για λιγότερους θανάτους και τραυματισμούς στους δρόμους, λυπάμαι πολύ. Γιατί δεχόμαστε τόσο αψήφιστα τις δηλώσεις των αυτοκινητοβιομηχανιών, όπως ακούστηκε και σήμερα, που δηλώνουν ότι ακόμη δεν διαθέτουν την κατάλληλη τεχνολογία; Βεβαίως και την διαθέτουν! Ευελπιστώ ότι τουλάχιστον τώρα οι συνάδελφοί μου θα ψηφίσουν υπέρ της τροπολογίας 25.
<SPEAKER ID="455" NAME="Seán Ó Neachtain">
εξ ονόματος της Ομάδας UEN. - (GA) Κύριε Πρόεδρε, τα μέσα ενημέρωσης καθημερινά αναφέρονται σε οδικά ατυχήματα. Αυτοκινητιστικά δυστυχήματα, αυτοκίνητα που χτυπούν πεζούς, θανατηφόρες τραγωδίες που στο τέλος του χρόνου μετατρέπονται σε στατιστικούς αριθμούς. Εμείς, τα κράτη μέλη και η Ευρωπαϊκή Ένωση, έχουμε την ευθύνη να μειώσουμε αυτούς τους αριθμούς, και να προστατεύσουμε τους πολίτες από τέτοιες τραγωδίες.
<P>
Οι θάνατοι στις οδούς μπορούν να αποτραπούν, και στο σημείο αυτό θα ήθελα να συγχαρώ τον κ. Ferrari για την εξαίρετη έκθεσή του, καθώς και να επισημάνω τη συνεργασία που υπάρχει σχετικά με αυτό το θέμα μεταξύ του Συμβουλίου, του Κοινοβουλίου και της Επιτροπής.
<P>
Ο τίτλος της πρότασης αναφέρεται στους ανεπαρκώς προστατευόμενους χρήστες των οδών και σε όσους πλήττονται περισσότερο. Καταρχάς, συχνά ενώ οι πεζοί δεν ευθύνονται καθόλου για ατυχήματα με οχήματα, τελικά, είναι αυτοί που καταλήγουν να υποφέρουν περισσότερο. Στη χώρα μου, την Ιρλανδία, πρόσφατες έρευνες δείχνουν ότι τα ηλικιωμένα άτομα έχουν μεγαλύτερες πιθανότητες να πεθάνουν από οδικό ατύχημα σε σχέση με όσους βρίσκονται κάτω από την ηλικία των 65 ετών. " Ιρλανδία, φυσικά, δεν αποτελεί εξαίρεση. Κάθε χρόνο περισσότεροι από 8 000 χάνουν τη ζωή τους από δυστυχήματα στις ευρωπαϊκές οδούς.
<P>
Τα τελευταία χρόνια έχουν γίνει προτάσεις για την προστασία των ανεπαρκώς προστατευόμενων χρηστών των οδών και, παρόλο που η κατάσταση έχει βελτιωθεί, πρέπει να επισημάνουμε ότι τραγικές θα είναι οι συνέπειες που θα προκύψουν εάν οι αρμόδιοι δεν αναλάβουν τις ευθύνες του.
<P>
Ανέφερα την ανεκτίμητη συνεργασία μεταξύ των ευρωπαϊκών θεσμικών οργάνων κατά τη σύνταξη της εν λόγω έκθεσης. Για να ευοδωθεί η συνεργασία αυτή, τα κράτη μέλη θα πρέπει να συνεργαστούν στενά και οι εθνικές αρχές πρέπει να συνεργαστούν με τους χρήστες των οδών. Εμείς, ως νομοθέτες, φέρουμε την ευθύνη, και οφείλουμε να είμαστε ενωμένοι για να επιτύχουμε τον στόχο μας.
<SPEAKER ID="456" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, τα αυτοκίνητα κερδίζουν, φυσικά, σταθερά έδαφος εδώ και πολλά χρόνια. Μέσα στην περίοδο 1950-1980, σε μικρές και μεγάλες πόλεις, περιοχές που κάποτε ήταν για τους πεζούς και για τα παιδιά, δέντρα, πάρκα, κήποι και γραμμές τραμ ελεύθερης διέλευσης μετατράπηκαν σε χώρους για αυτοκίνητα. Ακόμη και σε επαρχιακούς δρόμους έγιναν διαπλατύνσεις ή προσθήκες μεγάλων αυτοκινητόδρομων διαμετακομιστικής κυκλοφορίας. Από την άλλη, τα μέσα μαζικής μεταφοράς έγιναν πιο ακριβά, καθώς διακόπηκαν δρομολόγια ή μειώθηκε η συχνότητα τους. Ακόμη και η κατασκευή υπόγειων σιδηροδρομικών δικτύων η οποία αναμφισβήτητα πάντοτε στόχευε σε ταχύτερες δημόσιες συγκοινωνίες με δυνατότητες μετακίνησης μεγαλύτερου αριθμού επιβατών, στην πραγματικότητα προσέφερε περισσότερο χώρο στα αυτοκίνητα που κυκλοφορούν πάνω από τις υπόγειες σιδηροδρομικές σήραγγες.
<P>
Πολλοί άνθρωποι είναι καταδικασμένοι να χρησιμοποιούν αυτοκίνητο εξαιτίας του μέρους που βρίσκεται εργασία τους και της έλλειψης εναλλακτικών μέσων μεταφοράς. Τα αυτοκίνητα καταλαμβάνουν πολύ χώρο και ενέργεια, καταστρέφουν την ποιότητα της ατμόσφαιρας και προκαλούν μεγάλο ανεπιθύμητο θόρυβο. Ωστόσο, πρωτίστως, αποτελούν κίνδυνο για τους πεζούς και τους ποδηλάτες, οι οποίοι αναγκάζονται να μοιράζονται με αυτοκίνητα τον ελάχιστο δημόσιο χώρο.
<P>
Όταν, εμείς οι βουλευτές του ΕΚ μιλάμε για μέτρα προστασίας των πεζών και άλλων ανεπαρκώς προστατευόμενων χρηστών των οδών, δυστυχώς δεν αναφερόμαστε σχεδόν καθόλου σε εναλλακτικές λύσεις πέραν του αυτοκινήτου, αλλά στο πώς θα τα σχεδιάσουμε, έτσι ώστε να περιοριστούν οι βλάβες που προκαλούνται σε περίπτωση σύγκρουσης. Εδώ και χρόνια οι συζητήσεις μας επικεντρώνονται στα φώτα πορείας, στα συστήματα πέδησης και στo αν τα μπροστινά άκρα του αυτοκινήτου μπορούν να τραυματίσουν πεζούς. " Ευρωπαϊκή Επιτροπή προτίθεται τώρα να αντικαταστήσει τις οδηγίες του 2003 και του 2005, που επέβαλαν στα κράτη μέλη να εφαρμόσουν καλύτερα μέτρα ασφάλειας στα εθνικά τους δίκαια, με έναν κανονισμό μέσω του οποίου η Ευρωπαϊκή Ένωση θα επιβάλει άμεσα τη δική της νομοθεσία. " επιλογή ενός κανονισμού αποτελεί έναν γρήγορο τρόπο παροχής μεγαλύτερης ασφάλειας και ομοιομορφίας στις εταιρείες τεχνολογίας αυτοκινήτων, αλλά έχει και πολλά μειονεκτήματα. Παραγκωνίζουμε ακόμη περισσότερο, για παράδειγμα, ζητήματα δημοκρατίας των κρατών μελών. Επιπλέον, ο εν λόγω κανονισμός δεν θα τεθεί σε ισχύ πριν από το 2014, και στην περίπτωση της δεύτερης φάσης θα είναι περισσότερο μετριοπαθής από τις προβλέψεις της υφιστάμενης οδηγίας.
<P>
Στηρίζω τον στόχο του εισηγητή, κ. Ferrari, για την εισαγωγή νέων μέτρων ασφάλειας το συντομότερο δυνατόν. " Ομάδα μου επιδοκιμάζει την εν λόγω μέτριας έκτασης βελτίωση, καθώς και το παραμικρό μπορεί να βοηθήσει, αλλά χρειάζονται να γίνουν πολλά περισσότερα για να επιτευχθεί πραγματική ασφάλεια. " αντίσταση στην περαιτέρω αύξηση, ή και η μείωση, αν είναι δυνατόν, του αριθμού των αυτοκινήτων, θα συνέβαλαν σημαντικά στην ασφάλεια.
<SPEAKER ID="457" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, η έκθεση του κ. Ferrari αφορά την προστασία των πεζών και άλλων ανεπαρκώς προστατευόμενων χρηστών των οδών. Με ικανοποιεί το γεγονός ότι ο κ. Ferrari κατάφερε να καταλήξει σε συμφωνία με το Συμβούλιο κατά την πρώτη ανάγνωση. Θα ήθελα να τον ευχαριστήσω για το έργο του και να τον συγχαρώ για την εξαίρετη έκθεσή του.
<P>
Ωστόσο, θα ήθελα να σχολιάσω ορισμένα σημεία. Επιτρέψτε μου να ξεκινήσω λέγοντας ότι η προστασία των πεζών και άλλων ανεπαρκώς προστατευόμενων χρηστών των οδών είναι ένα θέμα που με απασχολεί πολύ. Όπως γνωρίζετε, στη χώρα μου, τις Κάτω Χώρες, οι χρήστες των οδών που είναι περισσότερο απροστάτευτοι αποτελούν ένα μεγάλο ποσοστό του συνολικού αριθμού των χρηστών των οδών, ένα ποσοστό που είναι ιδιαίτερα αυξημένο όσον αφορά την κυκλοφορία μαθητών και εργαζομένων που εργάζονται μακριά από την κατοικία τους. Οι περίπατοι ψυχαγωγίας αποκτούν ολοένα μεγαλύτερη σημασία. Οι εν λόγω περιπατητές και ποδηλάτες είναι πολύ σημαντικοί για την κοινωνία μας. Και αυτό συμβαίνει διότι το περπάτημα και η ποδηλασία αποτελούν τρόπους μετακίνησης εξαιρετικά φιλικούς προς το περιβάλλον και, επιπλέον, είναι πολύ ευεργετικά για την υγεία των πολιτών, με την προϋπόθεση ότι η ποιότητα της ατμόσφαιρας είναι καλή.
<P>
Πολλές από τις μετακινήσεις με αυτοκίνητο που πραγματοποιούνται σε μικρές και μεγάλες πόλεις της Ευρώπης δεν ξεπερνούν τα 5 χιλιόμετρα. Είναι, επομένως, σημαντικό να ενθαρρύνουμε τους πολίτες να υιοθετούν καθαρούς και υγιεινούς τρόπους μετακίνησης όπου θα απολαμβάνουν επαρκή ασφάλεια, ως ανεπαρκώς προστατευόμενοι χρήστες των οδών. Εξάλλου, παρόλο που λίγο πριν εκθείασα τις Κάτω Χώρες για τον μεγάλο αριθμό των πολιτών τους που κάνουν ποδήλατο και περπατούν, αυξάνεται συνεχώς ο αριθμός εκείνων που διστάζουν να αφήσουν τα παιδιά τους να διανύσουν με το ποδήλατο ή περπατώντας ακόμη και μια μικρή απόσταση μέχρι το σχολείο, διότι φοβούνται τα ατυχήματα.
<P>
Ωστόσο, τα μέτρα που συμπεριλήφθησαν στον συμβιβασμό θα βοηθήσουν να μειωθεί η συχνότητα των ατυχημάτων και οι βλάβες που αυτά προκαλούν όταν συμβαίνουν. Για αυτόν το λόγο, χαιρετίζω τον παραπάνω συμβιβασμό. Ευελπιστώ ότι, εν πάση περιπτώσει, θα αυξάνονται οι πολίτες που θα επιλέγουν να μετακινούνται στις συνοικίες τους, αντί με αυτοκίνητο, με ποδήλατο ή με τα πόδια.
<P>
Από την άλλη, η προσπάθεια εξάλειψης όλων των κινδύνων είναι ανέφικτη. Επίσης, είναι πολύ σημαντικό να ενημερώσουμε τους οδηγούς για την ευθύνη που έχουν. Για όλα τα μέτρα που λαμβάνονται σε αυτό το πεδίο πολιτικής, θα πρέπει να τονιστεί ότι οι ίδιοι οι χρήστες των οδών είναι πρωταρχικά υπεύθυνοι για την ασφάλειά τους και για την ασφάλεια των άλλων χρηστών των οδών.
<P>
Θα ήθελα να κλείσω λέγοντας δυο λόγια σχετικά με τη νομοθεσία που προτείνεται σήμερα. Χαιρετίζω την επιλογή ενός κανονισμού αντί μιας οδηγίας. Ο κανονισμός καθιστά την εφαρμογή αυτής της σημαντικής νομοθεσίας αδιαφιλονίκητη, γεγονός το οποίο αποτρέπει άλλη μία έγερση διαφωνιών μεταξύ των κρατών μελών σχετικά με την προστασία των πεζών και άλλων ανεπαρκώς προστατευόμενων χρηστών των οδών. Με χαροποιεί, επίσης, το γεγονός ότι αυτή η νέα πρόταση δίνει μεγαλύτερη προσοχή στα συστήματα ενεργητικής ασφάλειας από όση έδιναν οι οδηγίες του 2003 και του 2005. Οι λύσεις ενεργητικής ασφάλειας, όπως είναι η ενίσχυση της πέδησης, υπερέχουν έναντι των συστημάτων παθητικής ασφάλειας που επίσης αποτρέπουν έναν μεγάλο αριθμό επιπρόσθετων δυσμενών επιπτώσεων των ατυχημάτων, όπως είναι οι καθυστερήσεις, η κυκλοφοριακή συμφόρηση και οι μη υλικές βλάβες, που τα συστήματα παθητικής ασφάλειας δεν μπορούν να περιορίσουν.
<P>
Τέλος, θα ήθελα να προσθέσω ότι χαιρετίζω και δύο διαδικαστικά θέματα αυτού του κανονισμού. Υποστηρίζω τον καθορισμό των ημερομηνιών για την αύξηση των απαιτήσεων όσον αφορά την έγκριση τύπου. " ασφάλεια των πεζών και άλλων ανεπαρκώς προστατευόμενων χρηστών των οδών αποτελεί θέμα που δεν επιτρέπει καθόλου χάσιμο χρόνου. Επιπλέον, χαιρετίζω το γεγονός ότι οι τροποποιήσεις του άρθρου 11 θα γίνουν μέσω της διαδικασίας συναπόφασης. Τόσο σημαντικές τροποποιήσεις δεν επιθυμούμε να γίνονται μέσω της διαδικασίας της επιτροπολογίας.
<SPEAKER ID="458" NAME="Reinhard Rack" AFFILIATION="PPE-DE">
(DE) Κύριε Πρόεδρε, τα ανθρώπινα όντα δεν διαθέτουν προφυλακτήρες. Πολλά μπορεί να συμβούν σε ανύποπτο χρόνο και να οδηγήσουν σε σοβαρούς τραυματισμούς, όπως πρόσφατα είδαμε να συμβαίνει στον ποδοσφαιρικό αγώνα Γαλλίας-Ιταλίας, όπου έγινε αμέσως αντιληπτό ότι ο Frank Ribery είχε σπάσει το πόδι του.
<P>
Επειδή οι άνθρωποι δεν έχουν προφυλακτήρες, πρέπει να διασφαλίσουμε ότι οι χρήστες των οδών με λιγότερο μέταλλο θα προστατεύονται από εκείνους τους χρήστες που διαθέτουν περισσότερο μέταλλο. Πρέπει να εξοπλίσουμε τεχνικά τα οχήματα, έτσι ώστε να δοθεί μια ευκαιρία στους πεζούς. Το παρόν κείμενο αποτελεί έκκληση για ένα πακέτο συστημάτων παθητικής και ενεργητικής ασφάλειας. Ορθώς ζητούμε συνεχή εκσυγχρονισμό. Ουσιαστικά θέλουμε να παράσχουμε κατάλληλες προθεσμίες για τους κατασκευαστές, ώστε όλα να επιτευχθούν μέσα σε εύλογο χρονικό διάστημα.
<P>
Ωστόσο, υπάρχει κάτι που δεν πρέπει να ξεχνάμε, που δεν ανήκει απαραίτητα σε αυτόν τον κανονισμό, παρόλο που σχετίζεται με αυτόν, και είναι η ψυχολογία. Δεν πρέπει να οδηγήσουμε τους οδηγούς και τους πεζούς στο να πιστεύουν ότι είναι πιο ασφαλείς από ό,τι είναι στην πραγματικότητα. Από αυτήν την άποψη, προτείνω τη θέσπιση συνοδευτικών μέτρων και σε άλλους τομείς. Είναι απαραίτητη μια περιεκτική συνολική δέσμη, και οι διάφοροι νομοθέτες που εργάζονται τόσο σε ευρωπαϊκό όσο και σε εθνικό επίπεδο οφείλουν να είναι ενήμεροι για να διασφαλίσουν ότι αυτό το αίσθημα ασφάλειας δεν θα προκαλέσει τελικά μεγαλύτερο αίσθημα ασφάλειας από όσο παρέχει στην πραγματικότητα.
<P>
Τέλος, όπως και οι προηγούμενοι, θα ήθελα να ευχαριστήσω τον εισηγητή κ. Ferrari για την εξαίρετη έκθεσή του. Στην Επιτροπή Μεταφορών και Τουρισμού, ύστερα από διεξοδική συζήτηση, συμφωνήσαμε με τις προτάσεις του, όπως έκανε προφανώς και το Συμβούλιο. Και όλα αυτά, τουλάχιστον όσον αφορά αυτό το σημείο, χάρη στον κ. Ferrari. Καλό σημάδι αποτελεί το γεγονός ότι καταλήξαμε σε συμφωνία κατά την πρώτη ανάγνωση. Σας ευχαριστώ πολύ!
<SPEAKER ID="459" NAME="Silvia-Adriana Ţicău" AFFILIATION="PSE">
(RO) Το 2007, στην Ευρωπαϊκή Ένωση περίπου 43 000 άνθρωποι πέθαναν και 1,7 εκατομμύρια τραυματίστηκαν σε οδικά ατυχήματα. Κάθε χρόνο, λοιπόν, ο πληθυσμός μιας μικρής ευρωπαϊκής πόλης χάνεται από την Ευρώπη και το οικονομικό κόστος που προκύπτει από τέτοια ατυχήματα υπολογίζεται σε 200 δισ. ευρώ, που αντιστοιχούν στο 2% του ΑΕγχΠ της Κοινότητας. Κάθε χρόνο, 8 000 πεζοί ή ποδηλάτες που συμμετέχουν στην οδική κυκλοφορία πεθαίνουν σε οδικά δυστυχήματα. Κάθε χρόνο, περίπου άλλοι 300 000 άνθρωποι, πεζοί ή ποδηλάτες, τραυματίζονται κατά την οδική κυκλοφορία. Για αυτόν τον λόγο, ζητώ να αναλάβουμε δράση για την προστασία των ανθρώπων που ανήκουν στις παραπάνω κατηγορίες οδικής κυκλοφορίας.
<P>
" Ευρώπη πρέπει να επενδύσει στην έρευνα στον κλάδο της αυτοκινητοβιομηχανίας, σε νέα υλικά και στον σχεδιασμό ασφαλέστερων οχημάτων, εφοδιασμένων με συστήματα μετωπικής προστασίας και συστήματα αποφυγής συγκρούσεων. " εισαγωγή συστημάτων ενίσχυσης της πέδησης και άλλων τεχνολογιών ενεργητικής ασφάλειας επιτρέπουν τη βελτίωση της προστασίας των ανεπαρκώς προστατευόμενων χρηστών των οδών. Παρόλα αυτά, η Ευρώπη θα πρέπει εξίσου να βελτιώσει και τις οδικές της υποδομές.
<P>
Ο εν λόγω κανονισμός έχει σημαντικές εφαρμογές, διότι, 6 χρόνια ύστερα από την έναρξη ισχύος του, θα απαγορευτεί η ταξινόμηση, η πώληση και η κυκλοφορία στην αγορά νέων οχημάτων της κατηγορίας Ν1, που δεν θα πληρούν τις απαιτήσεις σχετικά με την προστασία των πεζών. Θεωρώ ότι ο εν λόγω κανονισμός εξαρτάται από τα ειδικά συστήματα έγκρισης που χρησιμοποιούν τα κράτη μέλη. Επιπλέον, εφιστώ την προσοχή στη μεγάλη σημασία που έχει η εκπαίδευση πεζών και ποδηλατών. Πρέπει να γνωρίζουν και να σέβονται τους κανόνες οδικής κυκλοφορίας και την οδική σήμανση, και οι ποδηλάτες πρέπει να φέρουν προστατευτικό εξοπλισμό.
<SPEAKER ID="460" NAME="Paweł Bartłomiej Piskorski" AFFILIATION="ALDE">
(PL) Κύριε Πρόεδρε, κύριε Επίτροπε, καταρχάς θα ήθελα να ευχαριστήσω και να συγχαρώ τον κ. Ferrari για την έκθεσή του. Το πνεύμα συμβιβασμού που χαρακτηρίζει την εν λόγω έκθεση αποδεικνύει ότι πρόκειται για κάτι για το οποίο το Ευρωπαϊκό Κοινοβούλιο μπορεί να αισθάνεται υπερήφανο.
<P>
Μιλάμε για ζητήματα που μπορούν πραγματικά να ανακουφίσουν τους ανθρώπους. Μιλάμε για στατιστικές. Πόσο αναξιόπιστες είναι οι στατιστικές. Το θέμα δεν είναι μόνο ότι χιλιάδες άνθρωποι χάνονται κάθε χρόνο σε διαφόρων ειδών ατυχήματα, αλλά και ότι δεκάδες χιλιάδες άνθρωποι τραυματίζονται σε αυτά τα ατυχήματα που συμβαίνουν σε πεζούς και ποδηλάτες.
<P>
Οι ρυθμίσεις μας σίγουρα αποτελούν μικρά βήματα προόδου, αλλά πρέπει συνεχώς να θυμόμαστε ότι η παρούσα έκθεση ούτε λύνει ούτε εξαλείφει γενικά το πρόβλημα. Είναι σαφές ότι πρέπει να αναζητήσουμε διάφορα μέσα· πρέπει να αναζητήσουμε μέσα σχετικά με των κώδικα οδικής κυκλοφορίας, μέσα που να αφορούν τις ταχύτητες οδήγησης, τις λωρίδες κυκλοφορίας, για να καταστήσουμε τα παραπάνω όσο το δυνατόν πιο ασφαλή. Ωστόσο, θα ήθελα να διευκρινίσω ότι η έκθεση Ferrari όχι μόνο προσανατολίζεται προς τη σωστή κατεύθυνση, αλλά και αποτελεί σπουδαίο επίτευγμα, το οποίο θα μπορέσουμε να παρουσιάσουμε στα κράτη μέλη και στους ψηφοφόρους μας ως ένα θέμα στο οποίο συγκεκριμένα το Ευρωπαϊκό Κοινοβούλιο αφιερώνει την απαραίτητη προσοχή και για το οποίο πραγματοποιεί αλλαγές προς το καλύτερο και προς όφελος των πολιτών.
<P>
Φυσικά, κατανοώ και είμαι σε θέση να συμμεριστώ τις απόψεις σχετικά με τη βιομηχανία και τις κυρώσεις, αλλά ας μην ξεχνάμε ότι η Ευρωπαϊκή Ένωση αποτελεί ένα τόσο μεγάλο όργανο που πρέπει να τεθεί ένα συγκεκριμένο επίπεδο, ένα όριο που από οικονομικής απόψεως θα θέσουμε έναντι του μεγέθους της αγοράς και έναντι του γεγονότος ότι η συγκεκριμένη αγορά είναι τόσο μεγάλη και δεκτική.
<P>
Τέλος, θα ήθελα να διευκρινίσω ότι το ζήτημα της προστασίας πεζών και ποδηλατών είναι πολύ σημαντικό όχι μόνο για τις αστικές περιοχές. Σε πάρα πολλές χώρες, όπως και στην Πολωνία, το ζήτημα αφορά και τις αγροτικές περιοχές, όπου καθημερινά μετακινείται μεγάλος αριθμός ατόμων σε περιοχές δίπλα σε οδούς ταχείας κυκλοφορίας. " έκθεση του κ. Ferrari είναι πολύ καλή και στο παραπάνω θέμα, και σηματοδοτεί περαιτέρω ως προς το συγκεκριμένο θέμα.
<SPEAKER ID="461" NAME="Dieter-Lebrecht Koch" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η μετακίνηση είναι θεμελιώδες δικαίωμα κάθε ατόμου. Αποτελεί επίσης θεμέλιο του οικονομικού, πολιτισμικού, κοινωνικού και οικολογικού δυναμισμού μιας κοινωνίας. Παρόλα αυτά, εάν δεν ελαχιστοποιηθούν οι κίνδυνοι για τη ζωή και την υγεία όλων των χρηστών των οδών, δεν μπορεί να αποτελέσει ευλογία. " καλύτερη προστασία των πεζών και άλλων ανεπαρκώς προστατευόμενων χρηστών των οδών κατά την τελευταία δεκαετία βρισκόταν πάντοτε στην επικαιρότητα. " πυκνότητα της κυκλοφορίας αυξήθηκε σημαντικά αλλά την ίδια περίοδο μειώθηκε, όχι βέβαια στον επιθυμητό βαθμό, ο αριθμός των ατυχημάτων και η κρισιμότητα των τραυματισμών που προκαλούνταν σε πεζούς και άλλους ανεπαρκώς προστατευόμενους χρήστες των οδών από συγκρούσεις με εμπρόσθια τμήματα οχημάτων, είτε αυτά διέθεταν συστήματα μετωπικής προστασίας είτε όχι.
<P>
Χαιρετίζω τον κανονισμό που διευρύνει τις προσπάθειες των κατασκευαστών οχημάτων για τη βελτίωση των μέτρων παθητικής ασφάλειας των πεζών -για τα οποία, ειδικά, νιώθω ευγνώμων- κάνοντας χρήση ενεργητικών εξαρτημάτων αυτοκινήτων. Τα συστήματα ενίσχυσης της πέδησης μπορούν να αποτελέσουν τη λύση σε προβλήματα που αφορούν την ενέργεια, το περιβάλλον και την ασφάλεια. Τα συστήματα ενίσχυσης της πέδησης που σήμερα διαθέτουμε θα συμβάλουν σημαντικά στην αποφυγή ατυχημάτων. Με περαιτέρω τεχνικές βελτιώσεις και σε συνδυασμό με τεχνολογίες της πληροφορικής και της επικοινωνίας θα αποκτήσουν μεγαλύτερες ακόμα δυνατότητες. Φαίνεται ότι τα "έξυπνα αυτοκίνητα" είναι προ των πυλών.
<P>
Παρόλα αυτά, σας προειδοποιώ ότι όσα καλά μέτρα ασφάλειας για τα οχήματα και να επικαλούμαστε, αν όλοι οι πολίτες δεν μπορούν να ανταποκριθούν οικονομικά στην αγορά ενός νέου, ασφαλούς οχήματος, τότε θα είναι σαν να μην έχουμε καταφέρει τίποτα απολύτως! Ο μέσος όρος ηλικίας των οχημάτων μας ήδη ξεπερνά τα δέκα χρόνια. Ειδικότερα, οι νέοι θεωρούν όλο και περισσότερο ότι δεν μπορούν αποκτήσουν καινούργια, ασφαλή οχήματα. Άλλωστε, είναι ή δεν είναι αυτό το ζητούμενο;
<SPEAKER ID="462" NAME="Zita Gurmai" AFFILIATION="PSE">
(HU) Κύριε Πρόεδρε, κύριε Επίτροπε, κυρίες και κύριοι, ως υπεύθυνοι για τη λήψη αποφάσεων πρέπει να γνωρίζουμε ότι κάθε μέτρο έχει και ένα αποτέλεσμα που ξεπερνά τον επιδιωκόμενο στόχο και μπορεί ακόμη να λειτουργήσει αντίθετα σε σχέση με το επιδιωκόμενο αποτέλεσμα. Προκειμένου να προστατεύσουμε το περιβάλλον διαδώσαμε την ποδηλασία και τη χρήση των δημόσιων μέσων μεταφοράς, σκεφτήκαμε όμως καθόλου εμάς τους ανθρώπους; Οι πεζοί και οι ποδηλάτες είναι ανυπεράσπιστοι και συχνά απειλούνται από οχήματα. Κάθε χρόνο στην Ευρώπη χάνουν τη ζωή τους περίπου 8 000 ανεπαρκώς προστατευόμενοι χρήστες των οδών και άλλοι 300 000 τραυματίζονται. Θα ήθελα, επομένως, να ευχαριστήσω για το έργο του τον συνάδελφο κ. Ferrari. " έκθεσή του σαφώς στοχεύει στην καθοριστική ενίσχυση της πρότασης της Επιτροπής. Έχω την πεποίθηση ότι οι προσπάθειες μείωσης των τροχαίων ατυχημάτων θα αυξηθούν, μειώνοντας τον χρόνο που έχει καθοριστεί για την προετοιμασία της εισαγωγής της δέσμης μέτρων που περιέχεται στον προτεινόμενο κανονισμό για την ενίσχυση των συστημάτων ενεργητικής ασφάλειας. " εξέλιξη αποτελεσματικών συστημάτων αποφυγής συγκρούσεων θα μπορούσε, επίσης, να βοηθήσει στην περαιτέρω αύξηση της προστασίας των πεζών. Συμφωνώ με τον κ. Koch ότι αυτά τα συστήματα θα πρέπει, φυσικά, να είναι οικονομικά και προσιτά. Επιπλέον, παράλληλα με τη συνεχή βελτίωση των τεχνολογιών ενεργητικής ασφάλειας, οι κατασκευαστές πρέπει να επιδείξουν την ανάλογη προσοχή και όσον αφορά την εξέλιξη και μέτρων παθητικής ασφάλειας, δεδομένου ότι και τα δύο είναι απαραίτητα προκειμένου να επιτευχθούν οι στόχοι που έχουν τεθεί. Πιστεύω ότι είναι σημαντικό να διασφαλίσουμε τη δυνατότητα αξιολόγησης των αλλαγών στις τεχνολογικές επιλογές που εφαρμόζουμε ενάντια στις αλλαγές της τεχνολογίας. Σας ευχαριστώ πολύ.
<SPEAKER ID="463" NAME="Bilyana Ilieva Raeva" AFFILIATION="ALDE">
(BG) Κύριε Πρόεδρε, κύριε Επίτροπε, κύριοι συνάδελφοι, χαιρετίζω τις προσπάθειες των ευρωπαϊκών θεσμών για μείωση των τροχαίων ατυχημάτων και των θυμάτων τους.
<P>
Ο αριθμός νεκρών και τραυματιών αποτελεί ένα τεράστιο ανθρωπιστικό, οικονομικό, κοινωνικό, δημογραφικό θέμα και ζήτημα υγείας, και το κόστος που σχετίζεται με αυτήν την τραγωδία έχει πολλές αρνητικές επιπτώσεις στην ποιότητα ζωής, στη βιώσιμη ανάπτυξη και, τέλος, στην αύξηση της θερμοκρασίας του πλανήτη. Για αυτόν τον λόγο, πήρα το θάρρος να σας προτρέψω να θεσπίσετε αυστηρότερα μέτρα και νομοθεσία για τη διεύρυνση του πεδίου εφαρμογής των υφιστάμενων προδιαγραφών και για την εφαρμογή των βέλτιστων ευρωπαϊκών πρακτικών, ώστε τα μέτρα να είναι δεσμευτικά για όλα τα κράτη μέλη. Προτείνω μια τυποποιημένη προσέγγιση όσον αφορά την παρακολούθηση, τον έλεγχο και τις κυρώσεις εντός της Ευρωπαϊκής Ένωσης, και πάνω από όλα μια πολιτική που θα στοχεύει στην ενθάρρυνση των κρατών μελών να διατηρήσουν το επίπεδο των απωλειών των ατυχημάτων, σε επίπεδα που να μην ξεπερνούν τον μέσο όρο της ΕΕ. Είμαι σίγουρος ότι στο μέλλον η κοινή μας πολιτική όσον αφορά τις οδούς στην Ευρωπαϊκή Ένωση θα βελτιώσει την ποιότητα του οδικού ελέγχου και της παρακολούθησης.
<SPEAKER ID="464" NAME="Miroslav Mikolášik" AFFILIATION="PPE-DE">
(SK) Σύμφωνα με στατιστικά στοιχεία κάθε χρόνο σκοτώνονται 8 000 πεζοί και ποδηλάτες, και 300 000 τραυματίζονται στις οδούς μας. Οι παραπάνω ανησυχητικοί αριθμοί δείχνουν πόσο σημαντική είναι η εφαρμογή ενός πιο αποτελεσματικού και αυστηρού κανονισμού, προκειμένου να μειωθεί ο αριθμός των θανάτων και των τραυματισμών των πεζών και άλλων ανεπαρκώς προστατευόμενων χρηστών των οδών.
<P>
Στηρίζω το αίτημα του εισηγητή όσον αφορά τον ορισμό μικρότερου χρονοδιαγράμματος από αυτό που πρότεινε η Επιτροπή, για την εφαρμογή του νέου κανονισμού. Για παράδειγμα, η προθεσμία για την εφαρμογή του συστήματος ενίσχυσης της πέδησης (BAS) εκτιμάται γύρω στους 33 μήνες για τα αυτοκίνητα, παρόλο που η διαδικασία εφαρμογής είναι πραγματικά αρκετά απλή.
<P>
Συμφωνώ, επίσης, με την άποψη ότι είναι σημαντική η διαρκής παρακολούθηση των τεχνικών δυνατοτήτων στο πεδίο της ασφάλειας, με στόχο την περαιτέρω αύξηση της ασφάλειας των πεζών και ειδικά των ποδηλατών. Τέλος, εξίσου σημαντική είναι η πεποίθησή μου ότι ο περιορισμός της κυκλοφορίας των αυτοκινήτων στο κέντρο των πόλεων και η χρήση δημόσιων μέσων μεταφοράς και ποδηλάτων αποτελούν σημαντικούς έμμεσους τρόπους με τους οποίους όλοι μας μπορούμε να συμβάλουμε στην ασφάλεια των πεζών στους δρόμους μας.
<SPEAKER ID="465" NAME="Bart Staes" AFFILIATION="Verts/ALE">
(NL) Κύριε Πρόεδρε, κύριε Επίτροπε, κυρίες και κύριοι, μπορεί να πρόκειται για ένα πολύ τεχνικό αλλά και πολύ σημαντικό ζήτημα. Πραγματικά βάζει την Ευρώπη στο παιχνίδι. Δείχνει ξεκάθαρα ότι η ΕΕ είναι πραγματικά σημαντική. Χαιρετίζω τον συνδυασμό της οδηγίας του 2005 σχετικά με τα συστήματα μετωπικής προστασίας και της οδηγίας του 2003 σχετικά με την προστασία των πεζών και άλλων ανεπαρκώς προστατευόμενων χρηστών των οδών σε έναν ενιαίο κανονισμό. Υπό αυτήν την έννοια, δεν καταλαβαίνω το σχόλιο του κ. Meijer της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών.
<P>
Οφείλω να δηλώσω ότι έλαβα τον λόγο σε αυτήν τη συζήτηση, διότι αυτό το θέμα με απασχολεί πολύ, καθώς το 2003 ήμουν συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την οδηγία του 2003, της οποίας εισηγητής ήταν ο κ. Vermeer. " έκθεση και οι προτάσεις του κ. Ferrari με χαροποιούν πολύ. Και είμαι ιδιαίτερα ικανοποιημένος με την επιλογή των ενεργών συστημάτων, με την επιλογή του ABS. Στηρίζω την επισήμανση του κ. El Khadraoui για την εφαρμογή τους και στα μικρά φορτηγά αυτοκίνητα. Ας είμαστε δίκαιοι: η παρούσα νομοθεσία σημαίνει ότι σύντομα θα μπορέσουμε να διασφαλίσουμε μια ουσιαστική μείωση του αριθμού των τραγωδιών που πλήττουν τις οικογένειες των Ευρωπαίων.
<SPEAKER ID="466" NAME="Günter Verheugen" LANGUAGE="DE">
Κύριε Πρόεδρε, κυρίες και κύριοι, καταρχάς, να διευκρινίσω ότι, δυστυχώς, πολλοί περισσότεροι από 8 000 άνθρωποι πεθαίνουν κάθε χρόνο στους δρόμους μας. Ο αριθμός των 8 000 αντιστοιχεί σε θύματα τροχαίων ατυχημάτων που ανήκουν στην πιο ανεπαρκώς προστατευόμενη ομάδα: τους πεζούς και τους ποδηλάτες. Επιπλέον, αφορά το έτος 2004 και την ΕΕ των 25, επομένως ο πραγματικός αριθμός είναι μεγαλύτερος.
<P>
Κατά δεύτερον, συμφωνώ με αυτούς που δηλώνουν ότι πολλά περισσότερα μπορούσαν να γίνουν για την προστασία αυτής της ανεπαρκώς προστατευόμενης ομάδας, λαμβάνοντας μέτρα στους τομείς της διαχείρισης της κυκλοφορίας, της οδικής ασφάλειας, των οδικών υποδομών και των οδικών κανόνων. " Επιτροπή είναι ολόψυχα σύμφωνη ως προς αυτό. Ωστόσο, εδώ συζητούμε τις τεχνικές δυνατότητες που προσφέρουν τα ίδια τα οχήματα.
<P>
Επιπλέον, η ομάδα υψηλού επιπέδου CARS 21 (ανταγωνιστικό ρυθμιστικό σύστημα στην αυτοκινητοβιομηχανία για τον 21ο αιώνα), που συζήτησε για το μέλλον της ευρωπαϊκής αυτοκινητοβιομηχανίας και έκανε προτάσεις, ήταν απολύτως σαφής όσον αφορά το γεγονός ότι, μακροπρόθεσμα, η ευρωπαϊκή αυτοκινητοβιομηχανία θα είναι επιτυχημένη, μόνο εάν προσφέρει όχι μόνο τα καλύτερα και καθαρότερα αυτοκίνητα του κόσμου από τεχνικής απόψεως, αλλά και τα πιο ασφαλή. Επομένως, τα μέτρα που αποφασίσαμε σήμερα έχουν τη στήριξη και των ευρωπαίων κατασκευαστών οχημάτων.
<P>
Τέλος, συμφωνώ με όσους υποστηρίζουν ότι αυτή δεν είναι η τελευταία μας λέξη επί του θέματος. Πρέπει να παρακολουθούμε στενά τις τεχνικές δυνατότητες. Εγώ, προσωπικά, έχω δει την εξέλιξη της τεχνολογίας του μέλλοντος και είχα την ευκαιρία να την δοκιμάσω σε μερικά οχήματα. Αυτές οι νέες τεχνικές δυνατότητες, όπως ο αυτόματος έλεγχος απόστασης και η αυτόματη αναγνώριση εμποδίων διατίθενται ήδη σε ορισμένα κορυφαία στην κατηγορία τους οχήματα. Ωστόσο, αυτά δεν είναι προσιτά στους περισσότερους ανθρώπους.
<P>
Παρόλα αυτά, μπορούμε ήδη να διακρίνουμε πού οδηγούν όλα αυτά και ότι μέσα σε λίγα χρόνια θα μπορούμε να μιλάμε για τα επόμενα βήματά μας. Ευχαριστώ για την ευρεία ανταπόκριση που βρήκαν οι προτάσεις της Επιτροπής μέσα στο Κοινοβούλιο. Πιστεύω ότι πραγματικά πραγματοποιούμε μια χρήσιμη και σημαντική συμβολή στην οδική ασφάλεια της Ευρώπης.
<SPEAKER ID="468" NAME="Francesco Ferrari" LANGUAGE="IT">
Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τους ομιλητές, εν μέρει διότι πιστεύω ότι πρόκειται για ένα έργο το οποίο επιτελέσαμε από κοινού και διότι φρονώ ότι καταδεικνύει την εγκυρότητα που αμφότερα το Κοινοβούλιο και -ιδίως- η Επιτροπή προσέδωσαν σε μια πρόταση η οποία είναι, κατά την άποψή μου, στις μέρες μας, ιδιαιτέρως σημαντική και σοβαρή.
<P>
Το βασικό πρόβλημα -και με αυτό απαντώ στον πρώτο ομιλητή- δεν είναι η αύξηση του βάρους των αυτοκινήτων, καθώς τα τελευταία έχουν υποστεί βελτιώσεις. Είναι γεγονός ότι εδώ και χρόνια τα αυτοκίνητα καθίστανται όλο και ελαφρύτερα, και αυτό οφείλεται εν μέρει στο σύστημα που προέκυψε από την τεχνολογία, την επιστήμη και την έρευνα.
<P>
Φρονώ επίσης ότι το σημαντικότερο θέμα είναι ότι το 80% των θανατηφόρων ατυχημάτων συμβαίνουν σε πόλεις, δηλαδή όταν τα αυτοκίνητα κινούνται με 35, 40 ή 50 χλμ. την ώρα. Αυτό σημαίνει ότι το πρόβλημα δεν εντοπίζεται μόνο στους αυτοκινητόδρομους όπου τα οχήματα κινούνται με μεγάλη ταχύτητα, το πρόβλημα είναι ότι πάρα πολλοί θάνατοι ευάλωτων ανθρώπων συμβαίνουν τελικά σε μικρές και μεγάλες πόλεις, όπου τα αυτοκίνητα κινούνται με 40 χλμ. την ώρα. Αυτό σημαίνει ότι πρέπει να αναπτυχθούν τεχνικά συστήματα τα οποία θα περιορίζουν όσο το δυνατόν περισσότερο τη ζημιά, σε περίπτωση ατυχήματος. Γι' αυτόν τον λόγο, θεωρώ σημαντική τη δεύτερη πτυχή και θέλω να ευχαριστήσω σχετικά τον Επίτροπο και την Επιτροπή για την πολιτική βούληση που επέδειξαν θεσπίζοντας ένα σύστημα τέτοιου τύπου στον εν λόγω κανονισμό.
<P>
Σχετικά με το άλλο βασικό θέμα, αναρωτιέμαι πόσο στοιχίζουν 300 000 ατυχήματα στα ταμεία ή στα νοσοκομεία και στις υγειονομικές υπηρεσίες των κρατών μελών. Πόσο να κοστίζουν; Γι' αυτόν τον λόγο, και πάλι, όσο λιγότερα ατυχήματα γίνονται, τόσο λιγότερα συστήματα με ελλείμματα θα υπάρχουν, ιδίως νοσοκομεία και ιδίως για παροχή βοήθειας.
<P>
Επιπλέον, είναι γεγονός ότι εάν κάποιος τραυματιστεί σε ποσοστό 70% ή 80%, τότε πρέπει να λαμβάνει συνταξιοδοτικό επίδομα, κλπ. Γι' αυτόν τον λόγο πιστεύω ότι το Ευρωπαϊκό Κοινοβούλιο και ιδιαιτέρως η Επιτροπή έκριναν σωστό να θεσπίσουν αυτόν τον κανονισμό, πρώτον, διότι θα ισχύει σε όλα τα κράτη μέλη και, δεύτερον, διότι δίδει ιδιαίτερο βάρος στην εξεύρεση της κατάλληλης τεχνολογίας προβλέποντας προθεσμία πέντε ετών μετά το πέρας της οποίας το Συμβούλιο θα εξετάσει εάν η τεχνολογία σημείωσε περαιτέρω πρόοδο και εάν το σύστημα μπορεί να τροποποιηθεί.
<P>
Θα ήθελα, επομένως, να ευχαριστήσω όσους πήραν τον λόγο, καθώς και τον ίδιο τον Πρόεδρο, και πιστεύω ότι το θετικό αποτέλεσμα της αυριανής ψηφοφορίας θα αποτελέσει επιτυχία για το Ευρωπαϊκό Κοινοβούλιο και ιδίως για όσους εργάστηκαν όλο αυτό το διάστημα για το συγκεκριμένο θέμα.
<SPEAKER ID="469" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 18 Ιουνίου 2008.
<P>
Γραπτές δηλώσεις (άρθρο 142)
<SPEAKER ID="470" NAME="John Attard-Montalto  " AFFILIATION="PSE">
γραπτώς. - (EN) Οι πεζοί πρέπει να προστατεύονται στον μέγιστο δυνατό βαθμό. Ο αριθμός ατυχημάτων με θύματα πεζούς εξακολουθεί να αυξάνει. Αυτό μπορεί να οφείλεται σε διάφορους παράγοντες. Ο χειρότερος είναι η απρόσεκτη οδήγηση ή η οδήγηση υπό την επήρεια αλκοόλ.
<P>
Οι οδηγοί που προκαλούν θανατηφόρα ατυχήματα πρέπει να αναλαμβάνουν την ευθύνη των πράξεών τους. Κατά τη γνώμη μου, στη δική μου χώρα τα ατυχήματα με θύματα πεζούς οφείλονται, δυστυχώς, σε τρεις βασικούς λόγους.
<P>
Πρώτον: πολλοί οδηγοί παίρνουν δίπλωμα οδήγησης με μη νόμιμους τρόπους. " κυβέρνηση δεν αντέδρασε καταλλήλως όταν αποκαλύφθηκε το συγκεκριμένο θέμα.
<P>
Δεύτερον: η κατάσταση πολλών πεζοδρομίων στη Μάλτα και στο Γκόζο είναι απαράδεκτη. Ακόμη και στις αδελφοποιημένες πρωτεύουσες Βαλέττα και Βικτόρια η κυβέρνηση δεν έχει μπορέσει να εξασφαλίσει αξιοπρεπή πεζοδρόμια. Είναι ντροπή.
<P>
Τρίτον: τα δικαστήρια στη Μάλτα επιβάλλουν ιδιαίτερα επιεικείς ποινές στους οδηγούς που προκαλούν θανατηφόρα ατυχήματα. Είναι καιρός πια οι δικαστές να στέλνουν στην φυλακή τους οδηγούς που προκαλούν τον θάνατο τρίτων επειδή οδηγούν απρόσεκτα ή υπό την επήρεια αλκοόλ - αντί να επιβάλλουν ποινές με αναστολή, κάτι το οποίο είναι ανήκουστο στις περισσότερες ευρωπαϊκές χώρες.

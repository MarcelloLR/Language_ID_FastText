<CHAPTER ID="020">
Εκτέλεση της απόφασης του Δικαστηρίου των ΕΚ στην υπόθεση «Turco» (συζήτηση) 
<SPEAKER ID="145" NAME="Πρόεδρος">
" ημερήσια διάταξη προβλέπει τη συζήτηση επί:
<P>
της προφορικής ερώτησης που υπέβαλαν στο Συμβούλιο ο Marco Cappato και ο Michael Cashman, εκ μέρους της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, η Anneli Jäätteenmäki και ο Κώστας Μποτόπουλος, εκ μέρους της Επιτροπής Συνταγματικών Υποθέσεων, σχετικά με την εφαρμογή της απόφασης του ΔΕΚ για την υπόθεση "Turco" - B6-0470/2008) και
<P>
της προφορικής ερώτησης που υπέβαλε στην Επιτροπή ο Marco Cappato και ο Michael Cashman, εκ μέρους της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, η Anneli Jäätteenmäki και ο Κώστας Μποτόπουλος, εκ μέρους της Επιτροπής Συνταγματικών Υποθέσεων, σχετικά με την εφαρμογή της απόφασης του ΔΕΚ για την υπόθεση "Turco" - B6-0471/2008).
<SPEAKER ID="146" NAME="Marco Cappato" LANGUAGE="IT">
Κύριε Πρόεδρε, Επίτροπε, κυρίες και κύριοι, ο συνάδελφός μας στην προηγούμενη κοινοβουλευτική περίοδο και νυν Βουλευτής του Ιταλικού Ριζοσπαστικού Κόμματος, Maurizio Turco, υπέβαλε μια αίτηση - αίτηση που μπορεί να υποβάλει οποιοσδήποτε απλός πολίτης - με την οποία ζητούσε πρόσβαση σε έγγραφα του Συμβουλίου στα οποία είχαν λογοκριθεί τα ονόματα των εθνικών αντιπροσωπειών που είχαν υιοθετήσει συγκεκριμένες θέσεις κατά τη διάρκεια της συζήτησης. Το Συμβούλιο αρνήθηκε να ικανοποιήσει το αίτημα και η πρόσβαση σε νομική γνώμη απαγορεύτηκε επίσης.
<P>
" έφεση στο Πρωτοδικείο, το οποίο εντωμεταξύ είχε εξαναγκάσει το Συμβούλιο να κάνει διαθέσιμη την ταυτότητα των εθνικών αντιπροσωπειών, κρίθηκε κατά του κ. Turco και υπέρ του Συμβουλίου, προκειμένου να αποτραπεί η απόφαση από το Ευρωπαϊκό Δικαστήριο επί του θέματος. Ωστόσο, η έφεση στο Ευρωπαϊκό Δικαστήριο ανέτρεψε την αρχική απόφαση.
<P>
Το Δικαστήριο απλώς απεφάνθη ότι η πρόσβαση σε έγγραφα, ιδίως σε εκείνα με νομοθετικές συνέπειες, έπρεπε να είναι υποχρεωτική, επειδή η πρόσβαση σε έγγραφα ήταν δημοκρατική και οιαδήποτε εξαίρεση θα ήταν περιορισμένη, εφόσον αυτό εξυπηρετούσε σαφώς το δημόσιο συμφέρον. " δημόσια και νόμιμη συζήτηση για τα έγγραφα αυξάνει τη νομιμότητα των θεσμικών οργάνων και ενισχύει την εμπιστοσύνη του κοινού σε αυτά.
<P>
Το ερώτημα που θέτουμε σήμερα, εν συντομία, είναι το εξής: πώς σκοπεύουν η Επιτροπή και τα ευρωπαϊκά θεσμικά όργανα να παρακολουθήσουν αυτή την απόφαση; Με άλλα λόγια, θα τη χρησιμοποιήσουν ως ευκαιρία διεξοδικής αναθεώρησης των διαδικασιών που επιτρέπουν άμεση πρόσβαση σε έγγραφα;
<P>
Γνωρίζω ότι μιλούμε για έναν απλό πολίτη, ότι αυτή είναι μια αίτηση που θα μπορούσε να είχε υποβάλει οποιοσδήποτε πολίτης και όχι μια μεταρρύθμιση έπειτα από μια θεσμική συζήτηση. Ωστόσο, πιστεύω ότι ακριβώς εκεί έγκειται η ισχύς της πρωτοβουλίας του κ. Turco, εφόσον υποδεικνύει πώς μια μεμονωμένη περίπτωση μπορεί να κάνει πολύ περισσότερα από όσα επιτρέπουν θεσμικές πρωτοβουλίες.
<P>
Πρέπει να έχουμε κάθε δυνατότητα δημοσίευσης αυτών των εγγράφων. Οι πολίτες πρέπει να μάθουν, για παράδειγμα, ότι σήμερα, κατά τη διάρκεια της συνέντευξης τύπου της Ευρωπαϊκής Επιτροπής, επιβεβαιώθηκε ότι η Επιτροπή δεν έχει ζητήσει ακόμα πληροφορίες από την ιταλική κυβέρνηση για ένα θέμα που έθιξε ο ίδιος κ. Maurizio Turco, δηλαδή τις διακρίσεις στη θρησκευτική εκπαίδευση στην Ιταλία.
<P>
Πώς είναι δυνατόν να μην έχουν ζητηθεί αυτές οι πληροφορίες; Πρόκειται για ένα συγκεκριμένο παράδειγμα μηχανισμών όπου η λειτουργία των ευρωπαϊκών θεσμικών οργάνων καθίσταται αινιγματική για τους πολίτες. Επομένως, αυτό θα πρέπει να χρησιμοποιηθεί ως ευκαιρία ριζικής αναθεώρησης της πρόσβασης των εγγράφων και των διαδικασιών δημοσίευσης.
<SPEAKER ID="147" NAME="Anneli Jäätteenmäki">
συντάκτρια. - (FI) Κύριε Πρόεδρε, στις δημοκρατικές χώρες, η νομοθετική διαδικασία είναι ανοικτή και δημόσια. Οι πολίτες μπορούν να μάθουν πώς έχουν ψηφίσει οι βουλευτές τους και τι βρίσκεται πίσω από μια απόφαση. Δυστυχώς, αυτό δεν συμβαίνει στην ΕΕ. Δεν μπορούμε να καυχώμαστε ότι η ΕΕ είναι δημοκρατική και ανοικτή και ότι οι πολίτες μας μπορούν να έχουν πρόσβαση στα έγγραφα που αποτελούν τη βάση της νομοθεσίας. Ως εκ τούτου, ρωτήσαμε στην πραγματικότητα την Επιτροπή τι προτίθεται να πράξει για να αλλάξει τους κανόνες και τις πρακτικές, ως αποτέλεσμα αυτής της δικαστικής απόφασης, προκειμένου να μπορεί να εφαρμοστεί ανοικτή στάση, διαφάνεια και δημοκρατία, καθώς και τι έχει σχεδιάσει να κάνει το Συμβούλιο για να υλοποιήσει την ανοικτή στάση και τη δημοκρατία και επίσης να κάνει ευδιάκριτη την εθνική γνώμη έπειτα από μια απόφαση. Αν η γνώμη δεν είναι ανοικτή και δημόσια, οι πολίτες δεν θα δύνανται να ελέγξουν τις ενέργειες των εκπροσώπων τους. Είναι καιρός να αναλάβουμε άμεση δράση, για να διασφαλίσουμε ότι η ΕΕ θα μπορεί, επιτέλους, να ισχυριστεί και να επαίρεται ότι υπάρχει δημοκρατία, ανοικτή στάση και διαφάνεια της νομοθεσίας.
<P>
(Χειροκροτήματα)
<SPEAKER ID="148" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, Επίτροπε, Κυρία Αντιπρόεδρε, κυρίες και κύριοι, γνωρίζω πόσο προσηλωμένοι είστε - ιδίως εσείς, κ. Πρόεδρε - στα ζητήματα διαφάνειας, και έχετε την υποστήριξη της Προεδρίας ως προς αυτό. Έχει μεγάλη σημασία να μπορέσουν οι πολίτες μας να κατανοήσουν τον τρόπο λήψης των ευρωπαϊκών αποφάσεων που τους επηρεάζουν - αυτή είναι η περίπτωση της ευρωπαϊκής νομοθεσίας - και πρέπει, φυσικά, να σημειώσουμε πρόοδο σε αυτό τον τομέα.
<P>
Χαιρετίζω το ερώτημά σας, επειδή μας επιτρέπει να εξετάσουμε το ακανθώδες ζήτημα της δημόσιας πρόσβασης σε νομικές αποφάσεις. Αυτό είναι το θέμα της απόφασης, αλλά ολόκληρη η πολιτική διαφάνειάς μας πρέπει να αποτιμηθεί υπό το φως αυτής της απόφασης.
<P>
" απόφαση για την υπόθεση Turco είναι σημαντική, διότι είναι η πρώτη φορά που το Ευρωπαϊκό Δικαστήριο, σύμφωνα με τις δηλώσεις σας, αποφάνθηκε επί μεμονωμένων περιπτώσεων νομικής γνώμης, καθώς και επί των όρων πρόσβασης σε αυτά από το κοινό. Στην απόφασή του, το Δικαστήριο εκδίδει μια υπενθύμιση της σπουδαιότητας του ζητήματος της ανοικτής στάσης και της διαφάνειας της νομοθετικής διαδικασίας, που θα επιτρέπει στους πολίτες να συμμετέχουν περισσότερο στη διαδικασία λήψης αποφάσεων. Επίσης, συμπεραίνει ότι ο Κανονισμός 1049/2007 περί δημόσιας πρόσβασης σε έγγραφα, κατ' αρχήν, επιβάλλει μια υποχρέωση κοινοποίησης των γνωμοδοτήσεων της νομικής υπηρεσίας του θεσμικού οργάνου σε σχέση με τη νομοθετική διαδικασία.
<P>
Για να απαντήσω, κ. Cappato, στην ερώτησή σας, το Συμβούλιο έλαβε τα απαραίτητα μέτρα για να εφαρμόσει αυτή την απόφαση του Δικαστηρίου στις αρχές Ιουλίου του 2008. Το Συμβούλιο εκτέλεσε την απόφαση και δημοσιοποίησε το έγγραφο που ζήτησε ο κ. Turco. Κατόπιν, αποφάσισε να προσαρμόσει τις πρακτικές του στην απόφαση του Δικαστηρίου, λαμβάνοντας υπόψη αυτή την αρχή, όπως διατυπώνεται στην απόφαση.
<P>
Αληθεύει ότι υπάρχουν εξαιρέσεις - παρότι ορίστηκαν από το ίδιο το Δικαστήριο στο πλαίσιο αυτής της απόφασης - αναφορικά με γνωμοδοτήσεις που είναι ιδιαίτερα ευαίσθητες ή έχουν ιδιαζόντως ευρύ πεδίο εφαρμογής. Σε κάθε περίπτωση, όπως γνωρίζετε, οποιαδήποτε άρνηση του Συμβουλίου πρέπει να τεκμηριώνεται.
<P>
Το Συμβούλιο έλαβε ένα πλήθος ειδικών ερωτήσεων σχετικά με τις νομικές γνωμοδοτήσεις της νομικής υπηρεσίας του Συμβουλίου και εφάρμοσε τις αρχές του Δικαστηρίου. Κατόπιν τούτου, θα έχετε γνώση του γεγονότος ότι η δημόσια κοινοποίηση των εσωτερικών νομικών γνωμοδοτήσεων ενός θεσμικού οργάνου μπορεί να επηρεάσει το έννομο συμφέρον των θεσμικών οργάνων να ζητούν και να λαμβάνουν αντικειμενικές και ανεξάρτητες γνωμοδοτήσεις. Πρέπει να εξεύρουμε μια ισορροπία μεταξύ των δύο. Για αυτόν το λόγο, ο νομοθέτης εξέφρασε ρητά την πρόθεσή του να προστατεύσει την εμπιστευτική φύση των νομικών γνωμοδοτήσεων και αυτός είναι ένας παράγοντας που παραμένει στη γνωμοδότησή μας.
<P>
Αναγνωρίζω ότι πρόκειται για πολύ τεχνικές απαντήσεις και ζητώ συγνώμη για αυτό. Ωστόσο, αυτές είναι οι επίσημες απαντήσεις εκ μέρους της Προεδρίας. Πέραν τούτου, έχω τώρα μια ευκαιρία να αναθεωρήσω την πολιτική διαφάνειας. Πρέπει να υπάρχει διάκριση μεταξύ των διαφόρων πτυχών αυτής της πολιτικής. Πρώτον, όσον αφορά την άμεση πρόσβαση σε έγγραφα εργασίας - αυτή είναι η ουσία της ερώτησής σας - μπορώ να επιβεβαιώσω ότι το Συμβούλιο εφαρμόζει πλήρως τις διατάξεις του άρθρου 12 του Κανονισμού 1049/2001 και του Παραρτήματος ΙΙ του Κανονισμού του Συμβουλίου, που απαιτεί την τήρηση ενός δημόσιου μητρώου και προσδιορίζει τις διατάξεις για άμεση πρόσβαση σε έγγραφα του Συμβουλίου από το κοινό.
<P>
Δεν επιθυμώ να σας κουράσω με πολλές τεχνικές πληροφορίες ή πολλούς αριθμούς. Ωστόσο, παραμένει γεγονός ότι οι αριθμοί έχουν σημασία, εφόσον το μητρώο που έγινε διαθέσιμο στο κοινό περιέχει αναφορές σε περισσότερα από ένα εκατομμύριο έγγραφα που συντάχθηκαν από το 1999. Αναμφίβολα, θα μου πείτε ότι η ποσότητα δεν σημαίνει ποιότητα.
<P>
Έχω την εντύπωση ότι σημασία έχει η αναγνωσιμότητα και η δημοσιότητα των αποφάσεων που λαμβάνουν τα θεσμικά όργανα. Αυτό είναι το αντικείμενο του έργου της κ. Wallström στα πλαίσιο της νομοθετικής διαδικασίας και η διοργανική συμφωνία για τη βελτίωση της νομοθεσίας, περιλαμβάνει γενικές δεσμεύσεις για τη διαφάνεια. Ήδη έχουν ληφθεί μέτρα στα πλαίσια αυτής της συμφωνίας. Όλες οι διασκέψεις του Συμβουλίου στο πλαίσιο της διαδικασίας συναπόφασης είναι ανοικτές για το κοινό και το Συμβούλιο διοργανώνει τακτικά δημόσιες συζητήσεις για σημαντικά ζητήματα που αφορούν τα συμφέροντα της ΕΕ και των πολιτών της.
<P>
Προκειμένου να βελτιωθεί η πρόσβαση του κοινού στις διασκέψεις, το Συμβούλιο διαθέτει επίσης ένα δικτυακό τόπο με σύνδεσμο σε βίντεο συνεχούς ροής των συνεδριάσεων του Συμβουλίου, που, όπως είμαι σίγουρος ότι θα συμφωνήσετε - είναι σημαντικό σημείο και ιδιαίτερα συναρπαστικό.
<P>
Οι προεδρίες του Συμβουλίου διαδραματίζουν, επίσης, κάποιο ρόλο. Όπως οι δικτυακοί τόποι προηγούμενων προεδριών, η γαλλική Προεδρία έχει επενδύσει σημαντικά στον δικτυακό της τόπο http://www.ue2008.fr" , που είναι πολύγλωσσος και διαθέτει δικτυακή τηλεόραση με αρκετά κανάλια, παρόμοια με εκείνο που ξεκίνησε, και χαίρομαι που το αναφέρω, από το Ευρωπαϊκό Κοινοβούλιο.
<P>
Το τρίτο και τελευταίο σημείο είναι ότι πρέπει να μπορούμε να ικανοποιούμε αιτήματα για πληροφορίες από το κοινό. Για αυτόν το σκοπό, έχει επίσης δημιουργηθεί μια δημόσια υπηρεσία πληροφόρησης - και αυτό είναι το σημαντικότερο κατ' εμέ - επειδή ο τομέας με τη μεγαλύτερη ανεπάρκεια είναι αναμφίβολα οι πρακτικές πληροφορίες που δίνουμε στο κοινό. Για αυτόν το λόγο, οι πολίτες δικαιολογημένα ανησυχούν και παραπονούνται για την αδιαφάνεια του συστήματος. Αυτό συμβαίνει επειδή έχουμε ανεπαρκείς πόρους και οι δικτυακοί τόποι δεν είναι επαρκώς συντονισμένοι και δεν επιτρέπουν στο κοινό να μένει ενήμερο για τη νομοθεσία. Το Συμβούλιο πρέπει να εστιάσει τις προσπάθειές του σε αυτό το τελευταίο σημείο.
<P>
Αυτά είναι τα σημεία που επιθυμούσα να θίξω. " διαφάνεια είναι απολύτως βασική. Καταλήξαμε σε σημαντική συμφωνία όσον αφορά την κοινοποίηση με την Επιτροπή και το Ευρωπαϊκό Κοινοβούλιο, με στόχο την αύξηση αυτής της διαφάνειας και πιστεύω ότι οι διοργανικές διαπραγματεύσεις που είχαμε με την κ. Wallström και την Αντιπρόεδρο του Ευρωπαϊκού Κοινοβουλίου μάς επιτρέπουν να προχωρήσουμε υπό τις καλύτερες δυνατές συνθήκες.
<P>
Πρόκειται για συλλογικό έργο και πρέπει να το αντιληφθούμε τώρα αυτό. Λάβετε υπόψη ότι έχουμε μια πολιτική φιλοδοξία να προαγάγουμε αυτήν τη διαφάνεια, στην πολιτική περί πληροφόρησης και επικοινωνίας, ειδικά όσον αφορά τις πρακτικές πληροφορίες για τη νομοθεσία που πρέπει να δίνονται στους πολίτες. Για να επιτευχθεί αυτό, πρέπει να γίνει μεγαλύτερη χρήση των νέων τεχνολογιών πληροφοριών. Γνωρίζω ότι πρόκειται για ένα μέλημα που συμμερίζονται το Κοινοβούλιο, η Επιτροπή και το Συμβούλιο.
<SPEAKER ID="149" NAME="Margot Wallström">
Αντιπρόεδρος της Επιτροπής. - Κύριε Πρόεδρε, θα ήθελα να ευχαριστήσω πολύ τα αξιότιμα μέλη για τις ερωτήσεις τους.
<P>
Φυσικά, όπως ήδη ακούσαμε, αυτή η απόφαση του Ευρωπαϊκού Δικαστηρίου για την υπόθεση Turco είναι πολύ σημαντική. " Επιτροπή συμφωνεί απολύτως με το Δικαστήριο, όταν υπενθυμίζει τη μεγάλη σπουδαιότητα μιας ανοικτής νομοθετικής διαδικασίας. Δεν χρειάζεται να αναφέρουμε ότι θα σεβαστούμε αυτή την απόφαση και θα τη λάβουμε απόλυτα υπόψη στην καθημερινή μας εργασία.
<P>
Θέλω να είμαι όσο το δυνατόν σαφέστερη, αλλά θα πρέπει να είμαι αρκετά σύντομη στις απαντήσεις μου στα πέντε συγκεκριμένα ερωτήματά σας. Το πρώτο αφορά τη βελτίωση της νομοθεσίας, τις διοργανικές σχέσεις μας και τον Κανονισμό 1049/2001. Αυτή η απόφαση για την υπόθεση Turco αφορά την πρόσβαση σε έγγραφα από το κοινό. Δεν υπάρχει απευθείας σύνδεσμος με τη διοργανική μας συνεργασία. Για αυτόν το λόγο, έχουμε το δικό μας πλαίσιο για βελτιωμένη διοργανική συνεργασία, το οποίο πιστεύω ότι λειτουργεί πολύ καλά. Τα δύο θεσμικά μας όργανα έχουν ένα καλό ιστορικό συνεργασίας στη νομοθετική διαδικασία, προκειμένου να ικανοποιήσουν το στόχο της βελτίωσης της νομοθεσίας.
<P>
Σχετικά με το δεύτερο ερώτημά σας περί προσβασιμότητας σε πληροφορίες για τρέχουσες δημόσιες διαβουλεύσεις, θα ήθελα να ξεκινήσω αναφερόμενη στη βάση δεδομένων PreLex, όπως την αποκαλούμε στο ιδίωμά μας. Στόχος αυτής της βάσης δεδομένων είναι να διευκολύνει την πρόσβαση σε προνομοθετικά έγγραφα μέσω ενός μοναδικού σημείου εισόδου. Στην πράξη, πρόκειται για μια πύλη η οποία περιέχει συνδέσμους σε βασικά προνομοθετικά έγγραφα. Αυτήν τη βάση δεδομένων διαχειρίζεται η Υπηρεσία Επίσημων Εκδόσεων και βασίζεται σε πληροφορίες που παρέχει η Επιτροπή. Το πιο σημαντικό είναι ότι υπάρχει η δυνατότητα απευθείας πρόσβασης από το κοινό μέσω του διακομιστή Europa.
<P>
Αναφορικά με τις δημόσιες διαβουλεύσεις που ξεκίνησε η Επιτροπή, υπάρχει επίσης ένα μοναδικό σημείο εισόδου στο διακομιστή Europa. Αυτή είναι η φωνή σας στην Ευρώπη. Αυτός ο δικτυακός τόπος διευκολύνει την πρόσβαση σε διαβουλεύσεις και παρέχει γενικές πληροφορίες σχετικά με τις διαφορετικές διαδικασίες διαβούλευσης της Επιτροπής. Επίσης, παρέχει εμπεριστατωμένες πληροφορίες σχετικά με τις ανοικτές δημόσιες διαβουλεύσεις και τα σχετιζόμενα έγγραφα διαβούλευσης και ερωτηματολόγια. Επιπρόσθετα, αυτό το σημείο πρόσβασης παρέχει επίσης πληροφορίες για την παρακολούθηση, όπως εκθέσεις διαβούλευσης και δημοσιευμένες εισηγήσεις.
<P>
Όσον αφορά το τρίτο σας ερώτημα σχετικά με το έργο TRANS-JAI, θα ήθελα απλώς να σας διαβεβαιώσω ότι πλήρης πρόσβαση κοινού με αποκλειστικούς διακομιστές - με τίτλο "public go live" - για τη δικτυακή πύλη TRANS-JAI σχεδιάζεται για το Μάρτιο του 2010.
<P>
Αυτό μας οδηγεί στο τέταρτο ερώτημά σας σχετικά με την αρχή της διαφάνειας και την αρχή της καλής διαχείρισης. Φυσικά, αυτές οι αρχές συνδέονται στενά. Πάντα δεσμευόμαστε να παρέχουμε όσο το δυνατόν περισσότερες πληροφορίες στο κοινό. Αυτό ισχύει ιδίως για διαδικασίες που αφορούν τους πολίτες και τα δικαιώματά τους καθώς τους μηχανισμούς των θεσμικών οργάνων, που όλοι γνωρίζουμε ότι μερικές φορές δεν είναι τόσο εύληπτοι. Ο δικτυακός τόπος της Επιτροπής δίνει πληροφορίες για την οργάνωση και τις διαδικασίες του και έχουμε έναν κατάλογο εύκολης πρόσβασης "Who is who" με το προσωπικό της Επιτροπής και τις διάφορες γενικές διευθύνσεις.
<P>
Το τελευταίο σας ερώτημα, υπ' αριθμόν 5, επικεντρώνεται στο δημόσιο μητρώο εγγράφων και στο σχέδιο σύστασης του Διαμεσολαβητή στην καταγγελία "Statewatch". Ένα δημόσιο μητρώο εγγράφων έχει δημιουργηθεί και λειτουργεί από τις 3 Ιουνίου 2002, όπως απαιτείται από τον Κανονισμό 1049/2001. Έκτοτε, η Επιτροπή έχει επίσης δημιουργήσει ένα αποκλειστικό μητρώο για διαδικασίες επιτροπολογίας και ένα μητρώο για ομάδες εμπειρογνωμόνων. Καταβάλλουμε κάθε δυνατή προσπάθεια για να εκσυγχρονίσουμε τα εσωτερικά μας συστήματα τεχνολογίας πληροφοριών, αλλά, όπως γνωρίζετε, δυστυχώς αυτά τα πράγματα δεν γίνονται εν μία νυκτί. Ωστόσο, ένα πράγμα είναι σαφές. Το έργο που επιτελείται είναι συνεχές. Λαμβάνουμε πάντα υπόψη την ανάγκη αύξησης της κάλυψης αυτού του δημόσιου μητρώου.
<P>
Πιο συγκεκριμένα, για το σχέδιο σύστασης του Διαμεσολαβητή σε αυτή την υπόθεση, η Επιτροπή του υπέβαλε φυσικά μια λεπτομερή γνωμοδότηση. Σε αυτήν τη γνωμοδότηση, αναγνωρίζουμε ότι εξακολουθεί να χρειάζεται να αυξήσουμε την κάλυψη των δημόσιων μητρώων μας και επιβεβαιώνουμε τη δέσμευσή μας για περαιτέρω ανάπτυξη των δημόσιων μητρώων μας, προκειμένου να υπάρξει βελτιωμένη διαφάνεια. Σε ένα σημείο, δεν μπορέσαμε να συμμεριστούμε την άποψη του Διαμεσολαβητή. Εκείνος κατέληξε στο συμπέρασμα ότι η Επιτροπή θα πρέπει - και παραθέτω επί λέξει - "να συμπεριλάβει αναφορές σε όλα τα έγγραφα κατά την έννοια του άρθρου 3, παράγραφος α, στο μητρώο". Συμμερίζομαι το στόχο και τη φιλοδοξία αυτού του συμπεράσματος, αλλά δυστυχώς είναι ανέφικτο. Είναι απλώς αδύνατος ο συμβιβασμός του ευρέως και ανακριβούς ορισμού των "εγγράφων" στο άρθρο 3, παράγραφος α του Κανονισμού 1049/2001, με ένα ενιαίο, πλήρως εμπεριστατωμένο δημόσιο μητρώο. Αντ' αυτού, πρέπει να παράσχουμε τους συνδέσμους ή να δημιουργήσουμε διαφορετικά σημεία εισόδου.
<P>
Θα μπορούσα, φυσικά, να αναφέρω ότι έχω κάνει το μητρώο της ίδιας της αλληλογραφίας μου απευθείας προσβάσιμο στο διαδίκτυο και θα μπορούσα να αναφέρω άλλα παραδείγματα για το τι μπορεί να γίνει προληπτικά πέραν της επίσημης νομοθεσίας, όπως βελτιωμένα μητρώα, ενεργή διάδοση και ταχύτερη δημοσίευση των εγγράφων. Όλα αυτά όμως δεν είναι το θέμα συζήτησής μας σήμερα. Είμαι σίγουρη ότι θα έχουμε άλλες ευκαιρίες να συζητήσουμε αυτά τα σημαντικά θέματα σε βάθος.
<SPEAKER ID="150" NAME="Charlotte Cederschiöld">
εξ ονόματος της Ομάδας PPE-DE. - Κύριε Πρόεδρε, μια προϋπόθεση για την αξιοπιστία και τη νομιμότητα της ΕΕ είναι ένα σύνολο κανόνων λειτουργίας σχετικά με τη διαφάνεια και την προστασία των δεδομένων και των πληροφοριών.
<P>
" διαφάνεια στη διαδικασία λήψης αποφάσεων είναι ιδιαίτερα αναγκαία, όταν η ευρωπαϊκή δημοκρατία τίθεται εν αμφιβόλω. Τα κράτη μέλη έχουν διαφορετικές εμπειρίες. Μεγαλύτερη ανταλλαγή εμπειριών μπορεί να οδηγήσει σε καλύτερη διαχείριση στην ΕΕ, αλλά και στα κράτη μέλη. Από το 2001, όταν αποφασίστηκε η νομοθεσία της ΕΕ για τη διαφάνεια, έχουμε διανύσει μεγάλη απόσταση.
<P>
Τα περισσότερα κράτη μέλη ήδη έχουν κάποιο είδος νόμου για την ελευθερία της πληροφορίας (Freedom of Information Act), η Σουηδία και η Φινλανδία από το 1776, άλλες χώρες, όπως η Ιρλανδία, εδώ και λίγα χρόνια. Χρειάζεται χρόνος - πρέπει να το σεβαστείτε αυτό - για την εξεύρεση κοινής στάσης και συμπεριφορών. Δεν μπορεί να εφαρμοστεί ένας εθνικός τύπος σε όλη την ΕΕ. Οι πολιτισμοί διαφέρουν πολύ. " ανοικτή διακυβέρνηση είναι απαραίτητη σε μια αντιπροσωπευτική δημοκρατία. " όλη διαδικασία επηρεάζεται από το γεγονός ότι η ψηφιακή επανάσταση μεταμορφώνει την κοινωνία μας σε μια κοινωνία πληροφοριών.
<P>
Ένα σημαντικό σημείο που πρέπει να αναπτυχθεί καλύτερα στον Κανονισμό Αρ. 1049 είναι η ισορροπία μεταξύ εμπιστευτικότητας και διαφάνειας. Χρειαζόμαστε μια ανοικτή διαδικασία λήψης αποφάσεων η οποία να σέβεται το πρωταρχικό δημόσιο συμφέρον χωρίς να παραβιάζει τα δικαιώματα των θεσμικών οργάνων ή του πολίτη στην εμπιστευτικότητα. " δικαστική ερμηνεία σύνθετων ζητημάτων, για παράδειγμα περιπτώσεων ανταγωνισμού, δεν μπορεί να αφεθεί στην κρίση του κίτρινου τύπου.
<P>
" απόφαση για την υπόθεση Turco μπορεί να συμβάλει στην ανάπτυξη καλύτερης νομοθεσίας. Ποιες πρακτικές συνέπειες θα εξαγάγει η Επιτροπή και το Συμβούλιο από την υπόθεση Turco;
<SPEAKER ID="151" NAME="Michael Cashman">
εξ ονόματος της Ομάδας PSE. - Κύριε Πρόεδρε, ως ο αρχικός εισηγητής του Κανονισμού υπ' Αρ. 1049/2001, θεωρώ αυτήν τη συζήτηση πολύ ενδιαφέρουσα. Αυτό που θεωρώ παράξενο - εφόσον γνωρίζω ότι οι συμμετέχοντες στην αποψινή συζήτηση είναι πλήρως δεσμευμένοι στην ανοικτή στάση και τη διαφάνεια - είναι ότι το επιχείρημα γιατί δεν έχουν γίνει ακόμα αρκετά είναι ότι " χρειάζεται περισσότερος χρόνος". Αυτό είναι απαράδεκτο.
<P>
Μόνο το 30% του ευρωπαϊκού πληθυσμού εμπιστεύεται την Ευρωπαϊκή Ένωση. Γιατί; Επειδή νιώθουν απολύτως αποκομμένοι από ό,τι συμβαίνει εξ ονόματός τους. Και το εκπληκτικό είναι ότι έχουμε μια θετική ιστορία να διηγηθούμε. Γιατί πρέπει το θεσμικό όργανο να συρθεί κακήν κακώς στα Ευρωπαϊκά Δικαστήρια, προκειμένου να κάνει το σωστό;
<P>
Δεν αρκεί απλώς να εξηγούμε. Επίτροπε Wallström, γνωρίζω ότι σας εξοργίζουν και σας εξουθενώνουν αυτά τα επιχειρήματα όπως και εμένα, ωστόσο δεν αρκεί να πούμε ότι χρειαζόμαστε περισσότερο χρόνο. Στην πραγματικότητα, πρέπει να καταδείξουμε στους πολίτες μας ότι όχι μόνο θα τους εξηγήσουμε το λόγο των ενεργειών μας, αλλά και τον τρόπο, καθώς και τις νομικές συμβουλές επί των οποίων ενεργούμε. Επειδή, εάν δεν το κάνουμε αυτό, θα αποσυνδέσουμε τους πολίτες από το ευρωπαϊκό έργο.
<P>
Διατυπώθηκε η άποψη εδώ απόψε ότι αυτό είναι αδύνατον, σε σχέση με ορισμένα ζητήματα, εξαιτίας, για παράδειγμα, του ανακριβούς ορισμού των "εγγράφων". Δεν είναι καθόλου ανακριβής ο ορισμός. Στην πραγματικότητα, ο ορισμός είναι καλά διατυπωμένος. Σημαίνει όλα τα έγγραφα που φυλάσσονται, λαμβάνονται ή εκπονούνται από τα τρία θεσμικά όργανα ή από τους οργανισμούς που συστήνονται από αυτά. Και ο ορισμός "έγγραφα" ορίζεται σαφώς. Συνεπώς, ας έχουμε το θάρρος να έχουμε ένα ανοικτό μητρώο. Όχι αυτόν το λαβύρινθο που διαθέτουμε τώρα, όπου πηγαίνοντας κάποιος στο ένα μητρώο, δεν έχει πρόσβαση σε όλα τα άλλα μητρώα ή σε όλους τους άλλους συνδέσμους.
<P>
Προς το παρόν, έχουμε πολίτες που εισέρχονται σε ένα λαβύρινθο. Ας επιτρέψουμε στους πολίτες να προσέλθουν στα τρία θεσμικά όργανα και ας εκθέσουμε εαυτούς στον έλεγχο της κοινής γνώμης. Σας πληροφορώ τώρα ότι, αν δεν κάνουμε το σωστό, η απόφαση θα ληφθεί στις εκλογές του Ιουνίου υπέρ εκείνων των ακραίων κομμάτων που δεν τάσσονται υπέρ της ΕΕ ή των θεσμικών οργάνων της ΕΕ. Δεν μένει πολύς χρόνος. Αναλάβετε τώρα δράση. Δεν είναι αδύνατο.
<SPEAKER ID="152" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, το Ευρωπαϊκό Δικαστήριο διαδραματίζει κεντρικό ρόλο στο σύστημα της ΕΕ και έχει την εξουσία ερμηνείας πολιτικών αποφάσεων. Όταν η νομοθεσία της ΕΕ χρειάζεται ερμηνεία, υπερισχύει η απόφαση του Ευρωπαϊκού Δικαστηρίου, ανεξάρτητα από το σκοπό της νομοθεσίας ή τις προθέσεις πίσω από τη νομοθεσία. Αυτό το διαπιστώσαμε στις αποφάσεις για τις υποθέσεις Laval, Rüffert και άλλων. Σε εκείνες τις υποθέσεις, η απόφαση του Δικαστηρίου στράφηκε κατά των εργαζομένων.
<P>
Στην υπόθεση Turco, από την άλλη πλευρά, η απόφαση του Δικαστηρίου είναι θετική. Χαιρετίζω αυτήν τη στάση, αλλά η βασική κριτική μου εξακολουθεί να ισχύει, ότι το Ευρωπαϊκό Δικαστήριο καθορίζει την πολιτική της ΕΕ και το Δικαστήριο πάντα έχει τον τελευταίο λόγο σε οποιεσδήποτε διαφωνίες.
<P>
Στην υπόθεση Turco, χαιρετίζω το γεγονός ότι το Δικαστήριο αναγνώρισε ότι ο έλεγχος της νομοθετικής διαδικασίας από τους πολίτες έχει απόλυτη προτεραιότητα. Πρόκειται για ένα βήμα προς τη σωστή κατεύθυνση, αλλά, δυστυχώς, πρέπει να πω ότι υπάρχουν πολλά βήματα ακόμα που πρέπει να γίνουν, πριν η ΕΕ να εγκαταλείψει τις κλειστές μεθόδους εργασίας της, όπου μόνο όσοι βρίσκονται εντός μπορούν να δουν την πορεία προόδου. Εν τέλει, πρόκειται για ένα ζήτημα δημοκρατίας, συμμετοχής και διαφάνειας.
<P>
Είναι σημαντικό να ληφθεί υπόψη η απόφαση για την υπόθεση Turco στην τρέχουσα αναθεώρηση του αποκαλούμενου κανονισμού περί δημόσιας πρόσβασης.
<SPEAKER ID="153" NAME="Κώστας Μποτόπουλος" AFFILIATION="PSE">
Κύριε Πρόεδρε, η απόφαση "Turco" αποτελεί ένα σημαντικό νομικό και δημοκρατικό βήμα. Μας λέει ότι η έννοια του δημοσίου συμφέροντος που περιέχεται στον κανονισμό 1049/01, ο οποίος ορίζει την πρόσβαση των πολιτών στα έγγραφα, πρέπει να ερμηνεύεται με τέτοιον τρόπο ώστε το δικαίωμα ευρύτερης γνώσης των στοιχείων που οδήγησαν στη λήψη μίας απόφασης, να θεωρείται σημαντικότερο και να υπερισχύει έναντι της διασφάλισης της εσωτερικής διαδικασίας μέσα από την οποία λήφθηκε η απόφαση.
<P>
Μας λέει, δηλαδή η απόφαση "Turco" ότι είναι σημαντικό να γνωρίζουν οι πολίτες - έχουν δικαίωμα να γνωρίζουν οι πολίτες - όχι μόνο με ποιο τρόπο ελήφθη η απόφαση, όχι μόνο την αιτιολογία της, αλλά και τα έγγραφα επί των οποίων βασιζόταν ώστε η γνώση τους να είναι η ευρύτερη δυνατή.
<P>
Και άρα αυτό οδηγεί εμάς που κάνουμε τη σημερινή προφορική ερώτηση να ζητήσουμε τώρα από τις υπηρεσίες της Επιτροπής και του Συμβουλίου να λάβουν υπόψη τους αυτή την απόφαση και να ερμηνεύσουν, όπως είπε και ο υπουργός Jouyet, τον κανονισμό 1049/01 υπό το φως ακριβώς της νέας νομολογίας.
<P>
Υπάρχουν βέβαια ίσως και κάποια προβλήματα όσον αφορά τη λεγόμενη μυστικότητα των εγγράφων, ειδικά όσον αφορά τις γνωμοδοτήσεις της Νομικής Υπηρεσίας - είμαι νομικός και το ξέρω! Aλλά αυτό δεν θα πρέπει σε καμία περίπτωση να μας οδηγήσει να πούμε ότι αυτά τα έγγραφα πρέπει να παραμένουν μυστικά επειδή μπορούν να οδηγήσουν σε κάποια προβλήματα. Πρέπει, νομίζω, να μας οδηγήσει να πούμε ότι πρέπει να αλλάξει συνολικά η κουλτούρα της διαφάνειας. Διαφάνεια είναι ισορροπία, σεβασμός και στη διαδικασία αλλά όχι φόβος απέναντι στη γνώση.
<P>
Κλείνω με μία τελευταία παρατήρηση: νομίζω έχει σημασία να δούμε εδώ τη διαφορά ανάμεσα σ' αυτό που συμβαίνει στην πράξη στο Συμβούλιο και στο Κοινοβούλιο, στο δικό μας όργανο. Στο Κοινοβούλιο, η πρόσβαση και στις συνεδριάσεις και στα έγγραφα είναι σχεδόν πλήρης. Νομίζω ότι με την ευκαιρία της απόφασης "Turco" είναι δυνατόν να γίνει εναρμόνιση προς τα πάνω και για το Συμβούλιο.
<SPEAKER ID="154" NAME="Mairead McGuinness" AFFILIATION="PPE-DE">
Κύριε Πρόεδρε, θέλω να ασχοληθώ με αυτό το σημείο που ορθώς έθεσε ο Michael Cashman σχετικά με την "αποσύνδεση". Οπωσδήποτε, στη συζήτηση της Συνθήκης της Λισαβόνας στην Ιρλανδία υπήρχε τεράστια αποσύνδεση. Αλλά ας μην κατηγορούμε τους εαυτούς μας εδώ τόσο πολύ, επειδή τα κράτη μέλη εύκολα κατηγορούν την Ευρώπη για πράγματα με τα οποία δεν αισθάνονται άνετα, ακόμα και εάν έχουν συμφωνήσει εδώ επ' αυτών. Νομίζω ότι είναι καιρός όλοι να επιδείξουμε ωριμότητα - όλοι οι εκλεγμένοι πολιτικοί μας, οι κυβερνήσεις, η αντιπολίτευση, καθώς και όλοι όσοι απαρτίζουν αυτό το Σώμα - και να ομολογήσουν την αλήθεια.
<P>
Αποθαρρύνθηκα όταν διάβασα αυτό το περιοδικό αυτή την εβδομάδα, όπου ένα μη εκλεγμένο, μη υπόλογο μέλος μιας εύπορης ελίτ κάνει αναγγελίες για τη μη εκλεγμένη ελίτ στις Βρυξέλλες. Έχει θράσος! Ωστόσο, αν δεν πράξουμε αυτό που υποστηρίζει ο Michael Cashman και δεν αντιμετωπίσουμε ευθέως τον ίδιο και το σινάφι του, οι ευρωπαϊκές εκλογές του Ιουνίου θα είναι καταστροφή για τους πολίτες της Ευρώπης και είναι καιρός όσοι εξ ημών έχουν αυτήν την πεποίθηση να εκφραστούν μεγαλοφώνως.
<SPEAKER ID="155" NAME="Anneli Jäätteenmäki">
συντάκτρια. - (FI) Κύριε Πρόεδρε, αυτή η δικαστική απόφαση είναι σημαντική και κατηγορηματική. Καταδεικνύει σαφώς ότι η νομοθετική διαδικασία στην ΕΕ πρέπει να βρίσκεται υπό τον δημοκρατικό έλεγχο των πολιτών και ότι η προστασία των θεσμικών οργάνων στη διαδικασία λήψης αποφάσεων είναι δευτερεύουσας σημασίας. Το επιχείρημα είναι σαφές.
<P>
Σε αυτό το υπόβαθρο, είμαι πραγματικά αρκετά απογοητευμένη με τις αντιδράσεις. Όταν άκουσα την απάντηση του Συμβουλίου, τονίστηκε αρκετές φορές ότι η διαφάνεια και η ανοικτή στάση είναι σημαντικές, αλλά δεν υπήρξε τίποτα περισσότερο. Τι έχει γίνει; " Επιτροπή, εντωμεταξύ, ζήτησε περισσότερο χρόνο.
<P>
Νομίζω ότι η συμπεριφορά που έχουν υιοθετήσει τα θεσμικά όργανα της ΕΕ έναντι της δικαστικής απόφασης είναι πραγματικά ενδιαφέρουσα. Τι θα συνέβαινε εάν οι πολίτες μας υιοθετούσαν την ίδια συμπεριφορά με την Επιτροπή και το Συμβούλιο έναντι της δικαστικής απόφασης και δεν τους ενδιέφερε καθόλου η απόφαση; Απλώς δεν θα συνέβαινε.
<SPEAKER ID="156" NAME="Marco Cappato" LANGUAGE="IT">
Κύριε Πρόεδρε, κυρίες και κύριοι, η Προεδρία του Συμβουλίου ανέφερε ότι ο αριθμός των δημοσιευμένων εγγράφων είναι ένα εκατομμύριο. Όσον αφορά την πρόσβαση σε έγγραφα, πρέπει να υπάρχει ποιότητα και ποσότητα, αλλά δεν αφορά μόνο την ποιότητα. Αν θέλουμε να είμαστε ειλικρινείς, υπάρχει ένα πρόβλημα με τον τύπο των εγγράφων: έγγραφα διασκέψεων ή έγγραφα που συνοδεύουν τη διαδικασία λήψης αποφάσεων.
<P>
Αυτό λείπει σήμερα. Θα σας δώσω ένα παράδειγμα: Τα έγγραφα της Επιτροπής Μονίμων Αντιπροσώπων I, τα οποία είναι τόσο δυσεύρετα, ή τα έγγραφα για θέματα της εξωτερικής πολιτικής, τα οποία θεωρούνται διπλωματικά έγγραφα και, συνεπώς, δεν βρίσκονται στα μητρώα. Αυτά όλα τα έγγραφα είναι ζωτικής σημασίας για την ενημέρωση σχετικά με τη διαδικασία λήψης αποφάσεων.
<P>
Σας έδωσα μόνο ένα παράδειγμα στο σύντομο χρονικό διάστημα που μου παραχωρείται. Εν όψει των απαντήσεων που έχουμε λάβει, πιστεύω ότι αυτό πρέπει επίσης να εκληφθεί περισσότερο ως ευκαιρία παρά ως κίνδυνος για τη λειτουργία των ευρωπαϊκών θεσμικών οργάνων.
<SPEAKER ID="157" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, Επίτροπε, κυρίες και κύριοι, εκείνο που ανακύπτει σαφώς από τη συζήτησή μας είναι ότι πρέπει πράγματι να αυξήσουμε τη διαφάνεια και την επικοινωνία, επειδή υπάρχει όντως έλλειψη κατανόησης, όπως τονίσατε, μεταξύ των πολιτών μας αναφορικά με τον τρόπο λειτουργίας της Ευρώπης.
<P>
" καλύτερη διαφάνεια και η καλύτερη επικοινωνία συμβαδίζουν. Όπως δήλωσα, αυτή είναι η βάση επί της οποίας υπογράψαμε μια πολιτική συμφωνία με την κ. Wallström και τον κ. Vidal-Quadras για καλύτερη επικοινωνία στην πράξη. Ο κ. Cappato και η κ. Jääteenmäki έχουν δίκιο ότι πρέπει να είμαστε πιο διαφανείς και να επεξηγήσουμε τον τρόπο εργασίας μας. Για αυτόν το λόγο, το Συμβούλιο θα καταβάλει ιδιαίτερη προσπάθεια με τις νέες τεχνολογίες.
<P>
Ακόμα και μετά την ανάγνωση των επιχειρημάτων που μου δόθηκαν, συμφωνώ με τον κ. Cappato για το γεγονός ότι η παραγωγή εκατομμυρίων εγγράφων δεν συνεπάγεται βελτίωση της διαφάνειας. Αυτό που έχει σημασία είναι η παροχή των εγγράφων που ζητούν οι πολίτες και ότι αυτά τα έγγραφα είναι καλής ποιότητας. Τα έγγραφα της Επιτροπής Μονίμων Αντιπροσώπων Ι στα οποία αναφερθήκατε, για παράδειγμα, είναι διαθέσιμα στο διαδίκτυο. Δεν ήταν πάντα έτοιμα εγκαίρως, εξαιτίας έλλειψης τεχνολογικών πόρων. Τώρα, διαθέτουμε αυτή την τεχνολογία και θα διασφαλίσουμε ότι θα επιλύσουμε το πρόβλημα που θίξατε.
<P>
Για να είμαι ειλικρινής, πρέπει να εξεύρουμε τη σωστή ισορροπία με τη νομική βάση, με τη γνήσια διαφάνεια και με τις διαδικασίες που περιλαμβάνονται στην πραγματικότητα. Υπάρχει ένα πλήθος διαδικασιών και διπλωματικών ζητημάτων, τα οποία είναι στην πραγματικότητα αρκετά δύσκολα και στα οποία η ελευθερία του λόγου, της έκφρασης και της λήψης αποφάσεων πρέπει να διασφαλιστεί. Μπορεί να σας φαίνομαι πολύ συντηρητική, αλλά νομίζω ότι πρέπει επίσης να διευθετήσουμε αυτή την ισορροπία.
<P>
" γαλλική Προεδρία έχει επιδοθεί σε μια αναθεώρηση του Κανονισμού 1049/2001 και πρέπει να δράσουμε γρήγορα. Ο κ. Cashman έχει απόλυτο δίκιο από αυτή την άποψη. Με τη συνδρομή και το συντονισμό του, δρούμε γρήγορα και ελπίζουμε να έχουμε σημειώσει σταθερή πρόοδο μέχρι τη λήξη της θητείας της γαλλικής Προεδρίας.
<P>
Όπως δήλωσα, πρέπει να διασφαλίσουμε ότι, όπως επισήμανε ο κ. Cappato, η ποιότητα προηγείται της ποσότητας, επειδή είναι υπαρκτό το ενδεχόμενο υπερπληθώρας πληροφοριών. Οι πολίτες κατόπιν βρίσκονται αντιμέτωποι με το πρόβλημα εξέτασης των πληροφοριών. Αυτό υπάρχει και σε ευρωπαϊκό επίπεδο. Πρέπει να έχουμε τη δυνατότητα να βοηθούμε ελεύθερα τους πολίτες να εξετάζουν τις πληροφορίες.
<P>
Τι σημαίνει αυτό; Σημαίνει, όπως ανέφερα στην παρουσίασή μου, να διασφαλίσουμε ότι οι πολίτες ενημερώνονται πλήρως για πρακτικές πληροφορίες, για τα δικαιώματά τους, για την έκβαση αποφάσεων, για τον τρόπο λήψης αυτών και τη νομική βάση. Από αυτή την άποψη, αναμφίβολα πρέπει να αναλογιστούμε τους πόρους που είναι διαθέσιμοι στο Συμβούλιο.
<P>
Εντός της Επιτροπής, νομίζω ότι έχετε αντιμετωπίσει την ίδια κατάσταση, όταν, για παράδειγμα, καλείστε να εξηγήσετε τη νομική βάση για αποφάσεις, ειδικά όσον αφορά τις μικρομεσαίες επιχειρήσεις, αλλά έχετε μόνο ένα ή δύο άτομα στα κράτη μέλη ή στα θεσμικά όργανα, που μπορούν να απαντήσουν σε αυτές τις ερωτήσεις και τα οποία βρίσκονται σε διακοπές. Το τελικό αποτέλεσμα είναι ότι οι πολίτες και οι μικρές επιχειρήσεις εξαναγκάζονται σε αναμονή δύο ή τριών μηνών, πριν να λάβουν απάντηση. Κατ' εμέ, αυτό είναι εξίσου σοβαρό με την πρόσβαση σε επίσημα έγγραφα.
<P>
Τέλος, πρέπει να προσδώσουμε στις συζητήσεις μας πολιτικό νόημα. Σε μια περίοδο προετοιμασίας για τις ευρωεκλογές, γνωρίζω ότι το Ευρωπαϊκό Κοινοβούλιο είναι απολύτως αφοσιωμένο σε αυτό και μπορείτε να υπολογίζετε στη γαλλική Προεδρία, για να διασφαλιστεί ότι αυτό το καθήκον της διαφάνειας, αυτό το καθήκον της εξήγησης, αυτή η πρακτική και συγκεκριμένη υποχρέωση εφαρμόζεται, επειδή εάν δεν το κάνουμε, και σε αυτό το σημείο συμφωνώ με τον κ. Cashman, οι εξτρεμιστές θα είναι εκείνοι που θα κερδίσουν στις επόμενες ευρωεκλογές και αυτό δεν είναι κάτι που επιθυμούμε.
<SPEAKER ID="158" NAME="Margot Wallström">
Αντιπρόεδρος της Επιτροπής. - Κύριε Πρόεδρε, πρώτον, η απόφαση για την υπόθεση Turco θα γίνει σεβαστή και θα υλοποιηθεί και από την Επιτροπή, βεβαίως. " απόφαση του Δικαστηρίου στην πραγματικότητα ανέφερε ότι στην προκειμένη περίπτωση το Συμβούλιο έσφαλε, ότι το Συμβούλιο πρέπει να διορθώσει τις διαδικασίες του και είμαι βέβαιη ότι το Συμβούλιο θα ακολουθήσει αυτή την απόφαση.
<P>
Αυτή είναι η αφετηρία αυτής της συζήτησης. Ωστόσο, επήλθε μερική σύγχυση με τη συζήτηση που είχαμε περί του Κανονισμού υπ' αρ. 1049/2001. " απόφαση για την υπόθεση Turco δεν σχετίζεται με τον Κανονισμό υπ' αρ. 1049/2001. Όπως γνωρίζετε, παρουσιάσαμε μια πρόταση και βρισκόμαστε στη διαδικασία επεξεργασίας του Κανονισμού υπ' αρ. 1049/2001 και του τρόπου που θα πρέπει εν τέλει να σχεδιαστεί αυτός ο κανονισμός.
<P>
Νομίζω ότι πρέπει να υπάρχει κάποια σύγχυση και σχετικά με τα λεγόμενά μου. Δεν ζήτησα περισσότερο χρόνο. Εξηγούσα το γεγονός ότι ο εκσυγχρονισμός των εργαλείων τεχνολογίας πληροφοριών μας πρέπει να είναι συνεχής, δεν μπορεί να γίνει εν μία νυκτί. Ήδη διαθέτουμε ένα μητρώο. Συμπληρώνουμε το μητρώο με ένα πλήθος στοιχείων, όπως η επιτροπολογία και όλες οι ομάδες εμπειρογνωμόνων. Ωστόσο - και ήμουν πολύ ειλικρινής στην προσπάθειά μου να απαντήσω σε ένα από τα πέντε ερωτήματα - δεν είμαι πεπεισμένη ότι η καλύτερη επιλογή είναι ένα μεμονωμένο μητρώο. Είναι σαν να διαθέτουμε ένα μόνο τηλεφωνικό κατάλογο για ολόκληρη την Ευρώπη, αντί να προσπαθήσουμε να έχουμε διαφορετικούς εθνικούς τηλεφωνικούς καταλόγους.
<P>
Είστε βέβαιοι ότι αυτό είναι καλύτερο, να έχουμε έναν τεράστιο τηλεφωνικό κατάλογο για ολόκληρη την Ευρώπη αντί για διαφορετικά σημεία εισόδου; Επειδή ο ορισμός που ζητήσατε σήμερα στο συγκεκριμένο ερώτημά σας είναι ο ορισμός που βρίσκεται σε κάποια παράγραφο, που περιλαμβάνει επίσης την οπτικοακουστική μορφή. Πρόκειται για έναν πολύ ευρύ ορισμό. Είστε σίγουροι ότι θα βοηθήσει τους πολίτες να έχουν ένα και μόνο τεράστιο σημείο εισόδου για όλα αυτά;
<P>
Ας το συζητήσουμε, αλλά δεν είμαι βέβαιη ότι υπάρχει μία απλή λύση όπως αυτή. Επομένως, δεν συμμεριζόμαστε αυτή την άποψη. Ο εκσυγχρονισμός των εργαλείων μας σε αυτό τον τομέα είναι κάτι το σταθερό, που πρέπει να συζητούμε διαρκώς, λόγω της ταχύτητας με την οποία διαδραματίζονται τα γεγονότα. Φαίνεται, όμως, ότι μοιραζόμαστε τους ίδιους στόχους για ανοικτή στάση και διαφάνεια και πρόσβαση στα έγγραφα. Αυτή είναι η αφετηρία και θα εξακολουθούμε να μαχόμαστε προς αυτή την κατεύθυνση και, φυσικά, θα ακολουθήσουμε την απόφαση για την υπόθεση Turco.
<P>
Σχετικά με το συγκεκριμένο ζήτημα, όπου ανέφερα ότι η ημερομηνία στόχος είναι το 2010, αυτό αφορά ένα πολύ συγκεκριμένο έργο και απλώς σας παρέθετα την ημερομηνία του. Ωστόσο, γενικά, δεν ζητούμε και δεν πρέπει να χρειαστεί να ζητήσουμε περισσότερο χρόνο. Σε καθημερινή βάση, πρέπει να κάνουμε τα εξής: να παράσχουμε πιο ανοικτή στάση, περισσότερη διαφάνεια, να εξυπηρετούμε τους πολίτες, επειδή πρέπει να γνωρίζουν, και αυτό πρέπει να είναι μέρος του πολιτισμού και της συμπεριφοράς όλων των θεσμικών οργάνων.
<P>
Μαζί με τους συναδέλφους σας, είχα τη δυνατότητα να επευφημήσω την εμπεριστατωμένη ομιλία σας, κ. Cashman, επειδή περιέχει την αφετηρία για τις ενέργειες που απαιτούνται τώρα: άνοιγμα, δημιουργία πρόσβασης. Θεωρώ ότι η παροχή πρόσβασης στις διαβουλεύσεις μας θα βοηθήσει επίσης τους πολίτες να διαμορφώσουν ιδίαν τεκμηριωμένη κρίση για το τι συμβαίνει και γιατί υπάρχουν τόσα πολλά σημαντικά στοιχεία στην ημερήσια διάταξή μας.
<SPEAKER ID="159" NAME="Πρόεδρος">
" συζήτηση έληξε.

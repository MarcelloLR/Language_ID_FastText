<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 22 Ιουλίου 2004. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι βουλευτές, έχω το βαθύτατα θλιβερό καθήκον –όπως αναγκάστηκαν να κάνουν σε διάφορες περιπτώσεις και οι προκάτοχοί μου–, να κηρύξω την έναρξη της συνόδου του Σεπτεμβρίου αναφερόμενος στις τρομοκρατικές πράξεις που έχουν πλήξει τον κόσμο. Αύριο, στις 12.00, το Σώμα θα τηρήσει ενός λεπτού σιγή προς τιμή των παιδιών που έπεσαν θύματα του τρόμου στο Μπεσλάν.
<P>
Προκειμένου αυτή η συμβολική πράξη να έχει συλλογική απήχηση, ζήτησα από τους 25 αρχηγούς των κρατών και κυβερνήσεων των χωρών της Ένωσης να πράξουν τα δέοντα ώστε όλα τα σχολεία της Ευρώπης να συμμετάσχουν στην εν λόγω ενέργεια σε ανάμνηση των θυμάτων αυτών. Μπορώ να σας πω ότι έχω ήδη ειδοποιηθεί από αρκετές κυβερνήσεις οι οποίες μου ανακοίνωσαν πως θα το πράξουν.
<P>
Θέλω επίσης –αύριο το πρωί στις 9.00– στο σύντομο εναρκτήριο λόγο μου για την τρέχουσα θητεία του Κοινοβουλίου να αναλύσω τη μάστιγα της τρομοκρατίας από πολιτικής πλευράς θυμίζοντας το αίσθημα ανασφάλειας που νιώθουν οι συμπολίτες μας απέναντι στην τρομοκρατία καθώς και την απάντησή μας σε αυτή. Δεν μπορούμε όμως να ξεκινήσουμε τις εργασίες μας στις 13 Σεπτεμβρίου χωρίς να αποτίσουμε τιμή, με αυτό το λεπτό σιγής που θα τηρήσουμε αύριο, στο σύνολο των θυμάτων όλων των τρομοκρατικών επιθέσεων οι οποίες έχουν βάψει με αίμα πολλά μέρη του κόσμου, όπως επίσης και σε όλα τα θύματα της 11ης Σεπτεμβρίου 2001 στη Νέα Υόρκη και σε εκείνα της 11ης Μαρτίου 2004 στη Μαδρίτη, για να αναφερθώ μόνο στις πιο πρόσφατες και πολύνεκρες περιπτώσεις. Όμως, και στο Ιράκ, τη Ρωσία, τη Μέση Ανατολή, την Ινδονησία, το Αφγανιστάν είναι πολλά τα ανθρώπινα όντα που υπήρξαν θύματα της τρέλας εκείνων που θέλουν να επιβάλουν με τον τρόμο το όραμά τους για τον κόσμο.
<P>
Και για να ολοκληρώσω αυτόν τον θλιβερό κατάλογο λυπηρών περιστατικών, πρέπει επίσης να αποτίσουμε τιμή και σε κάποιον που δεν έπεσε θύμα τρομοκρατικής ενέργειας, αλλά ενός τραγικού ατυχήματος: τον Ορθόδοξο Πατριάρχη Πέτρο Ζα ο οποίος, όπως γνωρίζετε, υπήρξε θύμα μαζί με άλλα 16 άτομα ενός δυσάρεστου ατυχήματος με ελικόπτερο. Η σκέψη μας θα τον ακολουθεί και η ανάμνησή του θα μας συνοδεύει. 
<SPEAKER ID="4" LANGUAGE="" NAME="Stevenson (PPE-DE )." AFFILIATION="(ΕΝ)">
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Κύριε Stevenson, θα έχετε την ευκαιρία να παρέμβετε την κατάλληλη στιγμή, όταν θα σας δοθεί ο λόγος, την προβλεπόμενη ώρα, όταν όλοι οι βουλευτές θα μπορούν να παρέμβουν για ένα λεπτό. Τώρα δεν είναι η κατάλληλη στιγμή να το κάνετε. (1)
<SPEAKER ID="6" LANGUAGE="" NAME="" AFFILIATION="Έγκριση των συνοπτικών πρακτικών – Κατάθεση εγγράφων - Αναφορές – Σύνθεση του Κοινοβουλίου – Συνέχεια που δόθηκε στις θέσεις και τα ψηφίσματα του Κοινοβουλίου – Σύνθεση επιτροπών – Έγκριση εκ μέρους του Συμβουλίου των θέσεων του Ευρωπαϊκού Κοινοβουλίου που αποφασίστηκαν σε πρώτη ανάγνωση – Αίτηση άρσης βουλευτικής ασυλίας – Αίτηση βουλευτικής ασυλίας – Διαβίβαση εκ μέρους του Συμβουλίου κειμένων συμφωνιών – Διάταξη των εργασιών – Αίτηση κατεπείγοντος"/>
<SPEAKER ID="7" LANGUAGE="PL" NAME="Czarnecki, Ryszard (NI )." AFFILIATION="">
<P>
    Κύριε Πρόεδρε, πρέπει τώρα να θίξω ένα θέμα που απασχολεί χιλιάδες Πολωνούς, Σλοβάκους, Τσέχους, Ούγγρους και πολίτες των άλλων νέων κρατών μελών που πρόσφατα εργάστηκαν νόμιμα στη Βόρεια Ιρλανδία. Ενώ, αφενός, γνώρισαν τη φιλοξενία των πολιτών της εν λόγω χώρας, αφετέρου, αποτέλεσαν αντικείμενο στυγνής εκμετάλλευσης από πλευράς της μεγάλης γερμανικής και διεθνούς αλυσίδας καταστημάτων λιανικής πώλησης Lidl.
<P>
Η εν λόγω εταιρεία σκόπιμα δεν έχει καταβάλει στους υπαλλήλους της τα χρήματα που τους οφείλει, είτε εξ ολοκλήρου –έχω βεβαιώσεις επ’ αυτού– είτε εν μέρει. Η πληρωμή των αλλοδαπών αυτών εργαζομένων καθυστερεί συχνά, ενώ έχουν δημιουργηθεί προβλήματα όσον αφορά τραπεζικές επιταγές που εκδίδει η εταιρεία. Η αλυσίδα καταστημάτων λιανικής πώλησης Lidl το κάνει αυτό σκόπιμα, καθώς οι άνθρωποι αυτοί, που είναι κυρίως νέοι σε ηλικία, πρέπει να επιστρέψουν στην πατρίδα τους μετά το πέρας των διακοπών και δεν θα είναι σε θέση να διεκδικήσουν τα χρήματα που τους οφείλονται. Αυτό θυμίζει τον καπιταλισμό του δέκατου ένατου αιώνα. Επομένως, ζητώ από εσάς, κύριε Πρόεδρε, καθώς και από την Επιτροπή Απασχόλησης και Κοινωνικών Υποθέσεων, να λάβετε δραστικά μέτρα, ώστε να διασφαλίσετε ότι η εν λόγω εταιρεία δεν θα αποτελέσει άλλο ένα παράδειγμα διχοτόμησης της Ευρώπης σε μια ανώτερη Δύση και μια κατώτερη Ανατολή, και ότι η Ευρώπη δεν θα συνδεθεί με την έννοια της εκμετάλλευσης. 
<SPEAKER ID="8" LANGUAGE="" NAME="Doyle (PPE-DE )." AFFILIATION="(ΕΝ)">
<SPEAKER ID="9" LANGUAGE="" NAME="Τζαμπάζη (PSE )." AFFILIATION="(Χειροκροτήματα)">
<P>
    Κύριε Πρόεδρε, μετά την απόλυτα επιτυχημένη διοργάνωση των Ολυμπιακών Αγώνων “Αθήνα 2004”, η χώρα μου, η Ελλάδα, θα φιλοξενήσει από τις 17 έως τις 28 Σεπτεμβρίου το μεγαλύτερο αθλητικό γεγονός του πλανήτη για αθλητές με αναπηρία, τους Παραολυμπιακούς Αγώνες. Θα συμμετάσχουν 145 χώρες, 4 000 αθλητές, 2 000 συνοδοί τους, 3 000 εκπρόσωποι τύπου.
<P>
Για πρώτη φορά στην ιστορία έχουμε την ίδια οργανωτική επιτροπή τόσο για τους Ολυμπιακούς όσο και για τους Παραολυμπιακούς Αγώνες και αυτό συνεπάγεται σωστές προβλέψεις για τη διεξαγωγή αλλά και οικονομία. Επίσης, για πρώτη φορά στην ιστορία των Παραολυμπιακών Αγώνων, η ελληνική κυβέρνηση έλαβε πριν από καιρό την απόφαση να συμβάλει με ποσό ύψους 55,8 εκατομμυρίων ευρώ, γεγονός που απάλλαξε την κάθε χώρα, είτε πλούσια είτε φτωχή, από την υποχρέωσή της να καταβάλει το απαιτούμενο τέλος για τη συμμετοχή των αθλητών της. Πριν ακόμη διεξαχθούν οι πρώτοι Παραολυμπιακοί Αγώνες το 1960, διακρίθηκαν...
<SPEAKER ID="10" LANGUAGE="" NAME="Πρόεδρος." AFFILIATION="">
<SPEAKER ID="11" LANGUAGE="" NAME="Wallis (ALDE )." AFFILIATION="(ΕΝ)">
<P>
    Κύριε Πρόεδρε, δεν συνηθίζω να μιλώ συχνά εκ μέρους των αγροτών, η περιοχή μου όμως στα βορειοανατολικά της Αγγλίας υπέστη τις χειρότερες καιρικές συνθήκες με αποτέλεσμα τη χειρότερη συγκομιδή των τελευταίων 40 ετών. Σε μια συγκέντρωση επιτόπου την προηγούμενη βδομάδα, οι γεωργοί ζήτησαν μόνο να τους καταβληθούν κάπως νωρίτερα οι ενισχύσεις, τις οποίες δικαιούνται, για τις αροτραίες καλλιέργειες. Αντίθετα με τη λαϊκή αντίληψη που επικρατεί στο Ηνωμένο Βασίλειο, οι γεωργοί του Γιόρκσαϊρ δεν παραπονιούνται καθόλου. Απλά ζητούν να γίνει μια λογική καταβολή των ενισχύσεων γρηγορότερα και σε περιφερειακή βάση. Πρόκειται για ένα μετριοπαθές αίτημα. Ευελπιστώ πως το Κοινοβούλιο θα πιέσει την Επιτροπή να αντιμετωπίσει το θέμα με κατανόηση, όταν η βρετανική κυβέρνηση το ζητήσει, σε εύθετο χρόνο. 
<SPEAKER ID="12" LANGUAGE="NL" NAME="Van den Berg (PSE )." AFFILIATION="">
<P>
    Κύριε Πρόεδρε, όταν αναλάβατε τα καθήκοντα του Προέδρου του Ευρωπαϊκού Κοινοβουλίου τον Ιούλιο, αναφέρατε ως μια από τις βασικές σας προτεραιότητες ένα ανοικτό και προσιτό Ευρωπαϊκό Κοινοβούλιο, και η αντιπροσωπεία του Εργατικού Κόμματος των Κάτω Χωρών σας στηρίζει ολόθερμα ως προς αυτό. Μάλιστα, έχουμε να υποβάλουμε μια πρακτική πρόταση για το πώς μπορεί να γίνει το πρώτο βήμα. Εδώ και αρκετά χρόνια, οι ευρωπαίοι πολίτες δεν μπορούν να παρευρίσκονται εύκολα στις δημόσιες συνεδριάσεις. Από τότε που εντάθηκαν τα μέτρα ασφαλείας –ευλόγως– η πρόσβαση στο Κοινοβούλιο δεν είναι πλέον ελεύθερη. Αυτό συνεπάγεται, φυσικά, ότι το χάσμα ανάμεσα στους πολίτες και τους πολιτικούς έχει γίνει μεγαλύτερο και βαθύτερο. Μια λύση θα ήταν η μετάδοση των συνεδριάσεων μέσω της ιστοθέσης του Κοινοβουλίου. Αυτό ισχύει ήδη για τις συνεδριάσεις της Ολομέλειας και θα μπορούσε απλώς να επεκταθεί για να συμπεριλάβει τις συνεδριάσεις των διαφόρων κοινοβουλευτικών επιτροπών. Αυτό θα έδινε τη δυνατότητα στους πολίτες όλων των κρατών μελών να παρακολουθούν το έργο των επιτροπών αποτελεσματικά, οικονομικά και δημοκρατικά. Σήμερα, η αντιπροσωπεία μας θα σας υποβάλει μια πρόταση, ώστε να θέσετε τη διαφάνεια ως προτεραιότητα για την προεδρική σας θητεία. Η κ. Corbey, συγκεκριμένα, μέλος της Επιτροπής Περιβάλλοντος, Δημόσιας Υγείας και Πολιτικής των Καταναλωτών, σας έχει διαβιβάσει κάτι το οποίο μπορείτε να χρησιμοποιήσετε ως γνώμονα· σήμερα, εξ ονόματος όλων των συναδέλφων βουλευτών, υπολογίζουμε στη στήριξή σας για αυτήν την πρόταση, και με αυτόν ακριβώς τον τρόπο, μέσω της ιστοθέσης, μπορούμε να φέρουμε τους ευρωπαίους πολίτες πιο κοντά στο έργο των επιτροπών. 
<SPEAKER ID="13" LANGUAGE="" NAME="Ludford (ALDE )." AFFILIATION="(ΕΝ)">
<P>
Στη συνέχεια, θα ήθελα να παροτρύνω την ΕΕ και τα κράτη μέλη να ανταποκριθούν γενναιόδωρα με ανθρωπιστική βοήθεια σε αυτές τις χώρες και κοινότητες που επλήγησαν. Ελπίζω να μπορέσει να συγκληθεί ο μηχανισμός άμεσης δράσης της ECHO.
<P>
Τέλος, μια και το επόμενο θέμα στην ημερήσια διάταξη είναι η έκθεση της Επιτροπής για τις πρόσφατες περιβαλλοντικές καταστροφές στη νότια Ευρώπη, θα ήθελα να επιμείνω στον πιθανό συσχετισμό αυτής της τρομερής εποχής των τροπικών κυκλώνων της Καραϊβικής, των τυφώνων στη Νότια Θάλασσα της Κίνας και φυσικά του υγρότερου καλοκαιριού των τελευταίων 40 ετών στη Βρετανία με τις επιπτώσεις των κλιματικών αλλαγών και της αύξησης της θερμοκρασίας του πλανήτη. Θα μπορούσε κανείς να αναφερθεί και στις καταστροφικές πλημμύρες του Ιουλίου στο Μπαγκλαντές.
<SPEAKER ID="14" LANGUAGE="" NAME="De Rossa (PSE )." AFFILIATION="(ΕΝ)">
<P>
    Κύριε Πρόεδρε, σχετικά με τη δεύτερη ειρηνευτική συμφωνία για τη Βόρεια Ιρλανδία, όπως ενδεχομένως θα γνωρίζετε, το Συμβούλιο έχει ζητήσει από την Επιτροπή να παρουσιάσει τις προτάσεις της για παράταση του συγκεκριμένου προγράμματος για δύο ακόμη χρόνια, από το 2004 έως το 2006. Το πρόγραμμα αυτό αποτέλεσε μια από τις πιο σημαντικές ευρωπαϊκές ενισχύσεις για την ειρηνευτική διαδικασία στη Βόρεια Ιρλανδία. Έπρεπε να σταθεροποιήσει την ειρηνευτική διαδικασία και να δώσει κάποιο κίνητρο στα άτομα να σταματήσουν να υποστηρίζουν τις παραστρατιωτικές οργανώσεις και να επιδοθούν σε εποικοδομητική εργασία υπέρ της αλλαγής, τόσο βόρεια όσο και νότια, στις δύο πλευρές των συνόρων. Σας ζητώ να καλέσετε την Επιτροπή να υποβάλει επειγόντως αυτές τις προτάσεις διότι πρέπει να κατατεθούν πριν από το τέλος αυτού του χρόνου.
<SPEAKER ID="15" LANGUAGE="" NAME="Ξενογιαννακοπούλου (PSE )." AFFILIATION="">
<SPEAKER ID="16" LANGUAGE="" NAME="Helmer (PPE-DE )." AFFILIATION="(ΕΝ)">
<SPEAKER ID="17" LANGUAGE="" NAME="Angelilli (UEN )." AFFILIATION="(ΙΤ)">
<P>
Πιστεύω επίσης ότι αυτό το Κοινοβούλιο, που συνεδριάζει σε ολομέλεια, πέρα από τη ρητή καταδίκη όλων των τρομοκρατικών ενεργειών και από τα λόγια που ειπώθηκαν στην αρχή της συνεδρίασης, πρέπει να στείλει ένα μήνυμα αλληλεγγύης και συμπόνιας στις οικογένειες των αμάχων που κρατούνται όμηροι στο Ιράκ, συγκεκριμένα των δύο Γάλλων δημοσιογράφων και των δύο νεαρών Ιταλίδων, της Simona Pari και της Simona Torretta, με την ελπίδα όλοι οι απαχθέντες να μπορέσουν να επιστρέψουν στην πατρίδα τους σώοι και αβλαβείς. 
<SPEAKER ID="18" LANGUAGE="PT" NAME="Figueiredo (GUE/NGL )." AFFILIATION="">
<P>
    Θα ήθελα, στο σημείο αυτό, να επιστήσω την προσοχή των βουλευτών και τη δική σας, κύριε Πρόεδρε, στο θέμα της επανεγκατάστασης πολυεθνικών, που αποτελεί μια πραγματικότητα. Πέρυσι, μετά την επανεγκατάσταση της πολυεθνικής C[amp]J Clark, στην Πορτογαλία, η οποία είχε απολύσει εκατοντάδες εργαζόμενους στο Castelo de Paiva και προηγουμένως στην Arouca, το Κοινοβούλιο ενέκρινε ψήφισμα για εταιρείες που λαμβάνουν χρηματοδοτική στήριξη, όπως στην προκειμένη περίπτωση, και στη συνέχεια επανεγκαθίστανται. Επομένως, εκείνες και η Επιτροπή είναι υπεύθυνες για τη λήψη δέσμης μέτρων, προκειμένου να δώσουν τέλος σε αυτήν την πρακτική και να υπερασπιστούν τα δικαιώματα των εργαζομένων και των περιοχών που πλήττονται. Επιπλέον, στην περίπτωση όπου κάποιες εταιρείες δεν εκπληρώνουν τις υποχρεώσεις τους, μπορεί να τους ζητηθεί να επιστρέψουν οποιαδήποτε κοινοτική ενίσχυση τους χορηγήθηκε. Μάλιστα, αυτήν ακριβώς τη στιγμή, η ίδια πολυεθνική, η C[amp]J Clark, βρετανική εταιρεία, επανεγκαθιστά το τελευταίο της εργοστάσιο στην Πορτογαλία –το Elefanten, στη Βίλα Νόβα ντε Γκάια– απολύοντας εκατοντάδες ακόμη εργαζομένους. Θα ήθελα να σας ζητήσω, κύριε Πρόεδρε, να καλέσετε την Επιτροπή να συμμορφωθεί με το ψήφισμα του Κοινοβουλίου. 
<SPEAKER ID="19" LANGUAGE="NL" NAME="Berman (PSE )." AFFILIATION="">
<P>
    Κύριε Πρόεδρε, θα ήθελα να επανέλθω στο θέμα των ομήρων που κρατούνται στο Ιράκ. Είναι αυτονόητο ότι καταδικάζω το γεγονός, όπως και εσείς, αλλά δεν μπορούμε να κάνουμε τίποτε άλλο; Περισσότεροι από 300 βουλευτές υπέγραψαν αίτηση για την απελευθέρωση των ομήρων, κάτι που είναι ιδιαίτερα θετικό, και οι πιέσεις που ασκεί η διεθνής κοινότητα, συμπεριλαμβανομένης της αίτησης –γιατί έχουν ληφθεί, φυσικά, και άλλες πρωτοβουλίες– έχουν ήδη οδηγήσει σε διαβουλεύσεις μεταξύ των ριζοσπαστικών κινημάτων στο Ιράκ. Αυτό είναι πράγματι ένα απροσδόκητο αποτέλεσμα και σημαίνει πολλά. Υπάρχουν τώρα αθώοι ένοχοι και τελείως αθώοι. Θα ήθελα να πάω ακόμη πιο πέρα: είναι αυτονόητο ότι η μέθοδος της κράτησης ομήρων πρέπει να εξαλειφθεί οριστικά. Δεν θα μπορούσε το Κοινοβούλιο να καλέσει με επιστολή τα εθνικά κοινοβούλια και των 25 κρατών μελών, ως δημοκρατικά εκλεγμένα σώματα, ως σύμβολα του σεβασμού για το άτομο, να υποβάλουν παρόμοια αίτηση, να απευθύνουν παρόμοια έκκληση για την άμεση απελευθέρωση όλων των ομήρων που κρατούνται στο Ιράκ; 
<SPEAKER ID="20" LANGUAGE="" NAME="Τούσσας (GUE/NGL )." AFFILIATION="">
<SPEAKER ID="21" LANGUAGE="" NAME="Πρόεδρος." AFFILIATION="">
<SPEAKER ID="22" LANGUAGE="" NAME="Stevenson (PPE-DE )." AFFILIATION="(ΕΝ)">
<P>
    Κύριε Πρόεδρε, τον περασμένο μήνα στην πόλη Νέκα του Ιράν ένα δεκαεξάχρονο κορίτσι απαγχονίστηκε δημόσια από ένα γερανό κατηγορούμενο για εγκλήματα κατά των ηθών. Αφού την καταδίκασε σε θάνατο, ο δικαστής ισχυρίστηκε ότι το κορίτσι είχε γδυθεί μέσα στο δικαστήριο επειδή είχε βγάλει τη μαντίλα του. Επέμενε να περάσει ο ίδιος τη θηλιά γύρω από το λαιμό του. Υπάρχουν τρία ακόμη παιδιά ηλικίας 16 ετών που καταδικάστηκαν πρόσφατα σε θάνατο στο Ιράν. Το καθεστώς περιμένει να κλείσουν τα 18 για να εκτελεστούν δημόσια.
<P>
Πρόκειται για την πιο εξωφρενική πράξη βαρβαρότητας από το καθεστώς των μουλάδων που οδηγεί τον καλλιεργημένο και πολιτισμένο λαό του Ιράν πίσω στη λίθινη εποχή. Το συγκεκριμένο καθεστώς έχει εκτελέσει 120 000 ανθρώπους από τη στιγμή που ανέλαβε την εξουσία. Ελπίζω, κύριε Πρόεδρε, πως, εκ μέρους όλων των Βουλευτών του παρόντος Σώματος, θα εκφράσετε την αγανάκτησή μας στον ιρανό πρέσβη στην ΕΕ. Η εκτέλεση παιδιών και, όπως είναι φυσικό, η θανατική ποινή είναι κάτι που δεν θα ανεχτούμε.
<SPEAKER ID="23" LANGUAGE="" NAME="Borghezio (IND/DEM ). –" AFFILIATION="(ΙΤ)">
<SPEAKER ID="24" LANGUAGE="" NAME="Szájer (PPE-DE )." AFFILIATION="(ΕΝ)">
<SPEAKER ID="25" LANGUAGE="" NAME="Μαυρομμάτης (PPE-DE )." AFFILIATION="">
<SPEAKER ID="26" LANGUAGE="" NAME="Tannock (PPE-DE )." AFFILIATION="(ΕΝ)">
<SPEAKER ID="27" LANGUAGE="" NAME="Allister (NI )." AFFILIATION="(ΕΝ)">
<SPEAKER ID="28" LANGUAGE="IT" NAME="Fatuzzo (PPE-DE )." AFFILIATION="">
<SPEAKER ID="29" LANGUAGE="" NAME="Πρόεδρος." AFFILIATION="">
<P>
Το λόγο έχει ο κ. Evans για ένα διαδικαστικό ζήτημα. 
<SPEAKER ID="30" LANGUAGE="" NAME="Evans, Robert J.E. (PSE )." AFFILIATION="(ΕΝ)">
<SPEAKER ID="31" LANGUAGE="" NAME="Πρόεδρος." AFFILIATION="">
<SPEAKER ID="32" LANGUAGE="PL" NAME="Rogalski (IND/DEM )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να σας υποβάλω την εξής πρόταση: το Ευρωπαϊκό Κοινοβούλιο πρέπει να τιμά τα θύματα του Δευτέρου Παγκοσμίου Πολέμου, που ξέσπασε πριν από 65 χρόνια, την 1η Σεπτεμβρίου 1939. Ξεκίνησε όταν η ναζιστική Γερμανία εισέβαλε στην Πολωνία, στηριζόμενη στις 17 Σεπτεμβρίου 1939 από τη Σοβιετική Ένωση, η οποία εκπλήρωσε έτσι τους όρους του γερμανο-σοβιετικού συμφώνου, γνωστού ως σύμφωνο Ρίμπεντροπ-Μολότοφ. Δεν πρέπει να επιτρέψουμε ποτέ να σβήσει η μνήμη του πιο τραγικού και αιματηρού πολέμου, στη διάρκεια του οποίου σκοτώθηκαν περισσότεροι άμαχοι από ό,τι στρατιώτες. Προτείνω να στηρίξει το Κοινοβούλιο αυτήν την πρόταση και να τιμήσει τη μνήμη των θυμάτων του πολέμου τηρώντας ενός λεπτού σιγή.
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="" NAME="Wallström," AFFILIATION="Επιτροπή">
<P>
Όσον αφορά τις δασικές πυρκαγιές, έχει τεθεί σε εφαρμογή μια σειρά από κοινά μέτρα στο πλαίσιο της πρόληψης, της προστασίας και της αποκατάστασης. Τα αγροτικά αναπτυξιακά προγράμματά μας προσφέρουν ενίσχυση για ευρύ φάσμα δασικών δραστηριοτήτων, παρέχοντας πόρους για την πρόληψη των πυρκαγιών και την αποκατάσταση των δασών που καταστράφηκαν από πυρκαγιές, ανάλογα με προτεραιότητες που αποφασίζονται από τα κράτη μέλη. Στην Πορτογαλία διατίθενται περίπου 149 εκατομμύρια ευρώ από το Ευρωπαϊκό Γεωργικό Ταμείο Προσανατολισμού και Εγγυήσεων για πρόληψη και αποκατάσταση κατά τη περίοδο 2000-2006. Στην Ισπανία ο συνολικός προϋπολογισμός που διατίθεται για δασικά μέτρα για την ίδια περίοδο ανέρχεται σε 820 εκατομμύρια ευρώ.
<P>
Το νεοϊδρυθέν Ταμείο Αλληλεγγύης της Ευρωπαϊκής Ένωσης συστάθηκε με σκοπό να ανταποκρίνεται στις μεγάλες καταστροφές οι οποίες προκάλεσαν άμεση ζημιά μεγαλύτερη των 3 δισεκατομμυρίων ευρώ ή οι οποίες ξεπέρασαν το 0,6% του ακαθάριστου εθνικού εισοδήματος της πληγείσας χώρας. Μόνο σε πολύ εξαιρετικές περιστάσεις μπορεί να κινητοποιηθεί το Ταμείο Αλληλεγγύης για καταστροφές που δεν ξεπερνούν τα συγκεκριμένα υψηλά όρια. Κινητοποιήθηκε ήδη μετά τις μεγάλες πυρκαγιές του περασμένου έτους στην Πορτογαλία και την Ισπανία και, ύστερα από αίτημά τους, παρείχε 48,5 εκατομμύρια ευρώ στην Πορτογαλία και 1,3 εκατομμύρια ευρώ στην Ισπανία. Η Επιτροπή δεν έχει λάβει ακόμη κανένα αίτημα για το 2004.
<P>
Όπως γνωρίζετε, ο κανονισμός “Έμφαση στα Δάση” είναι το πιο πρόσφατο μέσο που διαθέτουμε για την παρακολούθηση και την υλοποίηση μέτρων πρόληψης στον τομέα των δασικών πυρκαγιών, καθώς και για τον εντοπισμό των αιτιών για την συχνότητα εμφάνισής τους. Το οικονομικό πλαίσιο για την υλοποίηση του σχεδίου “Έμφαση στα Δάση” για το 2003-2006 καθορίζεται στα 65 εκατομμύρια ευρώ, εκ των οποίων 9 εκατομμύρια ευρώ μπορούν να χρησιμοποιηθούν για μέτρα πρόληψης των πυρκαγιών.
<P>
Ο μηχανισμός που διαθέτουμε για μέτρα πολιτικής προστασίας αποδεικνύεται επίσης πολύτιμος. Το 2003 και το 2004 η Πορτογαλία απέστειλε αιτήματα για βοήθεια στο Κέντρο Παρακολούθησης και Ενημέρωσης της ΕΕ, το οποίο συντόνιζε τότε τις προσφορές βοήθειας από άλλες συμμετέχουσες χώρες. Χάρη στον μηχανισμό, κατέστη εφικτή η εξασφάλιση της γρήγορης αποστολής εναέριων μέσων πυρόσβεσης στην Πορτογαλία. Το 2003 η Πορτογαλία έλαβε βοήθεια από δύο αεροσκάφη από την Ιταλία και τρία αεροσκάφη από τη Γερμανία. Το 2004 η Ισπανία προσέφερε τρία αεροσκάφη, η Γαλλία δύο, η Γερμανία δύο, η Ελλάδα δύο και η Ιταλία ένα. Επιπρόσθετη βοήθεια προσφέρθηκε από το Ηνωμένο Βασίλειο και τη Νορβηγία, αλλά δεν χρησιμοποιήθηκε από την Πορτογαλία.
<P>
Πριν τέσσερα χρόνια εξέφρασα τις ανησυχίες μου για τον αυξανόμενο αριθμό των δασικών πυρκαγιών και τη ζημιά που προκαλούν, δηλώνοντας πως ο κίνδυνος δασικών πυρκαγιών και η ευπάθεια των δασών μας έχουν φτάσει πια σε κάποιο επίπεδο, πέραν του οποίου οι πυρκαγιές θα έθεταν σοβαρά σε κίνδυνο τα οικοσυστήματα και τη βιώσιμη διαχείρισή τους. Με θλίψη είδαμε να συμβαίνει αυτό κατά τη διάρκεια του κύματος καύσωνα του περασμένου έτους, ο οποίος έπληξε κυρίως την Νότια Ευρώπη και κορυφώθηκε με την καταστροφή μεγάλων τμημάτων των πορτογαλικών περιοχών που έχουν ενταχθεί στο δίκτυο Natura.
<P>
Θα ήθελα να ολοκληρώσω λέγοντας ότι η Επιτροπή έχει λάβει υπόψη της το ψήφισμά σας της 4ης Σεπτεμβρίου 2003 σχετικά με τις επιπτώσεις του κύματος καύσωνα του περασμένου καλοκαιριού, το οποίο αποτελεί χρήσιμη επιτομή των ενεργειών και μέτρων στα οποία θα βασιστούν οι μελλοντικές πρωτοβουλίες. 
<SPEAKER ID="35" LANGUAGE="ES" NAME="Herranz García (PPE-DE )." AFFILIATION="">
<P>
Κάθε χρόνο στην Ευρωπαϊκή Ένωση σημειώνονται 45 000 πυρκαγιές και κάθε φορά αυξάνονται ολοένα και περισσότερο, διότι η ξηρασία, η οποία αποτελεί βασικό πρόβλημα της Ευρωπαϊκής Ένωσης, θα προκαλεί ολοένα και μεγαλύτερα περιβαλλοντικά προβλήματα, όχι μόνο στη Νότια Ευρώπη, αλλά και στη Βόρεια.
<P>
Επιπλέον, οι εμπειρογνώμονες των Ηνωμένων Εθνών μάς λένε ότι το συγκεκριμένο πρόβλημα θα συνεχίσει να αυξάνεται με την κλιματική αλλαγή και εμείς βρισκόμαστε αντιμέτωποι με το γεγονός πως, απέναντι σε αυτές τις 45 000 πυρκαγιές ετησίως, η Ευρωπαϊκή Ένωση δεν έχει μια αυθεντική κοινή πολιτική καταπολέμησης των πυρκαγιών. Υπάρχει έλλειψη μέτρων, μέσων και οικονομικών πόρων.
<P>
Σας θυμίζω τον κανονισμό 2158/92, η λήξη ισχύος του οποίου ανάγκασε την Ευρωπαϊκή Επιτροπή να δημοσιοποιήσει ότι σκόπευε να καταργήσει τις γραμμές του προϋπολογισμού για τις ενισχύσεις καταπολέμησης των πυρκαγιών.
<P>
Το παρόν Σώμα, όταν συζητήθηκε το θέμα “Έμφαση στα Δάση”, κατόρθωσε να αποσπάσει από την Ευρωπαϊκή Επιτροπή εννέα εκατομμύρια ευρώ μέχρι το έτος 2006, ποσό που είναι αστείο. Από την άλλη μεριά, βρισκόμαστε αντιμέτωποι με το δασικό κεφάλαιο του κανονισμού για την ανάπτυξη της υπαίθρου. Ο συγκεκριμένος κανονισμός δεν μπόρεσε να εφαρμοστεί. Συμφωνώ με την Επίτροπο όταν μιλάει για 820 εκατομμύρια ευρώ, το ποσό όμως αυτό υποχρησιμοποιείται. Δεν χρησιμοποιείται σωστά, διότι δεν υπάρχει ούτε διαπεριφερειακός ούτε διακρατικός συντονισμός. Τα κράτη μέλη ενεργούν κατά βούληση και αυτοσχεδιάζουν. Ναι, οι Γάλλοι έστειλαν δύο αεροσκάφη προς βοήθεια για την καταπολέμηση της πυρκαγιάς στην Πορτογαλία, όμως με κανένα τρόπο αυτό δεν έγινε με συντονισμένες κινήσεις. Και δεν υπάρχει καθόλου διαπεριφερειακός συντονισμός.
<P>
Όσα συνέβησαν στην Ισπανία φέτος αποτελούν παράδειγμα. Υπάρχει μια περιοχή στη Βόρεια Ισπανία –η Γαλικία όπου βρίσκονται τα περισσότερα δάση. Το 99% των πυρκαγιών που ξεσπούν σε αυτή την αυτόνομη περιοχή τίθενται υπό έλεγχο μέσα σε 24 ώρες. Στη Γαλικία, οι δασικές πυρκαγιές καταπολεμούνται αποτελεσματικά και σημειώνεται κάθε φορά ολοένα και μεγαλύτερη πρόοδος με σχέδια δραστηριοποίησης για δασικά θέματα. Το ποσοστό πυρκαγιών της περιοχής είναι πέντε φορές μικρότερο από τον μέσο όρο του ισπανικού κράτους. Και, εντούτοις, στην Ανδαλουσία, είδαμε πώς κάηκαν 42 131 εκτάρια διότι δεν έγινε χρήση των διαθέσιμων μέσων. Πρόκειται για δράμα και αυτή θα πρέπει να είναι μια καλή ευκαιρία για να τακτοποιηθεί το συγκεκριμένο ζήτημα. Πώς; Χρησιμοποιώντας λίγη κοινή λογική, διότι, τώρα που η Ευρωπαϊκή Επιτροπή πρόκειται να παρουσιάσει τους επόμενους μήνες την ευρωπαϊκή δασική στρατηγική, είναι ευκαιρία να μελετήσουμε σε βάθος το συγκεκριμένο πρόβλημα. Είναι επίσης ευκαιρία να εφαρμοστεί μια δασική πολιτική στην Ευρωπαϊκή Ένωση η οποία θα λαμβάνει σοβαρά υπόψη τα μέτρα προστασίας των δασών κατά των πυρκαγιών και θα συμβάλλει, κυρίως, –με τον ελάχιστο δυνατό τρόπο και χωρίς κατασπατάληση των μέσων στο συντονισμό των διοικήσεων, ώστε να χρησιμοποιούνται κατάλληλα τα διαθέσιμα προς το παρόν ελάχιστα μέσα και να μην επαναληφθεί ποτέ πια κάποιο συμβάν σαν αυτό που γνώρισε φέτος το καλοκαίρι η κυβέρνηση της Ανδαλουσίας και η Ευρωπαϊκή Ένωση συνολικά. 
<SPEAKER ID="36" LANGUAGE="ES" NAME="Salinas García (PSE )." AFFILIATION="">
<P>
    Κύριε Πρόεδρε, κυρία Επίτροπε, το γεγονός πως στο παρόν Σώμα συζητάμε ξανά για τις πυρκαγιές αποδεικνύει ότι κάτι δεν κάνουμε καθόλου καλά. Ο αριθμός της καμένης επιφάνειας φανερώνει μια πραγματική οικολογική καταστροφή. Στην περιοχή μου όπως ειπώθηκε ήδη προηγουμένως, στην Ανδαλουσία, φέτος μόνο έχουν καεί περισσότερα από 40 000 εκτάρια δασικής έκτασης σε 753 πυρκαγιές συνολικά.
<SPEAKER ID="37" LANGUAGE="" NAME="" AFFILIATION="Αντιπροέδρου">
<SPEAKER ID="38" LANGUAGE="ES" NAME="Hammerstein Mintz (Verts/ALE )." AFFILIATION="">
<P>
Ο κόσμος που ζούσε από δασικούς πόρους, όπως ο φελλός, ή ο καρπός του ελαιόπρινου, για παράδειγμα, στην Ανδαλουσία, έχασε τα μέσα για να ζει. Δεν πρόκειται απλώς για ατύχημα, αλλά για το σαφές αποτέλεσμα μιας πολιτικής που υποβιβάζει τον κόσμο της υπαίθρου στην τελευταία θέση, που δεν παρέχει τους πόρους, έχοντας στραφεί στο φύτεμα ειδών όπως ο ευκάλυπτος και το πεύκο ακριβώς αυτό που ορισμένοι βουλευτές του Σώματος τώρα επικρίνουν και άλλοτε υποστήριζαν, αφήνοντας ένα κληροδότημα άγνοιας το οποίο στη συνέχεια οδηγεί σε πυρκαγιές. Αυτή η κατάσταση απαιτεί να επενδύσουμε στην αστική και αγροτική κοινωνία, τόσο στα προγράμματα τύπου Leader των οποίων πρόσφατα μελετάται η εγκατάλειψη, όσο και σε άλλα προγράμματα για την ύπαιθρο, τα οποία καθρεπτίζουν εν μέρει τον κοινωνικό ιστό της Ευρώπης. 
<SPEAKER ID="39" LANGUAGE="PT" NAME="Figueiredo (GUE/NGL )." AFFILIATION="">
<P>
    Για άλλη μια φορά συζητάμε για το θέμα των δασικών πυρκαγιών, όπως κάναμε και πέρυσι, όταν συζητήσαμε με δική μας πρωτοβουλία για τις καταστροφικές συνέπειες των θερινών πυρκαγιών, οι οποίες, μόνο στην Πορτογαλία, προκάλεσαν τον θάνατο περισσοτέρων από 20 ανθρώπων, κατέστρεψαν 400 000 εκτάρια δασικής έκτασης, σχεδόν το 5% του εδάφους της Πορτογαλίας, και προξένησαν ζημιές της τάξης των 100 εκατ. Ευρώ τουλάχιστον. Δυστυχώς, δεν διδαχτήκαμε σχεδόν τίποτα, και φέτος οι δασικές πυρκαγιές έπληξαν για άλλη μια φορά τη χώρα μου με τραγικές συνέπειες, καταστρέφοντας περισσότερα από 100 000 εκτάρια δασικής έκτασης. Περισσότερο επλήγη η περιοχή Serra Algarvia, όπου πολλές οικογένειες, των οποίων το εισόδημα εξαρτιόταν από τα δασικά προϊόντα, βυθίστηκαν στη φτώχεια.
<P>
Δεδομένης της σπουδαιότητας της διατήρησης της δασικής κληρονομιάς, λόγω της περιβαλλοντικής, οικονομικής, κοινωνικής και πολιτιστικής σημασίας της, και δεδομένης της έκτασης της καταστροφής, αυτό που προέχει δεν είναι μόνο η ευρωπαϊκή αλληλεγγύη και συνδρομή αλλά και οι σημαντικές επενδύσεις, οι κοινοτικές επενδύσεις, στην αναδάσωση, την έρευνα, τον συντονισμό, μεταξύ άλλων στον τομέα της πολιτικής προστασίας και στη χρηματοδότηση των εναέριων μέσων καταπολέμησης των δασικών πυρκαγιών. Επομένως, ζητάμε για άλλη μια φορά να γίνουν δεκτές οι προτάσεις μας και οι προτάσεις του Κοινοβουλίου, ώστε να ενισχυθεί το στοιχείο της πρόληψης των πυρκαγιών και η σχετική χρηματοδότηση στο πεδίο εφαρμογής του προγράμματος “Έμφαση στα Δάση”, σύμφωνα με τον προηγούμενο κανονισμό αριθ. 2158/92. Ωστόσο, γνωρίζουμε ότι, προκειμένου να λύσουμε το πρόβλημα, πρέπει να αλλάξουμε την κοινή γεωργική πολιτική, ώστε να καταπολεμήσουμε την εγκατάλειψη της υπαίθρου από τους κατοίκους της και τον οικονομικό της μαρασμό, καθώς είναι η κύρια αιτία μιας γεωργικής και δασικής πολιτικής που ενθαρρύνει τους ανθρώπους να εγκαταλείπουν την ύπαιθρο και αποτρέπει την οικονομική επιβίωση των δασικών περιοχών. 
<SPEAKER ID="40" LANGUAGE="PT" NAME="Coelho (PPE-DE )." AFFILIATION="">
<P>
    Κυρία Επίτροπε, είμαι ευγνώμων για τη δήλωση που απευθύνατε στο Κοινοβούλιο. Αν και είναι αλήθεια ότι οι φετινές πυρκαγιές δεν ήταν τόσο καταστροφικές όσο οι περσινές, εντούτοις πρέπει να εμπνέουν ανησυχία σε όλους. Στη χώρα μου, την Πορτογαλία, αυτό οφείλεται εν μέρει στο γεγονός ότι πέρυσι καταστράφηκε περίπου το 11% των εδαφικών εκτάσεων της χώρας. Με άλλα λόγια, ό,τι έχει καεί ήδη δεν μπορεί να ξανακαεί.
<P>
Όπως ήδη ανέφεραν η κ. Hernanz García και άλλοι ομιλητές, το Κοινοβούλιο έδωσε το παράδειγμα, όταν συζήτησε για το πρόγραμμα “Έμφαση στα Δάση”, το οποίο εστίασε στην ανάγκη διάθεσης πόρων για την πρόληψη των δασικών πυρκαγιών. Χρειάζονται περισσότεροι πόροι, τόσο για την πρόληψη όσο και για την ευρωπαϊκή συνδρομή και συνεργασία για την αξιοποίηση σημαντικών πόρων υπέρ της πολιτικής προστασίας, στην οποία αναφερθήκατε εύστοχα κατά την ομιλία σας, κυρία Επίτροπε.
<SPEAKER ID="41" LANGUAGE="PT" NAME="Madeira (PSE )." AFFILIATION="">
<P>
    Κύριε Πρόεδρε, κυρία Επίτροπε, είμαι ευγνώμων για την ομιλία σας και την αλληλεγγύη που δείξατε. Οι φετινές πυρκαγιές, στην περίπτωση της Πορτογαλίας, κατέστρεψαν πάνω από 100 000 εκτάρια, πέρα από την περσινή καταστροφή. Η περιοχή που επλήγη περισσότερο ήταν η Algarve, καθώς κάηκε το 40% του συνόλου των εδαφών της. Αυτό που βιώνουμε είναι μια αληθινή περιβαλλοντική, οικονομική και ανθρώπινη τραγωδία που έχει εξελιχθεί σε δημόσια καταστροφή. Επομένως, είναι επιτακτική ανάγκη να συζητήσουμε για μέτρα πρόληψης πυρκαγιών, στηριζόμενα από ουσιαστικές επενδύσεις. Διαφορετικά, μπορεί να μην υπάρχουν δάση για τις επόμενες γενιές. Τα δάση της Μεσογείου αποτελούν μέρος της κοινής κληρονομιάς των πολιτών της Ευρώπης και, κατά συνέπεια, πρέπει να διατηρηθούν. Ορισμένες από τις μεσογειακές δρύες που κάηκαν ήταν τουλάχιστον διακοσίων ετών, και οι περισσότερες ήταν μεταξύ εκατό και διακοσίων ετών. Η ζημιά που προκλήθηκε ανέρχεται περίπου στα 80 εκατ. ευρώ, ενώ για την αντικατάσταση αυτών των δέντρων θα χρειαστούν περίπου εκατό χρόνια. Η τάση της εποχής είναι να διοχετεύονται περισσότερα κονδύλια στην αντιμετώπιση των επιπτώσεων των φυσικών καταστροφών από ό,τι στην πρόληψή τους. Δεν έχουμε απεριόριστες δυνατότητες αποκατάστασης των ζημιών, και η πρόληψη απαιτεί πολιτικό θάρρος και συνεκτική περιφερειακή ανάπτυξη. Ζητώ από την Επιτροπή να δείξει αυτό το θάρρος απέναντι στην εν λόγω τραγωδία και να καταθέσει προτάσεις για την αναδιάρθρωση και την εκ νέου οργάνωση των διαρθρωτικών ταμείων, ώστε οι άνθρωποι αυτοί να δουν στον ορίζοντα τουλάχιστον την πιθανότητα ανοικοδόμησης των πόρων διαβίωσής τους για να τους μεταβιβάσουν στις επόμενες γενιές. 
<SPEAKER ID="42" LANGUAGE="ES" NAME="Gutiérrez-Cortines (PPE-DE )." AFFILIATION="">
<P>
    Κύριε Πρόεδρε, γνωρίζω καλά πως η κ. Wallström εν γνώσει της μας έδωσε μια πολιτική απάντηση με στοιχεία και στατιστικές, και γνωρίζετε καλά πως, τη σήμερον ημέρα, η βοήθεια της Ευρωπαϊκής Ένωσης στο θέμα των δασικών πυρκαγιών έγκειται απλώς και μόνο στην αυθαίρετη χορήγηση χρημάτων.
<P>
Δεν υπάρχει κάποια περίπλοκη στρατηγική, αλλά ένα περίπλοκο και διεπιστημονικό πρόβλημα και ένα πρόβλημα συνεργασίας ανάμεσα στα όργανα. Κι εμείς οι πολιτικοί έχουμε καθήκον να λύνουμε τα περίπλοκα και δύσκολα προβλήματα. Από αυτή την άποψη, πιστεύω ότι είναι απαραίτητο να φτιάξουμε ένα πρότυπο διαχείρισης των κινδύνων, διαχείρισης και συνεργασίας, γιατί έχουμε να επιλύσουμε ζητήματα όπως αυτό της απονομής δικαιοσύνης, διότι υπάρχει μεγάλη τρομοκρατία, μέχρι το ζήτημα της αστυνόμευσης, του κοινού, των αρχών τοπικής αυτοδιοίκησης. Πρέπει να δημιουργήσουμε πρότυπα, όπως έγινε για την ημερήσια διάταξη 21. Κάτι τέτοιο μπορεί να το κάνει η Ευρωπαϊκή Ένωση. Όμως, ανησυχώ κυρίως για την ανάγκη μιας ισχυρά κατανεμημένης τεχνολογικής ανάπτυξης, διότι η αρχή της επικουρικότητας απαιτεί από την Ευρωπαϊκή Επιτροπή να κάνει αυτό που δεν μπορούν να κάνουν οι χώρες ή οι περιφέρειες. Και το πρόβλημα της τεχνολογικής ανάπτυξης είναι πολύ σημαντικό. Για παράδειγμα, η μετάδοση στρατιωτικής τεχνολογίας, η ανάπτυξη των γεωγραφικών συστημάτων πληροφοριών (GIS) και πολλών άλλων προγραμμάτων που εφαρμόζονται με μεγάλη επιτυχία σε κάποιες περιφέρειες και τα οποία προϋποθέτουν ανταλλαγή τεχνολογίας ανάμεσα στις 25 χώρες, σε όλες τις περιφέρειες, σε όλες τις αρχές τοπικής αυτοδιοίκησης, γιατί, είναι σαφές ότι, χωρίς αυτήν την τεχνολογική πρόοδο, το μόνο που μπορούμε να ελπίζουμε είναι ανθρώπινες προσπάθειες και αρκετή καλή θέληση, αλλά μικρή επιτυχία. 
<SPEAKER ID="43" LANGUAGE="ES" NAME="Miguélez Ramos (PSE )." AFFILIATION="">
<P>
    Κύριε Πρόεδρε, δεν υπάρχει αμφιβολία ότι οι κύριοι υπεύθυνοι των δασικών πυρκαγιών είναι οι αυτουργοί τους. Σε ποσοστό 96% των περιπτώσεων, τα αίτια καταλογίζονται στον άνθρωπο και αυτός είναι ο λόγος για τον οποίο η κυβέρνηση της Ισπανίας ανακοίνωσε ήδη μια σειρά μέτρων, μεταξύ των οποίων περιλαμβάνεται και η αύξηση των ποινών για το συγκεκριμένο αδίκημα ή η απαγόρευση της ανοικοδόμησης σε πληγείσες περιοχές.
<P>
Είναι επίσης αλήθεια, όπως ειπώθηκε ήδη, ότι δεν μπορούμε να ξεχνάμε κάποια άλλα αίτια. Η μετατροπή των κοινωνικοοικονομικών δομών των αγροτικών περιοχών φαίνεται να είναι το πιο βασικό, όπως επίσης η μικρή επιτυχία της ευρωπαϊκής πολιτικής αγροτικής και δασικής ανάπτυξης. Η πλειονότητα των πυρκαγιών ξεκινούν σε δάση που έχουν εγκαταλειφθεί ως αποτέλεσμα της εγκατάλειψης της παραδοσιακής γεωργικής δραστηριότητας, της γήρανσης του πληθυσμού και της δημογραφικής κρίσης. Όμως, κυρία Wallström, δεν μπορούμε να εναποθέσουμε όλο το βάρος αυτού του σοβαρού προβλήματος στους πόρους του Ευρωπαϊκού Ταμείου Προσανατολισμού και Εγγυήσεων ή στην πολιτική ανάπτυξης της υπαίθρου. Τα σοβαρά περιβαλλοντικά αποτελέσματα των δασικών πυρκαγιών καθιστούν απαραίτητη την ανάληψη ευρωπαϊκής δράσης. Οι δυσκολίες, που γνωρίζετε, όσον αφορά την εφαρμογή του Ταμείου Αλληλεγγύης θα πρέπει να αμβλυνθούν με τη δημιουργία ενός μηχανισμού άμεσης παρέμβασης που θα είναι εξειδικευμένος σε αυτές τις καταστροφές μικρότερης έκτασης και μικρότερου υπολογισμού από αυτά που προέβλεψε το Ταμείο Αλληλεγγύης. Επιπλέον, και κάθε φορά, θα πρέπει να επαναπροσανατολίζεται η ευρωπαϊκή δασική πολιτική αναγνωρίζοντας τη μοναδικότητα των δασών του Νότου και υλοποιώντας κάποιο συγκεκριμένο σχέδιο για την προστασία τους και για την πλήρη περιβαλλοντική αποκατάσταση των καμένων περιοχών.
<P>
Θα ολοκληρώσω λέγοντας κάτι ακόμη –και θα ήθελα να μην παρερμηνευθούν τα λόγια μου–: είμαι της άποψης ότι από αυτή τη συζήτηση θα έπρεπε να απουσιάζει ο κομματισμός, θα πρέπει μεταξύ μας να αναζητήσουμε μια συναινετική θέση. Διαφορετικά –στη Γαλικία πάντως βρέχει ενώ στην Ανδαλουσία όχι– ενδεχομένως κάποιοι βουλευτές να αρχίσουν να αναρωτιούνται που ξοδεύτηκαν τα 820 εκατομμύρια ευρώ για τα οποία μας μίλησε η Επίτροπος Wallström. 
<SPEAKER ID="44" LANGUAGE="FR" NAME="Arif (PSE )." AFFILIATION="">
<P>
Το 2002, η Ευρωπαϊκή Ένωση ίδρυσε το Ταμείο Αλληλεγγύης με σκοπό να αντιμετωπιστούν οι φυσικές καταστροφές αυτού του είδους και ο αντίκτυπος που έχουν αυτές στους πληθυσμούς. Το Ταμείο αυτό χρησιμοποιήθηκε πέρσι για να αντιμετωπιστούν τα αποτελέσματα των πυρκαγιών στη Νότια Ευρώπη. Στο τέλος του 2003, εγκρίθηκε ο κανονισμός “Έμφαση στα Δάση”, αλλά διατέθηκαν μόνον 9 εκατομμύρια ευρώ για τη χρηματοδότησή του την περίοδο 2003-2006, ποσό που δεν αρκεί για την πρόληψη των πυρκαγιών. Μακροπρόθεσμα, σχεδιάζεται συγχρηματοδότηση, μέσω της κοινής γεωργικής πολιτικής και του Ταμείου για την Ανάπτυξη της Υπαίθρου, γεγονός που σημαίνει μερική απομάκρυνση από τη δασική πολιτική της ΕΕ. Ποια εικόνα αλληλεγγύης θέλουμε λοιπόν να παρουσιάσουμε στους συμπολίτες μας, και κυρίως αυτούς του Νότου;
<SPEAKER ID="45" LANGUAGE="" NAME="Wallström," AFFILIATION="Επιτροπή">
<SPEAKER ID="46" LANGUAGE="" NAME="Πρόεδρος." AFFILIATION="">
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="" NAME="Costa, Paolo (ALDE )," AFFILIATION="συντάκτης της ερώτησης">
<P>
Δυστυχώς, φαίνεται ότι τελευταία η πολιτική της Διεθνούς Οργάνωσης Πολιτικής Αεροπορίας κλίνει προς μια διαφορετική θέση. Οι αποφάσεις που λήφθηκαν πριν από αρκετό καιρό, ανέθεταν ουσιαστικά στην Οργάνωση ένα έργο παρόμοιο με εκείνο της εφαρμογής των συμφωνιών του Κυότο, το οποίο προέβλεπε τη χάραξη κατευθυντήριων γραμμών της Οργάνωσης, προσανατολισμένων στη δυνατότητα των διαφόρων χωρών ή οργανισμών, όπως η Ευρωπαϊκή Ένωση, να εφαρμόζουν στη συνέχεια τους ίδιους κανόνες. Σήμερα, ωστόσο, στην επόμενη συνεδρίαση της Οργάνωσης, που θα πραγματοποιηθεί από τις 28 Σεπτεμβρίου έως τις 8 Οκτωβρίου στο Μόντρεαλ, είναι πιθανό να κατατεθεί μια τροπολογία, η οποία θα καταργήσει τη δυνατότητα χρήσης των μέσων της αγοράς για την καταπολέμηση της ρύπανσης που προκαλείται από τις μηχανές των αεροσκαφών, με αποτέλεσμα όλη η πολιτική να κάνει ένα βήμα προς τα πίσω.
<SPEAKER ID="49" LANGUAGE="" NAME="Wallström," AFFILIATION="Επιτροπή">
<P>
Η κατάσταση ακόμη μια φορά διαφωτίζει την απομόνωση της θέσης της Ευρωπαϊκής Ένωσης, επειδή δεν είναι πλήρες μέλος της ΔΟΠΑ και δεν έχει την δυνατότητα να επηρεάζει τη διαδικασία της ΔΟΠΑ από αρχικό στάδιο. Κάνουμε έκκληση για όσο το δυνατόν στενότερη συνεργασία μεταξύ των κρατών μελών της ΕΕ κατά τη διάρκεια της Συνέλευσης, προκειμένου να επιτύχουμε ένα αποδεκτό αποτέλεσμα. Τέλος, ίσως είναι απαραίτητο να διατηρήσουμε μια επιφύλαξη από τη μεριά της Ευρώπης, προκειμένου να μην δεσμευτούμε πολιτικά για την υλοποίηση ενός τέτοιου ψηφίσματος, εάν αυτό δεν είναι ικανοποιητικό. Κάτι τέτοιο δεν θα ήταν πρωτοφανές· έχει ξαναγίνει στο παρελθόν, όσον αφορά κυρίως τον φάκελο για τα Hushkit. Η ευρωπαϊκή θέση θα συντονίζεται σε τακτά χρονικά διαστήματα σύμφωνα με τη συνήθη διαδικασία της ΕΜΑ.
<SPEAKER ID="50" LANGUAGE="DE" NAME="Schmitt, Ingo (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, η Ομάδα του ΕΛΚ-ΕΔ είναι της γνώμης ότι η προφορική ερώτηση που υποβλήθηκε με πρωτοβουλία της Ομάδας των Πρασίνων και η συζήτηση για την προσεχή συνεδρίαση της Διεθνούς Οργάνωσης Πολιτικής Αεροπορίας είναι άκαιρες και άστοχες ως προς το περιεχόμενο, διότι η ερώτηση προϋποθέτει την υποβολή ψηφίσματος από τις ΗΠΑ στη συνεδρίαση της ΔΟΠΑ στις 28 Σεπτεμβρίου 2004, πράγμα που είναι παραπάνω από αμφίβολο.
<P>
Το ζήτημα της εμπορίας δικαιωμάτων εκπομπών και των κρατικών ενισχύσεων για τον τομέα της διεθνούς αεροπλοΐας είναι άλλωστε πολύ περίπλοκο για να εκφέρει σχετικά γνώμη το Ευρωπαϊκό Κοινοβούλιο χωρίς να έχει προετοιμαστεί προσεκτικά. Επίσης, προς το συμφέρον των επιβατών, θα πρέπει να ερωτηθούν και οι ευρωπαϊκές αεροπορικές εταιρείες σχετικά με τις ενδεχόμενες επιπτώσεις στην αεροπλοΐα και σχετικά με την κατάσταση του ανταγωνισμού συγκριτικά με τις αεροπορικές εταιρείες τρίτων χωρών. Αυτό είναι ακόμα πιο απαραίτητο καθώς οι ευρωπαϊκές αεροπορικές εταιρείες έχουν ήδη υποστεί εξαιρετικά μεγάλη οικονομική επιβάρυνση εξαιτίας των γεγονότων της 11ης Σεπτεμβρίου 2001 και των συνεπειών τους, αλλά και της αύξησης της τιμής του πετρελαίου.
<SPEAKER ID="51" LANGUAGE="DE" NAME="Piecyk (PSE )." AFFILIATION="">
<P>
    Κύριε Πρόεδρε, αγαπητέ κύριε Schmitt, θεωρώ το διάστημα πριν από την συνεδρίαση της ΔΟΠΑ στο τέλος Σεπτεμβρίου την πιο κατάλληλη ώρα για να εκφέρει γνώμη το Ευρωπαϊκό Κοινοβούλιο και να συζητήσουμε το θέμα αυτό. Από τις αντιδράσεις ορισμένων αεροπορικών εταιρειών είδαμε ότι το θέμα “αεροπλοΐα και περιβάλλον” είναι ευαίσθητο, ποιο είναι όμως το ζητούμενο;
<SPEAKER ID="52" LANGUAGE="NL" NAME="Sterckx (ALDE )." AFFILIATION="">
<P>
Δεν συζητάμε για μια πρόταση της Επιτροπής, αλλά για το γεγονός ότι η Επιτροπή δεν πρέπει να έχει δεμένα τα χέρια της, ώστε να μπορεί να υποβάλει πρόταση, αν το κρίνει αναγκαίο. Επομένως, δεν πρέπει ουσιαστικά να αναζητάμε λύση αυτήν τη στιγμή. Πρέπει απλώς να διασφαλίσουμε ότι τα χέρια μας δεν είναι δεμένα, πριν ξεκινήσουμε τη συζήτηση. Μάλιστα, αντιμετωπίσαμε το ίδιο πρόβλημα, όταν συζητούσαμε για το θέμα της ναυτιλίας. Ο Διεθνής Ναυτιλιακός Οργανισμός αποφασίζει μόνος του, ή μπορούν να λαμβάνονται αποφάσεις και σε περιφερειακό επίπεδο εντός της Ένωσης; Τώρα αντιμετωπίζουμε το ίδιο πρόβλημα. Γιατί να μην μπορούμε να κάνουμε για το περιβάλλον ό,τι κάναμε για τη ναυτιλία, όταν, για παράδειγμα, θίχτηκε το θέμα των δεξαμενόπλοιων διπλού κύτους; Όσον αφορά την αεροπορία, δεν μπορεί η Ένωση να πάρει πρωτοβουλία για τη λήψη μέτρων που θα ενισχύσουν τη βιωσιμότητα του τομέα; Δεν υπάρχει καμία απολύτως αμφιβολία ότι πρέπει να διατηρήσουμε μια αίσθηση ισορροπίας, αλλά, όπως επεσήμανε ο κ. Piecyk, ούτε εμείς ούτε, φυσικά, η Επίτροπος θέλουμε να είναι τα χέρια μας δεμένα εκ των προτέρων σε παγκόσμιο επίπεδο. Δηλώσατε, κυρία Επίτροπε, ότι το Συμβούλιο συμφώνησε ομόφωνα με τη θέση της Επιτροπής. Αυτό που θα ήθελα να μου πείτε είναι αν αυτό θα εξακολουθεί να ισχύει στη συνεδρίαση στα τέλη του μήνα. Είστε σίγουρη ότι και τα 25 μέλη του Συμβουλίου θα υιοθετήσουν κοινή θέση και έτσι θα συμβιβαστούν με κάποια επιφύλαξη, αν χρειαστεί;
<P>
Δεύτερον, αναφέρατε ότι η θέση μας τυγχάνει ελάχιστης στήριξης από τρίτες χώρες. Φαίνεται ότι η πλειονότητα αυτών των τρίτων χωρών ακολουθεί τη γραμμή των Ηνωμένων Πολιτειών. Γιατί συμβαίνει αυτό; Μπορεί η Ευρωπαϊκή Ένωση να κάνει κάτι άλλο για να διασφαλίσει ότι η θέση μας θα τύχει στήριξης, και ότι, κατά συνέπεια, θα μπορέσουμε να ενισχύσουμε τη βιωσιμότητα; Κατανοώ τις ανησυχίες του κ. Schmitt, αλλά η βιωσιμότητα συνεπάγεται τη διατήρηση ισορροπίας σε κοινωνικό, οικολογικό και οικονομικό επίπεδο. Ας μην υπάρξει παρανόηση: δεν θέλω να παραβλέψω τον οικονομικό παράγοντα στην αεροπορία, αλλά πρέπει να μπορεί η Ένωση να χαράζει μια πολιτική, χωρίς κανείς να της δένει τα χέρια εκ των προτέρων. 
<SPEAKER ID="53" LANGUAGE="DE" NAME="Cramer (Verts/ALE )." AFFILIATION="(Χειροκροτήματα)">
<SPEAKER ID="54" LANGUAGE="NL" NAME="Blokland (IND/DEM )." AFFILIATION="">
<P>
    Κύριε Πρόεδρε, φαίνεται ότι η 35η συνεδρίαση της ΔΟΠΑ θα είναι αξιομνημόνευτη. Είκοσι μία αντιπροσωπείες έχουν καταθέσει προτάσεις οι οποίες φαίνεται ότι δεν θα ωφελήσουν την αεροπορία όσον αφορά τα επίπεδα εκπομπών. Προτείνουν την κατάργηση της ατομικής πρωτοβουλίας χωρών ή περιφερειών για λήψη μέτρων για τον περιορισμό των εκπομπών, και την αντικατάστασή της από μια νομοθετική πρωτοβουλία από πλευράς ΔΟΠΑ. Αυτό είναι αντιφατικό, γιατί δεν θα καταφέρουμε ποτέ να συμφωνήσουμε για τέτοια θέματα στο πλαίσιο της ΔΟΠΑ. Η Κοινότητα αγωνίζεται για την αειφόρο ανάπτυξη τόσο σε οικολογικό όσο και σε οικονομικό επίπεδο, κάτι το οποίο υπερασπίζομαι ολόθερμα εδώ και χρόνια. Υπό το πρίσμα αυτό, πρέπει να έχουμε το θάρρος να αντιμετωπίσουμε την πραγματικότητα. Η αεροπορία και το περιβάλλον δεν συμβαδίζουν. Το Κοινοβούλιο καταβάλλει κάθε προσπάθεια για να αλλάξει αυτό σε όλα τα μέτωπα, και πρέπει, περισσότερο από οτιδήποτε άλλο, να συνεχίσουμε να το πράττουμε, καταρχήν με τους εταίρους μας ανά τον κόσμο ή χωρίς αυτούς, αν αυτό αποδειχτεί αδύνατο.
<P>
Επί του παρόντος, η αεροπορία απολαμβάνει δυσανάλογα οφέλη σε σχέση με άλλα μέσα μεταφοράς, και αυτό πρέπει να αλλάξει. Το να διατηρούνται φορολογικά οφέλη και να μένουν ακάλυπτα ορισμένα κοινωνικά κόστη δεν συμβάλλει στην επίτευξη του στόχου μας. Ωστόσο, πρέπει να διασφαλίσουμε ότι δεν ενεργούμε εις βάρος των δικών μας συμφερόντων. Τα μέτρα που θα λάβουμε δεν πρέπει να εξαναγκάσουν τις ευρωπαϊκές εταιρείες να εγκαταλείψουν τον αγώνα. Οι κανόνες είναι θετικοί, αρκεί να ισχύουν για όλους τους συμμετέχοντες. Ωστόσο, αυτό δεν δικαιολογεί τη στασιμότητα. Γι’ αυτό και είμαι επίσης της άποψης ότι οι προτεινόμενες αλλαγές του ψηφίσματος ΔΟΠΑ A33-7 πρέπει να αφαιρεθούν από την ημερήσια διάταξη. Μια βιώσιμη πολιτική χρειάζεται θάρρος και διορατικότητα, και οι εν λόγω προτάσεις δεν έχουν κανένα από τα δύο αυτά στοιχεία. Εναπόκειται στην Ευρωπαϊκή Κοινότητα να αποδείξει ότι οι μεταφορές και το περιβάλλον δεν είναι τόσο ασυμβίβαστα όσο υποδηλώνουν οι τροπολογίες. 
<SPEAKER ID="55" LANGUAGE="NL" NAME="Corbey (PSE )." AFFILIATION="">
<SPEAKER ID="56" LANGUAGE="" NAME="Wallström," AFFILIATION="Επιτροπή">
<P>
     Οι εκπομπές από τα αεροσκάφη της πολιτικής αεροπορίας αποτελούν θέμα μείζονος σημασίας. Σύμφωνα με την ανάλυση του ίδιου του τομέα, ο παγκόσμιος στόλος επιβατηγών αεροσκαφών ενδέχεται να διπλασιαστεί μέχρι το 2020. Αυτό σημαίνει μια αύξηση από 12 000 αεροσκάφη σε περίπου 25 000 αεροσκάφη μέχρι το 2020. Το γεγονός αυτό έχει ιδιαίτερο αντίκτυπο και, επομένως, κάθε μας πράξη είναι σημαντική.
<SPEAKER ID="57" LANGUAGE="" NAME="Πρόεδρος." AFFILIATION="">
<SPEAKER ID="58" LANGUAGE="" NAME="Πρόεδρος." AFFILIATION="">
<SPEAKER ID="59" LANGUAGE="" NAME="Wallström," AFFILIATION="Επιτροπή">
<P>
     Κύριε Πρόεδρε, σύμφωνα με τις πληροφορίες που διαθέτουμε αυτή τη στιγμή, το πλοίο που βυθίστηκε πρόσφατα στην Τουρκία είχε αρχικά αποπλεύσει από την Ισπανία το 2000 με ένα φορτίο τέφρας από ισπανικό σταθμό παραγωγής ενέργειας που λειτουργούσε με άνθρακα. Το Μάιο του 2000 οι τουρκικές αρχές πληροφόρησαν το Υπουργείο Περιβάλλοντος της Ισπανίας πως είχαν λάβει 2 200 τόνους τέφρας οι οποίοι είχαν εξαχθεί χωρίς έγκριση. Οι τουρκικές αρχές χαρακτήρισαν τα απόβλητα ως επικίνδυνα λόγω του περιεχομένου τους σε χρώμιο. Ενημερώθηκε επίσης η Γραμματεία της σύμβασης της Βασιλείας.
<P>
Οι ισπανικές αρχές διατείνονται ότι άρχισαν να ερευνούν την υπόθεση αμέσως. Οι πληροφορίες από το λιμάνι Avilés έδειχναν πως τα έγγραφα που το πλοίο μετέφερε είχαν πλαστογραφηθεί, αποκρύπτοντας το γεγονός πως τα απόβλητα προορίζονταν αρχικά για την Αλγερία, αλλά δεν είχαν γίνει δεκτά εκεί επειδή είχαν βραχεί και επομένως ήταν άχρηστα. Η εταιρεία που εξήγαγε το φορτίο δήλωσε πως δεν είχε πρόθεση να στείλει τα απόβλητα στην Τουρκία, αλλά στην Αλγερία, και πως ο πλοίαρχος ενήργησε χωρίς τη συγκατάθεσή της.
<P>
Οι ισπανικές αρχές άσκησαν δίωξη κατά της εταιρείας και απαίτησαν από αυτή να γυρίσει τα απόβλητα πίσω στην Ισπανία για επεξεργασία. Η εταιρεία προσέφυγε κατά της απόφασης και οι διοικητικές διαδικασίες συνεχίστηκαν μέχρι το τέλος του 2002. Το 2003 και το 2004 οι συζητήσεις για τον τρόπο επιστροφής της τέφρας στην Ισπανία συνεχίστηκαν. Τον Ιούλιο του 2004 οι τουρκικές αρχές πληροφόρησαν τις ισπανικές αρχές ότι μπορούσαν να προχωρήσουν στην εφαρμογή ενός σχεδίου που είχε υποβάλει η εταιρεία, προκειμένου να μεταφερθεί η τέφρα σε άλλο σκάφος και να επιστραφεί στην Ισπανία. Εντούτοις, προτού μπορέσει να γίνει αυτό, στις 6 Σεπτεμβρίου το πλοίο βυθίστηκε.
<P>
Εάν ένα κράτος μέλος της ΕΕ ανακαλύψει πως έχει σημειωθεί κάποια φόρτωση χωρίς ειδοποίηση, πρέπει να διασφαλίσει πως τα απόβλητα θα επιστραφούν μέσα σε 30 μέρες ή πως θα τα επεξεργαστεί κάποιος με τρόπο φιλικό προς το περιβάλλον. Σύμφωνα με τις διαθέσιμες πληροφορίες, η Ισπανία ήταν πρόθυμη να αναλάβει τα απόβλητα και να εκπληρώσει τις νομικές υποχρεώσεις της. Δυστυχώς, νομικά και διοικητικά προβλήματα καθυστέρησαν την ανεύρεση λύσης, μέχρι που ήταν πολύ αργά. Το πρόβλημα θα έπρεπε να είχε επιλυθεί από την πηγή του. Επομένως, μία από τις προτεραιότητές μας είναι να εργαζόμαστε περαιτέρω για την βελτίωση της εφαρμογής της κοινοτικής νομοθεσίας.
<SPEAKER ID="60" LANGUAGE="ES" NAME="Ayala Sender (PSE )." AFFILIATION="Erika">
<P>
    Κύριε Πρόεδρε, κυρία Wallström, σας ευχαριστούμε για την έκθεσή σας. Βρισκόμαστε αντιμέτωποι με ένα νέο θαλάσσιο ατύχημα, αυτή τη φορά στη Μεσόγειο, το οποίο αποδεικνύει πόσο ευάλωτο είναι σήμερα το κοινό δίκτυο που κατασκευάζουμε για να διασφαλίσουμε όσο το δυνατόν περισσότερο τις θάλασσές μας.
<P>
Στη περίπτωση του ατυχήματος του στο λιμάνι του Iskenderun, της Αλεξανδρέττας, στην Τουρκία, ήρθαμε αντιμέτωποι με ένα άλλο είδος αναγκών, που έχουν να κάνουν, αφενός, με το συντονισμό μεταξύ των αρχών ενός κράτους μέλους της Ένωσης το οποίο, σε κάθε περίπτωση, τήρησε τη διεθνή και κοινοτική νομοθεσία και των αρχών ενός συνδεδεμένου κράτους, το οποίο ελπίζει να ενταχθεί στην Ένωση και, συνεπώς, όφειλε να καταβάλει μεγάλες προσπάθειες, όπως κάνει ήδη σε άλλους τομείς, για να συμβαδίσει με αυτό που αποκαλούμε κοινοτικό κεκτημένο στον τομέα της προστασίας του περιβάλλοντος. Αφετέρου, πρέπει να αντιμετωπίσουμε την αντίφαση ανάμεσα σε δύο παράγοντες που επηρεάζουν τέτοιου είδους ατυχήματα: τα επείγοντα μέτρα και πρακτικές αποφάσεις για την αντιμετώπιση της έκτακτης περιβαλλοντικής ανάγκης που εμφανίζεται και το πολύ πιο χρονοβόρο θέμα των νομικών απαιτήσεων που αφορούν ένδικες διαφορές και της δυσκολίας να αναγνωριστούν οι τελικοί υπεύθυνοι, λόγω της σύγχυσης συμφερόντων στη ναυσιπλοΐα, πράγμα που έχει καταδικάσει κατ’ επανάληψη το Σώμα.
<P>
Δυστυχώς, οι προθεσμίες, κυρίως εκείνες που προέρχονταν από το εμπάργκο που οι τουρκικές αρχές επέβαλαν στο πλοίο, είχαν ως αποτέλεσμα να μπορέσουν τελικά οι τουρκικές αρχές να έχουν ελεύθερη πρόσβαση στο πλοίο μόνον πρόσφατα, από τις 17 Ιουλίου, όταν τελικά άρθηκε το εμπάργκο και, συνεπώς, η εταιρεία, εξαιτίας της πίεσης από τις ισπανικές αρχές αναγνώρισε την ανάγκη και την υποχρέωσή της να επαναπατρίσει την τέφρα. Επρόκειτο για μια πολύ μικρή προθεσμία και το πλοίο, το οποίο ήταν ήδη σε άθλια κατάσταση, όπως αποδεικνύεται από τον αριθμό των περιπτώσεων στις οποίες του επιβλήθηκε κράτηση στο παρελθόν, κατέληξε να βυθιστεί μέσα σε συνθήκες οι οποίες ακόμη δεν έχουν διευκρινιστεί.
<SPEAKER ID="61" LANGUAGE="ES" NAME="Hammerstein Mintz (Verts/ALE )." AFFILIATION="">
<P>
    Κύριε Πρόεδρε, πιστεύω ότι βλέπουμε μόνον την κορυφή του παγόβουνου. Δεν πρόκειται για τυχαίο γεγονός, δεν πρόκειται για μεμονωμένο περιστατικό, αλλά για την υπ’ αριθμόν ένα εταιρεία στον τομέα των δομικών υλικών: την Lafargue-Asland, μιλάμε για την ισπανική θυγατρική της την Dragados, στην οποία έχουν ήδη επιβληθεί πρόστιμα 18 φορές επειδή δεν έχει δηλώσει το περιεχόμενο των αποβλήτων της. Μιλάμε για ένα χρονικό διάστημα τεσσάρων χρόνων, όταν η προθεσμία για να επιστραφούν τα απόβλητα θα έπρεπε να είναι 30 ημέρες.
<P>
Τι κάνει η συγκεκριμένη εταιρεία η οποία εξάγει μαζικά στην Αλγερία το ίδιο υλικό, και στην οποία έχουν επιβληθεί πρόστιμα 18 φορές, χωρίς καμία δημόσια μεταφορά και χωρίς ενημέρωση της Επιτροπής; Εμείς πιστεύουμε ότι η Ευρωπαϊκή Επιτροπή πρέπει να αναλάβει δράση με την επιβολή σαφών κυρώσεων ενάντια στις παραβάσεις. Πρέπει να κινηθούν διαδικασίες παράβασης προκειμένου να διαπιστωθούν τα αίτια και οι υπεύθυνοι της καταστροφής. Δεν μπορούμε να περιμένουμε ωραία λόγια για αυτή την καταστροφή, δεν μπορούμε να δεχτούμε μια διαμάχη που διαιωνίζεται. 
<SPEAKER ID="62" LANGUAGE="" NAME="Παπαδημούλης (GUE/NGL )." AFFILIATION="(Χειροκροτήματα)">
<SPEAKER ID="63" LANGUAGE="NL" NAME="Blokland (IND/DEM )." AFFILIATION="Ulla">
<P>
    Κύριε Πρόεδρε, είναι προφανές ότι τα πράγματα εξελίχθηκαν άσχημα για το πλοίο μεταφοράς αποβλήτων στη νοτιοδυτική Τουρκία. Είναι επίσης σαφές ότι αυτή η καταστροφή θα μπορούσε να έχει αποφευχθεί. Τώρα έχουν ρυπανθεί πάνω από 300 εκατ. λίτρα ύδατος, και για την επιχείρηση εκκαθάρισης θα χρειαστούν τεράστιες επενδύσεις. Ωστόσο, είναι πολύ πιο σημαντικό να αναζητήσουμε τρόπους αποφυγής τέτοιων καταστάσεων στο μέλλον. Αυτό ισχύει ιδιαίτερα για την εφαρμογή και επιβολή της Σύμβασης της Βασιλείας και του ευρωπαϊκού κανονισμού περί διακίνησης αποβλήτων, για την αναθεώρηση του οποίου εργάζομαι σκληρά, ως εισηγητής, εδώ και τουλάχιστον ένα χρόνο. Ο ισχύων κανονισμός ορίζει ρητά ότι τα κράτη μέλη οφείλουν να παίρνουν πίσω το φορτίο τους, αν δεν γίνεται δεκτό για σοβαρούς λόγους. Πέρσι τον Νοέμβριο, το Ευρωπαϊκό Κοινοβούλιο πρότεινε την επέκταση των λόγων άρνησης. Με την ευκαιρία, θα ήθελα να καλέσω την Επιτροπή να υιοθετήσει τις προτάσεις του Κοινοβουλίου. Το πλοίο μετέφερε επικίνδυνα απόβλητα, και, καθώς είναι εξαιρετικά ασύνηθες να αποπλέει ένα πλοίο χωρίς την έγκριση της χώρας υποδοχής, φαίνεται ότι η Ισπανία ενήργησε παραβιάζοντας τους κανόνες. Επομένως, θα ήθελα να ζητήσω από την Επιτροπή να λάβει πρόσθετα μέτρα επιβολής και, αν χρειαστεί, να κινήσει τις νόμιμες διαδικασίες. 
<SPEAKER ID="64" LANGUAGE="NL" NAME="Vanhecke (NI )." AFFILIATION="Ulla">
<SPEAKER ID="65" LANGUAGE="DE" NAME="Piecyk (PSE )." AFFILIATION="Prestige">
<P>
    Κύριε Πρόεδρε, δεν θέλω να μακρηγορήσω, ωστόσο ασφαλώς είναι περίεργη υπόθεση ένα πλοίο που παραμένει ελλιμενισμένο κάπου για τέσσερα χρόνια, ένα πλοίο με 18 δίκες για μεταφορές απαγορευμένων υλικών, ένα πλοίο ηλικίας άνω των 35 ετών.
<SPEAKER ID="66" LANGUAGE="" NAME="Μανωλάκου (GUE/NGL )." AFFILIATION="Ulla">
<P>
    Κύριε Πρόεδρε, η βύθιση του πλοίου , φορτωμένου με τοξικά απόβλητα χωρίς παραλήπτη μεταξύ Ισπανίας, Αλγερίου, Τουρκίας, και η νέα οικολογική καταστροφή με επιπτώσεις ακόμη και στη διατροφική αλυσίδα μέσω των ψαριών, επιβεβαιώνει αυτό που χρόνια τώρα επισημαίνουμε και στο Ευρωπαϊκό Κοινοβούλιο: ότι η διαχείριση των τοξικών αποβλήτων και η ρύπανση του θαλάσσιου περιβάλλοντος δεν μπορούν να αντιμετωπίζονται μόνο ποινικά αφού τα πάντα συνεχίζουν να υπόκεινται στη διασφάλιση και αύξηση των κερδών του μεγάλου κεφαλαίου που ελέγχει τις πηγές ενέργειας και παραγωγής και των πλοιοκτητών που ελέγχουν τα μέσα μεταφοράς. Ποιος μετά από αυτό το από χρόνια προαγγελθέν ατύχημα, αφού το πλοίο παρέμενε ελλιμενισμένο για τέσσερα χρόνια στο λιμάνι της Αλεξανδρέττας, θα τολμήσει να ισχυρισθεί ξανά, όπως κατά καιρούς μεγαλόστομα ισχυρίζονται εκθέσεις και ειδήμονες, ότι το 80% των ατυχημάτων οφείλεται στον ανθρώπινο παράγοντα; Πάντα καταγγέλλαμε αυτούς τους ισχυρισμούς ως λανθασμένους, αντιεπιστημονικούς, ύποπτους, αφού προσπαθούν να συγκαλύψουν την ανεξέλεγκτη μεταφορά τοξικών και πυρηνικών αποβλήτων από τις μεγάλες μονοπωλιακές βιομηχανικές μονάδες με την κάλυψη κυβερνήσεων, κρατικών αρχών και ναυτιλιακών επιχειρήσεων αποκρύπτοντας ταυτόχρονα τις αρνητικές συνέπειες του παρήλικου στόλου και των πλημμελών επιθεωρήσεων των πλοίων. Οι μέχρι σήμερα πρωτοβουλίες και της Ευρωπαϊκής Ένωσης έχουν ως μοναδικό στόχο να καθησυχάσουν την αγανάκτηση της κοινής γνώμης συγκαλύπτοντας ευθύνες και προωθώντας τα συμφέροντα του κεφαλαίου. Η σκυτάλη της δράσης νομίζω ότι πρέπει να περάσει στο λαϊκό κίνημα για να ανατραπεί αυτή η πολιτική, για να ληφθούν αυστηρά μέτρα στη μεταφορά τοξικών και πυρηνικών αποβλήτων και, γενικότερα, για να προστατευθεί η ανθρώπινη ζωή, η θάλασσα, η δημόσια υγεία, αλλά και το περιβάλλον. 
<SPEAKER ID="67" LANGUAGE="" NAME="Wallström," AFFILIATION="Επιτροπή">
<SPEAKER ID="68" LANGUAGE="" NAME="Πρόεδρος." AFFILIATION="(Η συνεδρίαση λήγει στις 19.10)">
<P>
(1)
<SPEAKER ID="69" LANGUAGE="" NAME="" AFFILIATION="Ημερήσια διάταξη της επόμενης συνεδρίασης"/>

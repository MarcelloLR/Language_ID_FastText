<CHAPTER ID="016">
Πρόληψη και διόρθωση των υπερβολικών μακροοικονομικών ανισορροπιών - Εφαρμογή της διαδικασίας υπερβολικού ελλείμματος - Απαιτήσεις για τα δημοσιονομικά πλαίσια των κρατών μελών - Δημοσιονομική εποπτεία στη ζώνη του ευρώ - Εποπτεία της δημοσιονομικής κατάστασης και εποπτεία και συντονισμός των οικονομικών πολιτικών - Κατασταλτικά μέτρα για τη διόρθωση των υπερβολικών μακροοικονομικών ανισορροπιών στην ευρωζώνη (συζήτηση) 
<SPEAKER ID="164" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της κ Ferreira, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την πρόληψη και τη διόρθωση των μακροοικονομικών ανισορροπιών - C7-0301/2010 -,
<P>
του κ. Feio, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Συμβουλίου που τροποποιεί τον κανονισμό (EΚ) αριθ. 1467/97 για την επιτάχυνση και τη διασαφήνιση της εφαρμογής της διαδικασίας υπερβολικού ελλείμματος -,
<P>
της κ. Ford, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Συμβουλίου που αφορά τις απαιτήσεις για τα δημοσιονομικά πλαίσια των κρατών μελών - 2010/0277(NLE)],
<P>
της κ. Goulard, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την αποτελεσματική επιβολή της δημοσιονομικής εποπτείας στη ζώνη του ευρώ - C7-0298/2010 -,
<P>
της κ. Wortmann-Kool, εξ ονόματος της Επιτροπής Οικονομικής και Νομισματικής πολιτικής, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που τροποποιεί τον κανονισμό (ΕΚ) αριθ. 1466/97 για την ενίσχυση της εποπτείας της δημοσιονομικής κατάστασης και την εποπτεία και τον συντονισμό των οικονομικών πολιτικών - C7-0300/2010 -, και
<P>
του κ. Haglund, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου όσον αφορά κατασταλτικά μέτρα για τη διόρθωση των υπερβολικών μακροοικονομικών ανισορροπιών στην ευρωζώνη - C7-0299/2010 -.
<SPEAKER ID="165" NAME="Elisa Ferreira" LANGUAGE="PT">
Κύριε Πρόεδρε, κατά την άποψη της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, το στοιχείο της δέσμης μέτρων για την οικονομική διακυβέρνηση το οποίο άπτεται του συμφώνου σταθερότητας και ανάπτυξης δεν συνιστά την απάντηση που χρειάζεται η Ευρώπη στην παρούσα φάση της διαρθρωτικής κρίσης. " εν λόγω δέσμη επανεξετάζει όντως το σύμφωνο σταθερότητας και ανάπτυξης, όχι όμως για να το τροποποιήσει ουσιαστικά. Το επανεξετάζει για να καταστήσει τις απαιτήσεις του ευρύτερες και τις απορρέουσες κυρώσεις αυστηρότερες.
<P>
Θα φαινόταν πιο χρήσιμο να υποθέσει κανείς ότι θα ήταν αδύνατη η συμμόρφωση με το σύμφωνο εάν η οικονομία μιας χώρας δεν αναπτύσσεται και, ιδίως, εάν υπάρχει κρίση. Τα εν λόγω ζητήματα πρέπει να βρίσκονται στην καρδιά της πολιτικής ατζέντας. Πρέπει να συζητήσουμε για τη θέσπιση μιας πολιτικής διαχείρισης κρίσεων και των συναφών μέσων της στις χώρες της ευρωζώνης και για ένα άλλο θέμα, το πώς θα αποτραπεί η καταστροφή του ενιαίου νομίσματος από τη συνεχώς αποκλίνουσα εξέλιξη των οικονομιών της ζώνης του ευρώ. Εάν τα εν λόγω ζητήματα δεν επιλυθούν, το σύμφωνο καθίσταται ανόητο, όπως είπε κάποιος. Ωστόσο, διαφαίνεται μια αμυδρή ελπίδα στη δέσμη προτάσεων: η νέα πρωτοβουλία εντοπισμού και αποκατάστασης των μακροοικονομικών ανισορροπιών, οι οποίες δημιουργούνται, ιδίως στην ευρωζώνη, προτού καταστούν άλυτα προβλήματα.
<P>
Το Κοινοβούλιο επιθυμούσε αρμοδιότητες συννομοθέτη και τις εκτέλεσε στο ακέραιο. Το κείμενο επί του οποίου θα ψηφίσουμε αντανακλά ευρεία συναίνεση, η οποία κατέστη δυνατή μόνο χάρη στην τεράστια ικανότητα προς εργασία και το πνεύμα συμβιβασμού που επέδειξαν όλοι. Ως εισηγήτρια, θα ήθελα να ευχαριστήσω τους συναδέλφους μου βουλευτές από όλες τις πολιτικές Ομάδες, ιδίως τους σκιώδεις εισηγητές μου και αναφέρω συγκεκριμένα τον κ. Haglund, του οποίου σκιώδης εισηγήτρια υπήρξα και εγώ.
<P>
Το στάδιο του τριμερούς διαλόγου ήταν μεγάλο σε διάρκεια και δύσκολο, και η συμφωνία που επετεύχθη -η οποία δυστυχώς δεν ήταν ολοκληρωμένη- οφείλεται στην ουγγρική Προεδρία, την οποία εκπροσώπησε ο υπουργός Kármán, στην Επιτροπή, την οποία εκπροσώπησε ο Επίτροπος κ. Rehn, και σε όλους τους εταίρους μας. Ας μιλήσουμε ξεκάθαρα: ο εντοπισμός μακροοικονομικών ανισορροπιών είναι μια σύνθετη και τελείως νέα διαδικασία. Αντί για την απλή επιβολή κυρώσεων, είναι σημαντικό να εντοπιστούν πλήρως οι κίνδυνοι, να διαπιστωθεί εάν είναι ευθύνη της χώρας ή εάν προκύπτουν από εξωτερικές επιδράσεις και να γίνουν σωστές, έγκαιρες και εφαρμόσιμες συστάσεις.
<P>
Μετά τη διαδικασία διαπραγμάτευσης, ο πίνακας αποτελεσμάτων -δηλαδή μια σειρά δεικτών κατόπιν διαπραγματεύσεων- δεν περιλαμβάνει μόνο οικονομικούς και ονομαστικούς δείκτες, αλλά και δείκτες για την πραγματική οικονομία. Ευελπιστούμε, επίσης, ότι η Επιτροπή θα τηρήσει στο ακέραιο τον συμβιβασμό της αιτιολογικής σκέψης 6-A, η οποία περιλαμβάνει το Κοινοβούλιο μαζί με το Συμβούλιο σε μελλοντικές διαδικασίες αναθεώρησης. " ερμηνεία δεν θα γίνεται, επίσης, αυτόματα, αλλά με έξυπνο τρόπο μέσω σε βάθος αξιολογήσεων, οι οποίες είναι απαιτητικές για την Επιτροπή αλλά αναγκαίες.
<P>
Οι συστάσεις της Επιτροπής θα πρέπει να διασφαλίζουν τη συνοχή με όλα τα άλλα έγγραφα στρατηγικής, αλλά η χώρα θα έχει την κυρίως ευθύνη για την πρόταση λύσεων προς εφαρμογή. Οι ενισχυμένες εξουσίες του Κοινοβουλίου, η μεγαλύτερη συμμετοχή των κοινωνικών εταίρων και ο σεβασμός των πρακτικών συλλογικών διαπραγματεύσεων έχουν διασφαλιστεί. Δικαιολογούνται κυρώσεις σε περιπτώσεις έλλειψης συνεργασίας, αλλά όχι στα σημεία όπου οι χώρες αδυνατούν να επιτύχουν τους στόχους. Τοποθετούνται, επίσης, σε κατάταξη, γεγονός που συνιστά σημαντική πτυχή. Θα προτιμούσαμε να αμβλυνθούν οι κυρώσεις, αλλά έπρεπε να συμφωνήσουμε σε αυτές ως μέρος των συμβιβασμών.
<P>
Προτού μπορέσει να επιτευχθεί συμφωνία, υπάρχει ένα θεμελιώδες εμπόδιο: η αναγνώριση ότι σε μια εσωτερική αγορά, σε έναν νομισματικό τομέα, είναι λογικό να πρέπει να παρατηρείται εάν οι διακυμάνσεις στον πίνακα αποτελεσμάτων είναι θετικές ή αρνητικές και ότι και τα ελλείμματα και τα πλεονάσματα πρέπει να αποτελούν αντικείμενο παρατήρησης, παρόλο που προφανώς δεν οδηγούν σε παρόμοιες συστάσεις. Όλοι εμείς -μεμονωμένοι βουλευτές, πολιτικές Ομάδες και θεσμικά όργανα- έχουμε διαγράψει μακρά πορεία. Διαφαίνεται συμφωνία σε ένα ισορροπημένο κείμενο υψηλής ποιότητας. Ελπίζω απλώς πως το πνεύμα συμβιβασμού, χάρη στο οποίο φτάσαμε ως εδώ, θα μας οδηγήσει σε μια τελική συμφωνία.
<SPEAKER ID="166" NAME="Diogo Feio" LANGUAGE="PT">
Κύριε Πρόεδρε, πρόκειται για ένα συμπληρωματικό στάδιο στο εξαιρετικό έργο, το οποίο πραγματοποιούμε στο Ευρωπαϊκό Κοινοβούλιο. Σε αυτό το σημείο πρέπει να αναφερθώ με ιδιαίτερη θέρμη στις κ. Wortmann-Kool, Goulard, Ferreira και Ford, καθώς και στον κ. Haglund, οι οποίοι υπήρξαν εισηγητές μαζί με εμένα κατά τη διάρκεια αυτού της δέσμης μέτρων για την οικονομική διακυβέρνηση. Πρέπει επίσης να ευχαριστήσω ιδιαιτέρως τους διάφορους σκιώδεις εισηγητές, οι οποίοι μας βοήθησαν στο έργο μας. Τέλος, πρέπει να υπογραμμίσω το εξαιρετικό έργο που πραγματοποιήθηκε από το Συμβούλιο σχετικά με αυτό το ζήτημα, ιδίως από τον András Kármán, με τον οποίο συνεργαστήκαμε στενά, και τον Επίτροπο Rehn, ο οποίος επίσης διαδραμάτισε πολύτιμο ρόλο σε ολόκληρη τη διαδικασία.
<P>
Θα μιλήσω πρώτα για την εμπιστοσύνη με θετικό τόνο. " εν λόγω δέσμη μέτρων για την οικονομική διακυβέρνηση πρέπει να αποδείξει ότι η Ευρώπη είναι ικανή: είναι ικανή να ξεπερνά δυσκολίες και είναι ικανή να προφυλαχτεί από μελλοντικά προβλήματα. Για αυτόν τον λόγο έχω εμπιστοσύνη σε όσα πρόκειται να συμβούν με αυτήν την νομοθεσία της οικονομικής διακυβέρνησης, κατά τις προσεχείς ημέρες. Στο σύμφωνο σταθερότητας και ανάπτυξης, για το οποίο υπήρξα εισηγητής όσον αφορά το διορθωτικό σκέλος, είναι δυνατό να προστεθεί η ιδέα της ανάπτυξης σε εκείνη της σταθερότητας και της δημοσιονομικής πειθαρχίας. Είναι δυνατό να γίνουν καινοτομίες με τη διαδικασία μακροοικονομικής ανισορροπίας. Είναι δυνατό να προχωρήσουμε πέρα από την προσέγγιση τού να υπάρχει απλώς ένας μηχανισμός επιβολής κυρώσεων και για αυτόν τον λόγο η έγκριση της εν λόγω δέσμης μέτρων για την οικονομική διακυβέρνηση θα οδηγήσει σε περισσότερη και καλύτερη Ευρώπη.
<P>
Σε σχέση με το διορθωτικό σκέλος του συμφώνου σταθερότητας και ανάπτυξης, για παράδειγμα, η εν λόγω δέσμη μέτρων για την οικονομική διακυβέρνηση έφερε μια πιο έξυπνη εφαρμογή του συμφώνου, μέσω της προσοχής που δίνεται στο κριτήριο του χρέους· την εισαγωγή ενός μέσου ποσοστού για μείωση των χρεών, που πρέπει να πραγματοποιηθεί σε τρία χρόνια, το οποίο θα επιτρέπει ευελιξία στην εκπλήρωση των προϋποθέσεων των κανόνων· μια πιο λεπτομερή και κατάλληλη λίστα σχετικών παραγόντων, τους οποίους η Επιτροπή πρέπει να λάβει υπόψη κατά την αξιολόγηση της οικονομικής κατάστασης των εμπλεκόμενων χωρών· και την εισαγωγή μιας μεταβατικής περιόδου τριών ετών για την εφαρμογή του κριτηρίου του χρέους.
<P>
Υπάρχουν, επίσης, και άλλες πτυχές, τις οποίες επιθυμώ να τονίσω εδώ και οι οποίες αφορούν άλλες εκθέσεις. Επειδή συνεχώς λειτουργούμε σε συνδυασμό, πρέπει να αναφέρω τη σημαντική εισαγωγή του καθεστώτος ευρωπαϊκού εξαμήνου στο προληπτικό σκέλος και να επισημάνω ότι το προληπτικό σκέλος έχει ουσιαστική σημασία και ότι οι κυρώσεις πρέπει να εφαρμόζονται μόνο ως τελικό βήμα όλης αυτής της διαδικασίας. " διαδικασία περιλαμβάνει την εισαγωγή συμμετρίας στην ανάλυση των μακροοικονομικών δεικτών, τη δυνατότητα να παρουσιάσει η Επιτροπή μελέτη σχετικά με τα ευρωομόλογα έως το τέλος του τρέχοντος έτους, μια ολοκληρωμένη θεώρηση των κυρώσεων ως τελικό βήμα σε σχέση και με τις μακροοικονομικές ανισορροπίες και με το σύμφωνο σταθερότητας και ανάπτυξης, και το θέμα της εισαγωγής ψηφοφορίας με αντίστροφη ειδική πλειοψηφία για τις αποφάσεις του Συμβουλίου. Όλα αυτά τα βήματα ελήφθησαν στο πλαίσιο των ουσιαστικών στοιχείων του ρόλου του Κοινοβουλίου.
<P>
Για αυτόν τον λόγο μπορούμε τώρα να στείλουμε στους πολίτες μας ένα πολύ σαφές μήνυμα. Το μήνυμα είναι ότι προετοιμάζουμε θεσμικό μηχανισμό για την πρόληψη μελλοντικών κρίσεων. " Ευρώπη θα είναι πολύ καλύτερα προετοιμασμένη με την εν λόγω δέσμη μέτρων για την οικονομική διακυβέρνηση. " Ευρώπη κάνει ένα βήμα ζωτικής σημασίας με αυτήν τη δέσμη μέτρων ενόψει της σταθερής ανάπτυξης της οικονομίας μας.
<SPEAKER ID="167" NAME="Vicky Ford">
εισηγήτρια. - (EN) Κύριε Πρόεδρε, θα ήθελα να ξεκινήσω ευχαριστώντας το Ευρωπαϊκό Συμβούλιο. Μπορούμε όλοι να δούμε την απίστευτα ευαίσθητη κατάσταση στην Ευρώπη και ιδίως στην ευρωζώνη, λόγω της οποίας διαφορετικές χώρες συνεργάστηκαν κατά τρόπο που δεν είχαμε ξαναδεί στο παρελθόν. Μπορούμε να δούμε τη ζωτική ανάγκη για τη βελτίωση της ανταγωνιστικότητας και για την οικοδόμηση των δημόσιων οικονομικών κατά βιώσιμο τρόπο.
<P>
Τις τελευταίες ημέρες, εβδομάδες και μήνες, βλέπαμε συνεχώς υπουργούς από τα κράτη μέλη να συνεργάζονται σε μια προσπάθεια συμβολής στην εξεύρεση λύσεων για τα μεμονωμένα προβλήματα του καθενός. Επιπλέον, ποτέ πριν δεν συνάντησα τόσα μέλη του κοινού τα οποία να επιθυμούν να καταλάβουν πού δαπανάται το δημόσιο χρήμα. Συνεπώς, επιτρέψτε μου πρώτα να μιλήσω για την οδηγία για την οποία εργάστηκα.
<P>
" οδηγία ορίζει μια σειρά απαιτήσεων στις διαδικασίες στατιστικών λογιστικής, πρόβλεψης και προϋπολογισμού. Ας μην ξεχνάμε ότι ο ακατάλληλος δημοσιονομικός σχεδιασμός και οι ανακριβείς πληροφορίες επιδείνωσαν αυτήν την κρίση.
<P>
Πρόκειται για μια οδηγία του Συμβουλίου, όχι για μια συννομοθετική έκθεση, και το Συμβούλιο έχει συζητήσει επ' αυτού εκτενώς. Τα ίδια τα κράτη μέλη συμφώνησαν ότι θα εγκρίνουν χρονοδιαγράμματα δημοσιονομικού σχεδιασμού τριών ετών τουλάχιστον ώστε να συμπεριληφθούν όλα τα επίπεδα διακυβέρνησης και τα κεφάλαια της κυβέρνησης στις διαδικασίες προϋπολογισμού τους και να διασφαλιστεί ότι κοινοποιούνται πληροφορίες σχετικά με ενδεχόμενη υποχρέωση, για παράδειγμα. Οι επιδόσεις λογιστικής και πρόβλεψης θα αξιολογούνται ανεξάρτητα.
<P>
Επιτρέψτε μου να πω ότι πολλά κράτη μέλη ήδη έχουν συμμορφωθεί με μεγάλα τμήματα της εν λόγω οδηγίας, αλλά η εφαρμογή αυτού του ελάχιστου αριθμού απαιτήσεων θα εισαγάγει πειθαρχία και θα επαναφέρει την εμπιστοσύνη και πρόκειται για ένα μικρό βήμα επιστροφής στον δρόμο προς τη σταθερότητα στα δημόσια οικονομικά.
<P>
Επιπλέον, τα ίδια τα κράτη μέλη συμφώνησαν ότι το καθένα θα εισαγάγει τη δική του νομοθεσία για τους δημοσιονομικούς κανόνες -όχι απαραίτητα μειώσεις χρέους, όπως προβλέπονται από το Σύνταγμα της Γερμανίας-, αλλά ειδικά προσαρμοσμένους κανόνες ανά χώρα ώστε να συμμορφώνονται με τις υποχρεώσεις τους στο πλαίσιο της Συνθήκης. Τώρα και αυτό είναι ευαίσθητο θέμα, επειδή οι διάφορες χώρες έχουν διαφορετικές υποχρεώσεις στο πλαίσιο της Συνθήκης και για αυτόν τον λόγο το τμήμα αυτό δεν έχει εφαρμογή στο "νωμένο Βασίλειο.
<P>
Κατά τη διάρκεια των διαπραγματεύσεων για τη διεύρυνση της "εξάδας", υποβλήθηκε μια σειρά προτάσεων με στόχο τη βελτίωση της εν λόγω οδηγίας του Συμβουλίου, πολλές από τις οποίες προήλθαν από την Ευρωπαϊκή Κεντρική Τράπεζα και από βουλευτές αυτού του Σώματος. Το Συμβούλιο εργάστηκε καλή τη πίστει σε μια προσπάθεια βελτίωσης της οδηγίας όπου κρίνεται αναγκαίο, αλλά χωρίς να θίγει τα ευαίσθητα ζητήματα που αφορούν τα επιμέρους εθνικά Συντάγματα.
<P>
Εν συντομία σχετικά με τις άλλες οδηγίες. Μέσω αυτών των διαπραγματεύσεων προσπάθησα με εποικοδομητικό τρόπο να επιτρέψω στα κράτη μέλη της ευρωζώνης συγκεκριμένα να δημιουργήσουν τους κανόνες και τις κυρώσεις που θεωρούν απαραίτητες ώστε να ενισχύσουν τη σταθερότητά τους. Δεν υποστήριξα συναδέλφους, οι οποίοι πιστεύουν ότι η λύση είναι απλώς ένας ισχυρότερος ρόλος για το Ευρωπαϊκό Κοινοβούλιο.
<P>
Κατά τη διάρκεια του Σαββατοκύριακου και τη Δευτέρα το βράδυ, το Συμβούλιο προσπάθησε να προτείνει έναν τελικό συμβιβασμό σχετικά με ένα θέμα ψήφων που εκκρεμεί στο Ευρωπαϊκό Συμβούλιο. Παρόλο που αυτό δεν συνιστά, κατά την άποψή μου, ένα βαθιά σημαντικό ζήτημα στο δικό μου κράτος μέλος -καθώς δεν σκοπεύουμε να ενταχθούμε στο ευρώ και τα πρόστιμα τα οποία προκύπτουν δεν μας αφορούν- πρόκειται για ένα ιδιαίτερα δύσκολο και αμφιλεγόμενο ζήτημα για πολλές χώρες, συμπεριλαμβανομένων εκείνων που σκοπεύουν να ενταχθούν.
<P>
Τώρα πρέπει να προσπαθήσουμε να κατανοήσουμε ο ένας τα προβλήματα του άλλου, αλλά επίσης και να σεβαστούμε τις διαφορές του ενός από τον άλλο. Στις αρχές της εβδομάδας, προειδοποίησα τους συναδέλφους ότι η επιλογή της άμεσης αντιπαράθεσης μεταξύ Κοινοβουλίου και Συμβουλίου σχετικά με ένα ζήτημα, το οποίο δεν πιστεύω ότι θα μπορούσα να εξηγήσω σε οποιονδήποτε πολίτη, δεν θα αποτελούσε υπεύθυνη θέση εκ μέρους του παρόντος Σώματος. Πράγματι, είπα ότι πίστευα πως αυτό θα ήταν ανεύθυνο.
<P>
Και η προσέγγιση αυτού του Κοινοβουλίου σχετικά με αυτό το ζήτημα δεν υποστηρίζεται από πολλούς βουλευτές της Ομάδας μου. Δεν μπορώ να υποστηρίξω τις αλλαγές του Κοινοβουλίου επί του κειμένου του Συμβουλίου σχετικά με τις μακροοικονομικές ανισορροπίες και θα ήθελα να διασαφηνιστούν τις επόμενες εβδομάδες οι διαφορετικές θέσεις μεταξύ των κρατών μελών της ευρωζώνης και εκείνων που είναι εκτός ευρωζώνης.
<SPEAKER ID="168" NAME="Sylvie Goulard" LANGUAGE="FR">
Κύριε Πρόεδρε, κάναμε αναρίθμητους τριμερείς διαλόγους, ορισμένους αργά τη νύχτα, με άλλους βουλευτές, με την Επιτροπή και με την ουγγρική Προεδρία. Θα ήθελα να ξεκινήσω ευχαριστώντας τους συναδέλφους βουλευτές και τους ομολόγους μας για το έργο που ολοκληρώσαμε από κοινού.
<P>
Το μήνυμα από το Συμβούλιο ECOFIN είναι ότι όλοι πρέπει να επωμιστούν τις ευθύνες τους. " άμεση αντίδρασή μου είναι να πω το εξής: "Εντάξει, λοιπόν, ας αντιμετωπίσουμε πραγματικά τις ευθύνες μας". Όχι με μεγάλες τυμπανοκρουσίες, όχι για να μπορούμε να πούμε ότι επιτύχαμε γρήγορα συμφωνία, αλλά προσέχοντας τα οικονομικά προβλήματα στην ευρωζώνη και την Ευρωπαϊκή Ένωση και προσπαθώντας να βρούμε κάποιες σωστές λύσεις. Ασφαλώς, αυτό ήταν το σύνθημα της Ομάδας μου κατά τη διάρκεια αυτών των διαπραγματεύσεων. Αμφιβάλλω εάν οι αγορές και οι πολίτες μας θα πιστέψουν σε ταχείες, αλλά επιφανειακές λύσεις.
<P>
Κατά την εκτίμησή μας, χρειάζονται ουσιαστικές βελτιώσεις. Πιστεύω ότι έχουμε ήδη επιτύχει ορισμένους από τους στόχους, τους οποίους οι ίδιοι θέσαμε. Επιτρέψτε μου να σας θυμίσω ότι δεν έχουμε μόνο εμείς αυτούς τους στόχους: σε ορισμένες περιπτώσεις, η Ευρωπαϊκή Κεντρική Τράπεζα ζήτησε από το Κοινοβούλιο να ενισχύσει τις ήδη τολμηρές προτάσεις της Επιτροπής. Κατά συνέπεια, έχουμε σταθεροποιήσει τους κανόνες. Αυτή ήταν μία από τις κατευθυντήριες αρχές μας: όχι επειδή αρεσκόμαστε να θεσπίζουμε κανόνες, αλλά επειδή η παραβίαση κοινών κανόνων σε μια κοινότητα η οποία βασίζεται στο κράτος δικαίου θέτει σε κίνδυνο το ενιαίο νόμισμα. Εισαγάγαμε κυρώσεις για απάτη. Δυστυχώς αυτό είναι ένα από τα μαθήματα που πήραμε κατά τα πρώτα χρόνια του ευρώ. Όπως είπε η κ. Ford, προσπαθήσαμε επίσης να επιβάλουμε κάποιο επίπεδο τάξης στις εθνικές διαδικασίες του προϋπολογισμού, αν μη τι άλλο ώστε να μπορούμε να συγκρίνουμε τις πρακτικές στις διαφορετικές χώρες. Ένα σημείο είχε ιδιαίτερη σημασία για εμένα: εάν πάμε στους πολίτες μας μην έχοντας τίποτα άλλο να πούμε εκτός από το ότι "αυξήσαμε τον αυτοματισμό", όπως το θέτουν οι εφημερίδες, θα μείνουν με την εντύπωση ότι κάποιο μυστηριώδες μηχάνημα ενεργοποιήθηκε στις Βρυξέλλες και θα τους χτυπήσει τα δάχτυλα κάθε φορά που κάτι θα πάει στραβά.
<P>
Εάν επιθυμούμε πιο αυστηρούς κανόνες, αυτοί πρέπει να είναι πιο έξυπνοι, αλλά, προπαντός, χρειαζόμαστε πιο δημοκρατικό διάλογο και περισσότερες διασυνοριακές συζητήσεις. Για αυτόν τον λόγο προτείναμε -και θα ήθελα να ευχαριστήσω όλους τους βουλευτές οι οποίοι με υποστήριξαν σε αυτό το σημείο- τη δημιουργία αυτού που αποκαλέσαμε οικονομικό διάλογο, ο οποίος πρέπει να είναι αναλογικός. Δεν απειλούνται τα εθνικά Συντάγματα· πρόκειται απλώς για έκφραση της επιθυμίας μας για περισσότερη συζήτηση εντός της ευρωζώνης ιδίως, αλλά επίσης και στην Ευρώπη των 27. Επιθυμούμε το εν λόγω Σώμα να αποτελέσει το φόρουμ για αυτόν τον διαφανή διάλογο μεταξύ των ευρωπαϊκών θεσμικών οργάνων και των κρατών μελών, και συγκεκριμένα ένα μέρος όπου τα κράτη μέλη θα μπορούν να διατυπώνουν τα προβλήματά τους και να εξηγούν τις θέσεις τους. Ορισμένες χώρες παρουσιάζουν υστέρηση, άλλες έχουν προχωρήσει, ορισμένες βρίσκονται στο περιθώριο, ορισμένες έχουν μεγαλύτερους πληθυσμούς: πρέπει να τα έχουμε όλα αυτά υπόψη. Χαίρομαι που βλέπω ότι αυτήν την εβδομάδα στα γερμανικά μέσα μαζικής ενημέρωσης ο κ. Habermas τόνισε και πάλι ότι η αύξηση της δημοκρατικής νομιμότητας συνιστά απόλυτη αναγκαιότητα. Θα ήθελα να πω στην κ. Ford ότι δεν επιχειρηματολογούμε υπέρ της ενίσχυσης των εξουσιών μας, ζητάμε σημαντικότερο ρόλο για εκείνους στους οποίους έδωσε εντολή ο λαός, ώστε να υπερασπιστούν τα συμφέροντά του στις Βρυξέλλες.
<P>
Υπάρχουν και άλλα σημαντικά σημεία, ιδίως στο μακροοικονομικό πεδίο. Πιστεύω ότι όλα τα κράτη μέλη πρέπει να υποβάλλονται σε κοινή εποπτεία. " συμμετρία είναι ένα σημαντικό ζήτημα. Το Συμβούλιο πρέπει να κατανοήσει τι σημαίνει αυτό: ευφυής συμμετρία, η οποία κάνει διάκριση μεταξύ του ελλείμματος και του πλεονάσματος, αλλά ωστόσο συμμετρία.
<P>
Επιτρέψτε μου να κλείσω με μια αναφορά στις κινητές ευρωαξίες, οι οποίες ήταν ένα από τα στοιχεία που προώθησα. Θα ήθελα να απευθύνω την ακόλουθη έκκληση προς όλους τους προέδρους των πολιτικών Ομάδων: δεν μπορείτε να ισχυρίζεστε ότι τάσσεστε υπέρ των κινητών ευρωαξιών, αλλά να τις καταψηφίζετε. Μπορεί να επιχειρηματολογείτε ότι θέλετε περισσότερες, και εγώ προσωπικά θα ήθελα να προχωρήσουμε περαιτέρω, αλλά εκτιμώ απολύτως τις προσπάθειες που είναι πρόθυμος να κάνει ο Επίτροπος Rehn. Επιτρέψτε μου να σας υπενθυμίσω ότι ο ίδιος ο κ. Επίτροπος υπέβαλε προτάσεις τον Μάιο 2010 σύμφωνα με τη νομοθετική πρωτοβουλία της Επιτροπής. Επιθυμούμε να επαναφέρουμε τις εν λόγω προτάσεις.
<P>
Επιθυμούμε να καταστεί επιτέλους το ευρώ παγκόσμιο νόμισμα, επιθυμούμε μια μεγάλη αγορά με ρευστότητα, η οποία θα μειώνει το κόστος του δανεισμού. Επιθυμούμε μέρος αυτού του δανεισμού -ένα περιορισμένο ποσό, φυσικά- να κατανεμηθεί μακροπρόθεσμα με χρήση ενός ρυθμιστικού μέσου της αγοράς μεγάλης κλίμακας. Κατά συνέπεια, ελπίζω ότι η αυριανή ψηφοφορία θα είναι ευνοϊκή και ότι όλοι όσοι διατείνονται πως τάσσονται υπέρ των κινητών ευρωαξιών θα συζητήσουν το ζήτημα με ανοικτό πνεύμα και όχι βασιζόμενοι σε ιδεολογικές προκαταλήψεις.
<SPEAKER ID="169" NAME="Corien Wortmann-Kool" LANGUAGE="NL">
Κύριε Πρόεδρε, εάν ένα πράγμα είναι σαφές είναι το ότι η Ευρώπη χρειάζεται γερά θεμέλια προκειμένου να προληφθεί μια νέα κρίση του ευρώ στο μέλλον και να διασφαλιστεί βιώσιμη οικονομική ανάπτυξη. " Ομάδα μας, η Ομάδα του Ευρωπαϊκού Λαϊκού Κόμματος (Χριστιανοδημοκράτες), είναι ικανοποιημένη με τα αποτελέσματα που επιτύχαμε μέχρι στιγμής στη δέσμη νομοθετικών μέτρων για την οικονομική διακυβέρνηση. Θα ήθελα να απευθύνω τις ευχαριστίες μου σε όλους τους βουλευτές, εισηγητές, σκιώδεις εισηγητές, εργαζόμενους, προσωπικό και όλους τους άλλους για τις πολλές ώρες που περάσαμε μαζί προκειμένου να επιτευχθεί αυτό επειδή, κατά την άσκηση των αρμοδιοτήτων του, το Ευρωπαϊκό Κοινοβούλιο έχει λάβει μια σταθερή και φιλόδοξη θέση. Θα ήθελα να ευχαριστήσω την ουγγρική Προεδρία και ιδιαιτέρως τον András Kámán, για τις προσπάθειες προκειμένου να γεφυρωθούν οι διαφορές μεταξύ του Συμβουλίου και του Κοινοβουλίου. Πράγματι, εσείς προσωπικά καταστήσατε δυνατό να φτάσουμε σε συμφωνία κατά 98%, εν μέρει χάρη στη χρήσιμη ενίσχυση του Επιτρόπου Rehn και του προσωπικού του. Πρόκειται για εξαιρετικό αποτέλεσμα, αλλά δεν ήταν εύκολο να επιτευχθεί.
<P>
Αύριο, θα ψηφίσουμε σχετικά με τις εκθέσεις. " Ομάδα μου δεσμεύεται σταθερά για την ενίσχυση του υψηλού επιπέδου συμφωνίας, την οποία επιτύχαμε. Ελπίζω πως θα μπορέσουμε να γεφυρώσουμε τις τελευταίες διαφορές κατά τις επόμενες εβδομάδες, ούτως ώστε να μπορέσουμε να οριστικοποιήσουμε τη συμφωνία πριν από το καλοκαίρι. Αυτό είναι πολύ σημαντικό, επειδή η Ομάδα μου καταβάλλει προσπάθειες για τη διεξαγωγή τελικής ψηφοφορίας στην Ολομέλεια τον Ιούλιο.
<P>
" αναταραχή στις χρηματοπιστωτικές αγορές συνεχίζεται και πρέπει επειγόντως να βρούμε μια λύση για την κρίση χρέους σε αρκετές χώρες. Ωστόσο, είναι εξίσου επείγον -και αυτό τώρα είναι το καθήκον μας ως συννομοθέτη- να δείξει η Ευρώπη ότι λαμβάνει ισχυρές αποφάσεις όσον αφορά ένα φιλόδοξο σύμφωνο σταθερότητας και την οικονομική διακυβέρνηση. " λήψη απόφασης πριν από το καλοκαίρι είναι ζωτικής σημασίας για την αποκατάσταση της εμπιστοσύνης στο ευρώ, δεδομένου ότι το σύμφωνο σταθερότητας και ανάπτυξης παραβιάστηκε ήδη από το 2003. Αντί να εφαρμοστούν οι κανόνες, απλώς ελευθερώθηκαν και αυτό πρέπει τώρα να το σταματήσουμε. Το μείζον θέμα είναι η αξιόπιστη νομοθεσία, όχι οι παρασκηνιακές διαπραγματεύσεις μεταξύ κρατών μελών με στόχο την αποφυγή κυρώσεων. Εάν τα κράτη μέλη δεν μπορέσουν να αναλάβουν αποτελεσματική δράση προκειμένου να τηρήσουν τις δεσμεύσεις τους και να μειώσουν τα ελλείμματά τους - θυμηθείτε ότι πρόκειται για δεσμεύσεις τις οποίες ανέλαβαν με τη θέλησή τους- τότε η λήψη αποφάσεων πρέπει να είναι αποτελεσματική. Για αυτόν τον λόγο πρότεινε το Σώμα τη διαδικασία της αντίστροφης ψηφοφορίας.
<P>
Ας το πάρουμε απόφαση, η μαγική συνταγή των συναδέλφων βουλευτών της Αριστεράς, ο χρυσός κανόνας, δεν θα δώσει τη λύση. Δυστυχώς, τα χρήματα δεν φυτρώνουν στα δέντρα και οι ημέρες των εύκολων λύσεων και των ανώδυνων επιλογών έχουν πλέον παρέλθει. Για αυτόν τον λόγο η Ομάδα PPE ζητεί βιώσιμα δημόσια οικονομικά και να μην επιτραπούν δημοσιονομικά ελλείμματα της τάξεως του 5% ή του 6%. Το βάρος του χρέους -τα επώδυνα στοιχεία του οποίου τώρα διαπιστώνουμε- εμποδίζει την οικονομική ανάπτυξη, όχι μόνο στις ευρωπαϊκές χώρες μας αλλά, επίσης, και στις "νωμένες Πολιτείες.
<P>
Χρειαζόμαστε γερά θεμέλια και για αυτόν τον λόγο νιώθω ικανοποίηση που το Συμβούλιο θα εφαρμόσει το προληπτικό σκέλος των προτάσεων, δηλαδή να διασφαλιστεί ότι τα κράτη μέλη ενισχύουν τις δικές τους εθνικές ευθύνες και προβαίνουν στη συμμετοχή των εθνικών κοινοβουλίων τους στη διαδικασία, τις σαφείς προθεσμίες, τις διαδικασίες και τις επισκέψεις επιθεώρησης, περισσότερες δημόσιες εκθέσεις, πιέσεις ομοτίμων και δημόσιες συζητήσεις σε αυτό το Σώμα αντί για τα στενά όρια του Συμβουλίου. Προφανώς, το ευρωπαϊκό εξάμηνο αποτελεί σημαντικό επίτευγμα, επειδή επιθυμούμε θέσεις απασχόλησης και ανάπτυξη.
<P>
Ζούμε μια σημαντική και ιστορική ημέρα. Αύριο, σε αυτό το Σώμα, θα είμαστε έτοιμοι να αναλάβουμε τις ευθύνες μας. Βλέπω ότι η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και η Ομάδα των Πρασίνων/Ευρωπαϊκή Ελεύθερη Συμμαχία επιθυμούν να δημιουργήσουν προσκόμματα. Φαίνεται ότι επιθυμούν να εργάζονται μόνο με πνεύμα συμβιβασμού σε ό,τι αφορά τις δικές τους εκθέσεις. Κύριε Πρόεδρε, αυτό δεν είναι πνεύμα συμβιβασμού. Θα ήθελα να ζητήσω από όλους τους βουλευτές, οι οποίοι θεωρούν σημαντικά τα βιώσιμα δημόσια οικονομικά, να υποστηρίξουν αυτές τις έξι εκθέσεις αύριο. Δεν αποτελούν το τελικό αποτέλεσμα, επειδή αύριο θα κάνουμε ένα βήμα προς τη διαβούλευση με το Συμβούλιο σχετικά με τον τρόπο που μπορούμε να εξαλείψουμε αυτά τα τελευταία εμπόδια καθώς προχωρούμε -αισίως- προς μια συμφωνία τον Ιούλιο.
<SPEAKER ID="170" NAME="Carl Haglund" LANGUAGE="SV">
Κύριε Πρόεδρε, πιστεύω ότι τα γεγονότα τα οποία μπορέσαμε να παρακολουθήσουμε αυτήν την εβδομάδα, και στο Συμβούλιο και στις χώρες εκείνες, οι οποίες παλεύουν με πολύ σοβαρά οικονομικά προβλήματα, μας δείχνουν για μία ακόμα φορά τον λόγο για τον οποίο είναι τόσο σημαντική η υπό συζήτηση δέσμη προτάσεων. Εάν δεν καταφέρουμε να σημειώσουμε πρόοδο σε αυτά τα θέματα, τα προβλήματα είναι πιθανότερο να συνεχιστούν παρά να επιλυθούν. Πιστεύω, επίσης, ότι είναι σημαντικό να θυμόμαστε τι συνέβη το 2005, όταν οφείλαμε να αναλάβουμε δράση και να δείξουμε ότι δεν επιτρέπεται να καταστρατηγούνται οι κοινές ρήτρες χρησιμοποίησης. Δεν το πράξαμε αυτό· αντίθετα, αλλάξαμε τους κανόνες. Τώρα είναι καιρός να το διορθώσουμε αυτό.
<P>
" συγκεκριμένη δέσμη προτάσεων είναι σημαντική. Θα ήθελα να ευχαριστήσω θερμά τους συναδέλφους μου βουλευτές. Εργαστήκαμε σκληρά από κοινού. Όπως ειπώθηκε πολλές φορές, βρισκόμαστε πολύ κοντά στην επίτευξη του στόχου, αλλά ταυτόχρονα είναι σημαντικό να σημειωθεί επιτυχία την ημέρα της ψηφοφορίας και τον Ιούλιο. Θα ήθελα, επίσης, να ευχαριστήσω τον κ. Kármán από την ουγγρική Προεδρία, ο οποίος επιτέλεσε εξαιρετικό έργο. Πραγματικά εκτιμούμε όσα έκανε. Όπως είπα, θα ήθελα επίσης να ευχαριστήσω τους συναδέλφους μου βουλευτές και ιδιαιτέρως την κ. Ferreira. Κάναμε εξαιρετική δουλειά όσον αφορά τη δημιουργία μιας διαδικασίας μακροοικονομικής εποπτείας, η οποία είναι κάτι καινούριο και η οποία συμπληρώνει το έργο που έχει επιτελεστεί προκειμένου να εξακολουθήσει να επιπλέει το κοινό νόμισμα. Αυτό είναι κάτι, το οποίο χρειάζεται η Ευρώπη.
<P>
Ήδη από το 2005, το Ευρωπαϊκό Κοινοβούλιο εξακολουθεί να ζητεί την εξεύρεση λύσης σε σχέση με αυτό στο οποίο αναφερόμαστε ως ψηφοφορία με αντίστροφη ειδική πλειοψηφία. Γιατί συμβαίνει αυτό; Συμβαίνει επειδή διαπιστώσαμε ότι εάν δεν υπάρχει ένα κατάλληλο αυτόματο σύστημα λήψης αποφάσεων στο Συμβούλιο, οι απαραίτητες αποφάσεις δεν λαμβάνονται. Δεν έχουμε την πολυτέλεια να αφήσουμε να συμβαίνει ακόμα αυτό. Εν προκειμένω, εξακολουθεί να υπάρχει ένα άλυτο ζήτημα, αλλά ελπίζω πως το Συμβούλιο θα καταφέρει να διεξαγάγει σοβαρή συζήτηση σχετικά με αυτό για το οποίο πρόκειται ακριβώς. Το Ευρωπαϊκό Συμβούλιο συνεδριάζει την Πέμπτη και την Παρασκευή. Δεν πρέπει, για λόγους γοήτρου, να μην ληφθεί απόφαση για κάτι το οποίο όλοι γνωρίζουν ότι είναι απαραίτητο. Ούτε πρέπει ορισμένα μεγαλύτερα κράτη μέλη να σκεφτούν ότι μπορούν να συμφωνήσουν εκ των προτέρων σε ορισμένα θέματα, καθιστώντας την "τελειωμένη υπόθεση". Το Συμβούλιο πρέπει να λάβει γνήσιες αποφάσεις και η νομοθεσία πρέπει να αποφασιστεί σε διαβούλευση με το Ευρωπαϊκό Κοινοβούλιο. Το Συμβούλιο έχει τώρα την ευκαιρία να λάβει συνετές αποφάσεις και έχω τη βεβαιότητα ότι το Ευρωπαϊκό Κοινοβούλιο μπορεί να το βοηθήσει να λάβει τις σωστές αποφάσεις.
<P>
Σε σχέση με το μακροοικονομικό στοιχείο, θα ήθελα πρώτα να τονίσω ότι, χάρη στο έργο που επιτελέσαμε στο Κοινοβούλιο, υπάρχει μια πρόταση για την οποία έχουμε συμφωνήσει με το Συμβούλιο και η οποία είναι αρκούντως διαφανής και περιλαμβάνει, επίσης, μια λύση, η οποία είναι αρκούντως αυτόματη. Πιστεύω ότι η εν λόγω λύση σημαίνει ότι θα μπορούμε, επίσης, να νιώθουμε ασφαλείς στο μέλλον όσον αφορά την ευρωζώνη και τη δυνατότητα να αποκατασταθούν τα είδη οικονομικών προβλημάτων μιας μεμονωμένης χώρας, τα οποία σε διαφορετική περίπτωση θα είχαν ως αποτέλεσμα να τεθεί σε κίνδυνο ολόκληρη η ευρωζώνη. Πιστεύω ότι είναι καλό που, στην έκθεσή μας, θεσπίζουμε ένα σύστημα για την αντιμετώπιση χωρών, οι οποίες αδυνατούν να τηρήσουν τις δεσμεύσεις τους, με άλλα λόγια μια απαίτηση για άμεση αποκατάσταση των προβλημάτων. Την πρώτη φορά που δεν τηρείται μια υπόσχεση, η χώρα θα υποχρεώνεται να καταβάλει έντοκη κατάθεση ποσού, όπως την ονομάσαμε. Αυτό είναι απαραίτητο. Δεν μπορούμε να στείλουμε το μήνυμα ότι δεν θα υπάρξουν συνέπειες εάν μια χώρα δώσει υπόσχεση να κάνει κάτι συγκεκριμένο, αλλά κατόπιν δεν καταφέρει να το κάνει. Δυστυχώς, αυτή ήταν η αρχική πρόταση. Νιώθω ικανοποίηση που καταφέραμε να το διορθώσουμε αυτό. Πρόκειται για σημαντικό ζήτημα αρχής. Ταυτόχρονα, αντιμετωπίσαμε επίσης το πρόβλημα της απάτης, όπου παραπλανήθηκαν άλλες χώρες. Αυτό είναι επίσης εξαιρετικά σημαντικό. Πιστεύω ότι το Ευρωπαϊκό Κοινοβούλιο έκανε εξαιρετική δουλειά εν προκειμένω.
<P>
Όπως είπαν αρκετοί ομιλητές, η αυριανή ψηφοφορία είναι πολύ σημαντική και πιστεύω ότι θα πάει καλά. Ελπίζω πως, στο τέλος αυτής της εβδομάδας και στη διάρκεια της επόμενης, το Ευρωπαϊκό Συμβούλιο θα μπορέσει να πραγματοποιήσει μια σοβαρή συζήτηση σχετικά με το τι μπορούμε να κάνουμε για να επιτευχθεί συμφωνία. Αυτό είναι κάτι, το οποίο θα κάνουμε επίσης στο Κοινοβούλιο. Τότε μπορούμε να έχουμε τη νομοθεσία, την οποία τόσο πολύ χρειάζεται η Ευρώπη. Αυτό είναι ζωτικής σημασίας, εάν θέλουμε να μπορούμε να εξακολουθήσουμε να έχουμε κοινό νόμισμα.
<SPEAKER ID="171" NAME="András Kármán">
ασκών την Προεδρία του Συμβουλίου. - (ΕΝ) Κύριε Πρόεδρε, προτού υπεισέλθω στην ουσία του θέματος, θα ήθελα να εκφράσω την ειλικρινή εκτίμησή μου στην πρόεδρο της Επιτροπής Οικονομικής και Νομισματικής Πολιτικής, τους εισηγητές, τους σκιώδεις εισηγητές και όλους τους εκπροσώπους των πολιτικών Ομάδων, οι οποίοι συμμετείχαν ενεργά στη διαδικασία, για την πολύτιμη συμβολή τους. Είμαι εξίσου ευγνώμων στην Επιτροπή, και στον ίδιο στον κ. Επίτροπο, για την προσπάθειά τους να διευκολύνουν τις συζητήσεις, όχι μόνο κατά τους τριμερείς διαλόγους στο Κοινοβούλιο, αλλά και στο πλαίσιο του Συμβουλίου.
<P>
Τα έξι νομοθετικά κείμενα σχετικά με την οικονομική διακυβέρνηση υπήρξαν η βασική προτεραιότητα της ουγγρικής Προεδρίας. Πρέπει να τονίσω ότι ο καθορισμός αυτού του φακέλου ως κορυφαία προτεραιότητα δεν ήταν μεμονωμένη απόφαση της Προεδρίας. " πρωτοβουλία της Επιτροπής υποστηρίχθηκε, επίσης, από τους αρχηγούς κρατών και κυβερνήσεων των 27 κρατών μελών. Εάν επιθυμούμε να οικοδομήσουμε ένα ισχυρότερο ευρώ, η εν λόγω δέσμη μέτρων διακυβέρνησης συνιστά ένα ουσιαστικό δομικό στοιχείο σε αυτήν τη διαδικασία.
<P>
" παγκόσμια οικονομία, συμπεριλαμβανομένης της Ευρώπης, βίωσε τη χειρότερη κρίση από την εποχή της Μεγάλης Ύφεσης και αναγκαστήκαμε να καταλήξουμε στα αναγκαία συμπεράσματα. Πρέπει να συνειδητοποιήσουμε ότι το σοκ θα έχει μακροχρόνιες επιπτώσεις εκτός εάν εξαλείψουμε τις βασικές αιτίες της κρίσης. Πολλά από τα μαθήματα που πρέπει να μάθουμε καλύπτονται από τις έξι νομοθετικές προτάσεις, τις οποίες υπέβαλε η Επιτροπή τον περασμένο Σεπτέμβριο. Θα δοθεί μεγαλύτερη έμφαση στην πρόληψη προκειμένου να αποφευχθεί η ανάγκη για επιβλαβείς προκυκλικές πολιτικές σε δύσκολους οικονομικά καιρούς.
<P>
Μέχρι στιγμής το σύμφωνο σταθερότητας και ανάπτυξης (ΣΣΑ) έχει εστιάσει στο έλλειμμα, αλλά αυτό δεν εμπόδισε τη δημιουργία υψηλού χρέους, συνεπώς στο εξής θα δοθεί περισσότερη προσοχή στα κριτήρια του χρέους. Πήραμε το μάθημα ότι οι διαδικασίες δεν ήταν αρκούντως αυστηρές και αυτόματες. Για αυτόν τον λόγο εξετάζουμε αυτά τα θέματα εδώ, προκειμένου να ενισχυθεί η αξιοπιστία του συμφώνου. Συνειδητοποιήσαμε, επίσης, ότι ο συντονισμός των δημοσιονομικών πολιτικών μέσω του ΣΣΑ ενδεχομένως να μην είναι επαρκής σε μια Ένωση με ενιαίο νόμισμα, συνεπώς συμφωνήσαμε να γίνει εισαγωγή ενός νέου μηχανισμού για την αντιμετώπιση των μακροοικονομικών ανισορροπιών, οι οποίες θα αντιμετωπιστούν στην ίδια βάση με τις δημοσιονομικές ανισορροπίες.
<P>
Προκειμένου να αντανακλώνται καλύτερα και σε μεγαλύτερο βάθος οι απαιτήσεις της Συνθήκης στις εθνικές διαδικασίες των κρατών μελών, πρόκειται να εγκρίνουμε κανόνες για τη βελτίωση της ποιότητας των εθνικών δημοσιονομικών πλαισίων.
<P>
Είμαι πεπεισμένος ότι οι στόχοι και του Κοινοβουλίου και του Συμβουλίου είναι οι ίδιοι, δηλαδή η ενίσχυση της οικονομικής διακυβέρνησης της ΕΕ και της ευρωζώνης, η πρόληψη μελλοντικών κρίσεων και η οικοδόμηση ενός ισχυρότερου πλαισίου για την οικονομική διακυβέρνηση στην ευρωζώνη και την ΕΕ συνολικά.
<P>
Μετά από έναν εντατικό γύρο τριμερών διαλόγων με τους εισηγητές και συζητήσεων στο Συμβούλιο, το Συμβούλιο τροποποίησε τη γενική του προσέγγιση τη Δευτέρα. Το αποτέλεσμα αυτής της διαδικασίας ανακοινώθηκε στο Ευρωπαϊκό Κοινοβούλιο με επιστολή, η οποία απεστάλη την επόμενη ημέρα, 21 Ιουνίου. Συμμερίζομαι την άποψη ότι κατά τους τριμερείς διαλόγους η ποιότητα του κειμένου βελτιώθηκε πολύ και ότι η δέσμη προτάσεων απέκτησε μεγαλύτερη δύναμη και συνοχή. Αυτό ισχύει ιδιαίτερα όσον αφορά την αυξημένη διαφάνεια και λογοδοσία και την πιο αυστηρή και αυτόματη εφαρμογή των διαδικασιών.
<P>
Καταρχάς, επιτρέψτε μου να αναφέρω τις βασικές πτυχές σε σχέση με την αυξημένη διαφάνεια και τη λογοδοσία. Πρόκειται να περιγράψουμε το ευρωπαϊκό εξάμηνο στο νομικό κείμενο συμπεριλαμβανομένης της εκτενούς συμμετοχής του Κοινοβουλίου στη διαδικασία. Προσθέσαμε διατάξεις προσδιορίζοντας τη διαδικασία του οικονομικού διαλόγου μεταξύ των ευρωπαϊκών θεσμικών οργάνων συμπεριλαμβανομένου του Ευρωπαϊκού Κοινοβουλίου, του Συμβουλίου και μεμονωμένων κρατών μελών. Το Ευρωπαϊκό Κοινοβούλιο θα συμμετέχει επί ίσοις όροις με το Συμβούλιο στη δημιουργία και τη λειτουργία του πίνακα δεικτών ενός μηχανισμού προειδοποίησης για την πρόληψη και τη διόρθωση των μακροοικονομικών ανισορροπιών. Όσον αφορά τον κύκλο διακυβέρνησης και τη διαδικασία εποπτείας, σεβόμαστε πλήρως τον πολύ σημαντικό ρόλο των σχετικών εθνικών ενδιαφερόμενων μερών, συμπεριλαμβανομένων των κοινωνικών εταίρων.
<P>
Δεύτερον, επανερχόμενος στο ζήτημα το οποίο αφορά μια πιο αυστηρή και αυτόματη εφαρμογή των διαδικασιών, επιτρέψτε μου να αναφέρω τα εξής: θα εισαχθεί πρόσθετη κύρωση, μια έντοκη κατάθεση ποσού για τα κράτη μέλη στη διαδικασία υπερβολικών ανισορροπιών. Αυτός ήταν ένας κρίκος που έλειπε από τις διαδικασίες και ολοκληρώνει τη διαδικασία με πολύ λογικό τρόπο, παρόμοιο με αυτόν που προβλέπεται στη δημοσιονομική εποπτεία. Προβλέπεται, επίσης, επιπλέον πρόστιμο για τα κράτη μέλη, τα οποία παραποιούν τα δημοσιονομικά στατιστικά στοιχεία τους, με πρωτοβουλία του Κοινοβουλίου. " εφαρμογή της ψηφοφορίας με αντίστροφη ειδική πλειοψηφία επεκτείνεται στη σύσταση σχετικά με την πρόληψη και τη διόρθωση των μακροοικονομικών ανισορροπιών. Επιπλέον, στο προληπτικό σκέλος του συμφώνου σταθερότητας και ανάπτυξης, προβλέπουμε την αναθεώρηση της διεύρυνσης της ψηφοφορίας με αντίστροφη ειδική πλειοψηφία. Ταυτόχρονα, η ήδη υπάρχουσα διαδικασία "συμμόρφωση ή αιτιολόγηση" θα ενισχυθεί. Κατά την απόφαση σχετικά με το προσωπικό στο ΣΣΑ, το Συμβούλιο αναμένεται, κατά κανόνα, να ακολουθήσει τις συστάσεις και τις προτάσεις της Επιτροπής ή να εξηγήσει τη θέση του δημόσια.
<P>
" Προεδρία πιστεύει ότι ο συμβιβασμός που επετεύχθη κατά τους τριμερείς διαλόγους αντανακλά μια καλή, ισορροπημένη και ολοκληρωμένη προσέγγιση. Πιστεύουμε ότι όλα τα μέρη έχουν μεγάλο συμφέρον στην επίτευξη άμεσης συμφωνίας. Λυπάμαι που η πρόταση, η οποία υπεβλήθη στην Ολομέλεια, είναι διαφορετική από τη συμβιβαστική λύση στην οποία καταλήξαμε μετά από μια σειρά διαπραγματευτικών γύρων και που δεν λαμβάνει υπόψη την τελική προσφορά συμβιβαστικής λύσης του Συμβουλίου. Ταυτόχρονα, είμαι ευγνώμων για τη συνετή σας προσέγγιση σύμφωνα με την οποία το Κοινοβούλιο εξακολουθεί να αφήνει ανοικτό το ενδεχόμενο να υπάρξει σύντομα συμφωνία κατά την πρώτη ανάγνωση. Είναι καιρός να ενώσει τις δυνάμεις της η Ευρώπη και η Ένωση είναι έτοιμη να ανταποκριθεί στις προσδοκίες. Όλες οι αγορές και οι επενδυτές βρίσκονται σε εγρήγορση και θα ήθελαν να δουν εάν μπορούμε να τηρήσουμε τις υποσχέσεις μας ή όχι. " άμεση και έγκαιρη έγκριση της δέσμης προτάσεων είναι υποχρέωση όλων μας.
<SPEAKER ID="172" NAME="Olli Rehn">
Αντιπρόεδρος της Επιτροπής. - (EN) Κύριε Πρόεδρε, αξιότιμοι κύριοι βουλευτές, επιτρέψτε μου πρώτα να ευχαριστήσω την πρόεδρο της Επιτροπής Οικονομικής και Νομισματικής Πολιτικής, Sharon Bowles, τους εισηγητές Corien Wortmann-Kool, Elisa Ferreira, Vicky Ford, Sylvie Goulard, Diogo Feio και Carl Haglund, καθώς και τους σκιώδεις εισηγητές οι οποίοι διαδραμάτισαν στο σύνολό τους σημαντικό ρόλο στις διαπραγματεύσεις. " Πρόεδρος, οι εισηγητές και οι σκιώδεις εισηγητές εκπροσώπησαν όλοι αυτό το Σώμα με μεγάλη επιτυχία.
<P>
Εκτιμώ, επίσης, ιδιαιτέρως τον εξέχοντα ρόλο που διαδραμάτισε ο υπουργός κ. András Kármán, ο οποίος εκπροσώπησε την ουγγρική Προεδρία με τόση δεξιότητα και αποφασιστικότητα. Και τολμώ να πω ότι είμαι πολύ υπερήφανος για τα μέλη της ομάδας μου στην Επιτροπή και θα τα ευχαριστήσω όταν φθάσουμε στον προορισμό μας, με τη βοήθειά σας φυσικά.
<P>
Επικροτώ θερμά τα κείμενα που ολοκληρώσατε. Κατά τη διάρκεια των τριμερών διαλόγων, οι διαπραγματευτές του Κοινοβουλίου βελτίωσαν τις προτάσεις της Επιτροπής από πολλές σημαντικές απόψεις. Και εσείς πετύχατε πολλές σημαντικές βελτιώσεις από το Συμβούλιο.
<P>
" Επιτροπή υποστηρίζει τα κείμενα για τα οποία πρόκειται να διεξαχθεί ψηφοφορία και μπορούμε να επιδοκιμάσουμε και να συμφωνήσουμε σε όλες τις τροποποιήσεις σας. Όπως γνωρίζουμε, το Συμβούλιο συμφωνεί με σχεδόν όλες από αυτές. Το έκανε, όμως, με κάποιες εξαιρέσεις, οι οποίες αποτελούν μια σημαντική πρόκληση - επιτρέψτε μου να επανέλθω σε αυτό σε λίγο.
<P>
Δεν υπάρχει χρόνος να παρουσιαστούν όλα τα οφέλη που επέφερε το Κοινοβούλιο σε αυτές τις διαπραγματεύσεις: το προσωπικό μου μού ετοίμασε έναν συνοπτικό κατάλογο με τουλάχιστον 50 μείζονες βελτιώσεις, τις οποίες κερδίσατε εσείς.
<P>
Για παράδειγμα, έχετε κωδικοποιήσει το ευρωπαϊκό εξάμηνο, έχετε δημιουργήσει έναν διαρθρωμένο οικονομικό διάλογο προβλέποντας εξέχοντα ρόλο για το Κοινοβούλιο στη διάρκεια ολόκληρου του ευρωπαϊκού εξαμήνου. Υλοποιήσατε τη δυνατότητα για λεπτομερή συζήτηση ειδικών ανά χώρα καταστάσεων σε κάθε βασικό στάδιο λήψης αποφάσεων του κύκλου πολιτικής, συμπεριλαμβανομένης της επιβεβαίωσης του δικαιώματος του Κοινοβουλίου για έναρξη διαλόγου με μεμονωμένα κράτη μέλη. Σε όλα τα μέρη της νομοθεσίας κερδίσατε καλύτερη ροή πληροφοριών προς το Κοινοβούλιο και περισσότερη διαφάνεια. Λάβατε τη δέσμευση της Επιτροπής για την εκπόνηση μελέτης σχετικά με τις κινητές ευρωαξίες εντός προθεσμίας έξι μηνών από την έναρξη ισχύος της εν λόγω νομοθεσίας. Αυτή θα συνοδεύεται από δήλωση της Επιτροπής, το κείμενο της οποίας είδατε, που θα ορίζει το πεδίο εφαρμογής της εν λόγω έκθεσης. Θα επανέλθω και σε αυτό. " Επιτροπή θα δεσμευτεί, επίσης, με αυτήν τη δήλωση για την αναθεώρηση της διακυβερνητικής φύσης του ευρωπαϊκού μηχανισμού σταθεροποίησης έως τα μέσα του 2014.
<P>
Κερδίσατε την ψηφοφορία με αντίστροφη ειδική πλειοψηφία σε μια σειρά σημαντικών υποθέσεων -προκειμένου να βελτιωθεί ο αυτοματισμός της λήψης αποφάσεων- ως κανόνα στο διορθωτικό σκέλος του συμφώνου, στο οποίο εντάσσονται τώρα δυστυχώς 24 από τα 27 κράτη μέλη. Κερδίσατε, επίσης, ισότιμο ρόλο για το Κοινοβούλιο όσον αφορά τον καθορισμό του πίνακα αποτελεσμάτων για τον εντοπισμό πιθανών μακροοικονομικών ανισορροπιών και εισαγάγατε ισχυρές εγγυήσεις όσον αφορά τον κοινωνικό διάλογο, τον σεβασμό των εθνικών παραδόσεων στις συλλογικές συμφωνίες, τη διαμόρφωση των μισθών και τον ρόλο των κοινωνικών εταίρων, τον οποίο συμμεριζόμαστε απόλυτα.
<P>
Θα υπάρξουν σκληρά πρόστιμα για απάτη όσον αφορά τα στατιστικά στοιχεία και εγγυήσεις ανεξαρτησίας για τις εθνικές στατιστικές αρχές. Εισαγάγατε νωρίτερα κυρώσεις στη διαδικασία υπερβολικών ανισορροπιών. Ο κατάλογος είναι ατελείωτος.
<P>
Στην πρώτη νομοθετική σας επαφή με το Συμβούλιο ECOFIN ως συννομοθέτες στην οικονομική πολιτική, επιτύχατε σχεδόν όλους τους σημαντικότερους στόχους σας. Πρόκειται για ένα πολύ καλό αποτέλεσμα για το Κοινοβούλιο και για την Ευρώπη.
<P>
Όσον αφορά τις κινητές ευρωαξίες, στο πλαίσιο αυτής της δέσμης προτάσεων, θα ήθελα να επιβεβαιώσω μόνο όσα είπα στον τριμερή διάλογο της 15ης Ιουνίου. " Επιτροπή σκοπεύει να υποβάλει στο Κοινοβούλιο και το Συμβούλιο έκθεση σχετικά με τη δημιουργία ενός συστήματος κοινής έκδοσης ευρωπαϊκών κρατικών ομολογιών ή κινητών ευρωαξιών, με αλληλέγγυα και εις ολόκληρον ευθύνη, σύμφωνα με το άρθρο 8α, παράγραφος 5, του κανονισμού για την επιβολή της δημοσιονομικής εποπτείας στη ζώνη του ευρώ και εντός έξι μηνών από την έναρξη ισχύος του εν λόγω κανονισμού. Οι εν λόγω κινητές ευρωαξίες θα στοχεύουν στην ενίσχυση της δημοσιονομικής πειθαρχίας και την αύξηση της σταθερότητας μέσω των αγορών καθώς και, αξιοποιώντας την αύξηση ρευστότητας, στη διασφάλιση ότι τα κράτη μέλη που απολαμβάνουν κριτήρια ανώτατης πιστοληπτικής διαβάθμισης δεν θα χρειαστεί να ανεχτούν υψηλότερα επιτόκια. " έκθεση αυτή θα συνοδεύεται, εφόσον συντρέχει λόγος, από νομοθετικές προτάσεις.
<P>
Με άλλα λόγια, κατά την άποψή μας μια τέτοια έκθεση σχετικά με τις κινητές ευρωαξίες συνδυάζεται και έχει νόημα σε σχέση με τη μελλοντική ενίσχυση της οικονομικής διακυβέρνησης σύμφωνα με την παρούσα δέσμη προτάσεων, η οποία βρίσκεται στο στάδιο της διαβούλευσης.
<P>
Επιτρέψτε μου να πω λίγα λόγια σχετικά με τα επόμενα βήματα. Ανησυχώ. Εάν δεν υπάρξει συμφωνία επί της δέσμης προτάσεων, ούτε το Συμβούλιο ούτε το Κοινοβούλιο πρέπει να πιστέψουν ότι μπορούν να μεταθέσουν με επιτυχία την ευθύνη το ένα στο άλλο. Αυτό δεν θα έχει αποτέλεσμα. Ο κόσμος που παρακολουθεί τη λήψη αποφάσεων απέξω δεν ενδιαφέρεται για την παραμικρή λεπτομέρεια. Εάν εμείς αποτύχουμε -και λέω εμείς και πραγματικά εννοώ όλους εμάς- θα πει απλώς ότι η "Ευρώπη" απέτυχε. " Ευρώπη θα είχε αποτύχει και η εμπιστοσύνη του κόσμου στην ικανότητα της Ευρώπης να αντιμετωπίζει τα πραγματικά του προβλήματα θα είχε υποστεί τεράστιο πλήγμα.
<P>
Επιπλέον, κανένα θεσμικό όργανο δεν πρέπει να φανταστεί ούτε για μια στιγμή ότι -είτε για λόγους τακτικής είτε για λόγους ουσίας- μπορεί να πετύχει καλύτερη συμφωνία κατά τη δεύτερη ανάγνωση. " Προεδρία πολύ επιδέξια απέσπασε συμβιβαστικές λύσεις από το Συμβούλιο, οι οποίες το πιθανότερο είναι πως δεν θα ξαναεμφανιστούν στο τραπέζι εάν δεν μπορέσει να επιτευχθεί συμφωνία κατά την πρώτη ανάγνωση.
<P>
Στην πραγματικότητα, μόνο ένα ζήτημα παραμένει ανοικτό: το πεδίο εφαρμογής της ψηφοφορίας με αντίστροφη ειδική πλειοψηφία. Πιστεύω ότι όλοι γνωρίζετε τις προσπάθειες που έχουμε καταβάλει. " Επιτροπή υποστηρίζει την ψηφοφορία με αντίστροφη ειδική πλειοψηφία. Το ίδιο και η ΕΚΤ και μια σειρά κρατών μελών, αλλά όχι όλα και όχι σε όλα τα σημεία. Το Συμβούλιο έχει ήδη συμφωνήσει όσον αφορά την ψηφοφορία με αντίστροφη ειδική πλειοψηφία στις πέντε από τις έξι αποφάσεις, όπου είναι νομικά εφικτό. Σε εκείνη που απομένει, υπάρχει διαφωνία μεταξύ Κοινοβουλίου και Συμβουλίου. Πιστεύω ότι μπορεί να βρεθεί και πρέπει να βρεθεί λύση. Κατά συνέπεια, απευθύνω έκκληση σε εσάς να αναζητήσετε μια εποικοδομητική λύση στο σημείο που απομένει κατά τις επόμενες ημέρες και απευθύνω έκκληση και στο Συμβούλιο να ανταποκριθεί από την πλευρά του με μια εποικοδομητική προσέγγιση.
<P>
Μπορώ να σας διαβεβαιώσω ότι η Επιτροπή θα εργαστεί μέχρι την τελευταία στιγμή, μέχρι το τελευταίο δευτερόλεπτο προκειμένου να βρεθεί ικανοποιητική λύση. " ενισχυμένη οικονομική διακυβέρνηση στην Ευρώπη είναι απλά υπερβολικά σημαντική για να αποτύχει σε αυτό το τελευταίο ζήτημα που απομένει.
<P>
Ας θυμηθούμε ότι το Συμβούλιο πρόκειται να υπογράψει τη Συνθήκη για τον ευρωπαϊκό μηχανισμό σταθερότητας (ΕΜΣ), ο οποίος εστιάζει στη διόρθωση. Αλλά ο ΕΜΣ θα συμπληρώσει μόνο το νέο πλαίσιο για ενισχυμένη οικονομική εποπτεία, το οποίο εστιάζει στην πρόληψη και είναι πρωταρχικής σημασίας επειδή θα μειώσει ουσιαστικά την πιθανότητα να εμφανιστούν στο μέλλον κρίσεις σαν αυτές που βιώσαμε.
<P>
Επιτρέψτε μου να ολοκληρώσω με ένα απλό μήνυμα. Εάν δεν υπάρξει συμφωνία αυτήν την εβδομάδα και εάν δεν γίνει ψηφοφορία τον Ιούλιο το αργότερο, αυτό θα είναι πολύ κακό για την Ευρώπη και για τους πολίτες της Ευρώπης. Και η μόνη κατάληξη που θα υπάρξει θα είναι απογοήτευση, πικρία και το χειρότερο αποτέλεσμα για όλους, εάν χρειαστεί να επανέλθουμε στους εν λόγω φακέλους τον Σεπτέμβριο.
<P>
Έχετε συμφωνήσει στο 99,9% της ουσίας. Ζητώ τώρα και από τις δύο πλευρές να καλύψουν τα τελευταία λίγα εκατοστά, ώστε να επιτευχθεί συμφωνία. Είναι υψίστης σημασίας, δεδομένου ότι αυτή η δέσμη προτάσεων αποτελεί πραγματικά τον ακρογωνιαίο λίθο της ολοκληρωμένης ανταπόκρισής μας στην κρίση, η οποία και συνεχίζεται. Είναι απολύτως ζωτικής σημασίας για την αξιοπιστία της Ευρωπαϊκής Ένωσης να διεκπεραιωθεί η δέσμη προτάσεων πριν από τις θερινές διακοπές και, κατόπιν, να προχωρήσουμε και να την θέσουμε σε αποτελεσματική χρήση.
<SPEAKER ID="173" NAME="Pervenche Berès" LANGUAGE="FR">
Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, θα ήθελα να προβώ σε τρεις ομάδες παρατηρήσεων εξ ονόματος της Επιτροπής Απασχόλησης και Κοινωνικών Υποθέσεων.
<P>
" πρώτη είναι ότι, κατά την έγκριση της εν λόγω δέσμης μέτρων για την οικονομική διακυβέρνηση, πρέπει να διασφαλίσουμε ότι λαμβάνεται υπόψη συνολικά η Συνθήκη της Λισαβόνας. Σύμφωνα με τη Συνθήκη, το να ληφθούν υπόψη στόχοι οι οποίοι αφορούν την προώθηση υψηλού επιπέδου απασχόλησης, την εγγύηση επαρκούς κοινωνικής πρόνοιας και την καταπολέμηση του κοινωνικού αποκλεισμού συνιστά οριζόντιο στόχο, ο οποίος έχει εξίσου εφαρμογή στην εν λόγω δέσμη μέτρων για την οικονομική διακυβέρνηση. Εάν μου επιτραπεί η έκφραση, μερικές φορές έχω την εντύπωση ότι ο εν λόγω στόχος έχει υποβιβαστεί σε δευτερεύουσα προτεραιότητα.
<P>
Για αυτόν τον λόγο η Επιτροπή Απασχόλησης και Κοινωνικών Υποθέσεων επιθυμούσε ολόκληρη η δέσμη προτάσεων να βασίζεται όχι μόνο στο άρθρο 121 της Συνθήκης, το οποίο καλύπτει τον συντονισμό των οικονομικών πολιτικών, αλλά και στο άρθρο 148, το οποίο καλύπτει την πολιτική απασχόλησης όσον αφορά τον συντονισμό μεταξύ των αρμοδιοτήτων των κρατών μελών και του ευρωπαϊκού επιπέδου. Για αυτόν τον λόγο θεωρούμε ότι εντός της Ένωσης, ο ρόλος του Συμβουλίου "Απασχόληση, Κοινωνική Πολιτική, Υγεία και Καταναλωτές" (EPSCO) πρέπει να διασφαλιστεί με σθένος, αντίστοιχα με τον ρόλο του Συμβουλίου Οικονομικών και Δημοσιονομικών Θεμάτων (ECOFIN).
<P>
Διότι εάν -με αυτό έρχομαι στη δεύτερη ομάδα παρατηρήσεων- κατά την αναθεώρηση του συμφώνου σταθερότητας και ανάπτυξης ο μόνος στόχος μας είναι το είδος της διακυβέρνησης, το οποίο θα ικανοποιήσει τους οργανισμούς αξιολόγησης, τότε θα χάσουμε μια σημαντική ευκαιρία στην ιστορία της οικονομικής και νομισματικής μας ένωσης. " ιστορία μάς καλεί σήμερα να κάνουμε μια πολύ πιο σφαιρική θεώρηση και να εξετάσουμε προσεκτικά τους σκοπούς για τους οποίους η εν λόγω οικονομική διακυβέρνηση πρέπει να θεσπιστεί.
<P>
Φυσικά πρέπει να μειωθεί το χρέος, αλλά πρέπει επίσης να διασφαλιστεί ότι η εν λόγω οικονομική διακυβέρνηση συμβάλλει στη διασφάλιση της επιτυχίας της στρατηγικής "Ευρώπη 2020". Στο πλαίσιο αυτό, πιστεύουμε ότι υπάρχουν άλλες προσεγγίσεις οι οποίες θα μπορούσαν να χρησιμοποιηθούν. Κύριε Επίτροπε, για ποιον λόγο μόνο οι δαπάνες για τις συντάξεις μπορούν να λάβουν ειδική μεταχείριση κατά την αξιολόγηση που κάνατε για τους μεσοπρόθεσμους στόχους του προϋπολογισμού των κρατών μελών; Για ποιον λόγο αυτή η ειδική μεταχείριση δεν μπορεί να εφαρμοστεί και στην επένδυση για το μέλλον, την οποία αντιπροσωπεύουν οι δαπάνες για την εκπαίδευση ή οι δαπάνες που πρέπει να πραγματοποιηθούν για την καταπολέμηση του κοινωνικού αποκλεισμού, ενός στόχου που εσείς θέσατε και που συμπεριλάβαμε στην στρατηγική "Ευρώπη 2020"; Για ποιον λόγο αυτοί οι στόχοι και αυτού του είδους η προσέγγιση δεν έχουν επίσης εφαρμογή στις δαπάνες για την έρευνα και την ανάπτυξη ή τις υποδομές;
<P>
" τρίτη ομάδα παρατηρήσεων αφορά τον τρόπο με τον οποίο πραγματοποιείται η μακροοικονομική εποπτεία. Θεωρούμε πως θα είναι ουσιαστικό αποτέλεσμα της παρούσας δέσμης προτάσεων, αλλά αυτό σημαίνει ότι πρέπει να εφαρμοστεί συμμετρικά. Βεβαίως για εμάς εδώ στο Ευρωπαϊκό Κοινοβούλιο διακυβεύεται ένα θεμελιώδες ζήτημα. " κ. Ford το αποκάλεσε σύγκρουση δυνάμεων. Δεν πρόκειται για σύγκρουση δυνάμεων, πρόκειται για ένα ζήτημα δημοκρατίας. Εάν επιθυμούμε να υπάρξει ευρωπαϊκή οικονομική διακυβέρνηση, πρέπει να υπάρξει ένας χώρος δημόσιας συζήτησης και ευρωπαϊκής δημοκρατίας προκειμένου να λειτουργήσει αυτή η ευρωπαϊκή οικονομική πολιτική. Σε αυτό το πλαίσιο, έχω να πω ότι η άρνησή σας και η άρνηση του Συμβουλίου να επιτρέψει στο Ευρωπαϊκό Κοινοβούλιο να συμμετάσχει στη θέσπιση μακροοικονομικών δεικτών μέσω κατ' εξουσιοδότηση πράξεων δεν μου φαίνεται πως είναι η σωστή προσέγγιση.
<SPEAKER ID="174" NAME="Sari Essayah">
εξ ονόματος του David Casa, συντάκτη γνωμοδότησης της Επιτροπής Απασχόλησης και Κοινωνικών Υποθέσεων. - (EN) Κύριε Πρόεδρε, ο κ. Casa μου ζήτησε να μιλήσω εξ ονόματός του επειδή δεν μπορεί να είναι εδώ την παρούσα στιγμή.
<P>
Πολλές από τις τροπολογίες εκ μέρους της Επιτροπής Απασχόλησης και Κοινωνικών Υποθέσεων έχουν ληφθεί υπόψη από τους εισηγητές της "εξάδας". Στέλνουμε το μήνυμα ότι μια κοινωνία μπορεί να έχει υγιή οικονομία μόνο όταν τα μέλη της μπορούν να συμβάλουν πλήρως στην ανάπτυξή της. Μια υγιής οικονομία είναι η βάση για ένα καλό επίπεδο απασχόλησης και κοινωνικών πολιτικών και το αντίστροφο, ένα καλό επίπεδο απασχόλησης και κοινωνικών πολιτικών είναι προϋποθέσεις για μια υγιή οικονομία. Εκείνα τα κράτη μέλη, τα οποία είχαν τις πιο συνετές δημοσιονομικές πολιτικές και στρατηγικές ανάπτυξης έχουν τώρα τις καλύτερες επιδόσεις. Αυτή είναι η απόδειξη ότι η δημοσιονομική σταθερότητα οδηγεί σε ανάπτυξη και απασχόληση.
<P>
Πρέπει να τηρήσουμε τους κανόνες του συμφώνου σταθερότητας και ανάπτυξης. Έχει ουσιαστική σημασία να επιτευχθεί ανάπτυξη και θέσεις απασχόλησης και να μην βαρύνει το βάρος του χρέους τα παιδιά μας και τις μελλοντικές γενιές. Πρέπει να καταλάβουμε ότι κάθε ευρώ που χρησιμοποιείται για την καταβολή τόκου του δημόσιου χρέους είναι ένα ευρώ το οποίο δεν προωθείται προς επενδύσεις στην εκπαίδευση, την κοινωνική ασφάλιση και άλλους τομείς, οι οποίοι παρέχουν το απαραίτητο περιβάλλον για την καλή ανάπτυξη της οικονομίας και για την ευημερία του κόσμου. Κατά συνέπεια, έχει ουσιαστική σημασία να μειωθεί το συντομότερο δυνατόν το χρέος στα κράτη μέλη.
<SPEAKER ID="175" NAME="Herbert Dorfmann" LANGUAGE="DE">
Κύριε Πρόεδρε, κυρίες και κύριοι, υπάρχουν αναμφίβολα πολλοί λόγοι για την οικονομική κατάσταση στην οποία βρισκόμαστε επί του παρόντος στην ευρωζώνη και την Ευρωπαϊκή Ένωση συνολικά, αλλά δύο ξεχωρίζουν ιδιαιτέρως. Καταρχάς, βασικά καθυστερήσαμε πάρα πολύ να συνειδητοποιήσουμε την κατεύθυνση, προς την οποία έπλεε η Ευρώπη. Δεύτερον, όταν την συνειδητοποιήσαμε το Συμβούλιο συγκεκριμένα αρνήθηκε για μεγάλο χρονικό διάστημα να δρομολογήσει τα αναγκαία μέτρα -τα οποία όντως προβλέπονται στο σύμφωνο σταθερότητας και ανάπτυξης- ή να επιβάλει τις απαραίτητες κυρώσεις. Για να το θέσω ωμά, απλώς δεν έκανε καμία κίνηση.
<P>
Ο νέος κανονισμός για τη μακροοικονομική εποπτεία πρέπει να αντιμετωπίσει αυτά τα δύο προβλήματα. Καταρχάς, το απολύτως καινούριο σύστημα που παρέχει θα πρέπει να μας επιτρέψει να αναγνωρίζουμε τις μακροοικονομικές ανισορροπίες σε αρχικό στάδιο· και δεύτερον, θα πρέπει τότε να μπορούμε να ενεργήσουμε με ταχύτητα. Αναπτύξαμε έναν καλό πίνακα αποτελεσμάτων, έστω μέσα από μακρές συζητήσεις. Θα ήθελα πολύ να ευχαριστήσω την εισηγήτρια, κ. Ferreira, για την εποικοδομητική συνεργασία της σε σχέση με αυτό.
<P>
Πρέπει να διασφαλίσουμε ότι λαμβάνονται άμεσα μέτρα για την καταπολέμηση των ανισορροπιών. Για αυτόν ακριβώς τον λόγο είναι αναγκαίο να αναπτυχθεί εδώ ένας μηχανισμός, ο οποίος δεν θα μπορεί να υπονομευτεί πολιτικά. Για αυτόν τον λόγο είναι τόσο σημαντική και τόσο θεμελιώδης για το Κοινοβούλιο η χρήση της ψηφοφορίας με αντίστροφη ειδική πλειοψηφία.
<P>
Εάν θέλουμε να εφαρμοστεί αποτελεσματικά το μέσο, αυτό φυσικά σημαίνει μεταβίβαση εξουσιών από τις εθνικές πρωτεύουσες εδώ στις Βρυξέλλες. Αυτό ούτως ή άλλως είναι κάτι παραπάνω από αναγκαίο σε μια οικονομική και νομισματική ένωση. Μόνο όταν οι πολίτες της Ευρώπης δουν ότι τώρα ενεργούμε αποτελεσματικά, ότι έχουμε μάθει από τα σφάλματα που κάναμε, θα μπορέσουμε να ξανακερδίσουμε την εμπιστοσύνη η οποία έχει χαθεί επί του παρόντος.
<P>
Σας διαβεβαιώνω ότι η Ομάδα μου θα υποστηρίξει την έκθεση Ferreira αύριο.
<SPEAKER ID="176" NAME="Stephen Hughes">
εξ ονόματος της Ομάδας S&D. - (EN) Κύριε Πρόεδρε, δεν θα βρείτε πολλούς βουλευτές σε αυτήν την αίθουσα, οι οποίοι να διαφωνούν με την ανάγκη μείωσης του χρέους και των ελλειμμάτων σε λογικά επίπεδα κατά τα επόμενα χρόνια. " Ομάδα μου είναι ασφαλώς της άποψης οφείλουμε να το πράξουμε αυτό.
<P>
Δεν πρόκειται για πολιτική αντιπαράθεση μεταξύ δημοσιονομικά ενάρετων ή δημοσιονομικά ανεύθυνων βουλευτών σε αυτό το Σώμα. " αντιπαράθεση μεταξύ υμών και ημών και μεταξύ προοδευτικών και συντηρητικών εδώ στο Σώμα αφορά το πώς θα επιστρέψουμε στα υγιή δημόσια οικονομικά, με ποιο οικονομικό και κοινωνικό κόστος, με ποιο κόστος για τη μελλοντική δυνατότητα της Ευρώπης να είναι ανταγωνιστική στην παγκόσμια αγορά. Εμμένετε στην ιδέα, κύριε Επίτροπε, ότι δεν υπάρχει εναλλακτική στην ατζέντα σας που περιλαμβάνει μόνο λιτότητα. Εμείς πιστεύουμε ότι αυτό είναι μεγάλο λάθος. Κατά την άποψή μας, η προσέγγισή σας και εκείνη της πλειοψηφίας της δεξιάς πτέρυγας στο Συμβούλιο συνιστούν τη μεγαλύτερη απειλή για το μέλλον της ευρωπαϊκής ιδέας, επειδή καταστρέφουν την έννοια της υπαγωγής σε μια κοινότητα, τις έννοιες της αλληλεγγύης και της συνοχής.
<P>
" συντριπτική πλειονότητα των εκατομμυρίων που έχασαν τις θέσεις απασχόλησής τους κατά τη διάρκεια αυτής της κρίσης εξακολουθούν να είναι άνεργοι έως σήμερα. Ποιο μήνυμα έχουν για αυτούς το Συμβούλιο και η Επιτροπή; Ή για τα εκατομμύρια των οποίων οι θέσεις απασχόλησης κινδυνεύουν ή οι οποίοι ζουν σε συνθήκες φτώχειας; Ποιο μήνυμα για τις εκατοντάδες εκατομμύρια ατόμων, τα οποία υποφέρουν εξαιτίας των περικοπών στις δημόσιες παροχές, την υγειονομική περίθαλψη, την εκπαίδευση; Ποιο μήνυμα για αυτούς; Ποιο είναι το μήνυμα από το Συμβούλιο αυτήν την εβδομάδα; Λοιπόν, ειλικρινά δεν περιμένω τίποτα, τίποτα.
<P>
Το Συμβούλιο αυτής της εβδομάδας δεν θα παράσχει ούτε μία ελπίδα στους σκληρά εργαζόμενους, τους ανέργους ή τους νέους, οι οποίοι υποφέρουν τόσο. Επλήγησαν άδικα και βαριά από την κρίση, για την οποία δεν είναι υπεύθυνοι και τώρα θα πληγούν ξανά για να διορθωθεί η ζημιά, την οποία δεν προκάλεσαν εκείνοι.
<P>
Σε αυτήν την πτέρυγα του Σώματος θεωρούμε την πολιτική και οικονομική σας ατζέντα απολύτως απαράδεκτη. Καθ' όλη τη διάρκεια της νομοθετικής διαδικασίας, προτείναμε λογικές και ισορροπημένες τροποποιήσεις στις προτάσεις της Επιτροπής, προτείναμε να συνδεθούν σταθερά τα προγράμματα εθνικών μεταρρυθμίσεων και σταθερότητας και ανάπτυξης με χρήση των πρώτων ως σταθερό όχημα για την αναγκαία προώθηση των δημόσιων επενδύσεων. Κάναμε προτάσεις ώστε να διατηρηθούν λογικά επίπεδα παραγωγικών δημόσιων επενδύσεων και προτείναμε να καταστούν οι νέοι κανόνες σαφώς αντικυκλικοί. Θα μπορούσα να συνεχίσω, αλλά η πραγματικότητα είναι ότι η σημερινή οικονομική και κοινωνική ατζέντα έχει χειραγωγηθεί από τη Δεξιά. Δεν υπάρχει χώρος ούτε για μετριοπαθείς πολιτικές προσεγγίσεις, πόσο μάλλον για πιο προοδευτικές.
<P>
Και σας παρακαλώ, κύριε Rehn, μην μου πείτε ότι οι πολιτικές, τις οποίες καταγγέλλω, είναι επιδίωξη των σοσιαλιστικών κυβερνήσεων. Γνωρίζετε ότι, σε μια εποχή που ακόμα και οι πιο ισχυρές οικονομίες στην Ευρώπη πρέπει να υποκύψουν στις απαιτήσεις ενός ανεύθυνου και ολοένα και πιο επικίνδυνου χρηματοπιστωτικού τομέα, κανένα κράτος μέλος δεν μπορεί να αλλάξει την εν λόγω ατζέντα μόνο του.
<P>
Στο τέλος, αναρωτιέμαι ποιος θα ωφεληθεί από τις αποφάσεις, οι οποίες θα ληφθούν αυτήν την εβδομάδα. Μου φαίνεται ότι οι μόνοι που θα ωφεληθούν είναι εκείνοι, οι οποίοι προκάλεσαν εξαρχής όλη αυτήν την αναστάτωση, ο χρηματοπιστωτικός τομέας, και πιστεύω ότι αυτό είναι ντροπή.
<SPEAKER ID="177" NAME="Sharon Bowles">
εξ ονόματος της Ομάδας ALDE. - (EN) Κύριε Πρόεδρε, μέχρι στιγμής συμφωνήσαμε επί ολόκληρης σχεδόν της δέσμης προτάσεων και αποδείξαμε ότι η συναπόφαση λειτουργεί, με ευχαριστίες για τη σκληρή δουλειά της ουγγρικής Προεδρίας και φυσικά του κ. András Kármán ιδιαιτέρως, και προς την διαπραγματευτική ομάδα του Κοινοβουλίου και την Επιτροπή.
<P>
" Προεδρία και η Επιτροπή έχουν ήδη επισημάνει πολλές -νομίζω πως ήταν 50- προσθήκες του Κοινοβουλίου. Σε αυτές περιλαμβάνεται ένα νομικό πλαίσιο για το εξάμηνο και εποπτεία των εθνικών προγραμμάτων μεταρρυθμίσεων, ανεξαρτησία από τις εθνικές στατιστικές υπηρεσίες και πρόστιμα για απάτη, αποστολές επιτήρησης της Επιτροπής, ένας οικονομικός διάλογος μεταξύ όλων των ενδιαφερόμενων μερών και σημαντικά μεγαλύτερη διαφάνεια συνολικά.
<P>
Δεν μπορούμε να αποκρύψουμε, ωστόσο, ότι υπήρξαν σημαντικές διαφορές κατά τις διαπραγματεύσεις επί της δέσμης προτάσεων. Από την πλευρά μου, δεν το θεωρώ αυτό πολιτική υπεροψία, αλλά μάλλον αναζήτηση κυριότητας, να επιτραπεί η κυριότητα από τον λαό. Εκείνο που μας χωρίζει στο Κοινοβούλιο διαφέρει από τα ζητήματα που έχουμε με το Συμβούλιο αλλά, όσο δύσκολο και εάν είναι, πρέπει να σταθούμε στο ύψος του δημοκρατικού μας καθήκοντος. Αυτό το Σώμα είναι εκείνο που θα μεταβιβάσει την κυριότητα.
<P>
Ορισμένοι προτιμούν τον διακυβερνητισμό. Δεδομένου ότι το κείμενο που συμφωνήθηκε αναγνωρίστηκε ως καλύτερο από τη γενική προσέγγιση του Συμβουλίου, αυτό δεν είναι λογικό. Ούτε είναι λογικό κατά την αναζήτηση της κυριότητας - απουσιάζει τόσο εμφανώς σε μεγάλο μέρος της αντίδρασης στην κρίση και είναι σε τόσο μεγάλο βαθμό συνέπεια διακυβερνητικών αποφάσεων. Από τη στιγμή που συνειδητοποιήσαμε ότι οι υπηρεσίες του ταμείου σταθερότητας έπρεπε να είναι περισσότερες μέχρι την αναγνώριση του γεγονότος ότι τα επιτόκια ως μέσο τιμωρίας δεν παρέχουν βιωσιμότητα και την ευκαιρία επιστροφής στις αγορές, το Σώμα αυτό δεν φοβήθηκε να αναλάβει ηγετικό ρόλο και το Συμβούλιο ακολούθησε.
<P>
Είμαστε πιο ισχυροί όταν συνεργαζόμαστε και πιστεύω ότι οι τελικές διαφορές μπορούν να επιλυθούν.
<SPEAKER ID="178" NAME="Ivo Strejček">
εξ ονόματος της Ομάδας ECR. - (CS) Κύριε Πρόεδρε, η δέσμη των έξι προτάσεων, η οποία αποσκοπούσε στη βελτίωση της πειθαρχίας εντός της ευρωζώνης, βασίζεται στην πεποίθηση ότι τα κράτη μέλη θα συμμορφωθούν περισσότερο με τη νεοσύστατη και αυστηρότερη αρχιτεκτονική για την υπερεθνική εποπτεία. Θεωρώ πως είναι προβληματικό να σκέφτεται κανείς σε αυτό το πλαίσιο, ιδίως δεδομένου ότι ορισμένα κράτη μέλη υπήρξαν ανίκανα να ακολουθήσουν λιγότερο αυστηρούς κανόνες μέχρι σήμερα και να επιβάλουν αποτελεσματικά την εφαρμογή τους. Θα ήθελα να αναφέρω τέσσερα σημεία, τα οποία θεωρώ αμφιλεγόμενα.
<P>
Το πρώτο είναι η ψηφοφορία με αντίστροφη ειδική πλειοψηφία, η οποία ήδη αναφέρθηκε πολλές φορές σε αυτήν την αίθουσα. Θεωρούμε την ψηφοφορία με αντίστροφη ειδική πλειοψηφία ως μέσο το οποίο θα χρησιμοποιηθεί σε εξαιρετικές περιπτώσεις, η χρήση του οποίου πρέπει πάντοτε να επεξηγείται ορθώς και διεξοδικώς, με πραγματοποίηση κατάλληλων ελέγχων ώστε να διασφαλιστεί ότι η χρήση του είναι σύμμορφη με το πρωτογενές δίκαιο.
<P>
Δεν συμφωνούμε με την αύξηση του αριθμού των περιοχών που υποβάλλονται σε διαδικασίες εποπτείας για τις οποίες προτείνεται η χρήση της ψηφοφορίας με αντίστροφη ειδική πλειοψηφία. " προτεινόμενη προσέγγιση θα αυξήσει την πολιτική ισχύ της Επιτροπής και του Ευρωπαϊκού Κοινοβουλίου σε βάρος του Συμβουλίου και των εθνικών αρχών, πράγμα το οποίο δεν επιθυμούμε.
<P>
Σε σχέση με τις αποστολές εποπτείας, διατηρώ σοβαρές επιφυλάξεις όσον αφορά την πρόταση για τέτοιου είδους αποστολές, δεδομένου ότι θα αποτελούνται κυρίως από υπαλλήλους της Ευρωπαϊκής Επιτροπής και θα τους έχουν ανατεθεί σημαντικές εξουσίες, χωρίς τα μέλη των εν λόγω αποστολών να έχουν καμία πολιτική εντολή. Πρόκειται για θεμελιώδη επιφύλαξη. Τα άτομα που δεν υπόκεινται σε πολιτικό έλεγχο από τους ψηφοφόρους, όσο καλές και εάν είναι οι προθέσεις τους, δεν μπορούν να πραγματοποιήσουν εποπτεία των εθνικών πολιτικών σωμάτων ούτε των ανώτατων εθνικών θεσμικών οργάνων.
<P>
Ο πίνακας αποτελεσμάτων, ο οποίος επιχειρεί να καταρτίσει έναν κατάλογο μακροοικονομικών δεικτών σε υπερεθνικό επίπεδο και, με βάση αυτόν τον κατάλογο, να αξιολογήσει την ικανότητα των εθνικών αρχών και των οικονομιών τους να αντιμετωπίσουν τις οικονομικές ανισορροπίες, είναι μια αμφιλεγόμενη ιδέα. " παρούσα κατάσταση στην Ελλάδα είναι ένα καλό παράδειγμα του γεγονότος ότι οι λύσεις σε μια κατάσταση, οι οποίες υποδεικνύονται έξωθεν, προκαλούν τις αντιδράσεις των κατοίκων της χώρας και συνιστούν μία από τις αιτίες κλιμάκωσης της κοινωνικής έντασης.
<SPEAKER ID="179" NAME="Philippe Lamberts" LANGUAGE="FR">
Κύριε Πρόεδρε, οι Πράσινοι επιθυμούν οικονομική διακυβέρνηση. Όχι για να ευχαριστήσουν τον κόσμο ούτε επειδή θα βγει μια ωραία φωτογραφία, αλλά απλώς προκειμένου να δοθούν στους λαούς της Ευρώπης μέσα, με την οικοδόμηση επάνω στο ευρώ, τα οποία θα τους επιτρέψουν να αντιμετωπίσουν τις προκλήσεις του 21ου αιώνα, με άλλα λόγια, να διασφαλίσουν ένα αξιοπρεπές επίπεδο διαβίωσης για όλους, όχι μόνο για τους λίγους τυχερούς, και να το πράξουν στο πλαίσιο των φυσικών ορίων του πλανήτη - και αυτό, φυσικά, είναι κάτι καινούριο.
<P>
Σε αυτό το πλαίσιο, υποστηρίζουμε τις εν λόγω εκθέσεις για τα δημοσιονομικά πλαίσια και το μακροοικονομικό στοιχείο της δέσμης μέτρων "οικονομικής διακυβέρνησης". Είμαστε ικανοποιημένοι με όλους τους δείκτες που έχουν επιλεγεί, παρόλο που θα επιθυμούσαμε να συμπεριληφθεί ένας δείκτης για τις εισοδηματικές ανισότητες, καθώς συνιστούν σαφέστατη ένδειξη τόσο μιας οικονομίας που λειτουργεί ανεπαρκώς όσο και μιας κοινωνίας που λειτουργεί και θα έπρεπε, συνεπώς, να χρησιμεύουν ως προειδοποιητικές ενδείξεις.
<P>
Ωστόσο, η σύμφωνη γνώμη μας για το μακροοικονομικό στοιχείο εξαρτάται από τη διατήρηση συμμετρικής προσέγγισης, και αυτή είναι μια επισήμανσή προς το Συμβούλιο. Με άλλα λόγια, πιστεύουμε ότι όλα τα κράτη μέλη πρέπει να βρίσκονται στο ίδιο στρατόπεδο, είτε παρουσιάζουν επί του παρόντος έλλειμμα είτε πλεόνασμα, για παράδειγμα. Δεν υπάρχει λόγος να ισχύσει ευνοιοκρατία, διότι το πλεόνασμα μιας χώρας είναι το έλλειμμα μιας άλλης.
<P>
Σε ό,τι αφορά το σύμφωνο σταθερότητας και ανάπτυξης, δεν μπορούμε να αποδεχθούμε ένα μέσο, το μοναδικό αποτέλεσμα του οποίου είναι και θα παραμείνει η λιτότητα, η λιτότητα και ακόμα περισσότερη λιτότητα, με άλλα λόγια, ένα μέσο που θα έχει ως αποτέλεσμα να πληρώσουν για την οικονομική κρίση τα πιο ευάλωτα στρώματα της κοινωνίας μας.
<P>
Επιθυμούμε ισορροπία, όχι μέσω πιο περιορισμένης δημοσιονομικής πειθαρχίας αλλά μέσω του συνδυασμού της με πειθαρχημένες επενδύσεις. " πρότασή μας ήταν να καταστούν οι στόχοι που η ίδια η Ευρώπη έθεσε με τη στρατηγική "Ευρώπη 2020" όχι μόνο δεσμευτικοί, αλλά εξίσου δεσμευτικοί, και μάλιστα τόσο δεσμευτικοί όσο οι κανόνες για τον προϋπολογισμό ή τα ελλείμματα. Λυπάμαι που δεν υπήρξε πλειοψηφία στο Κοινοβούλιο ώστε να υποστηριχθεί τελικά αυτή η στρατηγική και να την λάβουμε σοβαρότερα υπόψη.
<P>
Ενδεχομένως να είχαμε συμφωνήσει να υπερψηφίσουμε αυτήν τη δέσμη μέτρων σταθερότητας και ανάπτυξης χωρίς αλλαγές, εάν συνοδευόταν από μια φιλόδοξη δέσμη δημοσιονομικών μέτρων, συνδυάζοντας την επιβολή φόρου επί των χρηματοπιστωτικών συναλλαγών, ενεργειακού φόρου και εύλογης φορολόγησης των διεθνικών εταιρειών και, φυσικά, μέτρα για την καταπολέμηση της φορολογικής απάτης, ούτως ώστε να μπορέσουμε να βοηθήσουμε τα κράτη μέλη της Ένωσης να χρηματοδοτήσουν τους στόχους, τους οποίους ευελπιστούν να επιτύχουν. Ωστόσο, δεν υπήρξε ούτε η παραμικρή ένδειξη για αυτό. Δεν έχει δρομολογηθεί απολύτως τίποτα, παρά τις δηλώσεις που έκανε πάλι σήμερα ο κ. Barroso.
<P>
Θα ήθελα να δηλώσω στη Δεξιά το εξής: επιλέξατε να αποτελέσετε μικρή πλειοψηφία μαζί με τους ευρωσκεπτικιστές, όπως είχατε το δικαίωμα να πράξετε, προκειμένου να δημιουργηθεί ένα είδος οικονομικής διακυβέρνησης, το οποίο μπορώ να σας πω τώρα ότι είναι άδικο και θα είναι αναποτελεσματικό.
<P>
Επομένως, θα δούμε τι πρόκειται να συμβεί είτε στο παρόν Κοινοβούλιο, αφού ναυαγήσει η συμφωνία σας με τους ευρωσκεπτικιστές, είτε στις γαλλικές εκλογές το 2012 και στις γερμανικές εκλογές το 2013, όπου πιστεύω ότι οι ψηφοφόροι θα συμφωνήσουν μαζί μας.
<SPEAKER ID="180" NAME="Jürgen Klute" LANGUAGE="DE">
Κύριε Πρόεδρε, κυρίες και κύριοι, και εμείς ζητήσαμε οικονομική διακυβέρνηση στο πρόγραμμά μας για τις ευρωπαϊκές εκλογές του 2009. Ωστόσο, οι ιδέες που έχουμε εμείς στην Αριστερά σχετικά με την οικονομική διακυβέρνηση διαφέρουν από εκείνες που περιέχονται στη δέσμη μέτρων οικονομικής διακυβέρνησης, η οποία τελεί επί του παρόντος υπό διαπραγμάτευση.
<P>
Κατά την άποψή μας, οικονομική διακυβέρνηση σημαίνει καθορισμός σαφών κανόνων για την οικονομία και καθορισμός ορίων. Για παράδειγμα, θεωρούμε πως αυτό σημαίνει απαγόρευση του μισθολογικού ντάμπινγκ και του φορολογικού ντάμπινγκ ή καθορισμό ελάχιστων προτύπων για να σταματήσει η στρέβλωση του ανταγωνισμού στην αγορά εργασίας. Φυσικά, για εμάς οικονομική διακυβέρνηση σημαίνει επίσης αποτελεσματική ρύθμιση των χρηματοπιστωτικών αγορών.
<P>
Τίποτα από αυτά δεν περιέχεται στη δέσμη μέτρων οικονομικής διακυβέρνησης. Αντίθετα, η τρέχουσα έκδοση της δέσμης δημιουργεί την εντύπωση ότι προέκυψε κυρίως λόγω των πιέσεων που άσκησαν οι οργανισμοί αξιολόγησης πιστοληπτικής ικανότητας για τα κράτη μέλη της ευρωζώνης στη νότια Ευρώπη. Όπως μπορούμε ήδη να δούμε από τα παραδείγματα της Ελλάδας, της Πορτογαλίας και της Ισπανίας, θεσπίζει μια πολιτική ριζικής λιτότητας, η οποία έχει συνέπειες που είναι δύσκολο να προβλεφθούν για το μέλλον του ευρωπαϊκού εγχειρήματος συνολικά. " εν λόγω πολιτική ριζικής λιτότητας κάνει τους πολίτες της Ελλάδας, της Πορτογαλίας και της Ισπανίας, αλλά επίσης και εκείνους των χωρών της βόρειας Ευρώπης, να επιστρέψουν σε έναν μη ορθό εθνικισμό, ο οποίος θεωρούσαμε πως είχε προ πολλού εξαφανιστεί από την Ευρώπη.
<P>
Οι ιδιαίτερα απαραίτητες βελτιώσεις στις αρχικές προτάσεις της Επιτροπής, τις οποίες επεξεργάστηκε η Επιτροπή Οικονομικής και Νομισματικής Πολιτικής, και οι οποίες ψηφίστηκαν στο πλαίσιό της -συγκεκριμένα στην έκθεση της κ. Ferreira- καταργήθηκαν και πάλι σε μεγάλο βαθμό και μετριάστηκαν υπό την πίεση του Συμβουλίου. Κατά την άποψή μας, η κατάργηση των κατ' εξουσιοδότηση νομικών πράξεων από την έκθεση Ferreira είναι απολύτως απαράδεκτη. Ως αποτέλεσμα, το Ευρωπαϊκό Κοινοβούλιο δεν έχει πλέον καμία επιρροή όσον αφορά τον τρόπο με τον οποίο αντιμετωπίζονται οι μακροοικονομικές ανισορροπίες. Αυτό ανατίθεται στην Επιτροπή. Μοιάζει ελάχιστα με δημοκρατία και ακόμα λιγότερο με μια κοινωνική Ευρώπη, η οποία είναι προετοιμασμένη να αντιμετωπίσει το μέλλον.
<P>
Κατά την άποψή μας, η δέσμη μέτρων οικονομικής διακυβέρνησης -με την παρούσα μορφή της τουλάχιστον- συνιστά λάθος απάντηση στην κρίση την οποία αντιμετωπίζουμε. Αυτός είναι ο λόγος για τον οποίο δεν θα υποστηρίξουμε τη δέσμη προτάσεων υπό την παρούσα μορφή της.
<SPEAKER ID="181" NAME="Claudio Morganti" LANGUAGE="IT">
Κύριε Πρόεδρε, Επίτροπε Rehn, κυρίες και κύριοι, όταν εισήχθη το ευρώ ενδεχομένως δεν ήταν σαφές τι θα συνεπαγόταν η απώλεια της νομισματικής πολιτικής για ένα κράτος μέλος. Σήμερα βλέπουμε τις δραματικές επιπτώσεις στην Ελλάδα.
<P>
" ευρωζώνη δεν ήταν και δεν έχει γίνει άριστη νομισματική ζώνη. Μια χώρα που επλήγη από την χρηματοπιστωτική κρίση δυσκολεύεται περισσότερο να ανακάμψει και θα μπορούσε κάλλιστα να παρασύρει και άλλα κράτη μέλη στην άβυσσο. Από το Μάαστριχτ και μετά, ισχύουν κριτήρια τα οποία έχουν σχεδιαστεί για την πρόληψη επικίνδυνων καταστάσεων και είδαμε πόσο παταγωδώς απέτυχαν. Το 1999, η Ελλάδα δεν πληρούσε κανένα κριτήριο και μόλις δύο χρόνια αργότερα βρισκόταν ήδη στην ευρωζώνη. " Πορτογαλία, επιπλέον, ήταν η πρώτη χώρα που έλαβε προειδοποιήσεις το 2002 για την κατάσταση του ελλείμματός της.
<P>
Ακόμα και στο παρελθόν, λοιπόν, υπήρχαν ενδείξεις, αλλά τώρα όλοι οι ευρωπαίοι πολίτες μπορεί να καταλήξουν να πληρώσουν τις συνέπειες. Κατά συνέπεια, περιμένουμε να δούμε εάν αυτά τα νέα μέτρα θα αποδειχθούν πιο χρήσιμα. Είναι πιθανότατα η τελευταία ευκαιρία πριν κηρυχθεί η οριστική αποτυχία της ευρωπαϊκής οικονομικής πολιτικής.
<SPEAKER ID="182" NAME="Hans-Peter Martin" AFFILIATION="NI">
(DE) Κύριε Πρόεδρε, η δραματική κατάσταση που περιβάλλει την Ευρωπαϊκή Ένωση μετατρέπεται σε τραγωδία. Αύριο, το πιθανότερο είναι ότι θα εξαρτηθεί από την τελευταία ψήφο. Ως κάποιος ο οποίος εξελέγη άμεσα από 500.000 ψηφοφόρους στην Αυστρία, πώς μπορώ να εγκρίνω αυτήν τη δέσμη προτάσεων;
<P>
Μπορούμε τώρα να εξηγήσουμε την έννοια της οικονομικής διακυβέρνησης ακόμα και σε πολύ επιφυλακτικούς ευρωσκεπτικιστές, αλλά όχι εάν δεν συνοδεύεται από δημοκρατική νομιμοποίηση και εάν δεν υπάρχει σύστημα ελέγχων και ισορροπιών. Πώς είναι δυνατό να λειτουργήσει εάν, από τη μία πλευρά, συσταθεί στην πράξη ένα προτεκτοράτο -η Ελλάδα- και από την άλλη οι φορολογούμενοι χωρών που βρίσκονται σε καλύτερη κατάσταση βιώσουν τη λεηλασία των ομολόγων τους μέσω της Ευρωπαϊκής Κεντρικής Τράπεζας και "κακών" τραπεζών; Πώς μπορεί κανείς να εξηγήσει στον κόσμο, ο οποίος ήταν κάθετα αντίθετος στο να εγκαταλειφθεί το σελίνι και το μάρκο, ότι ξαφνικά τώρα χρειαζόμαστε ευρωομόλογα μόνο και μόνο επειδή δεν μπορούν να τεθούν υπό έλεγχο οι τράπεζες - επί τη ευκαιρία, κύριε Hughes, είναι πολύ καλό που οι Σοσιαλδημοκράτες το συνειδητοποίησαν τώρα αυτό. Ο μόνος τρόπος που φαντάζομαι ότι μπορεί να γίνει αυτό είναι εάν τελικά ενδώσουμε και πούμε ότι εκείνη την περίοδο έπρεπε να είχαμε κάνει αυτό, εκείνο ή το άλλο· εάν παραδεχτούμε τα λάθη μας και, ενώ η Ευρώπη καίγεται γύρω μας, παρουσιάσουμε τελικά ένα όραμα σύμφωνα με το οποίο θα μπορέσουμε να επιβιώσουμε της παγκοσμιοποίησης.
<P>
Ωστόσο, αυτό δεν το βλέπω στην παρούσα δέσμη προτάσεων, και για αυτόν τον λόγο -εκτός από μεμονωμένα σημεία- είναι τόσο δύσκολο για κάθε υπεύθυνο άτομο να την υπερψηφίσει.
<SPEAKER ID="183" NAME="Krišjānis Kariņš" AFFILIATION="PPE">
(LV) Κύριε Πρόεδρε, πρόκειται για την περίπτωση κατοικιών οι οποίες έχουν σχεδιαστεί από άτομα με σπουδές ανώτατης εκπαίδευσης, αλλά συνήθως χτίζονται από άτομα, τα οποία μετά βίας έχουν δευτεροβάθμια εκπαίδευση. Επιπλέον, εάν κατά την κατασκευή μιας κατοικίας υπάρχει ένας οικοδόμος ο οποίος είτε είναι ανόητος είτε ανέντιμος και δεν βάλει την απαραίτητη ποσότητα σκυροδέματος στα θεμέλια σύμφωνα με τα σχέδια, τότε η κατοικία θα γείρει. Στην περίπτωση της ευρωζώνης, τα θεμέλια, τα θεμέλια της σταθερότητας ετέθησαν με το σύμφωνο σταθερότητας και ανάπτυξης. Δυστυχώς συνέβη διάφορα κράτη μέλη -ενδεχομένως όπως οι οκνηροί ή απρόσεκτοι οικοδόμοι- να μην συμμορφωθούν με το σύμφωνο σταθερότητας και να δημιουργήσουν υπερβολικά υψηλό δημόσιο χρέος και δημοσιονομικά ελλείμματα. Όταν ξέσπασε η παγκόσμια οικονομική κρίση, αυτό το σπίτι της ευρωζώνης άρχισε να κλονίζεται. Εάν η ευρωζώνη ήταν σπίτι, τότε λογικά θα έπρεπε να ξαναρχίσουμε τη δουλειά και να θέσουμε νέα θεμέλια. Σε αυτήν την περίπτωση, έχουμε μια ολοκληρωμένη δέσμη μέτρων οικονομικής διακυβέρνησης, την οποία πρέπει να εγκρίνουμε, όπως τα ενισχυμένα θεμέλια, ούτως ώστε στο μέλλον, όταν θα έρθει η επόμενη καταιγίδα, να μην κλονιστεί η ευρωζώνη. Επιπλέον, εάν θέλουμε να πάρουμε μια ιδέα για το τι σημαίνει αυτό το ασταθές βάδισμα, δεν έχουμε παρά να δούμε τα γεγονότα στην Ελλάδα. Κυρίες και κύριοι, πρέπει να αποφύγουμε μια κατάσταση κατά την οποία στο μέλλον το σπίτι μας μπορεί να κλονιστεί ξανά, και η λύση έγκειται στην έγκριση της δέσμης μέτρων για την οικονομική διακυβέρνηση. Σας ευχαριστώ για την προσοχή σας.
<SPEAKER ID="184" NAME="Udo Bullmann" AFFILIATION="S&amp;D">
(DE) Κύριε Πρόεδρε, θα ήθελα να αρχίσω τα σχόλιά μου με μια ερώτηση στον Επίτροπο Rehn και στον κ. Kármán του Συμβουλίου. Και οι δύο μίλησαν για ένα εκκρεμές ζήτημα στη συζήτηση μεταξύ της κοινοβουλευτικής πλειοψηφίας και του Συμβουλίου. Αυτήν την εβδομάδα παρατήρησα ότι το Συμβούλιο εξέφρασε την αντίθεσή του στο κείμενο της έκθεσης της κ. Ferreira, της εισηγήτριας για την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο, σχετικά με τη συμμετρική προσέγγιση. Μπορείτε να μου πείτε εάν το εν λόγω πρόβλημα επιλύθηκε, επειδή το Συμβούλιο ψήφισε υπέρ της εισηγήτριας; Στην πραγματικότητα, θα εξακολουθούσατε να έχετε πρόβλημα μεταξύ της πλειοψηφίας του Σώματος και του Συμβουλίου - ή μήπως ξεχάσατε να το αναφέρετε αυτό; Εάν ναι, θα ήθελα να το ξέρω και αυτό, επειδή τότε θα πίστευα ότι δεν το θεωρείτε σημαντικό. Θα ήθελα εσείς οι δύο να μου το εξηγήσετε αυτό στο τέλος αυτής της συζήτησης.
<P>
Ακούγοντας τις δύο συντηρητικές Ομάδες του Σώματος, καθώς και τους Φιλελεύθερους, μου δημιουργείται η εντύπωση ότι εάν εγκρίνουμε όσα κατέθεσαν εδώ τότε ο κόσμος θα διορθωθεί. Δυστυχώς, κάτι τέτοιο δεν θα συμβεί. Ο κόσμος κατόπιν θα είναι χειρότερος, όχι καλύτερος - επειδή μετέτρεψαν την ευκαιρία να δημιουργηθεί μια ακόμα πιο κοινή οικονομική πολιτική στην Ευρώπη σε δέσμη μέτρων λιτότητας. Αυτό είναι κακό, επειδή αντιπροσωπεύει μια πολιτική η οποία έχει τις ρίζες της στον προηγούμενο αιώνα, επειδή αντιπροσωπεύει μια αναχρονιστική προσέγγιση, η οποία απλώς παίρνει καθεστώτα κυρώσεων από πολιτικές τεχνικές και όχι κίνητρα, ή ευφυή φορολόγηση ή ισορροπημένες προσεγγίσεις όπως αυτές τις οποίες εκπροσωπούμε εμείς. Από διάφορες πτέρυγες του Σώματος κατατέθηκαν αρκούντως ρεαλιστικές προτάσεις ώστε να επιτραπεί η υποβολή μιας ισορροπημένης δέσμης μέτρων.
<P>
Εάν η κ. Wortmann-Kool επιθυμεί να ισχυρίζεται ότι θα το σταματήσουν οι Πράσινοι και οι Σοσιαλδημοκράτες, πρόκειται φυσικά απλώς για ανοησίες. Αληθεύει ακριβώς το αντίθετο. Στους βουλευτές του Σώματος από την Ομάδα του Ευρωπαϊκού Λαϊκού Κόμματος (Χριστιανοδημοκράτες) -οι οποίοι τρέχουν είτε πίσω από την Επιτροπή είτε πίσω από το Συμβούλιο - θα ήθελα να πω ότι δεν βρισκόμαστε εδώ για να δίνουμε άτυπα τη συγκατάθεσή μας, αλλά μάλλον για να διατυπώνουμε τις δικές μας απόψεις. Αυτό αναμένουν από εμάς οι ψηφοφόροι. Κατά συνέπεια, πρέπει να σας επισημάνω ότι επί του παρόντος δεν μπορείτε να πείτε εάν ένα κράτος μέλος αγοράζει υλικό άμυνας, πολεμικά αεροσκάφη ή εάν επενδύει στο μελλοντικό εκπαιδευτικό του σύστημα. Δεν είστε σε θέση να κάνετε ποιοτική αξιολόγηση της δημοσιονομικής πολιτικής του. Θέλουμε πράγματι να έχετε τα εφόδια για να το κάνετε. Επιθυμούσαμε ένα μικρότερο σύμφωνο, το οποίο θα παρείχε περισσότερες δυνατότητες επιρροής στην Επιτροπή. Δεν μπορώ να καταλάβω για ποιον λόγο ο Επίτροπος κ. Rehn δεν συμφωνεί με αυτό - περισσότερες ευκαιρίες επιρροής και σύγχρονη οικονομική πολιτική, η οποία κάνει αναφορά στους στόχους της στρατηγικής "ΕΕ 2020" προς όφελος των πολιτών μας. Έχετε παρεκκλίνει από αυτό, και είναι κρίμα. Κατά συνέπεια, η εν λόγω δέσμη προτάσεων δεν είναι σε καμία περίπτωση ισορροπημένη.
<P>
Θα συνεχίσουμε να αγωνιζόμαστε για μια καλύτερη δέσμη οικονομικών μέτρων. Το οφείλουμε αυτό στο εκλογικό μας σώμα. Πράγματι, η απάντηση πρέπει να είναι "περισσότερη Ευρώπη", όχι "λιγότερη Ευρώπη". Πρέπει, ωστόσο, να είναι η σωστή Ευρώπη - όχι η λάθος δέσμη μέτρων.
<SPEAKER ID="185" NAME="Olle Schmidt" AFFILIATION="ALDE">
(SV) Κύριε Πρόεδρε, κύριε Επίτροπε, η Ευρώπη βρίσκεται σε δύσκολη κατάσταση, αλλά ακριβώς σε περιόδους κρίσης μπορεί συνήθως η ΕΕ να λάβει τολμηρές αποφάσεις. Το γεγονός ότι αύριο θα μπορέσουμε να πάρουμε μια απόφαση για πιο αυστηρούς και σαφείς κανόνες οικονομικής διακυβέρνησης είναι εξαιρετικά σημαντικό, όχι μόνο για τις χώρες εντός της ευρωζώνης. Όλοι θα επηρεαστούν. Οι ηγέτες της Ευρώπης δίστασαν και δημιούργησαν αβεβαιότητα. " νευρικότητα έχει εξαπλωθεί. Το μήνυμά τους ήταν διαφορετικό από τη μια μέρα στην άλλη. " αυριανή απόφαση θα μπορέσει να δείξει ότι το Κοινοβούλιο μπορεί να λάβει δύσκολες αποφάσεις σε δύσκολους καιρούς. " Ελλάδα χρησιμοποίησε την απάτη για την ένταξή της στην ευρωζώνη. Αυτό είναι αλήθεια. Για αυτόν ακριβώς τον λόγο οι γερμανοί και γάλλοι ηγέτες επιδεικνύουν τώρα σαφή ηγετικό ρόλο και αναλαμβάνουν την ευθύνη για το μέλλον της Ευρώπης, αντί να εξακολουθούν να μιλούν με ασάφεια.
<P>
Πρέπει να πραγματοποιηθεί η μεταρρύθμιση του συμφώνου σταθερότητας και ανάπτυξης και να γίνουν πιο αυστηροί οι κανόνες του. Pacta sunt servanda -οι συμφωνίες πρέπει να τηρούνται- δεν θέλουμε μια νέα Ελλάδα! Στη Σουηδία γνωρίζουμε ότι ο δρόμος προς τη σταθερότητα και την ανάπτυξη περνά μέσα από υγιή κρατικά οικονομικά. Ο κ. Bullman μπορεί να ρωτήσει τους σουηδούς βουλευτές της Ομάδας του. Ευελπιστώ πως οι σουηδοί Σοσιαλδημοκράτες θα μπορέσουν να υποστηρίξουν την εν λόγω πρόταση, ιδίως εφόσον καταφέραμε να συμπεριληφθούν κανόνες οι οποίοι διασφαλίζουν τις σουηδικές συλλογικές συμφωνίες. Τώρα το τελευταίο εμπόδιο απομακρύνεται ώστε να μπορέσουν οι σουηδοί Σοσιαλδημοκράτες να διαδραματίσουν καίριο ρόλο στο να καταστεί η Σουηδία μέλος του "Συμφώνου για το Ευρώ +". Εάν πρόκειται η Σουηδία να ανήκει στον εσωτερικό κύκλο της ΕΕ, δεν μπορούμε απλώς να σέρνουμε τα βήματά μας πίσω από επικριτές της ΕΕ από την Ουγγαρία, την Τσεχική Δημοκρατία και το "νωμένο Βασίλειο. Αυτή η παρέα δεν είναι καλή.
<SPEAKER ID="186" NAME="Kay Swinburne" AFFILIATION="ECR">
(EN) Κύριε Πρόεδρε, βρίσκομαι σε δύσκολη θέση σε αυτήν τη συζήτηση καθώς πιστεύω ότι είναι αναγκαίοι ισχυροί δημοσιονομικοί κανόνες για ένα ισχυρό νόμισμα και για μια ισχυρή οικονομία. Αυτός, πιστεύω, ήταν ο θεμελιώδης λόγος για τον οποίο η χώρα μου δεν εντάχθηκε στο ευρώ. " νομισματική ένωση πάντοτε θα φαινόταν δύσκολη χωρίς σημαντικά βήματα προς την οικονομική ένωση και αυτή η τελευταία απαίτηση σημαίνει πως δεν πιστεύω ότι το "νωμένο Βασίλειο θα ενταχθεί ποτέ στο ευρώ.
<P>
Κατά την άποψη της πολιτικής μου Ομάδας στο παρόν Σώμα, η εθνική κυριαρχία στις αποφάσεις σχετικά με την οικονομική πολιτική αποτελεί θεμελιώδη αρχή. Εάν και οι έξι αυτές εκθέσεις και οι κανόνες τους έχουν εφαρμογή μόνο στην ευρωζώνη, θα μπορούσαμε να στηρίξουμε πιο ενεργά την Ευρωομάδα στην απόφασή της να ενισχύσει τις αρχές επί των οποίων βασίζεται η νομισματική της ένωση. Εάν όλα τα κράτη μέλη, τα οποία χρησιμοποιούν το ευρώ, επιθυμούν να ενισχύσουν και να εμβαθύνουν τον συντονισμό των οικονομικών πολιτικών τους, τότε αυτή η απόφαση θα πρέπει να είναι δική τους.
<P>
Το "νωμένο Βασίλειο και οι άλλες εκτός ευρωζώνης χώρες επιθυμούν να είναι καλοί γείτονες. Ωστόσο, οι απόπειρες να δεσμευτούμε εμείς που βρισκόμαστε εκτός ευρωζώνης με στόχους και διαδικασίες οι οποίες έχουν σχεδιαστεί για την εναρμόνιση της οικονομικής πολιτικής είναι απαράδεκτες. Δεν επιθυμώ να δω να παρατείνονται οι δυσκολίες στην ευρωζώνη, αλλά η Συλλογή Νομολογίας του Δικαστηρίου δεν μπορεί να υποστηρίξει νομοθεσία της ΕΕ, η οποία αφαιρεί περαιτέρω εξουσίες από τις εθνικές κυβερνήσεις, που είναι επί του παρόντος εκτός ευρωζώνης.
<P>
Ας ελπίσουμε πως όλα τα κράτη μέλη θα έχουν πάρει το μάθημά τους από την κρίση, δηλαδή ότι ο ισοσκελισμένος προϋπολογισμός και η αυστηρή δημοσιονομική πειθαρχία ανταμείβονται με χαμηλότερες δαπάνες χρηματοδότησης στις χρηματοπιστωτικές αγορές και ότι η ειλικρίνεια στις εκθέσεις με τα στατιστικά στοιχεία είναι θεμελιώδης για τη συνεχιζόμενη εμπιστοσύνη της αγοράς. Βασικά, προς το συμφέρον όλων μας είναι η ισχυρή ευρωζώνη και το ευρώ ως παγκόσμιο νόμισμα. Οι νέοι κανόνες πρέπει να διασφαλίσουν ότι θα καταστεί ισχυρότερο και πιο βιώσιμο.
<SPEAKER ID="187" NAME="Sven Giegold" AFFILIATION="Verts/ALE">
(DE) Κύριε Πρόεδρε, οι βουλευτές της Ομάδας των Πρασίνων/Ευρωπαϊκή Ελεύθερη Συμμαχία επιθυμούμε να δούμε ισχυρή ευρωπαϊκή οικονομική διακυβέρνηση. Αυτό σημαίνει ότι από τη μία πλευρά χρειαζόμαστε ισχυρούς κανόνες για την αντιμετώπιση των ανισορροπιών -όπως καθορίζονται στην έκθεση της κ. Ferreira- και φυσικά χρειαζόμαστε, επίσης, κυρώσεις για αυτές. Για αυτόν τον λόγο πρόκειται να υπερψηφίσουμε αυτές τις δύο εκθέσεις, όπως θα κάνουμε και για την έκθεση της κ. Ford, η οποία παρέχει τη στατιστική βάση για την οικονομική συνεργασία μας.
<P>
Ομοίως, όσον αφορά τις τρεις εκθέσεις για το σύμφωνο σταθερότητας και ανάπτυξης: ένα κοινό νόμισμα και χρειαζόμαστε, επιπλέον, όρια στην Ευρώπη για τα ελλείμματα και το χρέος. Υπήρξε υπέρβαση των ορίων αυτών σε αυτήν την κρίση. Ωστόσο, είναι σημαντικό να εξετάσουμε τον τρόπο με τον οποίο μειώνονται τα ελλείμματα και το χρέος. Επί του παρόντος, βλέπουμε επανειλημμένως στην Ελλάδα, την Πορτογαλία και την Ιρλανδία ότι, υπό την πίεση της Ευρωπαϊκής Επιτροπής, σε διαπραγματεύσεις με τις εθνικές κυβερνήσεις διαμορφώθηκαν αποτελέσματα και δέσμες μέτρων, βάσει των οποίων σοι πιο αδύναμοι πλήττονται και οι ευκατάστατοι -που κέρδισαν πολλά τα τελευταία 20 χρόνια- δεν επηρεάζονται καθόλου. Αυτό κλόνισε την πίστη των ανθρώπων στη διαδικασία. Για αυτόν τον λόγο, οι βουλευτές της Ομάδας των Πρασίνων επιθυμούμε οι στόχοι της στρατηγικής "ΕΕ 2020" να είναι πλήρως δεσμευτικοί στο σύμφωνο σταθερότητας και ανάπτυξης και στις εκθέσεις και, επίσης, οι στόχοι για το έλλειμμα και το χρέος.
<P>
Αρνούμενοι να το αποδεχθείτε αυτό, κυρίες και κύριοι των φιλελεύθερων και συντηρητικών Ομάδων, εξαιρεθήκατε από μία από τις αρχές της κοινωνικής συνοχής στην Ευρώπη. Δεν μπορούμε να το υποστηρίξουμε αυτό. Το θεωρούμε άκρως λυπηρό, επειδή θα θέλαμε να βλέπαμε μια ευρεία φιλοευρωπαϊκή πλειοψηφία εδώ στο Κοινοβούλιο.
<P>
Εάν οι εν λόγω εκθέσεις δεν κερδίσουν πλειοψηφία αύριο, τότε είμαστε ανά πάσα στιγμή προετοιμασμένοι να συνεργαστούμε εποικοδομητικά για την επίτευξη κοινής λύσης για την οικονομική διακυβέρνηση, η οποία θα αντιμετωπίζει με την ίδια σοβαρότητα τις κοινωνικές και τις οικονομικές ευθύνες.
<SPEAKER ID="188" NAME="Νικόλαος Χουντής" AFFILIATION="GUE/NGL">
Κύριε Πρόεδρε, για μας, για την Ενωτική Αριστερά, το πακέτο της οικονομικής διακυβέρνησης δεν είναι μόνο η λάθος απάντηση στην κρίση αλλά είναι και το τέλος της Ευρώπης όπως τη γνωρίζαμε. Δεν έχει σαν στόχο το συντονισμό των οικονομιών και τη δημοσιονομική πειθαρχία, όπως ισχυρίζεται, αλλά την επιβολή ενός μονίμου μνημονίου λιτότητας σε όλη την Ευρώπη, σε όλους τους εργαζόμενους. Το "Ευρωπαϊκό Εξάμηνο" και τα εθνικά προγράμματα σταθερότητας και μεταρρυθμίσεων δεν έχουν σαν στόχο τη σύγκλιση αλλά την κατάργηση των συλλογικών συμβάσεων, την απελευθέρωση των απολύσεων, τις ιδιωτικοποιήσεις, τη διάλυση των δημοσίων συνταξιοδοτικών συστημάτων.
<P>
Αυτές οι πολιτικές, κύριοι συνάδελφοι, δεν εξυπηρετούν τα συμφέροντα των λαών της Ευρώπης ούτε και τις ελπίδες τους για πραγματική ανάπτυξη. Αντίθετα, εξυπηρετούν τα συμφέροντα των τραπεζών, που συνειδητά είχαν και έχουν στους ισολογισμούς τους τοξικά ομόλογα ενταγμένα στα μεγάλα διεθνή κερδοσκοπικά παιχνίδια, τα συμφέροντα των μεγάλων επιχειρήσεων, που στο πλαίσιο της κοινής αγοράς βρίσκουν το πάτημα να κερδοσκοπούν και να φοροδιαφεύγουν. Αναφέρω, χαρακτηριστικά, το παράδειγμα της γερμανικής εταιρείας Hochtief, που διαχειρίζεται το αεροδρόμιο των Αθηνών, η οποία από το 2001 δεν έχει πληρώσει ούτε ένα ευρώ, χρωστάει 500 εκατομμύρια ευρώ ΦΠΑ.
<P>
Αγαπητοί συνάδελφοι, γίνεται πολλή συζήτηση για την Ελλάδα. Εδώ και ένα χρόνο, η ουσία του πακέτου της οικονομικής διακυβέρνησης εφαρμόζεται στη χώρα μου με καταστροφικές συνέπειες: η ύφεση βαθαίνει, ο πληθωρισμός εκτινάχθηκε στα ύψη, οι επενδύσεις είναι ανύπαρκτες, τα εργασιακά δικαιώματα και οι συλλογικές συμβάσεις ουσιαστικά καταργήθηκαν, το εργατικό κόστος παρουσιάζει τη μεγαλύτερη μείωση στην Ευρώπη, η ανεργία έχει φθάσει ήδη στο 20%, το χρέος αυξάνεται τροφοδοτώντας έναν επικίνδυνο φαύλο κύκλο ύφεσης-χρέους-νέου δανεισμού. Για αυτό το λόγο, οι Έλληνες εργαζόμενοι έχουν βγει θυμωμένοι στους δρόμους και στις πλατείες, αγωνίζονται για να αποτρέψουν τις πολιτικές λιτότητας, να υπερασπίσουν το εισόδημα, να υπερασπίσουν τα εργασιακά και τα κοινωνικά δικαιώματα, την πραγματική ανάπτυξη, ένα καλύτερο μέλλον και για την Ελλάδα και για την Ευρώπη.
<SPEAKER ID="189" NAME="Francisco Sosa Wagner" AFFILIATION="NI">
(ES) Κύριε Πρόεδρε, επιδιώκουμε τη δημιουργία μιας περιοχής οικονομικής διακυβέρνησης η οποία θα υπόκειται στις αρχές του φεντεραλισμού, αν και θα είναι προσαρμοσμένη στη διαδικασία της ευρωπαϊκής ολοκλήρωσης.
<P>
Δεν μπορούμε πλέον να εθελοτυφλούμε απέναντι στην κατάσταση. Συνιστά ασυνέπεια η ύπαρξη κοινού νομίσματος απουσία των φορολογικών και δημοσιονομικών μέσων που απαιτούνται παράλληλα με αυτό.
<P>
Συγκεκριμένα, χρειαζόμαστε: την έκδοση κοινών ευρωπαϊκών ομολογιών, την άμεση απόρριψη ανταγωνισμού μεταξύ των ομολογιών που εκδίδονται από τα διαφορετικά κράτη μέλη, τη θέσπιση ενός αμιγώς ευρωπαϊκού ταμείου και την εναρμόνιση των δημοσιονομικών πολιτικών ώστε να διασφαλιστεί η ισότητα, να καταπολεμηθεί η φορολογική απάτη και να ευνοηθεί ο προσδιορισμός μιας προοδευτικής ευρωπαϊκής κοινωνικής πολιτικής, η οποία θα βασίζεται σε αποτελεσματικές δημόσιες υπηρεσίες.
<P>
Ορισμένοι ενδέχεται να πουν ότι οι ιδέες αυτές είναι στοιχειώδεις. Πρέπει, ωστόσο, να επαναλαμβάνονται διαρκώς, επειδή κανείς δεν τις ακούει. Για αυτόν ακριβώς τον λόγο, επειδή δηλαδή δεν ακούμε, ζούμε σε σκοτεινούς καιρούς, όπως προέβλεπε και ο ποιητής Μπέρτολτ Μπρεχτ.
<SPEAKER ID="190" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, πριν από 20 χρόνια, όταν εξελέγην για πρώτη φορά στο παρόν Σώμα, η συζήτηση αυτή δεν θα λάμβανε χώρα, διότι, εκείνη την εποχή, το Σώμα συνιστούσε διαβουλευτικό κοινοβούλιο, και πολλοί από εμάς αγωνιστήκαμε την τελευταία εικοσαετία ώστε να εξελιχθεί σε αυτό που είναι σήμερα, ένα κοινοβούλιο συννομοθέτης.
<P>
Ωστόσο, όταν κάποιος συννομοθετεί, πρέπει να είναι υπεύθυνος. Εκείνο που χρειαζόμαστε τώρα είναι να επιδείξουμε υπευθυνότητα. Μερίδα του παρόντος Σώματος έχει ενστερνιστεί το σύνθημα του Μάη του 1968, σύμφωνα με το οποίο είναι ρεαλιστικό να απαιτούμε το αδύνατο. Προφανώς, εάν κάποιος απαιτεί το αδύνατο, τελικά γίνεται αδύνατο να συμφωνήσει σε οτιδήποτε.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) δεν προέβη σε διαπραγματεύσεις με καμία επιμέρους Ομάδα. Διαπραγματευτήκαμε με όλες τις Ομάδες. Ωστόσο, έχουμε συνάψει συμφωνίες με εκείνες που ήταν έτοιμες να το πράξουν.
<P>
Κύριε Πρόεδρε, πιστεύω ότι αναμφισβήτητα σημειώθηκε μεγάλη πρόοδος με την πρόταση της Επιτροπής, τη θέση του Συμβουλίου και αυτό που βρίσκεται τώρα επάνω στο τραπέζι -το οποίο θα τεθεί σε ψηφοφορία αύριο- εάν εξεταστούν αντικειμενικά. Αυτό είναι το πραγματικό αμφιλεγόμενο θέμα ή δίλημμα που θα χρειαστεί να επιλύσουμε αύριο.
<P>
Στο τέλος του καρποφόρου βίου του, ο Μιγκέλ ντε Θερβάντες δήλωσε ότι υπήρξαν στιγμές στη ζωή του κατά τις οποίες έπρεπε να επιλέξει εάν θα είναι δρόμος ή πανδοχείο. Με το πανδοχείο, ο Θερβάντες εννοούσε να μένει ακίνητος, να παραπονείται ότι τον αγνοούν και να παραμένει στατικός. Το να είναι κανείς δρόμος σημαίνει να προχωρά μπροστά, να ξεπερνά εμπόδια, να γνωρίζει ότι δεν έχουν επιτευχθεί όλα, ότι ο δρόμος πιθανότατα δεν είναι αυτός στον οποίο θα επιθυμούσε να βαδίζει, αλλά να συνεχίζει, παρ' όλα αυτά να τον ακολουθεί.
<P>
Αυτό πιστεύω ότι πρέπει να κάνει αύριο το Σώμα: να συνεχίσει την πορεία του, να επιλύσει τις διαφορές που εξακολουθούμε να έχουμε με το Συμβούλιο, αλλά να έχει κατά νου ότι η κρίση πλήττει όλους τους Ευρωπαίους. Δεν είναι υπεύθυνες στην παρούσα συγκυρία δηλώσεις του τύπου: "Δεν με ικανοποιεί αυτό, αντίο και καλή σας μέρα". Ευθύνη σημαίνει συνέχιση της πορείας.
<P>
Κατά συνέπεια, κύριε Πρόεδρε, πιστεύω ότι στην αυριανή ψηφοφορία θα συγκαλέσουμε μία ακόμα σύνοδο με το Συμβούλιο, η οποία θα διεξαχθεί τον Ιούλιο. Όπως συνήθιζε να λέει ένας άλλος ποιητής -ο κ. Sosa Wagner παρέθεσε έναν γερμανό ποιητή, εγώ θα παραθέσω έναν γάλλο, τον Πωλ Βαλερύ- τα ποιήματα δεν ολοκληρώνονται ποτέ, απλώς εγκαταλείπονται.
<P>
Θα εγκαταλείψουμε το τελικό αποτέλεσμα έως τον Ιούλιο και ευελπιστώ πως η ουγγρική Προεδρία, η οποία απεδείχθη τόσο επιτυχής, θα μπορέσει επίσης να επιτύχει συμφωνία, η οποία θα είναι ικανοποιητική για όλους.
<P>
Σας ευχαριστώ, κύριε Πρόεδρε, και επιτρέψτε μου να επισημάνω ότι αυτή είναι η πρώτη φορά στα 20 χρόνια που το χρονόμετρο με ευνόησε παρέχοντάς μου περισσότερο χρόνο.
<SPEAKER ID="191" NAME="Edward Scicluna" AFFILIATION="S&amp;D">
(MT) Οι έξι εκθέσεις για την οικονομική διακυβέρνηση συνιστούν μια σύνθετη δέσμη μέτρων για την Ευρωπαϊκή Ένωση, ιδίως για την ευρωζώνη. Οι συντάκτες της δέσμης προτάσεων δυσκολεύονται αρκετά να την εξηγήσουν και είναι ακόμα πιο δύσκολο να την κατανοήσουν όσοι βρίσκονται εκτός. Είναι κατανοητό οι πολίτες να σαστίζουν και από την κρίση, η οποία εκτυλίσσεται ενώπιόν τους, και από την ασαφή και άτολμη αντίδρασή μας σε αυτήν. Για τον λόγο αυτόν, έχουμε ευθύνη να εξηγήσουμε τις επιλογές ψήφου μας στους πολίτες της εκλογικής μας περιφέρειας· να δηλώσουμε εάν είμαστε υπέρ ή κατά καθεμίας από τις εν λόγω εκθέσεις. Εν συντομία, η δέσμη προτάσεων που μας παρουσίασε η Επιτροπή είχε ως στόχο να καλύψει τις τρεις φάσεις του τρόπου με τον οποίο πρέπει να αντιδράσουμε στην κρίση. Πρωτίστως, η δέσμη αυτή εστιάζει στην πρόληψη, τον μετριασμό των επιπτώσεων και την επίλυση των κρίσεων. " έκθεση των Wortmann-Kool, Feio και Goulard εξετάζει εκτενώς τη χρήση κυρώσεων ως το βασικό μέσο που απαιτείται ώστε να αποτραπεί η διαμόρφωση επικίνδυνων υψηλών επιπέδων ελλείμματος και χρέους σε μια χώρα, και τα σενάρια που προκύπτουν όταν οι εν λόγω χώρες αγνοούν τις διάφορες προειδοποιήσεις που δέχονται σχετικά με τη δύσκολη δημοσιονομική τους κατάσταση. Αρχικά, οι εκθέσεις πραγματεύονταν την αυστηρότητα των προστίμων που θα έπρεπε να επιβάλλονται, αν και αργότερα έγιναν αποδεκτές πιο μετριοπαθείς προτάσεις. Ο δυσκολότερος και δημιουργικότερος τρόπος μετριασμού των επιπτώσεων της κρίσης, αποφεύγοντας μακροοικονομικές ανισορροπίες με τη χρήση πινάκων αποτελεσμάτων που προσδιορίζουν τους προς επίτευξη στόχους, εντοπίζεται στην έκθεση Ferreira. Παρά τους τεχνικούς περιορισμούς και τις λοιπές πιέσεις, η εν λόγω έκθεση κατάφερε τουλάχιστον να επιτύχει τον ελάχιστο αριθμό επιθυμητών στόχων. Οιοσδήποτε ελπίζει να βρει λύση για την παρούσα κρίση σε αυτήν τη δέσμη προτάσεων θα το πράξει επί ματαίω. Από την εν λόγω δέσμη προτάσεων απουσιάζουν άρτια σχεδιασμένες, λογικές ιδέες από ευρωπαίους και ξένους οικονομολόγους σχετικά με τον τρόπο που οι χώρες οι οποίες επλήγησαν μπορούν να ξεπεράσουν την εν λόγω κρίση. Μια έκθεση η οποία επιχείρησε να επιτύχει συναίνεση για τις κινητές ευρωαξίες αποσύρθηκε την τελευταία στιγμή από το Συμβούλιο και τώρα έχει τεθεί απλώς στο αρχείο την Επιτροπή μαζί με την υπόσχεση ότι θα πραγματοποιηθούν περαιτέρω μελέτες επί του θέματος. Δεν έχουμε τίποτα συγκεκριμένο ανά χείρας· καταλήξαμε απλώς με μια υπόσχεση στην υπόσχεση. Πρέπει να έχουμε κατά νου ότι το ζητούμενο αυτού του έργου ήταν να βοηθήσουμε την Ευρώπη να σταθεί πάλι στα πόδια της, να βγει από το τέλμα και να διασφαλιστεί ότι μπορεί να προχωρήσει προς τα εμπρός και να γίνει ανταγωνιστική σε παγκόσμια κλίμακα. Για αυτόν τον λόγο, δεν πρέπει να αντιτασσόμαστε στην ιδέα ότι οι χώρες της ευρωζώνης πρέπει να μειώσουν τα υπερβολικά φορολογικά βάρη τους. Συμφωνούμε ότι κανείς δεν μπορεί να είναι ανταγωνιστικός, ενώ κουβαλά ένα τόσο βαρύ φορτίο. Ωστόσο, δεν μπορεί κανείς να αποδεχθεί την επιβολή μιας "δίαιτας εξπρές", η οποία θα είχε ως αποτέλεσμα την περαιτέρω επιβάρυνση και αποδυνάμωση. " Ευρώπη πρέπει να αποκτήσει οικονομική δύναμη· χρειάζεται δημιουργικά συστήματα για την ενίσχυση της οικονομικής ανάπτυξης και τη δημιουργία θέσεων απασχόλησης. Είναι ιδιαίτερα απογοητευτικό το γεγονός ότι μετά από όλους αυτούς τους μήνες, ούτε μία από τις πιθανές ευφυείς προτάσεις δεν συμπεριελήφθη στην παρούσα δέσμη προτάσεων.
<SPEAKER ID="192" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, για μεγάλο διάστημα πιστεύαμε ότι η εσωτερική αγορά και η κυκλοφορία ενός κοινού νομίσματος θα κατέληγαν αυτόματα σε οικονομική σύγκλιση και σε σύγκλιση των κρατών μελών, και ότι τα κριτήρια του Μάαστριχτ ήταν επαρκή για τη διασφάλιση πειθαρχίας. Τελικά βρισκόμαστε αντιμέτωποι με την πραγματικότητα. Τα μέσα διαχείρισης αποδείχθηκαν ανεπαρκή και έχουν παραβιαστεί κατάφωρα κατά το παρελθόν.
<P>
" καθιέρωση ενιαίου νομίσματος και κοινής νομισματικής πολιτικής δεν είναι εφικτή σε μακροπρόθεσμο ορίζοντα, εκτός εάν εφαρμόζονται δρακόντειοι κανόνες στους τομείς της φορολογικής, δημοσιονομικής, οικονομικής και κοινωνικής πολιτικής. " ΕΕ επιχειρεί τώρα μια νέα προσέγγιση. Για να μιλήσουμε μεταφορικά, έχει μια τελευταία ευκαιρία. Εάν αυτή η τελευταία ευκαιρία χαθεί, η ζημίά θα είναι σοβαρή. " ΕΕ μπορεί να βρεθεί σε φάση οπισθοδρόμησης, μπορεί να δούμε την επιστροφή στην επανεθνικοποίηση και τον προστατευτισμό και τις πρώτες ενδείξεις διάλυσης της ευρωζώνης.
<P>
" νέα δέσμη προτάσεων επιχειρεί να το εμποδίσει αυτό και να οικοδομήσει νέα θεμέλια. Τάσσομαι υπέρ αυτής της δέσμης προτάσεων, παρόλο που την θεωρώ αδύναμη, λαμβανομένων υπόψη των προβλημάτων που μόλις περιέγραψα. Υπάρχει κίνδυνος το ευρωπαϊκό εξάμηνο να αποβεί μια συγκεντρωτική, γραφειοκρατική άσκηση. Το σύμφωνο για το ευρώ είναι πιθανόν να αποδειχθεί αδύναμο. Εκείνο που χρειαζόμαστε είναι δεσμευτικές συστάσεις από την Επιτροπή. Χρειαζόμαστε αυτόματες πρωτοβουλίες και κυρώσεις, τις οποίες το Συμβούλιο θα δύναται να παρεμποδίσει μόνο μέσω της ψηφοφορίας με αντίστροφη ειδική πλειοψηφία. Αυτό είναι αναμφίβολα απαραίτητο, προκειμένου να σταματήσουν επιτέλους οι επαίσχυντοι, αδιαφανείς διαπληκτισμοί των μελών του Συμβουλίου στο παρασκήνιο. Εκείνο που χρειαζόμαστε επειγόντως είναι ένας σαφής μηχανισμός επίλυσης για τον χρηματοπιστωτικό τομέα, ούτως ώστε να καταστεί εκ νέου λειτουργικός.
<SPEAKER ID="193" NAME="Derk Jan Eppink" AFFILIATION="ECR">
(NL) Κύριε Πρόεδρε, έχει καταστεί σαφές ότι η νομισματική ένωση απαιτεί δημοσιονομική ένωση, καθώς και συμμόρφωση με τους κανόνες. Αυτό είναι το δίδαγμα που πρέπει να αντλήσουμε από την κρίση του ευρώ. Θεωρώ ότι η δέσμη προτάσεων επί της οποίας συμφωνήσαμε την προηγούμενη Τετάρτη είναι άρτια ισορροπημένη και, κατά συνέπεια, έχω την τιμή να σας ενημερώσω, κύριε Επίτροπε, ότι η βελγική αντιπροσωπεία στην Ομάδα των Ευρωπαίων Συντηρητικών και Μεταρρυθμιστών θα την στηρίξει.
<P>
Ωστόσο, θα ήθελα να προβώ σε ορισμένες επικριτικές παρατηρήσεις. Συνολικά, πιστεύω ότι τα ευρωομόλογα δεν αποτελούν πανάκεια. Χθες ο Gideon Rachman έγραψε στην εφημερίδα Financial Times ότι κανείς δεν μπορεί να θεραπεύσει τη δηλητηρίαση από οινόπνευμα με ένα μπουκάλι βότκα. Είχα θεολογικές συζητήσεις σχετικά με αυτό το ζήτημα με την κ. Goulard. Δεν μπορέσαμε να συμφωνήσουμε, αλλά τη θαυμάζω ως αντίπαλο. Πιστεύω, επίσης, ότι η θεωρία των οικονομικών ανισορροπιών είναι μάλλον αόριστη και ασαφής. Δεν είναι αλήθεια ότι η Γερμανία έχει εμπορικό πλεόνασμα, επειδή η Πορτογαλία έχει έλλειμμα εμπορικού ισοζυγίου. Αυτό πραγματικά θα ερμηνευόταν ως "η οικονομία της ΕΕ για ανδρείκελα".
<P>
Κατά συνέπεια, κύριε Πρόεδρε, έχουμε μπροστά μας το καλύτερο κείμενο που θα μπορούσε να επιτευχθεί. Θα το υπερψηφίσω και πιστεύω ότι, επί του παρόντος και σε αυτήν την περίοδο κρίσης της ευρωζώνης, εμείς και αυτό το Κοινοβούλιο καλούμαστε να ανταποκριθούμε και αυτό θα ήθελα να κάνω.
<SPEAKER ID="194" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, με το πακέτο των μέτρων οικονομικής διακυβέρνησης δημιουργείται ένας σιδερένιος μηχανισμός επιβολής των καπιταλιστικών αναδιαρθρώσεων με ενιαίο τρόπο και ενιαία στρατηγική σε όλα τα κράτη μέλη της Ευρωπαϊκής Ένωσης για την ενίσχυση της ανταγωνιστικότητας, της κερδοφορίας και της εξουσίας του κεφαλαίου. Πρόκειται για ένα διαρκές μνημόνιο για την εργατική τάξη σε όλα τα κράτη μέλη της Ευρωπαϊκής Ένωσης. Και είναι χυδαία η προπαγάνδα για τα χρέη και τα ελλείμματα της Ελλάδας, της Ιρλανδίας, της Πορτογαλίας και άλλων χωρών, προκειμένου να ενοχοποιηθούν οι κατακτήσεις της εργατικής τάξης, να συγκαλυφθεί ο πραγματικός υπεύθυνος, ο καπιταλισμός, τα μονοπώλια. Προωθείται ένταση της ιδεολογικής τρομοκρατίας της αστικής τάξης ότι μοναδική διέξοδος είναι ο σφαγιασμός του εργαζόμενου λαού για να μείνει αλώβητη η κερδοφορία του κεφαλαίου.
<P>
Μόνο την περίοδο 1985-2011, πέρα από τον αμύθητο πλούτο που ιδιοποιήθηκε το κεφάλαιο από την εκμετάλλευση της εργατικής τάξης στην Ελλάδα, το μονοπωλιακό κεφάλαιο, εγχώριο και ξένο, είτε σαν δανειστής είτε σαν δανειζόμενος, λήστεψε 628 δισεκατομμύρια ευρώ για τόκους και χρεολύσια.
<P>
" εργατική τάξη δεν χρωστάει τίποτε στους ληστές του ιδρώτα της. Αντίθετα, της χρωστάνε όλον τον καταληστευμένο πλούτο που λεηλάτησε το κεφάλαιο. Το μήνυμα που το Κομμουνιστικό Κόμμα της Ελλάδας έστειλε από τον Βράχο της Ακρόπολης σήμερα ηχεί πιο επίκαιρο από ποτέ: "Λαοί της Ευρώπης ξεσηκωθείτε. Ανατρέψτε την καπιταλιστική βαρβαρότητα και την κυριαρχία των μονοπωλίων".
<SPEAKER ID="195" NAME="Andreas Mölzer" AFFILIATION="NI">
(DE) Κύριε Πρόεδρε, όσο πιο πολλές εγγυήσεις παρέχουμε στον μελλοντικό ευρωπαϊκό μηχανισμό σταθεροποίησης τόσο πιο εξαρτημένα καθίστανται τα υγιή κράτη από την υπερχρεωμένη περιφέρεια της ΕΕ. " κεντρική διαχείριση και ένα ενιαίο νόμισμα, το οποίο μακροπρόθεσμα δεν θα μπορούσε ποτέ να γίνει σκληρό νόμισμα, συνέβαλαν στα υπάρχοντα προβλήματα, ωστόσο αυτό που προτείνεται τώρα ως λύση για να σωθούμε είναι να συνεχίσουμε επί της ίδιας εσφαλμένης οδού.
<P>
Καταρχάς, ισχυρές και αδύναμες οικονομίες τοποθετούνται αυθαίρετα στο ίδιο καζάνι. Κατόπιν, καταφεύγουμε σε διάφορα μέτρα διάσωσης -όλα μάταια- και τώρα ο όλος μηχανισμός πρόκειται να κορυφωθεί με την ευρωπαϊκή οικονομική διακυβέρνηση. Κατά την άποψή μου, εάν οι υπερχρεωμένες οικονομίες επιθυμούν να παραμείνουν στην ευρωζώνη, τότε πρέπει αντίθετα να υποβληθούν σε αυστηρό δημοσιονομικό έλεγχο. Το είδος της κεντρικής διαχείρισης, το οποίο λαμβάνει τη μορφή τού να επεκταθεί από τις Βρυξέλλες η δημοσιονομική αρχή σε όλα τα κράτη μέλη συνιστά εσφαλμένη παρέμβαση στα κράτη μέλη, ωστόσο, και θα μετέτρεπε επιπλέον τις υγιείς χώρες της Ευρώπης σε απλά παιχνίδια της ευρωπαϊκής γραφειοκρατίας.
<P>
Κατά την άποψή μου, θα έπρεπε να κλείσουμε την πόρτα στην υφέρπουσα επιθυμία των Βρυξελλών για ακόμα περισσότερη κεντρική διαχείριση.
<SPEAKER ID="196" NAME="Danuta Maria Hübner" AFFILIATION="PPE">
(EN) Κύριε Πρόεδρε, καθήκον και ευθύνη μας εδώ είναι να διασφαλίσουμε ότι και τα κράτη μέλη και η Ένωση συνολικά θα βγουν δυνατότερα από την κρίση και τη δέσμη μέτρων για την οικονομική διακυβέρνηση μάς οδηγεί προς αυτήν την κατεύθυνση. " εν λόγω δέσμη -αδιανόητη από πολιτικής άποψης πριν από την κρίση και οπωσδήποτε όχι ακόμα τέλεια- αποτελεί πράγματι ένα σημαντικό βήμα προόδου.
<P>
Είναι προφανές, ωστόσο, ότι η επίτευξη μιας συμφωνίας είναι ένα βήμα -και είναι καθήκον μας εδώ- αλλά το να δούμε την πρακτική εφαρμογή της και, κατόπιν, να υπάρξουν οφέλη από νέους κανόνες θα αποτελέσει μία ακόμα πρόκληση. " εν λόγω μεταρρύθμιση, η οποία εισαγάγει μεγαλύτερο ποσοστό αυτοματισμού στην πολιτική διαπραγμάτευση και την διακριτική ευχέρεια, θα πρέπει να δοκιμαστεί στην πραγματική ζωή και για αυτό θα χρειαστεί ισχυρή πολιτική θέληση και στάση λογοδοσίας.
<P>
Είναι ασαφές πόσος καιρός θα χρειαστεί προτού τεθούν σε εφαρμογή όλες οι θεσμικές ρυθμίσεις και αρχίσουν να αποδίδουν καρπούς οι νέοι κανόνες. " αβεβαιότητα αυτή δημιουργεί κινδύνους και δεν πρέπει να δημιουργούμε επιπλέον χώρο για αυτούς τους κινδύνους. Παραμένει, επίσης, ασαφής ο τρόπος με τον οποίο θα λειτουργεί η αλληλεπίδραση μεταξύ του ευρωπαϊκού εξαμήνου και της νέας υποδομής της οικονομικής διακυβέρνησης και ανησυχώ επίσης όσον αφορά την ανάδυση του μόνιμου ευρωπαϊκού μηχανισμού σταθερότητας ως διακυβερνητικού εργαλείου.
<P>
Ευελπιστώ η συμφωνία μας επί της "εξάδας" να ανοίξει τον δρόμο για τον μετασχηματισμό αυτών των νομοθετικών προτάσεων σε κοινοτικές πράξεις.
<P>
Ολοκληρώνοντας, επιτρέψτε μου να πω ότι η δέσμη μέτρων για την οικονομική διακυβέρνηση μάς παρέχει την ευκαιρία να εξαφανίσουμε τη νοοτροπία νικητή/ηττημένου από την ευρωπαϊκή πραγματικότητα και να μετατραπεί η Ευρώπη σε παιχνίδι μηδενικού αθροίσματος.
<SPEAKER ID="197" NAME="Liem Hoang Ngoc" AFFILIATION="S&amp;D">
(FR) Κύριε Πρόεδρε, κυρίες και κύριοι, οι συμπολίτες μας αμφισβητούν την αξία των πολιτικών λιτότητας, οι οποίες περιορίζουν τις δημόσιες υπηρεσίες τους και συμπιέζουν την κοινωνική τους ασφάλιση. Όπου και αν εφαρμόστηκαν οι εν λόγω πολιτικές, δεν κατάφεραν να μειώσουν το δημόσιο χρέος και να περιορίσουν την ανεργία. Τα περιεχόμενα της εν λόγω δέσμης μέτρων "διακυβέρνησης" -και τα αποκαλώ εσκεμμένα "περιεχόμενα" για τα οποία συζητάμε σήμερα είναι τόσο γελοία ώστε ακόμα και οι οικονομολόγοι έχουν μείνει έκπληκτοι, επειδή θα αποτρέψουν την προσαρμογή της δημοσιονομικής πολιτικής στους οικονομικούς κύκλους.
<P>
Κατά τη διάρκεια του τριμερούς διαλόγου, οι ίδιοι οι εκπρόσωποι της Επιτροπής παραδέχθηκαν ότι δεν έχουν χρησιμοποιήσει κανένα θεωρητικό ή οικονομετρικό μοντέλο ως βάση για τη διατύπωση ορθών προβλέψεων και συστάσεων. Παραδέχονται ότι εργάζονται σε μια καθαρά ενστικτώδη βάση. Υπό το πρίσμα των ανωτέρω, είναι δύσκολο να κατανοήσει κανείς για ποιον λόγο οι συντηρητικοί, φιλελεύθεροι και ευρωσκεπτικιστές βουλευτές αυτού του Σώματος επιχείρησαν να ενισχύσουν στα τυφλά το κείμενο που πρότεινε η Επιτροπή. Δεν είναι καθόλου σε θέση να μας κάνουν κήρυγμα, δεδομένου ότι οι κυβερνήσεις των οποίων ηγούνται φίλοι τους έχουν δημιουργήσει τα εν λόγω ελλείμματα μέσω φοροελαφρύνσεων, οι οποίες είναι τόσο άδικες όσο και αναποτελεσματικές: σωστά, κύριε Gauzès; Προβαίνουν σε μεγαλόσχημες δηλώσεις σχετικά με τη στρατηγική "Ευρώπη 2020", αλλά αρνούνται να επιτρέψουν την εξαίρεση δαπανών για την προετοιμασία του μέλλοντος, όπως οι επενδυτικές δαπάνες, από τον υπολογισμό των ελλειμμάτων.
<P>
Ναι, κυρία Wortmann-Kool, αυτή είναι η ουσία της συζήτησης σε ό,τι μας αφορά! Ναι, να μειώσουμε τα ελλείμματα, για παράδειγμα, επανεξετάζοντας τα φορολογικά δώρα, τα οποία ωφέλησαν κυρίως τους πιστωτές των κρατών, αλλά ας το πράξουμε χωρίς να θυσιάσουμε τις επενδύσεις, την εκπαίδευση και τις θέσεις απασχόλησης, επειδή οι σημερινές επενδύσεις είναι οι αυριανές θέσεις απασχόλησης και τα φορολογικά έσοδα που θα ακολουθήσουν, και αυτό θα μας επιτρέψει να μειώσουμε τα ελλείμματά μας. Αυτό είναι το θεώρημα, το οποίο θα έπρεπε να υπάρχει στην πρώτη σελίδα της δέσμης μέτρων "διακυβέρνησης".
<P>
Συντηρητικοί και φιλελεύθεροι συνάδελφοι βουλευτές, ορισμένοι από εσάς θέλετε να τιμωρήσετε αυτόματα τα κράτη που είναι αιρετικά απέναντι στο δόγμα σας στο ύψος δισεκατομμυρίων ευρώ. Επιθυμούν, επίσης, να τιμωρήσουν χώρες που δεν μειώνουν τους μισθούς προκειμένου να ανακτήσουν το εμπορικό τους ισοζύγιο. Πιστεύουν ότι τα ελλείμματα είναι κυρίως αποτέλεσμα κακών προθέσεων από την πλευρά των εν λόγω κρατών, αγνοώντας ότι το νεοφιλελεύθερο μοντέλο, το οποίο ουδέποτε αμφισβητείται, μόλις πέρασε τη χειρότερη κρίση του από το 1929 και αγνοώντας το γεγονός ότι ασκούσε ήδη πιέσεις στην αγοραστική ισχύ των με'σων πολιτών και προκαλούσε τεράστια συρρίκνωση στα φορολογικά έσοδα: δύο προβλήματα, τα οποία βρίσκονταν εξαρχής στη ρίζα της αύξησης του ιδιωτικού και του δημόσιου χρέους.
<P>
Κατά την ψηφοφορία, οι Σοσιαλιστές και οι Δημοκράτες θα αποστείλουν σαφές μήνυμα κατά της εν λόγω δέσμης μέτρων λιτότητας,η οποία θα οξύνει αναπόδραστα την αγανάκτηση που εντείνεται σε ολόκληρη την Ευρώπη. Το σαφές αυτό μήνυμα απευθύνεται σε όλους τους εργαζόμενους στην Ευρώπη και ιδίως στους συμπολίτες μας στη Γαλλία και τη Γερμανία, καθώς πλησιάζουν οι εκλογές που θα έχουν καθοριστικό αντίκτυπο στο μέλλον της Ευρώπης.
<SPEAKER ID="198" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, καταρχάς θα ήθελα να ευχαριστήσω όλους τους εισηγητές για το εξαιρετικό έργο που επιτέλεσαν, ιδίως τους συναδέλφους και φίλους μου Sylvie Goulard και Carl Haglund.
<P>
" ψήφος μας σχετικά με τη δέσμη μέτρων οικονομικής διακυβέρνησης μπορεί να αποτελέσει ιστορικό σημείο καμπής για το παρόν Σώμα. Όχι μόνο μέσω των άμεσων συνεπειών της, αλλά και λόγω της ηθικής θέσης που δείχνουμε στους πολίτες μας. Ήρθε η ώρα η πολιτική και οι κυβερνήσεις να λάβουν πιο σθεναρή θέση για το τι είναι λάθος και τι σωστό στις αξίες που θέλουμε να υπερασπιστούμε, συμπεριλαμβανομένου του οικονομικού τομέα.
<P>
Θέλουμε κυβερνήσεις οι οποίες ψεύδονται για τους προϋπολογισμούς και τα ελλείμματά τους; Όχι, διότι, παρόλο που μπορεί κανείς να αποφύγει την πραγματικότητα για λίγο, εκείνη πάντα αντεπιτίθεται στο τέλος. Επιπλέον, θέλουμε κυβερνήσεις οι οποίες συμμορφώνονται με το σύμφωνο σταθερότητας και ανάπτυξης; Πιστεύω ότι θέλουμε. Συνεπώς, είναι αναγκαία η διαχείριση των κυρώσεων.
<P>
Γνωρίζουμε ότι εάν τα κράτη μέλη πρέπει να επιβάλουν κυρώσεις μεταξύ τους, δεν πρόκειται να συμβεί απολύτως τίποτα. Για αυτόν τον λόγο, υποστηρίζω πλήρως την ψηφοφορία με αντίστροφη ειδική πλειοψηφία, εξ ονόματος και του κόμματός μου, της Συμμαχίας Φιλελεύθερων Καταλανών, η οποία επί του παρόντος είναι επικεφαλής της κυβέρνησης της Καταλονίας, καθώς και της κυβέρνησης της πόλης της Βαρκελώνης. Ο αυτοματισμός είναι ιδιαίτερα αναγκαίος, εάν επιθυμούμε να είμαστε σίγουροι ότι δεν θα καταπατηθούν απρόσκοπτα οι κόκκινες γραμμές.
<P>
Επιπλέον, απευθύνεται έκκληση προς την Επιτροπή να υποβάλει πρόταση σχετικά με τις κινητές ευρωαξίες. Θα ήθελα να εκφράσω δημοσίως την υποστήριξή μου εν προκειμένω, στο πλαίσιο μιας πρότασης που θα λάβει υπόψη το στοιχείο της δημοσιονομικής πειθαρχίας.
<SPEAKER ID="200" NAME="Peter van Dalen" AFFILIATION="ECR">
(NL) Κύριε Πρόεδρε, η ελληνική κρίση είναι ένας από τους παράγοντες που αποτελούν τη βάση της εν λόγω συζήτησης. Ο δανεισμός περισσότερων χρημάτων στους Έλληνες και η απαίτηση να προβούν σε περαιτέρω περικοπές δεν είναι συνετή. Οι Έλληνες δεν θα μπορέσουν ποτέ να αποπληρώσουν τα δάνειά τους και μια οικονομία που είναι μάλλον νεκρή δεν μπορεί να κάνει περικοπές. Δεν μπορείτε να ζητήσετε από έναν σκελετό να σφίξει το ζωνάρι.
<P>
Τι πραγματικά χρειαζόμαστε, λοιπόν; Καταρχάς, οι βουλευτές του Σώματος που ενέταξαν την Ελλάδα στην ευρωζώνη πρέπει να ομολογήσουν την ενοχή τους, όπως το ίδιο οφείλει να πράξει και ο βέλγος υπουργός Οικονομικών, κ. Reynders. Προφανώς, αυτό δεν έπρεπε να είχε επιτραπεί.
<P>
Δεύτερον, μέρος του ελληνικού χρέους πρέπει να διαγραφεί και, προκειμένου να διασφαλιστεί ότι θα αποπληρωθεί το υπολειπόμενο χρέος, πρέπει να καταρτιστεί πολυετές σχέδιο αποκατάστασης για την ελληνική οικονομία.
<P>
Τρίτον, το σύμφωνο σταθερότητας και ανάπτυξης πρέπει να περιλαμβάνει αυτόματες κυρώσεις εις βάρος όσων παραβιάζουν τους όρους συμμετοχής στο ευρώ, διότι δεν πρέπει να επιτρέψουμε ποτέ ξανά στον εαυτό μας να περιπέσουμε σε αυτήν την άθλια κατάσταση. Εν προκειμένω δε, πιστεύω ότι η έκθεση Wortmann-Kool θα μπορούσε να είναι πιο αυστηρή.
<P>
Κύριε Πρόεδρε, υποστηρίζω την "εξάδα", αλλά, λόγω του σημείου αυτού, θα απόσχω από την ψηφοφορία επί της έκθεσης Wortmann-Kool.
<SPEAKER ID="201" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η εν λόγω δέσμη νομοθετικών προτάσεων δεν αποτελεί απάντηση στα σοβαρά οικονομικά και κοινωνικά προβλήματα τα οποία αντιμετωπίζουν πολλές χώρες και τα οποία επηρεάζουν τους εργαζόμενους και τον κόσμο γενικά. Προέρχονται, κατά βάση, από τις αυξανόμενες νεοφιλελεύθερες πολιτικές της ΕΕ, οι οποίες συγκεντρώνουν δημοσιονομικές και πολιτικές εξουσίες στα χέρια των λίγων.
<P>
Καθώς επεκτείνονται οι απαιτήσεις του συμφώνου σταθερότητας και ανάπτυξης και καθίστανται πιο αυστηρές οι ποινές, το αποτέλεσμα των διαπραγματεύσεων αποκαλύπτει την πολιτική συναίνεση μεταξύ των τριών θεσμικών οργάνων όσον αφορά την πορεία και τις κύριες γραμμές της Ευρωπαϊκής Ένωσης. Εντάσσεται στο πλαίσιο μιας άνευ προηγουμένου επίθεσης στα δικαιώματα των εθνικών κοινοβουλίων, τα οποία περιορίζονται από τις νεοφιλελεύθερες κατευθυντήριες γραμμές της ΕΕ όσον αφορά τους προϋπολογισμούς των χωρών τους, με στόχο την επιβολή μέτρων λιτότητας σε εργαζόμενους και πολίτες, ιδιωτικοποιήσεις και περικοπές των δημόσιων επενδύσεων σε βασικούς τομείς και υπηρεσίες.
<P>
Δεδομένου ότι οι αγώνες των εργαζομένων στην Ελλάδα, την Ιρλανδία και την Πορτογαλία δεν είχαν αποτέλεσμα, όπως γνωρίζουμε, ήρθε η ώρα να αλλάξουμε ριζικά στάση και να σταματήσουμε να επιμένουμε στην παροχή οφελών μόνο σε ομάδες οικονομικών και χρηματοπιστωτικών επιχειρήσεων, προπαντός δε, στις μεγάλες ευρωπαϊκές δυνάμεις. Εκείνο που προτείνουν αυτά τα νομοθετικά έγγραφα είναι η διαιώνιση των εν λόγω μέτρων παρέμβασης, τα οποία υποτάσσουν λαούς και χώρες και τις μετατρέπουν σε πραγματικά προτεκτοράτα ή αποικίες. Προτείνουν να προχωρήσουμε περαιτέρω επί μιας οδού που οδηγεί κατευθείαν σε οικονομική και κοινωνική καταστροφή και στην πραγματική κατάρρευση της Ευρωπαϊκής Ένωσης. Κατά συνέπεια, τασσόμαστε κατά αυτών των κειμένων.
<SPEAKER ID="202" NAME="Jean-Paul Gauzès" AFFILIATION="PPE">
(FR) Κύριε Πρόεδρε, κύριε Επίτροπε, κύριε Υπουργέ, κυρίες και κύριοι, πολλά σχόλια έχουν ήδη διατυπωθεί για τις διαφορετικές εκθέσεις, οι οποίες συγκροτούν τη συγκεκριμένη δέσμη μέτρων διακυβέρνησης. Ποια είναι τα πιο σημαντικά σημεία, σε αυτό το στάδιο, τα οποία θα μας βοηθήσουν να αξιολογήσουμε το έργο που έχει επιτελεστεί; Το γεγονός ότι έχουμε σήμερα την παρούσα δέσμη προτάσεων, η οποία είναι αποτέλεσμα διαπραγματεύσεων μεταξύ του Συμβουλίου και του Κοινοβουλίου, ήδη συνιστά σημαντική πρόοδο. Συμπληρώνει ένα προφανές κενό στην ανάπτυξη του ευρώ και δυστυχώς χρειάστηκε μια κρίση χρέους για μας παρακινήσει να το πράξουμε.
<P>
Στο πλαίσιο αυτό, πρέπει να επισημάνουμε το αξιέπαινο έργο που επιτέλεσε η ουγγρική Προεδρία και την ποιότητα των διαπραγματεύσεων από το παρόν Σώμα. Θα ήθελα, επίσης, να τονίσω τα αποτελέσματα που πέτυχε το Κοινοβούλιο στις συζητήσεις με το Συμβούλιο, καθώς το τελευταίο επέδειξε πραγματικά ανοικτό πνεύμα. Πρέπει να θυμηθούμε πώς ήταν η κατάσταση και να εκτιμήσουμε αντικειμενικά τις βελτιώσεις.
<P>
Τούτου λεχθέντος, είναι οι εν λόγω διατάξεις ικανοποιητικές και επαρκείς; Φυσικά, πάντα υπάρχει περιθώριο βελτίωσης, αλλά η εν λόγω δέσμη προτάσεων παρέχει ήδη πραγματικές λύσεις για την ενίσχυση της ευρωζώνης και τη διαμόρφωση της συντονισμένης οικονομικής προσέγγισης που απαιτείται. Μπορούμε σοβαρά να υποστηρίξουμε, όπως κάνουν οι πολέμιοι αυτής της δέσμης προτάσεων, ότι μπορεί να υπάρξει ανάπτυξη πάνω σε ένα βουνό χρέους, το οποίο συνεχώς μετατίθεται στο μέλλον;
<P>
Σε εκείνους που μας κατηγορούν επειδή υποστηρίζουμε μια δέσμη μέτρων διακυβέρνησης, η οποία δεν βασίζεται σε κανένα θεωρητικό ή εικονομετρικό μοντέλο, θα ήθελα απλώς να αντιτάξω το εξής: τα μοντέλα για τα οποία μιλάτε προέβλεψαν ή πρόλαβαν την κρίση την οποία βιώνουμε και η οποία δεν έχει ακόμα τελειώσει ή μήπως, οδήγησαν, αντιθέτως, σε συμπεριφορές υψηλού κινδύνου υπό τη σκέπη της μαθηματικής αλήθειας;
<P>
Κύριε Πρόεδρε, κυρίες και κύριοι, αύριο το Κοινοβούλιο θα πρέπει να λάβει την απόφασή του και ελπίζω πως θα στείλει ένα ηχηρό και σαφές μήνυμα και στους πολίτες μας ώστε να αποκατασταθεί η εμπιστοσύνη τους στην Ευρώπη, και στις αγορές, ώστε να σταθεροποιηθεί το νόμισμά μας.

<CHAPTER ID="003">
Το μέλλον της ΚΓΠ μετά το 2013 (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Lyon, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με το μέλλον της κοινής γεωργικής πολιτικής μετά το 2013.
<P>
Έχω την τιμή να καλωσορίσω τον Επίτροπο κ. Cioloş. Στο Στρασβούργο, η Επιτροπή υποδεικνύει κατά περίπτωση τον εκάστοτε Επίτροπο που παρίσταται στις συνεδριάσεις, αλλά θεωρώ ένδειξη αξιοσημείωτου αισθήματος ευθύνης το γεγονός ότι ο Επίτροπος που είναι αρμόδιος για τον τομέα που συζητούμε είναι παρών και συμμετέχει σε αυτήν τη συζήτηση. Πιστεύω ότι πρόκειται για εξαιρετικά θετική λεπτομέρεια.
<SPEAKER ID="008" NAME="George Lyon">
εισηγητής. - (ΕΝ) Κύριε Πρόεδρε, καταρχάς, επιτρέψτε μου να εκφράσω τα συλλυπητήριά μου στους γερμανούς συναδέλφους μου και τα συγχαρητήριά μου στους ισπανούς συναδέλφους μου μετά τον έξοχο χθεσινοβραδινό αγώνα.
<P>
Θα ήθελα να διασαφηνίσω τα δύο θεμελιώδη, κατά την άποψή μου, ερωτήματα στα οποία πρέπει να απαντήσουμε σε σχέση με τη μεταρρύθμιση της ΚΓΠ. Ποιος είναι ο σκοπός της ΚΓΠ; Γιατί εξακολουθεί να είναι σημαντική τον 21ο αιώνα; Στην παρούσα συγκυρία της οικονομικής κρίσης, των υπερχρεωμένων δημόσιων οικονομικών και των προϋπολογισμών λιτότητας, είναι ζωτικής σημασίας η ΚΓΠ να δώσει απαντήσεις σε αυτά τα ερωτήματα, εάν θέλουμε οι φορολογούμενοι να συνεχίσουν να παρέχουν στους γεωργούς μας την απολύτως αναγκαία στήριξή τους και στο μέλλον.
<P>
Μία από τις θεμελιώδεις προκλήσεις που αντιμετωπίζει η κοινωνία είναι ο τρόπος με τον οποίο θα ικανοποιήσει την αυξανόμενη ζήτηση τροφίμων, η οποία, σύμφωνα με τις εκτιμήσεις του Οργανισμού Επισιτισμού και Γεωργίας των "νωμένων Εθνών (FAO), αναμένεται να έχει διπλασιαστεί έως το 2050. Βεβαίως, η μεγάλη πρόκληση συνίσταται στον τρόπο ανταπόκρισης στον διπλασιασμό της ζήτησης τροφίμων με φόντο τη λιγότερη γη, το λιγότερο νερό και τις μειωμένες ποσότητες ενέργειας, εξαιτίας των επιπτώσεων της κλιματικής αλλαγής. Πώς να τετραγωνίσουμε τον κύκλο και να αποφύγουμε τον φαύλο κύκλο που είχε προβλέψει ο σερ John Beddington, επικεφαλής επιστημονικός σύμβουλος της κυβέρνησης του "νωμένου Βασιλείου, όταν δήλωσε το 2009 ότι "οδηγούμαστε ολοταχώς προς έναν φαύλο κύκλο το 2030, διότι όλα αυτά τα στοιχεία δρουν επί του ίδιου χρονικού πλαισίου"; Εάν δεν αντιμετωπίσουμε αυτήν την κατάσταση, μπορούμε να αναμένουμε μείζονα αποσταθεροποίηση, αύξηση των αναταραχών και δυνητικώς αξιοσημείωτα προβλήματα όσον αφορά τη διεθνή μετανάστευση, διότι οι άνθρωποι μεταναστεύουν προκειμένου να αποφύγουν τις ελλείψεις σε τρόφιμα και νερό.
<P>
Αυτό είναι το μέγεθος της πρόκλησης. Πιστεύω ότι η αντιμετώπιση της κλιματικής αλλαγής και η διασφάλιση μεγαλύτερης βιωσιμότητας για τη γεωργική μας παραγωγή αποτελούν στόχους που πρέπει να βρίσκονται στο επίκεντρο της προωθούμενης μεταρρύθμισης. Πρόκειται για μέτρα ζωτικής σημασίας εάν θέλουμε να εξακολουθήσουμε να παρέχουμε επισιτιστική ασφάλεια στους ευρωπαίους πολίτες μας και να συμβάλλουμε, παράλληλα, στην ικανοποίηση της αυξανόμενης παγκόσμιας ζήτησης τροφίμων.
<P>
" μεταρρύθμιση θα πρέπει επίσης να ενθαρρύνει την πράσινη ανάπτυξη μέσω της ανάπτυξης μικρής κλίμακας ανανεώσιμων πηγών ενέργειας, όπως η αιολική ενέργεια, η βιομάζα, το βιοαέριο και τα βιοκαύσιμα δεύτερης γενιάς. Αυτό αναμένεται να συμβάλει στη δημιουργία θέσεων εργασίας και να παράσχει πραγματικές ευκαιρίες στους γεωργούς ώστε να διαφοροποιηθούν και να κερδίσουν επιπλέον εισόδημα. Πρέπει επίσης να ανταποκριθούμε στην έκκληση για μεγαλύτερη περιβαλλοντική προστασία, διασφαλίζοντας ότι παρέχεται στους γεωργούς η δυνατότητα να συμμετάσχουν σε αγροτικά-περιβαλλοντικά καθεστώτα με στόχο την κάλυψη της πλειονότητας των αγροτικών γαιών από ένα τέτοιο καθεστώς κατά τη χρονική περίοδο της επόμενης μεταρρύθμισης. " προσφυγή στην τακτική των κινήτρων και όχι των αντικινήτρων -η ενθάρρυνση μέσω κινήτρων, και όχι μέσω των ισχυρών αντικινήτρων των κανόνων και των κανονισμών, συνιστά πολύ σημαντική αρχή- θα εξασφαλίσει την αποδοχή αυτού του προγράμματος δράσης από τους γεωργούς.
<P>
" δίκαιη αντιμετώπιση πρέπει να αποτελέσει εξίσου κινητήριο δύναμη της μεταρρύθμισης: δίκαιη, τόσο έναντι των παλαιών κρατών μελών όσο και των νέων κρατών μελών, όσον αφορά την κατανομή των πιστώσεων άμεσων ενισχύσεων σε ολόκληρη την ΕΕ· δίκαιη κατανομή μεταξύ των γεωργών και των κρατών μελών, θέτοντας τέλος στις ιστορικές πληρωμές έως το 2020. Δεν μπορεί να είναι δίκαιη και αιτιολογημένη η συνέχιση της καταβολής πληρωμών με βάση τον τρόπο καλλιέργειας που εφήρμοζε κάποιος προ δεκαετίας, για παράδειγμα. Χρειαζόμαστε επίσης μία ακριβοδίκαιη συμφωνία για τους γεωργούς στο πλαίσιο της διατροφικής αλυσίδας, ούτως ώστε να ενισχύσουν τη θέση τους έναντι των αλυσίδων λιανικού εμπορίου. Συνεπώς, η δίκαιη αντιμετώπιση, αλλά και η αρχή της δίκαιης αντιμετώπισης, πρέπει να βρίσκεται στον πυρήνα της προωθούμενης μεταρρύθμισης.
<P>
Πρέπει επίσης να εγκύψουμε στο ζήτημα της αστάθειας της αγοράς· εν προκειμένω, όμως, θα συνιστούσα κάποια επιφυλακτικότητα. Ασφαλώς εξακολουθούμε να χρειαζόμαστε παρεμβάσεις και ιδιωτικές ενισχύσεις για την αποθεματοποίηση. Ασφαλώς πρέπει να εξετάσουμε άλλα μέσα, όπως είναι η ασφάλιση έναντι των κινδύνων και οι αγορές συμβολαίων μελλοντικής εκπλήρωσης. Ασφαλώς χρειαζόμαστε τo ειδικό κονδύλιο για αποθεματικό στον προϋπολογισμό της ΕΕ προκειμένου να χρηματοδοτήσουμε δράσεις για την καταπολέμηση της κρίσης. Εντούτοις, θα πρέπει να απορρίψουμε οιαδήποτε σκέψη επαναφοράς της ευρείας κλίμακας διαχείρισης των αγορών που βιώσαμε κατά το παρελθόν. Αυτό δοκιμάστηκε ήδη και απέτυχε. Θα πρότεινα να μην επιδιώξουμε να επανέλθουμε σε αυτήν την πρακτική.
<P>
Ανακεφαλαιώνοντας, είμαι πεπεισμένος ότι το παρόν Σώμα θα υποστηρίξει τις μεταρρυθμίσεις μας, εκσυγχρονίζοντας την ΚΓΠ, θέτοντάς την σε νέα τροχιά, ούτως ώστε να ανταποκριθεί στις νέες προκλήσεις του 21ου αιώνα. Στηρίζοντας την παρούσα έκθεση, το Κοινοβούλιο θα κατευθύνει τη συζήτηση, θα καθορίσει την ημερήσια διάταξη, και θα ήθελα να καλέσω τον Επίτροπο να αξιοποιήσει τις ιδέες μας για την ενημέρωση των προτάσεών του σχετικά με τη μεταρρύθμιση της ΚΓΠ ενόψει τη δημοσίευσής τους τον προσεχή Νοέμβριο.
<SPEAKER ID="009" NAME="Dacian Cioloş" LANGUAGE="FR">
Κύριε Πρόεδρε, κυρίες και κύριοι, είναι, βεβαίως, μεγάλη μου τιμή να συμμετέχω σε αυτές τις συζητήσεις, οι οποίες με ενδιαφέρουν ιδιαίτερα, καθόσον πρέπει να προβώ σε προτάσεις για τη μεταρρύθμιση της κοινής γεωργικής πολιτικής. Όπως είπα στις προηγούμενες ακροάσεις ενώπιον του Ευρωπαϊκού Κοινοβουλίου, πιστεύω ότι η σχέση με το Ευρωπαϊκό Κοινοβούλιο είναι καίριας σημασίας ώστε να καταλήξουμε εντέλει σε μία μεταρρύθμιση της κοινής γεωργικής πολιτικής που θα είναι περισσότερο εναρμονισμένη με τις προσδοκίες των πολιτών και ακόμα πιο κατανοητή για τους ευρωπαίους πολίτες.
<P>
Θα ήθελα να απευθύνω τις ειλικρινείς ευχαριστίες μου στον κ. Lyon για την έκθεση που υποβάλλει σήμερα σε ψηφοφορία, καθώς και σε ολόκληρη την ομάδα του, όπως βέβαια και σε όλα τα μέλη της Επιτροπής Γεωργίας και Ανάπτυξης της Υπαίθρου, τα οποία κατέθεσαν τροπολογίες που εμπλούτισαν το κείμενο.
<P>
Επικροτώ επίσης την έκκληση και τη βούληση της παρούσας έκθεσης για καλύτερη ενημέρωση όσον αφορά την κοινή γεωργική πολιτική και το μέλλον της γεωργίας στην Ευρωπαϊκή Ένωση. Νομίζω ότι πέραν του πολύ σημαντικού τεχνικού περιεχομένου της, αυτή η έκθεση αποτελεί ήδη πολύ καλό μέσο ευρείας ενημέρωσης σε σχέση με την κοινή γεωργική πολιτική, σε σχέση με τη μέχρι στιγμής πορεία της, σε σχέση με την ανάγκη ύπαρξης μίας τέτοιας πολιτικής στο μέλλον και την ανάγκη εξέλιξης αυτής της πολιτικής.
<P>
Λαμβάνω επίσης υπόψη την έκκλησή σας για την αναδιατύπωση της κοινής γεωργικής πολιτικής, όχι μόνο σύμφωνα με τη Συνθήκη της Λισαβόνας, η οποία θέτει σαφείς στόχους για την ΚΓΠ, αλλά και σύμφωνα με τη στρατηγική "Ευρώπη 2020". Θεωρώ ότι μας παρέχεται, εν προκειμένω, η δυνατότητα να προσαρμόσουμε καλύτερα την κοινή γεωργική μας πολιτική στις τρέχουσες προσδοκίες των πολιτών, πέραν των παραδοσιακών της στόχων για τη διασφάλιση της ασφάλειας του εφοδιασμού της αγοράς.
<P>
Επίσης, προτείνετε μέτρα που θα συμβάλουν στη βελτίωση της λειτουργίας της αλυσίδας τροφίμων και της ισορροπίας μεταξύ των διαφόρων οικονομικών παραγόντων στην αλυσίδα, καθώς και στη διαφάνεια των θέσεων και της διαπραγματευτικής δύναμης των γεωργικών παραγωγών. Πρόκειται για στοιχεία που δεν θα αποτυπώνονται μόνο στη μεταρρύθμιση της ΚΓΠ, αλλά και σε άλλες πρωτοβουλίες που θα προτείνει η Επιτροπή.
<P>
Ακόμα, διάβασα πολύ προσεκτικά τις προτάσεις σας σχετικά με το μέλλον των άμεσων ενισχύσεων, όχι μόνο ως μέσου για τη διασφάλιση της σταθερότητας του εισοδήματος των γεωργών, αλλά και για την εξασφάλιση ελάχιστου επιπέδου παροχής δημόσιων αγαθών. Πιστεύω ότι έχουμε, εν προκειμένω, μία νέα έννοια ως προς τις άμεσες ενισχύσεις και ένα νέο πλαίσιο αιτιολόγησης, το οποίο συνδέεται με την εξασφάλιση ελάχιστου βασικού εισοδήματος για τους γεωργούς, αλλά και με το κίνητρο για την παραγωγή δημόσιων αγαθών.
<P>
Έλαβα εξίσου υπό σημείωση την πρόταση σχετικά με την αναθεώρηση των κριτηρίων που διέπουν την κατανομή αυτών των άμεσων ενισχύσεων, ξεκινώντας από το εν λόγω νέο κριτήριο, αλλά και προκειμένου να διασφαλιστεί ακόμα πιο δίκαιη κατανομή μεταξύ των διαφόρων κρατών μελών, περιφερειών και κατηγοριών γεωργών, λαμβάνοντας επίσης υπόψη τον ιδιαίτερο χαρακτήρα της γεωργικής δραστηριότητας σε μειονεκτικές και δύσκολες περιοχές.
<P>
Καταγράφω επίσης, όπως είπε ο κ. Lyon, την ανάγκη να συνεχίσουμε να διασφαλίζουμε την εστίαση της ΚΓΠ στην αγορά, και αυτό πρέπει να επιτευχθεί με συνετό τρόπο, ούτως ώστε να αποτρέψουμε το ενδεχόμενο να βρεθούν οι γεωργοί αντιμέτωποι με εξαιρετικά χαοτικές αγορές. Από την άποψη αυτή, νομίζω ότι η εστίαση στις αγορές είναι απολύτως συμβατή με τη βελτίωση των μηχανισμών διαχείρισης της αγοράς ως μέσου διασφάλισης, πιο συγκεκριμένα, της εύρυθμης λειτουργίας αυτών των αγορών, χωρίς να επηρεάζουν -όπως επεσήμανα- την επίτευξη στόχων για τη διατήρηση της γεωργίας σε ολόκληρη την Ευρώπη και τη διαφύλαξη της πολυμορφίας της γεωργίας μας.
<P>
Θα ήθελα να κάνω μερικές παρατηρήσεις σχετικά με τις τροπολογίες που κατατέθηκαν και που πρόκειται να συζητηθούν. Νομίζω ότι η παραγωγή τροφίμων αποτελεί σημαντικό στόχο της ΚΓΠ. Αυτή η παραγωγή αμείβεται απευθείας από τις αγορές, πρέπει όμως να λάβουμε εξίσου υπόψη τα δημόσια αγαθά, τα οποία δεν αμείβονται από τις αγορές και τα οποία πρέπει να καλύπτονται από δημόσια χρηματοδοτική συνεισφορά. Στο πλαίσιο της γεωργικής παραγωγής, μπορούμε να λάβουμε υπόψη αυτές τις δύο πτυχές: την παραγωγή τροφίμων και την παραγωγή δημόσιων αγαθών, με πτυχές που αμείβονται από τις αγορές και άλλες πτυχές που δεν ενισχύονται, και πρέπει να ενισχυθούν, από τον δημόσιο κορβανά.
<P>
Σε ό,τι αφορά τη διάρθρωση της κοινής γεωργικής πολιτικής, έχω δηλώσει επανειλημμένα ότι, κατά τη γνώμη μου, η κοινή γεωργική πολιτική πρέπει να αποτελείται από δύο πυλώνες, ώστε να καταστεί ευκρινέστερη η επίτευξη των στόχων της ΚΓΠ, αλλά και να διασφαλιστεί η καλύτερη διαχείριση των μέσων που έχουμε στη διάθεσή μας. Διαθέτουμε μεν μέσα που πρέπει να εφαρμόζονται σε ετήσια βάση, και τα αποτελέσματα των οποίων πρέπει να αποτιμώνται κάθε χρόνο, αλλά διαθέτουμε και ορισμένα μέτρα, τα οποία θα πρέπει να εφαρμοστούν επί αρκετά έτη, στο πλαίσιο προγραμμάτων που απαιτούν την πάροδο αρκετών χρόνων για να αποφέρουν αποτελέσματα. Για τη διασφάλιση καλύτερης διαχείρισης των πόρων και των μέσων που έχουμε στη διάθεσή μας βάσει της κοινής γεωργικής πολιτικής, φρονώ ότι χρειαζόμαστε αυτούς τους δύο πυλώνες, οι οποίοι πρέπει, ασφαλώς, να αλληλοσυμπληρώνονται και πρέπει να έχουν σαφέστερα καθορισμένους στόχους. Επιπροσθέτως, και αυτό είναι το πλέον σημαντικό, θα ήταν καλό να αποσαφηνιστεί ο τρόπος με τον οποίο θα πρέπει να εφαρμοστούν τα μέτρα που καλύπτουν.
<P>
Σε ό,τι αφορά την πολλαπλή συμμόρφωση, θεωρώ ότι είχε θετικό αντίκτυπο στις άμεσες ενισχύσεις. Επίσης, καθόρισε με σαφήνεια το σημείο εκκίνησης των δημόσιων αγαθών που αμείβονται, ορθώς, από τον δημόσιο κορβανά. Μπορούμε, βεβαίως, να απλοποιήσουμε τα μέτρα πολλαπλής συμμόρφωσης. Μπορούμε να διασφαλίσουμε ότι το περιεχόμενό τους είναι σαφέστερο για τους γεωργούς, αλλά και για τις εθνικές ή περιφερειακές αρχές που τα εφαρμόζουν και τα ελέγχουν. Τούτου λεχθέντος, νομίζω ότι η περιβαλλοντική πολλαπλή συμμόρφωση που συνδέεται με τις βασικές άμεσες ενισχύσεις αποτελεί εξίσου καλό σημείο εκκίνησης, ώστε να προσδιοριστούν αργότερα με σαφήνεια και τα λοιπά μέτρα για την τόνωση της παραγωγής δημόσιων αγαθών.
<P>
Στο πλαίσιο των μέτρων της αγοράς, όπως προανέφερα, εκτιμώ ότι απαιτείται μεν εστίαση στις αγορές, αλλά πρέπει επίσης να διατηρήσουμε τα δίχτυα ασφαλείας και να μελετήσουμε νέα μέτρα, τα οποία θα μπορούσαν να μας συνδράμουν στην επίτευξη του στόχου για τη διασφάλιση κάποιας σταθερότητας στις τιμές της αγοράς και στο εισόδημα.
<P>
Σε ό,τι αφορά τη δομή των μικρών, των μεσαίων και των μεγάλων γεωργικών εκμεταλλεύσεων, συμφωνώ ότι πρέπει να βελτιωθεί η απόδοσή τους -και αυτό ισχύει και για τις μικρές γεωργικές εκμεταλλεύσεις-, αλλά πρέπει να είμαστε σε θέση να διασφαλίσουμε ότι αυτή η αλλαγή πραγματοποιείται στο ιδιαίτερο περιβάλλον τους, αξιοποιώντας σε μεγαλύτερο βαθμό τις ιδιαίτερες δυνατότητές τους. Συνεπώς, μπορούμε να προβούμε σε αναδιάρθρωση αυτών των γεωργικών εκμεταλλεύσεων, η οποία συνδέεται μεν στενά με τη στροφή προς τις αγορές, αλλά όχι και με τη μετάβαση σε ένα ενιαίο πρότυπο γεωργίας, ούτως ώστε να μπορέσουμε να διατηρήσουμε την πολυμορφία της γεωργίας.
<P>
Σε συνέχεια αυτών των παρατηρήσεων, είμαι έτοιμος να ακούσω τώρα προσεκτικά τα σχόλια και τις παρατηρήσεις σας, και μπορώ να σας διαβεβαιώσω, κύριε Lyon, ότι θα μελετήσω πολύ προσεκτικά το περιεχόμενο της έκθεσης, η οποία τίθεται σε ψηφοφορία στο Κοινοβούλιο, και θα την χρησιμοποιήσω οπωσδήποτε ως κείμενο αναφοράς κατά την κατάρτιση των νομοθετικών πρωτοβουλιών της Επιτροπής τους προσεχείς μήνες.
<SPEAKER ID="010" NAME="Giovanni La Via" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, πιστεύω ότι το πλεονέκτημα της έκθεσης Lyon έγκειται στο ότι καθορίζει με σαφήνεια μία δέσμη στόχων της κοινής γεωργικής πολιτικής, η οποία είναι πολύ ευρύτερη σε σύγκριση με το παρελθόν και συμβαδίζει με τη στρατηγική "ΕΕ 2020".
<P>
Όπως καθίσταται σαφές στην έκθεση, αυτή η γεωργική πολιτική πρέπει να παραμείνει ευρωπαϊκή στο πεδίο εφαρμογής της και, επομένως, πρέπει πραγματικά να σταματήσουμε όλους εκείνους που σχεδίαζαν να την επανεθνικοποιήσουν, που τάσσονταν υπέρ της εθνικής της στήριξης. Προβάλλεται το ισχυρό επιχείρημα ότι χρειαζόμαστε πόρους που να ανταποκρίνονται στους πολύ ευρύτερους στόχους που έχουν τεθεί, πολύ δε περισσότερο για την επίτευξη δημόσιων στόχων, καθώς και του στόχου για τη διασφάλιση δημόσιων αγαθών χωρίς την αγορά. " έκθεση καθιστά επίσης σαφές ότι οι πόροι που προορίζονται για τη νέα κοινή γεωργική πολιτική πρέπει να συνάδουν με εκείνους που απορροφούσε μέχρι στιγμής η εν λόγω πολιτική.
<SPEAKER ID="011" NAME="Michel Dantin" LANGUAGE="FR">
Κύριε Πρόεδρε, καταρχάς, θα ήθελα να ευχαριστήσω τον κ. Lyon, καθώς και την ομάδα των σκιωδών εισηγητών, οι οποίοι θεωρώ ότι συνεργάστηκαν αποτελεσματικά μαζί του στο πλαίσιο της παρούσας έκθεσης.
<P>
Κατά την άποψη της πολιτικής μας Ομάδας, αυτή η έκθεση προσδίδει φιλοδοξία στην ευρωπαϊκή γεωργία. Συντάχθηκε μετά τις κρίσεις των ετών 2007 και 2008 στον τομέα των πρώτων υλών και μετά τη γεωργική κρίση του 2009, οι οποίες μας δίδαξαν ότι ο φιλελευθερισμός δεν αποτελεί λύση για την γεωργία.
<P>
Πρωταρχικός στόχος της γεωργίας μας είναι η παροχή -η διασφάλιση- επισιτιστικής ασφάλειας για 450 εκατομμύρια Ευρωπαίους, πρέπει όμως να καταλάβουμε και τη θέση που μας αρμόζει στις φερέγγυες αγορές. Είναι σαφές ότι οι συνθήκες που επικράτησαν από τα μέσα του 20ου αιώνα και μετά, έχουν εξελιχθεί και πρέπει να εξελιχθούν περαιτέρω, είναι σαφές ότι πρέπει να αλλάξουν και ότι τα μέσα της γεωργικής πολιτικής πρέπει επίσης να εξελιχθούν. " γεωργία πρέπει να στηριχθεί σε αυτήν την εξελικτική διαδικασία.
<P>
Ενώ ο πρώτος πυλώνας, ο οποίος χρηματοδοτείται αποκλειστικά από τον προϋπολογισμό της ΕΕ, πρέπει να ανταποκρίνεται στο επίπεδο των κοινωνικών αιτημάτων που συνδέουμε με τη γεωργία, ο δεύτερος, συγχρηματοδοτούμενος, πυλώνας πρέπει να συνεχίσει να στηρίζει τον εκσυγχρονισμό της γεωργίας και των γεωργικών προϊόντων διατροφής, ούτως ώστε να ληφθούν υπόψη τα στοιχεία του νέου πλαισίου. Αυτή η πολιτική θα πρέπει επίσης να είναι πιο δίκαιη -ναι, όντως είπα δίκαιη- μεταξύ των χωρών και μεταξύ των ίδιων των γεωργών. Επιθυμούμε σαφώς να αναπτερώσουμε τις ελπίδες των 14 εκατομμυρίων γεωργών και των οικογενειών τους, και, ιδιαίτερα, να διασφαλίσουμε την αντικατάσταση των 4,5 εκατομμυρίων γεωργών που υπερβαίνουν, επί του παρόντος, την ηλικία των 60 ετών και πρόκειται να αποχωρήσουν από το επάγγελμα. Το ζήτημα της εναλλαγής των γενεών θα αποτελέσει ένα από τα αντικείμενα του προβληματισμού μας.
<SPEAKER ID="012" NAME="Wojciech Michał Olejniczak" LANGUAGE="PL">
Κύριε Πρόεδρε, οι συζητήσεις που πραγματοποιήσαμε τους τελευταίους μήνες στο Ευρωπαϊκό Κοινοβούλιο επισημαίνουν ξεκάθαρα την ανάγκη να επέλθουν αλλαγές στην κοινή γεωργική πολιτική. Κανένας μας δεν αμφιβάλλει ότι η ΚΓΠ θα πρέπει να συμβάλει στη διασφάλιση της επισιτιστικής ασφάλειας κατά τις προσεχείς δεκαετίες, παρέχοντας ποιοτικά και υγιεινά προϊόντα διατροφής, διατηρώντας παράλληλα τη βιοποικιλότητα και προστατεύοντας το περιβάλλον.
<P>
Στο μέλλον, η ΚΓΠ θα πρέπει να ανταποκρίνεται σε μεγαλύτερο βαθμό σε κοινωνικές ανάγκες, όπως η δημιουργία θέσεων εργασίας και η θέση των γυναικών και των νέων στη γεωργία. Θα ήθελα να τονίσω ιδιαιτέρως ότι πρέπει να διασφαλιστεί σταθερό και επαρκές εισόδημα για τους γεωργούς, ως αντάλλαγμα της επίπονης εργασίας τους και του εφοδιασμού μας με προϊόντα υψηλής ποιότητας.
<P>
" έκθεση που θα εγκρίνουμε σήμερα περιλαμβάνει προτάσεις που κατατέθηκαν από βουλευτές του ΕΚ, οι οποίοι εκπροσωπούν πολιτικές Ομάδες και επιμέρους κράτη μέλη. Καλούμαστε να λάβουμε μείζονες αποφάσεις, οι οποίες θα καθορίσουν την επιλογή συγκεκριμένης πορείας, ούτως ώστε τα χρήματα που θα δαπανώνται μελλοντικά για την ΚΓΠ να κομίζουν οφέλη σε αμφότερους τους γεωργικούς παραγωγούς και τους καταναλωτές.
<P>
Τέλος, θα ήθελα να εκφράσω τις ειλικρινέστατες ευχαριστίες μου στον κ. Lyon, ο οποίος δημιούργησε τις προϋποθέσεις για την άρτια συνεργασία μας.
<SPEAKER ID="013" NAME="Marit Paulsen">
εξ ονόματος της ομάδας ALDE. - (SV) Κύριε Πρόεδρε, κύριε Επίτροπε, κυρίες και κύριοι, ο κ. Lyon προέβη σε μερικά, ενδεχομένως μικρά, πλην όμως άκρως σημαντικά βήματα προόδου προς την αναθεώρηση της γεωργικής πολιτικής. Χρειαζόμαστε την ευρωπαϊκή κοινή γεωργική πολιτική. Ας απορρίψουνε οιαδήποτε σκέψη επανεθνικοποίησης. Πρέπει επίσης να συνειδητοποιήσουμε ότι βιώνουμε μία νέα εποχή με πολύ δύσκολα ζητήματα, τα οποία έχουμε καθήκον να επιλύσουμε. Μεταξύ αυτών συγκαταλέγεται, ασφαλώς, η εξασφάλιση τροφής για εννέα δισεκατομμύρια ανθρώπους. Παράλληλα, υπάρχουν και οι τεράστιες προκλήσεις που αντιμετωπίζουμε όσον αφορά το κλίμα και τις προσπάθειές μας για τη διασφάλιση της ομαλής λειτουργίας των φυσικών κύκλων.
<P>
Ας μην αντιμετωπίζουμε τη γεωργία ως "ανοσιούργημα" για το περιβάλλον και ως περιβαλλοντικό πρόβλημα. Στη γεωργία και τη δασοκομία βρίσκονται οι θεμελιώδεις λύσεις για τα τεράστια προβλήματά μας.
<SPEAKER ID="014" NAME="Martin Häusling">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κύριε Lyon, καταρχάς, θα ήθελα να σας ευχαριστήσω για την έκθεσή σας. Συνεργαστήκαμε άρτια ως συνεισηγητές, και πιστεύω ότι καταλήξαμε σε έξοχο συμβιβασμό, τον οποίο μπορούμε να στηρίξουμε πλήρως. Είναι σημαντικό το Κοινοβούλιο να στείλει ισχυρό μήνυμα, επισημαίνοντας την πρόθεσή μας να συνεχίσουμε να επιδιώκουμε μία κοινή γεωργική πολιτική.
<P>
Βέβαια, είναι απολύτως φυσικό να μην επιτυγχάνουμε όλους τους επιθυμητούς στόχους μας σε έναν συμβιβασμό. Ωστόσο, εκείνο που θεωρώ σημαντικό για εμάς, και το οποίο θέλω να επισημάνω, είναι η προοπτική που μας παρέχεται για μία πιο πράσινη ΚΓΠ -εννοώ πράσινη υπό την έννοια τόσο της βιώσιμης ενεργειακής πολιτικής όσο και της βιώσιμης γεωργικής πολιτικής- και ότι αρχίζουμε να αντιμετωπίζουμε τον ανταγωνισμό όχι μόνο ως ανταγωνιστική στάση σε σχέση με την παγκόσμια αγορά, αλλά και δίδοντας μεγαλύτερη προσοχή στην κατάσταση εντός της ευρωπαϊκής γεωργίας, εστιάζοντας στις ανταγωνιστικές συνθήκες εντός της ευρωπαϊκής γεωργίας, όχι μόνο τηρώντας τους κανόνες του ΠΟΕ για τη μελλοντική γεωργική πολιτική, αλλά αναπτύσσοντας τελικά τη δική μας ισχυρή κοινή ευρωπαϊκή γεωργική πολιτική.
<P>
Στο μέλλον, είναι σημαντικό να καθορίζουμε τις άμεσες ενισχύσεις από τον πρώτο πυλώνα στο πλαίσιο μίας βιώσιμης γεωργικής πολιτικής, και να διαθέτουμε έναν ισχυρό δεύτερο πυλώνα για την ανάπτυξη των αγροτικών περιοχών, εστιάζοντας στις θέσεις απασχόλησης.
<P>
Εκείνο που δεν θα υποστηρίξουμε -και πρόκειται για κάτι που καταστήσαμε εξίσου σαφές σε επίπεδο επιτροπής- είναι μία γεωργική πολιτική στο πλαίσιο της παγκόσμιας αγοράς που βασίζεται στις εξαγωγικές επιδοτήσεις. Εμμένουμε στην απόρριψη αυτής της στρατηγικής και, σε αντίθεση με πολλούς άλλους, τηρούμε πολύ πιο κριτική στάση όσον αφορά την εκτίμησή μας για την ιστορία της ισχύουσας γεωργικής πολιτικής. Με άλλα λόγια, θέλουμε μία γεωργική πολιτική που αποκλίνει από την εκβιομηχάνιση και τη μεγαλύτερη συγκέντρωση, όπως και από την πολιτική για την αγορά που βασίζεται αμιγώς στον ανταγωνισμό. Αντιθέτως, θέλουμε να εστιάσουμε στο γεγονός ότι η γεωργική πολιτική αποτελεί πραγματικά πολιτική του μέλλοντος, η οποία επιδιώκει να παράσχει μία πολιτική για τις αγροτικές περιοχές που προάγει την επισιτιστική ασφάλεια και τη διατήρηση του εδάφους, των υδάτων και της βιοποικιλότητας. Πιστεύουμε επίσης ότι θα πρέπει να αναπτύξουμε τις δυνατότητες της γεωργικής πολιτικής για την καταπολέμηση της κλιματικής αλλαγής και, τέλος, αλλά εξίσου σημαντικό, ως σημαντικού μέσου για τη διασφάλιση θέσεων εργασίας.
<SPEAKER ID="015" NAME="James Nicholson">
εξ ονόματος της Ομάδας ECR. -(ΕΝ) Κύριε Πρόεδρε, η παρούσα έκθεση επιτρέπει στο Κοινοβούλιο να σκιαγραφήσει τις απόψεις του προτού η Επιτροπή παρουσιάσει τις προτάσεις της για το μέλλον της ΚΓΠ έως τα τέλη του έτους. Παρότι εγώ και η Ομάδα μου θα υπερψηφίσουμε αυτήν την έκθεση, θα ήθελα να καταστήσω σαφές ότι υπάρχουν ορισμένα τμήματα, με τα οποία δεν συμφωνούμε. " διατήρηση, βέβαια, της δομής του δεύτερου πυλώνα είναι ζωτικής σημασίας και θα αποβεί καθοριστικός παράγοντας για τη μακροπρόθεσμη επιτυχία της ΚΓΠ.
<P>
Ωστόσο, σταθμίζοντας όλα τα στοιχεία, πιστεύω ότι αποτελεί θετικό σημείο εκκίνησης για τη διεξαγωγή εκτενούς συζήτησης επί του εν λόγω θέματος και καταδεικνύει ότι τα μέλη της επιτροπής μπορούν να συνεργαστούν. Ως Κοινοβούλιο, έχουμε μείζονα ευθύνη να μεριμνήσουμε ώστε οιαδήποτε μελλοντική μεταρρύθμιση διασφαλίζει ότι η γεωργία, ως κλάδος, μπορεί να είναι ανταγωνιστική και μπορεί να επιβιώσει στο μέλλον. " ΚΓΠ έχει υποστεί τεράστιες αλλαγές και πρέπει να διασφαλίσουμε ότι μπορεί να εξυπηρετήσει δεόντως τους στόχους του 21ου αιώνα. Δεν πρέπει να λησμονούμε ότι η ΚΓΠ δεν αφορά μόνο τους γεωργούς: μας παρέχει ασφαλή επισιτιστικό εφοδιασμό και ευρύ φάσμα δημόσιων αγαθών και περιβαλλοντικών οφελών. Για την επίτευξη αυτών των στόχων, θεωρώ ότι ο προϋπολογισμός θα πρέπει, αν μη τι άλλο, να διατηρηθεί ως έχει, και θέλω να ευχαριστήσω τον εισηγητή για την πολύ καλή του έκθεση και τη συνεργασία του.
<SPEAKER ID="016" NAME="João Ferreira" LANGUAGE="PT">
Κύριε Πρόεδρε, παρακαλώ δεχθείτε τα συγχαρητήριά μου.
<P>
Οι προηγούμενες μεταρρυθμίσεις της ΚΓΠ οδήγησαν στην ελευθέρωση των γεωργικών αγορών. Επέσυραν κατάφωρες αδικίες στην κατανομή των ενισχύσεων - μεταξύ χωρών, προϊόντων και παραγωγών. Κατέστρεψαν κανονιστικά μέσα για την παραγωγή, όπως οι ποσοστώσεις και τα δικαιώματα παραγωγής, καθώς και μηχανισμούς παρέμβασης και ρύθμισης της αγοράς. Υπήγαγαν τη γεωργία στους κανόνες του ΠΟΕ, καθιστώντας την κατ' αυτόν τον τρόπο διαπραγματευτικό μέσο για άλλα συμφέροντα.
<P>
Το αποτέλεσμα είναι ολοφάνερο: η άνευ προηγουμένου εγκατάλειψη της παραγωγής από εκατομμύρια μικρές και μεσαίες γεωργικές επιχειρήσεις, η εισοδηματική ανασφάλεια και η αυξημένη αστάθεια των τιμών, καθώς και η επιδείνωση της επισιτιστικής εξάρτησης από αναρίθμητες χώρες και περιφέρειες.
<P>
Όλα αυτά επιτάσσουν βαθιές αλλαγές στην ΚΓΠ, οι οποίες θα διασφαλίσουν την επισιτιστική ασφάλεια και κυριαρχία, δίδοντας προτεραιότητα στην ανάγκη των χωρών και των περιφερειών να αναπτύξουν την παραγωγή για να ανταποκριθούν στις ανάγκες τους, προάγοντας, παράλληλα, την περιβαλλοντική βιωσιμότητα και την αγροτική ανάπτυξη. Οι εν λόγω αλλαγές θα προωθήσουν την περαιτέρω διαφοροποίηση της παραγωγής και θα αποτρέψουν το ενδεχόμενο συρρίκνωσής της, αναγνωρίζοντας, ταυτόχρονα, τα ειδικά χαρακτηριστικά των διαφόρων τομέων και περιφερειών· θα υπερβούν, μέσω της προτυποποίησης και του καθορισμού ανώτατου ορίου στις ενισχύσεις, τις υφιστάμενες ανισότητες μεταξύ προϊόντων, παραγωγών και χωρών· και, τέλος, θα προβλέψουν μηχανισμούς παρέμβασης για τη διασφάλιση δίκαιων τιμών στον τομέα της παραγωγής και την παροχή στους αγρότες ενός εισοδηματικού επιπέδου που θα διασφαλίζει τη συνέχεια της παραγωγής και τον σταθερό εφοδιασμό σε τρόφιμα.
<SPEAKER ID="017" NAME="Lorenzo Fontana" LANGUAGE="IT">
Κύριε Πρόεδρε, κυρίες και κύριοι, καταρχάς, θα ήθελα να συγχαρώ τον κ. Lyon για το έργο του, καθώς και τον πρόεδρο και τη γραμματεία της Επιτροπής Γεωργίας και Ανάπτυξης της Υπαίθρου. Είμαι επίσης ευγνώμων στον Επίτροπο κ. Cioloş, διότι ο ίδιος και η Επιτροπή Γεωργίας και Ανάπτυξης της Υπαίθρου ανέπτυξαν αναμφίβολα άρτια σχέση συνεργασίας, και αυτό είναι πολύ σημαντικό. Ελπίζω ότι και στο μέλλον, κατά τα προσεχή στάδια της νομοθετικής διαδικασίας, η Επιτροπή θα συνεχίσει να δίδει ιδιαίτερη προσοχή στους παραγωγούς και τους καταναλωτές, οι οποίοι καταφανώς επλήγησαν σε μεγάλο βαθμό, εξαιτίας της διάρθρωσης της αγοράς και της πρόσφατης κρίσης.
<P>
" περιφέρειά μου, το Veneto, απαριθμεί 150.000 γεωργικές εκμεταλλεύσεις, οι οποίες, μέσω των προσπαθειών τους, δεν παρέχουν μόνο ποιοτικά προϊόντα, αλλά διασφαλίζουν και την προστασία του αγροτικού περιβάλλοντος, το οποίο αποτελεί, κατά την άποψή μας, αξία που θα πρέπει, όχι μόνο να διαφυλαχθεί, αλλά και να προαχθεί.
<P>
Μολαταύτα, προκειμένου να εξακολουθήσουν να είναι σε θέση να ασκούν τις δραστηριότητές τους, οι γεωργοί μας ζητούν από εμάς να τους παράσχουμε μεγαλύτερες ασφαλιστικές δικλείδες έναντι της αστάθειας των τιμών και να συνεχίσουμε να χορηγούμε άμεσες ενισχύσεις. Εξίσου ουσιαστική για εμάς είναι η διατήρηση του δεύτερου πυλώνα της κοινής γεωργικής πολιτικής. " πολιτική αγροτικής ανάπτυξης πρέπει να διατηρηθεί, πρωτίστως επειδή διευκολύνει την ανάπτυξη των διαφόρων τύπων τοπικής γεωργίας που υφίστανται στην Ευρώπη και είναι απαραίτητοι για τη συμμόρφωση προς ακόμα υψηλότερα πρότυπα ποιότητας.
<P>
Σε μία ανταγωνιστική αγορά, στην οποία συχνά βρίσκονται σε μειονεκτική θέση, οι γεωργοί μας απευθύνουν έκκληση για τη μείωση, στο πλαίσιο των δράσεων προτεραιότητας, του γραφειοκρατικού φόρτου που τους έχει επιβληθεί, καθόσον είναι βέβαιο ότι επηρεάζει αρνητικά την ανταγωνιστικότητά τους.
<SPEAKER ID="018" NAME="Diane Dodds" AFFILIATION="NI">
(ΕΝ) Κύριε Πρόεδρε, θα ήθελα να ευχαριστήσω τον εισηγητή για την παρούσα έκθεση. Ήταν πράγματι θετικό το γεγονός ότι είχαμε έναν εισηγητή που έτεινε ευήκοον ους, στοιχείο που αποτυπώνεται, άλλωστε, στα ταξίδια που πραγματοποίησε στο εσωτερικό των κρατών μελών, καθώς και στα πορίσματα της έκθεσης.
<P>
Το μέλλον της γεωργικής δραστηριότητας και της ΚΓΠ πρέπει να παράσχει στους αγρότες βιώσιμο ασφαλές εισόδημα. Οι πληρωμές του πρώτου πυλώνα πρέπει να εξακολουθήσουν να χορηγούν στους γεωργούς άμεσες ενισχύσεις, προσφέροντάς τους κατά τον τρόπο αυτό ελάχιστο επίπεδο εισοδηματικής ασφάλειας. Προς τον σκοπό αυτόν, θα χρειαστούμε έναν προϋπολογισμό για την ΚΓΠ, ο οποίος θα διατηρηθεί τουλάχιστον στο υφιστάμενο επίπεδο ή, ακόμα πιο σημαντικό, θα αυξηθεί ώστε να ληφθεί υπόψη η διεύρυνση της Ένωσης.
<P>
" αστάθεια των αγορών απέβη επιζήμια για τον κλάδο σε ολόκληρη την Ευρώπη, και πρέπει να διαφυλάξουμε τα δίχτυα ασφαλείας, προκειμένου να διατηρήσουμε τη σταθερότητα και να διασφαλίσουμε την κερδοφορία. Στην κατανομή των πόρων της ΚΓΠ πρέπει να συνυπολογίζεται το κόστος παραγωγής στα κράτη μέλη.
<P>
" έννοια του όρου "δίκαιος" πρέπει να εξεταστεί διεξοδικότερα από την Επιτροπή, οι δε πληρωμές βάσει εκτάσεων, που θα έχουν ως συνέπεια τη χορήγηση λιγότερων πόρων στους γεωργούς της Βόρειας Ιρλανδίας λόγω του καθεστώτος ενιαίας ενίσχυσης στο οποίο υπάγονται, θα αποβούν επιζήμιες για έναν κλάδο όπου πολλοί γεωργοί βρίσκονται μεταξύ φθοράς και αφθαρσίας. Στη Βόρεια Ιρλανδία υπάρχουν πολλοί γεωργοί με μικρές εκτάσεις γης, τις οποίες όμως καλλιεργούν εντατικά, και αυτό το είδος ενίσχυσης δεν θα αντανακλά ούτε το έργο τους ούτε το οικονομικό βάρος που επωμίζονται. Συνεπώς, θα πρέπει να ληφθεί υπόψη η περιφερειακή διαφοροποίηση και να υπάρξει σχετική μέριμνα στην ΚΓΠ μετά το 2013.
<SPEAKER ID="019" NAME="Albert Deß" AFFILIATION="PPE">
(DE) Κύριε Πρόεδρε, κύριε Cioloş, κυρίες και κύριοι, σήμερα διεξάγεται μία σημαντική συζήτηση επί της έκθεσης του George Lyon, και δράττομαι της ευκαιρίας για να ευχαριστήσω ειλικρινά τον κ. Lyon για το συναινετικό πνεύμα που επέδειξε σε αυτό το έγγραφο. Κατορθώσαμε να καταλήξουμε σε ικανοποιητικό συμβιβασμό, ο οποίος μπορεί να υποστηριχθεί από πολλές Ομάδες, και αισιοδοξώ ότι θα λάβει την υποστήριξη ευρείας πλειοψηφίας κατά την ψηφοφορία που θα διενεργηθεί σήμερα το μεσημέρι.
<P>
" κοινή γεωργική πολιτική στην Ευρώπη ήταν και είναι ένας από τους πλέον σημαντικούς πυλώνες της διαδικασίας της ευρωπαϊκής ενοποίησης. Στην παρούσα έκθεση περιγράφουμε τις επιδράσεις της κοινής γεωργικής πολιτικής μετά το 2013. Ο ευρωπαϊκός γεωργικός τομέας παράγει τρόφιμα υψηλής ποιότητας, προστατεύει ζωτικές αγροτικές περιοχές και πολλές θέσεις εργασίας, διατηρεί και προωθεί το πολιτιστικό μας τοπίο και τη βιοποικιλότητα, μπορεί δε να συμβάλει στη διατήρηση των ορυκτών καυσίμων μέσω της παραγωγής ανανεώσιμων πρώτων υλών και ενέργειας. Προκειμένου να διασφαλίσουμε ότι η ευρωπαϊκή γεωργία θα μπορέσει να συνεχίσει να επιτελεί αυτές τις λειτουργίες και στο μέλλον, πρέπει να της προσδώσουμε νέα έννοια για την περίοδο μετά το 2013, ούτως ώστε να είναι σε θέση να εκπληρώσει αυτές τις πολλές αποστολές.
<P>
Επικροτώ το γεγονός ότι ο Επίτροπος Cioloş επεσήμανε με σαφήνεια ότι επιθυμεί τη διατήρηση του συστήματος των δύο πυλώνων. " Ομάδα μου θα το υποστηρίξει αυτό. Ο πρώτος πυλώνας εξισορροπεί τους περιορισμούς υπό τους οποίους λειτουργεί η ευρωπαϊκή γεωργία σε σύγκριση με άλλες γεωργικές περιοχές στον κόσμο, ενώ ο δεύτερος πυλώνας περιλαμβάνει τη δημιουργία ενός καταλόγου μέτρων που θα επιτρέψουν στα 27 κράτη μέλη να διασφαλίσουν ότι η γεωργία θα λάβει πρόσθετη βοήθεια ώστε να μπορέσει να εκπληρώσει τις λειτουργίες της. " συντριπτική πλειοψηφία της Ομάδας του Ευρωπαϊκού Λαϊκού Κόμματος (Χριστιανοδημοκράτες) θα ψηφίσει υπέρ.
<SPEAKER ID="020" NAME="Luis Manuel Capoulas Santos" AFFILIATION="S&amp;D">
(PT) Κύριε Πρόεδρε, κύριε Επίτροπε, κυρίες και κύριοι, οι Σοσιαλιστές και Δημοκράτες διαπιστώνουν με ιδιαίτερη χαρά ότι οι βασικές τους προτάσεις αποτυπώνονται στην έκθεση Lyon: ελήφθησαν υπόψη το 80-90% των τροπολογιών μας, και καταφέραμε να υποστηρίξουμε 49 από τις 50 δεσμεύσεις που ψήφισε η Επιτροπή Γεωργίας.
<P>
Επικροτούμε ιδιαίτερα το γεγονός ότι η έκθεση Lyon εκφράζει, μεταξύ άλλων, σαφή βούληση για τη διατήρηση του πραγματικά εμφορούμενου από το κοινοτικό πνεύμα χαρακτήρα της ΚΓΠ, καθώς και την επιθυμία να συνεχίσει η τελευταία να λαμβάνει επαρκή προϋπολογισμό. Περιλαμβάνει δε την καταδίκη ιστορικών κριτηρίων για τη χορήγηση ενισχύσεων στους αγρότες και την αντικατάστασή τους από νέα κριτήρια, τα οποία βασίζονται κυρίως στο περιβάλλον, στην πρόθεσή μας να στραφούμε σε πιο δίκαιη κατανομή της στήριξης προς τους αγρότες και τα κράτη μέλη -όπως επεσήμαναν επανειλημμένα αρκετοί συνάδελφοί μου- και αναγνωρίζει ότι η ρύθμιση της αγοράς και η διαχείριση των κινδύνων και της κρίσης απαιτούν κατάλληλα μέσα πολιτικής. Περιλαμβάνει επίσης ένα νέο σύστημα στήριξης βάσει της ανταμοιβής για την παροχή υπηρεσιών και δημόσιων αγαθών, τα οποία είναι επωφελή για ολόκληρη την κοινωνία, αλλά ουδόλως αμείβονται από την αγορά.
<P>
Συνεπώς, η Επιτροπή διαθέτει πολλές πηγές έμπνευσης για την ανακοίνωσή της, η οποία αναμένεται να δημοσιευθεί τον Νοέμβριο, και επικροτώ το γεγονός ότι η Επιτροπή έχει ήδη εκφράσει την προθυμία της να αποδεχθεί τις συστάσεις μας.
<P>
Ελπίζω ότι, σε έξι μήνες από σήμερα, θα μπορώ να συγχαρώ τον Επίτροπο Cioloş με την ίδια ικανοποίηση με την οποία συγχαίρω τώρα τον συνάδελφο βουλευτή κ. Lyon για το έξοχο έργο του, το οποίο εξαίρει και ενισχύει τον ρόλο του Κοινοβουλίου τη στιγμή ακριβώς κατά την οποία, με τη Συνθήκη της Λισαβόνας, αναλαμβάνουμε εξουσίες συναπόφασης.
<SPEAKER ID="021" NAME="Britta Reimers" AFFILIATION="ALDE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον εισηγητή μας για την εποικοδομητική συνεργασία του και για τις σημαντικές πτυχές που επισημαίνονται στην έκθεσή του σχετικά με το μέλλον της ΚΓΠ μετά το 2013. Με την παρούσα έκθεση ζητείται η περαιτέρω ανάπτυξη της υφιστάμενης κοινής γεωργικής πολιτικής, και όχι η ανάπτυξη νέας πολιτικής. Αυτό είναι θετικό στοιχείο.
<P>
" πρωταρχική λειτουργία της γεωργίας είναι και παραμένει η παραγωγή τροφίμων για τους πολίτες μας. " ολοένα και μεγαλύτερη ανάγκη για δημόσια αγαθά, η αύξηση του πληθυσμού και η ταυτόχρονη έλλειψη φυσικών πόρων καθιστούν ακόμα πιο δύσκολη την επίτευξη αυτού του στόχου. Οι γεωργοί καλούνται να παράγουν ολοένα περισσότερα προϊόντα με ολοένα λιγότερα μέσα. Αυτό είναι αδύνατον χωρίς την αύξηση της αποδοτικότητας. Το Ευρωπαϊκό Κοινοβούλιο, η Επιτροπή και το Συμβούλιο έχουν καθήκον να διασφαλίσουν εν προκειμένω τις αναγκαίες συνθήκες-πλαίσιο. Εάν εμείς, στην Ευρώπη, θέλουμε να διατηρήσουμε υγιή και διαφοροποιημένο γεωργικό τομέα στο μέλλον, θα πρέπει να λάβουμε εξίσου υπόψη τις ανάγκες των γεωργών, επιβάλλοντας συγκεκριμένα μόνο την ελάχιστη δυνατή αναγκαία γραφειοκρατία και επιτρέποντας τη μέγιστη δυνατή επιχειρηματική ελευθερία, ούτως ώστε να τους επιτρέψουμε να κερδίζουν εύλογο εισόδημα για τον βιοπορισμό τους.
<SPEAKER ID="022" NAME="Alyn Smith" AFFILIATION="Verts/ALE">
(ΕΝ) Κύριε Πρόεδρε, δεν θα αποτελέσω εξαίρεση και θα συγχαρώ και εγώ τον συνάδελφό μου από τη Σκωτία, George Lyon, για την εξαιρετικά εμπεριστατωμένη έκθεσή του. Υπάρχουν πολλά ικανοποιητικά στοιχεία σε αυτήν την έκθεση και ασπάζομαι τα σχόλια αρκετών συναδέλφων σήμερα το πρωί. Εκτιμώ ιδιαίτερα τη σαφέστατη αναφορά στην έκθεση ότι η παραγωγή τροφίμων αποτελεί τον πρωταρχικό σκοπό της κοινής γεωργικής πολιτικής. Όλα τα άλλα είναι μεν καθ' όλα αξιέπαινα, καθ' όλα ευκταία, αλλά είναι δευτερεύουσας σημασίας.
<P>
Πρέπει να είναι ξεκάθαρο στον νου μας ότι η επισιτιστική ασφάλεια αποτελεί αναπόσπαστο τμήμα της ευρωπαϊκής εθνικής μας ασφάλειας και το πρωταρχικό δημόσιο όφελος της ΚΓΠ το οποίο αξίζει αυτοδικαίως να πληρώνει κανείς. Επισημαίνω ιδιαίτερα τα σχόλια του κ. La Via σχετικά με τον προϋπολογισμό, τα οποία συμμερίστηκε αξιοσημείωτα μικρός αριθμός συναδέλφων σήμερα το πρωί. " εστίαση σε τόσο μεγάλο βαθμό στον προϋπολογισμό συνιστά ενδεχομένως ελαφρώς σκοτικό στερεότυπο, αλλά εάν δεν διαθέσουμε επαρκείς χρηματικούς πόρους στην εν λόγω πολιτική, όλα είναι άσκοπα. Θα ήμουν ευγνώμων εάν ο Επίτροπός μας αναφερόταν εν συντομία στον τρόπο με τον οποίο προτίθεται να υποστηρίξει την προώθηση αυτού του προϋπολογισμού, πολύ δε περισσότερο διότι αρκετά κράτη μέλη, περιλαμβανομένης της Βρετανίας, θέλουν να θέσουν τέρμα στις άμεσες ενισχύσεις προς τους αγρότες.
<P>
Μπορώ να σας διαβεβαιώσω, πάντως, για τη στήριξη του παρόντος Σώματος όσον αφορά τη διατήρηση μίας λειτουργικής ΚΓΠ και ενός αξιοποιήσιμου προϋπολογισμού, και τούτο παρέχει άρτια βάση για τη συνέχιση της συζήτησης.
<SPEAKER ID="023" NAME="Janusz Wojciechowski" AFFILIATION="ECR">
(PL) Κύριε Πρόεδρε, θα ήθελα να εκφράσω και εγώ την εκτίμησή μου στον κ. Lyon, ο οποίος συνέταξε μία έκθεση που παρέχει μία γενική επισκόπηση των σημαντικότερων προκλήσεων που αντιμετωπίζει η ευρωπαϊκή γεωργία.
<P>
Κυρίες και κύριοι, έχουμε ένα πρόβλημα όσον αφορά την εξάλειψη των ανισοτήτων στις επιδοτήσεις που καταβάλλονται στα διάφορα κράτη μέλη, και πρόκειται για λίαν σοβαρό πρόβλημα. Εξετάζοντας τις υφιστάμενες επιδοτήσεις -και εφόσον σκοπεύουμε να διατηρήσουμε αυτό το σύστημα-, διαπιστώνουμε τεράστιες διαφορές. Υπάρχουν χώρες όπου η επιδότηση υπερβαίνει τα 500 ευρώ ανά εκτάριο για την περίοδο μετά το 2013 και υπάρχουν χώρες -κυρίως τα νέα κράτη μέλη- στις οποίες η επιδότηση είναι μικρότερη ακόμα και από 100 ευρώ. Πρέπει να αντιμετωπίσουμε αυτό το πρόβλημα και να το επιλύσουμε. Δεν μπορούμε να συνεχίσουμε με τόσο μεγάλες διαφορές σε μακροπρόθεσμο ορίζοντα. " επίλυση αυτού του προβλήματος διαγράφεται δύσκολη.
<P>
Θα ήθελα να ευχαριστήσω τον κ. Smith, ο οποίος διέκρινε το πρόβλημα του προϋπολογισμού. Δεν θα επιλύσουμε αυτό το πρόβλημα εάν δεν διαθέσουμε μεγαλύτερο προϋπολογισμό, διότι είναι δύσκολο να πάρουμε από εκείνους που έχουν περισσότερα· απεναντίας, θα πρέπει μάλλον να δώσουμε σε εκείνους που έχουν λιγότερα. Παραθέτοντας το σύνθημα της Γαλλικής Επανάστασης "Ελευθερία, ισότητα, αδελφοσύνη", να επισημάνω ότι δεν έχουμε πρόβλημα με την ελευθερία, αλλά ως προς την ισότητα και την αδελφοσύνη, είναι περισσότερο αναγκαίο -και απευθύνω έκκληση στους συναδέλφους από τα παλαιά κράτη μέλη- να συμβάλλουμε στην επίλυση αυτού του προβλήματος με πνεύμα ισότητας και αδελφοσύνης.
<SPEAKER ID="024" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, επικροτώ και εγώ αυτήν τη σημαντική έκθεση, παρόλο που είμαι ελαφρώς απογοητευμένη, διότι δεν θέτει ένα όραμα για την κοινή γεωργική πολιτική (ΚΓΠ) που θα θέσει τέρμα στην ερήμωση της υπαίθρου και θα διασφαλίσει στους ενεργούς γεωργούς τη δυνατότητα να παρέχουν τα αγαθά και τις υπηρεσίες που ζητεί η κοινωνία.
<P>
Χρειαζόμαστε μία ΚΓΠ που θα διασφαλίσει υψηλής ποιότητας τρόφιμα, τα οποία παράγονται με υψηλές προδιαγραφές· μέριμνα και διατήρηση της γης και προστασία των υδάτων, του εδάφους και της βιοποικιλότητας· κοινή πολιτική για τη διασφάλιση θέσεων εργασίας σε αγροτικές περιοχές και ενισχυμένη αγροτική οικονομία, η οποία θα συμβάλει και στην καταπολέμηση της κλιματικής αλλαγής.
<P>
Είναι απαραίτητο να αναθεωρήσουμε την ΚΓΠ, προκειμένου να συνδράμουμε εκείνους που την χρειάζονται επειγόντως. Επί του παρόντος, το μεγαλύτερο ποσοστό των ενισχύσεων χορηγούνται στους μεγάλους γαιοκτήμονες και παραγωγούς. Σημαντικός είναι επίσης ο κατάλληλος προϋπολογισμός για την ΚΓΠ, και εκφράζω τις ευχαριστίες μου στον κ. Lyon.
<SPEAKER ID="025" NAME="Giancarlo Scottà" AFFILIATION="EFD">
(IT) Κύριε Πρόεδρε, κύριε Επίτροπε, κύριε Lyon, κυρίες και κύριοι, σε ένα πλαίσιο όπως το παρόν, οι γεωργικές εκμεταλλεύσεις χρειάζονται ισχυρή στήριξη, προκειμένου να καινοτομήσουν και να προοδεύσουν.
<P>
Ο ρόλος των γεωργών πρέπει να υποστεί ριζική αλλαγή: μέσω της συστηματοποίησης της γεωργικής παραγωγής, οι γεωργοί καθίστανται αγροτικοί επιχειρηματίες και, επομένως, προάγουν την οικονομική ανάπτυξη. Θεωρώ θεμελιώδους σημασίας για την ανάκτηση αναρίθμητων εγκαταλειμμένων γαιών τη χρήση αυτών των γαιών για τη δημιουργία μικρών, κλειστών γεωργικών κλάδων - με άλλα λόγια, συστημάτων που συνδέουν τη γεωργική καλλιέργεια απευθείας με τις πωλήσεις. Αυτά τα συστήματα μπορούν να λειτουργήσουν και να καταστούν ευρείας χρήσης σε ολόκληρη την Ευρωπαϊκή Ένωση.
<P>
Πιστεύω ότι, στο πλαίσιο της νέας κοινής γεωργικής πολιτικής (ΚΓΠ), η Επιτροπή θα πρέπει να στηρίξει τη δημιουργία γεωργικών συνεταιρισμών, ώστε να περικοπεί το κόστος παραγωγής και να ενισχυθεί η ανταγωνιστικότητα των γεωργών. " Επιτροπή πρέπει να δεσμευτεί ως προς την κατάρτιση επαρκούς προϋπολογισμού για την επίτευξη αυτών των στόχων. " χρηματοδότηση της νέας ΚΓΠ πρέπει να συνδεθεί με τα αποτελέσματα, ούτως ώστε να αποτραπούν τα απόβλητα και οι διάφορες μορφές κερδοσκοπίας.
<P>
Επιπλέον, στην παρούσα συγκυρία της κρίσης, πολλοί νέοι άνθρωποι θέλουν να επιστρέψουν στη γεωργία. Ωστόσο, βρίσκονται αντιμέτωποι με διάφορα προσκόμματα: η γη κοστίζει υπερβολικά ακριβά και η διαχείριση των πολιτικών αγροτικής ανάπτυξης είναι δυσχερής· το γεγονός ότι υπάρχουν μεγάλοι χρόνοι αναμονής για τη διάθεση γαιών και ότι οι τελευταίες χορηγούνται βάσει των κερδών και όχι βάσει των ιδεών που εκφράζουν οι νέοι επιχειρηματίες, εμποδίζει τη συγκεκριμένη ομάδα να αξιοποιήσει το δυναμικό της. Φρονώ ότι η Επιτροπή πρέπει να ακολουθήσει υποστηρικτική και ευέλικτη προσέγγιση ώστε να συνδράμει τους νέους γεωργούς. Επίσης, πρέπει να εγκαινιαστεί μία πολιτική ενημέρωσης, αρχής γενομένης από τα σχολεία και τα πανεπιστήμια, προκειμένου να προαχθεί ...
<P>
(Ο Πρόεδρος διακόπτει τον ομιλητή)
<SPEAKER ID="026" NAME="Rareş-Lucian Niculescu" AFFILIATION="PPE">
(RO) Συμμερίζομαι τα αισθήματα των συναδέλφων βουλευτών που υπογράμμισαν την ποιότητα αυτής της έκθεσης και την ευρεία υποστήριξη που έλαβε στην Επιτροπή Γεωργίας και Ανάπτυξης της Υπαίθρου.
<P>
Από τη μία πλευρά, είναι μία φιλόδοξη έκθεση, διότι επιχειρεί να βρει λύσεις στις υφιστάμενες μείζονες προκλήσεις· από την άλλη, είναι μία ισορροπημένη έκθεση, η οποία επιχειρεί να απαντήσει στις εύλογες ανησυχίες των νέων κρατών μελών που επιδιώκουν να επωφεληθούν ισότιμα από την κοινή γεωργική πολιτική.
<P>
Θα ήθελα να τονίσω ιδιαιτέρως τα άρθρα που αναφέρονται στη δομή της κοινής γεωργικής πολιτικής. " ΚΓΠ πρέπει να συνεχίσει να βασίζεται στους δύο πυλώνες της. " κατάργησή τους θα οδηγούσε τελικά στην καταστροφή της ΚΓΠ ή στη μετάλλαξή της σε μία πολιτική που θα στερείτο οιασδήποτε δυνατότητας να συμβάλει στον εκσυγχρονισμό της γεωργίας και στην τόνωση της ανταγωνιστικότητας. " κατάργηση του πυλώνα της αγροτικής ανάπτυξης θα αποτελούσε σφάλμα και θα επιβράδυνε τον εκσυγχρονισμό της γεωργίας σε ολόκληρη την Ευρώπη, πρωτίστως όμως στα νέα κράτη μέλη.
<P>
Ένα άλλο στρατηγικό στοιχείο είναι η διατήρηση του προϋπολογισμού της ΚΓΠ στο υφιστάμενο, τουλάχιστον, επίπεδο. Οι ευρωπαίοι γεωργοί υποχρεούνται να συμμορφώνονται στα υψηλότερα πρότυπα ποιότητας, γεγονός που αντανακλάται στην ποιότητα των τροφίμων που καταναλώνουν οι Ευρωπαίοι και στην παγκόσμια ανταγωνιστικότητά μας. Πλην όμως, οι γεωργοί χρειάζονται υποστήριξη για να είναι σε θέση να πληρούν αυτά τα πρότυπα. " άρτια διαρθρωμένη και επαρκώς χρηματοδοτούμενη κοινή γεωργική πολιτική σημαίνει ασφαλή, καλής ποιότητας τρόφιμα για τους Ευρωπαίους.
<P>
Πιστεύω ότι η ψηφοφορία επί της παρούσας έκθεσης θα επιτρέψει στο Κοινοβούλιο να στείλει ένα σαφές, αναμφίλεκτο μήνυμα όσον αφορά τη θέση μας ως αντιπροσώπων των πολιτών της Ευρώπης.
<SPEAKER ID="027" NAME="Paolo De Castro" AFFILIATION="S&amp;D">
(IT) Κύριε Πρόεδρε, κυρίες και κύριοι, τα αμέσως επόμενα χρόνια, οι προκλήσεις που συνοδεύουν την ανάπτυξη του ευρωπαϊκού γεωργικού συστήματος θα είναι τεράστιες: η αυξανόμενη ζήτηση τροφίμων θα πρέπει να ικανοποιηθεί μέσω της βιώσιμης χρήσης φυσικών πόρων, με παράλληλη αύξηση του επιπέδου περιβαλλοντικής απόδοσης.
<P>
Αυτή η προοπτική, η οποία ενισχύει τη σχέση μεταξύ του γεωργικού τομέα και της παραγωγής δημόσιων αγαθών, προσδίδει στη γεωργία νέα στρατηγική σημασία: η δημιουργία της μελλοντικής κοινής γεωργικής πολιτικής (ΚΓΠ) αποτελεί επί του παρόντος τη λύση σε αυτές τις μείζονες προκλήσεις που αντιμετωπίζει η κοινωνία μας, και η πολιτική θα διαδραματίσει κρίσιμο ρόλο στην αντιμετώπιση μίας κατάστασης που συνιστά ήδη επισιτιστική κρίση. Κατά συνέπεια, το ζητούμενο είναι η αύξηση της παραγωγής με ταυτόχρονη μείωση της ρύπανσης: αυτός είναι ο δύσκολος στόχος που καλείται να εκπληρώσει η ευρωπαϊκή γεωργία τα αμέσως επόμενα έτη.
<P>
Με βάση αυτές τις προϋποθέσεις, η Επιτροπή Γεωργίας και Ανάπτυξης της Υπαίθρου, της οποίας έχω την τιμή να προεδρεύω, επιτέλεσε εντατικό και συνοπτικό έργο -την επίβλεψη του οποίου ανέλαβε εξόχως, με τη συμμετοχή όλων των Ομάδων, ο κ. Lyon- υπό τη μορφή της έκθεσης που υποβλήθηκε σήμερα στο Κοινοβούλιο. Πρόκειται για μία έκθεση που είμαστε πεπεισμένοι ότι θα συμβάλει στη θεμελίωση της μελλοντικής ΚΓΠ και θα παράσχει στην Ευρωπαϊκή Επιτροπή ορισμένα σαφή σημεία αναφοράς ώστε να προετοιμάσει, έως το τέλος του έτους, την ανακοίνωση σχετικά με το μέλλον της ΚΓΠ μετά το 2013.
<SPEAKER ID="028" NAME="Liam Aylward" AFFILIATION="ALDE">
(ΕΝ) Κύριε Πρόεδρε, θα ήθελα να ευχαριστήσω και εγώ τον συνάδελφό μου George Lyon για το έξοχο έργο του όσον αφορά την παρούσα έκθεση. " ΚΓΠ καλείται να αντιμετωπίσει πολλές προκλήσεις και, σε μία διευρυμένη Ευρώπη, είναι σημαντικό η ΕΕ να διατηρήσει ισχυρή και επαρκώς χρηματοδοτούμενη γεωργική πολιτική, η οποία θα είναι αποδοτική για τους γεωργούς, τις αγροτικές κοινότητες και την κοινωνία, και θα διασφαλίζει την επισιτιστική ασφάλεια. Εξίσου σημαντικό είναι να μην υπάρξει καμία επανεθνικοποίηση της ΚΓΠ μέσω της συγχρηματοδότησης. " κοινή γεωργική πολιτική πρέπει να παραμείνει κοινή ευρωπαϊκή πολιτική.
<P>
Τα τελευταία πενήντα χρόνια, η ΚΓΠ αύξησε την παραγωγικότητα, συνέβαλε στη διασφάλιση δίκαιου βιοτικού επιπέδου για τον αγροτικό κόσμο, εξασφάλισε τη διαθεσιμότητα του εφοδιασμού και παρείχε στους καταναλωτές ποιοτικά τρόφιμα σε λογικές τιμές. Οι ευρωπαίοι πολίτες επωφελούνται σε σημαντικό βαθμό από τη γεωργία υπό τη μορφή της επισιτιστικής ασφάλειας, της προστασίας του περιβάλλοντος, της καταπολέμησης της κλιματικής αλλαγής, της βιωσιμότητας των αγροτικών κοινοτήτων και της στήριξης προς τις αγροτικές οικογένειες.
<P>
Για να συνεχίσει η ΚΓΠ να είναι αποδοτική για τους ευρωπαίους πολίτες και να ανταποκρίνεται στις απαιτήσεις τους, πρέπει να λάβει γενναία στήριξη, και αυτό σημαίνει, βέβαια, γενναίο προϋπολογισμό. Δεύτερον, η διαφάνεια και η αναλογικότητα θα πρέπει να βρίσκονται στο επίκεντρο της μελλοντικής ΚΓΠ. " ευρωπαϊκή γεωργική πολιτική θα πρέπει να στηρίξει τους γεωργούς με βασικό στόχο την παραγωγή τροφίμων υψηλής ποιότητας και να μην τους παρεμβάλλει προσκόμματα ή να τους επιβαρύνει με υπερβολικές διοικητικές απαιτήσεις και υπέρμετρη γραφειοκρατία.
<P>
Τέλος, οι ευρωπαίοι γεωργοί παράγουν τρόφιμα με βάση την υψηλότερη ποιότητα και τα υψηλότερα πρότυπα. Πρέπει να διασφαλιστεί ότι όλες οι εισαγωγές στην ΕΕ παράγονται με βάση την ίδια υψηλή ποιότητα και τα ίδια υψηλά πρότυπα που παράγονται και τα προϊόντα της ΕΕ. Πρέπει επίσης να διασφαλίσουμε ισότιμους όρους ανταγωνισμού, δίκαιο ανταγωνισμό και τη μελλοντική βιωσιμότητα της ευρωπαϊκής γεωργίας.
<SPEAKER ID="029" NAME="Hynek Fajmon" AFFILIATION="ECR">
- (CS) " μεγαλύτερη αδικία της υφιστάμενης κοινής γεωργικής πολιτικής συνίσταται στο γεγονός ότι οι επιδοτήσεις κατανέμονται με άνισο και άδικο τρόπο μεταξύ των παλαιών και των νέων κρατών μελών. Φέτος, οι γεωργοί στα νέα κράτη μέλη, τα οποία εντάχθηκαν το 2004, θα λάβουν μόλις το 70% των επιδοτήσεων που λαμβάνουν οι αγρότες στην παλαιά Ευρωπαϊκή Ένωση των αποκαλούμενων Δεκαπέντε. Οι Βούλγαροι και οι Ρουμάνοι θα λάβουν το πενιχρό ποσοστό του 40%. Παρά ταύτα, όλοι δραστηριοποιούνται στην κοινή αγορά της Ευρωπαϊκής Ένωσης. Πιστεύω ακράδαντα ότι αυτή η αδικία πρέπει να εξαλειφθεί το συντομότερο δυνατόν. Όλοι οι γεωργοί σε ολόκληρη την Ένωση πρέπει να κατέχουν ισότιμη θέση και να υπόκεινται στις ίδιες προϋποθέσεις για επιδοτήσεις. Συνεπώς, υποστηρίζω την τροπολογία αριθ. 6, με την οποία ζητείται η επίτευξη αυτού του στόχου το συντομότερο δυνατόν, και ελπίζω ότι οι συνάδελφοι βουλευτές θα την υποστηρίξουν.
<SPEAKER ID="030" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, η Κοινή Αγροτική Πολιτική σχεδιάστηκε για να διασφαλίσει την αυτονομία της Ευρώπης στην παραγωγή τροφίμων. Στη δεκαετία του '70 σχεδόν το 70% του προϋπολογισμού της ΕΕ πήγαινε στη γεωργία. Όμως μετά από μια σειρά ανταγωνιστικών μεταρρυθμίσεων οι γεωργικές δαπάνες στον προϋπολογισμό έπεσαν στο 35% για την οικονομική περίοδο 2007-2013.
<P>
Δυστυχώς σήμερα η αναθεωρημένη ΚΑΠ σχεδιάζεται με τις ίδιες συνθήκες ανταγωνιστικότητας της προηγούμενης πολιτικής. Είναι πρόκληση με το πρόσχημα της οικονομικής κρίσης να αποκόβονται οι παροχές από τους αγρότες. Άλλωστε είναι οι τελευταίοι που ευθύνονται για τις σημερινές συνθήκες κρίσης.
<P>
Βασικός σκοπός της νέας ΚΑΠ θα πρέπει να είναι η προώθηση ενός παραγωγικού μοντέλου συμβατού με την υγιεινή διατροφή, την προστασία του περιβάλλοντος και την καταπολέμηση των εκπομπών διοξειδίου του άνθρακα. Να μην ξεχνάμε ότι για το φαινόμενο του θερμοκηπίου και τις κλιματικές αλλαγές σοβαρές ευθύνες έχει το αγροχημικό μοντέλο της συμβατικής γεωργίας, το οποίο θα πρέπει να αλλάξει, ακριβώς επειδή είναι κατά των αγροτών, των λαών και της βιοποικιλότητας του πλανήτη.
<SPEAKER ID="031" NAME="John Stuart Agnew" AFFILIATION="EFD">
(ΕΝ) Κύριε Πρόεδρε, δηλώνω ενδιαφερόμενος, καθότι είμαι εργαζόμενος γεωργός. Τα σχέδια για το μέλλον της ΚΓΠ πρέπει να είναι λειτουργικά σε πρακτικό επίπεδο και προσιτά από οικονομική σκοπιά. Οι στρατιωτικοί έχουν μία έκφραση: "Δεν δίνεις όνομα, δεν έχει καψόνι"· ωστόσο, ένα μέλος της Ομάδας PPE καταψήφισε την παρούσα έκθεση στην επιτροπή. Αυτό οφείλεται ενδεχομένως στο γεγονός ότι, λόγω της παρούσας χρηματοπιστωτικής συγκυρίας, το κόστος συνιστά πηγή ανησυχίας και ο ένθερμος προσανατολισμός της έκθεσης προς μη γεωργικούς στόχους στο πλαίσιο του δεύτερου πυλώνα εκτρέπει πόρους μακριά από τους γεωργούς.
<P>
" εμμονή της έκθεσης στην κλιματική αλλαγή ενδέχεται να οδηγήσει στην αποδοχή της συμβουλής που υποχρεώνει τους γεωργούς αροτραίων καλλιεργειών να διοχετεύουν υπόγεια τα καυσαέρια των γεωργικών ελκυστήρων, αυξάνοντας την κατανάλωση καυσίμων και καταστρέφοντας, συνεπώς, τον βυθό της θάλασσας. Από την προσωπική μου εμπειρία παρατηρώντας τις προσπάθειες των εργολάβων να διοχετεύουν απόνερα στο έδαφος ώστε να πληρούν τους κανόνες της ΕΕ, αντιλαμβάνομαι τι είδους προβλήματα πρόκειται να αντιμετωπίσουμε. Από τους κτηνοτρόφους μηρυκαστικών ζώων ενδέχεται να ζητηθεί να μειώσουν τις εκπομπές μεθανίου, αντικαθιστώντας τον σανό και τη χορτονομή με πιο ακριβές ζωοτροφές που θα έχουν ως βάση τα δημητριακά. Εάν πρέπει να υπάρξει ΚΓΠ, ας βοηθήσει τουλάχιστον τους αγρότες και ας μην τους προβάλλει προσκόμματα.
<SPEAKER ID="032" NAME="Esther Herranz García" AFFILIATION="PPE">
(ES) Κύριε Πρόεδρε, κύριε Επίτροπε, κυρίες και κύριοι, κατά τους προσεχείς μήνες θα διεξαγάγουμε πλήρη συζήτηση σχετικά με τη νέα γεωργική πολιτική (ΚΓΠ). Είναι σημαντικό να καταλήξουμε σε ικανοποιητική συμφωνία, και ευελπιστώ, συνεπώς, ότι η βελγική Προεδρία θα κατορθώσει να επιτύχει ό,τι δεν πέτυχε η ισπανική Προεδρία. Ελπίζω ότι η βελγική Προεδρία θα μπορέσει να κατευθύνει τις συζητήσεις κατά τέτοιον τρόπο, ώστε τα κράτη μέλη να δεσμευτούν υπέρ της διατήρησης μίας πραγματικά ισχυρής ΚΓΠ στο μέλλον, με επαρκή προϋπολογισμό για την ικανοποίηση των αναγκών των 27, νέων και παλαιών, κρατών μελών. Ελπίζω επίσης ότι δεν θα συμβεί ό,τι συνέβη το 2005, όταν διαπιστώθηκε έλλειψη πόρων και χρειάστηκε να αυτοσχεδιάσουμε, προκειμένου να συντονίσουμε τα πράγματα.
<P>
Στην προσεχή μεταρρύθμιση της ΚΓΠ, διακυβεύεται η βιωσιμότητα ενός τομέα που δεν παρέχει μόνο άυλα αγαθά και υπηρεσίες, όπως η μέριμνα για το περιβάλλον, αλλά που πρέπει να διασφαλίσει και τον επισιτιστικό εφοδιασμό των ευρωπαίων πολιτών. Κατά το παρελθόν, βιώσαμε οδυνηρές ελλείψεις, και αυτός είναι ο λόγος για τον οποίο το Ευρωπαϊκό Κοινοβούλιο πρέπει να καταστήσει την ασφάλεια του εφοδιασμού με βάση την παραγωγή στην ΕΕ τον κύριο στόχο της επόμενης μεταρρύθμισης, χωρίς να παραμελήσει άλλες πτυχές, όπως είναι η καταπολέμηση της κλιματικής αλλαγής.
<SPEAKER ID="033" NAME="Stéphane Le Foll" AFFILIATION="S&amp;D">
(FR) Κύριε Πρόεδρε, αντιλαμβάνομαι ότι είχατε μία σύντομη και χαρούμενη βραδιά. Ευχαριστώ τον Επίτροπο που παρακολούθησε ολόκληρη την παρούσα συζήτηση, και θα ήθελα να συγχαρώ τον κ. Lyon για το έργο που επιτέλεσε σε σχέση με την έκθεση που παρουσίασε σήμερα το πρωί.
<P>
Ποιος είναι ο σκοπός εν προκειμένω; Να κάνουμε τους ανθρώπους να συνειδητοποιήσουν ότι, στον σύγχρονο κόσμο, η γεωργία, ο επισιτισμός και το περιβάλλον συνιστούν προκλήσεις για ολόκληρη την Ευρώπη. Αυτός είναι ο σκοπός. Τι εννοούμε με αυτό; Απόρριψη της επανεθνικοποίησης της ΚΓΠ και αύξηση της συγχρηματοδότησης· αυτή είναι η πρώτη επισήμανση. Διατήρηση ενός γεωργικού προϋπολογισμού που να ανταποκρίνεται στο ύψος αυτών των προκλήσεων και αυτό το μείζον θέμα της επισιτιστικής ασφάλειας· αυτή είναι η δεύτερη επισήμανση. Διασφάλιση της δυνατότητας της γεωργίας να παρέχει τα δημόσια αγαθά που ζητεί η κοινωνία· αυτό είναι το τρίτο στοιχείο. Το τέταρτο στοιχείο αφορά τη ρύθμιση και την αποτροπή της αστάθειας της αγοράς, η οποία είναι, κατά την άποψή μου, ουσιώδης. Πρέπει να επανέλθουμε σε αυτό το θέμα και πρέπει να το προωθήσουμε και λίγο παραπέρα.
<P>
" τελευταία μου επισήμανση αφορά τον πρώτο και τον δεύτερο πυλώνα. Προειδοποιώ όλους εκείνους που τάσσονται υπέρ αυτής της διάρθρωσης -και δικαίως, ενδεχομένως- ότι, στο πλαίσιο της δημοσιονομικής συζήτησης, ενυπάρχει, εντέλει, ο κίνδυνος να περιοριστεί ο πρώτος πυλώνας σε μεγάλο βαθμό και να μεταφερθούν όλα στον δεύτερο πυλώνα, ο οποίος συγχρηματοδοτείται, γεγονός που αντίκειται στον στόχο τον οποίο θέσαμε για την αποφυγή της επανεθνικοποίησης της κοινής γεωργικής πολιτικής. Το λέω αυτό σήμερα το πρωί, διότι αυτή είναι η συζήτηση που διεξάγουμε.
<P>
Κύριε Επίτροπε, θα ήθελα να ολοκληρώσω με μία απλή σκέψη. " ΚΓΠ δημιουργήθηκε ταυτόχρονα με την Ευρωπαϊκή Οικονομική Κοινότητα. Βρισκόμαστε πλέον στην Ευρωπαϊκή Ένωση. Θεωρώ πραγματικά ότι πρέπει να διαθέτουμε μία μείζονα πολιτική ...
<P>
(Ο Πρόεδρος διακόπτει τον ομιλητή)
<SPEAKER ID="034" NAME="Richard Ashworth" AFFILIATION="ECR">
(ΕΝ) Κύριε Πρόεδρε, σε αυτόν τον μεταβαλλόμενο κόσμο, είναι ζωτικής σημασίας η κοινή γεωργική πολιτική να συνεχίσει να μεταλλάσσεται, ούτως ώστε να μπορεί να ανταποκριθεί στις προκλήσεις του μέλλοντος και να μην είναι προσκολλημένη στο παρελθόν.
<P>
" μεταρρυθμισμένη κοινή γεωργική πολιτική καλείται να διαδραματίσει ρόλο ζωτικής σημασίας στην αντιμετώπιση ζητημάτων όπως η επισιτιστική ασφάλεια, η αστάθεια της αγοράς και η κλιματική αλλαγή, αλλά θα ήθελα να αναφερθώ σε τρεις αρχές που είναι, κατά την άποψή μου, εξίσου σημαντικές.
<P>
Πρώτον, πρέπει να αναγνωρίσουμε ότι το καλύτερο μέσο επίτευξης των στόχων της κοινής γεωργικής πολιτικής είναι η δημιουργία ενός βιώσιμου, δυναμικού γεωργικού τομέα, και πιστεύω ότι δεν πρέπει να αποπροσανατολιστούμε από αυτόν τον στόχο.
<P>
Δεύτερον, εάν επιθυμούμε να το επιτύχουμε αυτό, η κοινή γεωργική πολιτική πρέπει να είναι πιο απλή, πιο δίκαιη πιο διαφανής σε επίπεδο αποδοτικότητας.
<P>
Τέλος, πρέπει να διασφαλίζει ικανοποιητική σχέση κόστους/ωφέλειας. Όλα τα κράτη και όλοι οι τομείς βιώνουν δύσκολους οικονομικούς καιρούς επί του παρόντος, και εφιστώ την προσοχή της παρούσας επιτροπής στην ανάγκη να επιδείξει απόλυτο πραγματισμό σε ό,τι αφορά τις προσδοκίες της από τον ευρωπαϊκό προϋπολογισμό. Κατά τη γνώμη μου, αυτό σημαίνει ότι θα πρέπει να διασφαλίσουμε την αποτελεσματική χρήση των πόρων. Ο εισηγητής εκπόνησε μία έξοχη έκθεση. Τον συγχαίρω για το έργο του και το υποστηρίζω μετά χαράς.
<SPEAKER ID="035" NAME="John Bufton" AFFILIATION="EFD">
(ΕΝ) Κύριε Πρόεδρε, το μέλλον της κοινής γεωργικής πολιτικής θα σηματοδοτηθεί από την έντονη συσχέτισή του με την πολιτική για την κλιματική αλλαγή. Στην εκλογική μου περιφέρεια, την Ουαλία, τα υφιστάμενα συστήματα και ο δεύτερος πυλώνας θα αντικατασταθούν από το καθεστώς Glastir, το οποίο επικεντρώνεται στους στόχους της κλιματικής αλλαγής και στην παγίδευση του διοξειδίου του άνθρακα. Οι γεωργοί θα πληρώνονται ανά εκτάριο για τη διατήρηση των υδάτων, την αναδάσωση και ούτω καθεξής. Στο πλαίσιο της μεταρρύθμισης της ΚΓΠ μετά το 2013, είναι σημαντικό να μην θυσιάσουμε τον πρώτο πυλώνα χάριν της προώθησης νέων στόχων του δεύτερου πυλώνα.
<P>
Το καθεστώς ενιαίας ενίσχυσης είναι ζωτικής σημασίας για πολλούς γεωργούς που βασίζονται στις επιδοτήσεις, τις οποίες ενδέχεται να στερηθούν για ασήμαντη αφορμή. Σε περίπτωση που οι ουαλοί γεωργοί εκφράσουν τη δυσαρέσκειά τους για τις διευθετήσεις του καθεστώτος Glastir, θα τους δοθούν άραγε λογικές εναλλακτικές επιλογές ή θα τιμωρηθούν ούτως ή άλλως επειδή δεν θα υιοθετήσουν αυτό το καθεστώς; " επιλογή χωρίς εναλλακτική λύση δεν αποτελεί επιλογή.
<P>
" Ουαλία έχει μακρά γεωργική παράδοση και πολλές κοινότητες εξαρτώνται σε μεγάλο βαθμό από τη γεωργία. Οι τρέχουσες μεταρρυθμίσεις της γεωργικής πολιτικής, με βάση αποκλειστικά την ιδεολογία της κλιματικής αλλαγής, ενδέχεται να υπονομεύσουν την ουαλική γεωργική παράδοση και το οικονομικό μέλλον της Ουαλίας.
<SPEAKER ID="036" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, η κοινή γεωργική πολιτική (ΚΓΠ) καταβάλλει προσπάθειες προσαρμογής επί σειρά ετών, και, επί του παρόντος, εισερχόμαστε σε μία νέα φάση αυτής της διαδικασίας διαρκούς μεταρρύθμισης.
<P>
Κύριε Επίτροπε, η έκθεση Lyon αναγνωρίζει τον ρόλο που μπορεί να διαδραματίσει η γεωργία, ως στρατηγικός τομέας, όσον αφορά τη συμβολή της στις προτεραιότητες της νέας στρατηγικής "Ευρώπη 2020". Θέλουμε μία ισχυρή ΚΓΠ μετά το 2013 που θα διατηρήσει τον κοινοτικό χαρακτήρα της, χωρίς αρνητικές συνέπειες στον ιδιαίτερο χαρακτήρα ορισμένων τομέων ή περιφερειών. Ο αγοραστρεφής προσανατολισμός της θα διατηρηθεί ως έχει επί του παρόντος. Ωστόσο, η αυξανόμενη αστάθεια της αγοράς, σε συνδυασμό με τις απαιτήσεις των διεθνών δεσμεύσεων της Ένωσης, ενδέχεται να έχει αρνητικό αντίκτυπο στα εισοδήματα των αγροτών.
<P>
Χρειαζόμαστε κατάλληλο δίχτυ ασφαλείας. Οι άμεσες ενισχύσεις πρέπει να χρηματοδοτούνται εξ ολοκλήρου από τον προϋπολογισμό της Ένωσης, η δε ΚΓΠ πρέπει να διαθέτει, για την αντιμετώπιση των νέων προκλήσεων και των μελλοντικών στόχων της, επαρκείς δημοσιονομικούς πόρους, στο ίδιο, τουλάχιστον, επίπεδο με εκείνο του 2013, δεδομένου ότι περαιτέρω περικοπές ενδέχεται να υπονομεύσουν την αποτελεσματικότητά της.
<P>
Κύριε Επίτροπε, οι γεωργοί μας καλούνται, εκ νέου, να καταβάλουν προσπάθειες προσαρμογής. Οιεσδήποτε αλλαγές επέλθουν, πρέπει να συνοδεύονται από ρεαλιστικές μεταβατικές περιόδους.
<P>
Θα ήθελα να ευχαριστήσω τον κ. Lyon και όλους τους σκιώδεις εισηγητές για το έργο τους. Εκπόνησαν μία έκθεση, την οποία μπορούμε να υποστηρίξουμε στο Κοινοβούλιο, και η οποία θα αποτελέσει θετικό έναυσμα για να τεθεί τέρμα στην αβεβαιότητα των ευρωπαίων γεωργών.
<SPEAKER ID="037" NAME="Πρόεδρος">
Τώρα έχουμε ένα πρόβλημα: υπάρχουν 23 βουλευτές του ΕΚ που ζήτησαν να λάβουν τον λόγο κατά τη διάρκεια τη διαδικασίας εκτάκτων παρεμβάσεων. Όπως γνωρίζετε, ο Κανονισμός προβλέπει πέντε παρεμβάσεις. Επιπλέον, είχαν προβλεφθεί 57 λεπτά για ολόκληρη τη συζήτηση, και αναλώσαμε ήδη 59, ενώ δεν έχουν λάβει ακόμα τον λόγο ο Επίτροπος και ο εισηγητής, ώστε να λήξει η συζήτηση.
<P>
Δεδομένου ότι θεωρώ το ζήτημα πολύ σημαντικό -και τούτο αποδεικνύεται από τον εξαιρετικά μεγάλο αριθμό ατόμων που ζήτησαν να λάβουν τον λόγο- θα επιτρέψουμε δέκα παρεμβάσεις, ήτοι διπλάσιο από τον προβλεπόμενο αριθμό παρεμβάσεων.
<SPEAKER ID="038" NAME="Jarosław Kalinowski" AFFILIATION="PPE">
(PL) Κύριε Πρόεδρε, κύριε Cioloş, η εγκατάλειψη της ιστορικής μεθόδου καθορισμού επιπέδων στήριξης και η θέσπιση νέας και δίκαιης κατανομής πόρων, στο πλαίσιο της κοινής γεωργικής πολιτικής, μεταξύ των γεωργών ολόκληρης της Ευρωπαϊκής Ένωσης, χωρίς διακρίσεις μεταξύ "παλαιών" και "νέων" κρατών μελών, αποτελεί μία από τις πλέον σημαντικές προκλήσεις για την κοινή γεωργική πολιτική μετά το 2013.
<P>
Τάσσομαι υπέρ του μοντέλου στήριξης σε δύο πυλώνες, βάσει του οποίου οι πληρωμές καταβάλλονται στους γεωργούς και προορίζονται για την ανάπτυξη και τον εκσυγχρονισμό των γεωργικών εκμεταλλεύσεων, και όχι σε ιδιοκτήτες, οι οποίοι λαμβάνουν χρήματα, αλλά δεν τα επενδύουν στη γεωργία, παρεμποδίζοντας ουσιώδεις αλλαγές. Αποδεχόμενη νέες προκλήσεις, η κοινή γεωργική πολιτική πρέπει να διατηρήσει τη μέριμνά της για τις περιβαλλοντικές αξίες και την επισιτιστική ασφάλεια. Επιπλέον, προτείνω να αφήσουμε ακέραια τα δοκιμασμένα μέσα για τη ρύθμιση της αγοράς. Ενδεικτικά αναφέρω τις ποσοστώσεις γάλακτος: εάν τερματιστούν, με τι θα τις αντικαταστήσουμε; Υπάρχουν, ασφαλώς, ορισμένες ιδέες, αλλά ουδόλως είμαστε βέβαιοι ...
<P>
(Ο Πρόεδρος διακόπτει τον ομιλητή)
<SPEAKER ID="039" NAME="Vasilica Viorica Dăncilă" AFFILIATION="S&amp;D">
(RO) Θα ήθελα να συγχαρώ τον εισηγητή, τους σκιώδεις εισηγητές και όλους όσοι συμμετέχουν σε αυτό το έργο, το οποίο είναι ιδιαίτερα σημαντικό για το μέλλον της ΚΓΠ.
<P>
Στο πλαίσιο της παγκοσμιοποίησης, η Ευρωπαϊκή Ένωση, με την κοινοτική αγορά της, πρέπει να αναλάβει ενιαία δράση, προκειμένου να διασφαλίσει την ασφάλεια του επισιτιστικού εφοδιασμού και να προωθήσει τις ανανεώσιμες πηγές ενέργειας. Επίσης, πρέπει να καταπολεμήσει την κλιματική αλλαγή και να κλιμακώσει τις ερευνητικές της προσπάθειες, ούτως ώστε να αξιοποιήσει κατά τον βέλτιστο τρόπο τις δυνατότητες που μπορεί να παράσχει η έρευνα.
<P>
" ΚΓΠ πρέπει να προσφέρει προοπτικές και ένα σταθερό πλαίσιο, το οποίο θα ενθαρρύνει την ανάπτυξη της γεωργικής παραγωγής μέσω της αύξησης της παραγωγικότητας και της ανταγωνιστικότητας, αλλά και θα διασφαλίσει την εύρυθμη λειτουργία της αγοράς, εξασφαλίζοντας κατ' αυτόν τον τρόπο την ανεξαρτησία του στρατηγικού εφοδιασμού σε όλους τους καίριους παραγωγικούς τομείς.
<P>
Θεωρώ ότι είναι κρίσιμης σημασίας να διατηρήσουμε τους δύο πυλώνες της κοινής γεωργικής πολιτικής, προβαίνοντας σε σαφή διάκριση των πεδίων εφαρμογής του πρώτου πυλώνα, ο οποίος είναι αρκετά ισχυρός ώστε να διασφαλίσει δίκαιο βιοτικό επίπεδο για τους γεωργούς όλων των κρατών μελών μέλη ...
<P>
(Ο Πρόεδρος διακόπτει την ομιλήτρια)
<SPEAKER ID="040" NAME="José Bové" AFFILIATION="Verts/ALE">
(FR) Κύριε Πρόεδρε, καταρχάς, θα ήθελα προφανώς να ευχαριστήσω τον εισηγητή μας, τον κ. Lyon, με τον οποίο πιστεύω πως συνεργαστήκαμε όλοι επί τη βάσει αμοιβαίας συμφωνίας, προκειμένου να προσπαθήσουμε να σημειώσουμε πρόοδο, και θα ήθελα να πω εν συντομία, πολύ συνοπτικά, ότι οι ενδείξεις είναι ολοφάνερες.
<P>
Πράγματι, είναι ολοφάνερο ότι, επί του παρόντος, η Ευρώπη αποτελεί καθαρό εισαγωγέα γεωργικών πρώτων υλών. Πρέπει να διαθέτουμε φιλόδοξη γεωργική και επισιτιστική πολιτική, ούτως ώστε να μπορέσουμε να διασφαλίσουμε την ικανοποίηση των επισιτιστικών αναγκών των πολιτών μας.
<P>
Πέραν αυτού, έχουμε επί του παρόντος μία ΚΓΠ που χρήζει μεταρρύθμισης για τρεις λόγους. Πρόκειται για μία ΚΓΠ που είναι άδικη από οικονομική, κοινωνική και περιβαλλοντική άποψη. Από οικονομική άποψη: το ποσό που καταβάλλεται στους παραγωγούς είναι μικρότερο από το κόστος παραγωγής τους, και η ΚΓΠ πρέπει να μεριμνήσει για την επίλυση αυτού του προβλήματος. Από κοινωνική άποψη: οι ενισχύσεις κατανέμονται με άνισο τρόπο μεταξύ χωρών, περιφερειών και γεωργών. Το ογδόντα τοις εκατό των ενισχύσεων κατανέμονται στο 20% των γεωργών. Από περιβαλλοντική άποψη: χρειαζόμαστε μία ΚΓΠ που σέβεται το έδαφος, που σέβεται ...
<P>
(Ο Πρόεδρος διακόπτει τον ομιλητή)
<SPEAKER ID="041" NAME="Peter van Dalen" AFFILIATION="ECR">
(NL) Κύριε Πρόεδρε, σε ό,τι αφορά την κοινή γεωργική πολιτική, ισχύει, εν ολίγοις, το εξής: έχουμε πλέον περισσότερες χώρες, περισσότερες προτεραιότητες και λιγότερα χρήματα. Συνεπώς, αυτό σημαίνει ότι απαιτείται ριζική μεταρρύθμιση της ΚΓΠ, και μία τέτοια μεταρρύθμιση απαιτεί να ξεκινήσουμε εκ του μηδενός. Δεδομένου ότι τα προϊόντα διατροφής συνιστούν το πλέον σημαντικό συλλογικό κεφάλαιο του γεωργικού τομέα, πρέπει να διασφαλιστεί η παραγωγή τροφίμων, με στόχο, ειδικότερα, την επισιτιστική ασφάλεια κατά τις προσεχείς δεκαετίες.
<P>
Επιπλέον, θέλουμε τρόφιμα καλής ποιότητας στην Ευρώπη και λαμβάνουμε ιδιαιτέρως υπόψη την καλή μεταχείριση των ζώων και το περιβάλλον. Εντούτοις, οι γεωργοί μας δεν ανταμείβονται πάντοτε από την αγορά για την πολλαπλή αυτή συμβολή τους στο κοινό καλό. Οι ανταγωνιστές τους σε παγκόσμιο επίπεδο δεν είναι υποχρεωμένοι να αντιμετωπίζουν τέτοιες απαιτήσεις ή, εάν συμβαίνει αυτό, οι απαιτήσεις στις οποίες πρέπει να ανταποκριθούν είναι πολύ χαμηλότερες. Συνεπώς, χρειαζόμαστε στήριξη όπου υστερεί η αγορά. Το γεγονός ότι η έκθεση ζητεί ενισχύσεις ανά εκτάριο αποτελεί θετικό στοιχείο. Αυτό θα αντισταθμίσει την περαιτέρω εντατικοποίηση της γεωργίας και θα προσδώσει στην επίτευξη των περιβαλλοντικών στόχων πιο ρεαλιστική προοπτική. Αυτός είναι ο τρόπος με τον οποίο μπορούμε να ανταμείψουμε τους γεωργούς μας.
<SPEAKER ID="042" NAME="Jaroslav Paška" AFFILIATION="EFD">
(SK) Όλοι γνωρίζουμε ότι η κοινή γεωργική πολιτική της Ευρωπαϊκής Ένωσης συνιστά ιδιαίτερα σύνθετο και ευαίσθητο ζήτημα. " συνεχιζόμενη εφαρμογή της λεγόμενης ιστορικής αρχής σε σχέση με τη στήριξη της γεωργίας -ακόμα και μετά τη διεύρυνση της ΕΕ- επέφερε σημαντική δυσαναλογία στην ευρωπαϊκή οικονομική πολιτική.
<P>
Συνεπώς, είναι απαραίτητη η θέσπιση αντικειμενικώς δίκαιων κριτηρίων για το σύστημα κατανομής της χρηματοδοτικής στήριξης προς τους γεωργούς το συντομότερο δυνατόν, διότι θα δημιουργήσει τις σωστές προϋποθέσεις κατάλληλου οικονομικού ανταγωνισμού μεταξύ των γεωργών στην ενιαία ευρωπαϊκή αγορά.
<P>
" χρηματοδότηση πρέπει να κατανέμεται με σωστό και ισόρροπο τρόπο, ούτως ώστε οι γεωργοί όλων των χωρών της ΕΕ να απολαμβάνουν ισότιμα επίπεδα στήριξης και να μπορούν να ασκούν θεμιτό αμοιβαίο ανταγωνισμό.
<P>
Ως εκ τούτου, δέον είναι, κατά τη γνώμη μου, να στηρίξουμε την τροπολογία αριθ. 6 της υποβληθείσας έκθεσης, η οποία θα συμβάλει στη δίκαιη διαμόρφωση του μηχανισμού στήριξης για την ευρωπαϊκή γεωργική παραγωγή.
<SPEAKER ID="043" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, η γεωργική πολιτική απαιτεί τη θέσπιση συνεκτικού πλαισίου. Αυτό πρέπει να ενισχύσει την ΕΕ συνολικά, λαμβάνοντας παράλληλα υπόψη τις περιφερειακές διαφορές. Ο δεύτερος παράγοντας είναι ιδιαίτερα σημαντικός για την πατρίδα μου, την Αυστρία, λαμβανομένων υπόψη ειδικών περιβαλλοντικών και επενδυτικών προγραμμάτων.
<P>
" γεωργική πολιτική βρίσκεται αντιμέτωπη με ορισμένες τεράστιες προκλήσεις. Σύμφωνα με εκτιμήσεις, ο παγκόσμιος πληθυσμός αναμένεται να αυξηθεί στα 9 δισεκατομμύρια άτομα, ενώ ταυτόχρονα καλούμαστε να αντιμετωπίσουμε τις συνέπειες της κλιματικής αλλαγής, όπως είναι η λειψυδρία και η ξηρασία. Για την επίλυση αυτών των προβλημάτων, είναι ουσιώδες η ΕΕ αφενός να αναπτύξει αποτελεσματικότερη συνεργασία σε εσωτερικό επίπεδο και αφετέρου να λειτουργήσει με συνεκτικό τρόπο σε παγκόσμιο επίπεδο.
<SPEAKER ID="044" NAME="Seán Kelly" AFFILIATION="PPE">
(ΕΝ) Κύριε Πρόεδρε, η σημερινή συζήτηση ήταν πολύ ενθαρρυντική από όλες τις πτέρυγες της παρούσας Αίθουσας σε ό,τι αφορά τη γεωργία. Επικροτώ ιδιαίτερα την έμφαση που δόθηκε στην ενθάρρυνση των νέων να απασχοληθούν στη γεωργία, κάτι που είναι απολύτως ζωτικής σημασίας. Επίσης, επικροτώ την άποψη ότι δεν θα πρέπει να προβούμε σε επανεθνικοποίηση της ΚΓΠ· ότι ο Επίτροπος δήλωσε πως θα πρέπει να διατηρηθούν οι δύο πυλώνες, διότι χωρίς τον πρώτο πυλώνα δεν συντρέχει λόγος ύπαρξης του δεύτερου πυλώνα, εφόσον θα ήταν ασύμφορη η καλλιέργεια και, επομένως, δεν θα διασφαλίζονταν τα δημόσια αγαθά· και ότι, όπως επεσήμανε η κ. Dodd, πρέπει να διερευνήσουμε τι εννοούμε με τον όρο "δίκαιος", λαμβάνοντας ιδιαιτέρως υπόψη τις ποικίλες δαπάνες και την αγοραστική δύναμη σε ολόκληρη την Ένωση.
<P>
Επίσης, ο ίδιος ο κ. Lyon αναφέρθηκε στην ιστορική βάση. Νομίζω ότι, στην παρούσα φάση, είναι πολύ σημαντικό για τους αγρότες να λάβουν σαφές μήνυμα σε σχέση με τις ενδεχόμενες εξελίξεις, ούτως ώστε να μην εγκαταλειφθούν στο έλεος εξωφρενικών εικασιών, μη γνωρίζοντας εάν θα πρέπει να αγοράσουν ή να πουλήσουν αποθέματα με βάση το ιστορικό μοντέλο. Συνεπώς, θα εκτιμούσα ιδιαιτέρως, εν προκειμένω, ένα σαφές μήνυμα από τον Επίτροπο το συντομότερο δυνατόν..
<SPEAKER ID="045" NAME="Marc Tarabella" AFFILIATION="S&amp;D">
(FR) Κύριε Πρόεδρε, κύριε Επίτροπε, θα ήθελα και εγώ να ευχαριστήσω και να συγχαρώ τον συνάδελφό μας βουλευτή, κ. Lyon, για την εξαίρετη έκθεσή του, η οποία αποτελεί ένα πρώτο θετικό βήμα ενόψει της αναδιατύπωσης της ΚΓΠ.
<P>
Ο στόχος που προσδίδεται στη νέα ΚΓΠ είναι να αποκτήσουμε μία μείζονα ευρωπαϊκή γεωργική, επισιτιστική, κοινωνική και περιβαλλοντική πολιτική, και όχι μία Ευρώπη που αφορά αποκλειστικά την ασύδοτη ελεύθερη αγορά. Θέλουμε η ΚΓΠ να είναι πιο νομιμοποιημένη σε ό,τι αφορά τους δημόσιους πόρους που ζητούν και αποδέχονται οι φορολογούμενοι, πιο δίκαιη στην κατανομή των ευρωπαϊκών πόρων μεταξύ των 27 κρατών μελών και μεταξύ των γεωργών και πιο αποτελεσματική όσον αφορά τη χρηστή διαχείριση του δημόσιου χρήματος.
<P>
Θα πρέπει να θεσπιστούν νέοι δημόσιοι μηχανισμοί για τη ρύθμιση της γεωργικής παραγωγής, προκειμένου να διασφαλιστεί η επισιτιστική ασφάλεια των καταναλωτών. Τασσόμαστε υπέρ μίας ισχυρής ΚΓΠ που θα διαθέτει τον απαιτούμενο προϋπολογισμό για την επίτευξη των στόχων της. Σε αυτό το πλαίσιο, η έκθεση Lyon υπογραμμίζει πολύ ορθά την εμφάνιση νέων προκλήσεων με τις οποίες θα βρεθεί αντιμέτωπη η ΚΓΠ, και, ειδικότερα, την κλιματική αλλαγή, τη διαχείριση των υδάτων, τις ανανεώσιμες πηγές ενέργειας, τη βιοποικιλότητα και τη διάβρωση του εδάφους.
<P>
Με την παρούσα έκθεση ζητείται πιο απλή, πιο υπεύθυνη ΚΓΠ, η οποία να ανταποκρίνεται αποτελεσματικότερα στις ανάγκες των ευρωπαίων γεωργών, προς χάριν της συνέπειας και της διατήρησης ...
<P>
(Ο Πρόεδρος διακόπτει τον ομιλητή)
<SPEAKER ID="046" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, η κοινή γεωργική πολιτική (ΚΓΠ) είναι ουσιώδης και θα συνεχίσει να είναι για πολύ καιρό ακόμα, ιδιαίτερα εφόσον αφορά την απασχόληση. Στην Ευρώπη, η γεωργική απασχόληση παρουσίασε πτώση κατά 25% σε λιγότερο από δέκα χρόνια, επισύροντας την απώλεια σχεδόν 4 εκατομμυρίων θέσεων εργασίας. Εάν θέλουμε να επιλύσουμε το πιεστικό ζήτημα της ανεργίας, δεν μπορούμε να επιτρέψουμε παρεκκλίσεις στην ΚΓΠ, ενώ πρέπει να επενδύσουμε σε αυτήν, εξασφαλίζοντας επαρκείς πόρους που οδηγούν σε σταθερή μεγέθυνση. Επομένως, η νέα ΚΓΠ θα πρέπει να διασφαλίσει το ίδιο τουλάχιστον επίπεδο χρηματοδότησης σε σύγκριση με το παρελθόν.
<P>
Ωστόσο, κύριε Επίτροπε, το αίτημα του Κοινοβουλίου προς εσάς σήμερα δεν συνίσταται στη διασφάλιση του ίδιου επιπέδου χρηματοδότησης, αλλά στην αύξησή του. " ύστατη, αδιαπραγμάτευτη απαίτηση είναι να παραμείνει ως έχει η υφιστάμενη χρηματοδότηση, αλλά το αίτημα είναι να αυξηθεί -να αυξηθεί σε σημαντικό βαθμό- η χρηματοδότηση για την γεωργία. " έκθεση Lyon περιέχει ορισμένα εξόχως θετικά στοιχεία, μέτρα για την καταπολέμηση της αστάθειας των τιμών, τη στήριξη του τομέα, την εξασφάλιση δίκαιου εισοδήματος για τους αγρότες και τη διασφάλιση της υφιστάμενης ...
<P>
(Ο Πρόεδρος διακόπτει τον ομιλητή)
<SPEAKER ID="047" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, τασσόμαστε και εμείς υπέρ μίας ισχυρής κοινής γεωργικής πολιτικής, η οποία δεν θα απευθύνεται μόνο στους γεωργούς, αλλά και στους 500 εκατομμύρια και πλέον πολίτες της Ευρώπης, η οποία θα είναι εφοδιασμένη με έναν φιλόδοξο προϋπολογισμό, ικανό να αντιμετωπίσει τις αυξανόμενες προκλήσεις που αντιμετωπίζουμε, και η οποία θα είναι, πάνω από όλα, λειτουργική σε όλες τις ευρωπαϊκές περιφέρειες. " διασφάλιση αυτής της έκβασης είναι κρίσιμης σημασίας για τις Αζόρες, όπου η γεωργία αποτελεί αναντικατάστατο πυλώνα του βιώσιμου αναπτυξιακού μοντέλου.
<P>
Αυτή η νέα ΚΓΠ θα πρέπει να εγκαταλείψει τα ιστορικά κριτήρια κατανομής των πόρων, διότι αυτά απέβησαν εξαιρετικά επιζήμια για την Πορτογαλία και τους πορτογάλους γεωργούς. " νέα ΚΓΠ θα πρέπει να λάβει υπόψη τα ειδικά χαρακτηριστικά της γεωργίας, παρέχοντας μία σειρά μέσων για τη ρύθμιση της αγοράς και τη διαχείριση των κινδύνων, ικανών να διασφαλίσουν την ορθή λειτουργία της αγοράς και τη σταθερότητα της γεωργικής παραγωγής.
<P>
" ΚΓΠ μετά το 2013 θα πρέπει να ενισχύσει την ανταγωνιστικότητα του ευρωπαϊκού γεωργικού μοντέλου, διασφαλίζοντας την κατάλληλη κατανομή της προστιθέμενης αξίας στην εγχώρια αγορά, η οποία δημιουργείται από σχέσεις που καθιερώνονται σε ολόκληρη τη διατροφική αλυσίδα· το δε άνοιγμα των εξωτερικών αγορών ...
<P>
(Ο Πρόεδρος διακόπτει τον ομιλητή)
<SPEAKER ID="048" NAME="Πρόεδρος">
Έλαβα δύο αιτήματα για παρεμβάσεις σε σχέση με την τήρηση του Κανονισμού. " κ. McGuinness έχει πρώτη τον λόγο.
<SPEAKER ID="049" NAME="Mairead McGuinness" AFFILIATION="PPE">
(ΕΝ) Κύριε Πρόεδρε, μόνο μία παρατήρηση επί της διαδικασίας· ξέρω ότι και άλλοι συνάδελφοι θα συμμεριστούν την ανησυχία μου σχετικά με τη διαδικασία εκτάκτων παρεμβάσεων ("catch the eye"), επί των οποίων είστε άλλωστε αποκλειστικά αρμόδιος, αλλά οι βουλευτές του ΕΚ που είναι μέλη της Επιτροπής Γεωργίας, οι οποίοι μάλιστα εργάστηκαν επί μακρόν για αυτόν τον φάκελο και ήταν παρόντες από την αρχή ακόμα των διαβουλεύσεων επί αυτού του θέματος, δικαιούνται, κατά τη γνώμη μου, να διατυπώσουν τις τεκμηριωμένες απόψεις τους, και δεν κατόρθωσα να τραβήξω το βλέμμα σας, διότι δεν κοιτάξατε εμένα, μολονότι τράβηξα το βλέμμα έξι άλλων ατόμων που βρίσκονται γύρω σας, κύριε Πρόεδρε. Μου επιτρέπετε, εφόσον έχω τον λόγο, να ζητήσω από την Επιτροπή να σχολιάσει το ενδεχόμενο μεταφοράς των μειονεκτικών περιοχών στον πρώτο πυλώνα; Θα καταθέσω και γραπτή δήλωση επί του θέματος αυτού. Ελπίζω να συμμερίζεστε τη θέση μου, κύριοι συνάδελφοι.
<SPEAKER ID="050" NAME="Πρόεδρος">
Κυρία McGuinness, σας διαβεβαιώνω ότι σας κοιτούσα σχεδόν όλη την ώρα και ότι σας είδα να ζητείτε τον λόγο.
<P>
Ωστόσο, το πρόβλημα είναι πως η εν λόγω διαδικασία δεν διαρθρώνεται κατ' αυτόν τον τρόπο: με άλλα λόγια, δεν διαρθρώνεται κατά τρόπο ώστε να δίδεται προτεραιότητα στα μέλη της αρμόδιας επιτροπής, αλλά διαρθρώνεται κατά τρόπο ώστε να δίδεται προτεραιότητα στους βουλευτές του ΕΚ που "τραβούν το βλέμμα" του Προέδρου πριν από οιονδήποτε άλλον. Αυτές είναι οι διατάξεις του Κανονισμού. Επιπλέον, προβλέπονται πέντε παρεμβάσεις, μολονότι εμείς δώσαμε τον λόγο σε δέκα βουλευτές.
<P>
Πρόκειται για πολύ σημαντικό θέμα. Ο χρόνος ομιλίας για τις Ομάδες καταμερίστηκε μεταξύ των βουλευτών του ΕΚ, ούτως ώστε να έχουν όλοι ένα λεπτό στη διάθεσή τους, αλλά σχεδόν κανένας δεν μίλησε για λιγότερο από ενάμισι λεπτό· συνεπώς, δεν υπάρχει τρόπος θετικής ανταπόκρισης, όπως όλοι μας θα θέλαμε, σε όποιον επιθυμεί να παρέμβει εκτός του χρόνου που έχει διατεθεί στην πολιτική Ομάδα στην οποία ανήκει.
<P>
Τον λόγο έχει τώρα ο κ. Obermayr, επίσης σε σχέση με την τήρηση του Κανονισμού.
<SPEAKER ID="051" NAME="Franz Obermayr" AFFILIATION="NI">
(DE) Κύριε Πρόεδρε, υποθέτω ότι αναφερόσασταν σε εμένα. Θα ήθελα να συνεχίσω σε σχέση με τα σχόλια της προηγούμενης ομιλήτριας. Φυσικά, θα ήθελα να σας ευχαριστήσω για τη γενναιοδωρία σας να επιτρέψετε δέκα παρεμβάσεις και όχι πέντε. Ασφαλώς κατανοούμε τους χρονικούς περιορισμούς σας, αλλά ευελπιστώ να μας κατανοείτε και εσείς. Πρόκειται για πολύ σημαντικό ζήτημα. Υπάρχουν περιοχές της Ευρώπης που λειτουργούν υπό μεγάλη πίεση και βρίσκονται αντιμέτωπες με ακραίους κινδύνους. Αυτό φυσικά ισχύει και πέραν του έργου των επιτροπών.
<P>
Δεύτερον, επισημάνατε ότι δεν έχει επιλυθεί το πρόβλημα σχετικά με τη διαδικασία εκτάκτων παρεμβάσεων. Θα θέλαμε να σας ζητήσουμε να επιλυθεί το συντομότερο δυνατόν, διότι δεν ξέρω αν θα πρέπει να σχηματίζουμε ουρά αναμονής από την προηγουμένη ημέρα ή αν θα πρέπει να υποβάλλουμε σχετικό αίτημα τρεις ημέρες νωρίτερα και στη συνέχεια να διανυκτερεύουμε εδώ, προκειμένου να μας δοθεί τελικά η ευκαιρία να λάβουμε ενδεχομένως τον λόγο. Εάν δε θα πρέπει να λάβουν τον λόγο μόνο δέκα ομιλητές, είναι εξίσου σημαντικό να πληροφορηθούμε ποιοι είναι αυτοί οι δέκα βουλευτές.
<P>
Θα ήταν χρήσιμο και δίκαιο να τεθούν σε εφαρμογή οι κατάλληλες δομές το συντομότερο δυνατόν. Κατ' αυτόν τον τρόπο, θα βιώνετε λιγότερο άγχος, αλλά θα είστε και πολύ πιο δημοφιλής, εφόσον θα μπορείτε να επιτρέπετε περισσότερες παρεμβάσεις. Θα είμαστε και εμείς ικανοποιημένοι, διότι θα έχουμε μία λύση που θα είναι πιο δίκαιη για εμάς. Ζητώ την επιείκειά σας και σας ευχαριστώ και πάλι για την κατανόησή σας.
<SPEAKER ID="052" NAME="Πρόεδρος">
Έχετε απόλυτο δίκαιο. Προφανώς, αυτή η ιδέα της διαδικασίας εκτάκτων παρεμβάσεων "τραβώντας το βλέμμα" του Προέδρου είναι απολύτως υποκειμενική, διότι ο Πρόεδρος ναι μεν "βλέπει", αλλά δεν διαθέτει ευρεία και πολυπρισματική όραση όπως τα ερπετά, πράγμα που σημαίνει ότι όσοι τραβούν το βλέμμα του είναι εκείνοι με τους οποίους διασταυρώνεται το βλέμμα του· το προσωπικό της Γραμματείας μπορεί να συνδράμει σημαντικά σε αυτήν τη διαδικασία. Μολαταύτα, έχετε δίκαιο: πρόκειται για ένα ζήτημα το οποίο δεν διαχειρίστηκε με εύλογο τρόπο -το αντιλαμβάνομαι αυτό- η Γραμματεία του Κοινοβουλίου.
<P>
Για παράδειγμα, η παρατήρηση της κ. McGuinness, σύμφωνα με την οποία θα πρέπει να έχουν προτεραιότητα τα μέλη της αρμόδιας επιτροπής, μου φαίνεται απολύτως λογική, αλλά δεν προβλέπεται κάτι τέτοιο. Το μόνο που προβλέπεται είναι ότι ο Πρόεδρος συντονίζει τη συζήτηση κατά την κρίση του, γεγονός που θέτει σαφώς τον Πρόεδρο ενώπιον εξαιρετικά περίπλοκων καταστάσεων.
<P>
Επιπλέον, οι ίδιοι οι βουλευτές του ΕΚ δεν τηρούν τον Κανονισμό, διότι η γαλάζια κάρτα δεν προβλέπεται να χρησιμοποιείται για να ζητείται ο λόγος στο πλαίσιο της διαδικασίας εκτάκτων παρεμβάσεων. Οι βουλευτές πρέπει να χρησιμοποιούν τη γαλάζια κάρτα για να διακόψουν τον ομιλητή που έχει τον λόγο τη δεδομένη στιγμή, προκειμένου να του θέσουν μία ερώτηση διάρκειας μισού λεπτού. Εντούτοις, υπάρχουν στην παρούσα Αίθουσα βουλευτές του ΕΚ που υψώνουν διαρκώς τη γαλάζια κάρτα.
<P>
Θα πρέπει να διοργανώσουμε ένα μικρό σεμινάριο στους βουλευτές, ούτως ώστε να μάθουν ότι η γαλάζια κάρτα προορίζεται για συγκεκριμένη χρήση, και ότι για να ζητήσει κάποιος τον λόγο κατά τη διαδικασία εκτάκτων παρεμβάσεων, πρέπει να υψώσει το χέρι του, να υψώσει τη λευκή κάρτα του, ή να χρησιμοποιήσει κάποιο άλλο μέσο αντί της γαλάζιας κάρτας.
<P>
Παρ' όλα αυτά, δεν θα ήθελα να παρατείνω τη συζήτηση. Ήδη έχουμε υπερβεί κατά πολύ τον προβλεπόμενο χρόνο και θα μπορούσαν να έχουν πραγματοποιηθεί δύο ή τρεις παρεμβάσεις κατά τη διάρκεια του χρόνου που αναλώσαμε για το συγκεκριμένο ζήτημα.
<SPEAKER ID="053" NAME="Dacian Cioloş">
μέλος της Επιτροπής. - (FR) Κύριε Πρόεδρε, δεν ξέρω αν τέθηκαν πολλές ερωτήσεις. Σίγουρα όμως παρατήρησα ότι επιβεβαιώθηκαν ορισμένες αρχές, οι οποίες αποτυπώθηκαν, όπως είδαμε, άριστα στην έκθεση.
<P>
Εν πάση περιπτώσει, το βασικό συμπέρασμα που συνήγαγα από αυτήν τη συζήτηση είναι ότι χρειαζόμαστε μία κοινή γεωργική πολιτική, μία γεωργική πολιτική που πρέπει να αποτελεί πολιτική της Κοινότητας, καθώς και ότι χρειαζόμαστε έναν προϋπολογισμό που θα ανταποκρίνεται στους στόχους που θέσαμε για την γεωργία. Συνεπώς, θεωρώ ότι χρειαζόμαστε έναν ρεαλιστικό προϋπολογισμό. Κατά την άποψή μου, ρεαλιστικός προϋπολογισμός είναι ένας προϋπολογισμός που συνάδει με τους στόχους που έχουν τεθεί για την κοινή γεωργική πολιτική.
<P>
Διαπιστώνουμε δε ότι έχουμε ολοένα περισσότερες απαιτήσεις από τους γεωργούς μας. Απαιτούμε, βεβαίως, και οι πόροι που διατίθενται να χρησιμοποιούνται πιο αποτελεσματικά και να αιτιολογούνται με πιο σαφή τρόπο. Παρεμπιπτόντως, παρατηρώ ότι παρίσταται και ο συνάδελφός μου, κ. Lewandowski, ο Επίτροπος που είναι αρμόδιος σε θέματα προϋπολογισμών· ήλθε ενδεχομένως ειδικά για να μας επιβεβαιώσει ότι η ΚΓΠ θα έχει έναν προϋπολογισμό ανάλογο των στόχων που θέσαμε για αυτήν.
<P>
Συνήγαγα επίσης το συμπέρασμα ότι, εάν θέλουμε η γεωργία -η κοινή γεωργική πολιτική- να επιτύχει τους στόχους που έχουμε θέσει, πρέπει να συνυπολογίσουμε όλες τις διαφορές μεταξύ όλων των τύπων γεωργίας που υφίστανται στην Ευρωπαϊκή Ένωση. Πρέπει να λάβουμε υπόψη αυτήν τη διαφοροποίηση, ούτως ώστε -στις περιφέρειες όπου αυτή εκδηλώνεται- οι εν λόγω διαφορετικοί τύποι γεωργίας να μπορέσουν να συμβάλουν στην επίτευξη στόχων όχι μόνο όσον αφορά τον εφοδιασμό της αγοράς, την παραγωγή και την ασφάλεια του εφοδιασμού της αγοράς, αλλά και τον προσανατολισμό προς την καλύτερη αντιμετώπιση του περιβάλλοντος, τη διαχείριση των φυσικών πόρων και των δυνατοτήτων οικονομικής ανάπτυξης στις αγροτικές περιοχές. Πρέπει να εξετάσουμε τρόπους με τους οποίους μπορούν να συμβάλουν σε αυτό η γεωργία και ο τομέας των γεωργικών προϊόντων διατροφής.
<P>
Έλαβα εξίσου υπόψη το γεγονός ότι όλες αυτές οι σκέψεις για το μέλλον της κοινής γεωργικής πολιτικής πρέπει να συμβάλουν και στην ενθάρρυνση των νέων ανθρώπων, πρέπει να προσφέρουν προοπτικές στους νέους ανθρώπους που θέλουν να καθιερωθούν, που θέλουν να επενδύσουν στη γεωργία, ούτως ώστε η γεωργική δραστηριότητα να αποτελέσει επίσης μία δραστηριότητα του μέλλοντος και να μπορέσουμε, επομένως, να υλοποιήσουμε τους στόχους μας.
<P>
Θέλω επίσης να στείλω ένα σαφές μήνυμα και να απαντήσω στην ερώτηση του κ. Kelly σχετικά με τις άμεσες ενισχύσεις. Θεωρώ αναμφίβολα ότι, εάν στοχεύουμε στην καθιέρωση πιο δίκαιης γεωργίας και πιο διαφανούς και πιο αποτελεσματικής κοινής γεωργικής πολιτικής, πρέπει να καθορίσουμε σαφή κριτήρια για την κατανομή αυτών των άμεσων ενισχύσεων σύμφωνα με τους στόχους που πρόκειται να θέσουμε. Κατά τη γνώμη μου, λοιπόν, οι ιστορικές αναφορές δεν αποτελούν δίκαια, διαφανή ή αντικειμενικά κριτήρια. Πρέπει να αντικαταστήσουμε αυτές τις ιστορικές αναφορές με πολύ πιο σαφείς στόχους, οι οποίοι θα δημιουργήσουν τις προϋποθέσεις ορισμένου βαθμού δίκαιης αντιμετώπισης και θα επιτρέψουν να ληφθεί καλύτερα υπόψη η γεωργική διαφοροποίηση που υφίσταται στην Ευρωπαϊκή Ένωση. Αυτό θα παράσχει στα κράτη μέλη και στις περιφέρειες τα μέσα ώστε να διασφαλίσουν καλύτερη αξιοποίηση των πόρων που έχουν στη διάθεσή τους.
<P>
Εν κατακλείδι, θα ήθελα να επαναβεβαιώσω ότι χρειαζόμαστε μία κοινή γεωργική πολιτική για την Ευρώπη. Χρειαζόμαστε μία κοινή γεωργική πολιτική για ολόκληρη την Ευρωπαϊκή Ένωση και, φυσικά, μία κοινή γεωργική πολιτική που δεν θα εμποδίζει τις άλλες περιοχές του κόσμου να αναπτύξουν τη δική τους γεωργία.
<SPEAKER ID="054" NAME="George Lyon">
εισηγητής. - (ΕΝ) Κύριε Πρόεδρε, επιτρέψτε μου καταρχάς να επισημάνω ορισμένα από τα βασικά θέματα που έθιξαν συνάδελφοι κατά τη διάρκεια της παρούσας συζήτησης. Μία νέα στρατηγική σημασία για την παραγωγή τροφίμων και την ΚΓΠ: βεβαιότατα. Δύο πυλώνες: οπωσδήποτε, συμφωνώ με αυτό. " παραγωγή τροφίμων στο επίκεντρο της ΚΓΠ: ναι, διότι αυτό ακριβώς είναι το ζητούμενο στην ΚΓΠ. Τα υπόλοιπα είναι όλα συμπληρωματικά στοιχεία για τη διασφάλιση ενός κερδοφόρου γεωργικού τομέα, ώστε να είμαστε σε θέση να επιτύχουμε τα περιβαλλοντικά οφέλη, την αντιμετώπιση της κλιματικής αλλαγής, καθώς και όλα τα άλλα στοιχεία που καθορίσαμε στην έκθεση.
<P>
Ισχυρός προϋπολογισμός: ναι, οπωσδήποτε· με δίκαιη αντιμετώπιση των παλαιών και των νέων κρατών μελών: πάρα πολλά κράτη μέλη έθιξαν αυτό το ζήτημα, και πρόκειται για ένα ζήτημα που πρέπει να αντιμετωπίσουμε. Ο εν λόγω προϋπολογισμός πρέπει να είναι αντικειμενικός και διαφανής σε ό,τι αφορά τον τρόπο κατανομής των πόρων μεταξύ των κρατών μελών, οι οποίοι πρέπει να ανταποκρίνονται στις προκλήσεις της στρατηγικής "Ευρώπη 2020". Είναι απολύτως ουσιώδες να δούμε τη γεωργική δραστηριότητα και την ΚΓΠ ως μέρος της λύσης για την εκπλήρωση αυτών των στόχων, και όχι ως μέρος του προβλήματος.
<P>
Θα ήθελα να εξάρω το έργο των σκιωδών εισηγητών μου, του Michel Dantin, του κ. Häusling, του κ. Olejniczak και του Jim Nicholson. Συνεργαστήκαμε θαυμάσια προκειμένου να εκπονήσουμε αυτήν την ιδιαίτερα δυναμική, κατά την άποψή μου, έκθεση, η οποία θέτει ένα σαφές όραμα για τον προσανατολισμό που το Ευρωπαϊκό Κοινοβούλιο επιθυμεί να ακολουθήσει η ΚΓΠ μετά το 2013. Θα μπορούσα να πω ότι διασφαλίζει πολύ ισχυρή θέση για το Ευρωπαϊκό Κοινοβούλιο στο πλαίσιο των διαβουλεύσεων και των διαπραγματεύσεων με την Επιτροπή και με το Συμβούλιο Γεωργίας. Θα σας έλεγα, κύριε Επίτροπε, πως εάν συνταχθείτε μαζί μας, μπορούμε να είμαστε βέβαιοι ότι θα πραγματώσουμε αυτό το όραμα από κοινού.
<P>
(Χειροκροτήματα)
<SPEAKER ID="055" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, Πέμπτη 8 Ιουλίου 2010, στις 12.00.
<P>
Θα ήθελα να ζητήσω για μία ακόμη φορά συγνώμη από τους βουλευτές του ΕΚ που δεν μπόρεσαν τελικά να λάβουν τον λόγο. Όπως επεσήμανε η κ. McGuinness, μπορούν να καταθέσουν γραπτώς την παρέμβασή τους.
<P>
Σκοπεύω να θίξω αυτό το ζήτημα στο Προεδρείο, διότι πρόκειται για ζήτημα που χρήζει αποσαφήνισης. Προτίθεμαι να προτείνω επίσης στο Προεδρείο -και προσβλέπω στην υποστήριξη όλων υμών εν προκειμένω- να μην παραχωρείται ο λόγος κατά τη διαδικασία εκτάκτων παρεμβάσεων σε βουλευτές του ΕΚ που δεν είναι παρόντες κατά την έναρξη της συζήτησης, κατά την παρουσίαση της έκθεσης του εισηγητή ή κατά τη στιγμή που λαμβάνει τον λόγο ο Επίτροπος. Αντιμετωπίζουμε μία κατάσταση κατά την οποία βουλευτές του ΕΚ αγανακτούν επειδή δεν έλαβαν τον λόγο, αλλά δεν παραμένουν για να ακούσουν τις διευκρινίσεις και τα συμπεράσματα ούτε του Επιτρόπου ούτε του εισηγητή. Πρέπει να καταβληθούν προσπάθειες για την καθιέρωση πειθαρχίας, αλλά πρέπει να καταβληθούν από όλους μας.
<P>
Γραπτές δηλώσεις (άρθρο 149 του Κανονισμού)
<SPEAKER ID="056" NAME="Sergio Berlato  " LANGUAGE="IT">
" κοινή γεωργική πολιτική (ΚΓΠ) αποτελεί μία από τις σημαντικότερες πολιτικές της Ευρωπαϊκής Ένωσης, λαμβανομένου υπόψη ότι οι δαπάνες για τη γεωργία αντιστοιχούν περίπου στο 43% του προϋπολογισμού της ΕΕ. Σύμφωνα με το άρθρο 33 της Συνθήκης περί ιδρύσεως της Ευρωπαϊκής Κοινότητας, οι στόχοι της ΚΓΠ είναι η διασφάλιση λογικών τιμών για τους ευρωπαίους καταναλωτές και η εξασφάλιση δίκαιου βιοτικού επιπέδου για τους γεωργούς.
<P>
" πρόσφατη οικονομική και χρηματοπιστωτική κρίση οδήγησε σε κατά μέσο όρο 12,2% μείωση του εισοδήματος των αγροτών μεταξύ 2008 και 2009, σε αυστηρότερες προϋποθέσεις πρόσβασης σε δάνεια και σε αύξηση των ποσοστών ανεργίας στις αγροτικές περιοχές. " αστάθεια των τιμών των προϊόντων στις γεωργικές αγορές αυξήθηκε απότομα, και αυτή η αύξηση αναμένεται να συνεχιστεί. Συνεπώς, πιστεύω ότι θα πρέπει να ληφθεί πρόνοια στη μελλοντική ΚΓΠ για ένα ελάχιστο δίχτυ ασφαλείας, ούτως ώστε να είναι δυνατή η διαχείριση της αβεβαιότητας των τιμών στην αγορά και η παροχή άμεσων και αποτελεσματικών λύσεων σε περίπτωση οικονομικών κρίσεων στον τομέα.
<P>
Ο Οργανισμός Επισιτισμού και Γεωργίας των "νωμένων Εθνών εκτιμά ότι, έως το 2050, ο παγκόσμιος πληθυσμός θα αυξηθεί από τον υφιστάμενο αριθμό των 6 δισεκατομμυρίων ανθρώπων σε 9 δισεκατομμύρια, και ότι ο διπλασιασμός της ζήτησης τροφίμων θα απαιτήσει ανάλογη αύξηση της παγκόσμιας παραγωγής τροφίμων. Ως εκ τούτου, η επισιτιστική ασφάλεια θα αποτελέσει την κύρια πρόκληση για τη μελλοντική γεωργία, και καθήκον της Ένωσης θα είναι να συνεχίσει να την εξασφαλίζει προς χάριν των ευρωπαίων πολιτών.
<SPEAKER ID="057" NAME="Cristian Silviu Buşoi  " LANGUAGE="RO">
" προσαρμογή της ΚΓΠ στα νέα κοινωνικά και οικονομικά δεδομένα αποτελεί αναγκαίο βήμα. Για να το πράξουμε όμως αυτό, πρέπει να απαντήσουμε ουσιαστικά σε ορισμένα βασικά ερωτήματα. Επικροτώ πλήρως την ανάγκη να διασφαλιστεί η ασφάλεια του επισιτιστικού εφοδιασμού. Ωστόσο, έως ποιον βαθμό θέλουμε να είμαστε ανεξάρτητοι και πόσο πρόθυμοι είμαστε να πληρώσουμε περισσότερα για αυτό;
<P>
Μέχρι στιγμής, η ΚΓΠ διατηρούσε υψηλές τιμές για τρόφιμα που είναι φθηνότερα σε άλλες χώρες. " ΕΕ δεν μπορεί να προωθήσει το ελεύθερο εμπόριο ενόσω προστατεύει τη δική της γεωργική αγορά. Πρέπει να εξευρεθούν λύσεις που θα επιτρέψουν στην ΕΕ να επιβάλει τα ενδεδειγμένα παγκόσμια πρότυπα ποιότητας, ούτως ώστε να καταστεί δυνατή η μείωση της διαφοροποίησης των τιμών των γεωργικών προϊόντων στις διάφορες χώρες.
<P>
Ωστόσο, ανησυχώ περισσότερο για τις επιπτώσεις των μεταρρυθμίσεων της ΚΓΠ στους γεωργούς. " αποσύνδεση των πληρωμών οδήγησε απλώς στη διάθεση των άμεσων ενισχύσεων στους μεγαλύτερους γαιοκτήμονες, οι οποίοι σίγουρα δεν είναι γεωργοί. " αποσύνδεση είναι αναγκαία για την αποφυγή της υπερπαραγωγής. Μολαταύτα, ζητώ από την Επιτροπή να παρουσιάσει ορισμένα πιο δίκαια κριτήρια, ούτως ώστε να μπορούν οι γεωργοί να είναι οι πραγματικοί δικαιούχοι της ΚΓΠ. Χρειαζόμαστε κίνητρα για τους γεωργούς, ιδιαίτερα για την ενθάρρυνση των νέων να εγκατασταθούν σε αγροτικές περιοχές. Τούτο, όμως, δεν πρόκειται να συμβεί εφόσον διατηρούμε το ισχύον καθεστώς των άμεσων ενισχύσεων, το οποίο είναι γελοίο.
<SPEAKER ID="058" NAME="Nessa Childers  " AFFILIATION="S&amp;D">
γραπτώς. - (ΕΝ) " κοινή γεωργική πολιτική (ΚΓΠ) έχει τις δυνατότητες να προσφέρει λύσεις σε πολλά από τα προβλήματα που πλήττουν επί του παρόντος τις ευρωπαϊκές γεωργικές εκμεταλλεύσεις, και αυτό είναι περισσότερο προφανές, σε σύγκριση με οιοδήποτε άλλο κράτος μέλος της ΕΕ, στην Ιρλανδία, όπου τηρείται ισότιμη δέσμευση για αμφότερες τη διασφάλιση δίκαιης και ολοκληρωμένης συμφωνίας για την ΚΓΠ και την περαιτέρω πρόοδο μέσω της εφαρμογής των αλλαγών που απαιτούνται για τη γεωργία του 21ου αιώνα. Ωστόσο, προκειμένου για την εξασφάλιση της εμπιστοσύνης και της δέσμευσης του γεωργικού πληθυσμού στην Ευρώπη, η νέα ΚΓΠ πρέπει να παράσχει σταθερότητα στους γεωργούς και δίκαιη τιμολόγηση, όπως διασφαλίζεται επί του παρόντος για τα αγαθά που παράγουν. Ως αντάλλαγμα, οι ευρωπαίοι πολίτες δεν θα λαμβάνουν μόνο αξιόπιστα αγαθά υψηλής ποιότητας -για τα οποία παρέχονται εγγυήσεις ότι καλλιεργούνται βάσει των υψηλών προδιαγραφών γεωργικής πρακτικής της ΕΕ-, αλλά θα επωφελούνται και από τις κοινωνικές και πολιτισμικές επιδράσεις της ΚΓΠ, όπως εκείνες που περιλαμβάνονται στον δεύτερο πυλώνα. Πάνω από όλα, η ΕΕ πρέπει να διατηρήσει την εμπιστοσύνη των ευρωπαίων γεωργών. Ο γεωργικός πληθυσμός έχει επίγνωση των επερχόμενων αλλαγών βάσει αυτής της νέας συμφωνίας, και είναι προθυμότατος επί του παρόντος να τις ασπαστεί. Προκειμένου να αξιοποιηθεί αυτή η θετική σχέση, τα θεσμικά όργανα της ΕΕ πρέπει να διασφαλίσουν την επίτευξη μίας συμφωνίας που θα είναι σύγχρονη, αλλά, ταυτόχρονα, ολοκληρωμένη και δίκαιη για όλους.
<SPEAKER ID="059" NAME="Béla Glattfelder  " LANGUAGE="HU">
" Ευρώπη θα εξακολουθήσει να χρειάζεται αποτελεσματική και κοινή γεωργική πολιτική μετά το 2013. Αυτός είναι ο λόγος για τον οποίο ο γεωργικός προϋπολογισμός της ΕΕ θα πρέπει να διατηρηθεί τουλάχιστον στα υφιστάμενα επίπεδα.
<P>
" Ευρώπη φέρει ιδιαίτερη ευθύνη να διασφαλίσει την επισιτιστική ασφάλεια στον κόσμο. Διότι μόνο στην Ευρώπη μπορούν να παραχθούν τα ασφαλέστερα τρόφιμα σύμφωνα με τις πλέον αυστηρές προδιαγραφές προστασίας του περιβάλλοντος. Συνεπώς, ο κύριος στόχος της ΚΓΠ είναι να διατηρήσει την ικανότητα γεωργικής παραγωγής της Ευρωπαϊκής Ένωσης.
<P>
Ωε εκ τούτου, είναι ζωτικής σημασίας να διασφαλιστεί ότι δεν θα μειωθούν οι άμεσες ενισχύσεις.
<P>
Στην περίπτωση της στήριξης της αγροτικής ανάπτυξης στο πλαίσιο του δεύτερου πυλώνα, πρέπει να διασφαλιστεί ότι οι ενισχύσεις χρησιμοποιούνται πρωτίστως για γεωργικούς σκοπούς.
<P>
Οι γεωργοί θα πρέπει να προστατευθούν από τις ακραίες διακυμάνσεις των τιμών παρέμβασης, οι οποίες αποτελούν σύνηθες φαινόμενο τα τελευταία χρόνια. Χρειαζόμαστε μέσα παρέμβασης στην αγορά, σε ορισμένους δε τομείς, όπως του οίνου και του γάλακτος, απαιτούνται μέτρα περιορισμού της προσφοράς. Χάρη σε αυτά τα μέσα θα μειωθούν οι ζημίες των γεωργών που οφείλονται στις διακυμάνσεις των τιμών.
<P>
Το ευρωπαϊκό εμπόριο τροφίμων είναι πολύ πιο συγκεντρωμένο σε σύγκριση με την βιομηχανία μεταποίησης τροφίμων ή τη γεωργική παραγωγή. Πολύ συχνά, εκατοντάδες γεωργοί ανταγωνίζονται με μεγάλες αλυσίδες σουπερμάρκετ, και η διαπραγματευτική τους θέση είναι πολύ χειρότερη. Αυτός είναι ο λόγος για τον οποίο πρέπει να συμβάλουμε στη βελτίωση της συνεργασίας μεταξύ των γεωργών. Ωστόσο, αυτό απαιτεί εξαίρεση από τους αυστηρούς κανόνες ανταγωνισμού της ΕΕ στη γεωργία.
<P>
Οι εισαγωγές από τρίτες χώρες θα πρέπει να υπόκεινται στους ίδιους αυστηρούς κανονισμούς για την προστασία του περιβάλλοντος, την ασφάλεια των τροφίμων, την καλή μεταχείριση των ζώων, κ.λπ., στους οποίους υπόκεινται και οι ευρωπαίοι γεωργοί.
<SPEAKER ID="060" NAME="Elisabeth Jeggle  " LANGUAGE="DE">
" έκθεση ιδίας πρωτοβουλίας του κ. Lyon διασφαλίζει τη συμμετοχή του Κοινοβουλίου στη συζήτηση για το μέλλον της ΚΓΠ σε πρώιμο στάδιο. Θα ήθελα να ευχαριστήσω όλους τους συμμετέχοντες για το έργο που επιτέλεσαν. Διατυπώθηκαν μελλοντοστραφείς στόχοι για ολόκληρη την Κοινότητα.
<P>
Εάν θέλουμε να συνεχίσουμε να διασφαλίζουμε συνολική και βιώσιμη γεωργική ανάπτυξη σε ολόκληρη την Ευρώπη, τρία είναι, κατά την άποψή μου, τα βασικά στοιχεία που πρέπει να εξεταστούν. 1. Είναι ζωτικής σημασίας να διασφαλίσουμε την επαρκή χρηματοδότηση της ΚΓΠ μετά το 2013 και να καταρτίσουμε αντίστοιχο προϋπολογισμό.
<P>
2. " δοκιμασμένη και ελεγμένη δομή των δύο πυλώνων πρέπει να διατηρηθεί με έναν ισχυρό πρώτο πυλώνα και έναν εξίσου ισχυρό δεύτερο πυλώνα. Ο μόνος τρόπος για να μπορέσουμε να διατηρήσουμε το ευρωπαϊκό γεωργικό μοντέλο είναι η διασφάλιση της παραγωγής των τροφίμων μας σύμφωνα με τις υψηλότερες προδιαγραφές στον πρώτο πυλώνα και η παροχή αίσιων προοπτικών, στο πλαίσιο του δεύτερου πυλώνα, για την ανάπτυξη των αγροτικών περιοχών, τη δημιουργία θέσεων απασχόλησης και τις υποδομές για γεωργούς και μη γεωργούς, άνδρες και γυναίκες, ιδιαίτερα δε για τους νέους.
<P>
3. Οι μείζονες διακυμάνσεις στις ελευθερωμένες αγορές και οι επιπτώσεις της κλιματικής αλλαγής εξακολουθούν να απαιτούν δίχτυ ασφαλείας. " κλιματική αλλαγή μάς έχει θέσει νέους στόχους όσον αφορά τον προσανατολισμό της αγοράς, την ασφάλεια των προϊόντων, την προστασία των ζώων και την ανάγκη για περιβαλλοντική προστασία και βιοποικιλότητα. Απέναντι σε αυτές τις προκλήσεις, η άρτια γεωργική πολιτική συνιστά τη βέλτιστη πολιτική για το μέλλον και είναι προς το συμφέρον όλων των πολιτών μας.
<SPEAKER ID="061" NAME="Sandra Kalniete  " AFFILIATION="PPE">
γραπτώς. - (LV) Το παρόν ψήφισμα περιλαμβάνει την αλλαγή του κριτηρίου της έκτασης της εκμετάλλευσης, που αποτέλεσε την ιστορική βάση για τον καθορισμό των καταβολών άμεσης ενίσχυσης, κατά την προσεχή περίοδο δημοσιονομικού προγραμματισμού. Συνεπώς, προβλέπουμε τη δυνατότητα ύπαρξης μεταβατικής περιόδου. Αυτή η περίοδος είναι ουσιαστική, αλλά η πλήρης επταετία θα αποτελούσε υπερβολικά μακρά μεταβατική περίοδο. " κωλυσιεργία στην εφαρμογή της νέας μεθόδου ενδέχεται να έχει αρνητικές επιπτώσεις στην επίτευξη ενός σημαντικού στόχου της μεταρρύθμισης της ΚΓΠ - της στοχευμένης, δίκαιης, ισόρροπης, απλής και διαφανούς στήριξης. Ένα επιχείρημα υπέρ της διατήρησης του προϋπολογισμού της ΚΓΠ στα επίπεδα του 2013 είναι οι εύλογες προσδοκίες των νέων κρατών μελών ότι θα λάβουν στήριξη μέσω της ΚΓΠ η οποία θα είναι συγκρίσιμη με αυτήν που παρέχεται στα παλαιότερα κράτη μέλη. Είμαι πεπεισμένη ότι η ΚΓΠ μπορεί να είναι ισχυρή και πραγματικά κοινή μόνο εάν υπάρχει η πρόθεση διασφάλισης δίκαιου ανταγωνισμού μεταξύ όλων των ευρωπαίων γεωργών. Ο ανόθευτος ανταγωνισμός στην Ευρώπη αποτελεί επίσης προϋπόθεση για την ανταγωνιστικότητα των ευρωπαίων γεωργών στις παγκόσμιες αγορές. Θα ήθελα να επισημάνω την πολιτική βούληση που εκφράζεται στο ψήφισμα για την ενίσχυση της θέσης των πρωτογενών παραγωγών στην αλυσίδας εφοδιασμού τροφίμων, ούτως ώστε οι οργανισμοί των πρωτογενών παραγωγών να μπορέσουν να καταστούν πιο αποδοτικοί και να διαπραγματεύονται επί ίσοις όροις με τους μεγάλους λιανοπωλητές και μεταποιητές.. Ελπίζω ότι θα παγιωθεί το στοιχείο της αγροτικής ανάπτυξης στην ΚΓΠ και ότι η προσοχή της στρατηγικής αγροτικής ανάπτυξης θα επικεντρωθεί κατά μείζονα λόγο στις αγροτικές κοινότητες, στη βελτίωση του περιβάλλοντος, στον εκσυγχρονισμό και την αναδιάρθρωση της γεωργίας, στην ενίσχυση της συνοχής, στη βελτίωση της πώλησης των προϊόντων και την ανταγωνιστικότητα, στη διατήρηση και τη δημιουργία θέσεων εργασίας στις αγροτικές περιοχές, καθώς και στην κλιματική αλλαγή, τις ανανεώσιμες πηγές ενέργειας και τη βιοποικιλότητα.
<SPEAKER ID="062" NAME="Filip Kaczmarek  " LANGUAGE="PL">
Το μέλλον της κοινής γεωργικής πολιτικής μετά το 2013 έχει εξαιρετική σημασία για εμάς. Πολλά σημαντικά στοιχεία εξαρτώνται από την ΚΓΠ - η δομή του προϋπολογισμού της Ευρωπαϊκής Ένωσης και το μέλλον της γεωργίας, των γεωργών και των αγροτικών περιοχών. Σύσσωμο το Ευρωπαϊκό Κοινοβούλιο πρέπει να έχει επίγνωση της σημασίας της ΚΓΠ για το μέλλον της ΕΕ. Κρίσιμο, βεβαίως, είναι το ζήτημα των άμεσων ενισχύσεων, όπως και η ανάγκη εξάλειψης των ανισοτήτων τους στις διάφορες χώρες. Επί του παρόντος, η διαφοροποίηση των επιπέδων πληρωμών μεταξύ των διαφόρων κρατών μελών είναι υπερβολικά μεγάλη. Τούτο υπονομεύει την έννοια της αλληλεγγύης, της ισότητας και της κοινότητας. Εκείνο που κατεξοχήν χρειάζονται οι γεωργοί είναι σταθερά εισοδήματα, τόσο άμεσα όσο και μακροπρόθεσμα. Χωρίς αυτά, ο εκσυγχρονισμός των γεωργικών εκμεταλλεύσεων καθίσταται ιδιαίτερα δυσχερής, και θα είναι δύσκολο να διατηρηθεί η ευεργετική επίδραση της γεωργίας στο φυσικό και πολιτισμικό περιβάλλον. Ας προσπαθήσουμε, λοιπόν, να βοηθήσουμε να διασφαλιστεί ότι οι μελλοντικές αλλαγές στην κοινή γεωργική πολιτική θα οδηγήσουν σε σταθερά εισοδήματα για τους ευρωπαίους γεωργούς. Σας ευχαριστώ θερμά.
<SPEAKER ID="063" NAME="Mairead McGuinness  " AFFILIATION="PPE">
γραπτώς. - (ΕΝ) Επικροτώ την παρούσα έκθεση, η οποία αποτελεί το πρώτο βήμα για την εξέταση της μορφής και του χαρακτήρα της κοινής γεωργικής πολιτικής (ΚΓΠ) μετά το 2013. " έκθεση αυτή επαναβεβαιώνει ότι θα υπάρξει ΚΓΠ μετά το 2013, ότι θα πρέπει να παραμείνει κοινοτική πολιτική και ότι ο προϋπολογισμός της θα πρέπει να διατηρηθεί τουλάχιστον στα υφιστάμενα επίπεδα. " έκθεση τονίζει μετ' επιτάσεως τη διατήρηση του ενωσιακού χαρακτήρα αυτής της πολιτικής, απορρίπτοντας τις προσπάθειες επανεθνικοποίησής της. Το γεγονός ότι το Ευρωπαϊκό Κοινοβούλιο κατανοεί τις ανησυχίες των γεωργών θα πρέπει να αναπτερώσει το ηθικό των τελευταίων. Δέον είναι η ΚΓΠ μετά το 2013 να στηρίξει τους ενεργούς παραγωγούς και να τους ανταμείψει για τα τρόφιμα που παράγουν και τα πολλά δημόσια αγαθά που παρέχουν στην κοινωνία - μεταξύ άλλων, υψηλό επίπεδο όσον αφορά την καλή μεταχείριση των ζώων και υψηλές περιβαλλοντικές προδιαγραφές. Τα μέτρα στήριξης της αγοράς θα είναι ουσιώδη για την παροχή κατάλληλων διχτύων ασφαλείας έναντι της ακραίας αστάθειας της αγοράς, η οποία θα αποτελέσει, κατά τα φαινόμενα, χαρακτηριστικό της αγοράς στο μέλλον. Μόλις επτά τοις εκατό των αγροτών της ΕΕ είναι κάτω των 35 ετών - αυτό μας υπενθυμίζει εντόνως ότι πρέπει να διασφαλίσουμε τις προϋποθέσεις ώστε να συνεχίσουν οι νέοι να απασχολούνται στη γεωργία. Στο πλαίσιο της ΚΓΠ μετά το 2013, είναι ουσιώδης η επικέντρωση ιδιαίτερης προσοχής στις νέες γενιές, προκειμένου να διασφαλιστεί η ανάπτυξη της γεωργίας με καινοτόμο και αποδοτικό τρόπο.
<SPEAKER ID="064" NAME="Ivari Padar  " LANGUAGE="ET">
Καταρχάς, θα ήθελα να ευχαριστήσω τον συνάδελφό μου κ. Lyon για την εκπόνηση αυτής της ιδιαίτερα ισορροπημένης έκθεσης. Πιστεύω ότι μας επέτρεψε ήδη να δημιουργήσουμε μία ικανοποιητική βάση για συζήτηση στο εγγύς μέλλον. " μεταβαλλόμενη γεωργική πολιτική συνιστά ενδεχομένως ένα από τα μεγαλύτερα καθήκοντα της τρέχουσας συνόδου Ολομέλειας. Είναι γεγονός ότι θα γευτούμε τους καρπούς αυτών των νόμων πολύ αργότερα, ίσως σε δέκα χρόνια. Παρόλο που η πλέον σημαντική αποστολή της γεωργίας είναι η παραγωγή τροφίμων, η σημασία της γεωργίας για το δημόσιο συμφέρον αναγνωρίζεται ολοένα και περισσότερο, είτε αυτό εκδηλώνεται στην κοινωνική πολιτική είτε στο περιβάλλον ή στον πολιτισμό. Στην πραγματικότητα, ένα σχετικά μικρό ποσοστό του πληθυσμού τρέφει το 100% των ανθρώπων, χρησιμοποιεί τη γη με οικονομικό τρόπο και μεριμνά για την κοινωνική ισορροπία των αγροτικών περιοχών σε ολόκληρη την Ευρωπαϊκή Ένωση. " έκθεση αποτελεί ικανοποιητική βάση για τη διεξαγωγή περαιτέρω συζητήσεων. Σας ευχαριστώ για την προσοχή σας.
<SPEAKER ID="999" NAME="Ulrike Rodust  " AFFILIATION="S&amp;D">
γραπτώς. - (DE) Εκφράζω τις ευχαριστίες μου στον εισηγητή. " έκθεση που εξετάζουμε επεξεργάστηκε πολλές ιδέες της Ομάδας μου, και το αποτέλεσμα που έχουμε ενώπιόν μας είναι πολύ θετικό.
<P>
Πρωταρχικός μας στόχος πρέπει να είναι η διασφάλιση της παραγωγής τροφίμων υψηλής ποιότητας στην Ευρώπη.
<P>
Στο πλαίσιο της συζήτησης για την οργάνωση της αγροτικής μεταρρύθμισης, έγινε συχνά λόγος για την ανταμοιβή σε σχέση με την παροχή δημόσιων αγαθών. Κατά τη γνώμη μου, η παρούσα συζήτηση προσανατολίζεται προς τη σωστή κατεύθυνση.
<P>
" κοινή γεωργική πολιτική θα χαίρει της αναγνώρισης που της αξίζει, μόνον εφόσον πειστούν οι πολίτες της ΕΕ ότι καταβάλλονται πραγματικά προσπάθειες και δεν διασπαθίζονται απλώς χρήματα προς κάθε κατεύθυνση.
<P>
" ανάπτυξη των αγροτικών περιοχών διαδραματίζει ακόμα μεγαλύτερο ρόλο. Για να αποτρέψουμε την εγκατάλειψη και τον αφανισμό της γεωργίας μας, πρέπει να αναπτύξουμε περαιτέρω μέσα που θα θέσουν τέρμα στην εγκατάλειψη της υπαίθρου.
<P>
Οι ενεργές αγροτικές περιοχές αποτελούν ελκυστικό περιβάλλον διαβίωσης, όχι μόνο για τους γεωργούς, αλλά και για άτομα που δεν επιθυμούν να ζουν σε πόλεις.
<P>
Πρέπει να εγκρίνουμε την έκθεση ως έχει με μεγάλη πλειοψηφία στην Ολομέλεια, ούτως ώστε να στείλουμε ένα σαφές, απερίφραστο μήνυμα.
<SPEAKER ID="065" NAME="Csaba Sógor  " LANGUAGE="HU">
Όταν ξεκίνησε η διαδικασία της ευρωπαϊκής ολοκλήρωσης, η κοινή γεωργική πολιτική δεν εξασφάλισε μόνο τον επισιτιστικό εφοδιασμό του πληθυσμού, αλλά έθεσε και τα θεμέλια για μία σύγχρονη ευρωπαϊκή γεωργία και άλλες ειδικές πολιτικές. Ωστόσο, η Ευρωπαϊκή Ένωση απέκτησε πρόσφατα 12 νέα κράτη μέλη. Αυτό σημαίνει ότι η ΕΕ απέκτησε και νέο γεωργικό πληθυσμό της τάξης των 7 εκατομμυρίων ατόμων, πέραν των 6 εκατομμυρίων που απαριθμούσε πριν από το 2004. Επιπλέον, μετά την ένταξη των νέων κρατών μελών, τα 130 εκατομμύρια εκτάρια γεωργικών εκτάσεων της ΕΕ αυξήθηκαν κατά 40% και ανήλθαν στα 185 εκατομμύρια. Την εποχή της ένταξής τους, τα νέα κράτη μέλη προέβλεπαν ότι, με την πάροδο του χρόνου, οι γεωργοί τους θα λάμβαναν το ίδιο επίπεδο στήριξης από την ΚΓΠ με το αντίστοιχο επίπεδο που λάμβαναν οι γεωργοί στα παλαιά κράτη μέλη. Εντούτοις, αυτό μπορεί να επιτευχθεί μόνον εφόσον δεν μειωθούν μετά το 2013 οι πόροι που διατίθενται για τη γεωργική πολιτική. " ΕΕ πρέπει να λάβει υπόψη τις διαφορετικές καταστάσεις και ανάγκες των κρατών μελών, διότι η ευρωπαϊκή γεωργία δεν θα προωθήσει τα συμφέροντα των κρατών μελών, των γεωργών και των πολιτών, εάν οι πόροι κατανέμονται με άδικο τρόπο άδικο εξαιτίας των διαφορών στα επίπεδα εκσυγχρονισμού.
<SPEAKER ID="066" NAME="Csaba Sándor Tabajdi  " LANGUAGE="HU">
" κοινή γεωργική πολιτική χρήζει θεμελιώδους και τολμηρής μεταρρύθμισης, η οποία θα λάβει υπόψη την ιδιαίτερη κατάσταση των νέων κρατών μελών. " διατήρηση της ΚΓΠ έχει νόημα για τους ευρωπαίους φορολογούμενους και είναι υποστηρίξιμη στις διαπραγματεύσεις με τους υπουργούς Οικονομικών, μόνον εφόσον μπορούμε να αποδείξουμε ότι, πέραν της ευρωπαϊκής επισιτιστικής ασφάλειας, η γεωργία μπορεί επίσης να παράσχει κοινωνικά και περιβαλλοντικά δημόσια αγαθά για την κοινωνία. Φρονώ ότι μόνο μία μείζων μεταρρύθμιση μπορεί να σώσει την κοινή γεωργική πολιτική. Οι γεωργικές επενδύσεις των νέων κρατών μελών θα πρέπει να υποστηριχθούν με επιδοτούμενα οφέλη, ειδάλλως η ευρωπαϊκή γεωργία θα λειτουργεί με δύο ή, δεδομένης της κατάστασης στη Ρουμανία και τη Βουλγαρία, με τρεις διαφορετικούς ρυθμούς ανάπτυξης. Κάτι τέτοιο θα διευρύνει περαιτέρω το χάσμα μεταξύ της ΕΕ των 15 και των 12 νέων κρατών μελών. " επίτευξη της "πράσινης" γεωργίας στην Ευρώπη και η παραγωγή περιβαλλοντικών δημόσιων αγαθών απαιτούν νέες επενδύσεις, ιδιαίτερα στα νέα κράτη μέλη. Δεν θα πρέπει να τιμωρήσουμε τους γεωργούς, αλλά να τους παράσχουμε χρηματοδοτικά κίνητρα, ούτως ώστε για να τους βοηθήσουμε να αγοράσουν μηχανήματα, τα οποία θα επιτρέψουν τη φιλική προς το περιβάλλον και το έδαφος καλλιέργεια, την αντικατάσταση των καλλιεργούμενων ειδών με τη χρήση αποθέματος γονιδίων και τις επενδύσεις για την προστασία του περιβάλλοντος και την καθαρότητα των υδάτων.
<SPEAKER ID="067" NAME="Artur Zasada  " LANGUAGE="PL">
Κατά τη μεταρρύθμιση της ΚΓΠ, δεν πρέπει να λησμονήσουμε τις αρχές της ολοκλήρωσης, της αλληλεγγύης και της κοινότητας. Οι άμεσες ενισχύσεις επηρεάζουν αισθητά την ασφάλεια του επισιτιστικού εφοδιασμού. Δεν συμβάλλουν μόνο στη σταθεροποίηση των εισοδημάτων των γεωργών, αλλά αντισταθμίζουν και το κόστος της υποχρεωτικής συμμόρφωσης προς τις ακόμα μεγαλύτερες απαιτήσεις που επιβάλλονται στη γεωργία. Εάν δεν εξαλείψουμε τις διαφορές όσον αφορά το επίπεδο της άμεσης στήριξης, αυτό το μέσο -το βασικό χρηματοδοτικό μέσο της ΚΓΠ- θα συνεχίσει να διχάζει την Ευρωπαϊκή Ένωση μεταξύ παλαιών και νέων κρατών μελών. " εγκατάλειψη των ιστορικών κριτηρίων κατανομής δεν θα αποτελέσει μόνο συμβολική χειρονομία πληρέστερης ολοκλήρωσης, αλλά θα συμβάλει επίσης στη διασφάλιση ίσων όρων ανταγωνισμού στο πλαίσιο της ενιαίας κοινοτικής αγοράς. Επιπλέον, είναι ουσιώδες η στρατηγική αγροτικής ανάπτυξης να εξακολουθήσει να αποτελεί καίριο στοιχείο της ΚΓΠ, στηρίζοντας την οικονομική και κοινωνική ανάπτυξη, υπό την ευρύτερη έννοια αυτής. Θεμελιώδη ρόλο διαδραματίζουν, εν προκειμένω, η συνεχιζόμενη αναδιάρθρωση και ο εκσυγχρονισμός των γεωργικών εκμεταλλεύσεων, καθώς και ο μεγάλος αριθμός καινοτομιών που στοχεύουν στην αύξηση της απόδοσης και στη βελτίωση της ανταγωνιστικότητας στη διευρυμένη Ένωση. Ο ισχυρός δεύτερος πυλώνας μάς παρέχει τη δυνατότητα να βοηθήσουμε τους νέους γεωργούς να ξεκινήσουν τη γεωργική τους δραστηριότητα, να αναβαθμίσουμε την ποιότητα ζωής μας, να ενεργοποιήσουμε την κοινωνία και να βελτιώσουμε την κατάσταση των γυναικών στις αγροτικές περιοχές.

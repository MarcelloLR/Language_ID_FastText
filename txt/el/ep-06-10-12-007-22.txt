<CHAPTER ID="007-22">
22. Ίδρυση Οργανισμού Θεμελιωδών Δικαιωμάτων της Ευρωπαϊκής Ένωσης (ψηφοφορία) 
<P>
- Πριν από την τελική ψηφοφορία:
<SPEAKER ID="078" NAME="Kinga Gál " AFFILIATION="PPE-DE">
εισηγήτρια. - (EN) Κύριε Πρόεδρε, δεδομένου ότι εγκρίναμε την τροποποιημένη πρόταση, θέλω να ρωτήσω τον κ. Frattini αν θα αποδεχτεί τις τροπολογίες που μόλις ενέκρινε το Κοινοβούλιο ή αν χρειάζεται περισσότερο χρόνο για μερικούς τελικούς συμβιβασμούς στο Συμβούλιο.
<SPEAKER ID="079" NAME="Franco Frattini">
Αντιπρόεδρος της Επιτροπής. (IT) Κύριε Πρόεδρε, πιστεύω πως είναι σκόπιμο να υπάρξει μια περαιτέρω περίοδος προβληματισμού. Γνωρίζετε την άποψή μου όσον αφορά τις τροπολογίες που μόλις εγκρίνατε. Το Συμβούλιο έχει ακόμη κάποιες αντιρρήσεις στην αποδοχή τους. Πιστεύω πως η καλύτερη λύση είναι να κερδίσουμε λίγο χρόνο και να επιχειρήσουμε από την πλευρά μας να πείσουμε το Συμβούλιο, προκειμένου να αποδεχθεί τη σημερινή απόφαση του Κοινοβουλίου.
<SPEAKER ID="080" NAME="Kinga Gál " AFFILIATION="PPE-DE">
εισηγήτρια. - (EN) Κύριε Πρόεδρε, παρακαλώ, συνεπώς, να αναβληθεί η ψηφοφορία και να αναπεμφθεί εκ νέου το ζήτημα στην αρμόδια επιτροπή, σύμφωνα με το άρθρο 53 του Κανονισμού, εν αναμονή της θέσης του Συμβουλίου επί των τροπολογιών.
<P>
(Το Σώμα αποφασίζει την αναβολή της ψηφοφορίας και επομένως το θέμα θεωρείται ότι έχει αναπεμφθεί για επανεξέταση στην αρμόδια επιτροπή)

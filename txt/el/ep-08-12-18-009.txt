<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="147" NAME="Zuzana Roithová" AFFILIATION="PPE-DE">
- (CS) Μια θετική πτυχή του πρόσφατα εγκριθέντος προϋπολογισμού για το 2009 είναι η συμπερίληψη σαφών προτεραιοτήτων, όπως η στήριξη των μικρομεσαίων επιχειρήσεων, η προστασία του κλίματος και η στήριξη των φτωχότερων χωρών στην επισιτιστική κρίση. Δυστυχώς, δεν διαθέτουμε πολλές εναλλακτικές δυνατότητες χρησιμοποίησης του προϋπολογισμού για την επίλυση της χρηματοπιστωτικής κρίσης, όχι μόνον επειδή είναι πολύ μικρός σε σύγκριση με εκείνους των κρατών μελών, καθώς αντιστοιχεί μόλις σε 1% του μεγέθους αυτών, αλλά επίσης λόγω της έλλειψης ευελιξίας στους κανόνες που περιέχονται στο δημοσιονομικό πλαίσιο για την περίοδο 2007-2013. Εκτιμώ τις προσπάθειες των βουλευτών του ΕΚ που ξεκίνησαν συζητήσεις με την Επιτροπή προκειμένου να γίνουν προσαρμογές τουλάχιστον σε σχέση με τα παγκόσμια προβλήματα. Δυστυχώς, το Συμβούλιο δεν θέλησε να εγκρίνει μεγαλύτερη ευελιξία. Μετά την έγκριση της συνθήκης της Λισσαβόνας θα έχουμε περισσότερες εξουσίες στο Ευρωπαϊκό Κοινοβούλιο.
<SPEAKER ID="148" NAME="Frank Vanhecke" AFFILIATION="NI">
(NL) Κυρία Πρόεδρε, καθώς είμαι, εκ φύσεως, πολύ επικριτικός όσον αφορά τις διεργασίες και τα θεσμικά όργανα της Ευρωπαϊκής Ένωσης, εξυπακούεται ότι καταψήφισα την παρούσα έκθεση σχετικά με τον προϋπολογισμό του 2009. Καταρχάς, δεν είμαι καθόλου πεπεισμένος ότι τα ευρωπαϊκά θεσμικά όργανα δαπανούν με συνετό τρόπο το υψηλό επίπεδο των κεφαλαίων που προέρχονται από φόρους και περνούν από τα εν λόγω θεσμικά όργανα.
<P>
Δεύτερον, κατά τη γνώμη μου, παρεμβαίνουμε σε υπερβολικά πολλούς τομείς πολιτικής, και οι επιδοτήσεις που καταβάλλουμε στα κράτη μέλη θεωρούνται πάντοτε εκεί ως ευρωπαϊκά κεφάλαια κάποιου είδους τα οποία δεν έχουν καμία σχέση με εκείνα, και για τον λόγο αυτό η διαχείρισή τους από τα κράτη μέλη είναι κακή και αναποτελεσματική.
<P>
Επιπλέον, έχω παρατηρήσει ότι δεν λαμβάνω ποτέ, ή σχεδόν ποτέ, απαντήσεις στις κοινοβουλευτικές ερωτήσεις μου σχετικά με τα έξοδα λειτουργίας των πολλών αδελφών οργανισμών και υπηρεσιών της ΕΕ. Όλα αυτά με γεμίζουν καχυποψία και ενισχύουν την αρνητική ψήφο μου στον προϋπολογισμό αυτό.
<SPEAKER ID="150" NAME="Ignasi Guardans Cambó" AFFILIATION="ALDE">
(ES) Κυρία Πρόεδρε, θα ήθελα να επισημάνω εν συντομία ότι απέσχον από την ψηφοφορία επί της έκθεσης της κ. Thyssen για την ασφάλεια των παιχνιδιών.
<P>
Φυσικά, συμφωνώ με την εισηγήτρια και με την πλειονότητα των μελών του Σώματος σχετικά με την αναγκαιότητα προστασίας της ασφάλειας των παιδιών και την αναγκαιότητα διασφάλισης της ασφάλειας των καταναλωτών, γενικά. Μου φαίνεται, ωστόσο, ότι οι πολιτιστικές παραδόσεις των διάφορων κρατών μελών πρέπει να γίνονται σεβαστές και, κυρίως, ότι η συζήτηση για την ασφάλεια δεν πρέπει να φτάνει σε νομοθετικές ακρότητες που αγγίζουν τα όρια του γελοίου, όπως στην περίπτωση αυτή.
<P>
Ορισμένες από τις απαιτήσεις ασφάλειας που θεσπίζονται στην οδηγία αυτή αγγίζουν πραγματικά τα όρια του γελοίου. Αυτό συνέβη ιδίως στη συζήτηση. Και παρέμεινε στο σύνολο. Νομίζω ότι κάποτε θα ψηφίσουμε μια οδηγία η οποία θα υποχρεώνει τα παιδιά να φορούν κράνος όταν πηγαίνουν έξω ή να φορούν γάντια όταν κάνει κρύο. Κάτι τέτοιο δεν έχει νόημα κατά τη γνώμη μου, αλλά βαδίζουμε προς την κατεύθυνση αυτή.
<P>
Επομένως, παρότι αντιλαμβάνομαι ότι η οδηγία περιέχει ορισμένα εξαιρετικά θετικά σημεία, πιστεύω ότι ορισμένες φορές είναι υπερβολική, και για τον λόγο αυτό απέσχον από την ψηφοφορία.
<SPEAKER ID="151" NAME="Zuzana Roithová" AFFILIATION="PPE-DE">
- (CS) Είμαι ιδιαίτερα ευτυχής γιατί καταφέραμε να εγκρίνουμε την οδηγία για την ασφάλεια των παιχνιδιών σε πρώτη ανάγνωση και επειδή απορρίψαμε μια παράλογη πρόταση των Πρασίνων και ορισμένων Σοσιαλιστών για την υποχρεωτική δοκιμή όλων των παιχνιδιών από ανεξάρτητους φορείς. Πρότειναν αυτήν την αναστέλλουσα τροπολογία, παρά το γεγονός ότι η πείρα τόσο από τις "ΠΑ όσο και από την Κίνα έχει δείξει ότι τα παιχνίδια στην ευρωπαϊκή αγορά είναι ελαττωματικά παρά τις δοκιμές. Στόχος μας είναι η πλήρης ανάληψη της ευθύνης για την ασφάλεια από τους κατασκευαστές και τους εισαγωγείς. Οι κατασκευαστές είναι υπεύθυνοι να επιβεβαιώσουν ότι τα προϊόντα τους ανταποκρίνονται στα πρότυπα. Εκεί όπου δεν υπάρχουν ήδη τέτοια πρότυπα, το άρθρο 18 της οδηγίας επιβάλλει δοκιμές. Το κόστος των εξωτερικών δοκιμών ανέρχεται κατά μέσο όρο σε περίπου 3.000 ευρώ στην Τσεχική Δημοκρατία. Κάτι τέτοιο θα οδηγήσει σε χρεοκοπία τις μικρές επιχειρήσεις στην ΕΕ, ενώ ταυτόχρονα η δοκιμή των παιχνιδιών στην Κίνα δεν εγγυάται την ασφάλειά τους. " ευθύνη πρέπει να ανήκει στους εισαγωγείς και στους κατασκευαστές, αλλά οπωσδήποτε όχι σε μη ρυθμιζόμενα κέντρα δοκιμών ανά τον κόσμο. Τα συγχαρητήριά μου στους γονείς με αυτό το δώρο που τους κάνουμε.
<SPEAKER ID="152" NAME="Hiltrud Breyer" AFFILIATION="Verts/ALE">
(DE) Κυρία Πρόεδρε, δεν υποστήριξα τη συμβιβαστική τροπολογία σχετικά με τα παιχνίδια. Εξακολουθούν να υπάρχουν υπερβολικά πολλά κενά στον τομέα της ασφάλειας, ιδίως όσον αφορά τις χημικές ουσίες. Οι τοξίνες δεν έχουν θέση στα χέρια των παιδιών, ακόμη και σε ελάχιστες ποσότητες. " σημερινή απόφαση είναι απογοητευτική και, επιπλέον, στερείται φιλοδοξίας. Επιπλέον των υπερβολικά πολλών κενών, δεν υπάρχει ρητή απαγόρευση όλων των βαρέων μετάλλων και των αλλεργιογόνων αρωμάτων, ούτε υπάρχουν σαφείς στόχοι όσον αφορά τον θόρυβο. Είναι λυπηρό να βλέπουμε πόσο διστακτικοί είμαστε όταν πρόκειται για την ασφάλεια των παιδιών μας.
<P>
" παραίτηση από την πρώτη ανάγνωση λόγω βιασύνης για την επίτευξη συμφωνίας, απλώς και μόνον για να δοθεί η εντύπωση ότι όλα τα παιχνίδια που θα βρίσκονται κάτω από το χριστουγεννιάτικο δένδρο την επόμενη εβδομάδα θα είναι ασφαλή, είναι κάτι τελείως παράλογο· ένας σωρός από ανοησίες. Υπήρξαν βελτιώσεις, αλλά αυτές πρέπει να θεωρούνται αυτονόητες, όταν αναφερόμαστε σε μια οδηγία 20 ετών, η οποία πρόκειται να αναθεωρηθεί. Συνολικά θα έλεγα: πολύς θόρυβος και πολύ λίγη ουσία. " ευθύνη δεν μπορεί να ανατεθεί στη βιομηχανία· εμείς έχουμε την ευθύνη για μια σαφή νομοθεσία!
<SPEAKER ID="153" NAME="Zita Pleštinská" AFFILIATION="PPE-DE">
- (SK) Ψήφισα υπέρ της έκθεσης της κ. Marianne Thyssen.
<P>
Το RAPEX δεν είναι απλώς ένα ακρωνύμιο: είναι ένα ευρωπαϊκό σύστημα έγκαιρης προειδοποίησης των καταναλωτών σχετικά με επικίνδυνα καταναλωτικά προϊόντα.
<P>
Το 2006, χάρη στην ταχεία ανταλλαγή πληροφοριών μεταξύ των κρατών μελών, το σύστημα έλαβε 221 προειδοποιήσεις σχετικά με παιχνίδια σε σύνολο 924 προειδοποιήσεων. Οι προειδοποιήσεις για παιχνίδια αφορούσαν κυρίως τον κίνδυνο τραυματισμού των παιδιών ή τον κίνδυνο πρόκλησης διάφορων αλλεργιών και προβλημάτων υγείας, ιδίως στα παιδιά που πάσχουν από αλλεργίες.
<P>
Χαίρομαι που το Κοινοβούλιο ψήφισε σήμερα υπέρ της οδηγίας αυτής, καθώς τα προαναφερθέντα στοιχεία δείχνουν ότι είναι πραγματικά αναγκαία. Με τη σημερινή ψηφοφορία επί της οδηγίας αυτής, το Ευρωπαϊκό Κοινοβούλιο έκανε ένα σημαντικό βήμα στον τομέα της ασφάλειας των παιχνιδιών και της προστασίας της υγείας και της ασφάλειας των παιδιών εκσυγχρονίζοντας την οδηγία για τα παιχνίδια, η οποία είναι πλέον ηλικίας 20 ετών.
<P>
Χαίρομαι ιδιαίτερα γιατί τη διαδικασία αυτή στο Ευρωπαϊκό Κοινοβούλιο παρακολουθεί επίσης ομάδα επισκεπτών από τη Σλοβακία, την οποία καλωσορίζω θερμά και στην οποία εύχομαι ευχάριστη διαμονή εδώ στην έδρα της ευρωπαϊκής δημοκρατίας.
<SPEAKER ID="154" NAME="Kathy Sinnott" AFFILIATION="IND/DEM">
Κυρία Πρόεδρε, με ιδιαίτερη χαρά είδα να διεξάγεται η ψηφοφορία επί της οδηγίας για την ασφάλεια των παιχνιδιών για τον απλούστατο λόγο ότι, εάν θέλουμε να στείλουμε ένα ισχυρό μήνυμα σε ολόκληρο τον κόσμο σχετικά με τα παιχνίδια και την ασφάλεια των παιχνιδιών, αυτό πρέπει να γίνει τα Χριστούγεννα. " αναβολή θα είχε αποδυναμώσει το μήνυμα. Αυτή την εποχή του έτους, οι άνθρωποι σκέφτονται τα παιχνίδια.
<P>
Και πάλι φέτος, εκατομμύρια κινεζικά παιχνίδια αποσύρθηκαν από την αγορά, όπως και πέρσι. Τα προβλήματα -μόλυβδος, αρσενικό, υδράργυρος και PCB- είναι πολύ σοβαρά και δεν έχει σημασία το είδος του παιχνιδιού -εάν είναι βιβλίο, κάτι στο οποίο ανεβαίνει το παιδί ή οτιδήποτε άλλο- γνωρίζω ως μητέρα ότι κάποια στιγμή μπορεί να καταλήξει στο στόμα του παιδιού. Επομένως, η προσοχή που δίνουμε στα παιχνίδια δεν είναι ποτέ υπερβολική, και χαίρομαι γιατί στείλαμε σήμερα το μήνυμα αυτό.
<SPEAKER ID="156" NAME="Milan Gaľa" AFFILIATION="PPE-DE">
- (SK) Θα ήθελα να ευχαριστήσω τον συνάδελφό μου, τον κ. Mann, για την έκθεσή του. Γνωρίζουμε πόσο σημαντική είναι η θέσπιση κανόνων και η εξάλειψη των εμποδίων στην κινητικότητα για τους σπουδαστές και τους εργαζομένους που μετακινούνται ανταποκρινόμενοι στην προσφορά και στη ζήτηση στην αγορά εργασίας της ΕΕ.
<P>
Το ευρωπαϊκό σύστημα ακαδημαϊκών μονάδων για την επαγγελματική εκπαίδευση και κατάρτιση θα διευκολύνει τη μεταφορά, την αναγνώριση και τη συσσώρευση των μαθησιακών προσόντων. Θα ισχύει για τα προσόντα που επιτυγχάνονται μέσω διάφορων μαθησιακών διαύλων σε όλα τα επίπεδα του ευρωπαϊκού πλαισίου επαγγελματικών προσόντων για τη διά βίου μάθηση.
<P>
Με την έγκρισή μας κάναμε ένα βήμα προς την κατεύθυνση της ευρύτερης στήριξης της διά βίου μάθησης και προς υψηλότερα επίπεδα απασχόλησης, ανοίγματος, κινητικότητας και κοινωνικής ενσωμάτωσης εργαζομένων και πολιτών στα εκπαιδευτικά προγράμματα. Έτσι, θα διευκολυνθεί η ανάπτυξη ευέλικτων, εξατομικευμένων προσεγγίσεων καθώς και η αναγνώριση των εκπαιδευτικών προσόντων που επιτυγχάνονται μέσω τόσο της άτυπης όσο και της τυπικής εκπαίδευσης.
<SPEAKER ID="158" NAME="Miroslav Mikolášik" AFFILIATION="PPE-DE">
- (SK) Θα ήθελα να ξεκινήσω εκφράζοντας τις ευχαριστίες μου στην κ. Thyssen, χάρη στην οποία επιτύχαμε έναν αξιέπαινο συμβιβασμό, ως αποτέλεσμα του οποίου τα παιδιά μας θα προστατεύονται από τις ανεπιθύμητες ουσίες στα παιχνίδια χωρίς ταυτόχρονα να προκληθεί οποιαδήποτε ζημία στις βιομηχανικές επιχειρήσεις.
<P>
Όπως ίσως γνωρίζετε, υποστηρίζω πλήρως τους περιορισμούς στη χρήση αλλεργιογόνων ουσιών στα παιχνίδια - είμαι ο ίδιος πατέρας τεσσάρων παιδιών και δεν σκέφτηκα πάντοτε την ασφάλεια κάθε παιχνιδιού με το οποίο έπαιξαν τα παιδιά μου. Οι γονείς στην Ευρώπη βασίζονται συχνά στην υπόθεση ότι εάν ένα παιχνίδι πωλείται στα καταστήματα δεν θα είναι επιβλαβές για τα παιδιά. Επομένως, είμαι ιδιαίτερα ευτυχής που συνεργαστήκαμε για να κάνουμε αυστηρότερα τα μέτρα που διασφαλίζουν ότι μόνον τα παιχνίδια που είναι κατάλληλα για τα παιδιά θα μπορούν να φτάσουν στα καταστήματα, καθώς τα παιδιά είναι πραγματικά η πιο ευάλωτη ομάδα καταναλωτών.
<P>
Έως 80% των παιχνιδιών που βρίσκονται στην αγορά της ΕΕ είναι εισαγόμενα, και πρέπει να αναφέρουμε ότι το 2007 εκατομμύρια παιχνίδια που κατασκευάστηκαν στην Κίνα αποσύρθηκαν από την αγορά, επειδή δεν πληρούσαν τα ευρωπαϊκά πρότυπα. " παρούσα κυκλοφορία των αγαθών σημαίνει ότι πρέπει να επανεξετάσουμε τους κανόνες για τη διάθεση αγαθών στην αγορά και για τον έλεγχο της συμμόρφωσής τους προς τα πρότυπα.
<SPEAKER ID="160" NAME="Zuzana Roithová" AFFILIATION="PPE-DE">
- (CS) (η αρχή της ομιλίας δεν είναι ακουστή) εγγύησης των καταθέσεων, το οποίο το Ευρωπαϊκό Κοινοβούλιο πρότεινε με πολύ ευέλικτο τρόπο και το οποίο υπερψήφισα, είναι σαφές. Θέλουμε να εναρμονίσουμε ένα ελάχιστο επίπεδο προστασίας για τους μικρούς αποταμιευτές παρέχοντας εγγυήσεις για τις καταθέσεις ύψους έως 50 000 ευρώ και θέλουμε να θεσπίσουμε μια βραχεία προθεσμία για την πληρωμή των καταθέσεων, ώστε οι αποταμιευτές να μπορούν να λαμβάνουν σαφείς, έγκαιρες και ακριβείς πληροφορίες σχετικά με την κατάσταση των τραπεζικών τους καταθέσεων, ακόμη και εν μέσω κρίσης. Πρόκειται για ένα αναγκαίο μέτρο, καθώς οι αποταμιευτές μεταφέρουν τις καταθέσεις τους με χαοτικό τρόπο από υγιείς τράπεζες σε τράπεζες οι οποίες διασώθηκαν εξασφαλίζοντας κρατικές εγγυήσεις. " παρούσα πρόταση είναι ο μόνος τρόπος για την αποκατάσταση της εμπιστοσύνης των μικρών αποταμιευτών και τη σταθεροποίηση της αγοράς των τραπεζικών υπηρεσιών. Θα ήθελα να ισχύει επίσης η εγγύηση για τις μικρομεσαίες επιχειρήσεις, καθώς διαδραματίζουν έναν αναντικατάστατο ρόλο στην κοινωνία σε ολόκληρη την Ευρώπη, αλλά είναι αυτές που απειλούνται περισσότερο σε εποχές κρίσης.
<SPEAKER ID="162" NAME="Frank Vanhecke" AFFILIATION="NI">
(NL) Κυρία Πρόεδρε, ψήφισα υπέρ του ψηφίσματος για την OLAF, επειδή συμφωνώ πλήρως με την έκκληση του Κοινοβουλίου για την αύξηση της ανεξαρτησίας της OLAF. Πράγματι, πρέπει να γίνει κάτι σχετικά με το θέμα αυτό επειγόντως. Επί του παρόντος, η OLAF είναι, στην πραγματικότητα, απλώς μια γενική διεύθυνση της Επιτροπής, και πολιτικά υπεύθυνος για αυτήν είναι ο Αντιπρόεδρος της Επιτροπής. " κατάσταση αυτή δεν είναι η πρέπουσα. Παρότι η OLAF μπορεί να είναι λειτουργικά ανεξάρτητη, διαθέτει ένα υβριδικό καθεστώς και αυτό πρέπει να αλλάξει. Ωραία.
<P>
Γενικότερα, πιστεύω ότι ο τρόπος με τον οποίο τα ευρωπαϊκά θεσμικά όργανα διαχειρίζονται τα υψηλά χρηματικά ποσά που προέρχονται από φόρους είναι συνήθως πρόχειρος. " OLAF πρέπει να διαθέτει τουλάχιστον τα μέσα, το προσωπικό και την αρμοδιότητα να θέτει τέλος σε πρόδηλα αξιόποινες πτυχές της κατάστασης αυτής. Όσον αφορά τη γενναιοδωρία με την οποία δαπανώνται νόμιμα τα κεφάλαια, πολύ φοβάμαι ότι θα πρέπει να δώσουμε τέλος σε αυτήν εμείς οι ίδιοι.
<SPEAKER ID="164" NAME="Frank Vanhecke" AFFILIATION="NI">
(NL) Κυρία Πρόεδρε, ψήφισα υπέρ αυτής της ασυνήθιστα εξαιρετικής έκθεσης σχετικά με τον FRONTEX, επειδή δεν μπορώ παρά να επικροτήσω την έκκληση που διατυπώνεται σε αυτήν για την ενίσχυση του εν λόγω οργανισμού. Κατά την άποψή μου, η καταπολέμηση της λαθρομετανάστευσης πρέπει να είναι η κορυφαία προτεραιότητα της Ένωσης και, στο πλαίσιο αυτό, οι συμφωνίες που σύναψε ο FRONTEX με τις αρχές τρίτων κρατών είναι πραγματικά πολύ σημαντικές. Είναι ευπρόσδεκτο το γεγονός ότι στην έκθεση αυτή τα πράγματα λέγονται με το όνομά τους και ότι επικρίνεται η απαράδεκτη στάση της υποψήφιας για ένταξη χώρας Τουρκίας.
<P>
Κατά τη γνώμη μου, θα έπρεπε να καταστεί απολύτως σαφές ότι η δηλωμένη άρνηση των αρχών ενός τρίτου κράτους, στην προκειμένη περίπτωση της Τουρκίας, η οποία είναι επιπλέον υποψήφια χώρα, να συνεργαστούν με τον FRONTEX, πρέπει να έχει άμεσες συνέπειες στις πολιτικές και οικονομικές σχέσεις μεταξύ της Ένωσης και του κράτους, δηλαδή την αναστολή των ενταξιακών διαπραγματεύσεων με τη μη ευρωπαϊκή χώρα Τουρκία.
<SPEAKER ID="165" NAME="Philip Claeys" AFFILIATION="NI">
(NL) Κυρία Πρόεδρε, ψήφισα υπέρ της έκθεσης του κ. Moreno Sánchez με ορισμένες επιφυλάξεις. Για να είμαι ειλικρινής, είχα πολύ περιορισμένες προσδοκίες από την έκθεση, λαμβάνοντας υπόψη τη διάθεση πολιτικής ορθότητας που συνήθως κυριαρχεί στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Πρέπει να πω, ωστόσο, ότι η έκθεση είναι ισορροπημένη, εξετάζοντας, πράγματι, ορισμένους δύσκολους τομείς, συμπεριλαμβανομένης της έλλειψης συνεργασίας, ή θα έπρεπε να πω της υπονόμευσης, από τρίτες χώρες, όπως η Λιβύη και η Τουρκία.
<P>
Οπωσδήποτε στην περίπτωση της Τουρκίας, είναι ντροπή που μια υποψήφια για ένταξη χώρα αθετεί τις υποχρεώσεις της με τόσο κατάφορο τρόπο. Ο FRONTEX -και στο σημείο αυτό η έκθεση δεν προχώρησε αρκετά- πρέπει να εξελιχθεί σε αποτελεσματικό εργαλείο για την καταπολέμηση της λαθρομετανάστευσης, αλλά και για την καταπολέμηση της διεθνούς εγκληματικότητας, καθώς και του λαθρεμπορίου ναρκωτικών και όπλων.
<SPEAKER ID="167" NAME="Philip Claeys" AFFILIATION="NI">
(NL) Κυρία Πρόεδρε, ψήφισα υπέρ της έκθεσης του κ. Susta, επειδή η απομίμηση/παραποίηση είναι, φυσικά, σοβαρό πρόβλημα και το κείμενο που έχουμε μπροστά μας περιέχει στοιχεία λογικής.
<P>
Στην πραγματικότητα, συμφωνώ πλήρως με την παράγραφο 30 της έκθεσης, η οποία μας υπενθυμίζει -και αναφέρω επί λέξει- ότι "η Τουρκία θα καταστεί αξιόπιστη υποψήφια για ένταξη μόνον εάν κατορθώσει να ενσωματώσει το κοινοτικό κεκτημένο και να διασφαλίσει τον πλήρη σεβασμό των ΔΠΙ". Από αυτό μπορούμε να συμπεράνουμε ότι η Τουρκία δεν είναι μια πλήρως έτοιμη υποψήφια χώρα για ένταξη στην ΕΕ, πράγμα το οποίο σημειώνω.
<SPEAKER ID="168" NAME="Syed Kamall" AFFILIATION="PPE-DE">
Κυρία Πρόεδρε, νομίζω ότι όλοι σε αυτό το -πολύ πλήρες- Σώμα συμφωνούμε στη σημασία της πνευματικής ιδιοκτησίας, όχι μόνον για τις οικονομίες της γνώσης, αλλά και όσον αφορά τη σοβαρή ζημία που μπορεί να προκληθεί στους καταναλωτές σε ολόκληρη την Ευρώπη, για παράδειγμα από φάρμακα απομίμησης, τρόφιμα απομίμησης και ανταλλακτικά αυτοκινήτων απομίμησης.
<P>
Είχα ορισμένες πραγματικές επιφυλάξεις όσον αφορά το αρχικό ψήφισμα, το οποίο έδινε υπερβολικά μεγάλη έμφαση στους καταναλωτές. Θα καταλήγαμε σε μια γελοία κατάσταση στην οποία οι ταξιδιώτες θα υποβάλλονταν σε έρευνα στα σύνορα και οι υπολογιστές, οι συσκευές MP3 και τα iPod θα τους αφαιρούνταν για να ερευνηθούν για ενδεχόμενο υλικό απομίμησης/παραποίησης. Ευτυχώς, οι Πράσινοι υπέβαλαν μια πιο λογική εναλλακτική πρόταση και έδειξαν μεγάλη προθυμία, με διάθεση χριστουγεννιάτικου συμβιβασμού, να αποσύρουν την ακατάλληλη τροπολογία σχετικά με τις επικρίσεις εταιρειών. Γενικά, είμαστε ευτυχείς που ψηφίζουμε υπέρ του ψηφίσματος.
<P>
Υλοποίησα τώρα τη φιλοδοξία μου να απευθυνθώ σε ένα άδειο Κοινοβούλιο και θα ήθελα να ευχηθώ σε όλους όσοι είναι ακόμη εδώ καλά Χριστούγεννα και καλή χρονιά!
<SPEAKER ID="170" NAME="Kathy Sinnott" AFFILIATION="IND/DEM">
Κυρία Πρόεδρε, θα ήθελα να σας ευχηθώ επίσης καλά Χριστούγεννα. Το Κοινοβούλιο δεν είναι τελείως άδειο.
<P>
Ψήφισα υπέρ της έκθεσης του κ. López σχετικά με την προστασία των ενηλίκων, ιδίως με διασυνοριακές επιπτώσεις, επειδή γνωρίζω εκ πείρας την αναγκαιότητα αυτής της ρύθμισης, αλλά και επειδή ελπίζω ότι αυτό θα μας φέρει ένα βήμα πιο κοντά στην ημέρα εκείνη που θα υπάρξει πραγματική κινητικότητα στην Ευρώπη. Στην περίπτωση αυτή, έχουμε να κάνουμε με ενηλίκους, οι οποίοι υπάγονται με κάποιον τρόπο με μια δικαστική κατάσταση. Σε πολλές περιπτώσεις, πρόκειται για πολύ ευάλωτα άτομα και σε ορισμένες περιπτώσεις για άτομα που τελούν υπό δικαστική επιμέλεια ή για άτομα με αναπηρίες. Όμως, εάν προχωρήσουμε την ιδέα αυτή, η λογική της είναι να κάνουμε ένα βήμα ακόμη προς την ημέρα κατά την οποία οι δικαιούχοι επιδομάτων κοινωνικής πρόνοιας θα μπορούν να μεταφέρουν τα μέσα υποστήριξής τους, ώστε να μπορούν να μετακινούνται στην Ευρώπη, όπως και οι μισθωτοί.
<SPEAKER ID="172" NAME="Kathy Sinnott" AFFILIATION="IND/DEM">
Κυρία Πρόεδρε, ψήφισα κατά της έκθεσης του κ. Deva σχετικά με τις αναπτυξιακές προοπτικές για την οικοδόμηση ειρήνης και την οικοδόμηση κράτους σε μετασυγκρουσιακές καταστάσεις, λόγω μιας παραγράφου, και συγκεκριμένα εκείνης που αναφέρει ότι πρέπει να μπορούμε να αναλάβουμε προληπτικές όσο και διορθωτικές πρωτοβουλίες, οι οποίες μπορούν να περιλαμβάνουν ακόμη και τη χρήση καταναγκαστικής στρατιωτικής βίας, ως έσχατη διέξοδο.
<P>
Αυτό είναι το δόγμα Bush· ίσως άλλοι στο παρόν Σώμα να μην αναγνώρισαν τη θέση αυτή ως το δόγμα Bush που μας έσυρε στο Ιράκ, αλλά είναι. " Sarah Palin δέχθηκε επικρίσεις επειδή δεν ήξερε τι είναι το δόγμα Bush, αλλά αναρωτιέμαι κατά πόσον οι βουλευτές του ΕΚ αντιλήφθηκαν ότι σήμερα μόλις ψηφίσαμε υπέρ του δόγματος Bush.
<SPEAKER ID="173" NAME="Luisa Morgantini">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, δεν κάνω συνήθως χρήση αυτού του δημοκρατικού εργαλείου της αιτιολόγησης ψήφου, το πράττω σήμερα για πρώτη φορά εξ ονόματος της ομάδας μου.
<P>
Για να εξηγήσω τη θέση μας, λυπάμαι που πρέπει να πω ότι ψηφίσαμε κατά μιας έκθεσης στην εκπόνηση της οποίας συνέβαλα και εγώ, τόσο ως συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων όσο και ως μέλος της Επιτροπής Ανάπτυξης. " έκθεση αυτή είναι πραγματικά καλή, και θα ήθελα να εκφράσω τις θερμές ευχαριστίες μου στον κ. Deva και στην Επιτροπή Ανάπτυξης για το έργο τους.
<P>
Στην πραγματικότητα, συμφωνούμε με το μεγαλύτερο μέρος του κειμένου: ενσωμάτωση της ανάλυσης των συγκρούσεων στη συνεργασία, υποστήριξη της κοινωνίας των πολιτών και της τοπικής κοινωνίας, καταπολέμηση της διάδοσης των ελαφρών όπλων, αναγκαιότητα ενός κώδικα συμπεριφοράς για τους στρατιώτες και την αστυνομία, αναφορές στην αναπαραγωγική υγεία, διαφάνεια στη χρήση των φυσικών πόρων και υποστήριξη των προσφύγων. Ειδικότερα, η έκθεση τονίζει επίσης την ενσωμάτωση της διάστασης του φύλου στις πολιτικές. Τότε γιατί την καταψηφίζουμε; Ο λόγος είναι απλός: επειδή σε ορισμένες παραγράφους, προσπαθεί να εντάξει μια στρατιωτική συνιστώσα στην αναπτυξιακή βοήθεια.
<P>
Το Κοινοβούλιο, η Επιτροπή Ανάπτυξης και η έκθεση Mitchell δήλωσαν, στην πραγματικότητα, με σαφήνεια, όταν θέσπισαν τον κανονισμό και το Μέσο Αναπτυξιακής Συνεργασίας, ότι τα αναπτυξιακά κεφάλαια δεν πρέπει να χρησιμοποιούνται για τη χρηματοδότηση στρατιωτικών δαπανών. Πράγματι, στο πλαίσιο των εγγράφων στρατηγικής χώρας, το Κοινοβούλιο φρόντισε επίσης να διασφαλίσει ότι οι αναπτυξιακοί πόροι δεν χρησιμοποιούνται για επιχειρήσεις ασφάλειας.
<P>
Γιατί πρέπει τα διάφορα ψηφίσματά μας να περιέχουν τέτοιες αντιφάσεις; Τα αναπτυξιακά κεφάλαια πρέπει να χρησιμοποιούνται για την ανάπτυξη· για την εκπαίδευση, την υγεία, τη γεωργία, τις τοπικές κοινότητες και τις οργανώσεις των γυναικών. Οι πόροι της συνεργασίας είναι πολύ λίγοι για να εξαλείψουν τη φτώχεια και την αδικία και να οικοδομήσουν την ειρήνη· επομένως, δεν είναι δυνατόν να περιλάβουν και τον στρατό.
<P>
Γραπτές αιτιολογήσεις ψήφου
<SPEAKER ID="176" NAME="Pedro Guerreiro  " AFFILIATION="GUE/NGL">
γραπτώς. - (PT) " ΕΕ αποφάσισε να δημιουργήσει "νέα διευκόλυνση για την ταχεία αντιμετώπιση των διογκούμενων τιμών των τροφίμων στις αναπτυσσόμενες χώρες (την επονομαζόμενη "Επισιτιστική Διευκόλυνση")", και ενέκρινε συνολικό ποσό 1 δισεκατομμυρίου ευρώ για διάστημα τριών ετών.
<P>
Αρχικά, προτάθηκε να χρηματοδοτηθεί η "Επισιτιστική Διευκόλυνση" από το περιθώριο του τομέα 2 (Γεωργία) του πολυετούς δημοσιονομικού πλαισίου (ΠΔΠ) και στη συνέχεια μέσω της αναθεώρησης του τομέα 4 (Εξωτερικές δράσεις) του ΠΔΠ. Ωστόσο, αποφασίστηκε τελικά ότι θα χρηματοδοτηθεί μέσω του Μέσου Ευελιξίας, του Αποθεματικού Επείγουσας Βοήθειας και της ανακατανομής πιστώσεων στον τομέα 4 από το Μέσο Σταθερότητας.
<P>
Για τη χρηματοδότηση της πρωτοβουλίας αυτής, πρόκειται να τροποποιηθεί η διοργανική συμφωνία ώστε να αυξηθούν τα διαθέσιμα κεφάλαια στο Αποθεματικό Επείγουσας Βοήθειας για το 2008 σε 479 218 000 ευρώ (σε τρέχουσες τιμές).
<P>
Παρότι θεωρούμε θετικούς τους δηλωμένους στόχους της εν λόγω πρωτοβουλίας, θα επαναλάβουμε ότι δεν πρέπει να αναχθεί σε ένα απλό στοιχείο εξισορρόπησης ή σε μια απλή προϋπόθεση που θα επιτρέψει στην ΕΕ να επιβάλει μια συμφωνία στο πλαίσιο του Παγκόσμιου Οργανισμού Εμπορίου ή συμφωνίες οικονομικής εταιρικής σχέσης με την ομάδα των κρατών της Αφρικής, της Καραϊβικής και του Ειρηνικού. Επίσης, δεν πρέπει να χρησιμοποιηθεί για να αποκρυφτεί η μείωση της αναπτυξιακής βοήθειας της ΕΕ ή τα τεράστια ποσά που διατίθενται για την επανεκκίνηση του ανταγωνισμού των εξοπλισμών και τη στρατιωτικοποίηση των διεθνών σχέσεων, όπως προωθείται από την ΕΕ.
<SPEAKER ID="178" NAME="Pedro Guerreiro  " AFFILIATION="GUE/NGL">
γραπτώς. - (PT) Αυτό το νέο προσχέδιο διορθωτικού προϋπολογισμού αφορά την κινητοποίηση του Ταμείου Αλληλεγγύης της ΕΕ (περίπου 7,6 εκατομμύρια ευρώ για την αντιμετώπιση ζημιών ύψους 176 εκατομμυρίων ευρώ) για την Κύπρο, σε συνέχεια περιόδου έντονης ξηρασίας.
<P>
Ωστόσο, η Επιτροπή επισημαίνει ότι "λαμβανομένου υπόψη του πλεονάσματος πιστώσεων που διαπιστώθηκε στο κονδύλιο 13 04 02 Ταμείο Συνοχής, δεν θα παραστεί ανάγκη νέων πιστώσεων πληρωμών για τη χρηματοδότηση των πληρωμών του Ταμείου Αλληλεγγύης της ΕΕ για την Κύπρο". Με άλλα λόγια, η χρηματοδότηση που απαιτείται για την αντιμετώπιση της φυσικής αυτής καταστροφής θα προέλθει από την πολιτική συνοχής.
<P>
Το "πλεόνασμα πιστώσεων" στο Ταμείο Συνοχής προέκυψε (μεταξύ πολλών άλλων λόγων) λόγω της καθυστέρησης υλοποίησης προγραμμάτων στις χώρες "συνοχής". Ως εκ τούτου, αντί να εφαρμόσουμε την έννοια της "αλληλεγγύης", η οποία μπορεί να αποβεί εις βάρος των λιγότερο οικονομικά αναπτυγμένων χωρών, αυτό που έπρεπε να κάνουμε ήταν να εμποδίσουμε τη συνεχή ελλιπή υλοποίηση της διαρθρωτικής πολιτικής και της πολιτικής συνοχής.
<P>
Θα επιστήσουμε επίσης την προσοχή, όπως έχουμε κάνει και στο παρελθόν, στην αναγκαιότητα επιτάχυνσης των διαδικασιών κινητοποίησης του Ταμείου Αλληλεγγύης, ώστε να διασφαλιστεί ότι οι περιφερειακές καταστροφές παραμένουν επιλέξιμες και να αναγνωριστεί πραγματικά η ειδική φύση των φυσικών καταστροφών στην περιοχή της Μεσογείου, όπως η ξηρασία και οι πυρκαγιές.
<SPEAKER ID="180" NAME="Luís Queiró  " AFFILIATION="PPE-DE">
γραπτώς. - (PT) " αύξηση των τιμών των τροφίμων στις αναπτυσσόμενες χώρες είναι ένα εξαιρετικά σημαντικό ζήτημα, το οποίο απαιτεί ταχεία δράση της ΕΕ για την αντιμετώπιση των επιζήμιων συνεπειών στους φτωχότερους πληθυσμούς. Επομένως, στην παρούσα έκθεση, το Κοινοβούλιο προτείνει τη χρηματοδότηση ταχείας απόκρισης στις συνέπειες της κατάστασης αυτής, ύψους 420 εκατομμυρίων ευρώ. Ειδικότερα, σχεδιάζεται η κινητοποίηση του Μέσου Ευελιξίας, το οποίο προβλέπεται στη διοργανική συμφωνία του 2006. Σε αυτήν, η ΕΕ προέβλεψε τη δυνατότητα κινητοποίησης ενός Μέσου Ευελιξίας ώστε να καταστεί δυνατή η χρηματοδότηση ειδικά προσδιοριζόμενων δαπανών, οι οποίες δεν είναι δυνατόν να χρηματοδοτηθούν στο πλαίσιο των διαθέσιμων ανώτατων ορίων βάσει ενός ή περισσότερων τομέων του πολυετούς δημοσιονομικού πλαισίου.
<P>
" υπό εξέταση κατάσταση πληροί όλες τις θεσμικές απαιτήσεις και δικαιολογείται, χωρίς ίχνος αμφιβολίας, βάσει της πολιτικής αλληλεγγύης της ΕΕ. Ως εκ τούτου, δεν τέθηκαν ερωτήσεις από τους υπευθύνους για τη λήψη αποφάσεων, λόγω της σοβαρότητας της κατάστασης.
<P>
Ο χρόνος πιέζει και η άμεση δράση και απόκρισή μας μπορεί να κάνει τη διαφορά ανάμεσα σε ένα ατύχημα και μια ανθρώπινη τραγωδία με ανυπολόγιστες συνέπειες για τη μελλοντική ανάπτυξη των πληθυσμών αυτών.
<SPEAKER ID="182" NAME="Derek Roland Clark  " AFFILIATION="IND/DEM">
γραπτώς. - Το UKIP ψήφισε υπέρ της παρούσας έκθεσης, επειδή 4,9 δισεκατομμύρια ευρώ μη δαπανηθεισών πιστώσεων θα επιστραφούν στις εθνικές κυβερνήσεις.
<SPEAKER ID="183" NAME="Pedro Guerreiro  " AFFILIATION="GUE/NGL">
γραπτώς. - (PT) Στην τρέχουσα δημοσιονομική περίοδο (2007 και 2008), το Ταμείο Αλληλεγγύης κινητοποιήθηκε εννέα φορές (Γερμανία: 166,9 εκατομμύρια ευρώ· "νωμένο Βασίλειο: 162,3 εκατομμύρια ευρώ· Ελλάδα: 99 εκατομμύρια ευρώ· Γαλλία: 17,1 εκατομμύρια ευρώ· Ουγγαρία: 15 εκατομμύρια ευρώ· Σλοβενία: 8,2 εκατομμύρια ευρώ και Κύπρος: 7,6 εκατομμύρια ευρώ), με σύνολο περίπου 477,3 εκατομμυρίων ευρώ σε σχέση με ανώτατο όριο 1 δισεκατομμυρίου ευρώ ετησίως.
<P>
Χωρίς να αμφισβητείται η προφανής ανάγκη για τη στήριξη αυτή -και χωρίς να εξετάσουμε τη διαδικασία για την ενεργοποίηση και τη διάθεση της στήριξης αυτής (πράγμα που θα ήταν υπερβολικά χρονοβόρο)- υπάρχει ένα ερώτημα σχετικά με την προέλευση των κεφαλαίων που κινητοποιούνται, ιδίως εν όψει του παρόντος προσχεδίου διορθωτικού προϋπολογισμού.
<P>
Με άλλα λόγια, παρότι η επείγουσα ανάγκη παροχής στήριξης σε περιπτώσεις φυσικών καταστροφών δεν αμφισβητείται, η προέλευση των κεφαλαίων αυτών πρέπει να εξετασθεί, πόσω μάλλον εάν "αφαιρούνται" από την πολιτική συνοχής και όχι, για παράδειγμα, από τις πιστώσεις που διατίθενται για τη σταδιακή στρατιωτικοποίηση της ΕΕ. Πιστεύουμε ότι η πολιτική συνοχής πρέπει να διαφυλαχθεί.
<P>
Τέλος, όπως έχουμε κάνει και σε άλλες περιπτώσεις, θα τονίσουμε την αναγκαιότητα πραγματοποίησης αλλαγών στο Ταμείο Αλληλεγγύης, προκειμένου να επιταχυνθούν οι διαδικασίες για την κινητοποίησή του, διασφαλίζοντας ταυτόχρονα ότι οι περιφερειακές καταστροφές παραμένουν επιλέξιμες και αναγνωρίζοντας αποτελεσματικά την ειδική φύση των φυσικών καταστροφών στην περιοχή της Μεσογείου, όπως η ξηρασία και οι πυρκαγιές.
<SPEAKER ID="185" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου πιστεύει ότι είναι δυνατόν να μειωθούν κατά το ήμισυ οι εισφορές των κρατών μελών στην ΕΕ. Το μεγαλύτερο μέρος των χρημάτων της ΕΕ δαπανάται σε περιττές ή κοινωνικοοικονομικά επιζήμιες δραστηριότητες, συμπεριλαμβανομένων της γεωργικής πολιτικής, του Ταμείου Συνοχής, της αλιευτικής πολιτικής και επιδοτήσεων για διάφορους τύπους ενημερωτικών εκστρατειών. Επιπλέον, υπάρχουν τα έξοδα μετακίνησης του Ευρωπαϊκού Κοινοβουλίου μεταξύ Στρασβούργου και Βρυξελλών και θεσμικών οργάνων όπως η Ευρωπαϊκή Οικονομική και Κοινωνική Επιτροπή και η Επιτροπή των Περιφερειών, οι οποίες θα έπρεπε να διαλυθούν αμέσως.
<P>
" γεωργική πολιτική είναι ένας ιδιαίτερα αμφισβητούμενος τομέας. Τα χρήματα πηγαίνουν από τους καταναλωτές σε, συχνά, πολύ πλούσιους αποδέκτες. Οι γεωργοί στις φτωχές χώρες του κόσμου ζημιώνουν ως αποτέλεσμα του ανταγωνισμού από τους επιδοτούμενους γεωργούς της ΕΕ.
<P>
Διάφορα θεσμικά όργανα της ΕΕ απευθύνουν συνεχώς εκκλήσεις στα κράτη μέλη τονίζοντας πόσο σημαντικό είναι να μειώσουν τις δημόσιες δαπάνες τους. Ταυτόχρονα, το παρόν Σώμα ζητεί συνεχώς αυξημένες δαπάνες σε επίπεδο ΕΕ. " κατάσταση αυτή είναι παράλογη. Τα κράτη μέλη δαπανούν δημόσια κονδύλια σε σχολεία, υγειονομική περίθαλψη, έρευνα, υποδομές και υποστήριξη ευάλωτων ομάδων της κοινωνίας, ενώ το μεγαλύτερο μέρος των δαπανών της ΕΕ καταλήγει σε μια τρελή γεωργική πολιτική, σε κακώς προσανατολισμένα διαρθρωτικά ταμεία και στη χρηματοδότηση θεσμικών οργάνων της ΕΕ τα οποία θα έπρεπε να είχαν καταργηθεί εδώ και καιρό.
<P>
Το "όχι" μας στο σχέδιο προϋπολογισμού πρέπει να ερμηνευτεί ως αίτημα για δραστικές περικοπές στις δαπάνες του προϋπολογισμού της ΕΕ και μείωση κατά το ήμισυ των εισφορών που καταβάλλουν τα κράτη μέλη στην ΕΕ.
<SPEAKER ID="187" NAME="Kader Arif  " AFFILIATION="PSE">
γραπτώς. - (FR) Στον προϋπολογισμό της Κοινότητας για το 2009, εμείς, η Σοσιαλιστική Ομάδα στο Ευρωπαϊκό Κοινοβούλιο, προτείναμε και επιτύχαμε την έγκριση μια προπαρασκευαστικής δράσης για την ανάπτυξη του κοινωνικού τουρισμού στην Ευρώπη.
<P>
Το σχέδιο αυτό ανταποκρίνεται στη διαπίστωση ότι πολλοί πολίτες δεν ταξιδεύουν για οικονομικούς λόγους και ότι η ανισότητα αυτή πρέπει να διορθωθεί εξασφαλίζοντας πρόσβαση σε διακοπές σε όλους. Ωστόσο, είναι επίσης χρήσιμο από την άποψη του εδαφικού σχεδιασμού και της τοπικής ανάπτυξης.
<P>
Συνδυάζοντας την κοινωνική ανάμειξη με την τοπική ανάπτυξη και παρέχοντας πρόσβαση σε διακοπές σε πολίτες για τους οποίους κάτι τέτοιο είναι δύσκολο, ο κοινωνικός τουρισμός καθιστά πιο επικερδή τον κλάδο του τουρισμού. Παρέχει, επομένως, ευκαιρίες για την ανάπτυξη του τουρισμού εκτός εποχής, ιδίως σε περιοχές στις οποίες ο εν λόγω κλάδος είναι εξαιρετικά εποχιακός, και ενθαρρύνει τη δημιουργία περισσότερων μόνιμων θέσεων εργασίας στον συγκεκριμένο οικονομικό κλάδο. Έτσι, ο κοινωνικός και ο κοινοτικός τουρισμός δείχνει ότι υπάρχει, πράγματι, ένας ενδιάμεσος τομέας μεταξύ της αγοράς ψυχαγωγίας και της αφερέγγυας οικονομίας, και ότι η οικονομική συνάφεια δεν είναι ασυμβίβαστη με την παροχή πρόσβασης σε όσο το δυνατόν περισσότερους πολίτες. Ο κλάδος συμβάλλει επίσης στην ενίσχυση της ευρωπαϊκής ιθαγένειας μέσω ανταλλαγών μεταξύ των ευρωπαίων πολιτών.
<P>
Όλα αυτά δείχνουν πόσο σημαντικός είναι ο συγκεκριμένος κλάδος, από άποψη τόσο οικονομικών συνεπειών όσο και πόρων ιθαγένειας.
<SPEAKER ID="188" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ οι οικονομικές προβλέψεις υποδεικνύουν ύφεση σε διάφορα κράτη μέλη (ορισμένα εκ των οποίων βρίσκονται ήδη σε τεχνική ύφεση), το Συμβούλιο και το Κοινοβούλιο εγκρίνουν έναν προϋπολογισμό της ΕΕ για το 2009 ο οποίος, από άποψη πληρωμών, είναι κατώτερος του προϋπολογισμού του 2008.
<P>
Ωστόσο, εάν συγκρίνουμε το τρέχον σχέδιο προϋπολογισμού για το 2009 με το ανώτατο όριο που προσδιορίζεται στο πολυετές δημοσιονομικό πλαίσιο 2007-2013 για το συγκεκριμένο έτος -το οποίο είπαμε τότε ότι ήταν ανεπαρκές για να διασφαλίσει την "οικονομική και κοινωνική συνοχή" σε μια διευρυμένη ΕΕ-27- η κατάσταση είναι ακόμη χειρότερη, καθώς ο παρών προϋπολογισμός υστερεί κατά περίπου 8 δισεκατομμύρια ευρώ!
<P>
Ο προϋπολογισμός της ΕΕ για το 2009 είναι ο χαμηλότερος, ως ποσοστό (0,89%) του κοινοτικού ΑΕΕ (ακαθάριστου εθνικού εισοδήματος), από την είσοδο της Πορτογαλίας στην Ευρωπαϊκή Οικονομική Κοινότητα.
<P>
Παρά τη διατύπωση "ανησυχίας", ειδικότερα σχετικά με τις "πιθανές επιπτώσεις της ύφεσης στους ευρωπαίους πολίτες" και το "εξαιρετικά χαμηλό" επίπεδο πληρωμών και απορρόφησης των πιστώσεων για την πολιτική συνοχής, το Κοινοβούλιο υποστηρίζει τον προϋπολογισμό αυτό. Σκοπός του είναι, χωρίς να αμφισβητηθούν τα βασικά στοιχεία, να βελτιωθεί η εικόνα του στους εργαζομένους και στους πολίτες στις διάφορες χώρες, με την ελπίδα όλα να πάνε καλά στις επόμενες εκλογές του Ευρωπαϊκού Κοινοβουλίου τον προσεχή Ιούνιο.
<P>
Για τους λόγους αυτούς, ψηφίσαμε κατά της έκθεσης.
<SPEAKER ID="189" NAME="Czesław Adam Siekierski  " AFFILIATION="PPE-DE">
γραπτώς. - (PL) Ο προϋπολογισμός του 2009 δεν ανταποκρίνεται πλήρως στις προσδοκίες μας, και εξετάζει μόνον εν μέρει τις νέες προκλήσεις και τις τρέχουσες ανησυχίες. Αντικατοπτρίζει στόχους και υποθέσεις που υιοθετήθηκαν παλαιότερα και, από την άποψη αυτή, πληροί τα αναγκαία κριτήρια. Ψήφισα υπέρ της έγκρισής του. Ωστόσο, θα ήθελα να σας επιστήσω την προσοχή στα ακόλουθα ζητήματα:
<P>
1. Είναι καλό που αυξάνουμε τη χρηματοδότηση για την υποστήριξη της ανάπτυξης της γεωργίας σε αναπτυσσόμενες χώρες οι οποίες αντιμετωπίζουν έλλειψη τροφίμων. Ωστόσο, πρέπει να θυμόμαστε ότι στην Ευρωπαϊκή Ένωση σχεδόν 80 εκατομμύρια άνθρωποι απειλούνται από τη φτώχεια και 43 εκατομμύρια πολίτες πάσχουν από υποσιτισμό.
<P>
2. Παρά την ΚΓΠ, τα εισοδήματα των οικογενειών γεωργών είναι σημαντικά κατώτερα από εκείνα των οικογενειών που συντηρούνται με άλλους τρόπους.
<P>
3. Στην Ευρώπη παρατηρούμε τη συστηματική κατάρρευση και χρεοκοπία των γεωργικών εκμεταλλεύσεων. Τα αποθέματα γεωργικών προϊόντων μειώνονται, πράγμα που συνιστά απειλή για την επισιτιστική ασφάλεια. Στο μεταξύ, υπάρχουν ορισμένοι οι οποίοι επιθυμούν τη μείωση των δαπανών για την ΚΓΠ.
<P>
4. Τόσο η πολιτική συνοχής όσο και η διαρθρωτική πολιτική αναφέρουν την εδαφική, οικονομική και κοινωνική συνοχή καθώς και την ευθυγράμμιση των επιπέδων ανάπτυξης και τη δημιουργία ίσων ευκαιριών ανάπτυξης, ιδίως σε φτωχότερες περιφέρειες. Στην πραγματικότητα, οι περιοχές στις οποίες οι συνθήκες είναι δύσκολες για τη γεωργία και στις οποίες η κατάσταση των υποδομών δεν είναι η επιθυμητή εγκαταλείπονται από τον πληθυσμό τους.
<SPEAKER ID="190" NAME="Andrzej Jan Szejna  " AFFILIATION="PSE">
γραπτώς - (PL) Υποστήριξα την έγκριση της έκθεσης που εκπόνησαν η Jutta Haug και ο Janusz Lewandowski σχετικά με το σχέδιο προϋπολογισμού της ΕΕ για το 2009. Είναι σημαντικό ότι, τελικά, οι βουλευτές του ΕΚ κατάφεραν να επιτύχουν έναν συμβιβασμό με το Συμβούλιο όσον αφορά τη χρηματοδότηση στόχων προτεραιότητας του Κοινοβουλίου, όπως η καταπολέμηση του αντικτύπου της οικονομικής ύφεσης και τα μέτρα για την προώθηση οικονομικής ανάπτυξης, συνοχής και απασχόλησης.
<P>
Το Κοινοβούλιο θα αυξήσει τους χρηματοδοτικούς πόρους που προορίζονται για την κοινωνική πολιτική και την πολιτική απασχόλησης, και συγκεκριμένα για δραστηριότητες για την προώθηση του ανταγωνισμού και της συνοχής. Οι εν λόγω δαπάνες θα καλύψουν το Κοινωνικό Ταμείο, το οποίο θα λάβει επιπλέον 135 εκατομμύρια ευρώ, καθώς και το Ταμείο Περιφερειακής Ανάπτυξης και το Ταμείο Συνοχής. Στην παρούσα δύσκολη οικονομική συγκυρία σε ολόκληρη την Ευρωπαϊκή Ένωση, οι πρωτοβουλίες για την προώθηση της ανάπτυξης και της απασχόλησης είναι κορυφαίας σημασίας και αυτό πρέπει να αντικατοπτρίζεται στον προϋπολογισμό του 2009. Είναι αξιέπαινο επίσης το γεγονός ότι ο προϋπολογισμός προτίθεται να διαθέσει πρόσθετα κεφάλαια ειδικά για την παροχή συνδρομής στις ΜΜΕ.
<P>
Οι αναπτυσσόμενες χώρες θα μπορέσουν να βασιστούν σε χρηματοδοτική βοήθεια για τον μετριασμό των συνεπειών της ξαφνικής αύξησης των τιμών των τροφίμων, και ένα επιπλέον δισεκατομμύριο ευρώ θα διατεθεί ειδικά για τις προσπάθειες πρόληψης του λιμού στον αναπτυσσόμενο κόσμο. Θεωρώ επίσης ευπρόσδεκτο το γεγονός ότι το Κοινοβούλιο προτίθεται να περιορίσει τις διοικητικές δαπάνες του και να περιορίσει το ποσό αυτό σε ποσοστό κάτω του 20% των συνολικών δαπανών του.
<SPEAKER ID="192" NAME="Alessandro Battilocchio  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης της κ. Iacob-Ridzi σχετικά με το ευρωπαϊκό σχέδιο δράσης για την κινητικότητα στην εργασία (2007-2010).
<P>
" επιθυμία δημιουργίας μιας πραγματικής ευρωπαϊκής αγοράς εργασίας απαιτεί την προσαρμογή της εθνικής νομοθεσίας και την κατάργηση των γραφειοκρατικών διαδικασιών που αποθαρρύνουν ενίοτε την κινητικότητα των εργαζομένων. " Ένωση έχει θεμελιώδη ρόλο στην εναρμόνιση των εθνικών συστημάτων κοινωνικής ασφάλισης και στη μεταφορά των δικαιωμάτων συμπληρωματικής συνταξιοδότησης. Επιπλέον, είναι σημαντικό να καταβληθούν προσπάθειες για την αύξηση του επιπέδου πληροφόρησης των πολιτών, όχι μόνον μέσω της βελτίωσης της διαδικτυακής πύλης EURES, αλλά και μέσω ευρωπαϊκών ενημερωτικών εκστρατειών.
<SPEAKER ID="193" NAME="Ilda Figueiredo  " AFFILIATION="GUE/NGL">
γραπτώς. - (PT) Παρότι η παρούσα έκθεση περιέχει διάφορες συστάσεις τις οποίες υποστηρίζουμε, διατυπώνονται όλες σε φιλελεύθερο πλαίσιο. Αυτό συμβαίνει στην περίπτωση της προάσπισης της συμπερίληψης της έννοιας της κινητικότητας της εργασίας, ιδίως στις πολιτικές εκείνες που αφορούν την ολοκλήρωση της εσωτερικής αγοράς, παραγνωρίζοντας το γεγονός ότι οι εν λόγω πολιτικές δεν προστατεύουν κατάλληλα τους εργαζομένους.
<P>
Ωστόσο, μαζί με αυτές τις αποδεκτές συστάσεις, η έκθεση τονίζει την οικονομική και κοινωνική διάσταση της στρατηγικής της Λισσαβόνας, ξεχνώντας ότι η στρατηγική αυτή περιέχει τις πλέον νεοφιλελεύθερες πολιτικές που διαθέτει η Ευρωπαϊκή Ένωση, οι οποίες οδήγησαν ήδη σε προτάσεις όπως η διαβόητη οδηγία Bolkestein, η λεγόμενη ευελισφάλεια και η πρόταση του Συμβουλίου σχετικά με την οδηγία για τον χρόνο εργασίας.
<P>
Ως εκ τούτου, η έκθεση είναι ένα ακόμη έγγραφο προπαγάνδας, το οποίο προσπαθεί να αποκρύψει τις αντικοινωνικές πολιτικές της Ευρωπαϊκής Ένωσης και να αγνοήσει τις συνέπειες του νεοφιλελευθερισμού, παρά το γεγονός ότι είναι γνωστές τοις πάσι. Αρκεί να δει κανείς τις αντιφάσεις στις παραγράφους 15 και 16 για να καταλάβει για ποιον λόγο απείχαμε από την ψηφοφορία.
<SPEAKER ID="194" NAME="Bruno Gollnisch  " AFFILIATION="NI">
γραπτώς. - (FR) Το πρόβλημα για την εισηγήτρια δεν φαίνεται να είναι τόσο η κατάργηση των νομικών και διοικητικών εμποδίων στην επαγγελματική κινητικότητα των ευρωπαίων εργαζομένων στην επικράτεια της ΕΕ, αλλά, αντίθετα, το γεγονός ότι η εν λόγω κινητικότητα δεν είναι διαδεδομένη και, κυρίως, υποχρεωτική. Μας προσφέρει την ανάμειξη των πληθυσμών σε μεγάλη κλίμακα, επισπεύδοντας την καταστροφή των εθνών της Ευρώπης. Εξετάζονται ο ανταγωνισμός των μισθών, το κοινωνικό ντάμπινγκ και η εναρμόνιση των μισθών προς τα κάτω. Με τη δημιουργία μιας ευρωπαϊκής κάρτας κοινωνικής ασφάλισης με πολύ ασαφή όρια επιτυγχάνεται η υπονόμευση και η διάλυση των εθνικών συστημάτων κοινωνικής ασφάλισης.
<P>
Ρωτήστε εκείνους τους εργαζόμενους στη Γαλλία στους οποίους ειπώθηκε, πριν από μερικά χρόνια, ότι οι θέσεις εργασίας τους θα προστατεύονταν εάν αποφάσιζαν να παρατήσουν τα πάντα και να πάνε να εργαστούν στη Ρουμανία για μερικές εκατοντάδες ευρώ τον μήνα, ποια είναι η γνώμη τους για την κινητικότητά σας!
<P>
" προσπάθεια επίλυσης των προβλημάτων φορολόγησης και κατοχύρωσης κοινωνικών δικαιωμάτων των μεθοριακών εργαζομένων ή των εργαζομένων που ακολούθησαν μια σταδιοδρομία σε διάφορα κράτη μέλη είναι στην πραγματικότητα ευθύνη της Ευρωπαϊκής Ένωσης. Ωστόσο, το τίμημα για αυτό δεν πρέπει να είναι η κοινωνική αβεβαιότητα.
<SPEAKER ID="195" NAME="Zita Pleštinská  " AFFILIATION="PPE-DE">
γραπτώς. - (SK) " κινητικότητα της εργασίας συγκαταλέγεται στα κύρια στοιχεία για την υλοποίηση των στόχων της στρατηγικής της Λισσαβόνας, και όμως παρεμποδίζεται συνεχώς μέσω προσκομμάτων διοικητικής, νομικής, φορολογικής ή κοινωνικής φύσης. Τα διοικητικά εμπόδια οφείλονται κυρίως στις διαφορές των νόμων μεταξύ των χωρών όσον αφορά την αγορά εργασίας, και η ευθύνη για το γεγονός αυτό ανήκει σε μεγάλο βαθμό στα κράτη μέλη.
<P>
Θα ήθελα να εκφράσω την απογοήτευσή μου για το γεγονός ότι ορισμένα κράτη της ΕΕ-15 εξακολουθούν να εφαρμόζουν περιορισμούς στην αγορά εργασίας κατά των εργαζομένων από τα νέα κράτη μέλη, παρά το γεγονός ότι οι φόβοι των πολιτών και των κυβερνήσεων των χωρών αυτών δεν δικαιολογούνται βάσει των οικονομικών μελετών ή των στατιστικών δεδομένων.
<P>
Οι πολίτες με πλησιάζουν και μου αναφέρουν τα πολλά προβλήματα που αντιμετωπίζουν όταν επιχειρούν να ασκήσουν το δικαίωμά τους στην κινητικότητα εκτός της χώρας καταγωγής τους. Αντιμετωπίζουν άρνηση αναγνώρισης της πείρας που σχετίζεται με την κινητικότητα στο πλαίσιο της επαγγελματικής ανάπτυξης καθώς και προβλήματα που σχετίζονται με την κοινωνική ασφάλιση και τις συντάξεις, ιδίως στις μικρομεσαίες επιχειρήσεις. Τα γλωσσικά εμπόδια συγκαταλέγονται επίσης στα κύρια εμπόδια της κινητικότητας των εργαζομένων και των οικογενειών τους, και τα κράτη μέλη οφείλουν, επομένως, να υποστηρίξουν ενεργά τη διδασκαλία ξένων γλωσσών, ιδίως για τους ενηλίκους.
<P>
Πιστεύω ακράδαντα ότι, μέσω αποτελεσματικών εκστρατειών στα μέσα ενημέρωσης, οι πολίτες μπορούν να αποκτήσουν τις σχετικές πληροφορίες σχετικά με το δίκτυο EURES, το οποίο παρέχει ένα ενιαίο σημείο επαφής για την κινητικότητα των εργαζομένων στην Ευρώπη, το δίκτυο TRESS ή το μέσο SOLVIT, το οποίο συμβάλει στην επίλυση προβλημάτων στην εσωτερική αγορά και προβλημάτων που σχετίζονται με την κινητικότητα των εργαζομένων.
<SPEAKER ID="196" NAME="Nicolae Vlad Popa  " LANGUAGE="RO">
Ψήφισα υπέρ της παρούσας έκθεσης, καθώς η επαγγελματική κινητικότητα είναι ένα θεμελιώδες δικαίωμα που παρέχεται από τη Συνθήκη στους πολίτες της ΕΕ. Αυτό την καθιστά έναν από τους βασικούς πυλώνες του ευρωπαϊκού κοινωνικού μοντέλου, καθιστώντας εφικτή την επίτευξη των στόχων της στρατηγικής της Λισσαβόνας.
<P>
Συγχαίρω την έκθεση, επειδή, εκτός από το γεγονός ότι εφιστά την προσοχή στα εμπόδια που εμποδίζουν την ελεύθερη κυκλοφορία στην αγορά εργασίας για τους εργαζομένους από τα νέα κράτη μέλη, περιλαμβάνει επίσης σημαντικά στοιχεία για τη συμπλήρωση του ευρωπαϊκού σχεδίου δράσης για την κινητικότητα στην εργασία που παρουσίασε η Ευρωπαϊκή Επιτροπή, όπως στήριξη για προγράμματα που συσχετίζουν το εκπαιδευτικό σύστημα με την αγορά εργασίας, αμοιβαία αναγνώριση προσόντων και επέκταση του δικτύου EURES.
<SPEAKER ID="197" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, ψήφισα υπέρ της έκθεσης της κ. Iacob-Ridzi σχετικά με το ευρωπαϊκό σχέδιο δράσης για την κινητικότητα για το διάστημα 2007 έως 2010. Συμμερίζομαι την άποψη ότι η επαγγελματική κινητικότητα μεταξύ των κρατών μελών της Ευρωπαϊκής Ένωσης συνέβαλε θετικά στην ευρωπαϊκή ολοκλήρωση: σχετικά παραδείγματα είναι η ευκολία, σε σχέση με το παρελθόν, με την οποία μπορεί κανείς να διαμένει και να εργάζεται για κάποιο χρονικό διάστημα σε άλλη χώρα και οι δυνατότητες, οι οποίες αυξάνονται καθημερινά, πρόσβασης σε προσφορές εργασίας σε κράτη εκτός της χώρας καταγωγής καθενός. Στο σημείο αυτό, πρέπει να προσπαθήσουμε να βελτιώσουμε τη νομοθετική, διοικητική, φορολογική και κοινωνική κατάσταση μειώνοντας τη γραφειοκρατία στον συγκεκριμένο τομέα. Ωστόσο, πρέπει πάντοτε να έχουμε κατά νου ότι η δράση της Ευρωπαϊκής Ένωσης πρέπει να λαμβάνει υπόψη τις κοινωνικοοικονομικές διαφορές μεταξύ των κρατών μελών.
<SPEAKER ID="198" NAME="Andrzej Jan Szejna  " AFFILIATION="PSE">
γραπτώς. - (PL) Στη σύνοδο του Ευρωπαϊκού Κοινοβουλίου που πραγματοποιήθηκε τον Δεκέμβριο διεξήχθη ψηφοφορία σχετικά με το ευρωπαϊκό σχέδιο δράσης για τις δεξιότητες και την κινητικότητα που παρουσίασε η Επιτροπή Απασχόλησης και Κοινωνικών Υποθέσεων.
<P>
" κινητικότητα των εργαζομένων βασίζεται στη θεμελιώδη αρχή της ελεύθερης κυκλοφορίας των προσώπων εντός της εσωτερικής αγοράς, σύμφωνα με τη συνθήκη για την ίδρυση της Ευρωπαϊκής Κοινότητας. Μαζί με την ασφάλεια, είναι μία από τις τέσσερις θεμελιώδεις ελευθερίες τις οποίες δικαιούνται οι πολίτες της Ευρωπαϊκής Ένωσης.
<P>
" κοινοτική νομοθεσία πρέπει να προστατεύει τους διακινούμενους εργαζόμενους κατά της απώλειας της κοινωνικής προστασίας την οποία δικαιούνται. Στον τομέα αυτό έχει πραγματοποιηθεί σημαντική πρόοδος, αλλά πρέπει να συνεχίσουμε να επιδιώκουμε την κατάργηση των διοικητικών και νομικών εμποδίων στην κινητικότητα, τα οποία προκύπτουν από τη συγκεκριμένη νομοθεσία που ισχύει στα επιμέρους κράτη μέλη.
<P>
Στην πραγματικότητα, η επαγγελματική κινητικότητα μπορεί να αποτελέσει εργαλείο για την ενίσχυση του οικονομικού και κοινωνικού πεδίου της στρατηγικής της Λισσαβόνας. " κινητικότητα μπορεί να είναι ένα βασικό βήμα, προκειμένου να δοθεί νέα ώθηση στην ευρωπαϊκή κοινωνική ατζέντα και στην αντιμετώπιση σειράς προκλήσεων, όπως η δημογραφική αλλαγή, η παγκοσμιοποίηση ή η τεχνολογική πρόοδος.
<P>
Υποστηρίζω το ευρωπαϊκό σχέδιο δράσης για τις δεξιότητες και την κινητικότητα, συμπεριλαμβανομένης της έννοιας της δημιουργίας μιας διαδικτυακής πύλης παροχής πληροφοριών και συμβουλών, η οποία θα περιέχει πληροφορίες σχετικά με όλες τις πτυχές της επαγγελματικής κινητικότητας, όπως οι διαθέσιμες θέσεις εργασίας, η υγειονομική περίθαλψη και η κοινωνική ασφάλιση καθώς και η αμοιβαία αναγνώριση των προσόντων και της εκπαίδευσης.
<SPEAKER ID="200" NAME="John Attard-Montalto  " AFFILIATION="PSE">
γραπτώς. - Παρότι έχουμε καταρτίσει πολλές στρατηγικές για τη διά βίου μάθηση, η υλοποίησή τους υστερεί. Τα επίπεδα ανάληψης υποχρέωσης και δαπανών διαφέρουν από χώρα σε χώρα. Δυστυχώς, οι θετικές τάσεις στις δημόσιες δαπάνες για την εκπαίδευση εμφανίζουν γενικά υστέρηση. Κατάλληλο ποσοστό του προϋπολογισμού πρέπει να διατεθεί για την εκπαίδευση των ενηλίκων. Αυτό είναι αναγκαίο, καθώς η συμμετοχή των ενηλίκων στη διά βίου μάθηση δεν φαίνεται να είναι η δέουσα. Πρέπει να καταβληθούν περισσότερες προσπάθειες για την αύξηση των δεξιοτήτων του ενήλικου πληθυσμού και την επίτευξη ευελιξίας και ασφάλειας σε ολόκληρη την αγορά εργασίας.
<P>
Οι εργοδότες πρέπει να ενθαρρυνθούν στην οργάνωση μαθημάτων εκπαίδευσης και κατάρτισης για τους υπαλλήλους τους. Συνιστάται η παροχή κινήτρων τα οποία θα επιτρέψουν στους εργαζόμενους με χαμηλά προσόντα να συμμετάσχουν σε προγράμματα εκπαίδευσης. Ειδικότερα πρέπει να εξετασθούν σοβαρά οι περιπτώσεις των μακροχρόνια άνεργων, και ιδίως εκείνων που προέρχονται από μειονεκτικό κοινωνικό περιβάλλον, των ατόμων με ειδικές ανάγκες, των νέων που προέρχονται από αναμορφωτήρια, των πρώην κρατουμένων και των πρώην χρηστών ναρκωτικών.
<SPEAKER ID="201" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Αιτιολόγηση ψήφου σε σχέση με την έκθεση σχετικά με την εφαρμογή του προγράμματος εργασίας "Εκπαίδευση και κατάρτιση 2010".
<P>
Ψηφίσαμε σήμερα υπέρ της έκθεσης πρωτοβουλίας της κ. Novak (Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, SL) σχετικά με την εφαρμογή του προγράμματος εργασίας "Εκπαίδευση και κατάρτιση 2010". " έκθεση περιέχει πολλές εποικοδομητικές συστάσεις, ιδίως όσον αφορά τα μέτρα που αποσκοπούν στη διευκόλυνση της κινητικότητας μεταξύ των κρατών μελών για τους σπουδαστές και τους εργαζομένους.
<P>
Από την άλλη πλευρά, δεν πιστεύουμε ότι οι συστάσεις που επιδιώκουν να επηρεάσουν τα προγράμματα σπουδών στα κράτη μέλη είναι συμβατές με την αρχή της επικουρικότητας. Ο αριθμός των ωρών αθλητισμού στη σχολική εβδομάδα και η ενδεχόμενη εισαγωγή της εκπαίδευσης στα μέσα επικοινωνίας στα εθνικά προγράμματα σπουδών είναι καλύτερο να αποφασίζονται από τα ίδια τα κράτη μέλη.
<SPEAKER ID="999" NAME="Avril Doyle  " AFFILIATION="PPE-DE">
γραπτώς. - " ανακοίνωση της Επιτροπής του 2007 με τίτλο "Παροχή διά βίου μάθησης για γνώση, δημιουργικότητα και καινοτομία" εντάσσεται σε μια σειρά εκθέσεων προόδου που εκπονούνται ανά διετία σχετικά με την εφαρμογή του προγράμματος εργασίας "Εκπαίδευση και κατάρτιση 2010". Υπό την έννοια αυτή, η έκθεση παρέχει επισκόπηση της προόδου που πραγματοποιήθηκε και εξετάζει την κατάσταση του συντονισμού της εκπαίδευσης και της κατάρτισης στο πλαίσιο των στόχων της στρατηγικής της Λισσαβόνας ώστε να γίνει η Ευρώπη η πλέον ανταγωνιστική οικονομία και μια οικονομία πλήρους απασχόλησης έως το 2010.
<P>
" παρούσα έκθεση μας παρέχει πολύτιμες πληροφορίες σχετικά με την κατάσταση των διάφορων εκπαιδευτικών πρωτοβουλιών, τόσο των επιτυχημένων όσο και των αποτυχημένων, και καταγράφει επίσης μέσα και μέτρα κατάλληλα για την επίτευξη περαιτέρω βελτίωσης. Θέτει σαφείς στόχους και θεσπίζει αξιόπιστους στατιστικούς δείκτες και σημεία αναφοράς.
<P>
Υποστηρίζω πλήρως τις προσπάθειες που καταβάλλονται ώστε να φτάσουμε στον συμφωνηθέντα προορισμό βάσει της στρατηγικής της Λισσαβόνας, και παρέχω στην παρούσα έκθεση τη στήριξη που της αξίζει.
<SPEAKER ID="202" NAME="Ilda Figueiredo  " AFFILIATION="GUE/NGL">
γραπτώς. - (PT) " παρούσα έκθεση περιέχει ορισμένες σημαντικές και αποδεκτές συστάσεις, ζητώντας μεγαλύτερη οικονομική και κοινωνική στήριξη, συμπληρωματικά μέτρα και ενσωμάτωση των μεταναστών και των μειονοτήτων, υπογραμμίζοντας τη σημασία του αθλητισμού στην εκπαίδευση και κατάρτιση, και τονίζοντας την αναγκαιότητα για μεγαλύτερη στήριξη στην προ-πρωτοβάθμια εκπαίδευση καθώς και στους εκπαιδευτικούς και στους μαθητές, ιδίως στην πρωτοβάθμια και στη δευτεροβάθμια εκπαίδευση. Ωστόσο, υποστηρίζει τις προτάσεις της Ευρωπαϊκής Επιτροπής, συμπεριλαμβανομένης της στρατηγικής της Λισσαβόνας, και επιμένει στην εφαρμογή της διαδικασίας της Μπολόνια αδιαφορώντας πλήρως για τις πρακτικές συνέπειές της.
<P>
Βασισμένη στην ανακοίνωση της Επιτροπής με τίτλο "Παροχή διά βίου μάθησης για γνώση, δημιουργικότητα και καινοτομία", η έκθεση όχι μόνον δέχεται την εικόνα της προόδου που έχει επιτευχθεί και των τομέων στους οποίους η πρόοδος παραμένει ανεπαρκής, αλλά προτείνει επιπλέον μέτρα για την αλλαγή της κατάστασης σύμφωνα με στόχους οι οποίοι δεν είναι πάντοτε απολύτως κατάλληλοι, δεδομένου ότι αποδέχονται και επιμένουν στην εφαρμογή του νεοφιλελευθερισμού στην εκπαίδευση. Επομένως, πρόκειται για μια πολιτική δήλωση, η οποία μπορεί επίσης να θεωρηθεί ως οδικός χάρτης για τα επόμενα χρόνια. Για τον λόγο αυτό, διαφωνούμε ριζικά.
<P>
Στην πραγματικότητα, δεν μπορούμε να δεχθούμε, για παράδειγμα, ότι ο εκσυγχρονισμός της τριτοβάθμιας εκπαίδευσης περιλαμβάνει τη συμπλήρωση των μεταρρυθμίσεων της Μπολόνια και την αύξηση των χορηγιών του ιδιωτικού τομέα, ιδίως όταν η δημόσια τριτοβάθμια εκπαίδευση ασφυκτιά, όπως στην Πορτογαλία.
<SPEAKER ID="203" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Ακόμη μια φορά η Επιτροπή Πολιτισμού και Παιδείας του Ευρωπαϊκού Κοινοβουλίου επιθυμεί να παρέμβει στον τομέα της εκπαίδευσης. Εμείς, οι βουλευτές της Λίστας του Ιουνίου, θα θέλαμε να επισημάνουμε, ακόμη μία φορά, στο παρόν Σώμα ότι η εκπαιδευτική πολιτική είναι ένας τομέας πολιτικής για τον οποίο είναι αρμόδια τα κράτη μέλη.
<P>
Όπως πάντα, η Επιτροπή Πολιτισμού και Παιδείας του Ευρωπαϊκού Κοινοβουλίου επέδειξε μεγάλη φαντασία στις εκθέσεις της. Για άλλη μία φορά, η παρούσα έκθεση θέτει το θέμα του αθλητισμού στο σχολείο. Στην παράγραφο 4 του σχεδίου έκθεσης διατυπώνεται η άποψη ότι στο ωρολόγιο πρόγραμμα πρέπει να διατίθενται τουλάχιστον τρία μαθήματα φυσικής αγωγής την εβδομάδα.
<P>
Αυτό είναι ένα ακόμη παράδειγμα του τρόπου με τον οποίο οι πολιτικοί και οι υπάλληλοι της ΕΕ είναι έτοιμοι να παρέμβουν σε οποιονδήποτε τομέα και σε οποιοδήποτε επίπεδο λεπτομέρειας στο πλαίσιο της επιθυμίας τους να συγκεντρώσουν την πολιτική εξουσία σε κεντρικό επίπεδο. Επικαλούνται την επικουρικότητα σε εντυπωσιακές ομιλίες, αλλά δεν τη σέβονται ποτέ στις πολιτικές που θεσπίζουν στην πράξη.
<P>
Πιστεύουμε ότι ο τομέας αυτός δεν έχει καμία σχέση ε το Ευρωπαϊκό Κοινοβούλιο και, επομένως, ψηφίσαμε κατά της έκθεσης.
<SPEAKER ID="204" NAME="Zita Pleštinská  " AFFILIATION="PPE-DE">
γραπτώς. - (SK) " εκπαίδευση και η επαγγελματική κατάρτιση είναι η κινητήριος δύναμη πίσω από τη στρατηγική της Λισσαβόνας. Οι συνολικές στρατηγικές και τα εργαλεία για τη διά βίου μάθηση, και ειδικότερα το ευρωπαϊκό πλαίσιο επαγγελματικών προσόντων, το Europass, το πλαίσιο βασικών ικανοτήτων, και οι συστάσεις για την κινητικότητα και για τη διασφάλιση ποιότητας στην τριτοβάθμια εκπαίδευση, πρέπει να εφαρμόζονται με μεγαλύτερη συνέπεια σε όλα τα κράτη μέλη. Οι κυβερνήσεις των κρατών μελών πρέπει να διαδραματίσουν πολύ δυναμικό ρόλο στις πολιτικές που επικεντρώνονται στην εκπαίδευση. Παρότι η εναρμόνιση ενός ευρωπαϊκού συστήματος αναφοράς για τα επαγγελματικά προσόντα δεν θα επέλθει έως το 2010, η επιτάχυνση της εφαρμογής του ευρωπαϊκού πλαισίου επαγγελματικών προσόντων σε όλα τα κράτη μέλη θα μειώσει τις δυσκολίες που αντιμετωπίζουν επί του παρόντος οι πολίτες της ΕΕ.
<P>
" κινητικότητα των σπουδαστών και των εκπαιδευτικών είναι θεμελιώδης πτυχή της επαγγελματικής κινητικότητας. Πρέπει να δοθεί μεγαλύτερη προσοχή σε πρωτοβουλίες όπως η διαδικασία της Μπολόνια και τα προγράμματα Comenius, Erasmus και Leonardo da Vinci, τα οποία παρέχουν τη δυνατότητα σπουδών στο εξωτερικό και τονίζουν τη σημασία της επαγγελματικής κινητικότητας στο μέλλον.
<P>
" επιτυχία του εκπαιδευτικού συστήματος εξαρτάται κυρίως από την ποιότητα των προγραμμάτων σπουδών και της διδασκαλίας. Πρέπει να εντάξουμε σύντομα στα προγράμματα σπουδών τη διδασκαλία σχετικά με την ευρωπαϊκή ιθαγένεια, προγράμματα με στόχο τη διδασκαλία ξένων γλωσσών, την προστασία των καταναλωτών, την προστασία του περιβάλλοντος και την καταπολέμηση της αλλαγής του κλίματος. Είναι σημαντικό τα κράτη μέλη να διαθέσουν επαρκείς πόρους για την κοινωνική ασφάλιση των εκπαιδευτικών και για την πρόσληψη και την κατάρτιση ειδικότερα εκπαιδευτικών ξένων γλωσσών.
<P>
Πιστεύω ακράδαντα ότι, εάν δεν καταστήσουμε πιο ελκυστικό το επάγγελμα του εκπαιδευτικού, θα υπάρξει έλλειψη ειδικών υψηλής ποιότητας στην εκπαίδευση.
<SPEAKER ID="205" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, ψήφισα υπέρ της έκθεσης της κ. Novak σχετικά με την παροχή διά βίου μάθησης για γνώση, δημιουργικότητα και καινοτομία και, ειδικότερα, την εφαρμογή του προγράμματος εργασίας "Εκπαίδευση και κατάρτιση 2010".
<P>
Συμφωνώ με το επιχείρημά της ότι η δράση στον τομέα της εκπαίδευσης και της κατάρτισης αξίζει συστηματικής στήριξης από την Ευρωπαϊκή Ένωση μέσω στοχοθετημένων πολιτικών, κυρίως σε κρίσιμους τομείς οι οποίοι, σύμφωνα με την έκθεση που υποβλήθηκε από την Ευρωπαϊκή Επιτροπή το 2007, χρειάζονται βελτιώσεις. Αυτές περιλαμβάνουν διά βίου μάθηση, δημόσιες δαπάνες και ιδιωτικές επενδύσεις στην εκπαίδευση, τα ποσοστά πρόωρης εγκατάλειψης του σχολείου, τα οποία είναι ήδη πολύ υψηλά στη δευτεροβάθμια εκπαίδευση, και τη συνάφεια της εκπαίδευσης σε σχέση με την αγορά εργασίας. Επιπλέον, θα ήθελα να τονίσω το γεγονός ότι η κατάρτιση και η εκπαίδευση, η έρευνα, η καινοτομία και η μεταφορά γνώσεων είναι ζωτικής σημασίας για την Ευρώπη του σήμερα και του αύριο και, επομένως, απαιτούν κοινές προσπάθειες σε εθνικό και κοινοτικό επίπεδο.
<SPEAKER ID="206" NAME="Tomáš Zatloukal  " AFFILIATION="PPE-DE">
γραπτώς. - (CS) Κυρία Πρόεδρε, ψήφισα υπέρ της έκθεσης σχετικά με την "Εκπαίδευση και κατάρτιση 2010" της κ. Novak. Συμφωνώ με την αναγκαιότητα υποστήριξης της αποδοτικότητας και της αποτελεσματικότητας των διάφορων εκπαιδευτικών συστημάτων. Ένας αποτελεσματικός τρόπος παροχής σε όλα τα παιδιά, συμπεριλαμβανομένων εκείνων που προέρχονται από μειονεκτικά περιβάλλοντα, της ευκαιρίας διά βίου μάθησης είναι η βελτίωση της ποιότητας της προσχολικής εκπαίδευσης. " επακόλουθη πρωτοβάθμια και δευτεροβάθμια εκπαίδευση πρέπει να υποστηρίζουν τους μαθητές και τους σπουδαστές στον δημιουργικό τρόπο σκέψης και στην ανάπτυξη προσωπικών ταλέντων και δεξιοτήτων που θα τους βοηθήσουν να εξασφαλίσουν απασχόληση.
<P>
Στον τομέα της εξειδικευμένης κατάρτισης πρέπει να βελτιώσουμε την ποιότητα και την ελκυστικότητα των μαθημάτων που προσφέρονται και, κυρίως, πρέπει να συνδέσουμε την κατάρτιση με την οικονομία με τέτοιο τρόπο ώστε η εκπαιδευτική διαδικασία να αντιστοιχεί στις ανάγκες της αγοράς εργασίας όχι μόνον σε ολόκληρη την ΕΕ, αλλά κυρίως σε μια δεδομένη περιφέρεια. Στον τομέα της πανεπιστημιακής εκπαίδευσης, υποστηρίζω την αναγκαιότητα εκσυγχρονισμού του εύρους των σπουδών ώστε να μπορούν να ανταποκριθούν στις τρέχουσες και στις μελλοντικές κοινωνικοοικονομικές απαιτήσεις. Τα προγράμματα εκπαίδευσης ενηλίκων πρέπει να επικεντρώνονται κυρίως στην υποστήριξη εκείνων που βρίσκονται σε περισσότερο μειονεκτική θέση στην αγορά εργασίας καθώς και στην υποστήριξη των εργοδοτών που παρέχουν διά βίου εκπαίδευση στους υπαλλήλους τους.
<SPEAKER ID="208" NAME="Ole Christensen, Dan Jørgensen, Poul Nyrup Rasmussen, Christel Schaldemose και Britta Thomsen  " AFFILIATION="PSE">
γραπτώς. - (DA) Καταρχήν, η δανική αντιπροσωπεία στη Σοσιαλιστική Ομάδα στο Ευρωπαϊκό Κοινοβούλιο τάσσεται υπέρ της αναγκαστικής πιστοποίησης ορισμένων τύπων παιχνιδιών από τρίτο φορέα, ώστε να διασφαλίζεται ότι τα προϊόντα συμμορφώνονται προς τους κανόνες της ΕΕ. Ωστόσο, η τροπολογία αυτή δεν είναι κατάλληλα διατυπωμένη για την επίτευξη του στόχου αυτού και, επιπλέον, η έγκριση της συγκεκριμένης τροπολογίας θα είχε ως αποτέλεσμα την κατάρρευση του συνολικού συμβιβασμού. Θέλουμε να βελτιώσουμε τις απαιτήσεις ασφάλειας για τα παιχνίδια και πιστεύουμε ότι, συνολικά, αυτό θα επιτευχθεί καλύτερα εάν αποδεχθούμε τον συμβιβασμό που επέτυχαν το Ευρωπαϊκό Κοινοβούλιο και το Συμβούλιο.
<SPEAKER ID="209" NAME="Carlos Coelho  " AFFILIATION="PPE-DE">
γραπτώς. - (PT) " οδηγία για την ασφάλεια των παιχνιδιών αποτελεί ένα εξαιρετικά σημαντικό βήμα προς την κατεύθυνση της διασφάλισης της ασφάλειας των παιδιών μας. Ήταν απολύτως αναγκαίο να επεκτείνουμε το πεδίο εφαρμογής της και να αποσαφηνίσουμε τη νομοθεσία σε ένα τόσο σημαντικό ζήτημα. Πτυχές όπως η αύξηση της ευθύνης των κατασκευαστών και των εισαγωγέων και η συνετή αύξηση του αριθμού των απαγορευμένων ουσιών αποδεικνύουν την προσοχή με την οποία εξετάσθηκε το ζήτημα αυτό.
<P>
Πρέπει να συγχαρώ την εισηγήτρια, η οποία θέσπισε με επιτυχία κανόνες για τη διασφάλιση της ασφάλειας των παιδιών, λαμβάνοντας παράλληλα υπόψη την επιβίωση και τη σταθερότητα των μικρομεσαίων επιχειρήσεων στον συγκεκριμένο τομέα.
<P>
Ωστόσο, πρέπει να αναλογιστούμε την αυξημένη ευθύνη των κρατών μελών που προκύπτει από τη νομοθεσία αυτή. Για την επίτευξη του στόχου της παρούσας οδηγίας -δηλαδή, την ασφάλεια των παιδιών μας- τα κράτη μέλη πρέπει να τηρήσουν τις υποχρεώσεις τους, οι οποίες είναι τώρα αυξημένες όσον αφορά την εποπτεία της αγοράς.
<P>
Λαμβάνοντας υπόψη την κατάσταση στην Πορτογαλία και τις διαδοχικές αποτυχίες της αρμόδιας αρχής (η οποία τελεί υπό κρατικό έλεγχο) όσον αφορά την εποπτεία στον συγκεκριμένο τομέα, παροτρύνω τα κράτη μέλη να αναλάβουν κατάλληλα τις ευθύνες τους. " πρόοδος που επιτυγχάνεται με την παρούσα οδηγία όσον αφορά την ασφάλεια πρέπει να βρει το αντίστοιχό της στην αποτελεσματική και υπεύθυνη δράση των κρατών μελών.
<SPEAKER ID="210" NAME="Gérard Deprez  " AFFILIATION="ALDE">
γραπτώς. - (FR) Τα παιχνίδια πρέπει να είναι πιο ασφαλή από άλλα προϊόντα, επειδή τα παιδιά είναι πολύ ευάλωτοι καταναλωτές. Ωστόσο, υπάρχουν ήδη επικίνδυνα παιχνίδια στην Ένωση. Μπορούμε, επομένως, να είμαστε ευχαριστημένοι με τον συμβιβασμό που επιτεύχθηκε μεταξύ του Κοινοβουλίου και του Συμβουλίου σε ένα κείμενο το οποίο θέτει στη βιομηχανία παιχνιδιών μια σειρά από κριτήρια ασφάλειας, τα οποία πρέπει να πληρούνται πριν από τη διάθεση ενός παιχνιδιού στην ευρωπαϊκή αγορά.
<P>
Όπως συμβαίνει με πολλούς συμβιβασμούς, το παρόν κείμενο περιέχει στοιχεία προόδου αλλά και απογοητεύσεις.
<P>
Όσον αφορά τα στοιχεία προόδου, θα αναφέρω ειδικότερα την απαίτηση εγγύησης από τους κατασκευαστές ότι τα παιχνίδια τους δεν είναι επιβλαβή για την υγεία ή την ασφάλεια των παιδιών, την αύξηση των οριακών τιμών για τα τοξικά μέταλλα, την αυξημένη πρόληψη των κινδύνων ασφυξίας και στραγγαλισμού που μπορούν να προκληθούν από μικρά αποσπώμενα εξαρτήματα και την αποσαφήνιση των προειδοποιήσεων στις συσκευασίες ή στα ίδια τα παιχνίδια.
<P>
Αυτά τα στοιχεία προόδου δικαιολογούν την ψήφο μου υπέρ του τελικού κειμένου.
<P>
Όσον αφορά τις απογοητεύσεις, θα αναφέρω, εκτός από τις πολυάριθμες παρεκκλίσεις από την απαγόρευση των καρκινογόνων, μεταλλαξιογόνων και τοξικών ουσιών, την εγκατάλειψη της ιδέας της πιστοποίησης από ανεξάρτητους τρίτους. Ψήφισα υπέρ της εν λόγω διάταξης, αλλά δεν εγκρίθηκε, και εκφράζω τη λύπη μου για το γεγονός αυτό.
<SPEAKER ID="211" NAME="Avril Doyle  " AFFILIATION="PPE-DE">
γραπτώς. - " πρόταση οδηγίας του Ευρωπαϊκού Κοινοβουλίου και του Συμβουλίου σχετικά με την ασφάλεια των παιχνιδιών της βουλευτή του ΕΚ κ. Thyssen προτείνει την αύξηση των μέτρων ασφάλειας και τον περιορισμό της χρήσης επικίνδυνων βαρέων μετάλλων στην κατεργασία και στην κατασκευή παιδικών παιχνιδιών. Στόχος της πρότασης είναι η αναθεώρηση της ισχύουσας οδηγίας (88/378/ΕΟΚ) και περιλαμβάνει τη συνολική επανεξέτασή της ώστε να ευθυγραμμιστεί με τις προδιαγραφές που περιγράφονται στην απόφαση για ένα κοινό πλαίσιο εμπορίας των προϊόντων.
<P>
Στόχος της πρότασης είναι η επέκταση του πεδίου εφαρμογής της οδηγίας σε σχέση με τα "προϊόντα διπλής χρήσης", τα οποία είναι και παιχνίδια, αυξάνοντας τον αριθμό των προϊόντων που υπάγονται στην οδηγία. Συγκεκριμένα, εξετάστηκαν ζητήματα που αφορούν τους κινδύνους πνιγμού και τη ρύθμιση των χημικών ουσιών που χρησιμοποιούνται στη διαδικασία κατασκευής για την κατάργηση ή τη μείωση των κινδύνων για τα παιδιά. " επίκαιρη αυτή πρόταση, λόγω της εποχής, έχει την πλήρη στήριξή μου.
<SPEAKER ID="212" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της κ. Marianne Thyssen σχετικά με την ασφάλεια των παιχνιδιών και πιστεύω ότι το συμβιβαστικό κείμενο που εγκρίθηκε θα καταστήσει εφικτή την ενίσχυση των απαιτήσεων ασφάλειας για τα παιχνίδια, όσον αφορά την αύξηση της ευθύνης των κατασκευαστών και των εισαγωγέων για τη διάθεση των προϊόντων τους καθώς και την αύξηση των υποχρεώσεων εποπτείας της αγοράς των κρατών μελών.
<P>
Ωστόσο, εκφράζω τη λύπη μου για την απόρριψη της τροπολογίας 142, η οποία απαιτούσε την αξιολόγηση των παιχνιδιών από τρίτο εργαστήριο πριν από τη διάθεσή τους στην αγορά, προκειμένου να διασφαλίζεται η συμμόρφωσή τους.
<SPEAKER ID="213" NAME="Ilda Figueiredo  " AFFILIATION="GUE/NGL">
γραπτώς. - (PT) Στόχος της παρούσας πρότασης οδηγίας είναι η θέσπιση καλύτερων απαιτήσεων ασφάλειας για τα παιχνίδια, κυρίως σε σχέση με τη χρήση χημικών ουσιών και τις ηλεκτρικές ιδιότητές τους. " νέα νομοθεσία ευθυγραμμίζει επίσης τις φυσικές και τις μηχανικές ιδιότητες για τη μείωση των κινδύνων ασφυξίας. Θεσπίζει επίσης μέτρα για την ενίσχυση της εποπτείας της αγοράς από τα κράτη μέλη και νέες υποχρεώσεις για τους κατασκευαστές.
<P>
Στόχος είναι, επομένως, η βελτίωση της ισχύουσας οδηγίας, έχοντας κατά νου τους νέους κινδύνους ασφάλειας, οι οποίοι ενδέχεται να προκύψουν ως αποτέλεσμα της ανάπτυξης και της διάθεσης στην αγορά νέων ειδών παιχνιδιών, ενδεχομένως κατασκευασμένων από νέα υλικά.
<P>
Ωστόσο, πολλά ερωτήματα προέκυψαν κατά τη συζήτηση και την ψηφοφορία επί των προτάσεων της παρούσας οδηγίας. Οι εγγυήσεις της Ευρωπαϊκής Επιτροπής δεν ήταν διαθέσιμες κατά τη διάρκεια της ψηφοφορίας, πράγμα που προκάλεσε ένα μικρό επεισόδιο.
<P>
Επιπλέον, υπάρχουν εμπειρογνώμονες οι οποίοι ανησυχούν σχετικά με τη διατήρηση απαιτήσεων που δεν εξαλείφουν πλήρως τη χρήση ουσιών καρκινογόνων, μεταλλαξιογόνων ή τοξικών για την αναπαραγωγή (γνωστές ως "ουσίες CMR"), παρότι επιβάλλονται νέοι περιορισμοί.
<P>
Υπάρχει επίσης διάσταση απόψεων όσον αφορά τις οριακές τιμές για τα μέταλλα, και ιδίως το αρσενικό, το κάδμιο, το χρώμιο, τον μόλυβδο, τον υδράργυρο και τον κασσίτερο, τα οποία είναι ιδιαίτερα τοξικά και, επομένως, δεν θα έπρεπε να χρησιμοποιούνται σε εξαρτήματα των παιχνιδιών στα οποία τα παιδιά μπορούν να έχουν πρόσβαση.
<P>
Επομένως, η ομάδα μας καταψήφισε την έκθεση.
<SPEAKER ID="214" NAME="Robert Goebbels  " AFFILIATION="PSE">
γραπτώς. - (FR) Απέσχον από την ψηφοφορία επί της οδηγίας για την ασφάλεια των παιχνιδιών, προκειμένου να διαμαρτυρηθώ για αυτή την αντιδημοκρατική διαδικασία που φέρνει το Ευρωπαϊκό Κοινοβούλιο ενώπιον εκθέσεων που αποτέλεσαν αντικείμενο διαπραγμάτευσης στο πλαίσιο άτυπων τριμερών διαλόγων, εμποδίζοντάς το με τον τρόπο αυτό να εκτελέσει το έργο του με τον συνήθη τρόπο.
<P>
Επιπλέον, η προτεινόμενη οδηγία καταδεικνύει τον παράλογο χαρακτήρα της αρχής της προφύλαξης. Ο νομοθέτης δημιουργεί διαδοχικούς κανόνες και θεσπίζει διαδοχικές απαιτήσεις, προκειμένου να έχει ήσυχη τη συνείδησή του, ενώ τα παιδιά αδιαφορούν για τους κανόνες αυτούς παίζοντας.
<SPEAKER ID="215" NAME="Małgorzata Handzlik  " AFFILIATION="PPE-DE">
γραπτώς. - (PL) Το Κοινοβούλιο ενέκρινε την οδηγία για την ασφάλεια των παιχνιδιών. Πρόκειται για μια εξαιρετική οδηγία, η οποία βελτιώνει την ασφάλεια των παιχνιδιών που φτάνουν στα χέρια των παιδιών μας. Πρόκειται για ένα ιδιαίτερα σημαντικό βήμα σε μια εποχή κατά την οποία πληροφορούμαστε ολοένα και περισσότερα συμβάντα ατυχημάτων που σχετίζονται με παιχνίδια, όπως παιδιά που καταπίνουν εξαρτήματα παιχνιδιών που δεν συναρμολογήθηκαν καλά. Αξίζει να τονίσουμε ότι μεγάλος αριθμός (περίπου το 80%) των παιχνιδιών που κυκλοφορούν στην ευρωπαϊκή αγορά εισάγεται από την Κίνα.
<P>
" οδηγία κατάφερε να συμβιβάσει τα συμφέροντα των ομάδων καταναλωτών και των εκπροσώπων της βιομηχανίας παιχνιδιών. Δεν μπορώ παρά να εκφράσω την ικανοποίησή μου για το γεγονός ότι επιτεύχθηκε συμβιβασμός σε αυτό το βασικό νομοθέτημα, το οποίο, ως γονέας, θεωρώ μεγάλης σημασίας. Και οι δύο πλευρές θα επωφεληθούν από την εν λόγω οδηγία. Οι καταναλωτές θα είναι βέβαιοι ότι τα παιχνίδια που φτάνουν στην ευρωπαϊκή αγορά, και τα οποία καταλήγουν στα χέρια των παιδιών τους, συμμορφώνονται με υψηλά πρότυπα ασφάλειας, είναι απαλλαγμένα από κάθε τοξική ουσία και περιέχουν ευκρινώς ευανάγνωστες προειδοποιήσεις, τις οποίες μπορούν να διαβάσουν οι αγοραστές των παιχνιδιών.
<P>
" βιομηχανία παιχνιδιών έχει υπογραμμίσει συχνά το γεγονός ότι δεν μπορούν να γίνουν συμβιβασμοί όσον αφορά την ασφάλεια των παιδιών μας, και για τον λόγο αυτό συμφωνεί με τις προτεινόμενες αλλαγές. Ωστόσο, οι αλλαγές αυτές δεν πρέπει να απειλούν τη θέση των κατασκευαστών παιχνιδιών στην ευρωπαϊκή αγορά. " συμφωνία που αποτέλεσε αντικείμενο διαπραγμάτευσης θα παράσχει στις εν λόγω επιχειρήσεις δύο πρόσθετα έτη για την προσαρμογή τους στη νέα νομοθεσία σχετικά με τις χημικές ουσίες.
<SPEAKER ID="216" NAME="Eija-Riitta Korhola  " AFFILIATION="PPE-DE">
γραπτώς. - (FI) Κυρία Πρόεδρε, ψήφισα υπέρ της οδηγίας για την ασφάλεια των παιχνιδιών, επειδή πρόκειται για πολύτιμη βελτίωση. Αφενός, θεσπίζει περισσότερα μέτρα για τη διασφάλιση της ασφάλειας των παιχνιδιών, και επομένως της υγείας των παιδιών, επιβάλλοντας νέες απαγορεύσεις στις αλλεργιογόνους ουσίες και στις ουσίες CMR, στα βαρέα μέταλλα και στα εξαρτήματα που ενέχουν κίνδυνο πνιγμού.
<P>
Αφετέρου, πρόκειται επίσης για έναν επιτυχημένο και ισορροπημένο συμβιβασμό, ο οποίος λαμβάνει υπόψη το γεγονός ότι σημαντικός αριθμός εκ των 2 000 κατασκευαστών παιχνιδιών της ΕΕ είναι προσεκτικοί και αναγνωρίζουν την ευθύνη τους ως κατασκευαστών. Δεν πρέπει να υποστούν τις συνέπειες της ανευθυνότητας ορισμένων μόνον εισαγωγέων.
<P>
Λαμβάνοντας, ειδικότερα, υπόψη τη συγκεκριμένη εποχή του έτους, η οδηγία για την ασφάλεια των παιχνιδιών στέλνει το μήνυμα ότι η Ένωση είναι πρόθυμη και ικανή να προστατεύσει τους καταναλωτές, και τα πιο ευάλωτα παιδιά τους, με μεγαλύτερη αποτελεσματικότητα. Ωστόσο, πρέπει να θυμόμαστε ότι καμία νομοθεσία δεν μπορεί να απαλλάξει τους γονείς από την ευθύνη τους. " οδηγία για την ασφάλεια των παιχνιδιών δεν μπορεί να εγγυηθεί από μόνη της ότι αυτό που περιέχεται σε ένα δώρο είναι καλό για το παιδί.
<SPEAKER ID="217" NAME="Mairead McGuinness  " AFFILIATION="PPE-DE">
γραπτώς. - Ψήφισα υπέρ της έκθεσης της κ. Thyssen και το έπραξα με ευχαρίστηση, παρά το γεγονός ότι θέματα διαδικασίας παρ' ολίγο να εμποδίσουν την τελική ψηφοφορία.
<P>
" ασφάλεια των παιχνιδιών είναι εκ των ων ουκ άνευ προϋπόθεση και η ΕΕ πρέπει να ηγείται, και ηγείται, όσον αφορά τους προβληματισμούς ασφάλειας.
<P>
" πλήρης απαγόρευση της χρήσης χημικών ουσιών που είναι καρκινογόνοι, μεταλλαξιογόνοι ή τοξικές για την αναπαραγωγή είναι πολύ σημαντική. Παρότι υπάρχει πρόβλεψη για εξαιρέσεις σε συγκεκριμένες περιπτώσεις, κάτι τέτοιο πρέπει να γίνεται μόνον κατόπιν της αυστηρής γνωμοδότησης της ευρωπαϊκής επιστημονικής επιτροπής.
<P>
Σωστή είναι επίσης η απαγόρευση αλλεργιογόνων αρωμάτων, και 55 τέτοιες ουσίες θα καταργηθούν πλέον από τα παιχνίδια.
<P>
Ομοίως, επιβάλλονται πολύ αυστηροί κανόνες όσον αφορά τα βαρέα μέταλλα, με τη θέσπιση ανώτατων επιπέδων.
<P>
Οι γονείς που θα αγοράσουν παιχνίδια αυτά τα Χριστούγεννα μπορούν να θεωρήσουν ότι θα είναι ασφαλή. " παρούσα αναθεωρημένη οδηγία για την ασφάλεια των παιχνιδιών θα βελτιώσει την κατάσταση σε μεγάλο βαθμό, εφόσον τεθεί σε ισχύ ήδη από την παρούσα χριστουγεννιάτικη περίοδο.
<SPEAKER ID="218" NAME="Rareş-Lucian Niculescu  " LANGUAGE="RO">
Δεν υπάρχει καλύτερη απόδειξη από την παρουσίαση συγκεκριμένων δεδομένων. Ο Τύπος στη Ρουμανία δημοσίευσε μόλις σήμερα τα αποτελέσματα επιθεώρησης που διενεργήθηκε από το ρουμανικό Γραφείο Προστασίας των Καταναλωτών. Οι επιθεωρητές παρατήρησαν στο πλαίσιο πρόσφατης επιθεώρησης ότι το 90% των παιχνιδιών που ελέγχθηκαν δεν συμμορφώνονταν προς τους κανόνες.
<P>
Ορισμένα παιχνίδια δεν διέθεταν οδηγίες χρήστη και δεν προσδιόριζαν την ηλικία για την οποία συνιστώνται. Οι επιθεωρητές ανακάλυψαν επίσης παιχνίδια, με μορφή όπλων και σπαθιών, τα οποία θεώρησαν επικίνδυνα. Άλλα παιχνίδια περιελάμβαναν εύκολα αποσπώμενα μικρά εξαρτήματα.
<P>
Σύμφωνα με τα αποτελέσματα της εν λόγω επιθεώρησης, η Κίνα παραμένει η κύρια χώρα προέλευσης των επικίνδυνων παιχνιδιών και είναι, παρ' όλα αυτά, ο κύριος προμηθευτής της Ευρωπαϊκής Ένωσης. Απαιτείται η λήψη αποφασιστικών μέτρων στο θέμα αυτό για την ευημερία των παιδιών μας.
<SPEAKER ID="219" NAME="Bart Staes  " AFFILIATION="Verts/ALE">
γραπτώς. - (NL) Παρότι το νέο αυτό νομοθέτημα σχετικά με τα ασφαλή παιχνίδια είναι ένα βήμα προς τη σωστή κατεύθυνση, αφήνει μερικές ευκαιρίες αναξιοποίητες. Αυτός είναι ο λόγος για τον οποίο δεν υποστήριξα την έκθεση.
<P>
Για παράδειγμα, ενώ περιορίσθηκε η χρήση ορισμένων αλλεργιογόνων αρωμάτων και μερικών χημικών ουσιών που είναι καρκινογόνοι, μεταλλαξιογόνοι ή τοξικές για την αναπαραγωγή, μεταξύ άλλων, αυτές δεν θα απαγορευθούν πλήρως, αλλά θα καταργηθούν σταδιακά. Επίσης, δεν υπάρχουν δεσμευτικά πρότυπα για τα παιχνίδια που παράγουν ήχους.
<P>
Το θετικό στοιχείο είναι ότι, ενώπιον του νόμου, οι εισαγωγείς παιχνιδιών θα εξομοιωθούν με τους κατασκευαστές. Λιγότερο θετική είναι η μη αποφασιστική διάταξη της οδηγίας για την παρακολούθηση όσον αφορά τα πρότυπα ασφάλειας των παιχνιδιών, δεδομένου ότι οι ίδιοι οι κατασκευαστές θεωρούνται υπεύθυνοι για κάθε πτυχή ασφάλειας.
<P>
" οδηγία ορίζει, πράγματι, ότι τα κράτη μέλη πρέπει να διενεργούν τυχαίους ελέγχους, αλλά φοβούμαι πως η διατύπωση αυτή δεν είναι αρκετά δεσμευτική.
<P>
" παρακολούθηση της ασφάλειας είναι τυχαία και, έως σήμερα, δεν υπάρχει πραγματικά μια ευρωπαϊκή ετικέτα ποιότητας, η οποία θα επιτρέπει στους γονείς να λαμβάνουν ενημερωμένες αποφάσεις και, επομένως, να αποφεύγουν τα παιχνίδια που μπορεί να είναι επιβλαβή για την υγεία των παιδιών τους. " υποχρεωτική πιστοποίηση από ανεξάρτητους φορείς θα μπορούσε να επιλύσει το πρόβλημα αυτό. Τόσο οι "ΠΑ όσο και η Κίνα εξετάζουν το ζήτημα της ασφάλειας των προϊόντων με μεγάλη σοβαρότητα, και τάχθηκαν πρόσφατα υπέρ της θέσπισης νομοθεσίας η οποία θα καταστήσει τους εν λόγω ελέγχους υποχρεωτικούς. Γιατί υστερεί η Ευρώπη στον συγκεκριμένο τομέα;
<SPEAKER ID="220" NAME="Catherine Stihler  " AFFILIATION="PSE">
γραπτώς. - Υπήρχε εδώ και καιρό ανάγκη επικαιροποίησης των ισχυόντων κανόνων σχετικά με την ασφάλεια των παιχνιδιών. Χαιρετίζω τη σημερινή ψηφοφορία. " ασφάλεια των παιδιών πρέπει να είναι το κύριο μέλημά μας και ελπίζω ότι η βιομηχανία παιχνιδιών θα επιδείξει προσοχή.
<SPEAKER ID="221" NAME="Bernadette Vergnaud  " AFFILIATION="PSE">
γραπτώς. - (FR) Θεωρώ τον συμβιβασμό στην έκθεση της κ. Thyssen πολύ χαλαρό, όσον αφορά τους κανόνες ασφάλειας και την ύπαρξη χημικών ουσιών στα παιχνίδια. Επιπλέον, η τροπολογία που ζητούσε να παρακολουθείται η συμμόρφωση των παιχνιδιών από ανεξάρτητους φορείς δεν εγκρίθηκε, παρότι φαίνεται προφανές ότι η ασφάλεια των παιδιών θα έπρεπε να υπερισχύει των συμφερόντων ενός ή δύο μεγάλων βιομηχανικών ομίλων. Τάχθηκα πάντοτε υπέρ της αυστηρότερης παρακολούθησης των αγαθών γενικά, και ακόμη περισσότερο στην περίπτωση των αγαθών που προορίζονται για παιδιά. Ως εκ τούτου, το τελικό απογοητευτικό περιεχόμενο του παρόντος κειμένου -υστερεί σε σχέση με τις αρχικές φιλοδοξίες μας, παρότι περιέχει μερικά στοιχεία προόδου- με οδήγησε να απόσχω από την ψηφοφορία.
<SPEAKER ID="998" NAME="Avril Doyle  " AFFILIATION="PPE-DE">
γραπτώς. - Στόχος του ευρωπαϊκού συστήματος ακαδημαϊκών μονάδων για την επαγγελματική εκπαίδευση και κατάρτιση είναι η υποστήριξη και η προώθηση της διεθνικής κινητικότητας των εκπαιδευομένων και η πρόσβαση στη διά βίου μάθηση. Ως λειτουργικό σύστημα, μέσω του ECVET, η μεταφορά, η αναγνώριση και η συσσώρευση μαθησιακών αποτελεσμάτων θα βελτιωθούν. Το ευρωπαϊκό πλαίσιο επαγγελματικών προσόντων παρέχει ήδη μέσα για τη "μετάφραση" διαφόρων μέσων αξιολόγησης των ποικίλων επαγγελματικών προσόντων που υπάρχουν στην Ευρώπη. Το ECVET παρέχει ένα πρόσθετο μέσο μετάφρασης και μεταφοράς χρησιμοποιώντας ένα κοινό μεθοδολογικό πλαίσιο για τη διευκόλυνση της μεταφοράς μαθησιακών αποτελεσμάτων από το ένα σύστημα στο άλλο. " σημασία της επένδυσης στο μέλλον της οικονομίας της γνώσης στην Ευρώπη δεν πρέπει να υποτιμηθεί, και αυτή η διεθνική μέθοδος αναγνώρισης εκπαιδευτικών αποτελεσμάτων μας παρέχει το μέσο για τον σκοπό αυτό. Υποστηρίζω πλήρως την παρούσα πρόταση για τη θέσπιση του εν λόγω συστήματος ακαδημαϊκών μονάδων.
<SPEAKER ID="223" NAME="Nicolae Vlad Popa  " LANGUAGE="RO">
" επαγγελματική εκπαίδευση και κατάρτιση είναι ένας τομέας ο οποίος απέκτησε ιδιαίτερη σημασία τα τελευταία χρόνια.
<P>
" θέσπιση ενός ευρωπαϊκού συστήματος ακαδημαϊκών μονάδων για την επαγγελματική εκπαίδευση και κατάρτιση θα συμβάλει στην ανάπτυξη και στην επέκταση της ευρωπαϊκής συνεργασίας στον τομέα της εκπαίδευσης.
<P>
Θα συμβάλει επίσης στη βελτίωση της κινητικότητας και της μεταφοράς των επαγγελματικών προσόντων σε εθνικό επίπεδο μεταξύ των διάφορων τομέων της οικονομίας και στην αγορά εργασίας.
<P>
" επαγγελματική εκπαίδευση και κατάρτιση είναι καθοριστικό στοιχείο στις προσπάθειες της Ευρώπης να αντιμετωπίσει τις κοινωνικές προκλήσεις που θέτουν οι γηράσκουσες κοινωνίες καθώς και να ανακτήσει τη θέση της στην παγκόσμια οικονομία και να επιλύσει την οικονομική κρίση.
<P>
Για τον λόγο αυτό, πιστεύω ότι είναι σημαντικό για τα κράτη μέλη να επικυρώσουν την ανεπίσημη και την άτυπη εκπαίδευση, ιδίως τη στιγμή που ο αριθμός των αποφοίτων της επαγγελματικής εκπαίδευσης και κατάρτισης πρόκειται να μειωθεί δραστικά στο διάστημα μεταξύ 2009 και 2015. Ταυτόχρονα, ωστόσο, θα υπάρξει σημαντική αύξηση της ανάγκης για προσωπικό με επαγγελματικά προσόντα, το οποίο θα μπορεί να καλύψει τις κενές θέσεις στην αγορά εργασίας. Ως εκ τούτου, πιστεύω ότι είναι ιδιαίτερα σημαντικό για τους ευρωπαϊκούς οργανισμούς να υποστηρίξουν ενεργά τις εταιρικές σχέσεις μεταξύ κρατών μελών και ευρωπαϊκών εταιρειών στον συγκεκριμένο τομέα, βάσει ενός προγράμματος επιμερισμού των εξόδων.
<SPEAKER ID="224" NAME="Andrzej Jan Szejna  " AFFILIATION="PSE">
γραπτώς. - (PL) " βελτίωση της επαγγελματικής κατάρτισης είναι ένα βασικό μέσο για την επίτευξη των στόχων της στρατηγικής της Λισσαβόνας, δηλαδή οικονομική ανάπτυξη, ανταγωνιστικότητα, απασχόληση και κοινωνική συνοχή.
<P>
Το προτεινόμενο ευρωπαϊκό σύστημα ακαδημαϊκών μονάδων για την επαγγελματική εκπαίδευση και κατάρτιση (ECVET) είναι μία από τις πολλές πρωτοβουλίες που αναλήφθηκαν σε ευρωπαϊκό επίπεδο στον τομέα της κατάρτισης. Τα μαθησιακά αποτελέσματα διαφέρουν σε μεγάλο βαθμό, λόγω του εύρους των εθνικών συστημάτων εκπαίδευσης και επαγγελματικής κατάρτισης. Το ECVET παρέχει ένα μεθοδολογικό πλαίσιο, το οποίο καλύπτει τις γνώσεις, τις δεξιότητες και τα προσόντα που αποκτήθηκαν, εξετάζει το ζήτημα του τρόπου μεταφοράς και συσσώρευσης ακαδημαϊκών μονάδων, και τις εντάσσει στο πλαίσιο των επαγγελματικών προσόντων. Το σύστημα αυτό διευκολύνει τη διασυνοριακή κινητικότητα των εργαζομένων καθώς και την επίτευξη διαφάνειας όσον αφορά τα επαγγελματικά προσόντα που αποκτήθηκαν στο εξωτερικό.
<P>
Το ECVET μπορεί να γίνει ένα πολύτιμο εργαλείο για την προσαρμογή της επαγγελματικής κατάρτισης και εκπαίδευσης στις απαιτήσεις της αγοράς εργασίας, υπό την προϋπόθεση, ωστόσο, ότι θα λάβει υπόψη τις ειδικές εθνικές και περιφερειακές περιστάσεις. Πρέπει επίσης να ανταποκρίνεται στις ανάγκες των χρηστών, και ειδικότερα στις ανάγκες των εργαζομένων και των επιχειρήσεων, συμπεριλαμβανομένων των ΜΜΕ και των μικρότερων χώρων εργασίας της Ευρώπης. Το σύστημα διευκολύνει τη διασυνοριακή κινητικότητα, καθώς και την πρόσβαση σε διά βίου μάθηση όσον αφορά την επαγγελματική κατάρτιση και εκπαίδευση. Αναμένεται να βοηθήσει αυτούς που παρακολουθούν μαθήματα κατάρτισης να επιλέξουν την επαγγελματική σταδιοδρομία τους.
<P>
Πιστεύω ότι η θέσπιση του ECVET θα συμβάλει σημαντικά στη δημιουργία μιας ευρωπαϊκής αγοράς εργασίας, εφόσον μειωθεί ο σχετικός διοικητικός φόρτος.
<SPEAKER ID="226" NAME="Peter Skinner  " AFFILIATION="PSE">
γραπτώς. - Συμφωνώ με την προσέγγιση που περιγράφεται από τον εισηγητή, η οποία αντικατοπτρίζει τις τρέχουσες ανησυχίες πολλών ευρωπαίων πολιτών.
<P>
Το γεγονός ότι υπήρξε συντονισμένη ευρωπαϊκή δράση στο συγκεκριμένο ζήτημα αναδεικνύει το γεγονός ότι η Ευρώπη μπορεί να αλλάξει τη ζωή των πολιτών προς το καλύτερο, ακόμη και εν μέσω κρίσεων όπως η παρούσα χρηματοπιστωτική κατάσταση.
<P>
Ο εισηγητής αντιλήφθηκε τα πρακτικά μέτρα και αυτό συνέβαλε στο να καταστεί η παρούσα πρόταση λειτουργική.
<SPEAKER ID="228" NAME="David Martin  " AFFILIATION="PSE">
γραπτώς. - Ψήφισα υπέρ της παρούσας έκθεσης, η οποία απλοποιεί τη διαδικασία κατάρτισης λογαριασμών για τις μικρομεσαίες επιχειρήσεις, μειώνοντας τον διοικητικό τους φόρτο.
<SPEAKER ID="229" NAME="Nicolae Vlad Popa  " LANGUAGE="RO">
Τα μέτρα που έλαβε η Επιτροπή για την ενθάρρυνση της απλοποίησης και της εναρμόνισης του δικαίου των εταιρειών της ΕΕ, με άμεσο στόχο τη μείωση του διοικητικού φόρτου κατά 25% έως το 2012, αποτελούν αναγκαία προϋπόθεση για την τόνωση της αποδοτικότητας των ευρωπαϊκών εταιρειών και την αύξηση της ελκυστικότητας του κοινοτικού επιχειρηματικού περιβάλλοντος, πραγματοποιώντας εξοικονομήσεις οι οποίες εκτιμώνται σε 150 δισεκατομμύρια ευρώ.
<P>
" πρωτοβουλία που αφορά την επανεξέταση των κανόνων που περιλαμβάνονται στην τέταρτη και στην έβδομη οδηγία για το δίκαιο των εταιρειών -όσον αφορά την παραίτηση από τις υποχρεώσεις κοινοποίησης λογιστικών πληροφοριών και κατάρτισης ενοποιημένων λογαριασμών όχι μόνον για τις μικρές επιχειρήσεις, αλλά και για τις μεσαίου μεγέθους επιχειρήσεις ή τις μητρικές εταιρείες με θυγατρικές οι οποίες δεν θεωρούνται σημαντικές- ενσωματώνει επίσης τη συμβολή και έχει την υποστήριξη της εισηγήτριας, και εγγυάται στο μέλλον τη σταθερότητα και την ασφάλεια ενός νομικού πλαισίου κατάλληλου για ένα τμήμα της αγοράς το οποίο διαδραματίζει σημαντικό ρόλο στη δημιουργία θέσεων απασχόλησης στην ΕΕ.
<P>
Θεωρώ επίσης ευπρόσδεκτη την έμφαση που έδωσε η εισηγήτρια στην αναγκαιότητα διαφάνειας και παροχής ορθών πληροφοριών σε όλους τους ενδιαφερομένους, ιδίως μέσω της εφαρμογής σε μεγάλη κλίμακα συστημάτων οικονομικής και χρηματοοικονομικής πληροφόρησης τα οποία βασίζονται στην τεχνολογία των πληροφοριών και των επικοινωνιών.
<SPEAKER ID="230" NAME="Andrzej Jan Szejna  " AFFILIATION="PSE">
γραπτώς. - (PL) " έκθεση της κ. van den Burg σχετικά με τροποποιήσεις όσον αφορά ορισμένες απαιτήσεις κοινοποίησης για τις μεσαίου μεγέθους εταιρείες και την υποχρέωση σύνταξης ενοποιημένων λογαριασμών είναι ένα καλό νομικό έγγραφο.
<P>
Στόχος της έκθεσης που εκπόνησε η Επιτροπή Νομικών Θεμάτων είναι, βραχυπρόθεσμα, η απλοποίηση των όρων λειτουργίας για τις μικρές ευρωπαϊκές επιχειρήσεις. Πρώτον και κύριον, στοχεύει να τις απαλλάξει από τον φόρτο της κοινοποίησης πληροφοριών που αφορούν τις δαπάνες σύστασης οι οποίες αντιμετωπίζονται ως στοιχείο ενεργητικού (έξοδα που σχετίζονται με την ίδρυση της επιχείρησης), καθώς και από την υποχρέωση κατάρτισης ενοποιημένων οικονομικών καταστάσεων στις περιπτώσεις στις οποίες η μητρική εταιρεία διαθέτει μόνον θυγατρικές που δεν έχουν σημασία.
<P>
Πιστεύω ότι, στο πλαίσιο της εναρμόνισης της νομοθεσίας που αφορά το δίκαιο των εταιρειών, η παροχή του δικαιώματος όχι μόνον σε μικρές αλλά και σε μεσαίου μεγέθους επιχειρήσεις να επωφεληθούν εξαιρέσεων δεν συνιστά απειλή για τη διαφάνεια. Στην πραγματικότητα, πιστεύω ότι ισχύει το αντίθετο, καθώς η κίνηση αυτή μπορεί να μειώσει σημαντικά τον διοικητικό και χρηματοοικονομικό φόρτο τους.
<SPEAKER ID="232" NAME="Jan Andersson, Göran Färm, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι τέσσερις σουηδοί σοσιαλδημοκράτες βουλευτές στο Ευρωπαϊκό Κοινοβούλιο επιλέξαμε τελικά να ψηφίσουμε υπέρ της έκθεσης του κ. Moreno Sánchez. Συμμεριζόμαστε ορισμένες από τις ανησυχίες που διατυπώθηκαν σχετικά με την κατεύθυνση προς την οποία εξελίσσεται ο Frontex. Δεν πιστεύουμε στη στρατιωτικοποίηση του Frontex και, επομένως, ψηφίσαμε υπέρ της τροπολογίας 2. Ούτε πρέπει ο Frontex να έχει ως αποτέλεσμα να οικοδομήσει η ΕΕ υψηλότερα τείχη προς τον έξω κόσμο. Αντίθετα, είναι σημαντικό για εμάς να ασκεί η ΕΕ μια γενναιόδωρη πολιτική απέναντι στους πρόσφυγες και στους μετανάστες. Ωστόσο, θεωρούμε ευπρόσδεκτη τη συζήτηση που προκάλεσε το θέμα αυτό στο Ευρωπαϊκό Κοινοβούλιο σχετικά με τον Frontex. Είναι θετικό ότι το Ευρωπαϊκό Κοινοβούλιο ζήτησε από τον Frontex να συμπεριλάβει στα καθήκοντά του την καταπολέμηση της εμπορίας ανθρώπων, καθώς και ότι θα διενεργηθεί επανεξέταση ώστε να ελεγχθεί ότι η ΕΕ συμμορφώνεται με το διεθνές δίκαιο που εφαρμόζεται κατά τα άλλα στον τομέα αυτό, ώστε η ΕΕ να μπορέσει να λάβει όσο το δυνατόν πιο αποτελεσματικά μέτρα για να βοηθήσει τους ανθρώπους που έχουν ανάγκη.
<SPEAKER ID="233" NAME="Bruno Gollnisch  " AFFILIATION="NI">
γραπτώς. - (FR) Ο οργανισμός FRONTEX, ο οποίος είναι υπεύθυνος για την από κοινού διαχείριση των εξωτερικών συνόρων της Ευρωπαϊκής Ένωσης και την καταπολέμηση της λαθρομετανάστευσης, ειδικότερα, οφείλει την ύπαρξή του αποκλειστικά στην κατάργηση των ελέγχων στα εσωτερικά σύνορα και στην επιθυμία της Ευρώπης των Βρυξελλών και των κυβερνήσεων των κρατών μελών να επιδιώξουν μια ενεργή μεταναστευτική πολιτική. Δεν είναι βέβαιο ότι ένας τέτοιος κοινοτικός οργανισμός θα παράσχει πραγματική προστιθέμενη αξία σε σύγκριση με την κλασική διακυβερνητική συνεργασία, εάν κρίνουμε, εξετάζοντας έναν άλλο τομέα, από τις διαφορές μεταξύ της Ευρωπόλ και της Interpol όσον αφορά την αποτελεσματικότητα και τη χρησιμότητά τους.
<P>
Επιπλέον, τα καθήκοντα του Οργανισμού πρόκειται να αυξηθούν, να γίνουν πιο περίπλοκα και, στην πραγματικότητα, αξεπέραστα, όσο δεν αντιμετωπίζεται η αιτία του προβλήματος: αφενός, η Ευρώπη παραμένει ένα κοινωνικό και οικονομικό Eldorado για τους δυνάμει λαθρομετανάστες, παρά τους κινδύνους του ταξιδιού τους και τα προβλήματα που συναντούν επί τόπου· αφετέρου, η πολιτική συνεργασίας, η οποία είναι ανεπαρκής, απειλείται από τη μετανάστευση των διπλωματούχων επαγγελματιών που οργανώνει η ίδια η ΕΕ. Επομένως, είναι απαραίτητο να σταματήσουν οι αντλίες της μετανάστευσης και οι πολιτικές που βρίσκονται σε εξέλιξη.
<P>
Τέλος, θα ήθελα να τονίσω ότι υπάρχουν τοπικές οργανώσεις που καταπολεμούν τη λαθρομετανάστευση. Σε αυτές περιλαμβάνεται, για παράδειγμα, η οργάνωση ALCEC του κ. Emile Bomba στο Καμερούν, και τους αξίζει βοήθεια και υποστήριξη.
<SPEAKER ID="234" NAME="Pedro Guerreiro  " AFFILIATION="GUE/NGL">
γραπτώς. - (PT) Το Ευρωπαϊκό Κοινοβούλιο δεν μπορούσε να είχε τιμήσει την Παγκόσμια "μέρα των Μεταναστών με χειρότερο τρόπο από την έγκριση μιας έκθεσης που υποστηρίζει την ενίσχυση του Frontex και που "χαιρετίζει την έγκριση του Ευρωπαϊκού Συμφώνου για τη μετανάστευση και το άσυλο από το Ευρωπαϊκό Συμβούλιο".
<P>
Όπως ο Frontex, η απάνθρωπη οδηγία για την επαναπροώθηση είναι ένας από τους κεντρικούς πυλώνες της επικεντρωμένης στην ασφάλεια, εκμεταλλευτικής και ελιτιστικής πολιτικής μετανάστευσης της ΕΕ που ποινικοποιεί το φαινόμενο αυτό.
<P>
Μετά την έγκρισή της από το Κοινοβούλιο, το Συμβούλιο Μεταφορών, Τηλεπικοινωνιών και Ενέργειας ενέκρινε την παρούσα οδηγία διακριτικά και χωρίς τυμπανοκρουσίες στις 9 Δεκεμβρίου, χάρη στη θετική ψήφο της πορτογαλικής κυβέρνησης.
<P>
Οι βουλευτές του ΕΚ που προέρχονται από το πορτογαλικό Σοσιαλιστικό Κόμμα μπορεί να προσπαθούν να συγκαλύψουν τη συμπεριφορά τους κόμματός τους και της κυβέρνησης. " αλήθεια είναι ότι η τελευταία ψήφισε υπέρ της επονείδιστης αυτής οδηγίας στο Συμβούλιο της ΕΕ.
<P>
Τώρα είναι καθοριστικής σημασίας να καταπολεμηθεί η εν λόγω οδηγία κατά τη διαδικασία μεταφοράς της στο εθνικό δίκαιο στην Πορτογαλία. Αυτό σημαίνει ότι πρέπει να καταγγείλουμε τον απάνθρωπο χαρακτήρα της και την παραβίαση των ανθρώπινων δικαιωμάτων και να κινητοποιήσουμε όλους εκείνους που αγωνίζονται για την προάσπιση της ανθρώπινης αξιοπρέπειας των μεταναστών.
<P>
Το Κομμουνιστικό Κόμμα της Πορτογαλίας θα παραμείνει στην πρώτη γραμμή της μάχης αυτής, αγωνιζόμενο για την απόρριψη του άθλιου περιεχομένου της παρούσας οδηγίας και την κύρωση της Διεθνούς Σύμβασης των "νωμένων Εθνών για την προστασία των δικαιωμάτων των διακινούμενων εργαζομένων και των μελών των οικογενειών τους.
<SPEAKER ID="235" NAME="Carl Lang και Fernand Le Rachinel  " AFFILIATION="NI">
γραπτώς. - (FR) Στην αιτιολογική σκέψη Β της παρούσας έκθεσης αναφέρεται ότι η "παράνομη μετανάστευση είναι μια κοινή ευρωπαϊκή πρόκληση". Πράγματι, αυτό είναι απολύτως αληθινό, καθώς κάθε μήνα χιλιάδες λαθρομετανάστες αποβιβάζονται, σε αναζήτηση ενός ευρωπαϊκού Eldorado, στις ιταλικές, στις ελληνικές και στις ισπανικές ακτές.
<P>
Εν όψει της πρόκλησης αυτής, η οποία, ας μην ξεχνούμε, είναι κυρίως προϊόν των συμφωνιών του Σένγκεν -που κατάργησαν τους ελέγχους στα εσωτερικά σύνορα των κρατών μελών- η απόκριση της Ένωσης ήταν η δημιουργία ενός ευρωπαϊκού οργανισμού για τον έλεγχο των εξωτερικών συνόρων: του Frontex.
<P>
Ενώ μέχρι χθες ο ρόλος του ήταν σχεδόν διακοσμητικός, ελλείψει πόρων, προσωπικού ή εξουσίας, φαίνεται ότι σήμερα η εντολή του Frontex του επιτρέπει να παράσχει τη στήριξή του σε κοινές επιχειρήσεις επαναπροώθησης και συμβάλλει κατά κάποιον τρόπο, έστω και ελάχιστα, στην καθημερινή καταπολέμηση της λαθρομετανάστευσης.
<P>
Πρέπει να έχουμε κατά νου, ωστόσο, ότι δεν έχει νόημα να κλείσουμε μερικά ανοίγματα που επιτρέπουν στους λαθρομετανάστες να περάσουν, εάν όλα τα κράτη μέλη της ΕΕ δεν αντιδράσουν ενωμένα για να καταγγείλουν τις συμφωνίες του Σένγκεν και να επαναφέρουν πραγματικούς ελέγχους στα σύνορά τους, τόσο τα χερσαία όσο και τα θαλάσσια.
<SPEAKER ID="237" NAME="Adam Bielan  " AFFILIATION="UEN">
γραπτώς. - (PL) Οι αγορές μας κατακλύζονται από αυξανόμενο αριθμό προϊόντων απομίμησης/παραποίησης. Αυτά συνιστούν σοβαρό πρόβλημα για τις ευρωπαϊκές επιχειρήσεις, οι οποίες λειτουργούν νόμιμα και συμμορφώνονται με τα πρότυπα ασφάλειας, και οι οποίες δεν μπορούν να ανταγωνισθούν τα φτηνότερα αγαθά παραποίησης/απομίμησης. Ωστόσο, το χειρότερο είναι ότι τα τρόφιμα, τα ανταλλακτικά αυτοκινήτων, τα καλλυντικά, τα παιχνίδια και ιδίως τα φάρμακα απομίμησης/παραποίησης συνιστούν επίσης πραγματική απειλή για την υγεία και τη ζωή των καταναλωτών.
<P>
" ισχύουσα νομοθεσία περιέχει κενά τα οποία επιτρέπουν την εύκολη πρόσβαση των προϊόντων παραποίησης/απομίμησης στις αγορές μας. Για παράδειγμα, η πολωνική νομοθεσία δεν περιέχει κανέναν ορισμό που να προσδιορίζει τα χαρακτηριστικά ενός φαρμακευτικού προϊόντος απομίμησης. Οπωσδήποτε η λήψη ενός φαρμάκου απομίμησης δεν είναι το ίδιο με τη χρησιμοποίηση ενός αρώματος απομίμησης. Εάν οι πολίτες δεν γνωρίζουν το πρόβλημα και χρησιμοποιούν ιατρικά προϊόντα απομίμησης, οι συνέπειες μπορεί να είναι τραγικές.
<SPEAKER ID="238" NAME="Glyn Ford  " AFFILIATION="PSE">
γραπτώς. - Υποστήριξα την έκθεση του κ. Susta. " απομίμηση/παραποίηση μπορεί να καταργήσει θέσεις απασχόλησης, να προκαλέσει προβλήματα υγείας και να χρηματοδοτήσει διεθνείς εγκληματικές συμμορίες και τρομοκράτες. Για τους λόγους αυτούς, είναι ζωτικής σημασίας το Κοινοβούλιο, το Συμβούλιο και η Επιτροπή να λάβουν όλα τα αναγκαία μέτρα.
<P>
Ωστόσο, οι πολυεθνικές εταιρείες, επιδιώκοντας να μεγιστοποιήσουν τα κέρδη τους, δημιουργούν ένα κλίμα το οποίο ενθαρρύνει την παραγωγή αγαθών απομίμησης/παραποίησης και την αποδοχή της διαδικασίας αυτής από το κοινό. Θα αναφέρω ένα παράδειγμα. " περιφερειοποίηση των DVD συνεπάγεται μεγάλες διαφορές τιμών μεταξύ περιφερειών, τις οποίες οι καταναλωτές μπορούν να αντιμετωπίσουν μόνον προσαρμόζοντας παράνομα τις συσκευές ανάγνωσης DVD ή αγοράζοντας πειρατικά DVD παράνομα, καθώς τεχνολογικά τεχνάσματα εμπόδισαν τη δημιουργία μιας παγκόσμιας ενιαίας αγοράς στο συγκεκριμένο προϊόν. Φανταστείτε άλλες εταιρείες να επιδιώκουν την αύξηση των κερδών τους με παρόμοιους τρόπους σε όλους τους τομείς.
<SPEAKER ID="239" NAME="Bruno Gollnisch  " AFFILIATION="NI">
γραπτώς. - (FR) " παραποίηση/απομίμηση δεν είναι απλώς πρόβλημα σεβασμού των δικαιωμάτων πνευματικής ιδιοκτησίας. Όπως τονίζει ο εισηγητής, το φαινόμενο αυτό σκοτώνει κάθε κίνητρο για καινοτομία, προκαλεί την κατάργηση χιλιάδων ειδικευμένων και μη ειδικευμένων θέσεων απασχόλησης στην Ευρώπη, και θέτει τις βάσεις για μια υπόγεια οικονομία, η οποία ελέγχεται από το οργανωμένο έγκλημα. Αυτές οι παράνομες πρακτικές μπορούν επίσης να απειλήσουν την υγεία και την ασφάλεια των καταναλωτών και να προκαλέσουν σοβαρή βλάβη στο περιβάλλον.
<P>
Το πρόβλημα της ποιότητας και της επικίνδυνης φύσης των εισαγόμενων αγαθών, οι κίνδυνοι των οποίων αυξάνονται λόγω της παραποίησης/απομίμησης με την παραπλάνηση των καταναλωτών, είναι πιο διαδεδομένο. Οι χώρες προέλευσης των αγαθών αυτών προσδιορίζονται με σαφήνεια, με την Κίνα να κατέχει την πρώτη θέση. " Ένωση συμφωνεί ακόμη, κατά καιρούς, να ανοίγει τις αγορές της σε αγαθά τα οποία δεν πληρούν τα πρότυπα που επιβάλλει στους δικούς της παραγωγούς, όπως για παράδειγμα το χλωριωμένο κοτόπουλο, το οποίο παράγεται φτηνότερα από το κοτόπουλο που υποβάλλεται σε κτηνιατρικούς ελέγχους.
<P>
Στο οπλοστάσιο των μέτρων που προτείνει ο εισηγητής (διμερείς ή πολυμερείς συμφωνίες, συνεργασία με τις χώρες προέλευσης, συνεργασία μεταξύ των ενδιαφερόμενων ευρωπαϊκών υπηρεσιών και ούτω καθεξής) παρατηρούνται δύο προφανείς παραλείψεις: εμπορικές κυρώσεις κατά των κρατών που δέχονται τις πρακτικές αυτές, και θέσπιση ενός γενικευμένου εθνικού και ευρωπαϊκού συστήματος προτιμήσεων.
<SPEAKER ID="240" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου υποστηρίζει την ελεύθερη εσωτερική αγορά και χαιρετίζει τις εποικοδομητικές προτάσεις που στοχεύουν στην αντιμετώπιση των φαινομένων που διαταράσσουν την αγορά, συμπεριλαμβανομένης της παραποίησης/απομίμησης εμπορικών σημάτων.
<P>
Ωστόσο, τόσο η έκθεση της επιτροπής όσο και η εναλλακτική πρόταση ψηφίσματος συνιστούν νομοθεσία σε επίπεδο ΕΕ, η οποία έχει πολύ μεγαλύτερη εμβέλεια από όση δικαιολογείται για την αντιμετώπιση των προβλημάτων που προκαλεί η παραποίηση/απομίμηση εμπορικών σημάτων.
<P>
" Λίστα του Ιουνίου διαφωνεί, ειδικότερα, με τις προτάσεις για τον συντονισμό των δραστηριοτήτων των δικαστικών και αστυνομικών αρχών και την εναρμόνιση της ποινικής νομοθεσίας των επιμέρους κρατών μελών.
<P>
Για τους λόγους αυτούς, θεωρούμε αναγκαίο να καταψηφίσουμε την έκθεση στο σύνολό της.
<SPEAKER ID="241" NAME="Vasco Graça Moura  " AFFILIATION="PPE-DE">
γραπτώς. - (PT) " αυξανόμενη σημασία των δικαιωμάτων πνευματικής ιδιοκτησίας (ΔΠΙ) απηχεί μια αναμφισβήτητη πραγματικότητα: η σύγχρονη οικονομία αποδίδει αξία και προστατεύει τις γνώσεις στις οποίες βασίζεται. Οι βιομηχανίες, ανεξαρτήτως τομέα, εξαρτώνται σε πολύ μεγάλο βαθμό από την κατοχή αποκλειστικών δικαιωμάτων χρήσης συγκεκριμένης τεχνογνωσίας. " παραποίηση/απομίμηση καταδικάζεται συχνά, επειδή η ζημία που προκαλείται στις νόμιμες επιχειρήσεις έχει σαφείς συνέπειες στην απασχόληση, στην έρευνα και στην ανάπτυξη. Οι συνέπειες αυτές προβληματίζουν ιδιαίτερα τη χώρα μου.
<P>
Πέραν τούτου, τα ζητήματα που συνδέονται με την παραποίηση/απομίμηση υπερβαίνουν σήμερα την απλή οικονομική ζημία. " ζημία που προκαλεί η απομίμηση/παραποίηση έχει αγγίξει νέα όρια: ενώ προηγουμένως υπήρχαν ενδύματα απομίμησης, τώρα υπάρχουν φαρμακευτικά προϊόντα και τρόφιμα απομίμησης, τα οποία μπορεί να είναι επιβλαβή. Ο ανυποψίαστος καταναλωτής δεν καταλαβαίνει τους κινδύνους που δημιουργούνται.
<P>
Επομένως, πρέπει να καταπολεμήσουμε αυτήν την απομίμηση/παραποίηση. Για τον λόγο αυτό, χρειαζόμαστε αυστηρότερες ποινές, συντονισμό και συνεργασία μεταξύ αρμόδιων αρχών και εναρμόνιση των νομικών αρχών που εφαρμόζονται στις δικαιοδοσίες εταίρους.
<P>
Επιπλέον της δημιουργίας αποτελεσματικών μηχανισμών για την επίλυση δυνητικών συγκρούσεων και δικαστικών διαφορών, χρειαζόμαστε τώρα κάτι ανάλογο με την εμπορική συμφωνία κατά της παραποίησης/απομίμησης. Πρόκειται για μια πολυμερή διεθνή συμφωνία, η οποία τελεί υπό συζήτηση επί του παρόντος, και η οποία παρέχει την απαραίτητη νομική καινοτομία για την ανάπτυξη αποτελεσματικών μέτρων παρακολούθησης και επιβολής κυρώσεων.
<SPEAKER ID="242" NAME="Pedro Guerreiro  " AFFILIATION="GUE/NGL">
γραπτώς. - (PT) το ψήφισμα που εγκρίθηκε από το Ευρωπαϊκό Κοινοβούλιο περιλαμβάνει προβληματισμούς και προτάσεις με τους οποίους συμφωνούμε, παρότι διαφωνούμε σε ορισμένα σημεία.
<P>
Δεν υπάρχει αμφιβολία ότι η καταπολέμηση της απομίμησης/παραποίησης πρέπει να αποτελεί προτεραιότητα. Ωστόσο, παρότι το ψήφισμα θεωρεί ότι τα δικαιώματα πνευματικής ιδιοκτησίας, "μεταξύ άλλων, οι γεωγραφικές ενδείξεις και οι ονομασίες προέλευσης, δεν γίνονται πάντοτε δεόντως σεβαστά από τους εμπορικούς εταίρους της Ευρωπαϊκής Ένωσης", πρέπει να υπογραμμισθεί ότι η ίδια η ΕΕ δεν δίνει το παράδειγμα. Το Συμβούλιο εμποδίζει επί του παρόντος τη λήψη απόφασης επί πρότασης κανονισμού για την ένδειξη "made in" και δεν έχει εγκρίνει κανένα άλλο μέτρο για την εφαρμογή δεσμευτικών κανόνων στις εισαγωγές από τρίτες χώρες σχετικά με την ένδειξη σήματος προέλευσης των προϊόντων.
<P>
Από την πλευρά μας, θα συνεχίσουμε να προωθούμε την έγκριση κοινοτικών μέτρων που θα ενθαρρύνουν κάθε χώρα να θεσπίσει και να εφαρμόσει μέτρα για την καταπολέμηση της απομίμησης/παραποίησης εμπορικών σημάτων και του λαθρεμπορίου, καθώς και συγκεκριμένων τελωνειακών ελέγχων για τον εντοπισμό προϊόντων που συνοδεύονται από πλαστές δηλώσεις προέλευσης ή τα οποία παραβιάζουν τους κανόνες της προστασίας των εμπορικών σημάτων.
<P>
Κάθε χώρα πρέπει να εφαρμόσει μέτρα προστασίας κατά των επιθετικών εξαγωγών ελέγχοντας και παρακολουθώντας συστηματικά τα εισαγόμενα αγαθά και καταφεύγοντας σε ρήτρες διασφάλισης όπου είναι αναγκαίο.
<SPEAKER ID="243" NAME="David Martin  " AFFILIATION="PSE">
γραπτώς. - Ψήφισα υπέρ της παρούσας έκθεσης, η οποία διαδραματίζει σημαντικό ρόλο στην καταπολέμηση της απομίμησης/παραποίησης που αντιπροσωπεύει περίπου 7-10% του παγκόσμιου εμπορίου και κοστίζει 500 δισεκατομμύρια ευρώ. Στόχος της παρούσας έκθεσης είναι να προτείνει μια συγκεκριμένη και συνεκτική πρόταση για την ΕΕ για την καταπολέμηση της απομίμησης/παραποίησης, θέση με την οποία συμφωνώ. Σέβεται τα θεμελιώδη δικαιώματα, όπως την προστασία της ιδιωτικότητας και των δεδομένων, αλλά παράλληλα παρέχει ένα πλαίσιο για τις παγκόσμιες προσπάθειες καταστολής της απομίμησης/παραποίησης, προστατεύοντας με τον τρόπο αυτό χιλιάδες εξειδικευμένες θέσεις εργασίας.
<SPEAKER ID="997" NAME="Avril Doyle  " AFFILIATION="PPE-DE">
γραπτώς. - Ο βουλευτής του ΕΚ Ortega προτείνει έναν τρόπο μεταχείρισης των νομικών πράξεων που ονομάζονται επίσημες πράξεις. Οι επίσημες πράξεις υπάρχουν κυρίως στα κράτη μέλη με παράδοση αστικού δικαίου, όπου η νομοθεσία αποτελεί την πρωτογενή πηγή του δικαίου, σε αντίθεση προς τα κράτη μέλη με παραδόσεις common law (αγγλοσαξονικό δίκαιο, π.χ. η Ιρλανδία και το "νωμένο Βασίλειο), τα οποία στηρίζονται σε εθιμικά δικαιώματα και προνόμια. Στην παράδοση του αστικού δικαίου, επίσημη πράξη είναι αυτή που καταρτίζεται από αρμόδιο δημόσιο λειτουργό ή αρμόδια αρχή και αφορά όχι μόνον την πράξη, αλλά και το περιεχόμενό της. Το περιεχόμενο αυτό μπορεί να είναι οικονομικές συναλλαγές, αλλά και δημόσια μητρώα και επίσημα έγγραφα του είδους αυτού.
<P>
Στόχος της πρότασης ψηφίσματος του ΕΚ είναι η προώθηση αυξημένης νομοθετικής παρέμβασης στα κράτη μέλη που διαθέτουν τέτοιες πράξεις εξετάζοντας την αμοιβαία αναγνώριση και την εφαρμογή τους σε συγκεκριμένους τομείς. " εν λόγω πρόταση προσδίδει πρόσθετο βάρος στην προϋπάρχουσα νομοθεσία και μπορεί να είναι επωφελής για τις χώρες με τη συγκεκριμένη νομική παράδοση.
<SPEAKER ID="245" NAME="Carl Lang και Fernand Le Rachinel  " AFFILIATION="NI">
γραπτώς. - (FR) " παρούσα έκθεση σχετικά με τη διασυνοριακή χρήση και την αναγνώριση επίσημων πράξεων ενέχει κινδύνους σύγχυσης με διάφορους τρόπους.
<P>
Πράγματι, και κυρίως, πρέπει να αποσαφηνισθεί ότι η έννοια της επίσημης πράξης δεν υπάρχει στα συστήματα του αγγλοσαξονικού δικαίου (common law). Στην Αγγλία και στην Ουαλία, οι δικηγόροι (solicitor) εκπληρώνουν τον ρόλο των συμβολαιογράφων. Υπάρχουν επίσης οι συμβολαιογράφοι (scrivener notary), οι οποίοι δεν μπορούν να εκδώσουν επίσημες πράξεις και εξουσιοδοτούνται μόνον να επικυρώνουν υπογραφές.
<P>
Στην επιθυμία της να εναρμονίσει τα νομικά επαγγέλματα, η Επιτροπή αποδίδει ελάχιστη σημασία στις διαφορές που σχετίζονται με την ίδια τη φύση των έννομων συστημάτων των κρατών μελών.
<P>
Δυστυχώς, η πολιτική αυτή βούληση δεν συμβάλλει στην ασφάλεια δικαίου γενικά.
<P>
" Ευρώπη πρέπει να προστατεύσει την ταυτότητα των λαών της και τις αξίες και τις παραδόσεις που χαρακτηρίζουν καθένα από τα κράτη της. Το μεγαλύτερο σφάλμα θα είναι να αναπτυχθεί κατά τρόπο επιζήμιο για τους λαούς της.
<SPEAKER ID="247" NAME="David Casa  " AFFILIATION="PPE-DE">
γραπτώς. - (MT) " παρούσα έκθεση είναι εξαιρετικά σημαντική και πρέπει να θεωρηθεί η βάση επί της οποίας θα οικοδομηθούν πολλές μελλοντικές αποφάσεις. " χρήση των ΤΠΕ στον δικαστικό τομέα διευκολύνει σημαντικά το έργο τόσο της διοίκησης όσο και των δικαστικών. Σε μια Ευρώπη η οποία κινείται προς την κατεύθυνση μεγαλύτερης ολοκλήρωσης και ενότητας, τόσο από οικονομική όσο και από κοινωνική άποψη, χρειαζόμαστε επίσης τα αναγκαία εργαλεία για να ανταποκριθούμε στην εποχή μας. Αυτό ακριβώς κάνει η έννοια της ηλεκτρονικής δικαιοσύνης.
<P>
Ωστόσο, δεν πρέπει να ξεχνούμε ότι τα παραδοσιακά συστήματα που χρησιμοποιούνταν προηγουμένως είχαν και αυτά την αξία τους και, επομένως, πιστεύω ότι εάν επιτευχθεί κατάλληλη ισορροπία μπορούμε να εργαστούμε μαζί με πιο εναρμονισμένο τρόπο προς όφελος όλων. Αυτό ισχύει ιδίως για τη δικαστική εξουσία, καθώς η χρησιμοποίηση του συστήματος της ηλεκτρονικής δικαιοσύνης θα της επιτρέψει να επικεντρωθεί αποκλειστικά στο έργο της χωρίς να προβληματίζεται για τον πρόσθετο διοικητικό φόρτο.
<SPEAKER ID="248" NAME="Carlos Coelho  " AFFILIATION="PPE-DE">
γραπτώς. - (PT) Ο ευρωπαϊκός χώρος δικαιοσύνης αναπτύχθηκε (τόσο μέσω της αμοιβαίας αναγνώρισης δικαστικών αποφάσεων όσο και μέσω της δημιουργίας μιας φιλοσοφίας νομικής συνεργασίας μεταξύ αρμόδιων αρχών) με σκοπό να συνοδεύει την ελεύθερη κυκλοφορία των πολιτών σε ολόκληρη την Ευρώπη.
<P>
Εκτιμάται ότι περίπου 10 εκατομμύρια άνθρωποι εμπλέκονται σε διασυνοριακές διαφορές στην Ευρώπη, με όλες τις επακόλουθες προκλήσεις όπως είναι η γλώσσα, η απόσταση, το άγνωστο νομικό σύστημα και ούτω καθεξής.
<P>
" χρήση της τεχνολογίας των πληροφοριών και των επικοινωνιών στη διοίκηση της δικαιοσύνης μπορεί να παράσχει νέες λύσεις, να βελτιώσει τη λειτουργία της δικαιοσύνης (καλύτερη πρόσβαση και αποδοτικότητα), να συμβάλει στον εξορθολογισμό των διαδικασιών και να μειώσει τα έξοδα.
<P>
Θεμελιώδης στόχος της προτεινόμενης στρατηγικής όσον αφορά την ηλεκτρονική δικαιοσύνη είναι να καταστεί η δικαιοσύνη αποτελεσματικότερη σε ολόκληρη την Ευρώπη προς όφελος των πολιτών της. Ωστόσο, το δυνητικό πεδίο εφαρμογής της ηλεκτρονικής δικαιοσύνης θα μπορούσε να είναι πολύ ευρύτερο, και για τον λόγο αυτό τα όρια της δράσης της πρέπει να καθορίζονται με σαφήνεια, ώστε να μην αμφισβητηθούν η αποτελεσματικότητα και η αξιοπιστία των δράσεων της ΕΕ.
<P>
Κάθε αλλαγή πρέπει να πραγματοποιηθεί σταδιακά και ακολουθώντας την πρόοδο στον ευρωπαϊκό χώρο δικαιοσύνης και την εξέλιξη της τεχνολογίας.
<P>
Υποστηρίζω το αίτημα που διατυπώνεται προς την Επιτροπή για την εκπόνηση σχεδίου δράσης για την ηλεκτρονική δικαιοσύνη σε επίπεδο ΕΕ και τη δημιουργία μιας ευρωπαϊκής διαδικτυακής πύλης για την ηλεκτρονική δικαιοσύνη.
<SPEAKER ID="996" NAME="Avril Doyle  " AFFILIATION="PPE-DE">
γραπτώς. - Το Συμβούλιο Δικαιοσύνης και Εσωτερικών Υποθέσεων (ΔΕΥ) συνεδρίασε το 2007 και ενέκρινε συμπεράσματα σχετικά με τη χρήση της "ηλεκτρονική δικαιοσύνης" -όσον αφορά τη διασυνοριακή χρήση τεχνολογίας πληροφοριών και πληροφορικής στον τομέα της δικαιοσύνης- και συμφώνησε ότι πρέπει να συνεχισθούν οι προσπάθειες για τη δημιουργία ενός κεντρικού συστήματος σε ολόκληρο τον ευρωπαϊκό χώρο ελευθερίας, ασφάλειας και δικαιοσύνης. Καθώς η χρήση του Διαδικτύου τείνει ολοένα και περισσότερο προς τον κορεσμό και ο πλήρης αντίκτυπος της κοινωνίας της πληροφορίας καθίσταται σαφέστερος, η αύξηση της βασισμένης στην τεχνολογία στήριξης του τομέα της δικαιοσύνης είναι εμφανώς επωφελής για όλους. Ωστόσο, είναι σημαντικό να αναγνωρισθεί ότι τα επίπεδα τεχνολογικής ανάπτυξης στην Ένωση δεν είναι ομοιόμορφα, και ότι το στοιχείο της προαιρετικής συμμετοχής παραμένει έως ότου η ανάπτυξη καταστεί περισσότερο ομοιόμορφη και επιτευχθεί προηγμένη τεχνική ικανότητα.
<P>
" πρόταση της βουλευτή του ΕΚ κ. Wallis αφορά τη θέσπιση ενός κεντρικού συστήματος ηλεκτρονικής δικαιοσύνης και περιγράφει ένα πλαίσιο δράσης για τη δημιουργία μιας ευρωπαϊκής διαδικτυακής πύλης ηλεκτρονικής δικαιοσύνης, στην οποία θα συγκεντρώνονται αστικές, ποινικές και εμπορικές υποθέσεις, και στην οποία θα περιλαμβάνονται, για παράδειγμα, ποινικά μητρώα, πράξεις κτηματολογίου και μητρώα αφερεγγυότητας που θα καταστούν με τον τρόπο αυτό προσιτά στα κράτη μέλη.
<SPEAKER ID="250" NAME="Alessandro Battilocchio  " LANGUAGE="IT">
Σας ευχαριστώ, κυρία Πρόεδρε. Ψήφισα υπέρ της έκθεσης του κ. Deva σχετικά με τις αναπτυξιακές προοπτικές για την οικοδόμηση ειρήνης και την οικοδόμηση κράτους σε μετασυγκρουσιακές καταστάσεις, η οποία εφιστά την προσοχή στην ευθύνη της διεθνούς κοινότητας απέναντι σε κράτη, ή τοπικές ομάδες, που εμπλέκονται σε συγκρούσεις. Είμαι ικανοποιημένος γιατί οι τροπολογίες που κατέθεσε η Σοσιαλιστική Ομάδα στο Ευρωπαϊκό Κοινοβούλιο είχαν ως αποτέλεσμα την ουσιαστική βελτίωση της πρότασης, όσον αφορά την αναγκαιότητα μεγαλύτερου συντονισμού των δραστηριοτήτων οικοδόμησης ειρήνης, ανθρωπιστικής βοήθειας και ανάπτυξης στις χώρες που εξέρχονται από συγκρούσεις. Θα ήθελα να επιστήσω την προσοχή στην κατάσταση των παιδιών στις περιοχές συγκρούσεων, και ιδίως εκείνων που έχουν χάσει έναν ή και τους δύο γονείς τους. Επιπλέον, σε καιρούς σύγκρουσης, νοσοκομεία και σχολεία γίνονται πολύ συχνά στόχος επιθέσεων στρατευμάτων. Πρέπει να εργαστούμε ώστε να εξασφαλίσουμε ότι τα παιδιά μπορούν να ξεπεράσουν τα μετασυγκρουσιακά τραύματα, μέσω συνεργασίας με τη UNICEF, η οποία είναι ήδη παρούσα σε πολλές περιοχές που διατρέχουν κίνδυνο παντού στον κόσμο, προκειμένου να εξασφαλίσουμε ικανοποιητική εκπαίδευση και ένα καλύτερο μέλλον για τα παιδιά αυτά.
<SPEAKER ID="251" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου πιστεύει ότι η οικοδόμηση ειρήνης και η οικοδόμηση κράτους στις αναπτυσσόμενες χώρες δεν είναι θέματα που αφορούν την ΕΕ. Την ευθύνη για τις προκλήσεις αυτές έχει ο Ο"Ε.
<P>
Επικρίνουμε έντονα όλες τις διατυπώσεις της έκθεσης, οι οποίες συνιστούν τη συνεχιζόμενη ανάπτυξη της στρατιωτικής ικανότητας της ΕΕ και, ως εκ τούτου, ψηφίσαμε κατά της έκθεσης.
<SPEAKER ID="252" NAME="Pedro Guerreiro  " AFFILIATION="GUE/NGL">
γραπτώς. - (PT) Καθώς είναι αδύνατον να διατυπώσουμε παρατηρήσεις σχετικά με αυτό το (διεθνές) αμάλγαμα που περιέχεται στην παρούσα έκθεση, θα επικεντρωθούμε σε αυτό που θεωρούμε τον κύριο στόχο της: την υποτίμηση της παρέμβασης των μεγάλων δυνάμεων της ΕΕ σε τρίτες χώρες, υπό το πρόσχημα της έννοιας του "καθήκοντος προστασίας".
<P>
Ενώ υπογραμμίζει την κυριαρχία των κρατών, η έκθεση θεωρεί "ωστόσο ότι, όταν οι κυβερνήσεις αδυνατούν ή δεν επιθυμούν να προσφέρουν παρόμοια προστασία, η ευθύνη της ανάληψης κατάλληλης δράσης γίνεται συλλογική ευθύνη της ευρύτερης διεθνούς κοινότητας". Στη συνέχεια επισημαίνει ότι η δράση αυτή "πρέπει να είναι τόσο προληπτική όσο και διορθωτική, και δεν πρέπει να περιλαμβάνει τη χρήση καταναγκαστικής στρατιωτικής βίας παρά μόνον ως απολύτως εσχάτη διέξοδο". Είναι φανερό ότι η διατύπωση δεν προδίδει τις προθέσεις.
<P>
Ωστόσο, δεν υπάρχει αμφιβολία σχετικά, καθώς η έκθεση "ζητεί" "να κυριαρχεί το διεθνές καθήκον προστασίας έναντι της αρχής της μη επέμβασης" και πιστεύει ότι "υπάρχουν δύο φάσεις οικοδόμησης της ειρήνης και οικοδόμησης ενός κράτους: η φάση της σταθεροποίησης κατά την οποία δίνεται έμφαση στην ασφάλεια, στη νομοθεσία και στην τάξη καθώς και στην παροχή βασικών υπηρεσιών και η δεύτερη φάση της οικοδόμησης του κράτους κατά την οποία δίνεται έμφαση στη διακυβέρνηση και στους θεσμούς που την αναλαμβάνουν".
<P>
Ως εκ τούτου, η παρούσα έκθεση αποτελεί προάγγελο της παρέμβασης και της αποικιοκρατίας.
<SPEAKER ID="253" NAME="Eija-Riitta Korhola  " AFFILIATION="PPE-DE">
γραπτώς. - (FI) Ψήφισα υπέρ της έκθεσης του κ. Deva σχετικά με τις αναπτυξιακές προοπτικές για την οικοδόμηση ειρήνης και την οικοδόμηση κράτους σε μετασυγκρουσιακές καταστάσεις, επειδή θέτει με συνολικό τρόπο τα ζητήματα που είναι καθοριστικής σημασίας για την επιτυχημένη ανοικοδόμηση. Το πρόβλημα είναι σημαντικό, καθώς οι μισές από τις χώρες που εξέρχονται από συγκρούσεις εισέρχονται και πάλι σε κατάσταση σύγκρουσης εντός των πέντε επόμενων ετών. Εκτός από την ίδια τη χώρα που βρίσκεται σε ευάλωτη κατάσταση, η διεθνής κοινότητα είναι σημαντικός πρωταγωνιστής στην ανάπτυξη της οικοδόμησης κράτους. Πιστεύω ότι είναι ιδιαίτερα σημαντικό να πραγματοποιούνται διαβουλεύσεις και να παρέχεται στήριξη σε τοπικές οργανώσεις γυναικών και σε διεθνή δίκτυα ειρήνης, περισσότερο από ό,τι παλαιότερα, και να δοθεί έμφαση στα δικαιώματα και στις δυνατότητες πρόσβασης στη δικαιοσύνη των θυμάτων σεξουαλικής βίας. Αξίζει επίσης να θυμόμαστε ότι ειρήνη δεν σημαίνει απλώς απουσία πολέμου. Καθοριστικής σημασίας για οποιαδήποτε επιτυχημένη πολιτική ανοικοδόμησης είναι η αντιμετώπιση των βαθύτερων αιτίων της αστάθειας μέσω των κοινωνικοοικονομικών, πολιτικών και πολιτιστικών μέτρων που μπορούν να προωθήσουν την οικονομική ανάπτυξη και να δημιουργήσουν θεσμικές και διοικητικές ικανότητες.
<SPEAKER ID="254" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, ψήφισα υπέρ της έκθεσης του κ. Deva σχετικά με τις αναπτυξιακές προοπτικές για την οικοδόμηση ειρήνης και την οικοδόμηση κράτους σε μετασυγκρουσιακές καταστάσεις. Περιέγραψε μια εξαιρετική πορεία για την ιδανική μετάβαση από μια μετασυγκρουσιακή κατάσταση στην επάνοδο σε μια φυσιολογική κοινωνική και οικονομική ζωή.
<P>
Πιστεύω ότι η πορεία αυτή θα έπρεπε να ληφθεί υπόψη στην επίλυση των υπερβολικά πολλών και βίαιων εσωτερικών συγκρούσεων, πρωτίστως σε σχέση με τον ρόλο της ευρωπαϊκής και της διεθνούς κοινότητας. Συμφωνώ με τον κ. Deva ότι είναι πιο εύκολο να περιγραφεί η πορεία προς την επίλυση των συγκρούσεων παρά να εφαρμοστεί στην πράξη. Ωστόσο, αυτό δεν επηρεάζει το γεγονός ότι, τουλάχιστον όσον αφορά την Ευρωπαϊκή Ένωση, η δράση μας πρέπει να είναι επικεντρωμένη στη σοβαρή υποστήριξη χωρών που αντιμετωπίζουν δυσκολίες και πλήρως απαλλαγμένη από υποκρισία ή σκοπιμότητα.

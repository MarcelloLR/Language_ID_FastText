<CHAPTER ID="013">
Παρουσίαση από το Συμβούλιο του σχεδίου γενικού προϋπολογισμού - Οικονομικό έτος 2008
<SPEAKER ID="161" NAME="Πρόεδρος">
" ημερήσια διάταξη προβλέπει την παρουσίαση από το Συμβούλιο του σχεδίου γενικού προϋπολογισμού για το οικονομικό έτος 2008.
<SPEAKER ID="162" NAME="Emanuel Santos">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, έχω την τιμή να παρουσιάσω, εξ ονόματος της Προεδρίας του Συμβουλίου, το σχέδιο γενικού προϋπολογισμού των Ευρωπαϊκών Κοινοτήτων για το οικονομικό έτος 2008, το οποίο ενέκρινε το Συμβούλιο τη 13η Ιουλίου 2007.
<P>
Θέλω καταρχάς να σημειώσω το άριστο και εποικοδομητικό κλίμα που επικράτησε στις συνεδριάσεις πριν από την πρώτη ανάγνωση του προϋπολογισμού του 2008 από το Συμβούλιο. " συνεδρίαση συνδιαλλαγής οδήγησε σε ένα ουσιαστικό αποτέλεσμα, συγκεκριμένα σε συμφωνία επί πέντε κοινών δηλώσεων για σημαντικά θέματα, οι οποίες μας προσφέρουν μια καλή βάση για το μελλοντικό μας έργο.
<P>
Στο πλαίσιο αυτό, είμαι πεπεισμένος ότι η εξαιρετική συνεργασία μεταξύ των δύο συνιστωσών της δημοσιονομικής αρχής, με την πολύτιμη βοήθεια της Επιτροπής, προμηνύουν θετικό αποτέλεσμα. Μπορώ δε να σας διαβεβαιώσω ότι το Συμβούλιο είναι πολύ πρόθυμο να συνεχίσει τον εποικοδομητικό διάλογο επί του προϋπολογισμού, προκειμένου να καταλήξουμε σε ικανοποιητική συμφωνία για έναν καλό κοινοτικό προϋπολογισμό για το 2008.
<P>
Τον Μάρτιο του 2007 εορτάσαμε την 50ή επέτειο της υπογραφής των Συνθηκών της Ρώμης και επαναβεβαιώσαμε τις κοινές αξίες και στόχους μας. " Ευρωπαϊκή Ένωση είναι ένα δυναμικό εγχείρημα, και ο προϋπολογισμός της, όπως και το κοινό νόμισμα, είναι μία από τις πιο απτές εκφράσεις του τι σημαίνει, για τον ευρωπαίο πολίτη και φορολογούμενο, να είναι κανείς Ευρωπαίος. Ο προϋπολογισμός της Ευρωπαϊκής Ένωσης πρέπει, ως εκ τούτου, να καταρτίζεται υπό το φως των προκλήσεων που από κοινού αντιμετωπίζουμε. Οι προκλήσεις είναι ποικίλες, θέλω όμως να μου επιτρέψετε να επιστήσω την προσοχή σε ορισμένες από αυτές, τις οποίες θεωρώ πιο σημαντικές. Πρώτον, η πρόκληση της κατάργησης των φραγμών στην επιχειρηματικότητα, προκειμένου να δημιουργηθεί μια δυναμική ευρωπαϊκή οικονομία βάσει της στρατηγικής της Λισαβόνας. Μια άλλη πρόκληση είναι η δημιουργία ενός διευρωπαϊκού δικτύου μεταφορών το οποίο θα μας φέρει πιο κοντά και θα ενοποιήσει την εσωτερική ευρωπαϊκή αγορά. " πρόκληση της κοινωνίας της πληροφορίας καταδεικνύει τη σπουδαιότητα των ανθρωπίνων πόρων και της κοινωνικής ένταξης.
<P>
" Ευρωπαϊκή Ένωση θα αντλήσει περισσότερη δύναμη από τη συμμετοχή των ενημερωμένων πολιτών της σε αυτό το εγχείρημα, το οποίο είναι μοναδικό στη σύγχρονη ιστορία. " πιο πρόσφατη πρόκληση, η οποία επηρεάζει ειδικότερα ορισμένες περιφέρειες -η πρόκληση της αλλαγής του κλίματος- πρέπει να αντιμετωπιστεί μέσω της ανάπτυξης ανανεώσιμων πηγών ενέργειας και της πιο αποδοτικής και κοινωνικά υπεύθυνης χρήσης των φυσικών πόρων.
<P>
Όλες αυτές οι προκλήσεις προκύπτουν στο πλαίσιο της παγκοσμιοποίησης της διεθνούς οικονομίας, η οποία θέτει τη γηραιά μας ήπειρο, την Ευρώπη, ενώπιον μιας πρόκλησης στην οποία πρέπει να ανταποκριθούμε σε οικονομικό και κοινωνικό επίπεδο με πολιτικές οι οποίες θα αυξάνουν την παραγωγικότητα της ευρωπαϊκής οικονομίας και θα ενισχύουν την κοινωνική συνοχή. Αυτό αναμένουν όλοι οι Ευρωπαίοι από τη διακυβέρνησή μας. Πρέπει όλοι να εντείνουμε τις προσπάθειές μας, ώστε να διασφαλίσουμε ότι οι προϋπολογισμοί μας αντιπροσωπεύουν μια αποτελεσματική και αποδοτική απόκριση στις πολιτικές προτεραιότητες.
<P>
Είναι, συνεπώς, αναγκαίο να μειώσουμε τις διοικητικές επιβαρύνσεις, και αυτό αφορά τόσο το Συμβούλιο όσο και το Ευρωπαϊκό Κοινοβούλιο, και να επιταχύνει η Επιτροπή τη διαδικασία έγκρισης των επιχειρησιακών προγραμμάτων και έργων, ούτως ώστε να αποφευχθούν καθυστερήσεις ως προς την εκτέλεσή τους. " ταχύτερη έγκριση δεν πρέπει, ωστόσο, να θέτει υπό αμφισβήτηση τις αρχές της χρηστής δημοσιονομικής διακυβέρνησης. Είναι αλήθεια ότι χρειαζόμαστε μεγαλύτερη ευελιξία, όχι όμως με τίμημα την εγκατάλειψη της αποδοτικής και υπεύθυνης χρήσης των χρημάτων των ευρωπαίων φορολογουμένων.
<P>
Προτού παρουσιάσω λεπτομερέστερα το σχέδιο προϋπολογισμού για το 2008, θέλω να επισημάνω τις κατευθυντήριες αρχές στις οποίες στηρίχθηκε η απόφαση του Συμβουλίου. Τα βασικά στοιχεία ήταν, εν συντομία, η κατάλληλη χρηματοδότηση των διαφόρων προτεραιοτήτων της Ευρωπαϊκής Ένωσης· η προσεκτικά ελεγχόμενη αύξηση των πιστώσεων πληρωμών· η συμμόρφωση με τα τρέχοντα ανώτατα όρια του δημοσιονομικού πλαισίου προβλέποντας, όπου ήταν αναγκαίο, επαρκή περιθώρια κάτω από τα ανώτατα όρια για τις διάφορες κατηγορίες και υποκατηγορίες· και, τέλος, η δημοσιονομική πειθαρχία και η χρηστή δημοσιονομική διαχείριση.
<P>
Επιτρέψτε μου να αναφέρω μόνο μία λεπτομέρεια. Προκειμένου να ολοκληρώσει την ανάλυση του προσχεδίου προϋπολογισμού, το Συμβούλιο εφάρμοσε έναν συνδυασμό δημοσιονομικών εργαλείων τα οποία αποδείχθηκαν εξαιρετικά χρήσιμα και αναπτύχθηκαν στο πλαίσιο της κατάρτισης του προϋπολογισμού με βάση στόχους και δραστηριότητες. Μεταξύ αυτών, θέλω να επιστήσω την προσοχή στις φόρμες σχεδιασμού δραστηριοτήτων, ως προς τις οποίες το Συμβούλιο θεωρεί, αφού εξέτασε εις βάθος αρκετές από αυτές, ότι η συνολική ποιότητα της διαδικασίας έχει βελτιωθεί σημαντικά και ευελπιστεί ότι η συγκεκριμένη δημοσιονομική προσέγγιση θα αναπτυχθεί περαιτέρω στο μέλλον.
<P>
Το σχέδιο προϋπολογισμού για το 2008 περιλαμβάνει πιστώσεις ανάληψης υποχρεώσεων ύψους 128 000 εκατ. ευρώ και πιστώσεις πληρωμών ύψους 119 000 εκατ. ευρώ. Όσον αφορά τις αναλήψεις υποχρεώσεων, σας υπενθυμίζω ότι το Συμβούλιο θεωρεί αναγκαίο να αγγίξουν ένα κατάλληλο συνολικό επίπεδο στον προϋπολογισμό του 2008, λαμβάνοντας αρκούντως υπόψη τις ικανότητες απορρόφησης. Όπως γνωρίζετε, θεωρούμε ότι η υπερεκτίμηση των πιστώσεων πληρωμών δεν αποτελεί λύση για τις μη καταβληθείσες αναλήψεις υποχρεώσεων, το λεγόμενο "υπόλοιπο προς εκκαθάριση". Μία από τις κατευθυντήριες αρχές μας ήταν, συνεπώς, η εκτίμηση των αναγκών -πραγματικών και σαφώς καθορισμένων αναγκών- γεγονός που είχε ως αποτέλεσμα την αύξηση των πληρωμών κατά 3,4% έναντι του προϋπολογισμού του 2007.
<P>
Όσον αφορά την υποκατηγορία 1α -Ανταγωνιστικότητα για την ανάπτυξη και την απασχόληση- το Συμβούλιο σκοπεύει να προσφέρει κατάλληλη χρηματοδότηση των προτεραιοτήτων που συνδέονται με τη στρατηγική της Λισαβόνας, αφήνοντας σημαντικό περιθώριο για την κάλυψη των προτεραιοτήτων της Ευρωπαϊκής Ένωσης που καθορίζονται στα συμπεράσματα του Ευρωπαϊκού Συμβουλίου του Ιουνίου, καθώς και άλλων εκτάκτων αναγκών. Αν και το Συμβούλιο σκοπεύει να περιορίσει τις αυξήσεις σε αυτήν την υποκατηγορία σε σύγκριση με τον προϋπολογισμό του 2007, οφείλω να επισημάνω ότι το Συμβούλιο θα συνεχίσει να προβλέπει πολύ σημαντική αύξηση του προϋπολογισμού για την έρευνα, ήτοι 7,75% ως προς τις αναλήψεις υποχρεώσεων και 45% ως προς τις πληρωμές, ενόψει του ρυθμού εκτέλεσης των προηγούμενων ετών και των ικανοτήτων απορρόφησης. " αύξηση αυτή αντικατοπτρίζει τη μεγάλη σημασία που αποδίδει το Συμβούλιο στην αποτελεσματική εφαρμογή της στρατηγικής της Λισαβόνας η οποία, όπως έχω ήδη αναφέρει, είναι αναγκαία για την οικονομική ανάπτυξη της Ευρωπαϊκής Ένωσης.
<P>
Όσον αφορά την υποκατηγορία 1β -Συνοχή για την ανάπτυξη και την απασχόληση- το Συμβούλιο σκοπεύει να κάνει δεκτές τις πιστώσεις ανάληψης υποχρεώσεων τις οποίες προτείνει η Επιτροπή στο δικό της προσχέδιο προϋπολογισμού. Σχετικά με τις πιστώσεις πληρωμών, θέλω να υπογραμμίσω ότι η προτεινόμενη αύξηση έχει διατηρηθεί σε πολύ πιο σημαντικό επίπεδο, ήτοι στο 6,2%, λαμβάνοντας υπόψη τις ικανότητες απορρόφησης και τις εμπειρίες του παρελθόντος ως προς την ολοκλήρωση παλαιών προγραμμάτων και την εκτέλεση νέων.
<P>
Όσον αφορά την κατηγορία 2 -Διατήρηση και διαχείριση των φυσικών πόρων- οι πιστώσεις τις οποίες προτείνει το Συμβούλιο στηρίχθηκαν σε προηγούμενα αποτελέσματα, ενώ οι εμπειρίες του παρελθόντος καταδεικνύουν ότι, παρότι εφαρμόζονται οριζοντίως, οι πιστώσεις αυτές κυμαίνονται πάντα, σε γενικές γραμμές, πολύ κοντά στα τελικά επίπεδα εκτέλεσης.
<P>
Θέλω να αναπτύξω περισσότερο ορισμένες σκέψεις σχετικά με την έγκριση επιχειρησιακών προγραμμάτων και έργων στους τομείς της ανάπτυξης της υπαίθρου και των διαρθρωτικών ταμείων, καθώς και του Ταμείου Συνοχής για την περίοδο 2007-2013. Αυτό ήταν το αντικείμενο μιας κοινής δήλωσης την οποία εγκρίναμε στη συνεδρίαση συνδιαλλαγής μας, και μπορώ να σας διαβεβαιώσω ότι το Συμβούλιο αποδίδει ύψιστη πολιτική σημασία στη διασφάλιση της εκτέλεσης όλων των επιχειρησιακών προγραμμάτων και έργων το ταχύτερο δυνατόν και με τον καλύτερο δυνατό τρόπο.
<P>
Σχετικά με τις κατηγορίες 3α και 3β -Ιθαγένεια, ελευθερία, ασφάλεια και δικαιοσύνη- το Συμβούλιο σκοπεύει να προβεί σε μία μόνο μικρή προσαρμογή στην ανάληψη υποχρεώσεων και τις πιστώσεις πληρωμών σύμφωνα με τις ικανότητες απορρόφησης και τον προηγούμενο ρυθμό εκτέλεσης.
<P>
Σχετικά με την κατηγορία 4 " ΕΕ ως παγκόσμιος εταίρος- το Συμβούλιο σκοπεύει να συμπεριλάβει ορισμένες προτεραιότητες με πολιτική σημασία στο σχέδιο προϋπολογισμού της. Αναφέρομαι στην Παλαιστίνη, για την οποία προτείνεται αύξηση 80 εκατ. ευρώ, ως αποθεματικό, και στο Κοσσυφοπέδιο, για το οποίο η προτεινόμενη αύξηση ανέρχεται σε 180 εκατ. ευρώ, ομοίως ως αποθεματικό. Βρισκόμαστε ακόμη στο πρώτο στάδιο της διαδικασίας κατάρτισης του προϋπολογισμού και είμαι βέβαιος ότι θα έχουμε και στη συνέχεια ευκαιρίες να αναφέρουμε πιο συγκεκριμένα στοιχεία σε αυτές τις κατηγορίες.
<P>
Στο τρέχον στάδιο, το Συμβούλιο σκοπεύει, σε ό,τι αφορά το ίδιο, να κάνει δεκτό τον προϋπολογισμό για την κοινή εξωτερική πολιτική και πολιτική ασφάλειας που προτείνεται στο προσχέδιο προϋπολογισμού, θεωρώντας ότι αντιπροσωπεύει ένα προσωρινό ελάχιστο αναγκαίο επίπεδο. Εντούτοις, είναι εξαιρετικά πιθανό το ποσό που προτείνεται για τον προϋπολογισμό της κοινής εξωτερικής πολιτικής και πολιτικής ασφάλειας να αποδειχθεί ανεπαρκές ενόψει εξελίξεων στη διεθνή κατάσταση. Φρονώ ότι όλοι αντιλαμβανόμαστε τι πραγματικά διακυβεύεται.
<P>
Θα ολοκληρώσω την αιτιολογική μου δήλωση με ορισμένες επισημάνσεις σχετικά με την κατηγορία 5 - Διοίκηση. " προσέγγιση του Συμβουλίου στηρίζεται σε οριζόντια κριτήρια, όπως η αυξημένη αποδοτικότητα, και, συγχρόνως, στα ιδιαίτερα χαρακτηριστικά καθενός από τα θεσμικά όργανα, ιδίως όσον αφορά την κάλυψη νέων θέσεων εργασίας σε σχέση με τη διεύρυνση. Για το τμήμα του προϋπολογισμού που αφορά το ίδιο, το Συμβούλιο σκοπεύει να προτείνει αύξηση μόλις 0,2%, κάτι που θεωρώ ότι στέλνει ένα σαφές πολιτικό μήνυμα.
<P>
Πραγματοποιήθηκε επίσης λεπτομερής ανάλυση των προϋπολογισμών των αποκεντρωμένων υπηρεσιών. Χρησιμοποιήθηκε μια μέθοδος βάσει οριζοντίων κριτηρίων τόσο για τις επιχορηγήσεις όσο και για τον αριθμό των προς έγκριση νέων θέσεων εργασίας.
<P>
Επιτρέψτε μου επίσης με την ευκαιρία αυτή να πω λίγα λόγια για την ανάγκη να διασφαλιστεί η χρηστή δημοσιονομική διαχείριση των θεσμικών οργάνων της Ευρωπαϊκής Ένωσης. Επ' αυτού, το Συμβούλιο εκφράζει την ιδιαίτερη ικανοποίησή του για τις κοινές δηλώσεις τις οποίες εγκρίναμε στη συνεδρίαση συνδιαλλαγής και στις οποίες θίγονται ζητήματα, όπως οι αποκεντρωμένες υπηρεσίες, οι εκτελεστικοί οργανισμοί, τα έσοδα για ειδικό προορισμό και οι προσλήψεις προσωπικού σε σχέση με τις πρόσφατες διευρύνσεις.
<P>
Γνωρίζουμε όλοι ότι αυτό είναι μόνο το πρώτο βήμα της διαδικασίας κατάρτισης του προϋπολογισμού, έχω όμως τη βεβαιότητα ότι, από κοινού, θα μπορέσουμε να εξερευνήσουμε όλες τις προσφερόμενες δυνατότητες, προκειμένου να επιτύχουμε τελική συμφωνία και να καταρτίσουμε έναν ικανοποιητικό προϋπολογισμό στα τέλη του έτους.
<P>
Κύριος στόχος μας είναι να έχουμε στη διάθεσή μας εν ευθέτω χρόνω έναν προϋπολογισμό για το 2008 ο οποίος θα είναι επαρκής για την υλοποίηση των πολιτικών προτεραιοτήτων της Ένωσης, αλλά δεν θα είναι υπερβολικά μεγάλος, διότι αυτό θα ισοδυναμούσε με αποδοχή της ενδεχόμενης αδυναμίας εκτέλεσής του με αποδοτικό και αποτελεσματικό τρόπο. Πρέπει να λάβουμε υπόψη όχι μόνο ότι ο προϋπολογισμός αυτός θα επηρεάσει την ευημερία καθενός από τους πολίτες της Ένωσης αλλά και ότι τον λογαριασμό τον πληρώνουν εν τέλει οι φορολογούμενοι όλων των κρατών μελών. Γι' αυτό είναι άλλωστε αναγκαίο να επιτύχουμε την ενδεδειγμένη ισορροπία κατά την κατάρτισή του. Είμαι βέβαιος ότι τα τρία θεσμικά όργανα που εκπροσωπούνται σήμερα εδώ θα κάνουν ό,τι μπορούν για να ανταποκριθούν σε αυτήν την ανάγκη.
<P>
Κύριε Πρόεδρε, κυρίες και κύριοι, σας ευχαριστώ πολύ για την προσοχή σας.
<SPEAKER ID="163" NAME="Kyösti Virrankoski  " AFFILIATION="ALDE">
εισηγητής. - (FI) Κύριε Πρόεδρε, κύριε Προεδρεύων του Συμβουλίου, κυρία Επίτροπε, το Ευρωπαϊκό Κοινοβούλιο καλείται τώρα να συζητήσει την πρόταση του Συμβουλίου σχετικά με τον προϋπολογισμό του προσεχούς έτους. Καταρχάς, θέλω να ευχαριστήσω την προεδρεύουσα χώρα, την Πορτογαλία, για την εξαίρετη και διαφανή συνεργασία της. Έχει συνεργαστεί θαυμάσια με το Ευρωπαϊκό Κοινοβούλιο και ειδικότερα με την Επιτροπή Προϋπολογισμών του. " συζήτηση έχει εξελιχθεί εξαιρετικά ομαλά. Αν και η πρόταση του Συμβουλίου προκαλεί εύλογα σχόλια, το έργο της Προεδρίας μάς κάνει να πιστεύουμε βάσιμα ότι το τελικό αποτέλεσμα θα είναι εξαιρετικό.
<P>
" δημοσιονομική πρόταση του Συμβουλίου είναι λιτή. Σε σύγκριση με το προσχέδιο προϋπολογισμού, οι πιστώσεις ανάληψης υποχρεώσεων μειώθηκαν κατά 717 εκατ. ευρώ, ενώ το περιθώριο για το πολυετές δημοσιονομικό πλαίσιο ανέρχεται στα 3,9 δισ. ευρώ. Οι πιστώσεις πληρωμών υπέστησαν ακόμη μεγαλύτερες περικοπές, καθώς μειώθηκαν κατά 2,1 δισ. ευρώ, κάτι που σημαίνει ότι υπολείπονται του δημοσιονομικού πλαισίου κατά το σημαντικό ποσό των 10,3 δισ. ευρώ, δηλαδή μόλις στο 95% του ΑΕΕ της ΕΕ. Αν θυμηθούμε πώς, μετά από μακρές και επίπονες συζητήσεις, το δημοσιονομικό πλαίσιο εγκρίθηκε μόλις πριν από ένα έτος, οφείλουμε να παραδεχτούμε ότι το επίπεδο των πιστώσεων πληρωμών, ιδίως στη συγκεκριμένη περίπτωση, είναι απαράδεκτα χαμηλό.
<P>
Είναι λυπηρό το γεγονός ότι οι δημοσιονομικές κατηγορίες 1α (ανταγωνιστικότητα για την ανάπτυξη και την απασχόληση) και 1β (συνοχή για την ανάπτυξη και την απασχόληση) έγιναν στόχος ιδιαίτερα δραστικών περικοπών. Στην πρώτη περίπτωση, στις πιστώσεις πληρωμών σημειώθηκε μείωση άνω των 500 εκατ. ευρώ και στη δεύτερη μείωση 498 εκατ. ευρώ. Και οι δύο εν λόγω κατηγορίες αφορούν μία καίρια προτεραιότητα της Ευρωπαϊκής Ένωσης, τη στρατηγική της Λισαβόνας, η οποία τώρα αποδυναμώνεται περαιτέρω λόγω της περικοπής ποσού άνω του ενός δισεκατομμυρίου ευρώ.
<P>
Υπάρχουν επίσης θεμελιώδη προβλήματα για τον προϋπολογισμό όσον αφορά την κατηγορία 1. Πέρυσι το Ευρωπαϊκό Κοινοβούλιο προειδοποίησε το Συμβούλιο ότι η χρηματοδότηση του ευρωπαϊκού συστήματος πλοήγησης Galileo ήταν εξαιρετικά ανεπαρκής. Τώρα υπάρχει έλλειμμα 2,4 δισ. ευρώ, λόγω της μη συμμετοχής του ιδιωτικού τομέα. Με το ψήφισμά του, το Ευρωπαϊκό Κοινοβούλιο στηρίζει ένα πρόγραμμα χρησιμοποιώντας κοινοτικούς πόρους οι οποίοι προέρχονται από τον προϋπολογισμό της Ένωσης. Αυτή είναι η απλούστερη, λιγότερο γραφειοκρατική και πιο δημοκρατική διαδικασία. Ένα τόσο τεράστιο ποσό, ύψους 400 εκατ. ευρώ ετησίως, είναι ωστόσο αδύνατον να εξευρεθεί, με δεδομένο το τρέχον δημοσιονομικό πλαίσιο, και ως εκ τούτου χρειαζόμαστε μια κοινή απόφαση του Κοινοβουλίου και του Συμβουλίου. Μπορούμε να διασώσουμε αυτό το σημαντικό ευρωπαϊκό εγχείρημα, αυτό όμως πρέπει να γίνει στο πλαίσιο της τρέχουσας διαδικασίας κατάρτισης του προϋπολογισμού.
<P>
Ένα άλλο πρόβλημα είναι το Ευρωπαϊκό Ινστιτούτο Τεχνολογίας, το ΕΙΤ. Αν επιθυμούμε πραγματικά τη σύστασή του, τότε πρέπει να εξασφαλίσουμε τη βιώσιμη χρηματοδότησή του. Δεν μπορεί να στηρίζεται σε ελπίδες και υποθέσεις, αλλά προϋποθέτει ρεαλιστικές αποφάσεις. " ιδέα ότι το ΕΙΤ θα λάβει σχεδόν σίγουρα πόρους από κοινοτικά προγράμματα βάσει του ελεύθερου ανταγωνισμού είναι απλούστατα ανεδαφική. Τι θα συμβεί όμως αν γίνει πραγματικότητα; Γι' αυτό χρειαζόμαστε ρεαλιστικές λύσεις.
<P>
Υπάρχει ένα ειδικό πρόβλημα όσον αφορά τον προϋπολογισμό του προσεχούς έτους, και αυτό αφορά τα διαρθρωτικά ταμεία, το Ταμείο Συνοχής και τα ταμεία ανάπτυξης της υπαίθρου. Ελάχιστα μόνο από τα επιχειρησιακά προγράμματα των διαρθρωτικών ταμείων έχουν εγκριθεί. Έχει εγκριθεί μόλις το 20% των 335 προγραμμάτων στο πλαίσιο του Ευρωπαϊκού Ταμείου Περιφερειακής Ανάπτυξης και του Ταμείου Συνοχής, το αντίστοιχο ποσοστό όμως για το Ευρωπαϊκό Κοινωνικό Ταμείο είναι κάτι λιγότερο από 10%. Ακόμη πιο ανησυχητική είναι η κατάσταση όσον αφορά το Ταμείο Αγροτικής Ανάπτυξης, στο οποίο μόλις δύο από τα 96 προγράμματα έχουν εγκριθεί. Τον Ιούνιο, το Ευρωπαϊκό Κοινοβούλιο και το Συμβούλιο ενέκριναν μια δήλωση η οποία εφιστά την προσοχή σε αυτό το ζήτημα, ενώ υποσχέθηκαν να παρακολουθούν τις σχετικές ενέργειες της Επιτροπής στο θέμα αυτό. Το Κοινοβούλιο υπόσχεται από την πλευρά του να υλοποιήσει αυτήν τη δήλωση.
<P>
Τέλος, θέλω να υπογραμμίσω τη σημασία της χρηστής διαχείρισης. Το Ευρωπαϊκό Κοινοβούλιο επιδιώκει την προώθηση της διαχείρισης και της κατάρτισης του προϋπολογισμού βάσει δραστηριοτήτων. Σε συνεργασία με το Συμβούλιο, εγκρίναμε μια δήλωση στην οποία τονίζεται ότι είναι σημαντικό να διενεργείται μελέτη κόστους-οφέλους και να εξασφαλίζεται η λογοδοσία κατά τη σύσταση νέων οργανισμών. Πρέπει να επιμείνουμε σε αυτό.
<P>
Κεντρική επιδίωξη κατά την κατάρτιση του προϋπολογισμού του προσεχούς έτους είναι να αποτελέσει "προϋπολογισμό αποτελεσμάτων". Σκοπός είναι να υπογραμμιστεί η αντίληψη ότι οι πιστώσεις πρέπει να χρησιμοποιούνται για την επίτευξη των επιθυμητών αποτελεσμάτων. Ο αποφασιστικός παράγοντας εν προκειμένω δεν είναι η διαχείριση, αλλά τα αποτελέσματα. Έχω δε την πεποίθηση ότι, σε συνεργασία με το Συμβούλιο και την Επιτροπή, θα καταρτίσουμε όντως έναν τέτοιο προϋπολογισμό για το προσεχές έτος.
<SPEAKER ID="164" NAME="Πρόεδρος">
Σας ευχαριστώ πολύ, κύριε Virrankoski, και για την ακριβή τήρηση του χρόνου ομιλίας. Βλέπουμε ότι οι Φινλανδοί έχουν τα πάντα υπό έλεγχο εδώ. Αντιπρόσωποι μικρών χωρών, όπως η Φινλανδία, μπορούν να ασκήσουν μεγάλη επιρροή. Ο άλλος εισηγητής είναι και εκείνος Φινλανδός: έχετε τον λόγο, κύριε Itälä.
<SPEAKER ID="165" NAME="Ville Itälä  " AFFILIATION="PPE-DE">
εισηγητής. - (FI) Κύριε Πρόεδρε, οι σημαντικότερες αρχές που πρέπει να τηρούνται κατά την κατάρτιση του προϋπολογισμού του επομένου έτους από το Κοινοβούλιο και τα υπόλοιπα όργανα είναι η λιτότητα και η δημοσιονομική πειθαρχία. Πρέπει να δώσουμε το παράδειγμα στον φορολογούμενο, τον απλό ευρωπαίο πολίτη, και να δείξουμε ότι μπορούμε επίσης να αναλαμβάνουμε την ευθύνη της διαχείρισης οικονομικών θεμάτων. Μόνον έτσι μπορούμε να κερδίσουμε την εμπιστοσύνη των πολιτών.
<P>
Ο νέος γενικός γραμματέας του Κοινοβουλίου κατέθεσε νέα πρόταση για τον προϋπολογισμό του Κοινοβουλίου για το 2008, για την οποία θέλω να τον συγχαρώ, καθότι είναι εξαιρετικά θετική και ισορροπημένη. Θα μας βοηθήσει να καταλήξουμε σε συμβιβασμό κατά τη λήψη της τελικής απόφασης. Θέλω να αναφέρω δύο ζητήματα σχετικά με την εν λόγω πρόταση. Πρώτον, η πρόταση του γενικού γραμματέα παραμένει κάτω από το 20% της κατηγορίας 5, με άλλα λόγια η αύξηση δεν χρησιμοποιεί το σύνολο του 20%. Το άλλο σημαντικό ζήτημα είναι ότι κατάφερε να τοποθετήσει πολλούς από τους υπάρχοντες υπαλλήλους σε νέες θέσεις εργασίας, οι οποίες διαφορετικά έπρεπε να είχαν μείνει κενές.
<P>
Παρόλα αυτά, δεν πρέπει να λησμονούμε το πώς εξελίσσεται σε γενικές γραμμές η διαδικασία αυτή στο Κοινοβούλιο. Έχουμε ήδη εγκρίνει ορισμένες αρχές σε αυτόν τον τομέα αρκετές φορές εφέτος. Μία από αυτές είναι ότι ο προϋπολογισμός του Κοινοβουλίου είναι προϋπολογισμός του φορολογουμένου και ότι πρέπει να επιδιώκουμε να παραμένουμε στο επίπεδο δαπανών του 2007 όσον αφορά τα νέα προγράμματα. Δεν απέχουμε τόσο πολύ από αυτόν τον στόχο, και φρονώ ότι όλα τα προτεινόμενα προγράμματα θα μπορέσουν να υλοποιηθούν όταν καθορίσουμε τα ακριβή ποσά σύμφωνα με την αρχή της δημοσιονομικής πειθαρχίας.
<P>
Θέλω να θίξω ένα ακόμη ζήτημα που αφορά τον προϋπολογισμό του Κοινοβουλίου και σχετίζεται με την πολιτική ενημέρωσης. Έχουν καταρτιστεί διάφορα προγράμματα ενόψει των επικείμενων εκλογών, όπως η διαδικτυακή τηλεόραση, και το σημαντικότερο είναι να μετέχουν ενεργά οι βουλευτές και οι πολιτικές ομάδες του ΕΚ σε όλες τις πτυχές της πολιτικής ενημέρωσης του Κοινοβουλίου. Με άλλα λόγια, οι πολιτικές ομάδες και οι βουλευτές πρέπει να παραμείνουν στο προσκήνιο και να μην αφήσουν τη διοίκηση να ηγείται της πολιτικής ενημέρωσης: οι πολίτες θέλουν να γνωρίζουν γιατί ένας συγκεκριμένος βουλευτής ή πολιτική ομάδα ψηφίζει με συγκεκριμένο τρόπο ή καταθέτει συγκεκριμένες προτάσεις. Οι πολίτες θέλουν να γνωρίζουν το πολιτικό υπόβαθρο, και γι' αυτό η συμμετοχή μας είναι επιβεβλημένη. Ευελπιστώ ότι η ιδέα να προσκαλέσουμε επίσης μικρής εμβέλειας, τοπικά μέσα ενημέρωσης, όπως έχει πλέον συμφωνηθεί, θα παραμείνει και στο τελικό κείμενο. Ένας τρόπος για να βρεθούμε κοντά στους πολίτες είναι να προσκαλέσουμε τα μικρά, τοπικά μέσα ενημέρωσης, τα οποία δεν διαθέτουν τα ίδια επαρκείς πόρους, να επισκεφθούν το Κοινοβούλιο. Αυτό προφανώς πρέπει να επιδιωχθεί μέσω των βουλευτών μας.
<P>
Θα επανέλθω τώρα στα υπόλοιπα όργανα. Το Συμβούλιο έχει προτείνει περικοπή 2% σε όλους τους τομείς και για όλα τα όργανα. Ως εισηγητής, οφείλω να πω ότι αυτό είναι πολύ δύσκολο να γίνει δεκτό, καθότι τα θεσμικά όργανα διαφέρουν σημαντικά μεταξύ τους. Ορισμένα είναι μικρά, και άλλα μεγάλα, ενώ διαφέρουν επίσης τα καθήκοντα που επιτελούν.
<P>
Επιτρέψτε μου να αναφέρω ως παράδειγμα το Ελεγκτικό Συνέδριο, το οποίο επισκέφθηκα προσφάτως. Το εν λόγω όργανο λειτουργεί με πολύ οικονομικό τρόπο και τηρεί τη δημοσιονομική πειθαρχία εδώ και πολλά χρόνια. Έχει πλεονάσματα σε όλους τους τομείς, δεν έχει σπαταλήσει πόρους, ενώ οι δαπάνες του συνίστανται σε μισθούς και πάγια κόστη, και τίποτε άλλο. Μια τέτοια περικοπή σε ποσοστό 2% θα ήταν εντελώς αδύνατη για το Ελεγκτικό Συνέδριο. Το όλο σύστημα θα κατέρρεε αν προωθούσαμε την εφαρμογή της.
<P>
Ευελπιστώ ότι θα καταλήξουμε σε συμφωνία ως προς την ιδέα να εξεταστούν τομείς στους οποίους ενδέχεται να μπορούν να επιτευχθούν εξοικονομήσεις πόρων για κάθε επιμέρους όργανο. Καταρχήν συμφωνώ με τη θέση του Συμβουλίου ότι όλοι πρέπει να επιδείξουμε συγκράτηση, ενώ πρέπει να εξευρεθούν τομείς στους οποίους μπορούν να επιτευχθούν εξοικονομήσεις, δεν συμφωνώ όμως με μια πολιτική περικοπών 2% παντού.
<SPEAKER ID="166" NAME="Reimer Böge  " AFFILIATION="PPE-DE">
Πρόεδρος της Επιτροπής Προϋπολογισμών. - (DE) Κύριε Πρόεδρε, κυρίες και κύριοι, σήμερα συζητούμε για το δεύτερο έτος εφαρμογής της συμφωνημένης δημοσιονομικής προοπτικής· συζητούμε για την εφαρμογή των πολυετών προγραμμάτων με ευρωπαϊκή προστιθέμενη αξία, τα οποία εγκρίθηκαν μέσω συναπόφασης· και συζητούμε για συμπληρωματικές δεσμεύσεις μεταρρύθμισης και από τα τρία θεσμικά όργανα. Θα ήθελα να διαβεβαιώσω την Προεδρία του Συμβουλίου ότι η έναρξη με τον τριμερή διάλογο και τη διαδικασία συνδιαλλαγής στις 13 Ιουλίου ήταν πολλά υποσχόμενη όσον αφορά τις βασικές συμφωνίες. Οι πέντε δηλώσεις που αναφέρατε, ιδίως για το θέμα της αντιμετώπισης των αποκεντρωμένων οργανισμών, είναι ένα βήμα προς τη σωστή κατεύθυνση και ελπίζω ότι θα μπορέσουμε να συνεχίσουμε βασιζόμενοι σε αυτό.
<P>
Κυρία Επίτροπε, θα ήθελα να σας πω επίσης ότι η πρωτοβουλία σας να παρουσιάζεται σε δύο φάσεις η εκτέλεση του προϋπολογισμού είναι επίσης ένας σημαντικός τρόπος για να φθάσουμε σε μία πιο αποτελεσματική δημοσιονομική πολιτική τόσο της Επιτροπής όσο και του Ευρωπαϊκού Κοινοβουλίου.
<P>
Προφανώς, καθήκον μας είναι τώρα, σε αυτήν τη δημοσιονομική διαδικασία επί τη βάσει του σχεδίου του Συμβουλίου, να εξασφαλίσουμε τη δημοσιονομική πειθαρχία και να εγγυηθούμε για τις δεσμεύσεις που έχουν ήδη αναληφθεί, ασφαλώς όμως πρέπει και να προσαρμόσουμε τους αριθμούς που μπορούμε να προβλέψουμε. Από αυτήν την άποψη, δεν καταλαβαίνω τη συμπληρωματική δήλωση του Συμβουλίου, ειδικά σε σχέση με τις υποκατηγορίες για την οικονομική ανάπτυξη και την απασχόληση (1α) και για τη γεωργική πολιτική και τις δαπάνες σχετικά με την αγορά, ότι δηλαδή αν αυτά τα ποσά αποδειχθούν ανεπαρκή, θα πρέπει να ζητήσουμε από την Επιτροπή να υποβάλει συμπληρωματικό προϋπολογισμό. " κατηγορία 4, για την εξωτερική πολιτική, πρέπει να επισημανθεί και πάλι ως πάσχουσα από χρόνια υποχρηματοδότηση. Οφείλω να υπογραμμίσω επίσης ότι, στις διαπραγματεύσεις για τη δημοσιονομική προοπτική, επισημάναμε τις ελλείψεις αυτές τις ευθύς εξαρχής.
<P>
Συνεπώς, θα προσπαθήσουμε να διασφαλίσουμε τη δέουσα εκτέλεση των εγκριθέντων προγραμμάτων τόσο ως προς τις υποχρεώσεις όσο και ως προς τις πληρωμές. Παράλληλα, -και επιτρέψτε μου να το διευκρινίσω- δεν θα δεχτούμε, κυρία Επίτροπε, αναβολές ως προς τις πολιτικές μας προτεραιότητες ούτε σε αυτήν τη δημοσιονομική διαδικασία ούτε ενδεχομένως μέσω μεγάλων συνολικών μεταβιβάσεων στο τέλος ενός δημοσιονομικού έτους.
<P>
Θέλω να πω κατηγορηματικά ότι η δήλωση για την εκτέλεση των διαρθρωτικών ταμείων και της ανάπτυξης της υπαίθρου ήταν σημαντική για εμάς, και θέλουμε να ζητήσουμε από την Επιτροπή να μας παρουσιάσει το συντομότερο δυνατόν σχετική έκθεση προόδου, διότι οι προσδοκίες των κρατών μελών και των περιφερειών για την άνευ καθυστέρησης εκτέλεση των εν λόγω προγραμμάτων είναι εύλογες.
<P>
Γενικά, οι δηλώσεις για τους αποκεντρωμένους οργανισμούς, που συνηγορούν υπέρ της βελτίωσης της ανάλυσης κόστους-ωφελείας, περιλαμβάνουν μεγαλύτερη διαφάνεια και σαφήνεια για το προσωπικό που απασχολείται εδώ -είτε μόνιμα είτε προσωρινά- και συνιστούν ποιοτική βελτίωση, γεγονός το οποίο, σε συνάρτηση με την επονομαζόμενη "έκθεση για τη διενέργεια εμπεριστατωμένου ελέγχου" της Επιτροπής σχετικά με τους πίνακες προσωπικού αποτελεί θετικό βήμα προόδου που πρέπει να ενισχυθεί περαιτέρω, να μελετηθεί και να επιδιωχθεί συστηματικότερα. Το σύνθημα από αυτήν την άποψη, θα πρόσθετα, πρέπει να είναι σύνεση και όχι με υπερβολικές αντιδράσεις.
<P>
Ασφαλώς, αρκετές από τις σημερινές διαμαρτυρίες μας για την αποκέντρωση ή τους κανόνες εφαρμογής του δημοσιονομικού κανονισμού απορρέουν από κοινοτικές αποφάσεις, για τις οποίες όλοι μας φέρουμε ευθύνη. " λύση που πρέπει να ακολουθήσουμε είναι γνωστή και αφορά τον περιορισμό και την απλούστευση έως έναν βαθμό των διαδικασιών. Εδώ απομένουν πολλά ακόμα να γίνουν.
<P>
Επιτρέψτε μου τώρα να αναφερθώ σε δύο-τρία καίρια σημεία. Στο προσχέδιο της Επιτροπής, το ποσό για τις πληρωμές ήταν κατά 8,2 δισ. ευρώ χαμηλότερο από το ανώτατο όριο της δημοσιονομικής προοπτικής. Τώρα το Συμβούλιο παρουσιάζει ένα σχέδιο που βρίσκεται κατά 10,3 δισ. ευρώ κάτω από αυτό το όριο. Αν κοιτάξετε τον συνοπτικό πίνακα του Συμβουλίου, θα διαπιστώσετε ότι το περιεχόμενό του είναι εξαιρετικά αμφισβητήσιμο. Το γεγονός, για παράδειγμα, ότι, στην κατηγορία για τη στρατηγική της Λισαβόνας, την οικονομική ανάπτυξη και την απασχόληση, δημιουργείται ένα νέο περιθώριο της τάξεως των 342 εκατ. ευρώ και περικόπτονται οι πληρωμές κατά 548 εκατ. ευρώ σε σχέση με το προσχέδιο προϋπολογισμού, συνιστά επί της ουσίας ένα τεχνητό περιθώριο με σκοπό να εξυπηρετήσει τα όσα είπε το Ευρωπαϊκό Συμβούλιο σχετικά με τις πολιτικές προτεραιότητες.
<P>
Υποθέτω ότι πίσω από αυτό βρίσκεται το πρόβλημα χρηματοδότησης του Ευρωπαϊκού Ινστιτούτου Τεχνολογίας και του προγράμματος Galileo. Για να το θέσω εντελώς ξεκάθαρα, το Κοινοβούλιο τάσσεται υπέρ μίας κοινοτικής λύσης για το πρόγραμμα Galileo και περιμένει, γενικά, νέες προτάσεις από την Επιτροπή.
<P>
Μια σύντομη παρατήρηση για την κατηγορία 3: σε σχέση με τις φυσικές καταστροφές, τι απέγιναν τελικά οι προτάσεις του πρώην Επιτρόπου Barnier για την πολιτική προστασία στην Ευρώπη; Έχουμε άραγε μια κοινή απάντηση σε αυτό και, εάν ναι, τι επίδραση θα έχει στον προϋπολογισμό του 2008 και στους μετέπειτα προϋπολογισμούς;
<P>
Κύριε Πρόεδρε, τα θέματα της εξωτερικής πολιτικής και πολιτικής ασφάλειας που έχουμε επανειλημμένως αναφέρει επιβεβαιώνουν ότι οι πολιτικές μας αναλύσεις ήταν σωστές: τα τρέχοντα μεγέθη στο προσχέδιο προϋπολογισμού δεν επαρκούν για να καλύψουν τις προκλήσεις στο Αφγανιστάν, στην Παλαιστίνη ή στο Κοσσυφοπέδιο, ότι η περικοπή του αποθεματικού για τις ενισχύσεις έκτακτης ανάγκης δεν είναι παρά εικονική λύση που αδυνατούμε να καταλάβουμε. Παρακαλούμε λοιπόν την Επιτροπή να διασαφηνίσει τι θεωρεί ότι θα αντιμετωπίσουμε τα επόμενα χρόνια.
<P>
Και μια τελευταία παρατήρηση, κύριε Πρόεδρε. Τα κράτη μέλη δεσμεύθηκαν -και παραθέτω εδώ- στο πλαίσιο της δήλωσης αξιοπιστίας που αναφέρεται στην παράγραφο 44 της διοργανικής συμφωνίας:
<P>
(EN) "να υποβάλλουν ετήσια σύνοψη, στο κατάλληλο εθνικό επίπεδο, όλων των διαθέσιμων λογιστικών ελέγχων και δηλώσεων".
<P>
Αυτό το λέω με απόλυτη σοβαρότητα: εκείνα τα κράτη μέλη που δεν είναι σε θέση να εγγυηθούν ότι η ετήσια έκθεση θα φθάσει εγκαίρως, ίσως αναμένουν ότι θα ασχοληθούμε μαζί τους όσον αφορά το θέμα αυτό τόσο δημοσιονομικά όσο και από άλλες απόψεις. Κατά τα άλλα, υποστηρίζω πλήρως όσα μόλις είπαν οι δύο εισηγητές μας.
<SPEAKER ID="169" NAME="Dalia Grybauskaitė">
μέλος της Επιτροπής. - (LT) Καλωσορίζω όλες και όλους στη νέα εποχή, η οποία φαίνεται ενδιαφέρουσα και έντονη όπως πάντα. Είναι πολύ ευχάριστο το γεγονός ότι μπορέσαμε ήδη από τον Ιούλιο να καταλήξουμε σε μια πολύ παραγωγική και καλοπροαίρετη ανακοίνωση. Στη Λιθουανία, λέμε ότι η καλή αρχή είναι το ήμισυ του παντός. Επομένως, εύχομαι ότι το κλίμα στο οποίο ξεκινήσαμε τη διαδικασία και τα αποτελέσματα που έχουμε ήδη επιτύχει μέσω της διαπραγμάτευσης και έγκρισης τριών σημαντικών δηλώσεων είναι μια πραγματικά πολύ καλή αρχή για το έργο που καλούμαστε να επιτελέσουμε. Σήμερα συζητήσαμε την πρώτη εκδοχή του προϋπολογισμού του Συμβουλίου, παρότι πολύ συχνά ακούω από το Κοινοβούλιο ότι σε εμάς -στην Επιτροπή- ανατίθενται πολλά καθήκοντα. Οπωσδήποτε πάντως αποδέχομαι και συμφωνώ με αυτήν την επισήμανση· είμαστε έτοιμοι να ανταποκριθούμε και να προσφέρουμε όποιες πληροφορίες μας ζητηθούν.
<P>
Όσον αφορά το πρώτο σχέδιο προϋπολογισμού του Συμβουλίου, θέλω να επισημάνω ότι η Επιτροπή, όταν παρουσίασε τη δική της εκδοχή, αναφέρθηκε στις προβλέψεις των κρατών μελών χρησιμοποιώντας τη δική της ανάλυση. Θεωρούμε λοιπόν ότι η πρότασή μας ήταν απολύτως αξιόπιστη από οικονομική και πολιτική άποψη. Συνεπώς, η Επιτροπή δεν μπορεί να συμφωνήσει πλήρως με πολλές από τις πτυχές του πρώτου σχεδίου προϋπολογισμού στο οποίο κατέληξε μετά από διαπραγμάτευση το Συμβούλιο. Ασφαλώς, συμφωνούμε με την άποψη που παρουσίασαν ήδη βουλευτές του ΕΚ, σύμφωνα με την οποία οι μεγαλύτερες οριζόντιες περικοπές... θέλω να επαναλάβω ότι η μέθοδος των οριζόντιων περικοπών εφαρμόστηκε ξανά σε όλες τις κατηγορίες. " Επιτροπή, οπωσδήποτε, θεωρεί ότι αυτή η προσέγγιση και μεθοδολογία είναι άστοχη, ιδίως στις κατηγορίες 1α και 1β, οι οποίες αφορούν την έρευνα και την καινοτομία, πολύ δε περισσότερο τη στιγμή που αντιμετωπίζουμε ένα πρόσθετο πρόβλημα σχετικά με το Ευρωπαϊκό Ινστιτούτο Τεχνολογίας και το πρόγραμμα Galileo, το οποίο πρέπει να επιλυθεί ως πρόσθετο παράλληλο πρόβλημα της διαδικασίας κατάρτισης του ετήσιου προϋπολογισμού της Ευρώπης. Βεβαίως, αυτό σημαίνει ότι είναι αναγκαίο να επανέλθουμε σε συζητήσεις περί ποσοτήτων και μεγεθών και να μην εξετάσουμε αριθμητικές μειώσεις. Το ίδιο ισχύει για τη γεωργία και την κατηγορία της εξωτερικής πολιτικής όπου, κατά τη γνώμη μου, η τάση του Συμβουλίου να τοποθετεί πόρους σε αποθεματικά είναι μάλλον συντηρητική, οπωσδήποτε πάντως θα χρειαστεί όλοι να επανέλθουμε σύντομα σε αυτό το ζήτημα. Το προσεχές δεκαπενθήμερο, η Επιτροπή θα παρουσιάσει την πρότασή της στο Κοινοβούλιο και το Συμβούλιο σχετικά με την προσαρμογή του προϋπολογισμού όσον αφορά το Κοσσυφοπέδιο και την Παλαιστίνη.
<P>
Ασφαλώς, όπως πάντα, μας ανησυχεί η προσέγγιση του Συμβουλίου σχετικά με τις διοικητικές δαπάνες, και συμφωνώ ως προς το ότι ο προϋπολογισμός έχει μια κάποια φινλανδική απόχρωση, ιδίως στο Ευρωπαϊκό Κοινοβούλιο. Αυτό το αναφέρω ως θετικό στοιχείο, διότι κατανοώ την ανάγκη για πειθαρχία, αυστηρή υπευθυνότητα και ακρίβεια στις δαπάνες των αντιπροσώπων των χωρών, γεγονός που αποδεχόμαστε και στο οποίο πάντα θα ανταποκρινόμαστε θετικά. " πρόταση του Συμβουλίου περιλαμβάνει την οριζόντια μείωση στις συνθήκες υπό τις οποίες το ίδιο το Συμβούλιο δεν θα είναι σε θέση να τηρήσει τη δέσμευσή του να προσλάβει επιπλέον προσωπικό· πάνω από 800 μέλη προσωπικού για την πραγματοποίηση πρόσθετων αναπτυξιακών καθηκόντων δεν μπορούν σε καμία περίπτωση να γίνουν δεκτά από την Επιτροπή. Αναμένουμε πραγματικά από το Κοινοβούλιο να τηρήσει την ίδια στάση σε αυτό το θέμα, ευελπιστούμε δε ότι η εκ νέου προσαρμογή θα πραγματοποιηθεί από κοινού με το Κοινοβούλιο. Εν συντομία, λοιπόν, είναι ευχάριστο το γεγονός ότι η αρχή υπήρξε επιτυχημένη. Αντιδρούμε, ωστόσο, κριτικά στην πρώτη πρόταση του Συμβουλίου και την αξιολογούμε επίσης κριτικά, ενώ είμαστε διατεθειμένοι να συζητήσουμε σχετικά με το Κοσσυφοπέδιο και την Παλαιστίνη σε βραχυπρόθεσμο ορίζοντα, και επίσης να συζητήσουμε και να λάβουμε αποφάσεις επί των προτάσεων σχετικά με το πρόγραμμα Galileo και το Ευρωπαϊκό Ινστιτούτο Τεχνολογίας στις 19 περίπου, οπότε θα προσπαθήσουμε να καταλήξουμε σε μια συναινετική θέση για τα σημαντικά αυτά θέματα. Ως εκ τούτου, προσβλέπω σε μια επιτυχή διαδικασία και ευελπιστώ ότι οι λιθουανοί συμπατριώτες μου θα καταφέρουν να μεταφράσουν ορθά και με ακρίβεια την πρώτη ομιλία μου στα λιθουανικά.
<SPEAKER ID="170" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="171" NAME="Silvia-Adriana Ţicău  " AFFILIATION="PSE">
γραπτώς. - (RO) Σύμφωνα με τη στρατηγική της Λισαβόνας, το 3% του ΑΕγχΠ των κρατών μελών πρέπει να διατίθεται για επενδύσεις στην έρευνα, ενώ τα δύο τρίτα πρέπει να προέρχονται από τον ιδιωτικό τομέα.
<P>
Πολύ λίγες ευρωπαϊκές περιφέρειες έχουν φτάσει αυτόν τον στόχο. Το 2004, το 42% των ευρωπαϊκών επιχειρήσεων πραγματοποίησαν έρευνα στο πλαίσιο της δραστηριότητάς τους και τα κράτη μέλη επένδυσαν μόλις 1,84% του ΑΕγχΠ τους στον τομέα της έρευνας. Το 2006, το 35% του ενεργού πληθυσμού της ΕΕ εργαζόταν στον τομέα της επιστήμης και της τεχνολογίας.
<P>
" εκπαίδευση είναι απαραίτητη για το μέλλον της ΕΕ. Πρέπει να είναι προσιτή σε όλους, είτε είναι πλούσιοι είτε φτωχοί, είτε ζουν σε αστικά είτε σε αγροτικά περιβάλλοντα. " ποιότητα της ευρωπαϊκής εκπαίδευσης πρέπει να εκτιμάται σύμφωνα με τα ποσοστά αποφοίτησης και τα ποσοστά εισόδου στο επόμενο στάδιο του εκπαιδευτικού συστήματος. Χρειαζόμαστε μια νέα κοινωνική Ευρώπη, στην οποία προτεραιότητα θα έχουν οι πολίτες της.
<P>
Έχοντας υπόψη το γεγονός ότι τόσο η Ευρωπαϊκή Ένωση όσο και τα κράτη μέλη της θα εγκρίνουν τους προϋπολογισμούς τους για το 2008 το φθινόπωρο, ζητώ να δοθεί προτεραιότητα στην Ευρωπαϊκή Ένωση στις επενδύσεις στους τομείς της εκπαίδευσης και της έρευνας.

<CHAPTER ID="013">
Υποδομή χωρικών πληροφοριών στην Κοινότητα (INSPIRE) (συζήτηση) 
<SPEAKER ID="065" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0021/2007) της κ. Brepoels, εξ ονόματος της αντιπροσωπείας του Ευρωπαϊκού Κοινοβουλίου στην Επιτροπή Συνδιαλλαγής που αφορά τη δημιουργία Υποδομής Χωρικών Πληροφοριών στην Ευρωπαϊκή Κοινότητα (INSPIRE) (PE-CONS 3685/2006 - -.
<SPEAKER ID="066" NAME="Frieda Brepoels " LANGUAGE="NL">
Κύριε Πρόεδρε, κύριε Επίτροπε, κυρίες και κύριοι, τελικά, πρόκειται να δρέψουμε την ανταμοιβή δυόμισι και πλέον ετών διαρκούς δέσμευσης ενός τεράστιου αριθμού ανθρώπων, τόσο στην Επιτροπή όσο και στο Κοινοβούλιο, που πιστεύουν ακράδαντα στην προστιθέμενη αξία της οδηγίας INSPIRE για την περιβαλλοντική πολιτική στην Ευρωπαϊκή Ένωση. Γνωρίζω όντως ότι αυτό δεν είναι το ελκυστικότερο θέμα που συζητήσαμε ποτέ εδώ, και δεδομένου του υψηλού τεχνικού περιεχομένου, όλοι υπέθεταν ότι μια συμφωνία σε πρώτη ανάγνωση ήταν πιθανή. Αυτό παρέβλεπε, ωστόσο, το γεγονός ότι ορισμένα κράτη μέλη ήταν αναφανδόν κατά οποιασδήποτε μορφής εναρμόνισης των χωρικών περιβαλλοντικών πληροφοριών, και ότι επίσης ανησυχούσαν, προπάντων, για την αποζημίωση και τις άδειες και έβλεπαν αυτήν την πρωτοβουλία ως απειλή για τα εθνικά μονοπώλια. Πέντε Προεδρίες του Συμβουλίου είχαν ως προτεραιότητα την INSPIRE, ήταν όμως η φινλανδική Προεδρία αυτή η οποία κατόρθωσε, κατά τη διάρκεια της νύχτας της 21ης Νοεμβρίου 2006, να πείσει τα κράτη μέλη να τερματίσουν την αντίστασή τους. Θα ήθελα επίσης να επωφεληθώ της ευκαιρίας και να ευχαριστήσω θερμά όσους επιτέλεσαν το χρέος τους για την επίτευξη αυτής της επιτυχίας, τον Επίτροπο και το προσωπικό του. Εκτέλεσαν μεγάλο μέρος της προετοιμασίας, σε συνεργασία με μια διεθνή ομάδα εμπειρογνωμόνων που ανταποκρίθηκε με ιδιαίτερο ενθουσιασμό, με αποτέλεσμα να μην χαθεί καθόλου χρόνος. Θα ήθελα επίσης να μην παραλείψω να ευχαριστήσω τους σκιώδεις εισηγητές και το προσωπικό τους, τη νομική υπηρεσία του Κοινοβουλίου, τη γραμματεία της Επιτροπής Περιβάλλοντος, Δημόσιας Υγείας και Ασφάλειας των Τροφίμων και τη γραμματεία της Επιτροπής Συνδιαλλαγής, την Προεδρία του Συμβουλίου και όλο το προσωπικό της.
<P>
Έχοντας συζητήσει τη διαδικασία, θα ήθελα τώρα να στραφώ στο περιεχόμενο. Όπως γνωρίζετε, η INSPIRE αποσκοπεί στη θέσπιση υποδομής για χωρικές πληροφορίες στην Ευρώπη σε μια προσπάθεια να βοηθήσει την περιβαλλοντική πολιτική σε όλα τα επίπεδα. Όλοι θα συμφωνήσουν ότι ισχυρή πολιτική μπορεί να υιοθετηθεί μόνο βάσει πληροφοριών οι οποίες είναι αξιόπιστες και υψηλότατης ποιότητας. Κατά την εκπόνηση νέων μέτρων πολιτικής, οι ιθύνοντες για τη χάραξη πολιτικής πρέπει να λαμβάνουν υπόψη το γεγονός ότι τα προβλήματα που επηρεάζουν τη σύγχρονη ποιότητα ζωής έχουν καταστεί περισσότερο περίπλοκα και σύνθετα. Οι τομείς στους οποίους δίνει προσοχή το Έκτο Περιβαλλοντικό Πρόγραμμα είναι η αξιόπιστη γνώμη σε συνδυασμό με την ενημερωμένη συμμετοχή εκ μέρους του κοινού. " οδηγία την οποία ελπίζουμε να εγκρίνουμε αύριο ορίζει τους στόχους, και τα κράτη έχουν τώρα δύο χρόνια για να συντονίσουν την εθνική νομοθεσία τους και τις διοικητικές διαδικασίες τους. Άλλως ειπείν, έως τις επόμενες ευρωπαϊκές εκλογές, η INSPIRE θα αποτελεί τετελεσμένο γεγονός και θα βασίζεται στην υφιστάμενη υποδομή για χωρικά δεδομένα των διαφόρων κρατών μελών. Σε τελική ανάλυση, μέσω μιας δικτυακής πύλης γεωγραφικών δεδομένων, η INSPIRE θα προσφέρει στα κράτη μέλη την ευκαιρία να καταστήσουν διαθέσιμες όλες τις γεωγραφικές βάσεις δεδομένων ως πρώτο βήμα προς την εναρμόνιση. Αυτή η ιδέα, την οποία επικροτούν προφανώς όλοι ως τέτοια, ήταν, ωστόσο, η αιτία εξημμένων συζητήσεων στο εσωτερικό ορισμένων κρατών μελών που αγωνιούσαν να προστατεύσουν τα κέρδη τους από την πώληση γεωγραφικών δεδομένων, αλλά επίσης, σε σχέση με την πρόσβαση στις πληροφορίες, ήθελαν να επιβάλουν αυστηρότερους περιορισμούς από ό,τι προβλεπόταν στη Συνθήκη του Άαρχους. Είναι ακριβώς αυτές οι δύο τελευταίες προκλήσεις που παρεμπόδισαν το Κοινοβούλιο να καταλήξει σε συμφωνία με το Συμβούλιο σε δεύτερη ανάγνωση. Θα ήθελα επίσης να επαναλάβω στο Κοινοβούλιο ότι είμαι περιχαρής επειδή, κατά τη διάρκεια της διαδικασίας συνδιαλλαγής, κατορθώσαμε να διασφαλίσουμε ότι γενικά οι υπηρεσίες για την αναζήτηση και την παροχή χωρικών πληροφοριών πρέπει να παρέχονται δωρεάν. Μόνο εάν οι όροι διατυπώνονται σαφώς μπορεί να ισχύει αποζημίωση, ούτως ώστε να μην διακυβεύεται η οικονομική βιωσιμότητα ορισμένων κυβερνητικών υπηρεσιών.
<P>
Όσον αφορά τα δικαιώματα πνευματικής ιδιοκτησίας, το Κοινοβούλιο αποφάσισε να επιβάλει κατά γράμμα τις διατάξεις της Συνθήκης του Άαρχους όσον αφορά την πρόσβαση σε πληροφορίες για περιβαλλοντικά θέματα και, συνεπώς, να μην δεχτεί τυχόν αυστηρότερους περιορισμούς βάσει εμπιστευτικότητας, σύμφωνα με το αίτημα του Συμβουλίου. Πιστεύω ότι επιτύχαμε μια αξιέπαινη συμβιβαστική λύση, και ελπίζω ότι αύριο το Κοινοβούλιο θα στηρίξει ομόφωνα αυτήν τη συμφωνία ούτως ώστε να μπορέσει να αρχίσει πραγματικά η εφαρμογή στα κράτη μέλη.
<P>
Θα ήθελα να προσθέσω μια σύντομη παρατήρηση για τις δυνατότητες εφαρμογών. Αυτές είναι πραγματικά ανεξάντλητες εφόσον καλυφθούν τα κενά και επιλυθούν οι αντιφάσεις μεταξύ των ευρωπαϊκών γεωγραφικών βάσεων δεδομένων, οι οποίες επί του παρόντος καθιστούν αδύνατο τον σχεδιασμό και, σε ορισμένες περιπτώσεις, προκαλούν ακόμη και χάος. Το σύστημα ως έχει είναι απαραίτητο να βελτιώσει και να τηρήσει υπό έλεγχο την ποιότητα των υδάτων στην Ευρώπη. Οι συλλεχθείσες πληροφορίες μπορούν επίσης να συντελέσουν στην πρόληψη και τον έλεγχο των πλημμύρων.
<P>
Γενικά, θα τολμήσω να πω ότι η INSPIRE αποτελεί πολύτιμη προσθήκη στην υφιστάμενη περιβαλλοντική νομοθεσία στην Ευρωπαϊκή Ένωση, και θα παρακολουθήσουμε τη μεταφορά της στα κράτη μέλη εκ του σύνεγγυς και με πολύ ενδιαφέρον.
<SPEAKER ID="067" NAME="Σταύρος Δήμας">
Μέλος της Επιτροπής. Κύριε Πρόεδρε, βρίσκω την ευκαιρία να σας συγχαρώ για την εκλογή σας στο αξίωμα του Προέδρου και είμαι βέβαιος ότι θα ανταποκριθείτε πλήρως στις προσδοκίες των ευρωπαίων πολιτών και εκείνων οι οποίοι σας εξέλεξαν.
<P>
Θα είμαι πολύ σύντομος.
<P>
Κύριε Πρόεδρε, αξιότιμα μέλη του Ευρωπαϊκού Κοινοβουλίου, κατ' αρχάς, θα ήθελα να εκφράσω τις θερμές μου ευχαριστίες στην αντιπροσωπεία του Κοινοβουλίου που έλαβε μέρος στις διαδικασίες συμβιβασμού με το Συμβούλιο στις 21 Νοεμβρίου του 2006. Ειδικότερα, θα ήθελα να ευχαριστήσω και να συγχαρώ τον κ. Vidal-Quadras, ο οποίος ήταν επικεφαλής της αντιπροσωπείας του Κοινοβουλίου και, βεβαίως, την εισηγήτρια, κυρία Frieda Brepoels, την οποία θα ήθελα να επαινέσω και να ευχαριστήσω ιδιαίτερα για την εξαιρετική συμβολή της στις συζητήσεις σε όλη τη διάρκεια των διαπραγματεύσεων.
<P>
Εξασφαλίσαμε έτσι ισχυρή βάση πάνω στην οποία μπορούμε να χτίσουμε μια ολοκληρωμένη υποδομή για χωρικές πληροφορίες στην Ευρώπη.
<P>
Μια τέτοια υποδομή είναι απαραίτητη για τους εξής λόγους:
<P>
Πρώτα απ' όλα, οι καλές νομοθετικές ρυθμίσεις βασίζονται σε καλή πληροφόρηση. Καλή πληροφόρηση σημαίνει ολοκληρωμένες αναλύσεις των περιβαλλοντικών προβλημάτων που αντιμετωπίζουμε, των αιτιών που προκαλούν αυτά τα προβλήματα και των πιθανών επιπτώσεων των διαφόρων λύσεων.
<P>
Οι αναλύσεις αυτές προϋποθέτουν γεωγραφικά δεδομένα. Προς το παρόν, τη διαμόρφωση της πολιτικής μας δυσχεραίνει το γεγονός ότι τα δεδομένα αυτά είναι διεσπαρμένα σε διαφορετικές τράπεζες πληροφοριών στις οποίες είναι δύσκολη η πρόσβαση. Επιπλέον, χρησιμοποιούνται διαφορετικοί κανόνες αποθήκευσης δεδομένων με συνέπεια να είναι αδύνατος ο συνδυασμός τους με άλλα δεδομένα, πράγμα που θα διευκόλυνε τη χάραξη πολιτικής.
<P>
Χαίρομαι που κατορθώσαμε να ξεπεράσουμε και τις τελευταίες δυσκολίες και να φθάσουμε σε ένα ικανοποιητικό αποτέλεσμα. " Επιτροπή εγκρίνει ανεπιφύλακτα το κείμενο συμβιβασμού και θέλω να παροτρύνω το Κοινοβούλιο να αποδεχθεί το καλό αποτέλεσμα που πέτυχε η διαπραγματευτική του ομάδα.
<SPEAKER ID="068" NAME="Πρόεδρος">
Ευχαριστώ πολύ, Επίτροπε Δήμα. Μιλώντας προσωπικά, επιτρέψτε μου να σας πω ότι είμαι εξαιρετικά ευγνώμων για τις θερμές σας ευχές, και θα συνεχίσουμε να έχουμε αγαστή συνεργασία.
<SPEAKER ID="069" NAME="Eija-Riitta Korhola" LANGUAGE="FI">
Κύριε Πρόεδρε, πρώτον, ως μέλος της Επιτροπής Συνδιαλλαγής, θα ήθελα να ευχαριστήσω την εισηγήτρια, κ. Brepoels, και τον πρόεδρο της αντιπροσωπείας, κ. Vidal-Quadras, για την εξαιρετική δουλειά τους. " φινλανδική Προεδρία αξίζει επίσης την αναγνώριση για τη διαδικασία συνδιαλλαγής.
<P>
" επιτυχία της κοινοτικής περιβαλλοντικής πολιτικής εξαρτάται ως επί το πλείστον από τη διαθεσιμότητα των επιστημονικών πληροφοριών και την ομαλή ροή των εν λόγω πληροφοριών. Συνεπώς, αυτή η πρόταση οδηγίας, η οποία προέκυψε μέσω συνδιαλλαγής και η οποία θα θεσπίσει ένα νομικό πλαίσιο για τη δημιουργία υποδομής για χωρικές πληροφορίες στην Ευρώπη, αποτελεί προϋπόθεση για επιστημονικές εκτιμήσεις που διενεργούνται βάσει της περιβαλλοντικής νομοθεσίας.
<P>
Σε διάφορα στάδια της συζήτησης για την INSPIRE, ο κύριος στόχος ήταν η άρση ορισμένων φραγμών που παρεμποδίζουν ιδιαίτερα την κοινή χρήση περιβαλλοντικών δεδομένων μεταξύ των αρχών. Σε συνδιαλλαγή, επιτεύχθηκε γενική συμφωνία σχετικά με τις αρχές που δίνουν τη δυνατότητα σε οργανισμούς και άλλους κοινοτικούς φορείς να χρησιμοποιούν χαρτογραφικά και άλλα ειδικά δεδομένα στο πλαίσιο εφαρμογής αυτής της οδηγίας, τα οποία βρίσκονται τώρα στην κατοχή άλλων φορέων.
<P>
Ένα καλό τελικό αποτέλεσμα επιτεύχθηκε επίσης σε σχέση με τη δημόσια πρόσβαση στην πληροφόρηση. Στο μέλλον, θα είναι διαθέσιμο ένα ευρύτερο φάσμα διαδικτυακών υπηρεσιών σχετικά με το περιβάλλον. Αυτές οι υπηρεσίες, που προορίζονται για το ευρύτερο κοινό, θα είναι στις περισσότερες περιπτώσεις δωρεάν.
<P>
Θα επιτρέπεται η χρέωση για ταχέως μεταβαλλόμενες πληροφορίες, όπως ορισμένες υπηρεσίες για μετεωρολογικές πληροφορίες. Ακόμη και πριν από την INSPIRE, η Κοινότητα χρησιμοποιούσε ορισμένα μέσα προκειμένου να είναι σε θέση, πρώτον, να προωθεί την προσβασιμότητα αξιόπιστων πληροφοριών, ειδικά πληροφοριών για τον δημόσιο τομέα, και εν συνεχεία να εναρμονίζει τις πληροφορίες προκειμένου να καταστήσει δυνατές τις συγκρίσεις σε κοινοτικό επίπεδο. Μία από αυτές είναι η οδηγία για την πρόσβαση του κοινού σε περιβαλλοντικές πληροφορίες, της οποίας ήμουν εισηγήτρια. Τα προβλήματα τα οποία παρατηρήθηκαν κατά τη διάρκεια της συζήτησης για αυτήν ελήφθησαν υπόψη κατά την εκπόνηση της INSPIRE, και θα ήθελα να ευχαριστήσω όλους θερμά για αυτό. Γενικά, η οδηγία θα δημιουργήσει μια στέρεη και βιώσιμη βάση για την ανάπτυξη υποδομών χωρικών πληροφοριών στην Ευρωπαϊκή Κοινότητα, καθιστώντας δυνατή τη διατήρηση δεδομένων και υπηρεσιών ποιότητας στα κράτη μέλη.
<SPEAKER ID="071" NAME="Inés Ayala Sender">
εξ ονόματος της Ομάδας PSE. - (ES) Καταρχάς, θα ήθελα να συγχαρώ την κ. Brepoels και τους άλλους βουλευτές για το έργο τους σχετικά με την εκπόνηση αυτής της έκθεσης. Πιστεύω ότι το αποτέλεσμα είναι θετικό, χάρη στο έργο αυτού του Σώματος, το οποίο το έχει βελτιώσει σημαντικά, χάρη στις προσπάθειες που κατέβαλε η Επιτροπή για να μας βοηθήσει -μιλάω εξ ονόματος της κ. Sornosa- και επίσης, τέλος, χάρη στην κατανόηση του Συμβουλίου στην Επιτροπή Συνδιαλλαγής.
<P>
Δεν έχω καμία απολύτως αμφιβολία για τη χρησιμότητα αυτής της πρότασης ως ένα βασικό μέσο για τον σχεδιασμό, την εφαρμογή, την εποπτεία και την αξιολόγηση των περιβαλλοντικών πολιτικών σε όλα τα επίπεδα και τις πολιτικές ή τις δραστηριότητες που μπορεί να επηρεάζουν άμεσα ή έμμεσα το περιβάλλον.
<P>
Επιπλέον, πιστεύουμε ότι είναι ενδεδειγμένο να βασίσουμε αυτήν την κοινοτική υποδομή στις υποδομές χωρικών πληροφοριών που υπάρχουν ήδη και υπόκεινται σε διαχείριση από τα κράτη μέλη, εφαρμόζοντας πλήρως την αρχή της επικουρικότητας, ιδιαίτερα όταν τα κράτη μέλη έχουν πολλά επίπεδα δημόσιας διοίκησης, όπως συμβαίνει συχνά στη χώρα μου, την Ισπανία, για παράδειγμα.
<P>
Οι υπηρεσίες δικτύου είναι απαραίτητες προκειμένου να μοιραστούν οι χωρικές πληροφορίες στα διάφορα επίπεδα δημόσιας αρχής στην Κοινότητα. Αυτές οι υπηρεσίες πρέπει να καταστήσουν δυνατό τον εντοπισμό, την επεξεργασία, τη θέαση και το "κατέβασμα" χωρικών πληροφοριών, και επίσης την πρόσβαση στις χωρικές πληροφορίες και στις υπηρεσίες ηλεκτρονικού εμπορίου.
<P>
Αυτό το μέσο πρέπει να χρησιμεύσει για την εκμετάλλευση στο μέγιστο δυνατό των οφελών και των δυνατοτήτων που προσφέρει η παγκοσμιοποίηση των πληροφοριών και των υπηρεσιών στις κυβερνήσεις, στις ιδιωτικές επιχειρήσεις, στα πανεπιστήμια, στην κοινωνία στο σύνολό της και, κυρίως, στους πολίτες. Πιστεύω ότι είναι σημαντικό διότι μας ενημερώνει σχετικά με κάτι που είναι ήδη κοινό χάρη στο Διαδίκτυπο και στις πληροφορίες που μας παρέχει.
<P>
Πιστεύω επίσης ότι είναι σημαντικό το γεγονός ότι έχει σχεδιαστεί ως ένα μέσο για την παροχή δημόσιων πληροφοριών. Από αυτήν την άποψη, ελπίζουμε ότι το INSPIRE θα συμπληρώσει την πληροφόρηση του δημόσιου τομέα και τις οδηγίες σχετικά με την πρόσβαση στις περιβαλλοντικές πληροφορίες που έχουν υιοθετηθεί κατ' εφαρμογή της Σύμβασης Άαρχους, την οποία εγκρίναμε πρόσφατα, και ότι θα εξετάσει μια σειρά θεμάτων που δεν περιλαμβάνονται σε αυτές τις οδηγίες, όπως η κοινή διάθεση πληροφοριών μεταξύ των δημόσιων αρχών και θέματα διαλειτουργικότητας.
<P>
Τέλος, πρέπει να εκφράσω την ικανοποίησή μου για τη συμφωνία που επιτεύχθηκε από το Συμβούλιο αναφορικά με τη δωρεάν πρόσβαση στην υπηρεσία, στην πλειοψηφία των περιπτώσεων, καθώς και το κεφάλαιο σχετικά με τον εμπιστευτικό χαρακτήρα των πληροφοριών, που στο τέλος θα συμπίπτουν με τις διατάξεις που θεσπίζονται στη Σύμβαση Άαρχους, σχετικά με την πρόσβαση του κοινού στις πληροφορίες για το περιβάλλον.
<SPEAKER ID="072" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

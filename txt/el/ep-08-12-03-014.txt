<CHAPTER ID="014">
Στρατηγική της ΕΕ για τους Ρομά (συζήτηση) 
<SPEAKER ID="110" NAME="Πρόεδρος">
Το επόμενο θέμα είναι η συζήτηση για τις δηλώσεις του συμβουλίου και της Επιτροπής σχετικά με τη στρατηγική της ΕΕ για τους Ρομά.
<SPEAKER ID="111" NAME="Jean-Pierre Jouyet">
Εν ενεργεία Πρόεδρος του Συμβουλίου. - (FR) Κύριε Πρόεδρε, κύριε Επίτροπε, κυρίες και κύριοι, το Συμβούλιο αναγνωρίζει απόλυτα την ουσιώδη σημασία των κατάλληλων μέτρων με σκοπό τη βελτίωση της κατάστασης των Ρομά και την προώθηση των θεμελιωδών δικαιωμάτων τους, όπως ζήτησε αυτή η Συνέλευση στο ψήφισμά της στις 31 Ιανουαρίου.
<P>
Όπως γνωρίζετε, κατά τη Γαλλική Προεδρία έγινε πραγματική πρόοδος στους τομείς της μη διάκρισης και ένταξής τους και σε αυτό το πλαίσιο, κατέστη δυνατό να λάβουμε υπόψη μας την κατάσταση των Ρομά, αλλά όχι στα πλαίσια του πακέτου της Κοινωνικής Ατζέντας, όπως παρουσιάστηκε από τον Επίτροπο Špidla στις 2 Ιουλίου.
<P>
Ο σκοπός του πακέτου που παρουσιάστηκε από την Επιτροπή είναι να δώσει νέα ώθηση σε πολιτικές που μάχονται την ένδεια, τον αποκλεισμό και τις διακρίσεις που επηρεάζουν τις πιο ευάλωτες ομάδες. Από αυτήν την άποψη, οι προτάσεις που έγιναν από την Επιτροπή και που δίνουν εμπιστοσύνη σε υπάρχοντα όργανα, τα οποία συμβάλουν στη διασφάλιση της ευρύτερης ενσωμάτωσης του πληθυσμού των Ρομά, είναι πραγματικά μια πολύ καλή συνεισφορά.
<P>
Το Συμβούλιο, από τη μεριά του, λυπάται που τα Κράτη Μέλη δεν μπόρεσαν να συμφωνήσουν σε ένα πακέτο σχετικά με την καταπολέμηση της ενδείας και του κοινωνικού αποκλεισμού, όσο αφορά στο οικονομικό θέμα. Ήθελα να το αναφέρω αυτό με την ευκαιρία αυτής της συζήτησης.
<P>
" πρώτη ευρωπαϊκή σύνοδος των Ρομά διεξήχθη στις 16 Σεπτεμβρίου. Είχε την υποστήριξη του Προέδρου της Επιτροπής και της Γαλλικής Προεδρίας της Ευρωπαϊκής Ένωσης " δήλωση που υιοθετήθηκε υπογραμμίζει τις ευθύνες των Κρατών Μελών διασφαλίζοντας τη σημαντική ένταξη των Ρομά, δίνοντας έμφαση στην ενίσχυση των ατομικών δικαιωμάτων των ανθρώπων και στη σημασία της συμμετοχής των οργανισμών των Ρομά.
<P>
Στις 29 και 30 Σεπτεμβρίου διεξήχθη μια δεύτερη σύνοδος ισότητας. Στη διάρκεια αυτής της συνόδου δώσαμε έμφαση στα προβλήματα τα οποία αντιμετωπίζει πολύ συχνά ο πληθυσμός των Ρομά, είτε πρόκειται για εκπαίδευση, θέσεις εργασίας ή επαγγελματική κατάρτιση, καθώς και πρόσβαση σε άλλα αγαθά και υπηρεσίες και μπορέσαμε έτσι να δούμε ποια θα ήταν η πιο αποτελεσματική δράση για την καταπολέμηση των διακρίσεων εις βάρος αυτών των ανθρώπων.
<P>
Επίσης είμαστε πολύ ευχαριστημένοι με την ενσωμάτωση της κατάστασης των Ρομά στα πλαίσια της Ευρωπαϊκής Ένωσης και θα διασφαλίσουμε ότι αυτό θα είναι μια από τις προτεραιότητες του Οργανισμού Θεμελιωδών Δικαιωμάτων της Ευρωπαϊκής Ένωσης.
<P>
" Γαλλική Προεδρία πρόσφατα συνέταξε κάποια σχέδια συμπερασμάτων σχετικά με τη συγκεκριμένη κατάσταση των Ρομά. Αυτά τα συμπεράσματα θα υποβληθούν στο Συμβούλιο των Υπουργών Εξωτερικών και στο Συμβούλιο των Γενικών Υποθέσεων και Εξωτερικών Σχέσεων την επόμενη Δευτέρα και Τρίτη. Θα ενημερώσω για αυτά την Επιτροπή Εξωτερικών Υποθέσεων την Τρίτη.
<P>
Τα σχέδια συμπερασμάτων καλούν την Επιτροπή και τα Κράτη Μέλη να λάβουν υπόψη τους την κατάσταση των Ρομά στο σχεδιασμό και την εφαρμογή των πολιτικών σχετικά με την προστασία των θεμελιωδών δικαιωμάτων, στην πολιτική καταπολέμησης της ένδειας και των διακρίσεων, στις πολιτικές ισότητας των δυο φύλων και σε αυτές που αφορούν στην πρόσβαση στην εκπαίδευση, τη στέγαση, την υγεία, την απασχόληση, το νόμο και τον πολιτισμό. Σε αυτά τα σχέδια συμπερασμάτων καλούμε την Επιτροπή και τα Κράτη Μέλη να προσδιορίσουν σαφείς δράσεις για το 2009 και το 2010.
<P>
Έχοντας αυτό υπόψη μας, προβλέψαμε και για καλύτερη χρήση των Διαθρωτικών Ταμείων. Για αυτόν το λόγο το Συμβούλιο καλεί την Επιτροπή να προβεί σε παρουσίαση το 2010, με μια έκθεση για την πρόοδο, για να συνεχιστούν οι συζητήσεις και να οργανωθούν οι απαραίτητες ανταλλαγές με τους οργανισμούς των Ρομά.
<P>
Αυτά ήθελα να πω σε αυτήν τη Συνέλευση, κύριε Πρόεδρε, κυρίες και κύριοι.
<SPEAKER ID="112" NAME="Vladimír Špidla">
Μέλος της Επιτροπής. - (CS) Κύριε Πρόεδρε, κυρίες και κύριοι, η πρώτη ευρωπαϊκή σύνοδος των Ρομά, η οποία διεξήχθη στις Βρυξέλες στις 16 Σεπτεμβρίου, ήταν θεμελιώδους σημασίας για τη συνεργασία των βασικών φορέων αυτού του πεδίου. Σε αυτήν τη σύνοδο συμμετείχαν περισσότεροι από 500 εκπρόσωποι οργάνων της ΕΕ, Κρατών Μελών και μη κυβερνητικών οργανώσεων, και αποτέλεσε ένα συμβολισμό της ανανεωμένης αποφασιστικότητας μας να αυξήσουμε τις προσπάθειές μας για να αντιμετωπίσουμε τον κοινωνικό αποκλεισμό των Ρομά.
<P>
Δόθηκε ένα ξεκάθαρο μήνυμα ότι ο γενικός σκοπός πρέπει να είναι η πλήρης ένταξη των Ρομά στην οικονομική, κοινωνική και πολιτισμική ζωή της Ευρώπης και η διασφάλιση των ίσων ευκαιριών για όλους στην ΕΕ, συμπεριλαμβανομένων των Ρομά. " κοινωνία των πολιτών πρέπει να δεσμευτεί απόλυτα σε αυτήν τη συνεργασία. Έπεται ότι οι Ρομά πρέπει να συμμετέχουν στην πρόταση, την εφαρμογή και την παρακολούθηση των πολιτικών που ισχύουν για αυτούς. " Επιτροπή καλωσορίζει, λοιπόν, τη συνεισφορά που έγινε στη σύνοδο από μη κυβερνητικές οργανώσεις, για παράδειγμα από το Συνασπισμό Πολιτικής των Ρομά της ΕΕ. " άνευ προηγούμενου πρόοδος που επιτεύχθηκε αυτό το χρόνο όσον αφορά στην ένταξη των Ρομά μέσω των συντονισμένων προσπαθειών της ΕΕ και των Κρατών Μελών και μέσω της συνεργασίας βασίστηκε στην αμοιβαία εμπιστοσύνη και στην καλή θέληση.
<P>
Κατά τη γνωμοδότηση της Επιτροπής τα πιο σημαντικά συμπεράσματα της συνόδου ήταν τα εξής: η ανάληψη της προώθησης των ατομικών δικαιωμάτων των Ρομά, ανδρών, γυναικών και παιδιών, μια αναγνώριση του γεγονότος ότι η ΕΕ και τα Κράτη Μέλη μοιράζονται την ευθύνη της υποστήριξης της ένταξης σε διαφορετικούς τομείς δραστηριότητας, μια αναγνώριση ότι η ΕΕ πρέπει να υποστηρίξει τα Κράτη Μέλη στην εκτέλεση των πολιτικών τους μέσω του συντονισμού και της οικονομικής υποστήριξης από τα διαθρωτικά ταμεία, μια συναίνεση που είναι απαραίτητη για την υποστήριξη των πολιτιστικά ευαίσθητων προσεγγίσεων που επικεντρώνονται στους Ρομά, οι οποίες θα προωθήσουν την ενσωμάτωσή τους στους παραδοσιακούς δρόμους όσον αφορά στην εκπαίδευση, την απασχόληση και στις κοινότητες χωρίς να εξαιρούνται άλλα εξίσου μειονεκτικά μέλη της κοινωνίας.
<P>
" Επιτροπή έδωσε επίσης ένα ξεκάθαρο μήνυμα στη σύνοδο ότι θα λάβει όλα τα απαραίτητα μέτρα σε αυτό το πλαίσιο δραστηριοτήτων προς τη βελτίωση της κατάστασης των Ρομά και ότι θα διασφαλίσει ότι θα μπορέσουν να έχουν πλήρη χρήση των θεμελιωδών δικαιωμάτων που εγγυώνται στο Χάρτη. " Επιτροπή δεν θα διστάσει να παρέμβει όπου υπάρξει παράβαση του Κοινοτικού δικαίου, συμπεριλαμβανομένων των θεμελιωδών δικαιωμάτων.
<P>
Σχετικά με τα συμπεράσματα της συνόδου, ο Πρόεδρος Barroso κι εγώ προτείναμε τη δημιουργία μια πλατφόρμας για την ένταξη των Ρομά. Αυτό θα προσφέρει μια πλατφόρμα για διμερείς συναντήσεις σε υψηλό επίπεδο έτσι ώστε, για παράδειγμα, τα χρηματοπιστωτικά όργανα που υποστηρίζουν τις πολιτικές της συνοχής και της ανάπτυξης της υπαίθρου ενδέχεται να στοχεύουν καλύτερα στην ένταξη των Ρομά. Επιπλέον, η πλατφόρμα θα συμβάλει στη σταθερή εκπλήρωση της υπόσχεσης της Επιτροπής να καταστήσει τα όργανα και τις πολιτικές της Κοινότητας πιο αποτελεσματικά και να παρέχει αναφορές για τα αποτελέσματά τους.
<P>
Σε συνδυασμό με τα συμπεράσματα από τη συνάντηση του Ευρωπαϊκού Συμβουλίου που διεξήχθη τον Ιούνιο, τα κράτη Μέλη θα πρέπει να εκτιμήσουν τη μέχρι σήμερα πρόοδο και να εντείνουν τις προσπάθειές τους για την πλήρη ένταξη των Ρομά. " Επιτροπή θα υποστηρίξει φυσικά τα Κράτη Μέλη. Εκτός από αυτό, η Επιτροπή αναμένει τη συνάντηση του Συμβουλίου Γενικών Υποθέσεων στις 8 Δεκεμβρίου, στο οποίο θα συζητηθούν προτάσεις αναφορικά με τα συμπεράσματα για την ένταξη των Ρομά.
<SPEAKER ID="114" NAME="Lívia Járóka">
εξ ονόματος της Ομάδας PPE-DE. - (HU) Κύριε Πρόεδρε, κύριε Επίτροπε, κύριε Υπουργέ, κυρίες και κύριοι, τα τελευταία χρόνια έχει γίνει σημαντική πρόοδος στην αναγνώριση σε ευρωπαϊκό επίπεδο του γεγονότος ότι η ένταξη 10 εκατομμυρίων Ρομά που ζουν σε ανέχεια στα Κράτη Μέλη και η πλήρης πραγμάτωση των δικαιωμάτων τους είναι προς το συμφέρον όλων των Ευρωπαϊκών κοινωνιών.
<P>
Θεωρώ ότι αυτή η διαδικασία έχει παρόλα αυτά βάση για να σταματήσει. Σύμφωνα με το Ευρωπαϊκό Κοινοβούλιο και τις μη κυβερνητικές οργανώσεις, είναι απαραίτητες η επαγγελματική παρακολούθηση και η επίβλεψη της Ευρωπαϊκής Κοινότητας, γιατί παρόλο που τα Κράτη Μέλη κατέδειξαν στα σχέδια που υποβλήθηκαν στην Ευρωπαϊκή Ένωση την πρόθεσή τους να εντάξουν τους Ρομά που ζουν εντός των συνόρων τους, οι εθνικοί προϋπολογισμοί τους και τα μέχρι σήμερα αποτελέσματα δεν υποστηρίζουν αυτές τις δηλώσεις.
<P>
Τα μεμονωμένα έργα που χρηματοδοτούνται από πόρους της ΕΕ δεν έχουν επιφέρει εντυπωσιακά αποτελέσματα. Ο αποκλεισμός των Ευρωπαίων Ρομά από την οικονομία και τη στέγαση, η έλλειψη πρόσβασης σε ποιοτική εκπαίδευση, οι προβληματικοί δείκτες ιατρικής περίθαλψης δεν βελτιώθηκαν καθόλου, μάλλον χειροτέρεψαν και συνεχίζουν να αποδυναμώνουν την ευρωπαϊκή συνοχή της Ευρώπης.
<P>
Είναι απαραίτητες επαγγελματικές προσπάθειες που θα είναι πιο εκτενείς από τις μέχρι σήμερα προσεγγίσεις που βασίζονται στα έργα και πρέπει να απευθύνονται τόσο σε κοινωνίες Ρομά και μη ώστε να αναπτυχθούν οι περιοχές που αναφέρονται, με τέτοιο τρόπο ώστε να υπερβαίνουν τα κόμματα και τους κύκλους. Μία θεμελιώδης προϋπόθεση για την επιτυχία αυτών των προσπαθειών είναι οι μελλοντικές προεδρίες να δεσμευτούν σε ενωμένες ευρωπαϊκές δράσεις οι οποίες προετοιμάστηκαν υπό τη Γαλλική Προεδρία.
<P>
Είναι σημαντικό να ληφθούν άμεσα μέτρα με στόχο την απόκτηση της αποδοχής των Ρομά και την τιθάσευση της οικονομικής τους δυνατότητας στην υπηρεσία της ευρωπαϊκής ανάπτυξης. Από την αρχή της πολιτικής συνοχής μέχρι τη διεύρυνση του 2004, υπήρχαν κάποιες επιτυχίες, αλλά πρέπει να περιμένουμε ακόμα, τρεις δεκαετίες είναι πάρα πολύ " κατάσταση απαιτεί τίποτα λιγότερο από μέτρα κατά της κρίσης. Τα γκέτο των Ρομά μπορούν να εξαλειφθούν μόνο από την επανένταξη μερικών εκατοντάδων κατοίκων τους στην αγορά εργασίας και από τη μέγιστη χρήση νέων και μη ανεπτυγμένων τομέων της οικονομίας - όπως την ανανεώσιμη και την εναλλακτική ενέργεια ή την προστασία του περιβάλλοντος - και τη δημιουργία μιας ποιοτικά ενσωματωμένης εκπαίδευσης.
<P>
" ταυτότητα των Ρομά, η εθνική τους ταυτότητα που προκύπτει από την πατρίδα τους και την κοινωνική και οικονομική ταυτότητα πρέπει να ενδυναμωθούν ταυτόχρονα. Ο προϋπολογισμός του 2009 περιλαμβάνει ένα πιλοτικό έργο 5 εκατομμυρίων που εγγυάται ότι μπορούμε να μιλάμε για αυτό το θέμα, αλλά η πρόοδος δεν πρέπει να σταματήσει εκεί. Στη θέση των διμερών συναντήσεων, χρειαζόμαστε μια νέα στρατηγική της ΕΕ που μπορεί να δημιουργήσει νέα στοιχεία, νομικά θεμέλια και πιθανές κυρώσεις αλλά και νομισματικούς μηχανισμούς.
<SPEAKER ID="115" NAME="Jan Marinus Wiersma">
εξ ονόματος της PSE. - (NL) Κύριε Πρόεδρε, μόλις πρόσφατα, το Ευρωπαϊκό Κοινοβούλιο υποστήριξε με έμφαση την ανάπτυξη μιας μακροχρόνιας στρατηγικής για την ένταξη των Ρομά στην Ευρώπη. Πέρσι κατέστη ξεκάθαρο ότι πρέπει να ληφθούν και άλλα μέτρα σε αυτόν τον τομέα, κυρίως από τα Κράτη Μέλη αλλά και από την Ευρωπαϊκή Ένωση. Το συμβούλια σύντομα θα ασχοληθεί και πάλι με αυτό το θέμα. Αυτό και μόνο καταδεικνύει ότι οι Αρχηγοί των Κυβερνήσεών μας θέτουν ως μεγάλο πολιτικό στόχο χρησιμοποιώντας αποτελεσματική πολιτική, και έχοντας μία καλή δικαιολογία προκειμένου, να καταπολεμήσουν τις διακρίσεις κατά των Ρομά και τον κοινωνικό και οικονομικό αποκλεισμό τους.
<P>
Αυτό το θέμα βρίσκεται ψηλά στην ατζέντα της Επιτροπής. Τον Σεπτέμβριο οργανώθηκε η πρώτη Σύνοδος των Ρομά, στην οποία εκπρόσωποι των Κρατών Μελών, η ίδια η Επιτροπή και συγκεκριμένοι εκπρόσωποι της κοινωνίας των Ρομά είχαν την ευκαιρία να κάνουν συστάσεις αναφορικά με την Ευρωπαϊκή πολιτική για τους Ρομά.
<P>
Ως μέρος της Ευρωπαϊκής στρατηγικής για τους Ρομά, θα πρέπει να διεξάγεται μια συνάντηση με υψηλά πολιτικά ιστάμενους σε ετήσια βάση με προοπτική να ελέγχεται η πρόοδος στην πολιτική, να γίνεται ανταλλαγή εμπειριών, αλλά επίσης - σε περίπτωση που αυτό αποδειχθεί αναγκαίο - να γίνονται και ισχυρές κριτικές. Ελπίζω ο κύριος Επίτροπος να μπορεί να δεσμευτεί για αυτό σήμερα.
<P>
Ωστόσο, πρέπει να γίνουν και άλλα. Για αυτόν το λόγο το Ευρωπαϊκό Συμβούλιο όρισε για την Επιτροπή ένα ξεκάθαρο και συγκεκριμένο καθήκον, να αναπτύξει ένα ευρύ, στρατηγικό και μακροχρόνιο πλαίσιο πολιτικής ώστε να διακόψει το φαύλο κύκλο του αποκλεισμού στον οποίο έχουν παγιδευτεί γενιές ευρωπαίων Ρομά.
<P>
Δεν υπάρχει λόγος να περιμένουμε περισσότερο για προτάσεις πολιτικής. Είναι πασιφανές το τι πρέπει να γίνει, αναρίθμητες μελέτες και συστάσεις πολιτικής έχουν αποτυπώσει τη δυσχέρεια Τα ψηφίσματα του Ευρωπαϊκού Κοινοβουλίου παρέχουν μια ξεκάθαρη και συγκεκριμένη σύνοψη των πιθανών κινήτρων της πολιτικής.
<SPEAKER ID="116" NAME="Viktória Mohácsi" LANGUAGE="HU">
Κύριε Πρόεδρε στις 31 Ιανουαρίου σε αυτήν την Αίθουσα Συνεδριάσεων, υιοθετήσαμε με μεγάλη πλειοψηφία το ψήφισμα του Ευρωπαϊκού Κοινοβουλίου όπου ζητούσε ξεκάθαρα από την Ευρωπαϊκή Επιτροπή να καταστρώσει μια στρατηγική της ΕΕ για τους Ρομά. " εκπαίδευση, η στέγαση, η απασχόληση και η υγεία χαρακτηρίστηκαν ως τέσσερεις τομείς προτεραιότητας στους οποίους έπρεπε να παρασχεθούν υλικοί και ανθρώπινοι πόροι.
<P>
" δήλωση της Επιτροπής, την οποία μόλις ακούσαμε δεν είναι ιδιαίτερα πειστική και πρέπει να πω με ειλικρίνεια ότι μου θύμισε τρομακτικά τις δηλώσεις προπαγάνδας των ανατολικοευρωπαίων σοσιαλιστών δικτατόρων. Όπως και εκείνες τις ημέρες, έτσι και σήμερα, δεν ακούμε τίποτε άλλο παρά επιτυχία, ανάπτυξη και άλλα θετικά μηνύματα, ενώ στην πραγματικότητα οι Ρομά ζουν ακόμα σε σκηνές και γκέτο και καθημερινά έρχονται αντιμέτωποι με την ταπείνωση, τη διάκριση και στη χειρότερη περίπτωση με ρατσιστικές επιθέσεις, ως αποτέλεσμα περίπου 30 χιλιάδες Ρομά μόνο από την Ιταλία περιφέρονται σε ολόκληρη την επικράτεια της Ευρωπαϊκής Ένωσης αναζητώντας ένα σπίτι, σε ένα τουλάχιστον από τα Κράτη Μέλη.
<P>
Κύριε Πρόεδρε, κρατάω στο χέρι μου μια επιστολή από τον Αντιπρόεδρο κύριο Barrot με ημερομηνία 6 Νοεμβρίου, στην οποία διαβεβαιώνει εμένα και τέσσερις από τους συναδέρφους μου Βουλευτές ότι - και παραθέτω το απόσπασμα - "σχετικά με τη Στρατηγική της ΕΕ για τους Ρομά μπορούμε να είμαστε σίγουροι ότι θα συνεργαστεί στενά με τον επίτροπο κύριο Špidla ώστε να βεβαιωθεί ότι θα ανταπεξέλθει στις προσδοκίες των μη κυβερνητικών οργανώσεων των Ρομά". Ωστόσο, δεν υπάρχει καμία αναφορά για τη στρατηγική, αλλά μόνο για μια πλατφόρμα ένταξης των Ρομά. Πως μπορεί να εξηγηθεί αυτό;
<P>
Σχετικά με τη σύνοδο των Ευρωπαίων Ρομά, άκουσα μόνο κριτικές από τις μη κυβερνητικές οργανώσεις για το γεγονός ότι περίμεναν πολύ περισσότερα από αυτήν τη ιστορική συνάντηση και ότι δεν περιελήφθησαν στις προετοιμασίες. Θα προχωρήσω όμως και παραπέρα. Δεν είναι ακόμη ξεκάθαρό με ποιο τρόπο η κυβέρνηση του κυρίου Berlusconi πληροφόρησε την Ευρωπαϊκή Επιτροπή για τα αποτελέσματα της λήψης δακτυλικών αποτυπωμάτων.
<SPEAKER ID="117" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, Επιτροπή, Συμβούλιο αυτή η συζήτηση είναι κάπως υποθετική. Πρέπει να λέμε τα σύκα σύκα και τη σκάφη σκάφη. Έχουμε ένα πρόβλημα με τους Ρομά και αυτό είναι ότι απορρίπτονται έντονα στις περισσότερες κοινωνίες και σε διάφορους βαθμούς. " Ιταλία, ήταν μια από τις χώρες που αναφέρθησαν, η Δημοκρατία της Τσεχίας και η Ρουμανία γνωρίζουν και αυτές παραδείγματα πραγματικών πογκρόμ και ρατσιστικών επιθέσεων.
<P>
Σε αυτήν την κατάσταση η Ευρωπαϊκή Ένωση θα πρέπει να κάνει ένα πράγμα, δηλαδή, να δώσει στους Ρομά το καθεστώς της Ευρωπαϊκής μειονότητας. Με άλλα λόγια, η επίσημη αναγνώριση είναι το πρώτο βήμα προς την καταπολέμηση του αποκλεισμού. Δεύτερον, χρειάζεται στη συνέχεια να αναπτύξουμε μια στρατηγική με τους Ρομά, η οποία θα πρέπει, ωστόσο, να περιλαμβάνει και τα δυο μέρη. Μία στρατηγική για τους Ρομά που έχουν εγκατασταθεί και μία στρατηγική για όσους μετακινούνται. Αναφορικά με τους Ρομά που μετακινούνται δεν είναι δυνατό να υποχρεωθούν να μείνουν σε ένα μέρος, αλλά ούτε αυτοί που έχουν εγκατασταθεί δεν μπορούν να υποχρεωθούν να μετακινηθούν. Αυτό είναι ένα δύσκολο πρόβλημα. Υπήρξα υπεύθυνος για τους Ρομά στη Φρανκφούρτη για έξι χρόνια και γνωρίζω πόσο δύσκολη είναι η καθημερινή δουλειά.
<P>
Το θεμελιώδες, όμως, πρόβλημα είναι, και για αυτόν το λόγο όσα έχουμε πει για την οργάνωση είναι εξίσου σωστά, ότι εάν δεν εγκαθιδρύσουμε δομές με τους εκπροσώπους των οργανισμών των Ρομά, θα αποτύχουμε επειδή πάντα θα μιλάμε πατερναλιστικά για τα προβλήματά τους και δεν θα προσπαθούμε να τα λύσουμε μαζί τους - συμπεριλαμβανομένων των αντιρρήσεών τους. Για παράδειγμα, μιλάμε για τα σχολεία. Ωστόσο, υπάρχουν οικογένειες Ρομά που δεν θέλουν να στείλουν τα παιδιά τους στο σχολείο και άλλες που θέλουν να τα στείλουν. Αυτά είναι διαφορετικά προβλήματα. Ως εκ τούτου, συμφωνώ ότι θα πρέπει να σταματήσουμε να δίνουμε τόσο θετικές εκθέσεις του τύπου "Ανησυχούμε" και "Έχουμε προγράμματα" και ούτω κάθε εξής, όταν γνωρίζουμε ότι κάτι τέτοιο δεν λειτουργεί.
<P>
Εν συντομία, πρώτον, αναγνωρίζουμε το πρόβλημα ξεκάθαρα και δεύτερον εντάσσουμε τους οργανισμούς των Ρομά στη διαδικασία με πιο δραστικό τρόπο.
<SPEAKER ID="118" NAME="Roberta Angelilli">
εξ ονόματος της Ομάδας UEN Group. - (IT) Κύριε Πρόεδρε, κυρίες και κύριοι, συμφωνώ πλήρως με την προσέγγιση που υιοθέτησε η Επιτροπή σχετικά με τους Ρομά. Κατανοώ την πραγματιστική προσέγγιση που είναι απαλλαγμένη από πολιτικές και ιδεολογικές επιπτώσεις, μια προσέγγιση που - όπως είπε ο Πρόεδρος Barroso στη διάσκεψη κορυφής στις Βρυξέλλες στις 16 Σεπτεμβρίου - απαιτεί τη συμμετοχή όλων των ηγετών, χωρίς καμία εξαίρεση, από την κοινότητα των Ρομά έως τις δημόσιες αρχές, υπό την ηγεσία της Ευρωπαϊκής Επιτροπής.
<P>
Οι πολιτικές σχετικά με τους Ρομά υπάγονται φυσικά στην αρμοδιότητα των κρατών μελών, αλλά είναι θετικό το ότι, επί τέλους, συντονίζονται σε επίπεδο Κοινότητας. Οι ορθές πρακτικές θα πρέπει να συντονίζονται και η χρήση των κεφαλαίων θα πρέπει να ελέγχεται σε τακτική βάση. Πόσοι πόροι έχουν κατασπαταληθεί τα τελευταία χρόνια; Πόσες ευκαιρίες έχουν χαθεί; Κοιτάζοντας την πραγματική κατάσταση και λαμβάνοντας υπόψη τις κατάλληλες εξαιρέσεις, ο προϋπολογισμός είναι δυστυχώς ελλειμματικός. Πάρα πολλά κεφάλαια δεν έχουν χρησιμοποιηθεί, πάρα πολλά έχουν σπαταληθεί σε μέτρα και έργα τα οποία δεν είχαν αποτελέσματα. Εάν θέλουμε να είμαστε σοβαροί σχετικά με αυτό, δεν μπορούμε να προσποιούμαστε ότι δεν έγινε. Κατ' αυτήν την έννοια, μπορούμε πραγματικά να πούμε: "ο αναμάρτητος πρώτος τον λίθο βαλέτω". " Επιτροπή έχει παράγει ένα χρήσιμο έγγραφο για τα κράτη μέλη. Όλοι πρέπει να συνεισφέρουν στο πεδίο της αρμοδιότητάς τους, ξεκινώντας από την αδυσώπητη καταπολέμηση κάθε μορφής ρατσισμού και διάκρισης και υποστηρίζοντας σοβαρές πολιτικές ενσωμάτωσης που θα περιλαμβάνουν κυρίως τρεις τομείς: την εκπαίδευση, τους εμβολιασμούς και την υγειονομική περίθαλψη, καθώς και τα προγράμματα επαγγελματικής εκπαίδευσης και έναρξης εργασίας, επίσης με τη χρήση κεφαλαίων μικροπιστώσεων.
<P>
Αλλά θα ζητήσουμε από τους Ρομά να αναλάβουν τις ευθύνες τους. Επιτρέψτε μου να σας δώσω ένα παράδειγμα. Πρέπει να πάψουμε απολύτως να ανεχόμαστε τους γονείς Ρομά να υποχρεώνουν τα παιδιά τους να επαιτούν, απομακρύνοντάς τα από εκπαιδευτικές δραστηριότητες. " εκμετάλλευση και οι παράνομες δραστηριότητες δεν μπορούν να γίνονται ανεκτές σε οποιαδήποτε μορφή. Μόνο συνδυάζοντας αλληλεγγύη, ενσωμάτωση και σεβασμό για τους κανονισμούς θα βρούμε την κατάλληλη στρατηγική για να επιλύσουμε αυτά τα προβλήματα.
<SPEAKER ID="119" NAME="Giusto Catania">
εξ ονόματος της Ομάδας GUE/NGL Group. - (IT) Κύριε Πρόεδρε, κυρίες και κύριοι, όταν εγκρίθηκε το ψήφισμα από το Κοινοβούλιο, επισκεφτήκαμε τους καταυλισμούς των Ρομά και είχαμε την ευκαιρία να δούμε με τα μάτια μας πώς καλωσορίζουν τον κόσμο και πώς ζουν. Επισκεφτήκαμε τους καταυλισμούς στη Ρώμη και είχαμε την ευκαιρία να διαπιστώσουμε πως, στην πραγματικότητα, οι Ρομά χρειάζονται ειδική προστασία, ακόμα και μόνο λόγω του ότι από την επέκταση της ΕΕ έχουν γίνει μία από τις μεγαλύτερες μειονότητες στην Ευρωπαϊκή Ένωση. Πρέπει να διασφαλίσουμε ότι αυτή η μειονότητα θα αναγνωρίζεται ως Ευρωπαϊκή μειονότητα, με ό,τι αυτό συνεπάγεται.
<P>
Οι προσπάθειες που έχουν γίνει τα τελευταία χρόνια ήταν ανοργάνωτες και δεν συντονίζονταν από την Ευρωπαϊκή Ένωση. Τόσα χρήματα έχουν σπαταληθεί και δεν έχουν επιφέρει οποιεσδήποτε μόνιμες δομικές βελτιώσεις στην κατάσταση των Ρομά, ειδικά σε τομείς όπως η εκπαίδευση, η στέγαση και η απασχόληση. Καθημερινά είμαστε μάρτυρες φυλετικών διακρίσεων, τόσο σε τοπικό επίπεδο όσο και σε επίπεδο προγραμμάτων τα οποία δεν είναι προσανατολισμένα στην ενσωμάτωση. Είμαστε επίσης συνεχώς μάρτυρες φυλετικών διακρίσεων από την αστυνομία ή ακόμα φυλετικών στερεοτύπων από την πλευρά κυβερνήσεων, οι οποίες σκέφτονται να καταγράψουν τους Ρομά με τη χρήση λήψης αποτυπωμάτων ή άλλων μορφών καταγραφής. Υπάρχει μια πραγματική εκστρατεία ποινικοποίησης στην Ευρώπη κατά της κοινότητας των Ρομά. Καθημερινά ακούμε δηλώσεις από πολιτικές προσωπικότητες που τείνουν προς αυτήν την κατεύθυνση, και από την αριστερά και τη δεξιά.
<P>
Ελπίζω πως η κ. Angelilli μπορεί να πείσει τον ηγέτη του κόμματός της που είναι και ο Πρόεδρος του Ιταλικού Κογκρέσου των βουλευτών, ότι οι Ρομά μπορούν να ενσωματωθούν, αντίθετα με όσα είπε δημοσίως.
<SPEAKER ID="120" NAME="Frank Vanhecke" AFFILIATION="NI">
(NL) Κύριε Πρόεδρε, ζητώ συγγνώμη από τον προηγούμενο ομιλητή, αλλά η υπόθεση πως τα κύρια προβλήματα της συμβίωσης με τους Ρομά μπορούν να αποδοθούν απλά σε φυλετικές διακρίσεις ή σε προκαταλήψεις μπορεί να είναι πολιτικά ορθή αλλά, στην πραγματικότητα, δεν είναι καθόλου σωστή.
<P>
Οι Ρομά οι ίδιοι ακολουθούν κάποια έθιμα τα οποία είναι δύσκολο, εάν όχι αδύνατο, να συμβιβαστούν με τα βασικά πρότυπα που ισχύουν στις περισσότερες Ευρωπαϊκές χώρες. " τεράστια ανεργία μεταξύ των ενηλίκων και τα τρομακτικά επίπεδα απουσιών από το σχολείο μεταξύ των παιδιών Ρομά δεν είναι επ' ουδενί το αποτέλεσμα οποιασδήποτε διάκρισης.
<P>
Την προηγούμενη εβδομάδα, το Ιταλικό Δικαστήριο Αναιρέσεων αποφάσισε πως η επαιτεία των τσιγγάνων αποτελεί αναπόσπαστο τμήμα του πολιτισμού των Ρομά και συνεπώς δεν είναι δυνατό να απαγορευτεί. Αναρωτιέμαι που θα μας οδηγήσει αυτό. Προσωπικά, είμαι υπέρ μιας προσέγγισης που θα είναι προσήκουσα και ανθρωπιστική, αλλά ταυτόχρονα σαφής.
<P>
Οποιοσδήποτε θέλει να ζήσει στην κοινωνία μας πρέπει να σέβεται τους νόμους της και τα πρότυπά της. " επαιτεία, ο αποκλεισμός των παιδιών από τη βασική υγειονομική περίθαλψη ή ακόμα χειρότερα η συστηματική απουσία από το σχολείο, θεωρούνται απολύτως εσφαλμένα στην κοινωνία μας.
<SPEAKER ID="121" NAME="Magda Kósáné Kovács" AFFILIATION="PSE">
. - (HU) Κύριε Πρόεδρε, η σημερινή συζήτηση είναι μέρος μιας διαδικασίας στην οποία απομένουν να παρθούν ακόμα σημαντικές αποφάσεις και συνεπώς τονίζω πάλι ότι μπορεί κανείς να θεωρήσει τις συνθήκες διαβίωσης της μεγαλύτερης μειονότητας στην Ευρώπη ως ανάλογες με εκείνες του αναπτυσσόμενου κόσμου. Μπορούν, φυσικά, να δυσφημιστούν περαιτέρω εάν ισχυριστούμε πως είναι δικό τους λάθος, ενώ είναι ακριβώς η εκπαιδευτική, στεγαστική, υγειονομική και εργασιακή κατάσταση που μοιάζει με εκείνη του αναπτυσσόμενου κόσμου. Χωρίς άμεση, συγκεντρωμένη και επικεντρωμένη εξωτερική βοήθεια, αυτά τα 10-12 εκατομμύρια ανθρώπων δεν θα έχουν καμία ευκαιρία να ξεφύγουν από τη φτώχεια τους και τον αποκλεισμό. Αυτός ο βαθμός κοινωνικού αποκλεισμού παρεμποδίζει τη βασική εκπλήρωση της ανθρώπινης αξιοπρέπειας και της ισότητας ευκαιριών των Ρομά.
<P>
" Ευρώπη είναι ήδη αρκετές δεκαετίες μακριά από την εποχή που μπορούσε να αναλογίζεται από απόσταση το γεγονός ότι δίπλα σε τόσο σπουδαίο οικονομικό δυναμικό, μπορούσαν να υπάρχουν στην επικράτειά της μεγάλοι αριθμοί ανθρώπων που ζουν από γενιά σε γενιά σε συνθήκες κοινωνικού αποκλεισμού. Ποτέ η οικονομική εξέλιξη δεν άνοιξε από μόνη της ένα πραγματικό δρόμο κινητικότητας σε εκείνους που είναι στη βάση της κοινωνικής κλίμακας.
<P>
" ευθύνη μας είναι κοινή, πρώτα από όλα διότι η κατάσταση των Ρομά δεν άλλαξε ουσιαστικά στα νέα κράτη μέλη μετά τη διεύρυνση ή στις υποψήφιες χώρες ενώ αναμένουν τη διεύρυνση. Ταυτόχρονα, τα συναισθήματα κατά των Ρομά γίνονται ένα αυξανόμενα απροκάλυπτο σύνθημα για τις ακραίες απόψεις στην Ευρώπη, ένα σύνθημα που πρέπει να σταματήσουμε. Το γεγονός ότι το ζήτημα συμπεριλήφθηκε στην ημερήσια διάταξη σημαίνει ότι υπάρχουν πολλά που πρέπει να κάνουμε: ο Επίτροπος Špidla απαρίθμησε πολλές από τις εργασίες που βρίσκονται μπροστά μας και συμπληρώθηκε από τους συναδέλφους μου. Ας συνδυάσουμε τις εργασίες μας και το ζήτημα θα εξεταστεί μπροστά στο Κοινοβούλιο πάλι το Φεβρουάριο.
<SPEAKER ID="122" NAME="Jiří Maštálka" AFFILIATION="GUE/NGL">
- (CS) Κυρίες και κύριοι, ως ο σκιώδης εισηγητής της Επιτροπής Κοινωνικών Υποθέσεων και Απασχόλησης θα ήθελα να εκφράσω την μεγάλη μου εκτίμηση για την εργασία τόσο της Επιτροπής όσο και του εισηγητή που επεδίωξαν με μεγάλη επιμέλεια την εξεύρεση μιας θετικής λύσης στο πρόβλημα μιας από τις μειονότητες της Ευρωπαϊκής Ένωσης. " συζήτηση έδειξε, φοβάμαι, ότι τα λόγια του Επιτρόπου Špidla είτε μεταφράστηκαν λάθος είτε παρανοήθηκαν και από την κ. Mohácsi και τον κ. Cohn-Bendit. Προέρχομαι από την Τσεχική Δημοκρατία, μια χώρα η οποία έχει κατακριθεί συχνά και κατά την άποψή μου άδικα σε αυτό το πλαίσιο και η οποία έχει μεγάλη εμπειρία σε σχέση με το πρόβλημα. Επ' αυτού θα ήθελα να κάνω τέσσερα σχόλια. Συμφωνώ με την Επιτροπή ότι το πρόβλημα μπορεί να επιλυθεί μόνο με τη σύνδεση περιφερειακών, εθνικών και Ευρωπαϊκών δομών όσο το δυνατόν περισσότερο. Δεύτερον, συμφωνώ με την άποψη πως αυτήν τη στιγμή έχουμε αρκετά όργανα για την εκτέλεση πολιτικών ενσωμάτωσης. Τρίτον θα ήθελα να εκφράσω την απόλυτη συμφωνία μου με την άποψη της Επιτροπής και μερικών από τους συναδέλφους μου ότι το κλειδί για μια επιτυχημένη λύση εξαρτάται επίσης από τη συνεργασία των ίδιων των εκπροσώπων της μειονότητας των Ρομά.
<SPEAKER ID="123" NAME="Adrian Severin" AFFILIATION="PSE">
Κύριε Πρόεδρε, οι Ρομά είναι μια πανευρωπαϊκή εθνικοπολιτιστική κοινότητα με δραματικά κοινωνικά και οικονομικά προβλήματα. Αυτά τα προβλήματα θα πρέπει να αντιμετωπιστούν κυρίως από την Ευρωπαϊκή Ένωση μέσω μιας κατάλληλης κοινής πολιτικής που απαιτεί σαφείς νομικές βάσεις.
<P>
Δεν είναι δυνατόν να μετατρέψουμε τη φαντασία της εθνικής υπηκοότητας των Ρομά σε πραγματικότητα όταν οι Ρομά επιλέγουν να μην παίρνουν την υπηκοότητα κάποιου συγκεκριμένου κράτους. Οι Ρομά είναι Ευρωπαίοι πολίτες χωρίς εθνικό έργο. Συνεπώς τα μοντέλα που συνήθως ισχύουν στις εθνικές μειονότητες σε επίπεδο εθνικού κράτους δεν λειτουργούν. " κοινωνική και πολιτιστική ενσωμάτωση των Ρομά είναι ένα διεθνικό θέμα και συνεπώς είναι πρωτίστως και κυρίως ευθύνη της Ευρωπαϊκής Ένωσης.
<P>
Φυσικά, τα κράτη μέλη έχουν επίσης ευθύνη σχετικά με τους Ρομά σε επίπεδο φυλετικών διακρίσεων, κοινωνικού αποκλεισμού και θετικών τοπικών μέτρων. Αλλά αυτές οι ευθύνες θα πρέπει να θεωρούνται ότι έχουν επικουρικό χαρακτήρα. Όταν η Επιτροπή τονίζει ότι η κύρια ευθύνη εναπόκειται στα κράτη μέλη, ουσιαστικά αρνείται να αναλάβει τις φυσικές της αρμοδιότητες και επιστρέφει σε ένα μοντέλο που έχει αποδειχτεί ότι ήταν αναποτελεσματικό.
<P>
Πρέπει να ιδρύσουμε, πρέπει να δημιουργήσουμε έναν Ευρωπαϊκό δημόσιο χώρο για τους Ρομά, έναν μηχανισμό για την αποτελεσματική συμμετοχή των Ρομά στη χάραξη και εφαρμογή της πολιτικής. Χωρίς αυτό δεν μπορούμε να λύσουμε το πρόβλημα. Δεν μπορούμε να έχουμε πραγματική στρατηγική.
<SPEAKER ID="124" NAME="Katalin Lévai" AFFILIATION="PSE">
(HU) Παρά το γεγονός ότι οι Ευρωπαϊκοί οργανισμοί έχουν δείξει τη δέσμευσή τους σχετικά με τον σεβασμό των Ευρωπαϊκών αρχών και των θεμελιωδών δικαιωμάτων, καθώς και στη μάχη κατά των φυλετικών διακρίσεων, η πραγματική εικόνα της ενσωμάτωσης των Ρομά στην Ευρώπη είναι αποθαρρυντική. " πλειοψηφία των Ρομά στην Ευρώπη ζει κάτω από άσχημες κοινωνικές συνθήκες και τα προβλήματα που αντιμετωπίζουν έχουν παραμείνει αμετάβλητα εδώ και χρόνια. Τα κυριότερα είναι τα προβλήματα του κοινωνικού αποκλεισμού, της έλλειψης απασχόλησης, του σχολικού διαχωρισμού, καθώς και τα πολλαπλά μειονεκτήματα που αντιμετωπίζουν οι γυναίκες Ρομά.
<P>
Σε μια εποχή οικονομικής κρίσης στην Ευρώπη, είναι εύκολη η αναζήτηση ενός εξιλαστήριου θύματος μεταξύ των εκπροσώπων των πλέον τρωτών κοινωνικών ομάδων και συνεπώς οι βίαιες ενέργειες εις βάρος των Ρομά πολλαπλασιάζονται, στοχεύοντας αθώους ανθρώπους με επιθέσεις που είχαν μοιραίες συνέπειες σε περισσότερες από μία περιπτώσεις.
<P>
Σε μια τέτοια κατάσταση η λύση δεν είναι η συλλογή αποτυπωμάτων με τρόπο εθνικής διάκρισης ή η οργάνωση σωμάτων επιβολής του νόμου ή στρατιωτικών μονάδων, οι πράξεις των οποίων έχουν σαν σκοπό να ενσταλάξουν φόβο σε αξιοπρεπείς ανθρώπους προκειμένου να τους εκδιώξουν. " πραγματική απάντηση είναι μια Ευρωπαϊκή στρατηγική σχετικά με τους Ρομά, βασισμένη σε πέντε τομείς: εκπαίδευση, απασχόληση, στέγαση, υγειονομική περίθαλψη και ενεργή συμμετοχή στην κοινωνία εκ μέρους των Ρομά. Χωρίς μια τέτοια Ευρωπαϊκή πολιτική σχετικά με τους Ρομά, δεν είναι δυνατό να υπάρξει ούτε εθνική πολιτική Ρομά.
<SPEAKER ID="125" NAME="Zita Pleštinská" AFFILIATION="PPE-DE">
(SK) " Ευρωπαϊκή Ένωση έχει υποχρέωση να υιοθετήσει μια στρατηγική σχετικά με τους Ρομά, παρόλο που τα κράτη μέλη θα πρέπει να είναι περισσότερο ενεργά σε αυτόν τον τομέα. Εγώ η ίδια διαμένω σε μια Σλοβακική περιφέρεια όπου οι Ρομά αποτελούν περίπου το 10% του πληθυσμού. Χάρη σε αυτό, έχω σημαντική εξοικείωση με την ειδικότερη κοινωνικά μειονεκτική τους κατάσταση. " κύρια ευθύνη εναπόκειται στους εκπροσώπους της τοπικής αυτοδιοίκησης, οι οποίοι συχνά εγκαταλείπονται να αντιμετωπίσουν μόνοι τους εξαιρετικά περίπλοκα ζητήματα τα οποία σχετίζονται κυρίως με την απασχόληση, ως αποτέλεσμα του χαμηλού επιπέδου εκπαίδευσης του πληθυσμού των Ρομά.
<P>
Εάν θέλουμε να βρούμε ισορροπημένες λύσεις, θα πρέπει να εμπλέξουμε στο διάλογο πρωτίστως και κυρίως εκπροσώπους της μειονότητας Ρομά που γνωρίζουν καλά τα προβλήματα αυτής της κοινότητας. Μόνο τότε μπορούν να είναι αποτελεσματικές οι λύσεις μας. Το Ευρωπαϊκό Κοινωνικό Ταμείο είναι το σημαντικό όργανο για την ενσωμάτωση των ανθρώπων στην αγορά εργασίας. Κάνω έκκληση στα κράτη μέλη να διασφαλίσουν ότι οι ΜΚΟ και οι τοπικές αυτοδιοικήσεις δεν θα αποθαρρυνθούν από τα υπερβολικά διοικητικά εμπόδια στην αναζήτηση χρηματοδότησης από το Ευρωπαϊκό Κοινωνικό Ταμείο για έργα τα οποία θα βοηθήσουν στην αποτελεσματική επίλυση του ζητήματος των Ρομά.
<SPEAKER ID="126" NAME="Marusya Ivanova Lyubcheva" AFFILIATION="PSE">
(BG) Υποστηρίζω, κατά βάση, τη θέση της Επιτροπής. Παρά το ότι το ζήτημα που αφορά την κοινότητα των Ρομά συζητιέται συχνά, ακόμα δεν έχουμε βρει τις κατάλληλες λύσεις που θα οδηγήσουν στη μόνιμη ενσωμάτωσή τους στην κοινωνία. Κατά τη γνώμη μου, αυτό ισχύει για όλα τα κράτη μέλη. " βασική αιτία εξακολουθεί να παραμένει η εθνοκεντρικότητα του προβλήματος. Μοιάζει σαν να "εθνικοποιήσαμε" τα κοινωνικά προβλήματα των Ρομά και σαν να αντιμετωπίζουμε αυτά τα προβλήματα αποκλειστικά σαν να αφορούν μια ξεχωριστή κοινωνική ομάδα. Πρέπει να αλλάξουμε προσέγγιση. Ναι, ένα συντριπτικό ποσοστό των Ρομά είναι φτωχοί και δεν έχουν πρόσβαση σε στέγη και ικανοποιητική εκπαίδευση, ωστόσο αυτά τα προβλήματα δεν ισχύουν μόνο για αυτούς. Ο συνδυασμός αυτών των κοινωνικών προβλημάτων σε ένα ξεχωριστό εθνικό, οδηγεί σε ανοιχτές φυλετικές διακρίσεις. Εξαιτίας αυτού, η ενσωμάτωσή τους έχει καταστεί περισσότερο περίπλοκη, περισσότερο έντονη και η επίλυση των προβλημάτων τους έχει γίνει πιο δύσκολη. Για αυτόν το λόγο είναι σημαντικό να εφαρμόσουμε μια πολιτική για την προστασία των μεμονωμένων δικαιωμάτων και να έχουμε ένα βασικό όργανο: την επικουρικότητα.
<P>
Στη Βουλγαρία έχουμε έναν μεγάλο αριθμό προβλημάτων που σχετίζονται με τους Ρομά και αυτό μας οδήγησε να προβούμε σε βήματα για την προετοιμασία ενός προγράμματος πλαισίου για να επιλύσουμε τις κοινωνικές προϋποθέσεις που προκαλούν τις φυλετικές διακρίσεις εις βάρος τους. Προσφέρουμε μια ανταλλαγή θέσεων επί των βασικών στοιχείων του προγράμματος πλαισίου με τα άλλα κράτη μέλη στα οποία αυτό αποτελεί σημαντικό πρόβλημα.
<SPEAKER ID="127" NAME="Elly de Groen-Kouwenhoven" AFFILIATION="Verts/ALE">
(NL) Κατά την άποψή μου, υπάρχει μια ομοιότητα μεταξύ του ζητήματος των Ρομά και του φυλετικού ζητήματος στις "νωμένες Πολιτείες. Ενώ έχουν καταφέρει να το λύσουν - τουλάχιστον εν μέρει - και έχουν κάνει καλή πρόοδο με τη νίκη του Obama, το σκάνδαλο - ελλείψει ορθότερης έκφρασης - εξακολουθεί να παραμένει στην Ευρώπη.
<P>
Γιατί εγκρίναμε όλοι μας αυτό το ψήφισμα εδώ στην ολομέλεια τον Ιανουάριο; Υπήρχε ένας καλός λόγος για αυτό. Το ψήφισμα δήλωνε, μεταξύ άλλων, ότι είμαστε υπέρ μιας μονάδας Ρομά μέσα στην Επιτροπή, μιας Ευρωπαϊκής στρατηγικής για τους Ρομά, μιας γενικής προσέγγισης που θα ενέχει μια συνεργασία μεταξύ των κρατών μελών και της Επιτροπής, καθώς και μιας προσέγγισης μεταξύ των Ρομά, όπως αναπτύχθηκε από τον ΟΑΣΕ (Οργανισμός για την Ασφάλεια και τη Συνεργασία στην Ευρώπη). Τίποτα δεν προέκυψε από αυτό, εκτός από μια συνάντηση κορυφής όπου υπήρξε ακόμα περισσότερη συζήτηση, χωρίς συνεργασία από ή με τους Ρομά.
<P>
Μπορώ να σας πω πως η κοινότητα των Ρομά, με την οποία έχω μοιραστεί δέκα χρόνια στενής συνεργασίας, ήταν εξαιρετικά απογοητευμένη από το αποτέλεσμα. Λυπάμαι, Επίτροπε Špidla, που δεν μπορώ να δείξω ενθουσιασμό για την πλατφόρμα σας, η οποία αποτελεί ακόμα ένα φόρουμ για συζήτηση, έστω και σε υψηλό επίπεδο, στο πλαίσιο των διμερών συναντήσεων. Έχουμε κάνει πολλές συζητήσεις. Εάν είναι κάτι που χρειαζόμαστε, αυτό είναι η δράση.
<P>
Πρόσφατα διάβασα ένα άρθρο που ξεκινούσε με τις λέξεις: πρόκειται να έχουμε ένα λουτρό αίματος. Υπάρχουν ένστολες ομάδες περιφρούρησης σε έναν αριθμό Ευρωπαϊκών Κρατών που προκαλούν το λαό των Ρομά. Θα πρέπει να περιμένουμε μέχρι να έχουμε καταστάσεις όπως εκείνες στην Ιταλία, όπου κάηκαν ολόκληροι καταυλισμοί;
<SPEAKER ID="128" NAME="Hannes Swoboda" AFFILIATION="PSE">
(DE) Κύριε Πρόεδρε, θα ήθελα να ζητήσω συγγνώμη από το Κοινοβούλιο και τον Πρόεδρο για την αργοπορημένη μου άφιξη, ειδικά καθώς είμαι εγώ που πάντα προειδοποιώ τους συναδέλφους στην Ομάδα μας να είναι ακριβείς. Για αυτόν το λόγο έρχομαι διπλά σε δύσκολη θέση.
<P>
Θα ήθελα να κάνω μόνο μία παρατήρηση. Άκουσα και τον κ. Jouyet και τον κύριο Επίτροπο. Συμφωνούμε πλήρως σχετικά με τους στόχους, αλλά η επιτακτικότητα, η αξίωση της Ευρωπαϊκής Ένωσης προς τα κράτη μέλη - και επίσης προς τις υποψήφιες χώρες ή τις πιθανές υποψήφιες - δεν είναι αρκετά έντονη.
<P>
Αυτό που είδαμε πρόσφατα στο Βελιγράδι και στις άλλες χώρες, για παράδειγμα, αλλά και μέσα στην Ευρωπαϊκή Ένωση, έχει ήδη αναφερθεί. Είναι σκανδαλώδες το ότι μιλάμε ακόμα για καταυλισμούς Ρομά σήμερα. Για αυτό, θα ήθελα να ζητήσω επειγόντως από τον εκπρόσωπο τόσο του Συμβουλίου όσο και της Επιτροπής να προειδοποιήσει και να καλέσει εντονότερα τα κράτη μέλη να εκτελέσουν επιτέλους πλήρως τα καθήκοντά τους. " εικόνα δεν είναι τόσο ρόδινη όσο παρουσιάζεται μερικές φορές εδώ.
<P>
Είμαι ευγνώμων στον κ. Cohn-Bendit που ήταν τόσο ανεκτικός και μου επέτρεψε να μιλήσω.
<SPEAKER ID="129" NAME="Πρόεδρος">
Εγώ προεδρεύω σε αυτήν τη συνεδρίαση, όχι ο κ. Cohn-Bendit. Μόλις περάσαμε στη διαδικασία "catch-the-eye". Για αυτό πήρατε το λόγο, δεν υπάρχουν οποιαδήποτε προνόμια.
<SPEAKER ID="130" NAME="Jean-Pierre Jouyet" LANGUAGE="FR">
Κύριε Πρόεδρε, θα ήθελα να πω ότι αυτή ήταν μια εξαιρετικά σημαντική συζήτηση για το Συμβούλιο. Αυτό που απεκόμισα από αυτήν είναι ότι οι Ρομά ως ομάδα βρίσκονται σε μειονεκτική θέση και είναι πολύ ευάλωτοι στη φτώχεια, τις φυλετικές διακρίσεις και τις ρατσιστικές επιθέσεις. Αυτό ειπώθηκε και δυστυχώς είναι αλήθεια, όπως τονίσατε πολλοί από εσάς.
<P>
Όπως πολύ σωστά είπαν ο κ. Severin, ο κ. Cohn-Bendit και η κ. Mohácsi, είναι επίσης σαφές ότι δεν πρέπει να τρέφουμε εσφαλμένη αισιοδοξία και ότι η στρατηγική θα είναι εξαιρετικά δύσκολο να εφαρμοστεί. Όπως τονίσατε, στην καθημερινή μας εργασία, θα πρέπει να κάνουμε διάκριση μεταξύ αυτών που έχουν μονιμοποιηθεί και εκείνους που παραμένουν νομάδες. Δεν είναι το ίδιο πράγμα: τα δεδομένα τους και οι συνθήκες διαβίωσης δεν είναι οι ίδιες. παρόλο που θέλουμε πραγματικά να βοηθήσουμε, σε επίπεδο καθημερινότητας είναι στην πραγματικότητα πολύ δύσκολο. Δεν πρέπει να επαναπαυθούμε στην απλοϊκή αισιοδοξία: πρέπει να αναλάβουμε αποφασιστική και συνεχή δράση και θα σας έλεγα, κ. Severin, ότι το γεγονός ότι η εργασία του Συμβουλίου σε αυτόν τον τομέα ήταν πρωτοβουλία της Ρουμανίας είναι επίσης ένα θετικό σημείο και ότι το Συμβούλιο ανέλαβε αυτό το θέμα κατ' εντολή των συμπατριωτών σας είναι εξαιρετικά σημαντικό.
<P>
Κατά την άποψή μου, θα πρέπει να έχουμε υπόψη μας ότι έχουμε μακρύ δρόμο μπροστά μας: πρέπει να είμαστε ξεκάθαροι σε αυτό, όπως ήσασταν εσείς. Πιστεύω πως η μόνη θετική αντιμετώπιση, όπως ειπώθηκε, είναι η δημιουργία δομών και σωματείων. Αυτό είναι που προσπαθούμε να κάνουμε αλλά είναι πραγματικά πολύ δύσκολο.
<P>
Δεύτερον, όπως υπογραμμίσατε, είναι ζωτικής σημασίας να έχουμε μια Ευρωπαϊκή προσέγγιση σε αυτό το θέμα, κυρίως διότι είναι ουσιαστικά ένα διασυνοριακό πρόβλημα και όχι ένα καθαρά εθνικό. Είναι επίσης φανερό όμως - και το λέω αυτό για την Επιτροπή και σε σχέση με τα σχόλια που έγιναν - ότι θα πρέπει να είμαστε απολύτως ξεκάθαροι για το γεγονός ότι τα κράτη μέλη έχουν επίσης συγκεκριμένες ευθύνες σε αυτό το θέμα. Μπορούμε να πάρουμε νομοθετικές πρωτοβουλίες σε Ευρωπαϊκό επίπεδο μόνο εάν εμπίπτουν στις αρμοδιότητες που εκχωρούνται στην Ένωση με τις Συνθήκες ως σήμερα. Πρέπει - και θα απευθυνθώ και στην κ. Angelilli και στην κ. Járóka - να αναλάβουμε πραγματική δράση σε εθνικό επίπεδο.
<P>
Για να συνοψίσω, πιστεύω συνεπώς, πως αυτόν το χρόνο, είδαμε αυξανόμενη αναγνώριση του φαινομένου - ακόμα και αν, όπως θα παραδεχτείτε, ήταν πολύ αργή. Δεν είμαι βέβαιος εάν πρέπει να παρακολουθήσουμε αυτά που ειπώθηκαν και σε ποια βάση μπορούμε να το κάνουμε αυτό, αναφορικά με το πρόβλημα των μειονοτήτων. Επιπλέον, το Συμβούλιο πρέπει να συνεχίσει την εργασία του και, πάνω από όλα οι ενέργειες των κρατών μελών και τα μέτρα που λαμβάνονται σε εθνικό και τοπικό επίπεδο πρέπει να επιταχυνθούν, διότι η τρέχουσα κατάσταση είναι απάνθρωπη και απαράδεκτη. ωστόσο, πρέπει επίσης να αναγνωρίσουμε ότι στην πράξη αυτό είναι πραγματικά ένα εξαιρετικά πολύπλοκο πρόβλημα. Σας ευχαριστώ πολύ για τα σχόλιά σας.
<SPEAKER ID="131" NAME="Vladimír Špidla" LANGUAGE="CS">
Κυρίες και κύριοι, η Επιτροπή θεωρεί ότι η κατάσταση των Ρομά είναι ηθικά και πολιτικά πιεστική και φυσικά είναι προετοιμασμένη να κάνει ο,τιδήποτε στα πλαίσια των εξουσιών της προκειμένου να συνεισφέρει σε μια συνεκτική προσέγγιση και να ενισχύσει τις συνέργειες τόσο σε Ευρωπαϊκό επίπεδο όσο και σε επίπεδο πολιτικών των κρατών μελών, ώστε τα κράτη μέλη να επικεντρωθούν περισσότερο στην ανάπτυξη πολιτικών που στοχεύουν στην ενσωμάτωση των Ρομά αντί για πολιτικές που συνήθως οδηγούν στον συνεχιζόμενο αποκλεισμό τους. " Επιτροπή πιέζει τα κράτη μέλη να αντιμετωπίσουν το ζήτημα με πολιτιστικά ευαισθητοποιημένο τρόπο, λαμβάνοντας υπόψη τις ειδικές ανάγκες των Ρομά, αλλά ταυτόχρονα επιδιώκοντας να τους παρασχεθεί πρόσβαση σε κανονικές υπηρεσίες, στην εκπαίδευση, στην αγορά εργασίας και στη στέγαση. " Επιτροπή ωστόσο, δεν είναι δυνατό να προσποιηθεί ότι μπορεί να εκπροσωπήσει τα κράτη μέλη σε αυτόν τον τομέα, καθώς αυτό δεν θα ήταν μόνο αναποτελεσματικό αλλά και αθέμιτο.
<P>
Κυρίες και κύριοι, υπάρχει εμφανώς ανάγκη να διπλασιάσουμε τις προσπάθειές μας, αλλά παρά το γεγονός ότι είμαστε ακόμα μακριά από την επίτευξη του στόχου μας, είναι σαφές ότι τα πράγματα έχουν αρχίσει να κινούνται, καθώς το πρώτο Ευρωπαϊκό φόρουμ σχετικά με τους Ρομά δηλώνει αφ' εαυτού του μια αλλαγή. Το γεγονός ότι το ζήτημα των Ρομά αναλαμβάνεται από την Ευρωπαϊκή Ένωση και ότι θα αποτελεί στο εξής ένα τακτικό θέμα στο ανώτατο επίπεδο επίσης σηματοδοτεί μια αλλαγή. Εάν μπορέσουμε να ξεκινήσουμε την αποτελεσματική λειτουργία της πλατφόρμας σχετικά με τους Ρομά, θα έχουμε θέσει τα κατάλληλα θεμέλια από τα οποία θα έχουμε τη δυνατότητα να παρακολουθούμε τις εξελίξεις, να κάνουμε προτάσεις και να παρέχουμε πολύ καλύτερο συντονισμό πολιτικής από ότι ως τώρα. Κυρίες και κύριοι, επιτρέψτε μου να επιστρέψω στην αρχή της ομιλίας μου. " Επιτροπή θεωρεί ότι η κατάσταση των Ρομά είναι ηθικά και πολιτικά πιεστική και είναι προετοιμασμένη να κάνει ο,τιδήποτε στα πλαίσια των εξουσιών της και των δυνατοτήτων της.
<SPEAKER ID="132" NAME="Πρόεδρος">
" συζήτηση έληξε.
<P>
Γραπτές δηλώσεις (Άρθρο 142 του κανονισμού)
<SPEAKER ID="133" NAME="Marian-Jean Marinescu  " LANGUAGE="RO">
Πρέπει να αναγνωρίσουμε ότι δεν έχει υπάρξει ικανοποιητική πρόοδος σχετικά με την ενσωμάτωση των Ρομά από την εποχή που η Επιτροπή έκανε τη σχετική της έκκληση το 2005.
<P>
Ένα αρχικό βήμα προς αυτήν την κατεύθυνση θα ήταν η δημιουργία μιας πολιτικής για την προώθηση της εκπαίδευσης για τους Ρομά. Αυτή η πολιτική δεν θα πρέπει να τη χειρίζεται μόνο το κράτος αλλά και οι μη κυβερνητικές οργανώσεις, οι οποίες δεν χρειάζεται πλέον να θέτουν ως κύριο στόχο τους τον εντοπισμό πράξεων που σχετίζονται με φυλετικές διακρίσεις, αλλά την εκπαίδευση εθνικών ομάδων. Αυτή η λύση δεν βασίζεται στο να αναλάβουν μόνο οι δημόσιες αρχές τις ευθύνες τους αλλά και οι κοινότητες των Ρομά.
<P>
Κάποιες από τις αιτίες της ανεργίας που αντιμετωπίζουν οι Ρομά οφείλονται στον αναλφαβητισμό, στην έλλειψη εκπαίδευσης και επαγγελματικής κατάρτισης, για να μην αναφέρω και την έλλειψη πρόσβασης σε πληροφορίες.
<P>
" εκπαιδευτική μεταρρύθμιση για αυτήν την εθνική ομάδα μπορεί να επιτελεστεί με τρεις τρόπους: μείωση του ποσοστού αναλφαβητισμού, εξασφάλιση ότι ολοκληρώνονται οι σπουδές και επαγγελματική εξειδίκευση και αναπροσαρμογή. Αυτή η μεταρρύθμιση πρέπει να σεβαστεί τον συγκεκριμένο πολιτισμό και τις παραδόσεις των Ρομά, ενώ παράλληλα θα συνδέσει το εκπαιδευτικό σύστημα στις αξίες του Ευρωπαϊκού πολιτισμού.
<P>
Προσκαλώ την Επιτροπή να καταστρώσει ένα σχέδιο για την ενσωμάτωση των Ρομά σε Ευρωπαϊκό επίπεδο, βασισμένο στη συνεργασία μεταξύ υπαρχόντων διακυβερνητικών έργων και έργων μη κυβερνητικών οργανώσεων. Αυτό περιλαμβάνει επίσης έργα στα οποία θα συμμετέχουν εκπρόσωποι εκπαιδευτικών οργανισμών. Ο στόχος πρέπει να είναι η άνοδος του επιπέδου πρόσβασης σε εκπαίδευση υψηλής ποιότητας ώστε να αποτελέσει βασικό στόχο των πολιτικών της Κοινότητας.

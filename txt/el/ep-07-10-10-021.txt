<CHAPTER ID="021">
Παρεμβάσεις διάρκειας ενός λεπτού (Άρθρο 144 του Κανονισμού του ΕΚ) 
<SPEAKER ID="186" NAME="Πρόεδρος">
" ημερήσια διάταξη προβλέπει παρεμβάσεις ενός λεπτού επί σημαντικών πολιτικών θεμάτων.
<SPEAKER ID="187" NAME="Tunne Kelam" AFFILIATION="PPE-DE">
(EN) Κυρία Πρόεδρε, την 7η Οκτωβρίου του περυσινού έτους θα τη θυμόμαστε ως ένα δραματικό κάλεσμα αφύπνισης προκειμένου να δούμε όσα συμβαίνουν στη Ρωσία. Εκείνη την ημέρα, η Anna Politkovskaya, που θεωρούνταν ζωντανό σύμβολο της έντιμης δημοσιογραφίας, δολοφονήθηκε άγρια. Ο Πρόεδρος Putin χαρακτήρισε τον ρόλο της Anna Politkovskaya περιθωριακό και η υπόθεσή της δεν έχει διαλευκανθεί ακόμη.
<P>
Τον περασμένο Οκτώβριο, οι βουλευτές του Κοινοβουλίου κάλεσαν την Επιτροπή και τα κράτη μέλη να τιμήσουν την κληρονομιά της Anna Politkovskaya καθιστώντας την αποκατάσταση της ελευθερίας των μέσων μαζικής ενημέρωσης στη Ρωσία πρωταρχική προϋπόθεση για την περαιτέρω ανάπτυξη των μεταξύ μας σχέσεων, καθώς μόνο εάν στείλουμε σαφές μήνυμα ότι εκτιμούμε τον αγώνα της Anna Politkovskaya για αλήθεια και ελευθερία περισσότερο απ' ό,τι το πετρέλαιο και το αέριο θα αρχίσει να αλλάζει η κατάσταση στη Ρωσία.
<P>
Δεν υπάρχει αμφιβολία ότι στην Ευρώπη συμμεριζόμαστε τις αξίες για τις οποίες έδωσε τη ζωή της η Anna Politkovskaya. Δυστυχώς, ο κ. Putin δεν φαίνεται να συμμερίζεται αυτές τις αξίες. Ο σεβασμός για την Anna Politkovskaya μάς δεσμεύει να το καταστήσουμε σαφές αυτό στον Πρόεδρο Putin στις επικείμενες συνόδους κορυφής.
<SPEAKER ID="188" NAME="Eduard Raul Hellvig" AFFILIATION="ALDE">
(RO) Θα μιλήσω για το θέμα των ζωολογικών κήπων στη Ρουμανία.
<P>
Βάσει των αξιολογήσεων ορισμένων διεθνών μη κυβερνητικών οργανώσεων στον τομέα αυτόν, η μεταφορά της οδηγίας για τους ζωολογικούς κήπους στη νομοθεσία της Ρουμανίας θεωρείται μία από τις καλύτερες στην Ευρώπη.
<P>
Παρόλ' αυτά, η εφαρμογή ευρωπαϊκών προδιαγραφών στους 41 ζωολογικούς κήπους της Ρουμανίας εντός της καθορισμένης προθεσμίας, δηλαδή μέχρι το τέλος του χρόνου, φαίνεται σχεδόν ανέφικτη.
<P>
Υπό την πίεση αυτής της προθεσμίας και των όρων μίας υφιστάμενης σύμπραξης δημοσίου - ιδιωτικού τομέα, υπογραμμίζω τη σημασία της άμεσης εφαρμογής του κοινού σχεδίου δράσης που περιλαμβάνει τις εξής δράσεις προτεραιότητας: τη διεξαγωγή εθνικής μελέτης για την ταξινόμηση των υφισταμένων ζωολογικών κήπων, τη σύσταση ομάδας διάσωσης και την προσωρινή πρόληψη της αναπαραγωγής των ζώων.
<P>
Επίσης, θεωρώ αναγκαίο να δοθεί κάποιος χρόνος για την εφαρμογή αυτού του σχεδίου πριν ληφθεί η απόφαση να κλείσουν οι ζωολογικοί κήποι που δεν πληρούν τις απαιτήσεις της νομοθεσίας.
<SPEAKER ID="189" NAME="Andrzej Tomasz Zapałowski" AFFILIATION="UEN">
(PL) Κυρία Πρόεδρε, παρά τις πολυάριθμες παρατηρήσεις που ακούστηκαν σε αυτήν την αίθουσα για τον κ. Schulz, εκείνος δεν σταμάτησε τις επιθέσεις και τις προσβολές σε βάρος μελών της Ευρωπαϊκής Ένωσης, οι οποίες δεν είναι αντάξιες του Σώματος.
<P>
Ως πρόσωπο που έχει σημαντική θέση σε ένα κοινοτικό θεσμικό όργανο, παρεμβαίνει στις εσωτερικές υποθέσεις ενός κράτους μέλους και προσβάλλει διαρκώς τους εκπροσώπους του. Οι περισσότεροι από αυτούς εδώ στο Σώμα δεν θα σκέφτονταν ποτέ να παρέμβουν στις δημοκρατικές εκλογές λαών της ΕΕ. Θα ήθελα να μάθω πώς θα αισθανόταν αυτός ο κύριος εάν ένα μέλος του Σώματος απηύθυνε έκκληση προς τον γερμανικό λαό να αλλάξει την καγκελάριό του επειδή υπάρχουν οργανώσεις που ενεργούν νόμιμα με σκοπό τη διάδοση της ναζιστικής νοοτροπίας και την υπονόμευση των συνόρων μεταξύ ευρωπαϊκών κρατών. Πιστεύω ότι αυτός ο κύριος λυπάται που γεννήθηκε τόσο αργά, στη λάθος ιστορική περίοδο.
<SPEAKER ID="191" NAME="Gerard Batten" AFFILIATION="IND/DEM">
(EN) Κύριε Πρόεδρε, νωρίτερα σήμερα ο κ. Pöttering έκανε μια δήλωση για την παγκόσμια/ευρωπαϊκή ημέρα κατά της θανατικής ποινής, αναφέροντας ότι καταδικάζει τη θανατική ποινή "οποιασδήποτε μορφής".
<P>
Φαίνεται να υποθέτει ότι όλοι συμφωνούμε μαζί του. Εγώ δεν συμφωνώ. Την περασμένη Κυριακή, μόλις ένα μίλι μακριά από το σπίτι μου στο Λονδίνο, ένα αθώο αγόρι 17 ετών, ο Rizwan Darbar, μαχαιρώθηκε μέχρι θανάτου στο West Ham Park επειδή, όπως αναφέρεται, προσπάθησε να αποτρέψει την κλοπή του κινητού τηλεφώνου ενός φίλου του.
<P>
Αυτό το περιστατικό δεν είναι ασύνηθες στη Βρετανία. Αυξάνεται συνεχώς η συχνότητα των περιστατικών όπου αθώοι άνθρωποι πυροβολούνται, μαχαιρώνονται και ξυλοκοπούνται μέχρι θανάτου. Γιατί συμβαίνει αυτό; Γιατί οι κακοποιοί και οι εγκληματίες δεν φοβούνται τον νόμο. Ακόμα και εάν συλληφθούν και καταδικαστούν, οι ποινές τους συχνά είναι πολύ επιεικείς. Προσωπικά, θα ήθελα να επανέλθει η θανατική ποινή στη Βρετανία για δολοφόνους αυτού του είδους.
<P>
Φυσικά, κάτι τέτοιο δεν μπορεί να γίνει όσο είμαστε εντός της Ευρωπαϊκής Ένωσης, συνιστώντας άλλον έναν καλό λόγο για να αποχωρήσουμε.
<SPEAKER ID="192" NAME="Jim Allister" AFFILIATION="NI">
(EN) Κύριε Πρόεδρε, αναφερθήκαμε ήδη σήμερα στη Λιβύη, και θα ήθελα να κάνω άλλη μια αναφορά. " Λιβύη, ορθά, αναγκάστηκε να πληρώσει για την τρομοκρατική κτηνωδία του Lockerbie, αλλά η Λιβύη ως παγκόσμιος χορηγός της τρομοκρατίας εξακολουθεί να πρέπει να προβεί σε πλήρη αποζημίωση των θυμάτων. " επονείδιστη εκστρατεία τρόμου του IRA κορυφώθηκε όταν, εφοδιασμένη με την εκρηκτική ύλη Semtex και όπλα από τη Λιβύη, επέτρεψε στον Martin McGuinness και τους άλλους ηγέτες του στρατιωτικού συμβουλίου να εξαπολύσουν την πιο άγρια φάση της εκστρατείας τους. Χωρίς τη Λιβύη, χιλιάδες αθώοι πολίτες δεν θα είχαν πεθάνει. Για τον λόγο αυτό, σήμερα το βράδυ, στο Κοινοβούλιο, επιθυμώ να στηρίξω την τρέχουσα εκστρατεία της ομάδας θυμάτων στη Βόρεια Ιρλανδία -που ονομάζεται FAIR- ώστε να αναλάβει η Λιβύη τις διεθνείς ευθύνες της και να αναγκαστεί να καταβάλλει αποζημίωση, όπως συνέβη με το Lockerbie. Ακριβώς όπως η ΕΕ άσκησε πίεση στη Λιβύη για το θέμα των βουλγάρων νοσηλευτριών, έτσι πρέπει να στηρίξει την απόδοση δικαιοσύνης για τα θύματα του IRA, πιέζοντας τη Λιβύη να συμβιβαστεί στη δίκη που κίνησε εναντίον της η FAIR στις "νωμένες Πολιτείες της Αμερικής.
<SPEAKER ID="193" NAME="Monica Maria Iacob-Ridzi" AFFILIATION="PPE-DE">
(RO) Το Κοινοβούλιο έλαβε μέσω της Επιτροπής Προϋπολογισμών μία εξαιρετικά σοβαρή απόφαση.
<P>
Με τα αποθεματικά του 30% που δημιουργήθηκαν από διοικητικές δαπάνες για το Ευρωπαϊκό Κοινωνικό Ταμείο, το Ευρωπαϊκό Ταμείο Περιφερειακής Ανάπτυξης και το Ταμείο Συνοχής στέλνουμε ένα ισχυρό μήνυμα στην Ευρωπαϊκή Επιτροπή.
<P>
" έγκριση επιχειρησιακών προγραμμάτων πρέπει να γίνεται στο διάστημα που καθορίζουν οι ευρωπαϊκές οδηγίες, που στην προκειμένη περίπτωση είναι τέσσερις μήνες.
<P>
Μολονότι η Ρουμανία ήταν μία από τις πρώτες χώρες που υπέβαλε αυτά τα έγγραφα ήδη τον Ιανουάριο, σήμερα δεν έχουν ακόμα εγκριθεί δύο από τα πιο σημαντικά επιχειρησιακά προγράμματα. Αναφέρομαι στο επιχειρησιακό πρόγραμμα για την ανάπτυξη της διοικητικής ικανότητας και το επιχειρησιακό πρόγραμμα για τους ανθρώπινους πόρους.
<P>
Λαμβανομένου υπόψη ότι δεν είμαστε το μόνο κράτος μέλος που βρίσκεται σε αυτήν την κατάσταση, θα ήθελα να μάθω τους λόγους -εάν δεν είναι γραφειοκρατικοί- που έκαναν την Επιτροπή να αναβάλει την έγκρισή τους για τον Νοέμβριο. Σύμφωνα με την κοινή δήλωση που εγκρίναμε μαζί με το Συμβούλιο μετά από τη συνδιαλλαγή της 13ης Ιουλίου, η Επιτροπή οφείλει να εξασφαλίσει την γρήγορη έγκριση των προγραμμάτων και των σχεδίων των κρατών μελών και να παρουσιάσει οδικό χάρτη για την έγκρισή τους.
<SPEAKER ID="194" NAME="Marian Harkin" AFFILIATION="ALDE">
(EN) Κύριε Πρόεδρε, θα ήθελα να αναφερθώ στην έκθεση για τις εργασιακές σχέσεις στον ταχυδρομικό τομέα, που μόλις δημοσιεύτηκε από το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας. Θα ήθελα μάλιστα αυτή η έκθεση να ήταν διαθέσιμη πριν από την ψηφοφορία μας για τις ταχυδρομικές υπηρεσίες. Αλλά ακόμα και τώρα, αποτελεί ένα έγκαιρο κάλεσμα αφύπνισης προς όλες τις κυβερνήσεις που πρόκειται να ιδιωτικοποιήσουν τις ταχυδρομικές τους υπηρεσίες τα επόμενα έτη.
<P>
Στην ΕΕ, δηλώνουμε αφοσιωμένοι στην ατζέντα της Λισαβόνας, δηλαδή σε περισσότερες και καλύτερες θέσεις εργασίας. Δυστυχώς, αυτή η έκθεση μάς υποδεικνύει ότι η ιδιωτικοποίηση του ταχυδρομικού τομέα έχει οδηγήσει έως τώρα σε λιγότερες, αλλά το σημαντικότερο, σε χειρότερες θέσεις εργασίας με χειρότερες συνθήκες εργασίας.
<P>
" έκθεση αναφέρει ότι από την έναρξη της διαδικασίας απελευθέρωσης, η εξέλιξη των αμοιβών στον τομέα και στις τρεις χώρες είναι κάτω του μέσου όρου. Αλλά αυτό που έχει σημασία είναι ότι σε όλες τις χώρες υπάρχουν μισθολογικές διαφορές μεταξύ των υπαλλήλων των κυρίων φορέων παροχής ταχυδρομικών υπηρεσιών και των υπαλλήλων νεοεισερχόμενων εταιρειών ή των εναλλακτικών φορέων παροχής.
<P>
Εάν παραμείνει ανεξέλεγκτη, η κατάσταση, και παραθέτω τη φράση της έκθεσης, "θα διαβρώσει τις συνθήκες απασχόλησης και θα οδηγήσει σε πιο συγκρουσιακές εργασιακές σχέσεις". Μέχρι τώρα, η ιδιωτικοποίηση των ταχυδρομικών υπηρεσιών έχει αποτύχει στο τεστ της Λισαβόνας.
<SPEAKER ID="195" NAME="Urszula Krupa" AFFILIATION="IND/DEM">
(PL) Κύριε Πρόεδρε, κατά την τρέχουσα κοινοβουλευτική περίοδο απηύθυνα ήδη αρκετές φορές έκκληση να σταματήσει η διάκριση σε βάρος των Πολωνών, ιδίως των Καθολικών. Βλέπουμε και αυτή τη φορά το αίτημα που προβάλλουν ορισμένα μέσα ενημέρωσης να σταματήσει η ενίσχυση του Πανεπιστημίου Κοινωνικού Πολιτισμού και Μέσων Μαζικής Ενημέρωσης ως ολοφάνερη έκφραση διάκρισης και κινήτρων που οφείλονται σε άλλα κριτήρια εκτός από την πραγματική αξία.
<P>
Οι κατηγορίες ορισμένων μέσων ενημέρωσης κατά του εν λόγω οργανισμού δεν είναι παρά συκοφαντίες που διατυπώνονται από ανθρώπους που κάποτε είχαν υποτάξει την Πολωνία και τους Πολωνούς. Σήμερα, σε μία δημοκρατική εποχή, δεν μπορούν να συμβιβαστούν την απώλεια της απόλυτης εξουσίας. Το πανεπιστήμιο που ζητεί οικονομική ενίσχυση, παρέχει παιδεία και κατάρτιση σε ένα σύστημα παγκοσμίων αξιών, ιδίως σε φοιτητές από φτωχές οικογένειες.
<P>
Κατά τη γνώμη μας, τα αυστηρότερα κριτήρια και η άρνηση χορήγησης πόρων εξαιτίας του κυνηγιού μαγισσών των μέσων ενημέρωσης, ειδικά κατά το έτος των ίσων ευκαιριών για όλους, δεν θα αποτελούσε μόνο εκδήλωση διάκρισης όσον αφορά τη θρησκεία και την προοπτική, αλλά θα ήταν ουσιαστικά ένα σύμπτωμα της εφαρμογής ολοκληρωτικών μεθόδων που βρίσκεται σε αντίθεση με τις δεδηλωμένες αξίες, πρότυπα και απαιτήσεις της ευρωπαϊκής νομοθεσίας.
<SPEAKER ID="196" NAME="Sylwester Chruszcz" AFFILIATION="NI">
(PL) Κύριε Πρόεδρε, θα ήθελα να επιστήσω την προσοχή σε ένα πολύ σημαντικό πρόβλημα στην Ευρωπαϊκή Επιτροπή που διαρκώς παραμελείται εδώ στο βήμα του Ευρωπαϊκού Κοινοβουλίου: αφορά τις μεταφορικές συνδέσεις.
<P>
" συντομότερη διαδρομή από τη Σκανδιναβία, τον βορρά της Ευρώπης, προς τον νότο -την Τουρκία, την Ελλάδα και τη Βουλγαρία- είναι μέσω του κεντροευρωπαϊκού διαδρόμου μεταφορών. Ο διάδρομος αυτός θα άρχιζε στο Ystad της Σουηδίας, θα περνούσε από τις πολωνικές πόλεις Szczecin και Wrocław, την τσεχική Πράγα, τη Μπρατισλάβα στη Σλοβακία, τη Βιέννη και μετά την Κωνστάντσα, τη Θεσσαλονίκη και την Τεργέστη. " διαδρομή αυτή εξακολουθεί να αγνοείται και κατά τη γνώμη μου η συμπερίληψή της στον κατάλογο των ευρωπαϊκών οδικών και σιδηροδρομικών μεταφορών θα επιτάχυνε και θα συντόμευε τις μεταφορές στη διαδρομή αυτή και θα έδινε ώθηση σε ολόκληρο τον κεντροευρωπαϊκό διάδρομο και σε όλες τις πόλεις και περιφέρειες από τις οποίες θα διέλθει.
<SPEAKER ID="197" NAME="Mairead McGuinness" AFFILIATION="PPE-DE">
(EN) Κύριε Πρόεδρε, νωρίτερα σήμερα δημοσιεύτηκε η έκθεση του Ευρωπαϊκού Συμβουλίου για την Ασφάλεια των Μεταφορών σχετικά με την πρόοδο της ΕΕ ως προς τη μείωση στο μισό του αριθμού των θανάτων από τροχαία δυστυχήματα έως το 2010. Περιέχει και καλά και κακά νέα.
<P>
Ναι - η κατάσταση σε κάποιες χώρες έχει βελτιωθεί και αυτό πρέπει να επικροτηθεί, αλλά ο συνολικός αριθμός των θανάτων από τροχαία δυστυχήματα είναι υπερβολικά υψηλός και η ΕΕ δεν πρόκειται, βάσει των σημερινών τάσεων, να επιτύχει τους στόχους μείωσης του αριθμού των θανάτων από τροχαία. Πράγματι, μόνο τρία κράτη μέλη -το Λουξεμβούργο, η Γαλλία και η Πορτογαλία- θα επιτύχουν τον στόχο που έχει τεθεί. Έχουν κατορθώσει να μειώνουν τους θανάτους από τροχαία δυστυχήματα κατά 8% ετησίως.
<P>
Αξίζει να υπενθυμίσουμε ότι πάνω από 39.000 άνθρωποι σκοτώθηκαν στους δρόμους στην ΕΕ τους τελευταίους 12 μήνες. Εάν είχαμε επιτύχει τους στόχους μας, 5.000 άνθρωποι θα εξακολουθούσαν να είναι ζωντανοί σήμερα. Λυπούμαι που η Ιρλανδία, η χώρα μου, βρίσκεται ακόμη στο κατώτερο μισό της κατάταξης όσον αφορά την πραγματοποίηση αυτών των απαραίτητων βελτιώσεων.
<P>
Θα άκουγα με προσοχή τα μηνύματα των χωρών με τις καλύτερες επιδόσεις. Έχουν επιδείξει μεγάλη αφοσίωση και πολιτική βούληση για τη βελτίωση της εφαρμογής σε πολλούς καίριους τομείς. " ΕΕ έχει μόλις τρία έτη για να εφαρμόσει μέτρα που θα μπορούσαν να μας κάνουν να επιτύχουμε τους στόχους μείωσης των θανάτων από τροχαία στο μισό. " εμπειρία δείχνει ότι αυτό μπορεί να πραγματοποιηθεί, αλλά χρειαζόμαστε νέα ώθηση σε επίπεδο ΕΕ για την επίτευξή του.
<SPEAKER ID="198" NAME="Pierre Pribetich" AFFILIATION="PSE">
(FR) Κύριε Πρόεδρε, θα ήθελα να επιστήσω την προσοχή του Κοινοβουλίου στο πρόβλημα του Κοσσυφοπεδίου και, ιδιαίτερα, στην αναγκαιότητα το Ευρωπαϊκό Κοινοβούλιο να μπορέσει εκ νέου να καταστεί εγγυητής αυτής της εσωτερικής ευρωπαϊκής υπόθεσης και του σεβασμού του δικαιώματος των λαών στην αυτοδιάθεση. Πολλά πολιτικά στοιχεία εμφανίζονται και δρουν έτσι ώστε να ασκούνται πιέσεις για τη διχοτόμηση του Κοσσυφοπεδίου, πράγμα το οποίο δεν αποτελεί απάντηση. Το βλέπουμε καλά, ιδιαίτερα, σε σχέση με τα προβλήματα που συνδέονται με τα παλαιστινιακά εδάφη και τη διαίρεση, το 1946, αυτών των εδαφών. Αρμόζει λοιπόν να ρίξουμε ιδιαίτερο βάρος, μαζί με το Ευρωπαϊκό Κοινοβούλιο, προκειμένου να αποφευχθεί μια διχοτόμηση, προκειμένου στην πραγματικότητα να αποφευχθεί η πρόκληση σύγκρουσης με τον τρόπο αυτό και να δοθεί η δυνατότητα στους λαούς να αποφασίσουν για τη μοίρα τους, διασφαλίζοντας ότι το Ευρωπαϊκό Κοινοβούλιο μπορεί ταυτόχρονα να είναι παρόν, παρόν στην ευρωπαϊκή σκηνή και παρόν επίσης στο σύνολο του εδάφους μας.
<SPEAKER ID="199" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, δυστυχώς, μέχρι να ολοκληρώσω αυτή την παρέμβαση, δύο άνθρωποι θα έχουν αυτοκτονήσει. Και αυτό, καθώς ένας άνθρωπος αυτοκτονεί κάθε 30 δευτερόλεπτα σε όλο τον κόσμο. Ένα εκατομμύριο άνθρωποι, αριθμός που προκαλεί σοκ, τερματίζουν τη ζωή τους κάθε χρόνο, πολλοί εκ των οποίων είναι νέοι άνδρες και γυναίκες. " αυτοκτονία αφορά ιδιαιτέρως την ΕΕ, καθώς πέντε από τις δέκα χώρες με τα μεγαλύτερα ποσοστά αυτοκτονιών είναι κράτη μέλη της ΕΕ: η Λιθουανία, η Εσθονία, η Ουγγαρία, η Σλοβενία και η Λετονία. " Λιθουανία μάλιστα έχει το υψηλότερο ποσοστό αυτοκτονιών στον κόσμο.
<P>
Πρόκειται για πολύ θλιβερά στατιστικά στοιχεία για την ΕΕ καθώς, στις περισσότερες περιπτώσεις, οι αιτίες των αυτοκτονιών μπορούν να προληφθούν. " ΕΕ έχει καθήκον απέναντι στους πολίτες της να μειώσει άμεσα τα ποσοστά αυτοκτονιών στα κράτη μέλη. Ζητώ από εσάς, κύριε Πρόεδρε, να απευθύνετε προσωπική έκκληση σε όλες τις κυβερνήσεις και τα εθνικά κοινοβούλια των κρατών μελών της ΕΕ, ιδίως των χωρών που προανέφερα, και να τα παροτρύνετε να εντείνουν τις προσπάθειές τους για πρόληψη των αυτοκτονιών μεταξύ των πολιτών τους. Μέσω αυτού, πολλές χιλιάδες ζωές μπορούν να σωθούν κάθε χρόνο.
<SPEAKER ID="200" NAME="Maria Petre" AFFILIATION="PPE-DE">
(RO) Πρόσφατη μελέτη έδειξε ότι στη Ρουμανία, ο ένας ή και οι δύο γονείς περίπου 170 000 παιδιών της πέμπτης έως όγδοης τάξης έχει φύγει για να εργαστεί στο εξωτερικό.
<P>
Ο μεγάλος αριθμός παιδιών που έμειναν με τον παππού και τη γιαγιά τους ή με άλλα μέλη της οικογένειάς τους αυξάνεται καθημερινά στα νέα κράτη μέλη της ΕΕ και στις υποψήφιες χώρες.
<P>
Για τον λόγο αυτόν θα ήθελα να υπογραμμίσω την ανάγκη δημιουργίας επαρκών δομών που θα βοηθήσουν ώστε να μείνουν μαζί τα παιδιά και οι γονείς, καθώς και την ανάγκη για μία κοινωνική πολιτική που θα εστιάζεται στην αλληλεγγύη.
<P>
Θεωρώ ότι η διευκόλυνση της οικογενειακής επανένωσης πρέπει, ως παράγων της οικονομικής και κοινωνικής ενσωμάτωσης, να συνιστά σημαντική πτυχή των πολιτικών για τη νόμιμη μετανάστευση.
<P>
Ταυτόχρονα ζητώ από την Ευρωπαϊκή Επιτροπή να εκπονήσει μία στρατηγική όσον αφορά την κατάσταση των παιδιών που έμειναν στις χώρες προέλευσης μετά την αναχώρηση των γονέων τους και να προσφέρει υποστήριξη για τη δημιουργία των κατάλληλων δομών στα κράτη μέλη προκειμένου να παρασχεθεί βοήθεια σε παιδιά και γονείς για να προσαρμοστούν σε νέες οικογενειακές καταστάσεις.
<SPEAKER ID="201" NAME="Πρόεδρος">
Οι παρεμβάσεις διάρκειας ενός λεπτού τελείωσαν.

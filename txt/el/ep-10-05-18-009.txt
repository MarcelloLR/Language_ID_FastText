<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="134" NAME="Philip Claeys" AFFILIATION="NI">
(NL) Καταψήφισα την έκθεση Tavares, διότι η θέσπιση ενός κοινού προγράμματος επανεγκατάστασης αποτελεί το πολλοστό βήμα προς μια απολύτως ομοιόμορφη ευρωπαϊκή πολιτική ασύλου.
<P>
Δεν χρειάζεται να είναι κανείς μάντης για να μπορέσει να προβλέψει ακόμα και τώρα ότι μια ομοιόμορφη πολιτική ασύλου θα οδηγήσει σε μεγάλη αύξηση του αριθμού των αιτούντων άσυλο στα κράτη μέλη. " αιτιολογική σκέψη στην έκθεση που δηλώνει ότι η θέσπιση ενός κοινού προγράμματος επανεγκατάστασης θα καθιστούσε την παράνομη μετανάστευση λιγότερο ελκυστική είναι ιδιαίτερα δυσάρεστη. Αυτό το υποκριτικό ψευδεπιχείρημα επανεμφανίζεται ξανά και ξανά κατά τη διάρκεια των ψηφοφοριών σε αυτό το Σώμα επί κειμένων που αφορούν τη μετανάστευση ή το άσυλο. Ρίχνει στάχτη στα μάτια του κόσμου. Σε χώρες όπως το Βέλγιο, η παράνομη μετανάστευση συνήθως προκύπτει όταν οι άνθρωποι μετά τη διαδικασία χορήγησης ασύλου χάνονται στον υπόκοσμο και στη συνέχεια ανταμείβονται με νομιμοποίηση.
<P>
Αυτές οι πρακτικές πρέπει να παταχθούν και ένα κοινό πρόγραμμα επανεγκατάστασης σε καμία περίπτωση δεν προσφέρει μια λύση.
<SPEAKER ID="135" NAME="Zuzana Roithová" AFFILIATION="PPE">
(CS) Εγκρίναμε μια οδηγία που αναμφίβολα θα προσφέρει περαιτέρω ευκαιρίες για έρευνα στον τομέα της ενεργειακής απόδοσης των κτιρίων και θα συμβάλει στην εξοικονόμηση ενέργειας όσον αφορά τη θέρμανση των κτιρίων. Φυσικά, το πρόβλημα είναι κυρίως τα παλιά κτίρια και όχι μόνο τα συγκροτήματα διαμερισμάτων. Εχθές, ο συνάδελφός μου, κ. Marian-Jean Marinescu, αναφέρθηκε σε ένα ειδικό ταμείο. " παροχή πρόσθετων πόρων εν καιρώ κρίσης είναι ένα θέμα αμφιλεγόμενο. Συνεπώς, πρέπει να γίνει καλύτερη χρήση των υφισταμένων πόρων -οι οποίοι ανέρχονται στο 4% για την περίοδο 2010-2014.
<SPEAKER ID="137" NAME="Zuzana Roithová" AFFILIATION="PPE">
(CS) Ήθελα να παρέμβω ξανά σχετικά με την έκθεση για το ταμείο για τους πρόσφυγες και γι' αυτό ζήτησα τον λόγο. Θέλω να πω ότι ο μηχανισμός της ψηφοφορίας έδειξε ότι δεν συμμετείχα. Θέλω να δηλώσω, ωστόσο, ότι υποστηρίζω την κοινή ευθύνη για πιο αξιοπρεπείς συνθήκες για τους νόμιμους αιτούντες άσυλο και ότι ήμουν υπέρ. Από την άλλη, πρέπει να καταπολεμήσουμε με πιο αποτελεσματικό τρόπο την παράνομη μετανάστευση.
<P>
Τώρα, θέλω να αναφερθώ στο θέμα Σένγκεν, αν μου επιτρέπετε. Σήμερα, εγκρίναμε περαιτέρω βήματα για την έναρξη του συστήματος πληροφοριών Σένγκεν δεύτερης γενιάς, το οποίο ενισχύει τις εγγυήσεις ασφάλειας για όλους τους Ευρωπαίους που ζουν σε έναν ενιαίο χώρο χωρίς σύνορα.
<P>
Ωστόσο, οι ενέργειες της γερμανικής και της αυστριακής αστυνομίας αμαυρώνουν την ιδέα του χώρου Σένγκεν και της ευρωπαϊκής αλληλεγγύης, ενώ πολλοί τσέχοι πολίτες υποβάλλονται σε περιττούς, προσωπικούς και εξευτελιστικούς ελέγχους στα εσωτερικά σύνορα. Έθεσα αυτό το πρόβλημα, μαζί με άλλα θέματα, πριν από δύο χρόνια σε μια ερώτηση προς την Ευρωπαϊκή Επιτροπή, αλλά η κατάσταση δεν έχει επιλυθεί ακόμα με ικανοποιητικό τρόπο. Συνιστά σαφή παραβίαση των κανόνων και, στην περίπτωση των τσέχων πολιτών, συμπεριλαμβανομένων επιχειρηματιών και εργαζομένων, περιορίζει την ελεύθερη κυκλοφορία, η οποία αποτελεί μία από τις βασικές ελευθερίες που εγγυάται ο Χάρτης Θεμελιωδών Δικαιωμάτων της Ευρωπαϊκής Ένωσης.
<SPEAKER ID="139" NAME="Clemente Mastella" AFFILIATION="PPE">
(IT) Κύριε Πρόεδρε, μια μεταναστευτική πολιτική που θέλει να είναι δίκαιη και ρεαλιστική, απαιτεί υποχρεωτικά την έγκριση κοινών ευρωπαϊκών κανονισμών για το άσυλο και πρέπει επίσης να προβλέπει ένα πρόγραμμα επανεγκατάστασης που θα είναι αποτελεσματικό, ποιοτικό και βιώσιμο. Σε αυτό το σημείο, πρέπει να τονίσω ότι η επανεγκατάσταση δεν εξυπηρετεί μόνον ανθρωπιστικό σκοπό, αλλά έχει και τον πολιτικό και οικονομικό στόχο της ανακούφισης των τρίτων χωρών από τα βάρη της φιλοξενίας μεγάλου αριθμού προσφύγων και από το εξίσου μεγάλο βάρος του επιμερισμού του κόστους και των οικονομικών ευθυνών.
<P>
Πιστεύουμε, ωστόσο, ότι μια γραμμή προϋπολογισμού και μια μορφή οικονομικής στήριξης δεν επαρκούν και γι' αυτό παροτρύνουμε τα κράτη μέλη να ενθαρρύνουν την εισαγωγή μηχανισμών ιδιωτικής χρηματοδότησης, ενθαρρύνοντας μια συνεργασία του ιδιωτικού και του δημόσιου τομέα με ΜΚΟ και άλλους κοινωνικούς εταίρους, όπως θρησκευτικές και εθνοτικές οργανώσεις, προκειμένου να προωθηθεί η εθελοντική εργασία στον τομέα αυτόν. Όσον αφορά στις νέες δημοσιονομικές προοπτικές, εκτιμούμε ότι θα ήταν καλή ιδέα, για παράδειγμα, να καθιερωθεί μια ειδική ad hoc χρηματοδότηση, ίσως με τη μορφή ενός νέου ταμείου αφιερωμένου σε αυτόν τον σκοπό.
<P>
Τέλος, προτείνουμε την ανάληψη ρητής δέσμευσης εκ μέρους όλων των εμπλεκόμενων οντοτήτων ώστε να παρέχεται στους πρόσφυγες, και ιδίως στους πιο ευάλωτους, πρόσβαση σε κατάλληλη στέγαση, υγειονομική περίθαλψη, εκπαίδευση, μαθήματα γλώσσας και ψυχολογική βοήθεια, αλλά και πρόσβαση στην αγορά εργασίας, που είναι σημαντικά για να εξασφαλισθεί η επιτυχημένη ένταξή τους.
<SPEAKER ID="141" NAME="Zuzana Roithová" AFFILIATION="PPE">
(CS) Είμαι ιδιαίτερα ικανοποιημένη από το γεγονός ότι η έκθεση της Επιτροπής Δικαιωμάτων των Γυναικών και Ισότητας των Φύλων έλαβε τόσο ευρεία υποστήριξη στη σημερινή ψηφοφορία. Αναγνωρίζω ότι η διασφάλιση κοινωνικών συνθηκών για τις γυναίκες επιχειρηματίες ισότιμων με αυτές που απολαμβάνουν οι γυναίκες υπάλληλοι αποτελεί κυρίως ευθύνη των κρατών μελών. Ωστόσο, αυτή η έκθεση παρέχει σαφείς γενικές γραμμές που θα πρέπει να ακολουθήσουν οι χώρες. Δεν το θεωρώ αυτό παραβίαση της επικουρικότητας, αλλά αν κάποιος έχει αμφιβολίες, μπορεί να ζητήσει επανεξέταση. Ακόμα και τα τοπικά κοινοβούλια μπορούν να το κάνουν αυτό, χάρη στη Συνθήκη της Λισαβόνας. Είμαι περίεργη να δω αν θα εκμεταλλευτούν αυτήν την κριτική ή απλώς θα αναλωθούν σε ατελείωτες κενές συζητήσεις.
<SPEAKER ID="142" NAME="Laima Liucija Andrikien" AFFILIATION="PPE">
(LT) Ψήφισα υπέρ αυτής της έκθεσης και θεωρώ σημαντικό να τονίσουμε ότι, κατά μέσο όρο, οι γυναίκες στην Ευρωπαϊκή Ένωση εξακολουθούν να αμείβονται λιγότερο για κάθε ώρα εργασίας - 17,4% λιγότερο από τους άνδρες. Αυτή η ανισότητα μειώθηκε ελάχιστα τα τελευταία 15 χρόνια, ενώ σε ορισμένες χώρες έχει επιδεινωθεί. Συμφωνώ με την έκκληση του Κοινοβουλίου για την εκπόνηση τακτικών εκθέσεων σχετικά με το χάσμα των αμοιβών ανάμεσα στα φύλα στην Ευρωπαϊκή Ένωση και υποστηρίζω όλα τα μέτρα που θα συμβάλουν στη μείωση των διακρίσεων εις βάρος των γυναικών στην ΕΕ.
<SPEAKER ID="144" NAME="Zuzana Roithová" AFFILIATION="PPE">
(CS) Εγκρίναμε την αντιφατική πρόταση διότι η Επιτροπή Εσωτερικής Αγοράς και Προστασίας των Καταναλωτών τη διεύρυνε και την ενίσχυσε καθιερώνοντας την ένδειξη της χώρας καταγωγής και για την Ευρωπαϊκή Ένωση. Οι ιταλοί βουλευτές υπέβαλαν περαιτέρω προτάσεις στη σημερινή σύνοδο της Ολομέλειας, όπως τη διεύρυνση του κανονισμού ώστε να περιλαμβάνει και τα υποδήματα. Υποστηρίζω σθεναρά αυτήν την ιδέα εδώ και αρκετό καιρό, αλλά πρέπει να καταρτιστεί βάσει υψηλών προτύπων από την Ευρωπαϊκή Επιτροπή. Πρόκειται για ένα θέμα επίλυσης των τεχνικών ορισμών, το οποίο το Ευρωπαϊκό Κοινοβούλιο δεν μπορεί να αντιμετωπίσει πολύ καλά μόνο του. Ως εκ τούτου, δεν ψήφισα υπέρ της έκθεσης, αλλά ταυτόχρονα θέλω να ζητήσω από την Επιτροπή να ξεκινήσει το έργο άμεσα και να υποβάλει την πρόταση.
<SPEAKER ID="145" NAME="Morten Løkkegaard" AFFILIATION="ALDE">
(DA) Κυρία Πρόεδρε, θέλω απλώς να πω ότι καταψήφισα εκείνα τα τμήματα της έκθεσης που αφορούν την επισήμανση "κατασκευάσθηκε σε", διότι δεν πιστεύω ότι υπάρχουν στοιχεία που να υποδεικνύουν ότι τα πλεονεκτήματα είναι περισσότερα από τα μειονεκτήματα. Πιστεύω ότι αυτό τείνει προς τον προστατευτισμό και γι' αυτό μου είναι δύσκολο να ψηφίσω υπέρ. Ως εκ τούτου, καταψήφισα τα εν λόγω τμήματα.
<SPEAKER ID="147" NAME="Marek Józef Gróbarczyk" AFFILIATION="ECR">
(PL) Κυρία Πρόεδρε, αποφάσισα να υποστηρίξω αυτήν την πρωτοβουλία, η οποία δίνει σε ορισμένες περιφέρειες στην Ευρώπη την ευκαιρία για ανάπτυξη. Πρέπει να επιστήσουμε την προσοχή στο γεγονός ότι, από οικονομική άποψη, ορισμένες περιοχές στην ίδια την Ευρώπη καθίστανται επίσης εξόχως απόκεντρες περιφέρειες. Συνεπώς, προγράμματα όπως αυτό έχουν ως στόχο, μεταξύ άλλων, την ανάπτυξη περιοχών στην Ευρώπη και ελπίζω ότι θα προωθήσουν την ανάπτυξη μέσω της γεωργίας, αλλά και της αλιείας.
<SPEAKER ID="148" NAME="Laima Liucija Andrikien" AFFILIATION="PPE">
(EN) Κυρία Πρόεδρε, θέλω να εκφράσω την ανησυχία μου σχετικά με την κατάσταση των παραγωγών μπανάνας στις Κανάριες Νήσους, τη Γουαδελούπη, τη Μαρτινίκα και τη Μαδέρα, οι οποίες σύμφωνα με τη συνθήκη περιλαμβάνονται στις εξόχως απόκεντρες περιοχές.
<P>
" κατάστασή τους έχει καταστεί δυσκολότερη ειδικά από τότε που η ΕΕ, στο πλαίσιο του ΠΟΕ, συνήψε συμφωνία με τις χώρες της Λατινικής Αμερικής για τη μείωση των δασμών για τις εισαγωγές μπανάνας από αυτήν την περιοχή. Θέλω να επιστήσω προσοχή στο γεγονός ότι το 2006 η ΕΕ μεταρρύθμισε την κοινή οργάνωση της αγοράς της για τις μπανάνες. Δέσμευσε δημοσιονομικούς πόρους για ενισχύσεις στους παραγωγούς μπανάνας σε αυτές τις περιφέρειες. Μετά τη μεταρρύθμιση, η ΕΕ διαθέτει 208 εκατ. ευρώ ετησίως για την ενίσχυση των παραγωγών μπανάνας στις Κανάριες Νήσους, στις Γαλλικές Αντίλες, στη Μαδέρα και, σε μικρότερο βαθμό, στις Αζόρες.
<P>
Μολονότι χαιρετίζουμε αυτήν την υποστήριξη, για πολλούς μπανανοπαραγωγούς αυτή η ενίσχυση δεν θα είναι επαρκής. Γι' αυτό θέλω να ενθαρρύνω τα αρμόδια όργανα να εγκρίνουν τα αναγκαία μέτρα για να διασφαλίσουν ότι οι παραδοσιακοί κλάδοι της οικονομίας στην ΕΕ δεν θα μπουν σε δεύτερη μοίρα για πιο στρατηγικούς εμπορικούς στόχους.
<SPEAKER ID="149" NAME="Mairead McGuinness" AFFILIATION="PPE">
(EN) Κυρία Πρόεδρε, υποστηρίζω αυτήν την έκθεση διότι αφορά το θέμα της πολυμορφίας και της γεωργικής μας πολιτικής μεταξύ των περιφερειών. Ωστόσο, θέλω να σχολιάσω τις ανακεφαλαιωτικές παρατηρήσεις του Επιτρόπου Cioloş. Απάντησε στις ανησυχίες που εκφράστηκαν σχετικά με την επανέναρξη των συνομιλιών με τις χώρες της Mercosur και, μολονότι τα λόγια του ανακούφισαν κάπως όσους τον άκουσαν -διότι είπε ότι θα διασφαλίσει τη διαφύλαξη των συμφερόντων της κοινοτικής γεωργίας και του κοινοτικού προτύπου γεωργικών εκμεταλλεύσεων- φοβάμαι ότι δεν με καθησύχασε.
<P>
Είναι σαφέστατο από τα έγγραφα της Επιτροπής ότι οι παραγωγοί βοδινού κρέατος, οι παραγωγοί κρέατος πουλερικών και οι παραγωγοί χοιρινού κρέατος της Ευρωπαϊκής Ένωσης θα επηρεαστούν δυσμενώς αν συναφθεί συμφωνία. Έχουμε αυτήν την επανέναρξη των συνομιλιών σε μια περίοδο μεταρρύθμισης της γεωργικής μας πολιτικής. Ο προϋπολογισμός απειλείται. Μπορεί να μην έχουμε επαρκή προϋπολογισμό και παρ' όλα αυτά αντιμετωπίζουμε περαιτέρω διαταραχή των γεωργικών τιμών και των εισοδημάτων. Αυτό δεν είναι λογικό και ελπίζω ο Επίτροπος να ακούσει αυτές τις απόψεις.
<SPEAKER ID="151" NAME="Krisztina Morvai" AFFILIATION="NI">
(HU) Υποστηρίζω αυτήν την έκθεση διότι απλουστεύει τον τεράστιο διοικητικό και γραφειοκρατικό φόρτο που επιβαρύνει επί του παρόντος τους αγρότες. Είμαι βέβαιη ότι ως αποτέλεσμα της έκθεσης, θα προκύψει μια νέα μορφή σχέσης μεταξύ των αρμοδίων για την εφαρμογή της κοινής γεωργικής πολιτικής στα κράτη μέλη, ειδικά στα μετακομουνιστικά κράτη όπως η Ουγγαρία, και των αγροτών. Έτσι, θα τεθεί τέλος στην πρακτική που εφαρμόζεται μέχρι τώρα, η οποία συστηματικά τιμωρούσε, επέβαλε ποινές και τρομοκρατούσε τους αγρότες. Ελπίζω, επίσης, ότι θα αναπτυχθεί επιτέλους και μια νέα μορφή συνεργασίας μεταξύ των αρμοδίων αρχών και των δικαιούχων. Πιστεύω ότι είναι πολύ σημαντικό η ευθύνη να μην εναπόκειται μόνο στους αγρότες, οι οποίοι μέχρι τώρα υποχρεούντο να πληρώνουν πρόστιμα για κάθε ασήμαντο περιστατικό, αλλά να αναλαμβάνει ευθύνη και το κράτος, όπως όταν η υπηρεσία καθυστερεί να καταβάλει στους αγρότες αυτά που τους οφείλει. " καταβολή αυτών των πληρωμών πρέπει να μπορεί να διεκδικηθεί δικαστικά τόσο από τους αγρότες όσο και από τους δικαιούχους.
<SPEAKER ID="152" NAME="Alfredo Antoniozzi" AFFILIATION="PPE">
(IT) Ψήφισα υπέρ της έκθεσης Ashworth διότι πιστεύω ότι η απλούστευση και η μείωση του διοικητικού φόρτου που σχετίζεται με την ΚΓΠ, την κοινή γεωργική πολιτική, δεν είναι μόνο επιθυμητή, αλλά και αναγκαία προκειμένου οι ευρωπαίοι αγρότες να εκμεταλλευτούν πλήρως τα οφέλη της και όχι, όπως συμβαίνει συχνά, να συναντούν διοικητικές δυσκολίες και καθυστερήσεις.
<P>
Πιστεύω επίσης ότι πολλοί συμμερίζονται την επιθυμία να διασφαλιστεί μια πιο σαφής και κατανοητή νομοθεσία, τόσο για τις αρμόδιες αρχές όσο και για τους αγρότες, να καταργηθούν όλες οι περιττές ρυθμίσεις και να προωθηθεί η ανταλλαγή καλών πρακτικών μεταξύ των κρατών μελών και των τοπικών αρχών.
<SPEAKER ID="153" NAME="Peter Jahr" AFFILIATION="PPE">
(DE) Κυρία Πρόεδρε, η κοινή γεωργική πολιτική πρέπει να ελέγχεται διαρκώς ως προς την εφαρμοσιμότητά της, καθώς η περιττή γραφειοκρατία κοστίζει σε εμάς και, πρωτίστως, στους αγρότες μας πολλά χρήματα και χρόνο. Τα στοιχεία που δεν είναι εύλογα και κατάλληλα πρέπει να καταργηθούν και να απλουστευθούν. Αυτό ισχύει, ειδικά, για τις πολύ συχνά πολύπλοκες και αμφισβητούμενες ρυθμίσεις διασταυρούμενης συμμόρφωσης.
<P>
Ο στόχος μας είναι να καταστήσουμε τη γεωργική πολιτική απλούστερη και διαφανέστερη. Οι αγρότες της Ευρωπαϊκής Ένωσης πρέπει να μπορούν να αφιερώσουν και πάλι περισσότερο χρόνο στα χωράφια αντί στα γραφεία. Ελπίζω πραγματικά ότι η Επιτροπή θα λάβει υπόψη αυτό το σημαντικό μήνυμα της έκθεσής μας και θα αναλάβει δράση για να το πραγματοποιήσει.
<SPEAKER ID="154" NAME="Diane Dodds" AFFILIATION="NI">
(EN) Κυρία Πρόεδρε, ψήφισα υπέρ αυτής της έκθεσης, όπως πολλοί άλλοι που έχουν ενεργή επαφή με αγρότες στις περιφέρειές τους. Ένα από τα βασικά στοιχεία για το οποίο ακούμε διαρκώς είναι η γραφειοκρατία σε αυτόν τον τομέα. Συνεπώς, μια βασική πτυχή της νέας ΚΓΠ πρέπει να είναι η μείωση της έκτασης της γραφειοκρατίας. " νομοθεσία πρέπει να είναι κατανοητή στους αγρότες και δεν πρέπει να τους περιορίζει στην παραγωγή τροφίμων. Ωστόσο, δεν είναι σημαντική μόνο η ορθολογική οργάνωση της νομοθεσίας, αλλά και η ευελιξία για τα κράτη μέλη και, κυρίως, σε σχέση με την Επιτροπή και το Ευρωπαϊκό Ελεγκτικό Συνέδριο.
<P>
Το Ευρωπαϊκό Ελεγκτικό Συνέδριο έχει επιδείξει ελάχιστη ευελιξία, ή έστω κοινή λογική, κατά την επιβολή ποινών. Αυτή η νομοθεσία χρήζει άμεσης προσοχής και απαιτείται περισσότερη κοινή λογική. Απαιτείται επίσης μια δημοσιονομική αναθεώρηση για να εκτιμηθεί το κόστος των επιθεωρήσεων των γεωργικών εκμεταλλεύσεων και το ποσό των χρημάτων που συγκεντρώνεται από την επιβολή κυρώσεων, προκειμένου να δούμε αν όντως υπάρχει καλή σχέση κόστους-ωφέλειας για τους φορολογούμενους.
<SPEAKER ID="155" NAME="Mairead McGuinness" AFFILIATION="PPE">
(EN) Κυρία Πρόεδρε, νομίζω πως, όταν καθιερώσαμε την αποσύνδεση, ελάχιστοι από εμάς συνειδητοποιούσαν τις επιπτώσεις της ένταξης της διασταυρούμενης συμμόρφωσης στη δέσμη οδηγιών με την οποία πρέπει τώρα να συμμορφωθούν οι αγρότες. Νομίζω ότι αναφέρεται σε 17 διαφορετικές οδηγίες. Ίσως πρέπει να αναρωτηθούμε σε αυτό το Σώμα πόσο καλά νομοθετούμε για την απλούστευση.
<P>
Ωστόσο, υπάρχει ένας συγκεκριμένος τομέας για τον οποίο θέλω να μιλήσω και αυτός είναι ο τομέας των επιθεωρήσεων. Έχουμε την πρωταρχική επιθεώρηση από τις αρμόδιες αρχές για τη διασταυρούμενη συμμόρφωση, αλλά οι αγρότες αντιμετωπίζουν όλο και περισσότερα επίπεδα επιθεωρήσεων από επιχειρήσεις μεταποίησης, από εμπόρους λιανικής πώλησης, από κάθε είδους ομάδες. Χρειαζόμαστε λίγο συντονισμό και όχι επικαλύψεις των επιθεωρήσεων. Δεν προσθέτουν αξία ούτε κάποιον βαθμό ασφάλειας ή προστασίας στο τελικό προϊόν, αλλά προσθέτουν τεράστιο βαθμό γραφειοκρατίας και απογοήτευσης για τους παραγωγούς που καλούνται να δεχθούν όλους αυτούς τους επιθεωρητές. Επικροτώ αυτήν την έκθεση.
<SPEAKER ID="156" NAME="Hannu Takkula" AFFILIATION="ALDE">
(FI) Κυρία Πρόεδρε, καταρχάς θέλω να ευχαριστήσω τον εισηγητή, κ. Ashworth, για την εξαιρετική έκθεσή του. Κατά τη γνώμη μου, τώρα έχουμε έναν πολύ σοβαρό λόγο να εστιάσουμε την προσοχή μας στην ικανότητά μας να απλουστεύσουμε τις διαδικασίες που σχετίζονται με τη γεωργία στην Ευρωπαϊκή Ένωση. Μπορούμε να πούμε ότι η ζούγκλα των πληρωμών είναι τόσο μεγάλη που ο απλός αγρότης, είτε από τη βόρεια ή την ανατολική Φινλανδία, είτε από οπουδήποτε στην Ευρώπη γενικά, είναι απρόθυμος να μπει μέσα. Χρειαζόμαστε λοιπόν σαφή, πρακτικά και κατανοητά πρότυπα. Χρειαζόμαστε επίσης εμπιστοσύνη μεταξύ του αγροτικού πληθυσμού και της κυβέρνησης προκειμένου να μπορέσουμε να σημειώσουμε πρόοδο.
<P>
Επί του παρόντος, η γεωργική πολιτική της Ευρωπαϊκής Ένωσης είναι τόσο χαοτική, με τις 27 διαφορετικές χώρες και τις 27 διαφορετικές κουλτούρες, που είναι δύσκολο να δούμε ένα σαφές μέλλον χωρίς την απλούστευση και την αποσαφήνιση των συστημάτων. Αυτή η έκθεση του κ. Ashworth αποτελεί ένα εξαιρετικό βήμα προς αυτήν την κατεύθυνση και ελπίζω ότι θα μπορέσουμε να συνεχίσουμε σε αυτήν την πορεία: σαφείς, απλές οδηγίες και κατευθυντήριες γραμμές για τη γεωργία τώρα και στο μέλλον.
<SPEAKER ID="157" NAME="Seán Kelly" AFFILIATION="PPE">
(EN) Κυρία Πρόεδρε, είναι αναζωογονητικό να συζητάμε στο Κοινοβούλιο σήμερα σχετικά με μια έκθεση που ο τίτλος της αρχίζει με τη λέξη "απλούστευση". Φυσικά, αυτό από μόνο του δεν θα έπρεπε να είναι αναγκαίο, αλλά υποδηλώνει ότι μέχρι τώρα η νομοθεσία ήταν υπερβολικά περίπλοκη.
<P>
Καθετί που αφορά μια εκπαιδευτική προσέγγιση για ένα συγκεκριμένο θέμα θα έπρεπε να αφορά την απλούστευση και όχι την πολυπλοκότητα. Είχαμε υπερβολικά πολλή πολυπλοκότητα μέχρι τώρα, όπως γνωρίζουν όσοι συμμετείχαν σε συναντήσεις αγροτών. Οι αγρότες εξαγριώνονται από τον αριθμό εντύπων που πρέπει να συμπληρώσουν και από τις υπεροπτικές επιτροπές επιθεωρήσεων που πρέπει να ανεχθούν.
<P>
Γι' αυτό, επιδοκιμάζω αυτήν την πρόταση. Φυσικά, πρέπει να πούμε ότι το τι κάνει κανείς με τα έντυπα δεν καθορίζει στην πραγματικότητα το πώς θα διαχειριστεί τη γεωργική του εκμετάλλευση. Ο τρόπος που μεγαλώνουν οι αγρότες τα ζώα τους και ο τρόπος που καλλιεργούν τη γη τους είναι αυτός που θα μας δώσει την ανιχνευσιμότητα και την ασφάλεια και ποιότητα των τροφίμων που χρειαζόμαστε.
<P>
Συνεπώς, αυτό αποτελεί ένα βήμα προς τη σωστή κατεύθυνση. Ελπίζω ότι θα δούμε πολλά τέτοια βήματα και ότι σύντομα δεν θα υπάρχει ανάγκη καθιέρωσης της λέξης "απλούστευση", διότι η απλούστευση θα υπάρχει αυτόματα.
<SPEAKER ID="159" NAME="Anneli Jäätteenmäki" AFFILIATION="ALDE">
(FI) Κυρία Πρόεδρε, ψήφισα υπέρ της έκθεσης, αλλά ψήφισα λάθος στο πολύ σημαντικό άρθρο 34 της τροπολογίας 5. Είναι πολύ σημαντικό να διευκρινίσουμε το μέγεθος του αποτυπώματος άνθρακα και, επιπροσθέτως, να διαπιστώσουμε το κόστος του. Είναι καιρός πλέον το Ευρωπαϊκό Κοινοβούλιο να συνεδριάζει σε μια μόνο πόλη και χαίρομαι πολύ που η νέα κυβέρνηση στο "νωμένο Βασίλειο αποφάσισε να συμπεριλάβει αυτό το θέμα στο πρόγραμμά της. Ελπίζω ότι θα ασχοληθούν με αυτό και άλλα κράτη μέλη. Είναι θέμα περιβάλλοντος, αλλά και θέμα δαπανών. Όσο το Ευρωπαϊκό Κοινοβούλιο είναι σε θέση να δαπανά τόσο πολλά χρήματα όσα δαπανά τώρα για ένα τέτοιου είδους ράλυ, θα συνεχίσουμε να αγνοούμε την οικονομική κρίση.
<SPEAKER ID="161" NAME="Sonia Alfano" AFFILIATION="ALDE">
(IT) Όσον αφορά στην έκθεση Ţicău, ψήφισα υπέρ της κοινής θέσης για την επικαιροποίηση της οδηγίας σχετικά με την ενεργειακή απόδοση των κτιρίων, διότι ο στόχος είναι, από το τέλος του 2020, όλα τα νέα κτίρια να έχουν μηδενικό ενεργειακό ισοζύγιο, στόχος που τα ευρωπαϊκά θεσμικά όργανα πρέπει να καταβάλουν κάθε προσπάθεια για να επιτευχθεί. " Ευρώπη έχει αναλάβει μια κοινή δέσμευση και είναι βαθύτατα πεπεισμένη ότι στο εγγύς μέλλον δεν θα είναι απαραίτητη η παραγωγή περισσότερης ενέργειας, αλλά η καλύτερη χρήση της ήδη παραγόμενης ενέργειας.
<P>
" εξοικονόμηση ενέργειας και η ενεργειακή απόδοση αποτελούν ουσιαστικά μια πηγή παραγωγής ενέργειας. Δεν χρειάζεται να περιμένουμε δέκα χρόνια για να κινηθούμε προς αυτήν την κατεύθυνση· αντ' αυτού, τα κράτη μέλη πρέπει να δεσμευθούν από τώρα να επιτύχουν στόχους ενεργειακής απόδοσης χρησιμοποιώντας χρηματοοικονομικούς πόρους που μέχρι σήμερα διοχετεύονταν στην παραγωγή μεγαλύτερων ποσοτήτων ενέργειας.
<P>
Σας υπενθυμίζω συγκεκριμένα την παράνομη έναρξη του πυρηνικού προγράμματος στην Ιταλία, το οποίο έβλαψε και έθεσε σε κίνδυνο την υγεία των πολιτών και το περιβάλλον. Δαπανήθηκε μια τεράστια ποσότητα δημόσιων πόρων γι' αυτήν την έναρξη για να παραχθεί, σε λιγότερο από είκοσι χρόνια, η ίδια ποσότητα ενέργειας που θα μπορούσαμε να αποφύγουμε αν επενδύαμε αυτήν τη στιγμή τους ίδιους πόρους στην ενεργειακή απόδοση. Θέλουμε πράσινες επενδύσεις για τα παιδιά μας, όχι ραδιενεργά απόβλητα!
<P>
Θα περάσω τώρα στην αιτιολόγηση ψήφου για την έκθεση Ruhle.
<SPEAKER ID="163" NAME="Sonia Alfano" AFFILIATION="ALDE">
(IT) Ψήφισα υπέρ διότι πιστεύω ότι είναι σημαντικό να υποστηρίξει το Κοινοβούλιο την απλούστευση και τον εξορθολογισμό της νομοθεσίας για τη σύναψη δημόσιων συμβάσεων. Αυτό θα καταστήσει απλούστερο το έργο τόσο των διοικητικών οργάνων όσο και των επιχειρήσεων, ειδικά των μικρών και μεσαίων επιχειρήσεων, για τις οποίες θα είναι ευκολότερη η συμμετοχή στις διαδικασίες σύναψης συμβάσεων.
<P>
Θεωρώ σημαντική την αναφορά στη χρήση της ανάθεσης δημόσιων συμβάσεων ως μέσου ενθάρρυνσης τρόπων αειφόρου ανάπτυξης, με την καθιέρωση περιβαλλοντικών και κοινωνικών κριτηρίων στο πλαίσιο των προσκλήσεων υποβολής προσφορών. Πιστεύω επίσης ότι είναι καθήκον του Κοινοβουλίου και των ευρωπαϊκών θεσμικών οργάνων να συνεχίσουν να ασκούν πίεση για διαφάνεια σε όλους τους τομείς που αφορούν τη χρήση δημόσιου χρήματος, ειδικά σε σχέση με τις δημόσιες συμβάσεις, χρησιμοποιώντας κάθε δυνατό μέσο και ειδικά το διαδίκτυο.
<P>
Ο έλεγχος από τους πολίτες αποτελεί καίρια συμβολή στη χρήση των δημόσιων πόρων με έναν τρόπο που είναι πραγματικά υπέρ του συλλογικού συμφέροντος και, όπως μας υπενθυμίζει η Επιτροπή Περιφερειακής Ανάπτυξης, στην καταπολέμηση της διαφθοράς που κυριαρχεί στις τοπικές και περιφερειακές αρχές.
<SPEAKER ID="164" NAME="Zuzana Roithová" AFFILIATION="PPE">
(CS) Οι δημόσιες συμβάσεις είναι δυστυχώς ένας τομέας που πλήττεται από ένα από τα υψηλότερα επίπεδα διαφθοράς. Με χαρά υποστήριξα την έκθεση της Heide Ruhle που ζητεί την απλούστευση των διαδικασιών που διέπουν τις δημόσιες συμβάσεις. Ταυτόχρονα, ωστόσο, θέλω να επισημάνω ότι μέχρι να δημιουργήσει η Επιτροπή μια δημόσια διαδικτυακή πύλη η οποία θα παρέχει πληροφορίες σχετικά με τις συνθήκες ύποπτων συμβάσεων που χρηματοδοτούνται από την Ένωση, δεν θα αλλάξουν πολλά. Ο ανταγωνισμός δεν θα είναι αποτελεσματικός, δίκαιος και προσβάσιμος στις μικρές και μεσαίες επιχειρήσεις. Αναφέρομαι στην εποπτεία και στην ανάλυση, σε μια τιμή αναφοράς για ένα χιλιόμετρο αυτοκινητοδρόμου, επί παραδείγματι, στη δημοσίευση των ονομάτων των πραγματικών ιδιοκτητών των εταιρειών που κερδίζουν τους διαγωνισμούς, συμπεριλαμβανομένων των θυγατρικών των μητρικών εταιρειών, καθώς και των ονομάτων των εταιρειών που κερδίζουν επανειλημμένως, προκειμένου να μπορούν να διερευνηθούν από τα μέσα μαζικής ενημέρωσης και από το κοινό.
<SPEAKER ID="166" NAME="Mairead McGuinness" AFFILIATION="PPE">
(EN) Κυρία Πρόεδρε, ήθελα και εγώ να μιλήσω για την ενεργειακή απόδοση, αλλά προφανώς, σύμφωνα με τον Κανονισμό, αν δεν υπάρχουν τροπολογίες, δεν γίνεται προφορική αιτιολόγηση ψήφου, γι' αυτό θα καταθέσω γραπτή.
<P>
Σχετικά με την έκθεση Keller, θέλω να είμαι απολύτως σαφής ότι την απορρίπτω επί τη βάσει των παραγράφων 44 και 45 και της αιτιολογικής σκέψης I. Θεωρώ την παράγραφο 44 ιδιαιτέρως ανησυχητική.
<P>
Επίσης, ποια είναι η άποψη του Κοινοβουλίου; Πέρυσι και πρόπερσι, πιέσαμε την Επιτροπή να αναλάβει δράση για να βοηθήσει τους γαλακτοπαραγωγούς σε όλη την Ευρωπαϊκή Ένωση οι οποίοι είχαν βρεθεί σε δύσκολη κατάσταση. " Επιτροπή ανταποκρίθηκε με επιστροφές κατά την εξαγωγή ως μέτρο έκτακτης ανάγκης. Οι μόνοι που μου εξέφρασαν διαμαρτυρίες προέρχονται από τη Νέα Ζηλανδία, η οποία δεν είναι αναπτυσσόμενη χώρα. Πιστεύω ότι η εισαγωγή αυτών των παραγράφων σε αυτήν την κατά τα άλλα καλή έκθεση αδικεί το Κοινοβούλιο και τους παραγωγούς μας σε όλη την Ευρωπαϊκή Ένωση, οι οποίοι αγωνίζονται. Μειώνουμε την παραγωγή στην Ευρώπη. Αυτό έχει συνέπειες για τον αναπτυσσόμενο κόσμο. Πρέπει να το λάβουμε υπόψη αυτό.
<SPEAKER ID="167" NAME="Πρόεδρος">
Κυρία McGuinness, είχατε απόλυτο δίκιο για τον Κανονισμό. Πίστευα ότι η κ. Alfano θα συνέχιζε στο ίδιο πνεύμα με την κ. Jaatteenmaki, αλλά, τελικά, αυτή η έκθεση δεν θα έπρεπε να έχει καμία αιτιολόγηση ψήφου. Έχετε δίκιο.
<SPEAKER ID="168" NAME="Seán Kelly" AFFILIATION="PPE">
(EN) Κυρία Πρόεδρε, θέλω απλώς να πω ότι συμφωνώ με τη συνάδελφό μου κ. McGuinness. Είχαμε δυσκολίες με ορισμένες από τις προτάσεις εδώ και γι' αυτόν τον λόγο, δεν ακολουθήσαμε τη γραμμή του PPE, κάτι που κανονικά θα θέλαμε να κάνουμε. Νομίζω ότι η κ. McGuinness εξήγησε τον λόγο. Κατανοώ πλήρως και επίσης συμφωνώ με όσα είπε και ελπίζω το PPE να τα κατανοήσει επίσης.
<SPEAKER ID="170" NAME="Peter van Dalen" AFFILIATION="ECR">
(NL) Κυρία Πρόεδρε, ψήφισα υπέρ της έκθεσης Ranner διότι προσφέρει μια καλή λύση στο πρόβλημα των ωρών οδήγησης και των περιόδων ανάπαυσης στις οδικές μεταφορές. Αυτό το ψήφισμα βασίζεται στην εναρμόνιση και στην ερμηνεία της νομοθεσίας. Αυτό αναφέρεται στην παράγραφο 17, όπως τροποποιήθηκε.
<P>
" Ευρωπαϊκή Επιτροπή, σε συνεργασία με την CORTE (συνομοσπονδία οργανώσεων για την επιβολή κανόνων στον τομέα των οδικών μεταφορών), το δίκτυο TISPOL (ευρωπαϊκό δίκτυο των οργάνων της τροχαίας) και τον οργανισμό Euro Controle Route (ευρωπαϊκός οργανισμός των ελεγκτών οδικής κυκλοφορίας), πρέπει να εργαστεί για τη διατύπωση μιας άρθρο προς άρθρο ερμηνείας της εφαρμογής της νομοθεσίας. Επιπροσθέτως, αυτή η ερμηνεία πρέπει να είναι σαφής και γνωστή σε όλους όσοι συμμετέχουν στην εφαρμογή της νομοθεσίας στις ευρωπαϊκές οδούς.
<P>
Επιδοκιμάζω επίσης την τροποποιημένη παράγραφο 27 και απευθύνω έκκληση στους οδηγούς να απευθύνονται στην υπηρεσία καταγγελιών δυσανάλογων προστίμων που συγκρότησε ο οργανισμός Euro Controle Route. Οδηγοί, τα πράγματα στην Ευρώπη πρέπει να αλλάξουν όσον αφορά στους χρόνους οδήγησης και ανάπαυσης και γι' αυτό απαιτούνται αποδείξεις. Ως εκ τούτου, σας προτρέπω να υποβάλλετε τις καταγγελίες σας σε αυτήν την υπηρεσία του οργανισμού Euro Controle Route.
<SPEAKER ID="171" NAME="Alfredo Antoniozzi" AFFILIATION="PPE">
(IT) Κυρία Πρόεδρε, η έκθεση της συναδέλφου μου τονίζει με ακρίβεια ότι εξακολουθούν να υπάρχουν σημαντικές διαφορές στον τρόπο αντιμετώπισης των σοβαρών οδικών παραβάσεων μεταξύ των κρατών μελών. Ως εκ τούτου, είμαι υπέρ των προτεινόμενων μέτρων για την εναρμόνιση και την εξίσωση των παραβάσεων και των συναφών ευρωπαϊκών ποινών και για την πιθανή δημιουργία ενός μέσου συντονισμού σε ευρωπαϊκό επίπεδο.
<P>
Γραπτές αιτιολογήσεις ψήφου
<SPEAKER ID="174" NAME="Andreas Molzer  " LANGUAGE="DE">
Εξακολουθούν να γίνονται υπερβολικά πολλά ατυχήματα στους δρόμους της Ευρώπης. Αυτό συνδέεται με τον αυξανόμενο όγκο κυκλοφορίας, αλλά και με τις υπερβολικές απαιτήσεις για τους χρήστες των οδών λόγω επαγγελματικού ή προσωπικού στρες και υπερβολικής κόπωσης, καθώς και λόγω του μεγάλου αριθμού πινακίδων κυκλοφορίας και διαφημιστικών πινακίδων κ.λπ. Δεν πρέπει επίσης να ξεχνάμε ότι, ειδικά στην περίπτωση των ατυχημάτων που οδηγούν σε απώλεια ζωής ή σοβαρούς τραυματισμούς, η αυξημένη οδική κυκλοφορία διαδραματίζει αρνητικό ρόλο.
<P>
Για χάρη του περιβάλλοντος, πρέπει επιτέλους να εφαρμόσουμε ιδέες που μέχρι τώρα περιορίζονται μόνο στα λόγια, όπως η μετατόπιση των εμπορευματικών μεταφορών στους σιδηροδρόμους, αλλά πρέπει επίσης να εφαρμόσουμε έξυπνες κυκλοφοριακές ρυθμίσεις όπως οι φάσεις των φωτεινών σηματοδοτών. Οι ζώνες ήπιας κυκλοφορίας, η απαγόρευση κυκλοφορίας στο κέντρο των πόλεων και άλλα παρόμοια μέτρα δεν έχουν διερευνηθεί ακόμα επαρκώς και συνεπώς δεν πρέπει να εφαρμοστούν σε μεγάλη κλίμακα. Υπάρχουν πολλά προβλήματα τα οποία αυτή η έκθεση δεν αναλύει επαρκώς και γι' αυτό την καταψήφισα.
<SPEAKER ID="176" NAME="Carlos Coelho  " LANGUAGE="PT">
Αυτή η πρόταση αποτελεί μέρος των νομοθετικών προσπαθειών της Ένωσης για την ίδρυση ενός ευρωπαϊκού συστήματος ασύλου. Αυτή η Ευρωπαϊκή Υπηρεσία Υποστήριξης για το Άσυλο πρέπει, ως εκ τούτου, να παρέχει στα κράτη μέλη τεχνογνωσία και να συμβάλει στην εφαρμογή μιας συνεκτικής, υψηλής ποιότητας, κοινής ευρωπαϊκής πολιτικής στον τομέα του ασύλου.
<P>
" δημιουργία αυτής της νέας υπηρεσίας θα προσδώσει, χωρίς αμφιβολία, προστιθέμενη αξία για την ανάπτυξη της αμοιβαίας εμπιστοσύνης και τον επιμερισμό των ευθυνών μεταξύ των κρατών μελών. Πρέπει να διευκολύνει τις ανταλλαγές πληροφοριών, αναλύσεων και εμπειριών μεταξύ τους, να οργανώνει δραστηριότητες κατάρτισης και να αναπτύξει τη συγκεκριμένη συνεργασία μεταξύ των διοικήσεων που θα είναι επιφορτισμένες με την ανάλυση των αιτήσεων χορήγησης ασύλου. Είναι σημαντικό να αντιμετωπιστούν οι σημαντικές αποκλίσεις στις διαδικασίες λήψης αποφάσεων των 27 κρατών μελών σχετικά με τις αιτήσεις διεθνούς προστασίας και να επιτευχθεί επιτυχώς ένας βαθμός σύγκλισης στον τρόπο με τον οποίο τα κράτη μέλη αναλύουν και απαντούν σε αυτές τις αιτήσεις.
<P>
Υποστηρίζω την πρόταση του εισηγητή να συμπεριληφθεί η προσφορά υποστήριξης για την επανεγκατάσταση. Συμφωνώ ότι οι αναγκαίες δημοσιονομικές αλλαγές στο Ευρωπαϊκό Ταμείο Προσφύγων θα παράσχουν την απαραίτητη χρηματοδότηση για τη νέα υπηρεσίας στις αρχικές της φάσεις.
<SPEAKER ID="177" NAME="Diogo Feio  " LANGUAGE="PT">
Τα θέματα που σχετίζονται με τη μετανάστευση, και ειδικά το δικαίωμα στο άσυλο, είναι ιδιαίτερα ευαίσθητα. " παροχή ή όχι αυτού του δικαιώματος σε άτομα που δεν είναι πολίτες της ΕΕ θα μπορούσε να έχει δραματική επίπτωση στη ζωή τους, γι' αυτό η απόφαση πρέπει να λαμβάνεται με σοβαρότητα και ανθρωπιά και μετά από προσεκτική σκέψη. Πιστεύω ότι, βάσει κοινής λογικής, μια πολιτική ανοιχτών θυρών -χωρίς κριτήρια που θα περιορίζουν την πρόσβαση στην επικράτεια της Ένωσης- είναι απαράδεκτη, αλλά και μια πολιτική απόλυτης απαγόρευσης εισόδου είναι ανεπίτρεπτη. Απαιτείται μια ισορροπία που θα συμβιβάζει τα έννομα συμφέροντα και τις ανησυχίες των πολιτών των κρατών μελών με τις ανάγκες εκείνων που τα αποζητούν.
<P>
" ίδρυση μιας Ευρωπαϊκής Υπηρεσίας Υποστήριξης για το Άσυλο θα μπορούσε να αποτελέσει ένα σημαντικό βήμα προς την κατεύθυνση της υιοθέτησης βέλτιστων πρακτικών σε αυτόν τον τομέα, προσφέροντας μεγαλύτερη αμοιβαία εμπιστοσύνη μεταξύ των κρατών μελών και οδηγώντας στη βελτιωμένη ανταλλαγή πληροφοριών.
<P>
Παρά ταύτα, πρέπει να τονίσω ότι τα κράτη μέλη πρέπει να συνεχίσουν να έχουν ελευθερία κινήσεων σχετικά με το αν θα δέχονται ή όχι την είσοδο των αιτούντων άσυλο εντός των συνόρων τους. Τονίζω επίσης ότι η ΕΕ δεν πρέπει να κρύβει το γεγονός ότι τα συμφέροντα των κρατών μελών της σε αυτόν τον τομέα δεν συγκλίνουν απολύτως.
<SPEAKER ID="999" NAME="Jose Manuel Fernandes  " LANGUAGE="PT">
Ο στόχος της Ευρωπαϊκής Υπηρεσίας Υποστήριξης για το Άσυλο είναι η παροχή της τεχνογνωσίας που είναι απαραίτητη για την εφαρμογή μιας συνεκτικής, υψηλής ποιότητας, κοινής ευρωπαϊκής πολιτικής στον τομέα του ασύλου. Αυτή η υπηρεσία επιτρέπει την ανάπτυξη της αμοιβαίας εμπιστοσύνης και τον επιμερισμό των ευθυνών και θα είναι υπεύθυνη για τον συντονισμό των ανταλλαγών πληροφοριών και άλλων δράσεων που αναλαμβάνονται σχετικά με την επανεγκατάσταση των προσφύγων από τα κράτη μέλη. Ως υποστηρικτής των αξιών της ανθρώπινης αξιοπρέπειας, οι οποίες συνιστούν βασικά στοιχεία της ελευθερίας, της δημοκρατίας και της κοινωνικοοικονομικής ανάπτυξης, στο πλαίσιο του σημερινού παγκόσμιου τοπίου, η Ευρωπαϊκή Ένωση πρέπει να αποτελεί πρωτοπόρο και παράδειγμα προς μίμηση σχετικά με το άσυλο. " δημιουργία μιας ευρωπαϊκής υπηρεσίας, με σκοπό την υποστήριξη των κρατών μελών σε αυτόν τον τομέα παρέμβασης σχετικά με τους πολίτες τρίτων χωρών, θα αποτελέσει καθοριστικό παράγοντα για την εφαρμογή ενός κοινού ευρωπαϊκού συστήματος ασύλου και της αλληλεγγύης των κρατών μελών με συνεπή δράση που ανταποκρίνεται στις αξίες και τις αρχές του σχεδίου οικοδόμησης της Ευρώπης. Απευθύνω έκκληση για την άμεση διασφάλιση των μηχανισμών και των πόρων που απαιτούνται για τη δημιουργία της Υπηρεσίας Υποστήριξης για το Άσυλο.
<SPEAKER ID="998" NAME="Sylvie Guillaume  " LANGUAGE="FR">
Ψήφισα υπέρ της δημιουργίας της Ευρωπαϊκής Υπηρεσίας Υποστήριξης για το Άσυλο με την ελπίδα ότι θα προσδώσει προστιθέμενη αξία σε ένα ευρωπαϊκό σύστημα ασύλου που σήμερα είναι σαφώς ελλιπές. Ασφαλώς, θα ήθελα η εντολή αυτής της Υπηρεσίας να είναι πιο φιλόδοξη και να αποτελέσει το μέσο με το οποίο θα καθιερωθεί επιτέλους η υποχρεωτική αλληλεγγύη μεταξύ των κρατών μελών, έτσι ώστε να τεθεί τέλος στη λαχειοφόρο αγορά του δικαιώματος στο άσυλο. Μέχρι να εγκριθούν κοινές διαδικασίες ασύλου αυτό θα παραμείνει ευσεβής πόθος. Ας ελπίσουμε ότι αυτή η υπηρεσία θα έχει τουλάχιστον το πλεονέκτημα να συμβάλει στη βελτίωση της επισήμανσης των θεμάτων και των προβλημάτων ασύλου, προκειμένου να διασφαλιστεί η καλύτερη δυνατή προστασία των ατόμων που πέφτουν θύματα δίωξης και αναζητούν καταφύγιο στη χώρα μας.
<SPEAKER ID="178" NAME="Petru Constantin Luhan  " AFFILIATION="PPE">
γραπτώς. - (RO) Ψήφισα υπέρ της ίδρυσης της Ευρωπαϊκής Υπηρεσίας Υποστήριξης για το Άσυλο διότι, στην περίπτωση των κρατών μελών των οποίων το εθνικό σύστημα ασύλου υφίσταται πίεση, η υπηρεσία μπορεί να υποστηρίξει την εφαρμογή μηχανισμών αλληλεγγύης με σκοπό την προώθηση της καλύτερης επανεγκατάστασης των δικαιούχων διεθνούς προστασίας από αυτά τα κράτη μέλη σε άλλα, διασφαλίζοντας ταυτόχρονα ότι δεν θα γίνεται κατάχρηση των συστημάτων ασύλου. Χαιρετίζω το γεγονός ότι η Ευρωπαϊκή Υπηρεσία Υποστήριξης για το Άσυλο θα συντονίζει τις κοινές δράσεις βοήθειας των κρατών μελών που αντιμετωπίζουν συγκεκριμένες καταστάσεις, όπως μεγάλες εισροές μεταναστών τρίτων χωρών που αιτούνται διεθνούς προστασίας.
<P>
Είναι ζωτικής σημασίας για εμάς να εναρμονίσουμε τόσο τους νόμους όσο και τις πρακτικές ασύλου. " Ευρωπαϊκή Υπηρεσία Υποστήριξης για το Άσυλο θα προσδιορίζει τις καλές πρακτικές, θα οργανώνει προγράμματα κατάρτισης σε ευρωπαϊκό επίπεδο και θα βελτιώσει την πρόσβαση σε ακριβείς πληροφορίες σχετικά με τις χώρες προέλευσης. Επιπλέον, πιστεύω ότι οι δραστηριότητες της Ευρωπαϊκής Υπηρεσίας Υποστήριξης για το Άσυλο πρέπει επίσης να περιλαμβάνουν την χάραξη κατευθυντήριων γραμμών με στόχο τη διευκόλυνση μιας δικαιότερης αξιολόγησης των αιτήσεων χορήγησης ασύλου, καθώς και την παρακολούθηση της συμμόρφωσης και της επιβολής της συναφούς κοινοτικής νομοθεσίας.
<SPEAKER ID="179" NAME="Clemente Mastella  " LANGUAGE="IT">
Είμαστε πεπεισμένοι για την προστιθέμενη αξία που θα δώσει η Ευρωπαϊκή Υπηρεσία Υποστήριξης για το Άσυλο στην ανάπτυξη αμοιβαίας εμπιστοσύνης και στον επιμερισμό των πολιτικών και οικονομικών ευθυνών. Τα κράτη μέλη της ΕΕ δεν έχουν επιτύχει ακόμα τελική συμφωνία σχετικά με την αντιμετώπιση των προσφύγων, τα χαρακτηριστικά των ατόμων στους οποίους θα πρέπει να χορηγείται καθεστώς πρόσφυγα και πρέπει, πάνω απ' όλα, να ξεπεράσουν τις επιφυλάξεις ορισμένων κυβερνήσεων όσον αφορά στο πιθανό κόστος.
<P>
Αυτή η υπηρεσία θα είναι υπεύθυνη για την παροχή τεχνογνωσίας. Ο ρόλος της θα περιλαμβάνει τον συντονισμό, την ανταλλαγή πληροφοριών και δράσεις σχετικά με την επανεγκατάσταση των προσφύγων. Θα οργανώνει προγράμματα κατάρτισης για τους υπεύθυνους γι' αυτόν τον τομέα σε κάθε χώρα, συμβάλλοντας στη μεγαλύτερη εναρμόνιση των διαφόρων πρακτικών. Εμείς οι βουλευτές του ΕΚ διατηρούμε το θεμελιώδες δικαίωμα να διορίζουμε τον διευθύνοντα σύμβουλό της.
<P>
Θεωρώ καθήκον μου να τονίσω την έκκλησή μας να γίνουν οι αναγκαίες αλλαγές στο Ευρωπαϊκό Ταμείο Προσφύγων προκειμένου να διασφαλιστεί η ορθή λειτουργία της νέας υπηρεσίας. Το μεγαλύτερο πολιτικό ζήτημα εξακολουθεί να είναι η σχέση μεταξύ της ανθρώπινης αλληλεγγύης και του επιμερισμού του οικονομικού φόρτου: η ΕΕ καλείται να προσφέρει αποτελεσματική υποστήριξη στα κράτη που δέχονται τη μεγαλύτερη πίεση από μεταναστευτικές εισροές και από μεγάλο αριθμό αιτούντων άσυλο και οι οποίες αντιμετωπίζουν ιδιαίτερες και συχνά δυσανάλογες πιέσεις λόγω του σχετικά μικρού μεγέθους τους.
<SPEAKER ID="997" NAME="Nuno Melo  " LANGUAGE="PT">
Για ένα τόσο ευαίσθητο θέμα, το οποίο σχετίζεται με τα ανθρώπινα δικαιώματα, η δημιουργία μιας Ευρωπαϊκής Υπηρεσίας Υποστήριξης για το Άσυλο είναι σημαντική για την παροχή εξειδικευμένης βοήθειας σε επίπεδο ΕΕ για τον καθορισμό μιας συνεκτικής, υψηλής ποιότητας, κοινής ευρωπαϊκής πολιτικής στον τομέα του ασύλου. Γι' αυτό ψήφισα έτσι.
<SPEAKER ID="180" NAME="Andreas Molzer  " LANGUAGE="DE">
" Υπηρεσία Υποστήριξης για το Άσυλο θα μπορούσε να αποτελέσει ένα πολύ χρήσιμο όργανο, ειδικά αν αναλάβει έναν συντονιστικό ρόλο σε σχέση με τον επαναπατρισμό και συνεπώς αν επιταχύνει τα μέτρα επαναπατρισμού. Ως αποτέλεσμα, η υποστήριξη θα ήταν επίσης χρήσιμη για την επανεγκατάσταση. " ανά χείρας έκθεση αναφέρεται σε αυτό το στοιχείο, το οποίο θεωρώ πολύ σημαντικό, μόνο ως δευτερεύον θέμα. Αντ' αυτού, περιέχει πολλές γραφειοκρατικές προτάσεις που θα οδηγήσουν σε έναν διογκωμένο μηχανισμό και σε μια αργή εφαρμογή των μέτρων. Ως εκ τούτου, δεν συμμετείχα στην ψηφοφορία.
<SPEAKER ID="181" NAME="Alfredo Pallone  " LANGUAGE="IT">
Εκφράζω την υποστήριξή μου για την πρόταση δημιουργίας μιας Ευρωπαϊκής Υπηρεσίας Υποστήριξης για το Άσυλο. Ο ρόλος αυτής της υπηρεσίας, η οποία αρχικά θα χρηματοδοτείται από το Ευρωπαϊκό Ταμείο Προσφύγων, θα είναι να παράσχει την αναγκαία εξειδικευμένη βοήθεια για την ενεργοποίηση μιας κοινής πολιτικής ασύλου και να συντονίζει τις ανταλλαγές πληροφοριών και άλλων δράσεων που αναλαμβάνονται σχετικά με την επανεγκατάσταση των προσφύγων. Το έργο του Ευρωπαϊκού Κοινοβουλίου θα είναι να διορίζει τον διευθύνοντα σύμβουλό της, εφαρμόζοντας τις αρχές της διαφάνειας και του δημοκρατικού ελέγχου. " αλληλεγγύη στην κοινότητα θα διασφαλιστεί μέσω μιας συμφωνίας μεταξύ των κρατών μελών με τη συναίνεση των ενδιαφερόμενων κύκλων. Υποστηρίζω επίσης τη δημιουργία ενός συμβουλευτικού φόρουμ, που είναι αποτέλεσμα άσκησης πίεσης από εμάς τους βουλευτές του Ευρωπαϊκού Κοινοβουλίου, το οποίο θα εξασφαλίζει τον εκ του σύνεγγυς διάλογο μεταξύ της Υπηρεσίας Υποστήριξης για το Άσυλο και των ενδιαφερόμενων κύκλων.
<SPEAKER ID="182" NAME="Γεώργιος Παπανικολάου  " AFFILIATION="PPE">
γραπτώς. - Δώσαμε σήμερα το πράσινο φως για την ίδρυση της Ευρωπαϊκής Υπηρεσίας Υποστήριξης για το Άσυλο. Τα οφέλη είναι πολλαπλά. " Υπηρεσία Υποστήριξης για το Άσυλο θα συντελέσει καθοριστικά στην ολοκλήρωση ενός ενιαίου ευρωπαϊκού χώρου ασύλου. Θα θέσει ταχέως σε λειτουργία έναν επιχειρησιακό οργανισμό που θα συντονίζει και θα ενισχύει τη συνεργασία μεταξύ των κρατών μελών σε θέματα ασύλου προωθώντας την προσέγγιση μεταξύ των διαφόρων εθνικών πρακτικών. " υπηρεσία θα συμβάλει επίσης στη σύγκλιση των κανονιστικών ρυθμίσεων που ισχύουν στην ΕΕ στον τομέα του δικαιώματος ασύλου. Έχοντας υπόψη όλα αυτά τα οφέλη, αλλά και την συναίνεση που έχουν επιδείξει τόσο τα κράτη μέλη όσο και τα ευρωπαϊκά θεσμικά όργανα για τη δημιουργία του Ευρωπαϊκού Γραφείου, υπερψήφισα με μεγάλη χαρά την πρόταση για την δημιουργία του.
<SPEAKER ID="996" NAME="Alfredo Antoniozzi  " AFFILIATION="PPE">
γραπτώς. - (IT) Μολονότι η θετική ψήφος επί αυτής της έκθεσης είναι απλά τυπική, καθώς η εφαρμογή της Συνθήκης της Λισαβόνας επέβαλε ορισμένες προσαρμογές κυρίως όσον αφορά τη νομική βάση και τις πράξεις κατ' εξουσιοδότηση, θα ήθελα παρ' όλα αυτά να επισημάνω τη σημασία της ενεργειακής απόδοσης στον οικοδομικό τομέα όσον αφορά την επίτευξη του κοινοτικού στόχου της μείωσης της κατανάλωσης ενέργειας και των εκπομπών CO2 κατά 20% και την αύξηση της παραγωγής ενέργειας από ανανεώσιμες πηγές κατά 20% μέχρι το 2020. Όπως γνωρίζουμε, η επίτευξη των στόχων της ενεργειακής απόδοσης και της μείωσης των εκπομπών στα αστικά κέντρα εξαρτάται κυρίως από τη βελτίωση της ενεργειακής απόδοσης των υφιστάμενων κτιρίων και των κτιρίων υπό κατασκευή.
<P>
Ωστόσο, εξακολουθώ να πιστεύω ότι η οδηγία θέτει πολύ φιλόδοξους στόχους που οι τοπικές διοικήσεις θα δυσκολευτούν να επιτύχουν αν δεν λάβουν οικονομική ενίσχυση, συμπεριλαμβανομένης ενίσχυσης από την ΕΕ. Αναφέρομαι ειδικά στο τεράστιο έργο που απαιτείται για την ανάκτηση ενέργειας στα υφιστάμενα κτίρια, όπως οι εργατικές κατοικίες, όπου η ενεργειακή ανακαίνιση (η οποία θα βοηθήσει τις οικογένειες να μειώσουν τις δαπάνες για την παροχή κοινωφελών υπηρεσιών) θα απαιτήσει σημαντική χρηματοοικονομική δέσμευση από τις τοπικές αρχές.
<SPEAKER ID="995" NAME="Sophie Auconie  " LANGUAGE="FR">
Ο στόχος αυτού του φιλόδοξου κειμένου είναι να ενθαρρύνει την κατασκευή/ανακαίνιση κτιρίων σύμφωνα με πρότυπα πιο φιλικά προς το περιβάλλον, καθώς είναι ενεργειακώς περισσότερο αποδοτικά. Ψήφισα αποφασιστικά υπέρ της έγκρισής του. Με αυτήν την πρωτοβουλία, η Ευρωπαϊκή Ένωση καθιστά φανερό τον ρόλο της ως ηγέτιδας στον τομέα της αειφόρου ανάπτυξης. Αυτή η οδηγία αποτελεί έναν καλό συμβιβασμό μεταξύ της ενθάρρυνσης και του περιορισμού όσον αφορά στην περιβαλλοντικά υπεύθυνη κατασκευή.
<SPEAKER ID="994" NAME="Maria Da Graca Carvalho  " LANGUAGE="PT">
Ο οικοδομικός τομέας είναι υπεύθυνος για το 40% της ενεργειακής κατανάλωσης της ΕΕ και για το 35% των εκπομπών της. Αυτή η νομοθεσία ορίζει ότι μέχρι το 2020 τα νέα κτίρια πρέπει να έχουν σχεδόν μηδενικό ενεργειακό ισοζύγιο και ότι τα ανακαινισμένα υφιστάμενα κτίρια πρέπει να πληρούν ελάχιστες απαιτήσεις ενεργειακής απόδοσης. Ως εκ τούτου, αυτή η νομοθεσία θα συμβάλει στη μείωση της ενεργειακής εξάρτησης στην Ευρώπη, μειώνοντας τις εκπομπές CO2, βελτιώνοντας την ποιότητα του εσωτερικού και εξωτερικού αέρα και αυξάνοντας την ποιότητα ζωής στις πόλεις. Το κίνητρο για τη βελτίωση της ενεργειακής απόδοσης των κτιρίων αποτελεί επίσης μια ευκαιρία επαναχαρακτηρισμού των πόλεών μας, συμβάλλοντας στον τουρισμό, στη δημιουργία θέσεων εργασίας και στην αειφόρο οικονομική ανάπτυξη στην ΕΕ. Ωστόσο, ο επαναχαρακτηρισμός απαιτεί αυξημένες δημόσιες και ιδιωτικές επενδύσεις. Εξετάζουμε τις άμεσες δημόσιες επενδύσεις με άμεση επίπτωση στη δημιουργία θέσεων απασχόλησης και στη συμμετοχή των μικρών και μεσαίων επιχειρήσεων· ένα πρόγραμμα αστικής ανάπλασης θα είναι κατάλληλο για την οικονομική ανάκαμψη. Απευθύνω λοιπόν έκκληση στην Επιτροπή και στα κράτη μέλη να χρησιμοποιήσουν τα διαρθρωτικά ταμεία για τον επαναχαρακτηρισμό των κτιρίων από περιβαλλοντική και ενεργειακή άποψη, χρησιμοποιώντας αυτήν τη χρηματοδότηση ως καταλύτη για την ιδιωτική χρηματοδότηση. Απευθύνω επίσης έκκληση για εξεύρεση του κατάλληλου χρηματοδοτικού μοντέλου για την ανακαίνιση των υφιστάμενων κτιρίων.
<SPEAKER ID="993" NAME="Marielle De Sarnez  " LANGUAGE="FR">
Περνούμε το 50% της ζωής μας στο σπίτι μας. Σήμερα, το 30% των υφιστάμενων κατοικιών στην Ευρώπη είναι ανθυγιεινές, παρόλο που υπάρχει μεγάλη διαφορά μεταξύ των κρατών μελών. Συνεπώς, είναι σημαντικό όχι μόνο να προάγουμε τα νέα βιώσιμα κτίρια, αλλά και να προχωρήσουμε σε βιώσιμη ανακαίνιση. Χαιρετίζω αυτήν τη νέα νομοθεσία, η οποία θα βοηθήσει τους καταναλωτές να μειώσουν τους λογαριασμούς κατανάλωσης ενέργειας και το σύνολο της ΕΕ να επιτύχει τους κλιματικούς της στόχους για τη μείωση της κατανάλωσης ενέργειας κατά 20% σε 10 χρόνια. Τα κράτη μέλη θα πρέπει να προσαρμόσουν τους οικοδομικούς κανονισμούς ώστε όλα τα κτίρια που κατασκευάζονται από τα τέλη του 2020 θα συμμορφώνονται με υψηλά ενεργειακά πρότυπα. Τα υφιστάμενα κτίρια θα πρέπει να βελτιωθούν κατά το δυνατόν. Για τη Δημοκρατική Κίνηση, το θέμα της στέγασης αποτελεί επίσης ζήτημα αστικής ανάπτυξης και ποιότητας κατασκευής. Πρέπει να δώσουμε προτεραιότητα στον τρόπο με τον οποίο σχεδιάζονται τα σπίτια μας. Πρέπει συνεπώς να ενθαρρύνουμε την αποκατάσταση των υφιστάμενων κτιρίων μας, επί παραδείγματι μέσω της διαφοροποίησης των φόρων ιδιοκτησίας ανάλογα με την ενεργειακή απόδοση των κτιρίων. Ως εκ τούτου, απευθύνουμε έκκληση στα κράτη μέλη να αναπτύξουν ένα σύστημα φορολόγησης με νέο προσανατολισμό προς την ενθάρρυνση όλων των εμπλεκόμενων φορέων να συμπεριφέρονται με πιο υπεύθυνο περιβαλλοντικά τρόπο.
<SPEAKER ID="184" NAME="Ioan Enciu  " LANGUAGE="RO">
Εκτιμώ ότι αυτή η έκθεση είναι ευεργετική για το μέλλον του ενεργειακού τομέα της Ευρωπαϊκής Ένωσης, στο μέτρο που οι στόχοι της είναι εφικτοί και συμβατοί με την οικονομική κατάσταση όλων των κρατών μελών. Χαιρετίζω τους στόχους που εγκρίθηκαν από το Συμβούλιο στις 14 Απριλίου 2010 σχετικά με την ανάγκη μείωσης των σημαντικών διαφορών μεταξύ των κρατών μελών ως προς τη θερμική απόδοση των κτιρίων, καθώς και τον προτεινόμενο στόχο επίτευξης μηδενικής κατανάλωσης ενέργειας για όλα τα κτίρια μέχρι τις 31 Δεκεμβρίου 2020, μέσω βαθμιαίων ενεργειών από τα κράτη μέλη το 2015 και το 2018. Ωστόσο, η Επιτροπή και το Συμβούλιο πρέπει να λάβουν υπόψη ότι πολλά κράτη μέλη αντιμετωπίζουν ακόμα οικονομική ύφεση και θα χρειαστούν χρηματοοικονομική και υλικοτεχνική υποστήριξη για την επίτευξη των προτεινόμενων στόχων. " Επιτροπή πρέπει να εξετάσει για το μέλλον την κατάρτιση ενός σχεδίου οικονομικής παρέμβασης με βάση τη χορήγηση αναπτυξιακών κονδυλίων που θα υποστηρίξουν τα κράτη μέλη τα οποία δεν είναι σε θέση να χορηγήσουν τα αναγκαία κονδύλια, ειδικά για το έργο της ανακαίνισης. Αυτό το μέτρο πρέπει να θεωρηθεί ευεργετικό για τους πολίτες, καθώς αυτοί είναι που καλούνται να επωμιστούν ένα μέρος του κόστους ανακαίνισης.
<SPEAKER ID="992" NAME="Edite Estrela  " LANGUAGE="PT">
Ψήφισα υπέρ της σύστασης σχετικά με την ενεργειακή απόδοση των κτιρίων, διότι υποβάλλει φιλόδοξες και εφικτές προτάσεις για μια μείωση της κατανάλωσης ενέργειας και των εκπομπών CO2 κατά 20% στους τομείς που δεν καλύπτονται από το σύστημα εμπορίας εκπομπών μέχρι το 2020. Αυτή η οδηγία θα έχει άμεσο αντίκτυπο στη ζωή των ευρωπαίων πολιτών, καθώς θα βοηθήσει τους καταναλωτές να μειώσουν τις ενεργειακές τους δαπάνες και, παράλληλα, μπορεί να συμβάλει στη δημιουργία εκατομμυρίων θέσεων εργασίας σε όλη την επικράτεια της ΕΕ μέσω των προγραμματισμένων επενδύσεων στη βελτίωση της ενεργειακής απόδοσης και στη χρήση των ανανεώσιμων πηγών ενέργειας.
<SPEAKER ID="185" NAME="Diogo Feio  " LANGUAGE="PT">
Το 2008 η ΕΕ δεσμεύτηκε για μείωση κατά 20% στην κατανάλωση ενέργειας έως το 2020 και για μερίδιο 20% της ενέργειας από ανανεώσιμες πηγές στη συνολική κατανάλωση ενέργειας. " βελτίωση της ενεργειακής απόδοσης των κτιρίων αποτελεί τον πλέον αποτελεσματικό τρόπο για να μειωθούν κατά 20% η κατανάλωση ενέργειας και οι εκπομπές στους τομείς εκτός του συστήματος εμπορίας δικαιωμάτων εκπομπών. Επιπλέον, στα ενεργειακώς αποδοτικά κτίρια επιτυγχάνεται κατά μέσο όρο 30% περισσότερη εξοικονόμηση ενέργειας από ό,τι στα συμβατικά.
<P>
" Ευρωπαϊκή Επιτροπή υπέβαλε στις 13 Νοεμβρίου 2008 την πρότασή της για την τροποποίηση της οδηγίας 2009/91/ΕΚ σχετικά με την ενεργειακή απόδοση των κτιρίων. Αυτές οι τροπολογίες θα έχουν σημαντικό αντίκτυπο στη ζωή των ευρωπαίων πολιτών, δεδομένου ότι επηρεάζουν άμεσα τα κτίρια στα οποία ζουν και θα δημιουργήσουν την ανάγκη για έρευνα και ανάπτυξη αποδοτικότερων τεχνολογιών στον οικοδομικό τομέα. Επίσης, αυτή η στρατηγική θα δημιουργήσει θέσεις εργασίας και θα συμβάλει στην αειφόρο ανάπτυξη. Δεδομένου ότι το ανά χείρας σχέδιο βασίζεται στη συμφωνία που επετεύχθη μεταξύ του Κοινοβουλίου και του Συμβουλίου τον Νοέμβριο του 2009, υποστηρίζω την πρόταση της εισηγήτριας.
<SPEAKER ID="991" NAME="Jose Manuel Fernandes  " LANGUAGE="PT">
" έγκριση αυτής της οδηγίας σχετικά με την ενεργειακή απόδοση των κτιρίων αποτελεί ένα σημαντικό βήμα προς την κατεύθυνση της μείωσης των εκπομπών CO2 και της ενεργειακής εξάρτησης της Ευρώπης. Αυτοί οι παράγοντες γίνονται όλο και πιο καθοριστικοί για την ποιότητα ζωής των ευρωπαίων πολιτών και για την ανταγωνιστικότητα της οικονομίας και της κοινωνικής μας οργάνωσης. Δεδομένου ότι στον οικοδομικό τομέα αναλογεί το 40% της κατανάλωσης ενέργειας και το 35% του συνόλου των εκπομπών CO2, η αυτάρκεια και η βελτιωμένη ενεργειακή απόδοση των ανακαινισμένων κτιρίων αποκτούν αποφασιστική σημασία για την ικανότητα της Ευρωπαϊκής Ένωσης να επιτύχει, έως το 2020, τον στόχο της μείωσης της κατανάλωσης ενέργειας κατά 20% και της αύξησης της χρήσης ανανεώσιμων πηγών ενέργειας και της ενεργειακής απόδοσης κατά 20%. Εκτός από τη συμβολή στη μείωση των δαπανών για την ενέργεια τόσο για τους ιδιώτες όσο και για τις δημόσιες υπηρεσίες, ελπίζουμε ότι η εφαρμογή αυτής της νέας νομοθεσίας θα βοηθήσει στην καταπολέμηση της κρίσης στον τομέα των κατασκευών και ότι αυτό θα συμβάλει στην ανάπτυξη προγραμμάτων αστικής ανάπλασης, πράγμα που θα έχει θετικό αντίκτυπο στη βελτίωση της ποιότητας ζωής και στην ευημερία των πολιτών.
<SPEAKER ID="186" NAME="Ilda Figueiredo  " LANGUAGE="PT">
" βελτίωση της ενεργειακής απόδοσης των κτιρίων είναι ιδιαίτερα σημαντική για την αύξηση της γενικής ενεργειακής απόδοσης της ΕΕ και για τη μείωση των εκπομπών αερίων του θερμοκηπίου. Αν η Ευρωπαϊκή Ένωση θέλει να επιτύχει τους στόχους που προτείνει, επιδιώκοντας τη μείωση της κατανάλωσης ενέργειας κατά 20%, τη διασφάλιση ότι το 20% της κατανάλωσης ενέργειας θα προέρχεται από ανανεώσιμες πηγές και την αύξηση της ενεργειακής απόδοσης κατά 20% πριν από το 2020, θα πρέπει να αναλάβει μια σημαντική δέσμευση για την ενεργειακή απόδοση των κτιρίων.
<P>
" πολιτική συμφωνία που επετεύχθη μεταξύ του Κοινοβουλίου και του Συμβουλίου οδήγησε στη διασαφήνιση των τεχνικών πτυχών, στον καθορισμό ελάχιστων απαιτήσεων ενεργειακής απόδοσης που εξαρτώνται από την ηλικία ενός κτιρίου και από το αν έχει ανακαινιστεί ή όχι, στην αξιολόγηση του ρόλου των τοπικών και περιφερειακών αρχών και στην υποστήριξη των δημόσιων αρχών κατά την υλοποίηση των συστάσεων.
<P>
Παρά ταύτα, εξακολουθούμε να έχουμε ορισμένες ανησυχίες σχετικά με τον ισχυρότερο ρόλο της Επιτροπής στην αξιολόγηση των εθνικών σχεδίων και των εκθέσεων των επιθεωρήσεων, καθώς και με τις προσαρμογές στη Συνθήκη της Λισαβόνας, οι οποίες προσδίδουν περισσότερη εξουσία στην Επιτροπή μέσω των επονομαζόμενων "πράξεων κατ' εξουσιοδότηση".
<SPEAKER ID="187" NAME="Adam Gierek  " LANGUAGE="PL">
Οι βασικοί παράγοντες που επηρεάζουν την ενεργειακή απόδοση είναι: 1. " μετατροπή μιας μορφής ενέργειας σε μια άλλη έτσι ώστε να τεθεί σε συγκεκριμένη χρήση. Όσο μεγαλύτερη είναι η αλυσίδα μετατροπών, τόσο μεγαλύτερες είναι και οι απώλειες. Πρακτικά, αυτό αφορά κυρίως τη ροή θερμικής ενέργειας που απελευθερώνεται από πρωτογενείς ενεργειακές πηγές. Ένα μεγάλο μέρος της διοχετεύεται στο περιβάλλον. Αυτό το φαινόμενο μπορεί να μειωθεί με διαδικασίες συμπαραγωγής, οι οποίες μπορούν να επιτύχουν ένα ποσοστό απόδοσης που ανέρχεται έως το 90%. 2. " ηλεκτρική αντίσταση, ή αντίσταση Ohm, η οποία έχει σημασία για τη μεταφορά της ηλεκτρικής ενέργειας. 3. Θερμική αντίσταση. " χαμηλή αντίσταση είναι σημαντική στους εναλλάκτες θερμότητας, ενώ η υψηλή αντίσταση είναι σημαντική λόγω της χαμηλής θερμικής αγωγιμότητας των μονωτικών υλικών. " χρήση αυτών των μονωτικών υλικών -όπως το πολυστυρένιο, ο πετροβάμβακας και το κυψελοειδές σκυρόδεμα- μειώνει σημαντικά τις απαιτήσεις θερμικής ενέργειας των κατοικιών. Επί του παρόντος, αυτές είναι αρκετά υψηλές - ανέρχονται περίπου στο 40% της συνολικής ενέργειας που χρησιμοποιείται. 4. Τριβή σε αντιτριβικές διεργασίες, όπως στα ρουλεμάν, και σε διεργασίες τριβής όπως στα φρένα. Αυτό αφορά κυρίως τα αυτοκίνητα και τις αναταράξεις στα αεροπλάνα. Οι απώλειες λόγω τριβής αντιστοιχούν περίπου στο 30% της συνολικής ενέργειας.
<P>
Ψήφισα υπέρ του κανονισμού χωρίς τις τροπολογίες, διότι οι απώλειες ενέργειας στις κατοικίες -μαζί με τις απώλειες μετατροπής- είναι οι μεγαλύτερες, ενώ η εξοικονόμηση θα βοηθήσει τους φτωχούς. Στην περίπτωση της Πολωνίας, ο θερμικός εκσυγχρονισμός, παράλληλα με την συμπαραγωγή, μπορούν να έχουν οικονομικά, κοινωνικά και οικολογικά οφέλη. Σε αυτόν τον τομέα, θα πρέπει να δοθεί μια κάποια προτεραιότητα στην υλοποίηση, διότι οι νέοι κανονισμοί συχνά επιβραδύνουν την εφαρμογή των προηγούμενων.
<SPEAKER ID="990" NAME="Sylvie Guillaume  " LANGUAGE="FR">
Ψήφισα υπέρ των σχεδίων των αναθεωρημένων οδηγιών σχετικά με την ενεργειακή απόδοση των κτιρίων, διότι πιστεύω ότι τα νέα κτίρια πρέπει να τηρούν την αρχή της εξοικονόμησης ενέργειας και ότι πρέπει να ισχύουν δεσμευτικά πρότυπα σε αυτόν τον τομέα έτσι ώστε να τηρούνται αποτελεσματικά από όλους. " αρχή θα γίνει με τα δημόσια κτίρια από το 2018, δίνοντας στις δημόσιες αρχές περισσότερη βαρύτητα και νομιμοποίηση στις ενημερωτικές εκστρατείες τους για τους πολίτες. Αυτά τα κείμενα ορίζουν επίσης ότι η εξοικονόμηση ενέργειας πρέπει να αποτελεί θεμελιώδες στοιχείο στην ανακαίνιση των κτιρίων. Ως εκ τούτου, θα ήθελα αυτά τα μέτρα να δώσουν στις ΜΜΕ νέα ώθηση και τα κράτη μέλη να ενισχύσουν τα προγράμματα κατάρτισης για το εργατικό δυναμικό που θα είναι υπεύθυνο για να αποκτήσουν τα κτίρια ενεργειακή απόδοση. Ομοίως, όσον αφορά στην επισήμανση ενεργειακής απόδοσης των προϊόντων που καταναλώνουν ενέργεια, πιστεύω ότι οι καταναλωτές πρέπει να γνωρίζουν τα ενεργειακά χαρακτηριστικά του προϊόντος που αγοράζουν.
<SPEAKER ID="989" NAME="Nuno Melo  " LANGUAGE="PT">
Το θέμα της ενεργειακής απόδοσης είναι καίριας σημασίας για τη στρατηγική 2020. Με την έγκριση αυτής της σύστασης, η οποία αποσκοπεί σε κτίρια με μηδενικό ενεργειακό ισοζύγιο έως το 2020, έγινε ένα σημαντικό βήμα προς την κατεύθυνση της μείωσης της κατανάλωσης ενέργειας για τα προσεχή έτη. " προσπάθεια πρέπει να γίνει όχι μόνο κατά την κατασκευή νέων κτιρίων, αλλά και με μεγάλα έργα ανακαίνισης στα ήδη υφιστάμενα κτίρια. Θα είναι επίσης σημαντικό να δοθεί ένα καλό παράδειγμα με τα δημόσια κατασκευαστικά έργα. Γι' αυτό ψήφισα με αυτόν τον τρόπο.
<SPEAKER ID="188" NAME="Andreas Molzer  " LANGUAGE="DE">
Κατά το παρελθόν, έχουν εφαρμοστεί πολλές φορές εύκολα εφαρμόσιμα μέτρα εξοικονόμησης ενέργειας και είναι δύσκολο να εκτιμηθεί το μέγεθος του εύκολα επιτεύξιμου δυναμικού (δηλαδή το αποτέλεσμα που είναι δυνατόν να επιτευχθεί χωρίς υπερβολικά εκτεταμένο έργο ανακαίνισης) για την εξοικονόμηση ενέργειας. Εν πάση περιπτώσει, όλα αυτά δεν πρέπει να βγουν εκτός ελέγχου στον βαθμό που τα κτίρια που θα έχουν υποβληθεί σε άριστες εργασίες ανακαίνισης για εξοικονόμηση ενέργειες θα μένουν άδεια λόγω της υπερβολικής αύξησης των ενοικίων. Γενικά, έστω και αν πρόκειται για την προστασία του περιβάλλοντος, δεν πρέπει να παρέμβουμε υπερβολικά στα δικαιώματα ιδιοκτησίας των πολιτών όσον αφορά τις ανακαινίσεις.
<P>
Τα μέτρα εξοικονόμησης ενέργειας είναι, καταρχάς, πολύ δαπανηρά και δεν αφορούν πάντα απολύτως ώριμη τεχνολογία, γι' αυτό δεν πρέπει να ορίσουμε απλώς κάτι· πρέπει να παράσχουμε κίνητρα μέσω επιδοτήσεων. Λαμβάνοντας υπόψη τις περικοπές μισθών και κοινωνικής ασφάλισης που αντιμετωπίζουμε, πρέπει να βεβαιωθούμε απόλυτα ότι οι νέες ρυθμίσεις δεν θα οδηγήσουν τους απλούς εργολάβους οικοδομών ή τους ιδιοκτήτες κατοικιών στον όλεθρο και την καταστροφή. Ο αντίκτυπος των ενεργειακών απαιτήσεων δεν μπορεί να εκτιμηθεί με σαφήνεια, γι' αυτόν τον λόγο ψήφισα "όχι".
<SPEAKER ID="988" NAME="Justas Vincas Paleckis  " AFFILIATION="S&amp;D">
γραπτώς. - (LT) Ο οικοδομικός τομέας χαρακτηρίστηκε από την ΕΕ ωςμια από τις αγορές με τις μεγαλύτερες δυνατότητες εξοικονόμησης ενέργειας. Στα ενεργειακώς αποδοτικά κτίρια επιτυγχάνεται κατά μέσο όρο 30% περισσότερη εξοικονόμηση ενέργειας από ό,τι στα συμβατικά. Στα νέα κράτη μέλη της ΕΕ, περιλαμβανομένης της Λιθουανίας, σε πολλά συγκροτήματα διαμερισμάτων χάνεται περίπου το 60% της θερμικής ενέργειας. Μόνο στη Λιθουανία, υπάρχουν περισσότερα από 35.000 συγκροτήματα διαμερισμάτων. Οι κάτοικοί τους όχι μόνο πληρώνουν τεράστια ποσά για θέρμανση, αλλά είναι υπεύθυνοι και για τόνους εκπομπών CO2. " κυβέρνηση των Συντηρητικών στη Λιθουανία δεν είναι ικανή να ξεκινήσει τη μόνωση των κτιρίων. Μετά από σχεδόν δύο έτη δεσμεύσεων ότι οι ανακαινίσεις θα ξεκινήσουν άμεσα, δεν έχει ανακαινιστεί ούτε ένα κτίριο.
<P>
Ψήφισα υπέρ αυτής της σύστασης για την ενεργειακή απόδοση των κτιρίων, διότι προάγει τον στόχο να αποκτήσουμε κτίρια με σχεδόν μηδενικό ενεργειακό ισοζύγιο. Αυτή η προσπάθεια θα διασφαλίσει ότι, εν καιρώ, τα κτίρια της ΕΕ θα καταστούν βιώσιμα από ενεργειακή άποψη. Με την εφαρμογή αυτής της οδηγίας, θα ξεκινήσουμε τη διαδικασία μείωσης της κατανάλωσης ενέργειας στην ΕΕ κατά το ένα πέμπτο έως το 2020. Οι επενδύσεις για την αύξηση της ενεργειακής απόδοσης θα δημιουργήσουν εκατομμύρια θέσεις εργασίας και θα συμβάλουν στην ανάπτυξη της οικονομίας της ΕΕ.
<SPEAKER ID="189" NAME="Alfredo Pallone  " LANGUAGE="IT">
Εκφράζω την υποστήριξή μου στη σύσταση για τη βελτίωση της ενεργειακής απόδοσης των κτιρίων. Ενεργειακή απόδοση δεν σημαίνει μόνο εξοικονόμηση ενέργειας, αλλά και μείωση των εκπομπών CO2 και των αερίων του θερμοκηπίου. Για να επιτευχθεί αυτός ο στόχος, πρέπει να περιορίσουμε την οικιακή απώλεια ενέργειας, η οποία αυξήθηκε λόγω μιας τεχνολογίας που μετατόπισε το ενεργειακό κόστος από την κατασκευή στη συντήρηση. " έρευνα στον οικοδομικό τομέα προσανατολίζεται προς μια πιο οικολογική προσέγγιση της οικοδομής.
<P>
Σήμερα, τα μεγαλύτερα έργα επικεντρώνονται στις εύκρατες χώρες, όπου αυτού του είδους η τεχνολογία εξαπλώνεται με ρυθμό που υποδεικνύει ότι θα έχουμε βιώσιμες πόλεις στο όχι και τόσο απώτερο μέλλον. Στις μεσογειακές χώρες, αυτές οι νέες τεχνολογίες δεν εξαπλώνονται με τον ίδιο ρυθμό. Μολονότι το πρόβλημα της διάχυσης της θερμότητας είναι λιγότερο σοβαρό σε αυτές τις περιοχές, τα κτίρια δεν είναι περισσότερο βιώσιμα από περιβαλλοντική άποψη.
<P>
" αυξανόμενη χρήση συστημάτων κλιματισμού, τα οποία είναι ευρέως διαδεδομένα στις κατοικίες, απαιτεί στην πραγματικότητα μεγάλα ποσά ενέργειας. Συνεπώς, η Ευρωπαϊκή Ένωση πρέπει να εφαρμόσει εκστρατείες ενημέρωσης και να αναλάβει δράση χρησιμοποιώντας κοινοτικούς πόρους, κίνητρα και εκστρατείες ενημέρωσης και εφαρμόζοντας και ερευνώντας νέες τεχνολογίες παραγωγής.
<SPEAKER ID="190" NAME="Γεώργιος Παπανικολάου  " AFFILIATION="PPE">
γραπτώς. - " επίτευξη του στόχου 20-20-20 έως το 2020, δηλαδή η μείωση κατά 20% στην κατανάλωση ενέργειας, η αύξηση του μεριδίου 20% της ενέργειας από ανανεώσιμες πηγές στη συνολική κατανάλωση ενέργειας και η αύξηση της ενεργειακής απόδοσης κατά 20%, απαιτεί συντονισμένες και στοχευόμενες ενέργειες τόσο από την ΕΕ όσο και από τα κράτη μέλη. Ειδικότερα, η βελτίωση της ενεργειακής απόδοσης των κτιρίων αποτελεί τον αποτελεσματικότερο τρόπο για να μειωθούν κατά 20% η κατανάλωση ενέργειας και οι εκπομπές στους τομείς εκτός ΣΕΔΕ (Συστήματος Εμπορίας Δικαιωμάτων Εκπομπών). Συγκεκριμένα, στα ενεργειακώς αποδοτικά κτίρια μπορεί να επιτευχθεί κατά μέσο όρο 30% περισσότερη εξοικονόμηση ενέργειας από ό,τι στα συμβατικά. Επιπρόσθετα, τα ενεργειακώς αποδοτικά κτίρια χρησιμοποιούν λιγότερο νερό και έχουν μικρότερο κόστος συντήρησης και παροχής κοινωφελών υπηρεσιών. Υπερψήφισα λοιπόν την οδηγία για την ενεργειακή απόδοση των κτιρίων, γιατί αναμένεται να έχει σημαντικό αντίκτυπο στη ζωή των ευρωπαίων πολιτών, δεδομένου ότι επηρεάζει άμεσα τα κτίρια στα οποία ζουν και τα οποία χρησιμοποιούν. Επιπλέον, οι επενδύσεις για τη βελτίωση της ενεργειακής απόδοσης και τη χρήση ανανεώσιμων πηγών ενέργειας θα δημιουργήσουν εκατομμύρια θέσεις εργασίας και θα συμβάλουν στη οικονομική ανάπτυξη της ΕΕ ενώ, ταυτόχρονα, θα συμβάλουν και στην εξοικονόμηση αναγκαίων οικονομικών πόρων που αυτήν τη στιγμή σπαταλούνται για τη συντήρηση ενεργοβόρων κτιρίων.
<SPEAKER ID="191" NAME="Rovana Plumb  " LANGUAGE="RO">
Τα κτίρια είναι υπεύθυνα για το ήμισυ περίπου των εκπομπών CO2 που δεν περιλαμβάνονται στο σύστημα εμπορίας δικαιωμάτων εκπομπών της ΕΕ, διαθέτουν δε μεγαλύτερο δυναμικό μείωσης αυτών των εκπομπών, με αρνητικό ή χαμηλό κόστος περιορισμού των εκπομπών. " νέα οδηγία για την ενεργειακή απόδοση των κτιρίων ορίζει μια δέσμη ελάχιστων δεικτών/απαιτήσεων για την ενεργειακή απόδοση των νέων κτιρίων προκειμένου να επιτύχουν έως το 2020 μηδενικό ενεργειακό ισοζύγιο με μεγάλο μέρος της ενέργειας να προέρχεται από ανανεώσιμες πηγές. Αυτό αφορά επίσης την εφαρμογή αυτών των απαιτήσεων στα υφιστάμενα κτίρια.
<P>
Είναι σημαντικό να ενημερωθούν οι πολίτες γι' αυτές τις απαιτήσεις και να ενθαρρύνονται, ακόμα και κατά την ανακαίνιση των κτιρίων, να εισαγάγουν ευφυή συστήματα μέτρησης (για αντικατάσταση των συστημάτων ζεστού νερού και κλιματισμού με ενεργειακά αποδοτικές εναλλακτικές λύσεις, όπως οι αναστρέψιμες αντλίες θερμότητας). Θα παρέχεται μερική χρηματοδότηση από τον προϋπολογισμό της ΕΕ για την ενθάρρυνση των μέτρων ενεργειακής απόδοσης. Τα κράτη μέλη πρέπει να υιοθετήσουν κατάλληλα μέτρα για να εφαρμόσουν αυτήν την οδηγία άμεσα. Ψήφισα υπέρ αυτής της νέας έκθεσης, διότι η νέα νομοθεσία θα βοηθήσει τους καταναλωτές να μειώσουν τις δαπάνες τους για ενέργεια, επιτρέποντας έτσι στην ΕΕ να εκπληρώσει τον στόχο της επίτευξης μιας μείωσης κατά 20% στην κατανάλωση ενέργειας έως το 2020.
<SPEAKER ID="987" NAME="Teresa Riera Madurell  " LANGUAGE="ES">
Ψήφισα υπέρ αυτής της σημαντικής οδηγίας λόγω της ανάγκης να βελτιωθεί η ενεργειακή απόδοση των κτιρίων, τα οποία αποτελούν έναν από τους τομείς που έχει τις μεγαλύτερες δυνατότητες να συμβάλει στην επίτευξη των γενικών στόχων της ΕΕ σχετικά με την αύξηση της ενεργειακής απόδοσης κατά 20% έως το 2020. Σύμφωνα με το κείμενο που συμφωνήθηκε μεταξύ του Κοινοβουλίου και του Συμβουλίου, μέχρι τα τέλη του 2020, όλα τα νέα κτίρια πρέπει να έχουν μηδενικό ενεργειακό ισοζύγιο, παράγοντας ίση ποσότητα ενέργειας με αυτή που καταναλώνουν. Τα δημόσια κτίρια πρέπει να δώσουν το παράδειγμα συμμορφούμενα με αυτήν τη νομοθεσία μέχρι τις 31 Δεκεμβρίου 2013. Ο προϋπολογισμός της ΕΕ θα χρηματοδοτήσει μέρος του κόστους των μεταρρυθμίσεων. Επιπροσθέτως, τα υφιστάμενα κτίρια θα πρέπει να συμμορφωθούν με πολύ υψηλά ενεργειακά πρότυπα, τα οποία θα υπολογιστούν από τα κράτη μέλη με βάση ένα κοινό πλαίσιο που ορίζεται στην οδηγία. Ο δείκτης για τη μέτρηση της ενεργειακής απόδοσης των κτιρίων πρέπει να περιλαμβάνεται στις ανακοινώσεις πώλησης ή ενοικίασης που δημοσιεύονται στα μέσα ενημέρωσης. Ένα άλλο σημαντικό στοιχείο είναι η συμπερίληψη ευφυών μετρητών και συστημάτων ελέγχου και διαχείρισης που αποσκοπούν στην εξοικονόμηση ενέργειας. " οδηγία θα αναθεωρηθεί πριν από το 2017.
<SPEAKER ID="192" NAME="Raul Romeva i Rueda  " AFFILIATION="Verts/ALE">
γραπτώς. - (FR) " σημερινή ψηφοφορία επί των κανόνων της ΕΕ σχετικά με την ενεργειακή απόδοση των κτιρίων αποτελεί ένα σημαντικό βήμα προόδου στον τομέα της ενεργειακής απόδοσης. Ωστόσο, μας λυπεί βαθύτατα το γεγονός ότι η νομοθεσία δεν λαμβάνει υπόψη τις απαιτήσεις ανακαίνισης των υφιστάμενων κτιρίων, στα οποία αναλογεί το 40% της κατανάλωσης ενέργειας και το 36% των εκπομπών αερίων του θερμοκηπίου στην Ευρώπη. Αντί να καθορίσει μια φιλόδοξη πολιτική για την ενεργειακή απόδοση με μεγάλες επενδύσεις στην ανακαίνιση των κτιρίων, η ΕΕ επικεντρώνεται αποκλειστικά στα νέα κτίρια. Αφήνει να χαθεί η ευκαιρία για τη δημιουργία εκατομμυρίων θέσεων εργασίας, τη μείωση της ενεργειακής μας εξάρτησης από τους γείτονές μας και την ουσιαστική καταπολέμηση της αλλαγής του κλίματος.
<SPEAKER ID="193" NAME="Bart Staes  " LANGUAGE="NL">
Ο οικοδομικός τομέας έχει τεράστιες δυνατότητες εξοικονόμησης ενέργειας. Στον τομέα αυτόν αναλογεί το 40% της κατανάλωσης ενέργειας και το 35% των συνολικών εκπομπών αερίων του θερμοκηπίου.
<P>
" βελτίωση της ενεργειακής απόδοσης των κτιρίων είναι ο πιο αποτελεσματικός τρόπος μείωσης της κατανάλωσης ενέργειας και των εκπομπών.
<P>
Αυτή η συμφωνία αξίζει την πλήρη υποστήριξή μας. Έως την 31η Δεκεμβρίου 2020 το αργότερο, όλα τα νέα κτίρια πρέπει να έχουν σχεδόν μηδενικό ενεργειακό ισοζύγιο. Όλα τα κτίρια του δημόσιου τομέα πρέπει να το επιτύχουν αυτό δύο χρόνια νωρίτερα. Οι ελάχιστες απαιτήσεις ενεργειακής απόδοσης θα ισχύουν ήδη από τώρα κατά την ανακαίνιση των παλαιότερων κτιρίων. Τα κτίρια με σχεδόν μηδενικό ενεργειακό ισοζύγιο είναι κτίρια με πολύ υψηλή ενεργειακή απόδοση. Επιπροσθέτως, η αμελητέα ή η πολύ μικρή ποσότητα ενέργειας που θα καταναλώνουν πρέπει να προέρχεται, σε πολύ μεγάλο βαθμό, από ανανεώσιμες πηγές ενέργειας.
<P>
Πρέπει να επικροτηθεί το γεγονός ότι η οδηγία δίνει προσοχή στην παροχή χρηματοδοτικών μέσων που θα επιτρέψουν αυτήν τη μετάβαση. Τα κράτη μέλη πρέπει να καταρτίσουν έναν κατάλογο μέτρων για την επίτευξη των στόχων αυτής της οδηγίας το αργότερο μέχρι τις 30 Ιουνίου 2011. Τέλος, η Επιτροπή πρέπει να αξιολογήσει τη λειτουργία της οδηγίας εν ευθέτω χρόνω, δηλαδή έως την 1η Ιανουαρίου 2017 το αργότερο. Αυτή η οδηγία αποτελεί σημαντική συνδρομή στην καταπολέμηση της αλλαγής του κλίματος.
<SPEAKER ID="195" NAME="Vilija Blinkevičiūt " AFFILIATION="S&amp;D">
γραπτώς. - (LT) Το πρόγραμμα της Στοκχόλμης προβλέπει τη δημιουργία μιας αξιόπιστης και βιώσιμης κοινής πολιτικής ασύλου στην Ευρωπαϊκή Ένωση. Ωστόσο, προκειμένου να εφαρμοστούν και να διασφαλιστούν οι στόχοι της πολιτικής ασύλου, πρέπει να ενθαρρύνουμε τα κράτη μέλη να συμμετάσχουν εθελουσίως στο κοινό πρόγραμμα επανεγκατάστασης προσφύγων της ΕΕ. Γι' αυτό, το Ευρωπαϊκό Κοινοβούλιο σκοπεύει να παράσχει σε όσο το δυνατόν περισσότερα κράτη μέλη την ευκαιρία να συμμετάσχουν στα κοινοτικά προγράμματα επανεγκατάστασης προσφύγων. Το Ευρωπαϊκό Κοινοβούλιο υποστηρίζει την πρόταση της Επιτροπής και είναι της άποψης ότι η επανεγκατάσταση των προσφύγων θα πρέπει να διαδραματίσει κεντρικό ρόλο στις εξωτερικές πολιτικές περί ασύλου της ΕΕ. " επανεγκατάσταση θα πρέπει να αναπτυχθεί περαιτέρω και να επεκταθεί έτσι ώστε να καταστεί ένα αποτελεσματικό μέσο προστασίας που θα χρησιμοποιεί η ΕΕ.
<SPEAKER ID="196" NAME="Vito Bonsignore  " LANGUAGE="IT">
Ψηφίζοντας υπέρ αυτής της έκθεσης, η Ευρώπη έκανε ένα βήμα προς την επίτευξη μιας κοινής πολιτικής για το άσυλο. " πολιτική αυτή θα καταστήσει δυνατή την αποτελεσματικότερη προστασία των ανθρωπίνων δικαιωμάτων και, ταυτόχρονα, τον περιορισμό της παράνομης μετανάστευσης.
<P>
" ΕΕ πρέπει να κάνει τη φωνή της να ακουστεί όσον αφορά στα θέματα της μετανάστευσης και της ενσωμάτωσης. Πρέπει να αναλάβει την ευθύνη για τον καθορισμό ευρωπαϊκών κανόνων και για τη συνδρομή στις δαπάνες των χωρών της ΕΕ που δέχονται μεταναστευτικές εισροές. " επανεγκατάσταση, ωστόσο, δεν μπορεί και δεν πρέπει να αποκοπεί από μια κοινή γραμμή δράσης κατά της παράνομης μετανάστευσης. Αυτή η δράση απαιτεί τη συμφωνία όχι μόνο των γειτονικών χωρών, αλλά και των χωρών από τις οποίες θα έρθουν οι μελλοντικοί παράνομοι μετανάστες.
<SPEAKER ID="220" NAME="David Casa  " LANGUAGE="EN">
" επανεγκατάσταση των προσφύγων είναι μια διαδικασία με την οποία, κατόπιν αιτήματος της Ύπατης Αρμοστείας των "νωμένων Εθνών για τους Πρόσφυγες (UNHCR), καθίσταται δυνατή η επανεγκατάσταση ενός προσώπου όταν θεωρείται ότι υπάρχει ανάγκη για την παροχή διεθνούς προστασίας στο πρόσωπο αυτό. Αυτή είναι μια από τις "επιλέξιμες δράσεις" του Ευρωπαϊκού Ταμείου Προσφύγων (ΕΤΠ). Αυτή η διαδικασία μπορεί να αποτελέσει ιδανική λύση για πρόσφυγες των οποίων η προστασία δεν μπορεί να διασφαλιστεί επαρκώς σε χώρες της πρώτης παροχής ασύλου.
<P>
Συμφωνώ με τα συμπεράσματα του εισηγητή και γι' αυτό αποφάσισα να ψηφίσω υπέρ αυτής της έκθεσης.
<SPEAKER ID="197" NAME="Carlos Coelho  " LANGUAGE="PT">
Μόνο μέσω μιας κοινής πολιτικής ασύλου και ενός κοινού προγράμματος επανεγκατάστασης μπορούμε να ασκήσουμε μια σωστή πολιτική ανθρωπίνων δικαιωμάτων στην ΕΕ. " επανεγκατάσταση αποτελεί, χωρίς αμφιβολία, μια από τις βιώσιμες λύσεις για πρόσφυγες των οποίων η προστασία δεν μπορεί να διασφαλιστεί σε χώρες της πρώτης παροχής ασύλου. Είναι σημαντικό να διατεθούν επαρκείς πόροι, μολονότι η παροχή απλώς μέρους του προϋπολογισμού δεν μπορεί να θεωρηθεί πραγματικό πρόγραμμα επανεγκατάστασης προσφύγων.
<P>
Δεν έχουμε αμφιβολία για τη σημασία αυτής της τροποποίησης του Ταμείου Προσφύγων, η οποία καθιστά δυνατή την κάλυψη ενός κενού που υπάρχει σε διάφορα κράτη μέλη και βελτιώνει τις δυνατότητές τους για επανεγκατάσταση. Με χαρά διαπιστώνω ότι ο αριθμός των κρατών μελών που συμμετέχουν σε αυτό το πρόγραμμα έχει αυξηθεί τα τελευταία χρόνια. Είναι σημαντικό να μπορέσουμε να παροτρύνουμε και τις άλλες χώρες να συμμετάσχουν. " ανάπτυξη και η επέκταση αυτού του μέσου επανεγκατάστασης από την ΕΕ πρέπει να συνεχιστεί προκειμένου να διασφαλιστεί η αποτελεσματικότερη δυνατή προστασία.
<P>
Έτσι, η Επιτροπή θα μπορεί να προσδιορίζει ετησίως τις κοινές κοινοτικές προτεραιότητες όσον αφορά τα άτομα προς επανεγκατάσταση. Αυτές οι προτεραιότητες μπορεί να σχετίζονται με γεωγραφικές περιφέρειες, ιθαγένειες ή ορισμένες ειδικές κατηγορίες προσφύγων προς επανεγκατάσταση, μολονότι συμφωνώ ότι πρέπει να υπάρχουν περιθώρια ευελιξίας για ανταπόκριση σε καταστάσεις έκτακτης ανάγκης.
<SPEAKER ID="198" NAME="Corina Creţu  " LANGUAGE="RO">
" πίεση των μεταναστευτικών ροών εντείνεται και πρέπει να γίνει κατανοητή η ανησυχία πολλών χωρών που αποτελούν μεταναστευτικό στόχο για αυτό το φαινόμενο. Γι' αυτό είναι σημαντικό να λειτουργήσει το πρόγραμμα επανεγκατάστασης, διότι θα διευκόλυνε τον δίκαιο επιμερισμό της ευθύνης για τη συμμόρφωση με τις διεθνείς υποχρεώσεις για την προστασία των προσφύγων, και θα μείωνε το βάρος που επωμίζονται οι χώρες οι οποίες φιλοξενούν μεγάλο αριθμό προσφύγων.
<P>
Ένα θετικό βήμα θα ήταν η έναρξη λειτουργίας της Ευρωπαϊκής Υπηρεσίας Υποστήριξης για το Άσυλο, η οποία μπορεί να παράσχει υποστήριξη στα κράτη μέλη για την εφαρμογή πρωτοβουλιών επανεγκατάστασης, κατά τη διάρκεια του τρέχοντος έτους. Ανεξάρτητα από τη χώρα στην οποία θα επανεγκατασταθούν οι πρόσφυγες, το σημαντικό είναι να έχουν άμεση πρόσβαση σε μαθήματα γλώσσας και πολιτισμού σχετικά με τη χώρα εγκατάστασης, καθώς και σε άλλες διευκολύνσεις θρησκευτικού χαρακτήρα και σε ψυχολογική συμβουλευτική, αν χρειάζεται.
<P>
Πιστεύω ότι η βιωσιμότητα πρέπει να είναι το κύριο χαρακτηριστικό αυτού του προγράμματος, το οποίο έχει διασφαλίσει μια πιο μακροπρόθεσμη δημοσιονομική προοπτική ως αποτέλεσμα αυτής της απόφασης. Οι δικαιούχοι έχουν ήδη υποστεί τραύμα από την απομάκρυνση από τον πολιτισμό και τις παραδόσεις της χώρας καταγωγής τους. Πρέπει να δημιουργήσουν μια νέα ταυτότητα για τους εαυτούς τους και αυτή είναι μια τραυματική διαδικασία που δεν χρειάζεται να επιδεινώνεται από την αβέβαιη και επισφαλή φύση του μέλλοντός τους.
<SPEAKER ID="199" NAME="Diogo Feio  " LANGUAGE="PT">
" ανάγκη επανεγκατάστασης των προσφύγων καθίσταται όλο και σημαντικότερη σε μια Ευρώπη που δεν θέλει να αποκοπεί από τον έξω κόσμο ή να εθελοτυφλεί για το τι συμβαίνει εκεί έξω. " φιλόξενη φύση και η αλληλεγγύη για όσους υποφέρουν είναι τα δύο ευρωπαϊκά χαρακτηριστικά που πηγάζουν από τη χριστιανοσύνη και θα ήταν καλό να επανέλθουν πλήρως στο προσκήνιο. Ωστόσο, αυτό πρέπει να γίνει χωρίς να αγνοούνται τα νόμιμα όρια που έχουν θέσει τα κράτη μέλη. Οι κοινές ετήσιες προτεραιότητες της ΕΕ σχετικά με γεωγραφικές περιφέρειες και με ειδικές κατηγορίες προσφύγων προς επανεγκατάσταση πρέπει να λαμβάνουν πραγματικά υπόψη τις ανάγκες των κρατών μελών και τα ιδιαίτερα χαρακτηριστικά τους. " συμμετοχή των κρατών μελών σε δράσεις επανεγκατάστασης πρέπει να ενθαρρύνεται.
<SPEAKER ID="986" NAME="Jose Manuel Fernandes  " LANGUAGE="PT">
Μία από τις "επιλέξιμες δράσεις" του Ευρωπαϊκού Ταμείου Προσφύγων (ΕΤΠ) είναι η επανεγκατάσταση. Το πρόγραμμα της Στοκχόλμης αναφέρει ότι η ΕΕ πρέπει να ενεργεί σε σύμπραξη και συνεργασία με τρίτες χώρες που φιλοξενούν μεγάλους πληθυσμούς προσφύγων. " Επιτροπή προσδιορίζει ετησίως τις κοινές κοινοτικές προτεραιότητες όσον αφορά τα άτομα προς επανεγκατάσταση και αυτές οι ετήσιες προτεραιότητες πρέπει να διαθέτουν αρκετή ευελιξία ώστε να ανταποκρίνονται σε καταστάσεις έκτακτης ανάγκης. Ιδιαίτερη προσοχή πρέπει να δοθεί στα θύματα των πιο καταπιεστικών πολιτιστικών, κοινωνικών και πολιτικών συστημάτων. Ο αριθμός των κρατών μελών που συμμετέχουν στα κοινοτικά προγράμματα επανεγκατάστασης αυξήθηκε και πρέπει να επεκταθεί στον μεγαλύτερο δυνατό αριθμό κρατών μελών. Θέλω να τονίσω τον θετικό αντίκτυπο της εισαγωγής πόρων για την υποστήριξη της επανεγκατάστασης, με μεγαλύτερα ποσά για το πρώτο και το δεύτερο έτος της διαδικασίας. Αυτοί οι πόροι ανταποκρίνονται στις αυξημένες δαπάνες που προκύπτουν φυσικά από τη δημιουργία μηχανισμών και δομών, καθώς και στη σημασία της διασφάλισης των συνθηκών που θα εγγυηθούν τη μεγαλύτερη βιωσιμότητα και ποιότητα της διαδικασίας επανεγκατάστασης προσφύγων.
<SPEAKER ID="985" NAME="Sylvie Guillaume  " LANGUAGE="FR">
Με δεδομένη τη μάλλον κακή απόδοσή της, η Ευρώπη πρέπει να συμβάλει περισσότερο στην προσπάθεια επανεγκατάστασης των προσφύγων των οποίων η ζωή απειλείται στις χώρες που τους υποδέχθηκαν. Για να δοθεί κίνητρο στα κράτη μέλη να συμμετάσχουν σε αυτήν την κίνηση συλλογικής αλληλεγγύης, ψήφισα υπέρ αυτής της έκθεσης, η οποία αποσκοπεί να ενθαρρύνει την υποδοχή και την επανεγκατάσταση των προσφύγων στην Ευρώπη. Οι καλές προθέσεις δεν αρκούν πλέον· πρέπει να περάσουμε από τα λόγια στις πράξεις και, συγκεκριμένα, να δώσουμε προτεραιότητα στις γυναίκες και τα παιδιά που πέφτουν θύματα βίας ή εκμετάλλευσης, στους ασυνόδευτους ανηλίκους, στα άτομα που υπήρξαν θύματα βασανιστηρίων και στα άτομα με σοβαρές ασθένειες.
<SPEAKER ID="984" NAME="Nuno Melo  " LANGUAGE="PT">
Μόνο 10 κράτη μέλη της ΕΕ, περιλαμβανομένης της Πορτογαλίας, δέχονται πρόσφυγες για επανεγκατάσταση. Ως επανεγκατάσταση νοείται η διαδικασία με την οποία, κατόπιν αιτήματος της Ύπατης Αρμοστείας των "νωμένων Εθνών για τους Πρόσφυγες με βάση την ανάγκη ενός προσώπου για την παροχή διεθνούς προστασίας, οι υπήκοοι τρίτων χωρών ή οι απάτριδες μεταφέρονται από τρίτη χώρα προς ένα κράτος μέλος. " έγκριση αυτής της σύστασης αποσκοπεί στην αύξηση του αριθμού των κρατών μελών που επανεγκαθιστούν πρόσφυγες και γι' αυτόν τον σκοπό εκείνα τα κράτη μέλη που το πράττουν για πρώτη φορά, θα έχουν αυξημένη οικονομική υποστήριξη για τα δύο πρώτα έτη. " επανεγκατάσταση των ακόλουθων κατηγοριών πρέπει να έχει προτεραιότητα, ανεξαρτήτως των γεωγραφικών προτεραιοτήτων που μπορεί να έχει ορίσει η ΕΕ για μια δεδομένη περίοδο: παιδιά και γυναίκες που βρίσκονται σε κίνδυνο, ιδίως λόγω ψυχολογικής, σωματικής ή γενετήσιας βίας ή εκμετάλλευσης, ασυνόδευτοι ανήλικοι, πρόσωπα με σοβαρές ιατρικές ανάγκες, επιζώντες βίας και βασανιστηρίων και πρόσωπα χρήζοντα επείγουσας και επιτακτικής επανεγκατάστασης λόγω αναγκών νομικού χαρακτήρα και προστασίας.
<SPEAKER ID="200" NAME="Andreas Molzer  " LANGUAGE="DE">
Στα επιλέξιμα μέτρα υποστήριξης στο πλαίσιο του Ευρωπαϊκού Ταμείου Προσφύγων (ΕΤΠ) περιλαμβάνεται η επανεγκατάσταση προσφύγων από τρίτες χώρες. Ως επανεγκατάσταση νοείται η διαδικασία με την οποία, κατόπιν αιτήματος της Ύπατης Αρμοστείας των "νωμένων Εθνών για τους Πρόσφυγες με βάση την ανάγκη ενός προσώπου για την παροχή διεθνούς προστασίας, οι υπήκοοι τρίτων χωρών ή οι απάτριδες μεταφέρονται από τρίτη χώρα προς ένα κράτος μέλος στο οποίο του χορηγείται άδεια παραμονής α) με το καθεστώς του πρόσφυγα ή β) με καθεστώς που παρέχει τα ίδια δικαιώματα και οφέλη με το καθεστώς του πρόσφυγα βάσει του εθνικού και κοινοτικού δικαίου.
<P>
Τα μέτρα που προτείνει η έκθεση θα καταστήσουν την ΕΕ -η οποία ήδη έχει να αντιμετωπίσει το πρόβλημα της μαζικής μετανάστευσης- ελκυστικότερη για τους μετανάστες. Τα στοιχεία της Ύπατης Αρμοστείας των "νωμένων Εθνών για τους Πρόσφυγες το επιβεβαιώνουν αυτό. Ενώ το 2008 επανεγκαταστάθηκαν περίπου 5.000 άτομα σε όλη την ΕΕ, επί του παρόντος υπάρχουν περισσότεροι από 750.000 άνθρωποι στον κόσμο που έχουν αυτήν την ανάγκη. Γι' αυτόν τον λόγο καταψήφισα αυτήν την έκθεση.
<SPEAKER ID="983" NAME="Franz Obermayr  " LANGUAGE="DE">
Σε πολλά κράτη μέλη, περιλαμβανομένης της πατρίδας μου της Αυστρίας, η δυνατότητα αποδοχής προσφύγων βρίσκεται ήδη σε οριακό σημείο και ο πληθυσμός ορθώς αντιδρά στα νέα κέντρα υποδοχής και παρόμοιες εγκαταστάσεις. Συνεπώς, η έκθεση σχετικά με το Ευρωπαϊκό Ταμείο Προσφύγων, η οποία ζητά την επανεγκατάσταση προσφύγων στην ΕΕ, είναι ακόμα πιο ακατανόητη. Ως εκ τούτου, καταψήφισα αυτήν την έκθεση.
<SPEAKER ID="201" NAME="Alfredo Pallone  " LANGUAGE="IT">
Το πρόβλημα των προσφύγων είναι ευρωπαϊκό πρόβλημα και η διαχείρισή του δεν πρέπει να αφεθεί στα εθνικά κράτη, ειδικά δεδομένων των γεωγραφικών και οικονομικών διαφορών τους. Γι' αυτό υποστηρίζω τη δημιουργία ενός ταμείου σε ευρωπαϊκό επίπεδο.
<P>
" δημιουργία αυτού του ταμείου πρέπει να εξυπηρετεί δύο σκοπούς: πρέπει να υποστηρίζει τους πρόσφυγες που φτάνουν στις χώρες μας, συχνά στις ακτογραμμές μας, ζητώντας βοήθεια, καθώς και εκείνα τα κράτη που δέχονται τους μεγαλύτερους αριθμούς αυτών των απελπισμένων ανθρώπων λόγω της γεωγραφικής θέσης τους. Το πρόβλημα είναι, και πρέπει να είναι, ευρωπαϊκό και δεν πρέπει να αφήσουμε ορισμένα κράτη να το διαχειριστούν μόνα τους. Ελπίζω ότι το ταμείο θα είναι μόνο η αρχή μιας πορείας προς την ανάπτυξη μιας πιο ευρωπαϊκής και ενωμένης προσέγγισης στο όλο θέμα.
<SPEAKER ID="982" NAME="Czesław Adam Siekierski  " LANGUAGE="PL">
Δεδομένης της ανάγκης να βοηθήσουμε τους πρόσφυγες στην Ευρώπη, πιστεύω ότι η απόφαση που έλαβε το Ευρωπαϊκό Κοινοβούλιο γι' αυτό το θέμα είναι εξαιρετικά σημαντική. Ο κύριος στόχος του ταμείου είναι να υποστηρίξει τα μέτρα που λαμβάνονται από τα κράτη μέλη, τα οποία πολύ συχνά περιλαμβάνουν πρόσθετες δαπάνες. Αυτά τα μέτρα αποσκοπούν στη διασφάλιση αξιοπρεπών συνθηκών διαβίωσης των προσφύγων και αφορούν επίσης τη νομική ρύθμιση της διαμονής τους σε χώρες της Ένωσης. Πιστεύω ότι είναι σημαντικό να αυξηθεί η οικονομική υποστήριξη για τις χώρες που βοηθούν τους πρόσφυγες.
<P>
Δεν πρέπει να δώσουμε έρεισμα να ακουστεί η επίκριση ότι, ως αναπτυγμένες χώρες, αντί να προστατεύουμε τους πρόσφυγες με κάθε τίμημα, προσπαθούμε να τους εμποδίσουμε να έρθουν στην Ευρώπη. Οι πρόσφυγες που έρχονται στην Ευρώπη από τον αναπτυσσόμενο κόσμο και που συχνά έχουν αντιμετωπίσει τεράστια προβλήματα, όπως η βία, η έλλειψη των πόρων διαβίωσης και η έλλειψη πρόσβασης σε ιατροφαρμακευτική περίθαλψη, πρέπει να τυγχάνουν φροντίδας οργανωμένης με τον καλύτερο τρόπο από τα κράτη μέλη της ΕΕ.
<SPEAKER ID="981" NAME="Anna Záborská  " LANGUAGE="SK">
Κυρίες και κύριοι, στην επιτροπή τέθηκαν σε ψηφοφορία πολλές προτάσεις τροπολογιών οι οποίες αποσκοπούσαν στην επισήμανση της σημασίας των εκκλησιαστικών και θρησκευτικών ομάδων κατά την επίλυση του προβλήματος των προσφύγων. Όλες αυτές οι προτάσεις τροπολογιών απορρίφθηκαν. Όταν οι φιλελεύθεροι και οι αριστεροί πολιτικοί δηλώνουν ότι το καθημερινό έργο με τους πρόσφυγες καλύπτεται επαρκώς από μη κυβερνητικές οργανώσεις και κρατική χρηματοδότηση, αποκαλύπτεται ο κοντόφθαλμος κυνισμός και η υποκρισία τους. Στην πραγματικότητα, ισχύει ακριβώς το αντίθετο. Μήπως δεν είναι αλήθεια ότι τα κράτη δέχονται συχνά επικρίσεις για το γεγονός ότι οι συνθήκες στους καταυλισμούς προσφύγων είναι, ως επί το πλείστον, αναξιοπρεπείς; Θα ήταν άτοπο να μιλήσουμε ανοιχτά για την υποκρισία κρατών όπως η Γερμανία, η Ισπανία, η Γαλλία, η Ιταλία ή η Μάλτα; Οι κυβερνήσεις αποτυγχάνουν στην υποδοχή και τη φροντίδα των προσφύγων. " δυστυχία αυτών των πάμπτωχων ανθρώπων αποτελεί προσβολή για την εύπορη Ευρώπη και γι' αυτό τους επιστρέφουμε. Λόγω πολιτικής ορθότητας, αγνοούμε το γεγονός ότι στη βαθύτατη δυστυχία αυτών των καταυλισμών υποδοχής, όπου οι πολιτικώς ορθές μη κυβερνητικές οργανώσεις έχουν ήδη εγκαταλείψει τον αγώνα, τώρα τα σεμνά τάγματα των καθολικών μοναχών είναι τα μόνα που εργάζονται με ενθουσιασμό. Χάρη στο μαλτέζικο τάγμα, την υπηρεσία προσφύγων των Ιησουιτών και πολλές χριστιανικές οργανώσεις, οι κυβερνήσεις αναγνωρίζουν την υποχρέωσή τους να ασχοληθούν με την τύχη των προσφύγων. Οι χριστιανικές οργανώσεις αποτελούν αγκάθι στο μάτι της συνείδησής μας. Γι' αυτό, αξίζουν ένα ευχαριστώ από εμάς - ακόμα και τώρα που λαμβάνουν πολύ περιορισμένη χρηματοδότηση από τον προϋπολογισμό της ΕΕ και δεν αναφέρονται καν στην έκθεση πρωτοβουλίας επί αυτού του θέματος.
<SPEAKER ID="980" NAME="Sophie Auconie  " LANGUAGE="FR">
" έκθεση σχετικά με το σύστημα πληροφοριών Σένγκεν και τον εκσυγχρονισμό του συμβάλλει σε αυτήν τη θαυμάσια επανάσταση στην ελεύθερη διευρωπαϊκή κυκλοφορία. Καθώς αντιμετωπίζουμε αυξανόμενη κυκλοφορία ατόμων μεταξύ των κρατών μελών στον χώρο Σένγκεν, καθώς και τη διεύρυνση αυτού του χώρου, πρέπει να βελτιώσουμε τη διαχείριση των δεδομένων για να διασφαλίσουμε ότι αυτή η ελευθερία ασκείται με πλήρη ασφάλεια. " έκθεση Coelho συμβάλλει στην αναζήτηση μεγαλύτερης αποτελεσματικότητας στην κυκλοφορία των πληροφοριών, καθώς και στον αναγκαίο σεβασμό για τις ατομικές ελευθερίες που εγγυάται η Ευρωπαϊκή Ένωση. Ψήφισα, όπως ήταν λογικό, υπέρ αυτής της έκθεσης.
<SPEAKER ID="203" NAME="Vilija Blinkevičiūt " LANGUAGE="LT">
Ο στόχος αυτής της πρότασης είναι να διασφαλίσει τη μετάβαση από το σύστημα πληροφοριών Σένγκεν, η τρέχουσα μορφή του οποίου είναι το SIS 1+, στο σύστημα πληροφοριών Σένγκεν δεύτερης γενιάς (SIS II). Είναι πράγματι λυπηρό το γεγονός ότι η έναρξη αυτού του συστήματος έχει καθυστερήσει. Το Ευρωπαϊκό Κοινοβούλιο έκανε ό,τι μπορούσε για να διασφαλίσει ότι αυτό το σύστημα θα ξεκινούσε να λειτουργεί το συντομότερο δυνατόν και ότι η διαδικασία εφαρμογής του SIS II θα ήταν απολύτως διαφανής. Ωστόσο, πρέπει να εξασφαλιστεί η έγκριση όλων των θεσμικών οργάνων. Είναι σημαντικό να τονίσουμε ότι η Επιτροπή θα πρέπει να εφαρμόσει ένα εναλλακτικό πρόγραμμα αν το σχέδιο SIS II αποτύχει και ότι το Κοινοβούλιο πρέπει να συμπεριληφθεί στη διαδικασία λήψης αποφάσεων όσον αφορά στη μετάβαση. Πριν από τη μετάβαση στο νέο σύστημα SIS II, το Κοινοβούλιο πρέπει να ενημερωθεί πλήρως από την Επιτροπή για τα αποτελέσματα των δοκιμών και να έχει την ευκαιρία να εκδώσει μια γνωμοδότηση.
<SPEAKER ID="204" NAME="David Casa  " LANGUAGE="EN">
Πριν από τη μετάβαση στο νέο σύστημα SIS, πρέπει να διεξαχθούν οι κατάλληλες δοκιμές και να υπάρχουν οι αναγκαίες εγγυήσεις. Αν και πιστεύω ότι τα παραπάνω πρέπει να γίνουν με επαγγελματικό και συστηματικό τρόπο, συμμερίζομαι επίσης την απογοήτευση του εισηγητή σχετικά με τις εκτεταμένες καθυστερήσεις που εμποδίζουν τη μετάβαση στο νέο σύστημα.
<SPEAKER ID="979" NAME="Mario David  " LANGUAGE="PT">
Ψήφισα γενικά υπέρ των προτεινόμενων τροπολογιών σε αυτόν τον κανονισμό. " φάση μετάβασης των δεδομένων είναι η τελευταία εργασία στο πλαίσιο της εντολής ανάπτυξης του συστήματος πληροφοριών Σένγκεν δεύτερης γενιάς (SIS II). Αυτό, συνεπώς, δικαιολογεί την ανάγκη να δοθεί στην Επιτροπή μια έγκυρη εντολή για την ανάπτυξη του συστήματος μέχρι να καταστεί απόλυτα λειτουργικό. Λαμβάνοντας υπόψη τις σοβαρές καθυστερήσεις που έχουν ήδη επιβεβαιωθεί και τις υπερβάσεις κόστους του σχεδίου SIS II, κατανοώ ότι η ρήτρα κατάργησης πρέπει να παραμείνει. " νέα εντολή που εκχωρείται στην Επιτροπή πρέπει να καθοριστεί σύμφωνα με την ημερομηνία που προβλέπεται να τεθεί σε λειτουργία το σύστημα SIS II, στα τέλη του 2011.
<P>
Ωστόσο, η Επιτροπή πρέπει να έχει κάποια ευελιξία προσαρμογής των ημερομηνιών μέσω της επιτροπολογίας έτσι ώστε να προσαρμοστεί το νομικό πλαίσιο σε ένα εναλλακτικό σενάριο, εάν το σχέδιο SIS II δεν στεφθεί με επιτυχία. Το γεγονός ότι η Επιτροπή δεν είναι σε θέση να προτείνει ενδεχόμενη ημερομηνία για την έναρξη της λειτουργίας του SIS II είναι απαράδεκτο, καθώς από αυτό εξαρτάται η βελτίωση των εγγυήσεων της ασφάλειας, της ελευθερίας και της δικαιοσύνης στον ευρωπαϊκό χώρο. Επίσης δημιουργεί αμφιβολίες σχετικά με την έλλειψη διαφάνειας στον τρόπο χειρισμού της διαδικασίας.
<SPEAKER ID="205" NAME="Diogo Feio  " LANGUAGE="PT">
" ιδιαίτερη ευαισθησία αυτού του θέματος δικαιολογεί την ανάθεση της έκθεσης σε έναν από τους βουλευτές αυτού του Σώματος που αφοσιώθηκε τα μέγιστα σε αυτό το θέμα, τον συνάδελφό μου, κ. Coelho. Θέλω να τον συγχαρώ για το έργο του. Οι καθυστερήσεις σε αυτήν τη διαδικασία είναι λυπηρές, αλλά συμμερίζομαι την προσοχή που δίνει στην επιτυχία της διαδικασίας μετάβασης και την ανησυχία του για το δικαίωμα του Κοινοβουλίου να ενημερώνεται για τις εξελίξεις.
<SPEAKER ID="978" NAME="Sylvie Guillaume  " LANGUAGE="FR">
Το έπος της μετάβασης από το SIS I στο SIS II έχει απλά διαρκέσει υπερβολικά. Γι' αυτό ψήφισα υπέρ αυτής της έκθεσης: για να επισημανθεί η ανάγκη για σεβασμό στις καθορισμένες προθεσμίες και για να τεθεί τέλος σε μια διαδικασία που θα μπορούσε να χαρακτηριστεί, μετά από πολλά άκαρπα αποτελέσματα και δεδομένων των πόρων που κατανεμήθηκαν για να επιτευχθεί ο στόχος της εν λόγω μετάβασης -μέχρι στιγμής χωρίς επιτυχία- κακοδιαχείριση. " μπάλα βρίσκεται στην "περιοχή" της Επιτροπής, αλλά ως αρμόδια για τον προϋπολογισμό αρχή, το Ευρωπαϊκό Κοινοβούλιο πρέπει να χρησιμοποιήσει τις αρμοδιότητές του και να επιφυλαχθεί του δικαιώματός του να ζητήσει από το Ευρωπαϊκό Ελεγκτικό Συνέδριο να προχωρήσει σε λεπτομερή έλεγχο της διαχείρισης του σχεδίου και του οικονομικού αντίκτυπου που θα είχε μια αποτυχία στον προϋπολογισμό της ΕΕ.
<SPEAKER ID="206" NAME="Jean-Luc Melenchon  " LANGUAGE="FR">
Διαπιστώνω μια μικρή πρόοδο στις τροπολογίες της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων που περιλαμβάνονται σε αυτήν την έκθεση. " επιτροπή ουσιαστικά απαιτεί τη συμμετοχή του Ευρωπαϊκού Κοινοβουλίου στη διαδικασία λήψης αποφάσεων και υποδεικνύει ότι είναι απαραίτητη η ευνοϊκή του γνωμοδότηση πριν από οποιαδήποτε μετάβαση στη δεύτερη γενιά του συστήματος πληροφοριών Σένγκεν. Ωστόσο, αυτή η έκθεση εξακολουθεί να είναι απαράδεκτη. Δεν μπορούμε να υποστηρίξουμε ατιμώρητα το ενδεχόμενο μετάβασης στο SIS II - το νέο μέσο για την επίτευξη "πλήρους ασφάλειας".
<P>
Με αυτό το σύστημα θα μπορούν να συλλέγονται όλο και περισσότερα προσωπικά δεδομένα, και μάλιστα για λόγους των οποίων η εγκυρότητα υπόκειται σε ερμηνεία. Πώς μπορεί να θεωρηθεί έγκυρη η υποψία της πρόθεσης για τη διάπραξη μιας τρομοκρατικής πράξης; Και το χειρότερο είναι ότι οι "νωμένες Πολιτείες θα έχουν πρόσβαση σε αυτά τα δεδομένα. Σε αυτήν την ώρα της κρίσης, η κρατούσα ευρωκρατία εξακολουθεί να οικοδομεί μια Ευρώπη που χαρακτηρίζεται από τον ανταγωνισμό και από μια υπερβολική έμφαση στην έννομη τάξη. Ωστόσο, τώρα περισσότερο από ποτέ, είναι καιρός να οικοδομήσουμε την Ευρώπη της αλληλεγγύης και της συνεργασίας που χρειαζόμαστε.
<SPEAKER ID="207" NAME="Andreas Molzer  " LANGUAGE="DE">
Έχουμε ένα σύστημα πληροφοριών Σένγκεν που λειτουργεί και έχει δυνατότητα επέκτασης και έχουμε ένα έργο γοήτρου που κοστίζει εκατομμύρια και φαίνεται ότι θα έχει αποτυχημένη έκβαση. Είναι καιρός να σταματήσουμε να ρίχνουμε χρήματα στα σκουπίδια και να περισώσουμε ό,τι μπορεί ακόμα να σωθεί. Αν η ΕΕ θέλει πραγματικά να δαπανήσει και άλλα εκατομμύρια, πρέπει να τα δαπανήσει για την προστασία των συνόρων ή τη βοήθεια των εδώ οικογενειών. Αντί να καταβάλλει απλώς επιδοτήσεις για την υποδοχή προσφύγων, πρέπει επιτέλους να εφαρμοστεί με ακρίβεια η Συνθήκη της Γενεύης σχετικά με το καθεστώς των προσφύγων που, φυσικά, δεν ισχύει για το πλήθος των οικονομικών μεταναστών.
<P>
Τέλος, δεν χρειαζόμαστε μια νέα Υπηρεσία Υποστήριξης για το Άσυλο για να επεκταθεί περισσότερο η ζούγκλα του ασύλου και το τέλμα των υπηρεσιών της ΕΕ που καταβροχθίζουν εκατομμύρια. Μέχρι να αποκτήσουμε ένα λειτουργικό σύστημα πληροφοριών Σένγκεν, ο χώρος Σένγκεν δεν πρέπει να επεκταθεί. Οι νέες προτάσεις δεν είναι μόνο κακώς μελετημένες, αλλά είναι απλά αντιπαραγωγικές και γι' αυτό δεν συμμετείχα στην ψηφοφορία.
<SPEAKER ID="208" NAME="Alfredo Pallone  " LANGUAGE="IT">
Εκφράζω την αμέριστη υποστήριξή μου στην έκθεση του κ. Coelho. Το σύστημα πληροφοριών Σένγκεν αποδείχθηκε ένα άριστο και έγκυρο μέσο διαχείρισης και ελέγχου στην Ευρωπαϊκή Ένωση. Ωστόσο, χρειάστηκε ρύθμιση και προσαρμογή κατά τη διάρκεια της ανάπτυξής του, καθώς και ενόψει περαιτέρω απαιτήσεων που κατέστησαν προφανείς.
<P>
" πρόταση του εισηγητή συμφωνεί σε μεγάλο βαθμό με αυτήν την άποψη: η μετάβαση στο σύστημα δεύτερης γενιάς δεν μπορεί πλέον να αναβληθεί ή να καθυστερήσει άλλο. Χρειαζόμαστε αποτελεσματικά και αποδοτικά μέσα για τον συντονισμό των πληροφοριών και τον έλεγχο των ατόμων που εισέρχονται και ταξιδεύουν στο πλαίσιο του συστήματος Σένγκεν. Γι' αυτόν τον λόγο, συντάσσομαι με τον κ. Coelho στην επισήμανση της ανάγκης να εφαρμόσει η Επιτροπή το νέο σύστημα SIS δεύτερης γενιάς το συντομότερο δυνατόν.
<SPEAKER ID="210" NAME="David Casa  " LANGUAGE="EN">
Πριν από τη μετάβαση στο νέο σύστημα SIS, πρέπει να διεξαχθούν οι κατάλληλες δοκιμές και να υπάρχουν οι αναγκαίες εγγυήσεις. Αν και πιστεύω ότι τα παραπάνω πρέπει να γίνουν με επαγγελματικό και συστηματικό τρόπο, συμμερίζομαι επίσης την απογοήτευση του εισηγητή σχετικά με τις εκτεταμένες καθυστερήσεις που εμποδίζουν τη μετάβαση στο νέο σύστημα.
<P>
Επιπροσθέτως, εκτιμώ ότι είναι αναγκαίο να ζητηθεί από το Ελεγκτικό Συνέδριο να εξετάσει εις βάθος τη διαχείριση αυτού του θέματος.
<SPEAKER ID="211" NAME="Diogo Feio  " LANGUAGE="PT">
Ο αυξημένος αριθμός κρατών μελών περιέπλεξε σοβαρά τη διαδικασία της μετάβασης και της μεταφοράς από το σύστημα πληροφοριών Σένγκεν στο σύστημα πληροφοριών Σένγκεν δεύτερης γενιάς. Το Κοινοβούλιο ζητούσε ακριβή και επικαιροποιημένη ενημέρωση σχετικά με την πρόοδο αυτής της έκθεσης και ορθώς το έπραττε. Ελπίζω ότι η μετάβαση θα ολοκληρωθεί με τον πιο αποτελεσματικό δυνατό τρόπο, ότι αυτή η αλλαγή δεν θα ζημιώσει με κανέναν τρόπο την ασφάλεια της Ευρώπης, και ότι θα έχει ικανοποιητική έκβαση.
<SPEAKER ID="977" NAME="Zigmantas Balčytis  " AFFILIATION="S&amp;D">
γραπτώς. - (LT) Ψήφισα υπέρ αυτής της έκθεσης διότι το ζήτημα των προσφύγων στην Κοινότητα εξακολουθεί να είναι ιδιαίτερα επίκαιρο. Επί του παρόντος, το θέμα της επανεγκατάστασης των προσφύγων στην Ευρωπαϊκή Ένωση δεν συντονίζεται σωστά και μόνο 10 κράτη μέλη επανεγκαθιστούν τους πρόσφυγες σε ετήσια βάση, με αποτέλεσμα να μην χρησιμοποιείται στρατηγικά η επανεγκατάσταση ως εργαλείο της εξωτερικής πολιτικής της ΕΕ. Επιδοκιμάζω την απόφαση της Επιτροπής να ιδρύσει την Ευρωπαϊκή Υπηρεσία Υποστήριξης για το Άσυλο, η οποία θα μπορεί να παρέχει υποστήριξη στα κράτη μέλη για την υλοποίηση πρωτοβουλιών επανεγκατάστασης, διασφαλίζοντας παράλληλα τον συντονισμό των πολιτικών εντός της ΕΕ.
<SPEAKER ID="213" NAME="Jean-Luc Bennahmias  " LANGUAGE="FR">
" ΕΕ συμμετέχει πολύ λιγότερο από τις "νωμένες Πολιτείες και τον Καναδά στην υποδοχή και επανεγκατάσταση προσφύγων από τρίτες χώρες. Ψήφισα υπέρ της έκθεσης πρωτοβουλίας του Ευρωπαϊκού Κοινοβουλίου σχετικά με τη θέσπιση κοινού ευρωπαϊκού προγράμματος επανεγκατάστασης. Το Κοινοβούλιο απαιτεί τη θέσπιση ενός φιλόδοξου και βιώσιμου προγράμματος επανεγκατάστασης στην ΕΕ και προτείνει την παροχή οικονομικής υποστήριξης για τα κράτη μέλη που προτίθενται να συμμετάσχουν σε αυτό.
<P>
Αυτή η έκθεση υποδεικνύει επίσης τη διαφωνία μας με το όραμα του Συμβουλίου. Το Συμβούλιο θέλει να χρησιμοποιείται η ιθαγένεια των προσφύγων ως βάση για να αποφασίζεται ποιος θα έχει προτεραιότητα για επανεγκατάσταση. Εκτός από τη γεωγραφική προέλευση των προσφύγων, ζητούμε την καθιέρωση μιας κατηγορίας "ευάλωτων προσφύγων" (γυναίκες και παιδιά εκτεθειμένα σε βία και εκμετάλλευση, ασυνόδευτοι ανήλικοι, πρόσωπα με ανάγκη ιατρικής μέριμνας, θύματα βασανιστηρίων και ούτω καθεξής). Αυτή η κατηγορία πρέπει να έχει πάντα προτεραιότητα.
<SPEAKER ID="976" NAME="Maria Da Graca Carvalho  " LANGUAGE="PT">
Είναι σημαντικό να έχει η Ευρωπαϊκή Ένωση μια δίκαιη και ρεαλιστική πολιτική μετανάστευσης. Γι' αυτό επιδοκιμάζω αυτό το αποτελεσματικό, ποιοτικό και βιώσιμο πρόγραμμα επανεγκατάστασης, το οποίο παρέχει μια βιώσιμη λύση στους πρόσφυγες που δεν μπορούν να επιστρέψουν στη χώρα καταγωγής τους. Το πρόγραμμα επανεγκατάστασης μπορεί να βοηθήσει ώστε η παράνομη μετανάστευση να γίνει λιγότερο ελκυστική για όσους πρόσφυγες προσπαθούν να εισέλθουν στην Ευρωπαϊκή Ένωση. " επιτυχία ενός αποτελεσματικού προγράμματος επανεγκατάστασης προϋποθέτει την πρόσβαση των ενηλίκων σε ευκαιρίες απασχόλησης και την άμεση ένταξη των ανηλίκων σε σχολεία. Γι' αυτό και είναι σημαντική η πρόσβαση των προσφύγων σε υπηρεσίες εκπαιδευτικού και επαγγελματικού προσανατολισμού.
<P>
Τα μέτρα παρακολούθησης πρέπει να υλοποιηθούν από διάφορους φορείς του δημόσιου τομέα (π.χ. τους δήμους) και την κοινωνία των πολιτών, καθώς και από ΜΚΟ, φιλανθρωπικές οργανώσεις, σχολεία και κοινωνικές υπηρεσίες· είναι σημαντικό να προωθηθεί η συνεργασία μεταξύ αυτών των φορέων.
<P>
Παροτρύνω τα κράτη μέλη να ενθαρρύνουν την εισαγωγή μηχανισμών ιδιωτικής χρηματοδότησης και την γενικότερη σύμπραξη δημόσιας και ιδιωτικής πρωτοβουλίας προκειμένου να ενισχυθεί το ευρωπαϊκό πρόγραμμα επανεγκατάστασης.
<SPEAKER ID="214" NAME="Carlos Coelho  " LANGUAGE="PT">
Είναι θετικό το γεγονός ότι ο αριθμός των κρατών μελών που συμμετέχουν σε αυτά τα προγράμματα επανεγκατάστασης αυξάνεται τα τελευταία χρόνια. Εντούτοις, μόνο 10 κράτη μέλη επανεγκαθιστούν πρόσφυγες σε ετήσια βάση, χωρίς κανέναν συντονισμό μεταξύ τους ή ένα κοινό ευρωπαϊκό πρόγραμμα επανεγκατάστασης. Είναι σημαντικό τα κράτη μέλη να επιδείξουν αλληλεγγύη μεταξύ τους και να επιμεριστούν δίκαια την ευθύνη για τη συμμόρφωση προς τις διεθνείς υποχρεώσεις.
<P>
Ένα αποτελεσματικό και βιώσιμο ευρωπαϊκό πρόγραμμα επανεγκατάστασης θα έχει οφέλη τόσο για τους πρόσφυγες που επανεγκαθίστανται, όσο και για τα κράτη μέλη και για την ίδια την ΕΕ δίνοντάς της εξέχοντας ρόλο στα διεθνή ανθρωπιστικά ζητήματα. Είναι επιθυμητή μια πολυμερής προσέγγιση με τη συμμετοχή όλων των ενδιαφερόμενων φορέων σε τοπικό επίπεδο και χωρίς να ξεχνάμε τον θεμελιώδη ρόλο που διαδραματίζει η Ύπατη Αρμοστεία των "νωμένων Εθνών για τους Πρόσφυγες.
<P>
Ένα αποτελεσματικό ευρωπαϊκό πρόγραμμα επανεγκατάστασης πρέπει να προσφέρει βιώσιμη προστασία και λύσεις, καθώς και τη δημιουργία μηχανισμών για τη συνεργασία και τον συντονισμό μεταξύ των κρατών μελών. Αυτό το πρόγραμμα πρέπει να επιτρέπει την ανταλλαγή βέλτιστων πρακτικών, να δημιουργήσει μια κοινή στρατηγική και να μειώσει το κόστος των δραστηριοτήτων που σχετίζονται με την επανεγκατάσταση. Υποστηρίζω την πρόταση του εισηγητή, κ. Tavares, τον οποίο συγχαίρω για μια άριστη έκθεση, για τη δημιουργία μιας μονάδας επανεγκατάστασης που θα καταστήσει δυνατό τον συντονισμό και τη διευκόλυνση των διαδικασιών επανεγκατάστασης.
<SPEAKER ID="215" NAME="Robert Dusek  " LANGUAGE="CS">
Το σχέδιο κανονισμού σχετικά με το ευρωπαϊκό πρόγραμμα για τη διαχείριση και τη ρύθμιση της επανεγκατάστασης των προσφύγων θα επιλύσει, κατά προτεραιότητα, το θέμα της προσαρμογής και ένταξης των προσφύγων στο νέο περιβάλλον τους. Οι ανθρωπιστικές καταστροφές και άλλα απρόβλεπτα γεγονότα μπορούν να προκαλέσουν ένα κύμα προσφύγων, στο οποίο πρέπει να είμαστε σε θέση να ανταποκριθούμε από κοινού, σε ευρωπαϊκό πλαίσιο. Ωστόσο, απορρίπτω πλήρως τους πρόσφυγες που αναζητούν άσυλο για πολιτικούς λόγους στην ΕΕ. Δεν μπορώ να φανταστώ ότι θα ήταν νομικώς αποδεκτή σε οποιοδήποτε κράτος μέλος της ΕΕ η άσκηση δίωξης εις βάρος ενός πολίτη για πολιτικούς λόγους. " συμμετοχή των τοπικών αρχών σε ένα πρόγραμμα επανεγκατάστασης πρέπει να είναι πάντα εθελοντική, όπως είναι και η συμμετοχή των κρατών μελών.
<P>
Ορισμένες χώρες έχουν συνηθίσει την παρουσία αυξημένων αριθμών αλλοδαπών στον τοπικό πληθυσμό, αλλά για άλλες αυτό είναι, φυσικά, κάτι νέο. Για να αποφύγουμε τις φοβίες και τις ανησυχίες για τους αλλοδαπούς σε ορισμένες χώρες ή περιφέρειες, πρέπει να σεβαστούμε το ενδιαφέρον τους ή την έλλειψη ενδιαφέροντός τους να συμμετάσχουν. Θα ήταν επίσης σωστό, για τη διασφάλιση της συνοχής και της συμπληρωματικότητας μεταξύ του ευρωπαϊκού προγράμματος επανεγκατάστασης και άλλων πολιτικών της ΕΕ για το άσυλο, να συντονιστεί το προτεινόμενο πρόγραμμα στο πλαίσιο της Ευρωπαϊκής Υπηρεσίας Υποστήριξης για το Άσυλο. Παρά τις προαναφερόμενες επιφυλάξεις, υποστηρίζω το σύνολο της έκθεσης.
<SPEAKER ID="216" NAME="Diogo Feio  " LANGUAGE="PT">
" επανεγκατάσταση των προσφύγων αποδείχθηκε αναγκαία σε περιπτώσεις που οι τρίτες χώρες υποδοχής δεν μπορούν να διασφαλίσουν την προστασία και τη συντήρησή τους προκειμένου να εγκατασταθούν εκεί. Γι' αυτό πολλές οντότητες που δραστηριοποιούνται σε τοπικό επίπεδο αισθάνονται την ανάγκη να αντιμετωπιστεί αυτό το πρόβλημα σε ευρωπαϊκό επίπεδο, και το κοινό ευρωπαϊκό πρόγραμμα επανεγκατάστασης που προτείνει η Επιτροπή θα μπορούσε να αποτελέσει το κατάλληλο μέσο γι' αυτήν την προσπάθεια. Ανεξάρτητα από το ποιο μοντέλο θα επικρατήσει τελικά, είναι σαφής η επιτακτική ανάγκη μεγαλύτερης συνεργασίας των κρατών μελών μεταξύ τους και με τις χώρες πρώτης εγκατάστασης προκειμένου να παρασχεθεί μια σταθερή, βιώσιμη και διασυνδεδεμένη λύση σε αυτό το σοβαρό ανθρωπιστικό πρόβλημα.
<SPEAKER ID="975" NAME="Bruno Gollnisch  " LANGUAGE="FR">
Οι ευρωπαίοι πολίτες δεν πρέπει να παραπλανηθούν από τον τίτλο αυτής της έκθεσης: από την επανεγκατάσταση. Δεν μιλάμε για κάποιο πακέτο βοήθειας για τον επαναπατρισμό των μεταναστών, αλλά για την υποδοχή, σε ευρωπαϊκό έδαφος, κατόπιν σύστασης του Ύπατου Αρμοστή των "νωμένων Εθνών για τους Πρόσφυγες, ανθρώπων που έχουν ήδη ζητήσει άσυλο σε μια τρίτη χώρα - την πρώτη χώρα ασύλου ή καταφυγής, η οποία, για κάποιον λόγο, δεν τους ταιριάζει ή δεν αρέσει στα "νωμένα Έθνη. Πρόκειται για ένα απίστευτο νέο κίνητρο κοινωνικοοικονομικής μετανάστευσης συγκαλυμμένο από μια αίτηση για διεθνή προστασία, ενώ η Ευρωπαϊκή Υπηρεσία Υποστήριξης για το Άσυλο θα είναι υπεύθυνη για την κατανομή των αιτούντων σε όλη την ΕΕ, είτε το θέλουμε είτε όχι. Πώς μπορούμε να εμπιστευθούμε την οργάνωση αυτού του ελέγχου στα "νωμένα Έθνη και στις πρώτες χώρες ασύλου; Πώς μπορούμε να ανεχθούμε το γεγονός ότι μια ευρωπαϊκή υπηρεσία θα υποδεικνύει στα κράτη μέλη ποιον θα πρέπει να δεχθούν στην επικράτειά τους και με ποιο καθεστώς; Σύμφωνα με την Ύπατη Αρμοστεία των "νωμένων Εθνών για τους Πρόσφυγες, υπάρχουν 750.000 άνθρωποι στον κόσμο που θα μπορούσαν να ζητήσουν άσυλο. Πρέπει να υποδεχθούμε όλους αυτούς τους ανθρώπους στις χώρες μας, κατόπιν εντολής αυτού του οργανισμού; Αυτό είναι απολύτως ανεύθυνο.
<SPEAKER ID="974" NAME="Nuno Melo  " LANGUAGE="PT">
Μόνο 10 κράτη μέλη της ΕΕ, περιλαμβανομένης της Πορτογαλίας, δέχονται πρόσφυγες για επανεγκατάσταση. Αυτή η κατάσταση πρέπει να αλλάξει και πρέπει να βρεθούν λύσεις και κίνητρα για να αρχίσει η πλειοψηφία των κρατών μελών να δέχεται την επανεγκατάσταση των προσφύγων. " δημιουργία αυτού του προγράμματος συνιστά ένα σημαντικό βήμα προς αυτήν την κατεύθυνση. Θα συμβάλει επίσης στην αύξηση της συμμετοχής της ΕΕ στην επανεγκατάσταση σε παγκόσμιο επίπεδο και, ως εκ τούτου, θα έχει θετικό αντίκτυπο στη φιλοδοξία της ΕΕ να διαδραματίσει εξέχοντα ρόλο στα παγκόσμια ανθρωπιστικά ζητήματα και στη διεθνή σκηνή.
<SPEAKER ID="217" NAME="Alfredo Pallone  " LANGUAGE="IT">
Επιτρέψτε μου να εκφράσω την υποστήριξή μου για την έκθεση του κ. Tavares. Όπως τόνισα σχετικά με τη δημιουργία ενός Ευρωπαϊκού Ταμείου για τους Πρόσφυγες, το πρόβλημα απαιτεί μια ευρωπαϊκή γραμμή δράσης και προσέγγισης.
<P>
Πιστεύω ότι οι διαδικασίες για τη χορήγηση καθεστώτος πρόσφυγα πρέπει να εναρμονιστούν για να επιτευχθεί αυτός ο σκοπός. Δεν πρέπει να έχουμε διαφορές γι' αυτόν τον ορισμό σε ευρωπαϊκό επίπεδο. Μια κοινή έννοια θα αποτρέψει τη "μετανάστευση" των προσφύγων μεταξύ των ευρωπαϊκών κρατών, επιτρέποντας παράλληλα την καλύτερη διαχείριση. Ως εκ τούτου, θεωρώ ότι ένα κοινό πρόγραμμα θα μας οδηγήσει στη σωστή κατεύθυνση. Τέλος, ένα αποτελεσματικό ευρωπαϊκό πρόγραμμα επανεγκατάστασης πρέπει να προβλέπει προστασία και μόνιμες λύσεις όχι μόνο για μακροπρόθεσμες προσφυγικές καταστάσεις, αλλά και για την ανάγκη για ταχείες και επαρκείς αποκρίσεις σε επείγουσες ή απρόβλεπτες περιπτώσεις έκτακτης ανάγκης.
<SPEAKER ID="218" NAME="Γεώργιος Παπανικολάου  " AFFILIATION="PPE">
γραπτώς. - " έγκριση του Ευρωπαϊκού Προγράμματος Επανεγκατάστασης προσφύγων από τρίτες χώρες σε κράτη μέλη της ΕΕ αποτελεί βήμα προς την σωστή κατεύθυνση και βεβαίως υπερψήφισα την σχετική έκθεση στην οποία και υπήρξα εισηγητής για λογαριασμό του PPE. Πράγματι, η οικοδόμηση αλληλεγγύης μεταξύ της ΕΕ και των τρίτων χωρών για θέματα προσφύγων είναι πολύ σημαντική. Οφείλουμε όμως σύντομα με τόλμη να αναδείξουμε την ίδια αλληλεγγύη και εντός της ΕΕ με την δημιουργία προγράμματος εσωτερικής επαναπροώθησης προσφύγων προκειμένου να αμβλυνθούν οι δυσανάλογες πιέσεις που υφίστανται κάποια κράτη μέλη σε σχέση με άλλα. Το πιλοτικό πρόγραμμα στη Μάλτα αποτελεί ένα πολύ καλό παράδειγμα προς αυτήν την κατεύθυνση.
<SPEAKER ID="973" NAME="Czesław Adam Siekierski  " LANGUAGE="PL">
Είναι θετική η θέσπιση ενός κοινού ευρωπαϊκού προγράμματος επανεγκατάστασης. Ο αριθμός των προσφύγων που πρέπει να επανεγκατασταθούν αυξάνεται, σε αντίθεση με τον αριθμό των χωρών που είναι διαθέσιμες για να τους υποδεχθούν. Ωστόσο, τα κράτη μέλη που υποδέχονται πρόσφυγες ανήκουν συχνά στα φτωχότερα κράτη και οι πόροι τους δεν τους επιτρέπουν να υποδεχθούν μεγάλο αριθμό προσφύγων. " επανεγκατάσταση πρέπει να αντιμετωπίζεται ως ύστατη λύση - η μόνη λύση όταν οι πρόσφυγες δεν μπορούν να επιστρέψουν στη χώρα τους και δεν μπορούν να βρουν ασφαλές καταφύγιο σε μια τρίτη χώρα. Τα κράτη μέλη πρέπει να εγκρίνουν ένα πιο φιλόδοξο πρόγραμμα που θα διασφαλίσει την ποιότητα και την αποτελεσματικότητα της επανεγκατάστασης.
<P>
Πρέπει να υποστηρίξουμε τη δημιουργία μηχανισμών ιδιωτικής χρηματοδότησης και την έγκριση συχνότερων δημόσιων και νομικών πρωτοβουλιών προκειμένου να ενισχυθεί το ευρωπαϊκό πρόγραμμα επανεγκατάστασης. Ιδιαίτερη προσοχή πρέπει να αποδοθεί στους ανθρώπινους πόρους που απαιτούνται για το τωρινό ή μελλοντικό ευρωπαϊκό πρόγραμμα επανεγκατάστασης, προκειμένου να καταστεί δυνατή η καθιέρωση μιας διαδικασίας η οποία θα επιτρέπει την εφαρμογή ορθών πρακτικών προσαρμογής και ένταξης των προσφύγων στην κοινωνία υποδοχής.
<P>
Στόχος είναι η θέσπιση ενός κοινού ευρωπαϊκού προγράμματος επανεγκατάστασης, έτσι ώστε, μέσω της στενότερης συνεργασίας των κυβερνήσεων των κρατών μελών της ΕΕ, να αυξηθεί ο αριθμός των ατόμων που επανεγκαθίστανται και να βελτιωθεί η κατάστασή τους στην ΕΕ. Πρέπει να καταβληθεί κάθε προσπάθεια προκειμένου να αυξηθεί ο αριθμός των κρατών μελών της ΕΕ που συμμετέχουν στο ευρωπαϊκό πρόγραμμα επανεγκατάστασης, το οποίο θα αποτελέσει το έναυσμα για πολιτική και πρακτική συνεργασία μεταξύ των κρατών μελών για τη μόνιμη προστασία των αλλοδαπών.
<SPEAKER ID="221" NAME="Raul Romeva i Rueda  " AFFILIATION="Verts/ALE">
γραπτώς. - (EN) Ψήφισα υπέρ αυτών των εκθέσεων, όπως συμφωνήθηκε και με τους εισηγητές κατά τη διάρκεια των συζητήσεών μας στην Επιτροπή Πολιτικών Ελευθεριών.
<SPEAKER ID="223" NAME="Maria Badia i Cutchet" LANGUAGE="ES">
" έκθεση, την οποία ελπίζω ότι θα υπερψηφίσει η μεγάλη πλειοψηφία του Κοινοβουλίου, αποτελεί μια αξιολόγηση της προόδου που σημειώθηκε στην Ευρώπη σχετικά με τις πολιτικές εκπαίδευσης και κατάρτισης σε ευρωπαϊκό επίπεδο την περίοδο 2007-2009. " έκθεση αναφέρεται επίσης στις προκλήσεις που εντοπίστηκαν από την πρωτοβουλία "Νέες δεξιότητες για νέες θέσεις εργασίας". Το αποτέλεσμα δείχνει ότι υπάρχουν ακόμα υπερβολικά πολλές ελλείψεις στην κατάρτιση των νέων μας, τόσο ως προς την προετοιμασία για τους νέους τομείς της οικονομίας όσο και ως προς την παροχή των δεξιοτήτων για να αναπτυχθούν σε ένα πλαίσιο στο οποίο η Ευρώπη και ο κόσμος ανοίγονται όλο και περισσότερο και καθίστανται όλο και πιο αλληλένδετοι. " στρατηγική ΕΚ 2020 αντικατοπτρίζει τη σημασία της κατάρτισης και της εκπαίδευσης για την επιτυχή ανταπόκριση στις κοινωνικές και οικονομικές προκλήσεις που θα αντιμετωπίσουμε την προσεχή δεκαετία. Ως εκ τούτου, στο πλαίσιο μιας ευρωπαϊκής οικονομικής κρίσης, θέλω να τονίσω τη σημασία της διατήρησης των προϋπολογισμών για την εκπαίδευση και την κατάρτιση σε εθνικό και ευρωπαϊκό επίπεδο.
<SPEAKER ID="972" NAME="Zigmantas Balčytis  " AFFILIATION="S&amp;D">
γραπτώς. - (LT) Υποστήριξα αυτήν την έκθεση, διότι πιστεύω ότι πρέπει να βελτιώσουμε την ποιότητα της εκπαίδευσης και της κατάρτισης στην ΕΕ. Δυστυχώς, οι κατευθυντήριες γραμμές που προσδιορίστηκαν στη στρατηγική της Λισαβόνας δεν θα εφαρμοστούν μέχρι τα τέλη του 2010. Παρά την πρόοδο των τελευταίων ετών, πολλοί ευρωπαίοι πολίτες εξακολουθούν να έχουν ανεπαρκή επίπεδα δεξιοτήτων και το ένα τρίτο του ευρωπαϊκού πληθυσμού διαθέτει τίτλους σπουδών πολύ χαμηλού επιπέδου. Επίσης είναι ανησυχητικό το γεγονός ότι ένας αυξανόμενος αριθμός νέων εγκαταλείπει πρόωρα το σχολείο και δεν αποκτά κανέναν τίτλο σπουδών αργότερα. Πιστεύω ότι είναι πολύ σημαντικό να αρχίσουμε να εφαρμόζουμε το συντομότερο δυνατόν μια πολιτική που θα αποβλέπει στην αύξηση της ποιότητας της εκπαίδευσης και της κατάρτισης στα κράτη μέλη. " Ευρωπαϊκή Επιτροπή, τα κράτη μέλη και οι εργοδότες πρέπει να συνεργαστούν στενά με τους παρόχους εκπαίδευσης και κατάρτισης, προκειμένου να διασφαλίσουν ένα υψηλότερο επίπεδο εκπαίδευσης και ένα ευρύτερο πεδίο δράσης ώστε να ανταποκριθούν στις ανάγκες των επαγγελματικών τομέα και της αγοράς εργασίας.
<SPEAKER ID="971" NAME="Mara Bizzotto  " LANGUAGE="IT">
Ψήφισα υπέρ της έκθεσης σχετικά με την εφαρμογή του προγράμματος εργασίας "Εκπαίδευση και κατάρτιση 2010" διότι η έκθεση περιλαμβάνει ορισμένα πολύ σημαντικά εδάφια, τα οποία ελπίζω ότι θα τύχουν συγκεκριμένης εφαρμογής στη σφαίρα των πολιτικών της ΕΕ και στη συνέχεια θα εφαρμοστούν πλήρως από τα κράτη μέλη.
<P>
Αναφέρομαι συγκεκριμένα στα σημεία για την επαγγελματική κατάρτιση και τη σύνδεση μεταξύ των εκπαιδευτικών διαδικασιών και των αναγκών της αγοράς εργασίας. Από αυτήν την άποψη, για το μέλλον τόσο του εκπαιδευτικού όσο και του οικονομικού μας συστήματος, το οποίο απαρτίζεται σχεδόν ολοκληρωτικά από τις ΜΜΕ, ελπίζουμε ότι θα αναγνωριστεί η ανάγκη ενίσχυσης της σύνδεσης μεταξύ των ιδρυμάτων, ειδικά των ιδρυμάτων επαγγελματικής κατάρτισης, και του επιχειρηματικού κόσμου.
<P>
" ιδέα της ενθάρρυνσης της καθιέρωσης μορφών εταιρικής σχέσης μεταξύ επιχειρήσεων εθνικής και τοπικής παραγωγής αφενός και του τομέα της κατάρτισης αφετέρου είναι αναμφίβολα καλή· αυτό θα επιτρέψει στα σχολεία να συντονίσουν με περισσότερη επιτυχία τα προγράμματα κατάρτισης με τις πραγματικές τοπικές ανάγκες και τον οικονομικό κόσμο που αντικατοπτρίζει αυτές τις ανάγκες, για να μην αναφέρουμε το γεγονός ότι αυτή η ιδέα θα βοηθήσει επίσης τα σχολεία να ξεπεράσουν το μόνιμο πρόβλημα της εξεύρεσης κατάλληλων πόρων για την παροχή υψηλής ποιότητας κατάρτισης στους νέους, οι οποίοι θα μπορούν να την αξιοποιήσουν άμεσα σε επαγγελματικό επίπεδο.
<SPEAKER ID="224" NAME="Vilija Blinkevičiūt " AFFILIATION="S&amp;D">
γραπτώς. - (LT) Ψήφισα υπέρ αυτής της έκθεσης, διότι είναι η κατάλληλη στιγμή να αναθεωρήσουμε τους στόχους εκπαίδευσης και κατάρτισης που τέθηκαν στη στρατηγική της Λισαβόνας και να αξιολογήσουμε ό,τι δεν ήταν επιτυχές σε αυτόν τον τομέα. Χαίρομαι για το γεγονός ότι ένας από τους σημαντικότερους στόχους στη νέα στρατηγική "Ευρώπη 2020" είναι η βελτίωση του επιπέδου εκπαίδευσης, η μείωση του αριθμού των νέων που εγκαταλείπουν το σχολείο χωρίς τίτλο σπουδών και η αύξηση του αριθμού των ατόμων με τριτοβάθμια εκπαίδευση ή αντίστοιχο επίπεδο σπουδών. Πρώτον, θέλω να επισημάνω το γεγονός ότι, λόγω της ραγδαίας εξέλιξης της τεχνολογίας των πληροφοριών και των νέων τεχνολογιών, το εκπαιδευτικό περιβάλλον καθίσταται ολοένα και πιο περίπλοκο και ετερογενές και είναι απαραίτητη η προσαρμογή στις νέες ανάγκες σε έναν μεταβαλλόμενο κόσμο. Ως εκ τούτου, είναι ανάγκη να μεταρρυθμιστούν και να βελτιωθούν τα εκπαιδευτικά προγράμματα στα σχολεία και στα πανεπιστήμια, λαμβάνοντας υπόψη τις ανάγκες της μεταβαλλόμενης αγοράς. Δεύτερον, απευθύνω έκκληση για την καταβολή περισσότερων προσπαθειών για την αύξηση του αλφαβητισμού και την ενθάρρυνση της αναβάθμισης των δεξιοτήτων των ατόμων από μειονεκτικό περιβάλλον. Ένας από τους πιο σημαντικούς στόχους αυτού του προγράμματος είναι ο εκσυγχρονισμός της επαγγελματικής εκπαίδευσης και κατάρτισης (ΕΕΚ) και της τριτοβάθμιας εκπαίδευσης. Με άλλα λόγια, η ανάπτυξη στενότερων σχέσεων με τον επιχειρηματικό κόσμο καθίσταται όλο και πιο αναγκαία και είναι σημαντική η ανάπτυξη νέων ελκυστικότερων προοπτικών απόκτησης προσόντων και ευκαιριών κινητικότητας για τους εκπαιδευόμενους που συμμετέχουν στην ΕΕΚ. Είμαι ιδιαίτερα ικανοποιημένη διότι το Ευρωπαϊκό Κοινοβούλιο ζητά να δοθεί ιδιαίτερη προσοχή στην ανάγκη διευκόλυνσης της ενσωμάτωσης ατόμων με αναπηρίες στην εκπαίδευση και την κατάρτιση. Επίσης, συμφωνώ ότι πρέπει να παράσχουμε την απαραίτητη χρηματοδότηση για να διασφαλίσουμε την ενσωμάτωση των ατόμων με αναπηρίες στον τομέα της κατάρτισης.
<SPEAKER ID="970" NAME="Maria Da Graca Carvalho  " LANGUAGE="PT">
" ποιοτική εκπαίδευση και κατάρτιση αποτελεί απαραίτητο στοιχείο της προσωπικής ανέλιξης του ατόμου, της ισότητας, της καταπολέμησης του κοινωνικού αποκλεισμού και της φτώχειας, της ενεργού συμμετοχής του πολίτη και της κοινωνικής συνοχής. Είναι σημαντική η βελτίωση της ποιότητας της εκπαίδευσης και της κατάρτισης για όλους τους σπουδαστές, προκειμένου να επιτευχθούν καλύτερα αποτελέσματα και δεξιότητες. Αυτός είναι ο μόνος τρόπος να εφαρμοστεί η ανανεωμένη κοινωνική ατζέντα για ευκαιρίες, πρόσβαση και αλληλεγγύη και για να δημιουργηθούν περισσότερες και καλύτερες θέσεις εργασίας. " κινητικότητα μεταξύ των ιδρυμάτων τριτοβάθμιας εκπαίδευσης, του επιχειρηματικού κόσμου και της επαγγελματικής εκπαίδευσης και κατάρτισης πρέπει να ενισχυθεί προκειμένου να προωθηθεί η μάθηση με επίκεντρο τους μαθητές και η απόκτηση ικανοτήτων, όπως η επιχειρηματικότητα, η διαπολιτισμική κατανόηση, η κριτική σκέψη και η δημιουργικότητα. Καλώ επίσης τα κράτη μέλη να εκσυγχρονίσουν την ατζέντα της τριτοβάθμιας εκπαίδευσης και, ειδικότερα, να συντονίσουν τα προγράμματα σπουδών με τις απαιτήσεις της αγοράς εργασίας.
<SPEAKER ID="969" NAME="Mario David  " LANGUAGE="PT">
Μετά την έγκριση της στρατηγικής της Λισαβόνας, έχει δοθεί αυξημένη σημασία στην πολιτική εκπαίδευσης και κατάρτισης της Ευρωπαϊκής Ένωσης. Για τον λόγο αυτό, επιδοκιμάζω αυτήν την έκθεση γενικά και, ειδικότερα, την ανακοίνωση της Επιτροπής "Βασικές ικανότητες για έναν κόσμο που αλλάζει". Εντούτοις, με προβληματίζει η αναντιστοιχία μεταξύ των επιπέδων δεξιοτήτων που αποκτώνται στο σχολείο και των απαιτήσεων της αγοράς εργασίας στην Ευρωπαϊκή Ένωση.
<P>
Μια σαφής δέσμευση στην επαγγελματική κατάρτιση και στη διά βίου μάθηση θα συμβάλει σε μεγάλο βαθμό στην επιτυχία της πρωτοβουλίας "νέες δεξιότητες για νέες θέσεις εργασίας", το ίδιο και η ανάπτυξη εγκάρσιων βασικών ικανοτήτων όπως η ψηφιακή ικανότητα, η ικανότητα μάθησης, οι κοινωνικές ικανότητες και οι ικανότητες που σχετίζονται με την ιδιότητα του πολίτη, οι αθλητικές και καλλιτεχνικές ικανότητες, η αίσθηση επιχειρηματικότητας και η πολιτισμική συνείδηση.
<P>
Ως εκ τούτου πιστεύω ότι προκειμένου να καταφέρουν οι επόμενες γενιές να ξεπεράσουν το σημερινό χάσμα μεταξύ των αποκτηθεισών δεξιοτήτων και των αναγκών της αγοράς, είναι σημαντικό η προσχολική εκπαίδευση ως μέσο για την πρώιμη απόκτηση βασικών δεξιοτήτων να είναι υψηλής ποιότητας. Θεωρώ επίσης σημαντικό να εστιάζει η πρωτοβάθμια και δευτεροβάθμια εκπαίδευση στην ανάπτυξη πιο συγκεκριμένων δεξιοτήτων, επί παραδείγματι, στην εκμάθηση ξένων γλωσσών και στην προσαρμογή στις ανάγκες των κοινοτήτων στις οποίες βρίσκονται τα σχολεία. " τριτοβάθμια εκπαίδευση που είναι συντονισμένη με τις ανάγκες της αγοράς εργασίας, των εταιρειών και της κοινωνίας εν γένει είναι επίσης σημαντική.
<SPEAKER ID="968" NAME="Edite Estrela  " LANGUAGE="PT">
Ψήφισα υπέρ της έκθεσης σχετικά με τις βασικές ικανότητες για έναν κόσμο που αλλάζει: εφαρμογή του προγράμματος εργασίας "Εκπαίδευση και κατάρτιση 2010". Παρά ορισμένες βελτιώσεις, απέχουμε πολύ ακόμα από την επίτευξη των στόχων για την εκπαίδευση και την κατάρτιση που ορίζονται στη στρατηγική της Λισαβόνας. Αυτή η έκθεση αναλύει τι δεν πήγε καλά και παρουσιάζει προκλήσεις που πρέπει ακόμα να ξεπεραστούν, όπως η καλύτερη σύνδεση μεταξύ των συστημάτων εκπαίδευσης, επαγγελματικής κατάρτισης και διά βίου μάθησης.
<SPEAKER ID="225" NAME="Diogo Feio  " LANGUAGE="PT">
Έχοντας εμπειρία σε κυβερνητική θέση στον τομέα της εκπαίδευσης στη χώρα μου, λυπούμαι βαθύτατα όταν τον βλέπω να ταξινομείται διαρκώς λάθος σε όλους σχεδόν τους δείκτες που σχετίζονται με αυτά τα θέματα. Φοβάμαι ότι αυτά τα δυσμενή αποτελέσματα είναι, σε μεγάλο βαθμό, το αποτέλεσμα μιας ιδεολογίας μάθησης που φαίνεται ότι απουσιάζει πλήρως από την ανακοίνωση της Επιτροπής και από το ψήφισμα του Κοινοβουλίου: σε αυτά τα έγγραφα δεν αναφέρονται ούτε μια φορά οι λέξεις "αξία", "αυστηρότητα", "προσπάθεια"και "πειθαρχία" και οι έννοιες της "μεταφοράς γνώσεων" και της "απομνημόνευσης" θεωρούνται λιγότερο σημαντικές από τα θέματα των "ικανοτήτων" και των "στάσεων" με βάση τις "βασικές ικανότητες".
<P>
Θα ήταν χρήσιμο αν οι κυβερνήσεις σταματούσαν να ανησυχούν για τα στατιστικά στοιχεία και ασχολούνταν αντί γι' αυτό με τη ρίζα του προβλήματος, αφήνοντας κατά μέρος τις μεθόδους που συμπεριλαμβάνουν πολλή συζήτηση, αφαιρώντας την ευθύνη από όλα τα άτομα που συμμετέχουν στην εκπαιδευτική διαδικασία και στη στατιστική συγκάλυψη. Αντ' αυτού, πρέπει να εγκρίνουν μεθόδους εστιασμένες, πάνω απ' όλα, στο επιστημονικό περιεχόμενο και στις γνωστικές διαδικασίες, στην αποτελεσματική μάθηση και διδασκαλία. Πρέπει να υπάρχει μικρότερη εστίαση σε δηλώσεις κοινών θέσεων που είναι τόσο κενές όσο καλές είναι οι προθέσεις τους. Λαμβάνοντας υπόψη το συνολικά θετικό περιεχόμενο του ψηφίσματος, θα το υπερψηφίσω, αλλά όχι χωρίς να εκφράσω τη βαθιά διαφωνία μου με αυτήν την ερμηνεία του πώς θα έπρεπε να είναι το εκπαιδευτικό σύστημα.
<SPEAKER ID="967" NAME="Joao Ferreira  " LANGUAGE="PT">
Τα θέματα εκπαίδευσης και κατάρτισης είναι ασφαλώς ύψιστης σημασίας, λαμβάνοντας υπόψη τη διαρκή πρόοδο της επιστήμης και της τεχνολογίας και την αυξανόμενη ενσωμάτωση της επιστημονικής και τεχνολογικής γνώσης στις παραγωγικές διαδικασίες. Αυτό είναι το πλαίσιο στο οποίο η υπό συζήτηση έκθεση θεωρεί "απαραίτητη την εφαρμογή πολιτικών που θα αποβλέπουν στην αναβάθμιση της ποιότητας της εκπαίδευσης και της κατάρτισης". Φυσικά, συμμεριζόμαστε αυτήν την ανησυχία.
<P>
Ωστόσο, εκφράζοντας αυτήν την ανησυχία, δεν κάνει καν την απαραίτητη μνεία στη σημασία των δημόσιων σχολείων για την επίτευξη αυτού του στόχου, ούτε γίνεται αναφορά στις συνέπειες της έλλειψης επενδύσεων στα δημόσια σχολεία ή στον αποκλεισμό πολλών νέων από την πρόσβαση στην εκπαίδευση και στην κατάρτιση· αντ' αυτού, επιλέγει να κάνει μια λανθασμένη και ασαφή αναφορά στην αύξηση της "συνεργασίας του δημόσιου και του ιδιωτικού τομέα". Όσον αφορά στην τριτοβάθμια εκπαίδευση, η διαδικασία της Μπολόνια δεν προτείνει καμία λύση για τις αναγκαίες βελτιώσεις στην εκπαίδευση, αντιθέτως, σε χώρες όπως η Πορτογαλία, την επιδείνωσε, ειδικά το κρατικό σύστημα.
<P>
Δεν μπορούμε να μην επισημάνουμε και να μην καταδικάσουμε την υποστήριξη της "ευελιξίας", η οποία ωθεί τους νέους σε επισφαλή, αβέβαιη, διαλείπουσα και ανεπαρκώς αμειβόμενη εργασία. Επίσης, διαφωνούμε με την ιδέα της εθελοντικής εργασίας ως υποκατάστατο των θέσεων απασχόλησης, η οποία εντείνει την εκμετάλλευση των νέων που προσπαθούν να μπουν στον κόσμο της εργασίας.
<SPEAKER ID="226" NAME="Emma McClarkin  " AFFILIATION="ECR">
γραπτώς. - (EN) Τόσο εγώ όσο και οι βρετανοί Συντηρητικοί συνάδελφοί μου συμφωνούμε με πολλά σημεία αυτής της έκθεσης. Εξακολουθούμε να υποστηρίζουμε τις προσπάθειες ανάπτυξης στρατηγικών διά βίου μάθησης και προώθησης της επαγγελματικής εκπαίδευσης και κατάρτισης (ΕΕΚ) και της καλύτερης ενσωμάτωσης βασικών ικανοτήτων όπως η εκμάθηση ξένων γλωσσών, τα μαθηματικά και οι επιστήμες. Και πιστεύουμε ότι το πιο σημαντικό στοιχείο είναι η διασφάλιση ότι οι αγορές εργασίας είναι αρκετά ευέλικτες ώστε να εξασφαλίσουν πως οι νέοι να μπορούν να αποκτήσουν απασχόληση.
<P>
Ωστόσο, δεν μπορούμε να υποστηρίξουμε την αναφορά σε αυτήν την έκθεση για τη διδασκαλία όλων των παιδιών των μεταναστών στη μητρική τους γλώσσα. Πιστεύουμε ότι αυτό θα είναι ανεφάρμοστο, δαπανηρό και αναποτελεσματικό, ειδικά σε σχολεία που έχουν παιδιά από πολλά διαφορετικά γλωσσικά περιβάλλοντα, και ελάχιστα θα συνέβαλε στην προώθηση της ενσωμάτωσης των μεταναστών στις τοπικές κοινωνίες. Επιπροσθέτως, η εκπαιδευτική πολιτική είναι, και πρέπει να παραμείνει, στην αρμοδιότητα των μεμονωμένων κρατών μελών. Γι' αυτόν τον λόγο, καταψηφίσαμε αυτήν την έκθεση.
<SPEAKER ID="966" NAME="Nuno Melo  " LANGUAGE="PT">
Μετά την έγκριση της στρατηγικής της Λισαβόνας το 2000, εφαρμόστηκε μια σειρά πρωτοβουλιών που αποσκοπούσαν στην επίτευξη του στρατηγικού στόχου που έθεσε το Ευρωπαϊκό Συμβούλιο να καταστεί η Ευρώπη "η ανταγωνιστικότερη και δυναμικότερη οικονομία της γνώσης ανά την υφήλιο έως το 2010". " ανάληψη δέσμευσης για την εκπαίδευση και την κατάρτιση είναι σημαντική και πρέπει να περιλαμβάνει τη βελτίωση της ποιότητας και της αποτελεσματικότητας των εκπαιδευτικών συστημάτων στην Ευρώπη. Πρέπει να αναληφθεί δέσμευση για την κατάρτιση των δασκάλων και των εκπαιδευτικών, την παροχή πρόσβασης στα συστήματα εκπαίδευσης και κατάρτισης για όλους, τη βελτίωση της διδακτικής διαδικασίας ώστε να γίνει πιο ελκυστική, το άνοιγμα των συστημάτων εκπαίδευσης και κατάρτισης στον υπόλοιπο κόσμο και την προώθηση ισχυρότερων δεσμών με τον κόσμο της εργασίας. " τυποποίηση των στόχων σε ένα πλαίσιο για βασικές ικανότητες αποτέλεσε ένα σημαντικό βήμα προς την επίτευξη των προτεινόμενων στόχων για το 2010, οι οποίοι, ωστόσο, δεν επετεύχθησαν πλήρως. Από την άποψη της αναθεώρησης και της αξιολόγησης του μέχρι τώρα έργου, αυτό το έγγραφο καθίσταται ακόμα πιο σημαντικό αν εξεταστεί από τη σκοπιά της εκπόνησης στρατηγικών ανάκαμψης για την επίτευξη των στόχων που προτάθηκαν αρχικά για τον εκπαιδευτικό τομέα, λαμβάνοντας υπόψη τη νέα πρόταση για στρατηγική πλαισίωση της ευρωπαϊκής συνεργασίας σε αυτόν τον τομέα: Εκπαίδευση και κατάρτιση 2020.
<SPEAKER ID="227" NAME="Andreas Molzer  " LANGUAGE="DE">
" εκπαίδευση είναι σημαντική, αλλά η αλήθεια είναι ότι μια καλή εκπαίδευση και κατάρτιση έχει πάψει εδώ και πολύ καιρό να αποτελεί εγγύηση απασχόλησης, πολύ δε περισσότερο μια καλής θέσης εργασίας. Αντί να επενδύονται χρήματα σε κατάλληλα προγράμματα απόκτησης τίτλων σπουδών, το σχέδιο είναι να γεμίσει η ΕΕ με προσωπικό με χαμηλού επιπέδου προσόντα χρησιμοποιώντας κάθε είδους κάρτα, με τις μεταβατικές προθεσμίες στην αγορά εργασίας να απορρίπτονται ως περιττές. Στο πλαίσιο των βασικών προϋποθέσεων που αναφέρονται, το πρόγραμμα κατάρτισης δεν είναι επαρκές, γι' αυτό ψήφισα "όχι".
<SPEAKER ID="228" NAME="Alfredo Pallone  " LANGUAGE="IT">
" παραδοχή ότι η εκπαίδευση και η κατάρτιση είναι ουσιώδεις για μια κοινωνία της γνώσης και για τη μελλοντική οικονομία δεν αποτελεί πλέον μύθο. Αυτά τα στοιχεία αποτελούν τη βάση της κοινωνίας μας και τα θεμέλια για το μέλλον το δικό μας και των επερχόμενων γενεών.
<P>
" εκπαίδευση (προσχολική, πρωτοβάθμια, δευτεροβάθμια και τριτοβάθμια) και η ποιοτική επαγγελματική κατάρτιση είναι απαραίτητες αν θέλουμε να ανταποκριθούμε στις προκλήσεις που πρέπει να αντιμετωπίσει η Ευρώπη, και στο πλαίσιο της στρατηγικής ΕΕ 2020. Υποστηρίζω το σύστημα της ανακοίνωσης που αναφέρει διάφορες στρατηγικές που θα μπορούσαν να εφαρμοστούν, όπως η στήριξη της ανάπτυξης των ικανοτήτων των εκπαιδευτικών, η επικαιροποίηση των μεθόδων αξιολόγησης και η καθιέρωση νέων τρόπων οργάνωσης της μάθησης. Εκφράζω την υποστήριξή μου και συγχαίρω την εισηγήτρια για την ευαισθησία που επέδειξε στην εκπόνηση της έκθεσης.
<SPEAKER ID="229" NAME="Γεώργιος Παπανικολάου  " AFFILIATION="PPE">
γραπτώς. - Υπερψήφισα την έκθεση σχετικά με τις βασικές ικανότητες για έναν κόσμο που αλλάζει: εφαρμογή του προγράμματος εργασίας "Εκπαίδευση και κατάρτιση 2010". Το κείμενο παρουσιάζει μια σφαιρική προσέγγιση για την αναβάθμιση και προσαρμογή της εκπαίδευσης στις σύγχρονες απαιτήσεις. " αναζήτηση των αιτιών που οδήγησαν στην αποτυχία του στόχου της διαδικασίας της Μπολόνια για την σύγκλιση της τριτοβάθμιας εκπαίδευσης μεταξύ των κρατών μελών, η σημασία προσαρμογής των εκπαιδευτικών συστημάτων έτσι ώστε να προετοιμάσει τις ευρωπαϊκές κοινωνίες για την έξοδο από την οικονομική κρίση και την επαναφορά στην βιώσιμη ανάπτυξη, καθώς και η σημασία της διείσδυσης των νέων τεχνολογιών σε όλες τις βαθμίδες της εκπαίδευσης, αποτελούν σημεία κλειδιά για το εκπαιδευτικό σύστημα του αύριο. Για αυτόν τον λόγο είχα καταθέσει στην Επιτροπή Πολιτισμού και Παιδείας σχετικές τροπολογίες οι οποίες και υπερψηφίστηκαν.
<SPEAKER ID="230" NAME="Raul Romeva i Rueda  " AFFILIATION="Verts/ALE">
γραπτώς. - (EN) Χαίρομαι ιδιαίτερα που εγκρίναμε σήμερα την έκθεση της καταλανής συναδέλφου μου από την Ομάδα S&D, Maria Badia i Cutchet, σχετικά με το πολύ σημαντικό θέμα της αντιμετώπισης της εκπαίδευσης και της κατάρτισης ως βασικών ικανοτήτων για έναν κόσμο που αλλάζει.
<SPEAKER ID="965" NAME="Marie-Therese Sanchez-Schmid  " LANGUAGE="FR">
Ψήφισα υπέρ αυτής της έκθεσης και θέλω να υπενθυμίσω τη σημασία των βασικών ικανοτήτων που πρέπει να αποκτήσει κάθε Ευρωπαίος. Ο αριθμός των νέων που δεν μπορούν να διαβάσουν σωστά στην ηλικία των 15 ετών αυξάνεται σταθερά (21,3% το 2000 και 24,1% το 2006). Με μια ευρωπαϊκή στρατηγική επικεντρωμένη στις ποιοτικές θέσεις εργασίας και σε μια έξυπνη οικονομία, αυτό το γνωστικό χάσμα είναι κάτι που θα περιθωριοποιήσει ένα ακόμα μεγαλύτερο τμήμα του πληθυσμού. Τα κράτη μέλη πρέπει να ενσωματώσουν αυτήν την προτεραιότητα για την απόκτηση βασικών ικανοτήτων (ανάγνωση, γραφή, αριθμητική) στα εκπαιδευτικά τους προγράμματα πριν από την εξειδίκευση των μαθητών τους. Επιπροσθέτως, η εκμάθηση ξένων γλωσσών είναι καίριας σημασίας. Ως καθηγήτρια της αγγλικής γλώσσας, το γνωρίζω ιδιαίτερα αυτό. Το γεγονός ότι ορισμένες χώρες έχουν μείνει πίσω στη διδασκαλία ξένων γλωσσών κλείνει πολλές πόρτες στους μαθητές, σε μια εποχή που οι θέσεις εργασίας αποκτούν έναν όλο και πιο διεθνή χαρακτήρα. Τέλος, η προσαρμογή των εκπαιδευτικών προτύπων στα νέα επαγγέλματα της πράσινης οικονομίας ή της ψηφιακής οικονομίας αποτελεί μεγάλη πρόκληση για την εκπαίδευση στην Ευρώπη. Γι' αυτόν τον λόγο, η στήριξη της διά βίου μάθησης αποτελεί το κλειδί για μια σταδιοδρομία ευέλικτη και προσαρμοσμένη στις θέσεις εργασίας του μέλλοντος.
<SPEAKER ID="231" NAME="Joanna Senyszyn  " LANGUAGE="PL">
Υποστήριξα την έκθεση για το πρόγραμμα "Εκπαίδευση και κατάρτιση 2010" με χαρά και με την ελπίδα για ταχεία εφαρμογή των ιδεών του προγράμματος. Ως ακαδημαϊκός και καθηγήτρια με πολυετή εμπειρία, δίνω ιδιαίτερη σημασία στην ανάγκη ενίσχυσης της κινητικότητας μεταξύ των ιδρυμάτων τριτοβάθμιας εκπαίδευσης, του επιχειρηματικού κόσμου και της επαγγελματικής εκπαίδευσης και κατάρτισης.
<P>
" σύγχρονη τριτοβάθμια εκπαίδευση πρέπει να προετοιμάζει συστηματικά τους σπουδαστές για την είσοδό τους στην αγορά εργασίας. Παράλληλα με την απόκτηση των κατάλληλων γνώσεων, ικανότητες όπως η επιχειρηματικότητα, η διαπολιτισμική κατανόηση και η δημιουργικότητα καθίστανται ιδιαίτερα σημαντικές και διαδραματίζουν αποφασιστικό ρόλο, σε ισότιμη βάση με την τυπική κατάρτιση, στην επίτευξη επαγγελματικής επιτυχίας.
<P>
Από αυτήν την άποψη, λοιπόν, η εκπαίδευση είναι πολύ σημαντική. Επίσης, είναι σημαντικό να εγκριθούν μέτρα για την αύξηση της εκπροσώπησης των γυναικών στις επιστήμες και στην επιστημονική έρευνα. Επί αυτού του θέματος, ζήτησα ήδη από την Ευρωπαϊκή Επιτροπή να εκπονήσει γνωμοδότηση και να εξετάσει το ενδεχόμενο ανάπτυξης ειδικών προγραμμάτων για τη δημιουργία ίσων ευκαιριών για τις γυναίκες στον τομέα των επιστημών.
<P>
Λαμβάνοντας υπόψη τα ανησυχητικά στατιστικά στοιχεία σχετικά με τα τυπικά προσόντα των Ευρωπαίων -μεταξύ άλλων και του γεγονότος ότι 77 εκατομμύρια άνθρωποι, ή σχεδόν το ένα τρίτο του πληθυσμού της Ευρώπης ηλικίας 25-64 ετών, δεν διαθέτουν καθόλου ή διαθέτουν χαμηλού επιπέδου τυπικά προσόντα- θεωρώ αυτήν την έκθεση εξαιρετικά σημαντική για την προώθηση της επιστήμης και την αύξηση των επαγγελματικών προσόντων. Σε αυτό το πλαίσιο, απευθύνω έκκληση στα κράτη μέλη της ΕΕ και στην Επιτροπή για αποτελεσματική υλοποίηση των ιδεών του προγράμματος.
<SPEAKER ID="964" NAME="Czesław Adam Siekierski  " LANGUAGE="PL">
" εκπαίδευση έχει σημαντικές κοινωνικές λειτουργίες, ανοίγει πόρτες και προσφέρει προοπτικές για ένα καλύτερο μέλλον. Συνεπώς, πρέπει να καταβάλουμε κάθε προσπάθεια για να συμβάλουμε στην εκπαίδευση των νέων μέσω κοινοτικών προγραμμάτων και επιχορηγήσεων σε συνδυασμό με εθνικά μέτρα. Σε μια εποχή παγκοσμιοποίησης, αυξημένου ανταγωνισμού και ραγδαίων αλλαγών, η συμμετοχή στη διά βίου μάθηση είναι σημαντική.
<P>
Χάρη στις ανταλλαγές φοιτητών, όπως το πρόγραμμα Erasmus, οι νέοι μας δεν εμπλουτίζουν μόνο τις γνώσεις τους σε συγκεκριμένους θεματικούς τομείς, αλλά διευρύνουν και τους ορίζοντές τους. " γνωριμία με νέους πολιτισμούς και γλώσσες και η ανάπτυξη διεθνών επαφών οδηγεί στη δημιουργία πιο στέρεων δεσμών στην Ευρώπη και συμβάλλει στη δημιουργία της ευρωπαϊκής ταυτότητας. " φιλοδοξία της Ευρώπης είναι να βρίσκεται στην πρώτη γραμμή της έρευνας και της ανάπτυξης, της καινοτομίας και των νέων τεχνολογικών λύσεων που επιτρέπουν την καλύτερη διαχείριση των ενεργειακών πόρων.
<P>
Οι ελπίδες μας εναποτίθενται στους νέους, γι' αυτό πρέπει να δώσουμε προτεραιότητα σε αυτήν την ομάδα. Οι νέοι που ολοκληρώνουν την πανεπιστημιακή τους εκπαίδευση δυσκολεύονται να μπουν στην αγορά εργασίας διότι οι εργοδότες πολύ συχνά δίνουν έμφαση στην επαγγελματική εμπειρία, την οποία οι νέοι δεν διαθέτουν σε αυτό το στάδιο της ζωής τους. Γι' αυτόν τον λόγο, πρέπει να προαγάγουμε τον διάλογο μεταξύ των πανεπιστημίων και των επιχειρήσεων, να προσαρμόσουμε τα προγράμματα σπουδών στις ανάγκες της αγοράς εργασίας και να δώσουμε έμφαση στις περιόδους πρακτικής άσκησης και στην πρακτική εμπειρία που θα καταστήσουν ευκολότερη την εύρεση εργασίας.
<SPEAKER ID="232" NAME="Viktor Uspaskich  " LANGUAGE="LT">
Κυρίες και κύριοι, το σφίξιμο της ζώνης σε όλη την Ευρώπη -ως επώδυνο και αυστηρό μέτρο- αρχίζει να έχει επιπτώσεις. Τα θύματα και οι συμβιβασμοί έχουν γίνει ήδη μέρος της καθημερινής ζωής σε πολλούς τομείς της ΕΕ, αλλά είναι σημαντικό (ειδικά κατά τη διάρκεια της οικονομικής ύφεσης) να μην αμελούμε τις δεσμεύσεις που έχουμε αναλάβει σε τόσο θεμελιώδεις τομείς πολιτικής όσο η εκπαίδευση. Όπως έχει δείξει η ιστορία, η εκπαίδευση είναι ένας λόγος για τον οποίο αξίζει να αγωνιστεί κανείς - είτε στα μυστικά εκπαιδευτικά ιδρύματα της κατεχόμενης από τους Ναζί Ευρώπης, είτε στο "ιπτάμενο πανεπιστήμιο" των αντιφρονούντων την εποχή του Στάλιν. " παγκόσμια οικονομική κρίση μας υποχρεώνει να προσαρμοστούμε για άλλη μια φορά. " επαγγελματική εκπαίδευση και κατάρτιση πρέπει να προσαρμοστεί στις ανάγκες της αγοράς εργασίας. Το ποσοστό αλφαβητισμού της Ευρώπης πρέπει να βελτιωθεί, καθώς σε αυτόν τον τομέα η Ευρώπη είναι πολύ πίσω από τις "νωμένες Πολιτείες και την Ιαπωνία. Πρέπει να καλύψουμε αυτήν την απόσταση. Είναι σημαντικό να αυξήσουμε το ποσοστό αλφαβητισμού, μαθηματικού γραμματισμού και γνώσης των υπολογιστών στους νέους, αλλά και στους άνεργους ενήλικες που ανήκουν στην κατώτερη κοινωνικοοικονομική τάξη. " διά βίου μάθηση από την αρχή έως το τέλος της ζωής μας, καθώς και τα προγράμματα "δεύτερης ευκαιρίας" για τους ενήλικες με περιορισμένες ικανότητες, δεν είναι σημαντικά μόνο για την τόνωση της οικονομίας και της αγοράς εργασίας, αλλά και για την κοινωνική ένταξη και την ενεργή συμμετοχή του πολίτη. Είναι καθήκον μας να αναβαθμίσουμε την ποιότητα της κατάρτισης σε όλη την Ευρώπη και να καταστήσουμε ελκυστικότερη την εκπαίδευση. Πρόκειται για μακροχρόνιο αγώνα, αλλά είναι κάτι για το οποίο αξίζει να αγωνιστεί κανείς.
<SPEAKER ID="234" NAME="Sebastian Valentin Bodu  " LANGUAGE="RO">
" διοίκηση και διαχείριση των εμπορικών επιχειρήσεων είναι ένας τομέας που εγείρει νέες ανησυχίες, ειδικά κατά τη διάρκεια της τρέχουσας κρίσης, μολονότι υπόκειται σε διαρκή ρύθμιση. Μάλιστα, το να καταστήσουμε τους διευθυντές υπεύθυνους για τις αποφάσεις τους, και δεν αναφέρομαι εδώ μόνο στα διοικητικά στελέχη, είναι απόλυτα αναγκαίο στο πλαίσιο της πρόθεσής μας να μειώσουμε τους συστημικούς κινδύνους. Στην περίπτωση των εταιρειών που δραστηριοποιούνται σε στρατηγικούς τομείς, με μεγάλο κύκλο εργασιών ή σημαντικό μερίδιο της αγοράς, τα χρηματοοικονομικά προβλήματα που μπορεί να αντιμετωπίσουν αυτές οι εταιρείες προφανώς υπερβαίνουν τα απλά συμφέροντα των μετόχων, περνώντας στη σφαίρα των "ενδιαφερόμενων φορέων", με άλλα λόγια, των πιστωτών, των εργαζομένων, των καταναλωτών, του συναφούς τομέα ή του κράτους.
<P>
Σε αυτήν την κατάσταση, η τροπολογία που προτείνω για να καταστούν τα μέλη του διοικητικού συμβουλίου υπεύθυνα για τις αποφάσεις τους κάνοντας υποχρεωτικό ένα ποσοστό μελών αυτού του σώματος να είναι επαγγελματίες ενισχύει τη μείωση των συστημικών κινδύνων, καθώς επί του παρόντος δεν είναι πλέον αρκετό να είναι κανείς εκπρόσωπος του μετόχου εφόσον, ακριβώς όπως έδειξα, το όφελος για τη χρηματοοικονομική υγεία και σταθερότητα ορισμένων εταιρειών ξεπερνά το αυστηρό επενδυτικό όφελος υπό τη μορφή κυριότητας ή μετοχικού κεφαλαίου. Επιπροσθέτως, προκειμένου να ενθαρρυνθεί η συμμετοχή των μετόχων σε αυτές τις εταιρείες, η οποία είναι παθητική σε πολλές περιπτώσεις όταν το ποσοστό του μετοχικού κεφαλαίου είναι πολύ μικρό, πρέπει να ρυθμιστεί η ηλεκτρονική ψηφοφορία.
<SPEAKER ID="235" NAME="Diogo Feio  " LANGUAGE="PT">
" διοίκηση των εταιρειών και η ηθική τους είναι καίριο ζήτημα, ειδικά στην παρούσα κατάσταση κατά την οποία πολλοί μέτοχοι έχουν απώλειες στις επενδύσεις τους λόγω των παραβιάσεων ορισμένων από αυτές τις αρχές. Τα καλά διευθυντικά στελέχη που είναι υπεύθυνα και η συμπεριφορά τους διέπεται από ηθικές αρχές είναι κεντρικής σημασίας για την ισόρροπη διαδικασία λήψης αποφάσεων που καθιστά τις εταιρείες ανταγωνιστικές. Όταν μιλάμε για ρύθμιση ορισμένων ηθικών πρακτικών, δεν πρέπει να ξεχνάμε την αρχή της ιδιωτικής αυτονομίας και ότι πρέπει να υπάρχει ένα όριο μέχρι το οποίο πρέπει να ρυθμίζονται ορισμένες πρακτικές.
<P>
Θεωρώ επίσης σημαντικό να συμμετέχουν οι μέτοχοι περισσότερο, και να αναλαμβάνουν μεγαλύτερη ευθύνη, στη διασφάλιση ότι τα καλά διοικητικά στελέχη ανταμείβονται από την αγορά και ότι τα λιγότερο ηθικά στελέχη τιμωρούνται, έτσι ώστε οι πρακτικές τους να μην βλάπτουν τα δικαιώματα των μετόχων ούτε να έχουν αρνητικό αντίκτυπο στο σύνολο της αγοράς.
<SPEAKER ID="963" NAME="Nuno Melo  " LANGUAGE="PT">
" πρόσφατη χρηματοπιστωτική κρίση ενέτεινε την ανάγκη εξέτασης των δεοντολογικών ζητημάτων που σχετίζονται με την διοίκηση επιχειρήσεων με πιο υπεύθυνο τρόπο. Τα ζητήματα που αφορούν το δομή των αποδοχών και τη διακυβέρνηση στον τομέα των αποδοχών των διοικητικών και διευθυντικών στελεχών των εισηγμένων εταιρειών πρέπει να διέπονται από ηθικές και δεοντολογικές αρχές που δεν επιτρέπουν καταστάσεις όπως αυτές που είδαμε κατά το πρόσφατο παρελθόν, με τη διανομή μπόνους στα διευθυντικά στελέχη εταιρειών που αμέσως μετά κηρύσσουν πτώχευση ή αντιμετωπίζουν πολύ σοβαρά χρηματοοικονομικά προβλήματα. " ΕΕ χρειάζεται ένα παραγωγικό, κοινωνικό και περιβαλλοντικό μοντέλο με μακροπρόθεσμο ορίζοντα και σεβασμό στα συμφέροντα όλων: εταιρειών, μετόχων και εργαζομένων. Γι' αυτό ψήφισα με αυτόν τον τρόπο.
<SPEAKER ID="236" NAME="Alfredo Pallone  " LANGUAGE="IT">
Εκφράζω την υποστήριξή μου για την έκθεση του κ. Lehne. " πρόσφατη χρηματοπιστωτική κρίση κατέδειξε την ανάγκη να αναλυθούν τα ζητήματα που σχετίζονται με τις πολιτικές αποδοχών των διευθυντικών στελεχών των εταιρειών. Συμφωνώ με τον εισηγητή που προτείνει μια μέθοδο βασισμένη σε δεσμευτικά μέτρα, με σκοπό να αποφευχθεί μια κατάσταση κατά την οποία το μεταβλητό στοιχείο των αποδοχών (μπόνους, μερίδια κ.λπ.) οδηγεί σε επενδυτικές πολιτικές υπερβολικά επικίνδυνες και υπερβολικά μακριά από την κατάσταση της πραγματικής οικονομίας.
<P>
Προς τον σκοπό αυτόν φαίνεται ότι απαιτούνται νομοθετικά μέτρα που θα μας επιτρέψουν να λύσουμε το πρόβλημα των διαφορετικών εθνικών κανόνων στον τομέα των αποδοχών για τις εταιρείες, ιδίως σε περιπτώσεις διασυνοριακών συγχωνεύσεων. Ειδικά όσον αφορά στον χρηματοπιστωτικό τομέα, τα ηθικά ζητήματα πρέπει να τεθούν στο επίκεντρο, όχι μόνο από ηθική, αλλά και, πάνω απ' όλα, από κοινωνική σκοπιά. Προκειμένου να επιτευχθεί αυτό, πρέπει να καθιερώσουμε ομοιόμορφες και σφαιρικές κατευθυντήριες γραμμές.
<SPEAKER ID="237" NAME="Evelyn Regner  " LANGUAGE="DE">
Ψήφισα υπέρ της έκθεσης πρωτοβουλίας σχετικά με ζητήματα δεοντολογίας που σχετίζονται με τη διοίκηση των εταιρειών διότι υποστηρίζω πρωτίστως την έκκληση του Ευρωπαϊκού Κοινοβουλίου να ενθαρρυνθεί η προώθηση περισσότερων γυναικών σε διευθυντικές θέσεις και την έκκληση προς την Ευρωπαϊκή Επιτροπή να υποβάλει μια πρόταση καθιέρωσης συστήματος σχετικά με τη σύνθεση των οργάνων λήψης απόφασης των επιχειρήσεων, καθώς και άλλων οργανισμών και υπηρεσιών γενικότερα. Ταυτόχρονα, ωστόσο, με λυπεί το γεγονός ότι η τροπολογία μου, η οποία θα καθιστούσε υποχρεωτική αυτήν την πρόταση, δεν εισήχθη στο τελικό ψήφισμα.
<P>
Θα ήθελα το Ευρωπαϊκό Κοινοβούλιο να είχε προβάλει πιο φιλόδοξες απαιτήσεις. Αναφορικά με την πολιτική αποδοχών, θέλω να επισημάνω τις σοβαρές διαφορές που κυριαρχούν στην πραγματικότητα και να τονίσω ότι οι αρχές που καθιερώνονται από τις ευρωπαϊκές οδηγίες όσον αφορά τη μισθολογική ισότητα και την ίση μεταχείριση ανδρών και γυναικών πρέπει να τηρούνται και να υποστηρίζονται. Συμφωνώ να καταστούν αυτές οι θεμελιώδεις αρχές υποχρεωτικές σε κάθε κράτος μέλος και πιστεύω ότι πρέπει να καθιερωθεί ένα σύστημα επιβολής κυρώσεων για περιπτώσεις μη συμμόρφωσης.
<SPEAKER ID="962" NAME="Alfredo Antoniozzi  " LANGUAGE="IT">
Υποστήριξα την έκθεση του κ. Παπανικολάου διότι γνωρίζω ότι οι συνέπειες της οικονομικής και χρηματοπιστωτικής κρίσης έχουν ήδη αγγίξει και επηρεάσει τον ιστό της κοινωνίας, ειδικά τους νέους της Ευρώπης, εκθέτοντάς τους σε ανησυχητικά ποσοστά ανεργίας.
<P>
Πιστεύω λοιπόν ότι είναι καθήκον των ευρωπαϊκών θεσμικών οργάνων να αναπτύξουν μια καλοσχεδιασμένη στρατηγική που θα αξιοποιήσει κατά τον καλύτερο δυνατό τρόπο τα υφιστάμενα προγράμματα κατάρτισης και κινητικότητας (όπως τα Comenius, Erasmus και Leonardo da Vinci), ενισχύοντας ταυτόχρονα τον συσχετισμό μεταξύ της παροχής κατάρτισης, των ικανοτήτων και των απαιτήσεων και των αναγκών της αγοράς εργασίας, προκειμένου να γίνει η απαραίτητη μετάβαση από την επαγγελματική κατάρτιση στην αγορά εργασίας ομαλότερα και με περισσότερη ασφάλεια.
<SPEAKER ID="961" NAME="Zigmantas Balčytis  " AFFILIATION="S&amp;D">
γραπτώς. - (LT) Συμφωνώ με αυτό το ψήφισμα διότι κατά τη διαμόρφωση των σύγχρονων πολιτικών, έχουμε μεγάλη ευθύνη έναντι των νέων και των μελλοντικών γενεών. " Ευρωπαϊκή Ένωση διαθέτει σημαντικά εργαλεία όσον αφορά τις πολιτικές για τους νέους, ωστόσο τα εργαλεία αυτά πρέπει να αξιοποιούνται πλήρως, να γνωστοποιούνται και να ενσωματώνονται. Με ανησυχεί ο αυξανόμενος αριθμός των νέων που πλήττονται από την ανεργία, την υποαπασχόληση ή την εργασιακή ανασφάλεια, ιδίως στο πλαίσιο της τρέχουσας οικονομικής κρίσης. Είναι πολύ σημαντικό να διασφαλιστεί μια προοπτική για τη νεολαία στη στρατηγική της Λισαβόνας μετά το 2010 και στη στρατηγική για την Ευρώπη του 2020. Υποστηρίζω επίσης την πρόταση για την ανάπτυξη κατάλληλων μέτρων για τους νέους στα προγράμματα ανάκαμψης που καταρτίζονται στο πλαίσιο των σχεδίων για την αντιμετώπιση της οικονομικής και χρηματοπιστωτικής κρίσης και για τη διασφάλιση της καλύτερης ενσωμάτωσης των νέων στην αγορά εργασίας.
<SPEAKER ID="960" NAME="Mara Bizzotto  " LANGUAGE="IT">
" έκθεση, την οποία υπερψήφισα, περιέχει ενδιαφέρουσες σκέψεις και συστάσεις για την ανάπτυξη εποικοδομητικών πολιτικών που έχουν ως στόχο να δώσουν ένα αίσθημα ευθύνης στους νέους της σημερινής κοινωνίας.
<P>
Οι νέοι αντιμετωπίζουν σήμερα πολλές προκλήσεις στην προσπάθειά τους να ενταχθούν στην αγορά εργασίας και στην κοινωνία. Συμφωνώ με τον βασικό συλλογισμό της έκθεσης: το Κοινοβούλιο θα μπορούσε να αποτελέσει ένα χρήσιμο μέσο για την εφαρμογή ευρωπαϊκών στρατηγικών για τη νεολαία, δεδομένων των δημοκρατικών ριζών του και της δυνατότητάς του να συγκεντρώνει τα αιτήματα των νέων επιτόπου και εντός των κρατών μελών και να τα θέτει υπόψη της Ευρώπης.
<P>
Επαναλαμβάνω, όπως ειπώθηκε και σε προηγούμενες παρεμβάσεις, τη σημασία της διασφάλισης ότι οι επιλογές κατάρτισης θα αντικατοπτρίζουν τις τάσεις των τοπικών επιχειρήσεων· μόνο έτσι μπορούμε να βοηθήσουμε τους σημερινούς και τους αυριανούς νέους να ενταχθούν στην αγορά εργασίας ευκολότερα και με μεγαλύτερη ικανοποίηση. Σήμερα, οι θέσεις εργασίας εξακολουθούν να αποτελούν το βασικό πρόβλημα εκατομμυρίων νέων στην Ευρώπη, ειδικά κατά τη διάρκεια της τρέχουσας οικονομικής κρίσης, εξαιτίας της οποίας το ποσοστό της ανεργίας ξεπέρασε το 20%.
<P>
Επίσης συμφωνώ απόλυτα με την έμφαση που δίνει η έκθεση στην κοινωνική και ανθρώπινη σημασία της συμμετοχής των νέων σε εθελοντικές δραστηριότητες ως παράγοντα που τους βοηθά να επιτύχουν προσωπική και συλλογική ανάπτυξη.
<SPEAKER ID="239" NAME="Vilija Blinkevičiūt " AFFILIATION="S&amp;D">
γραπτώς. - (LT) Ψήφισα υπέρ αυτής της έκθεσης, διότι η εκπόνηση και η εφαρμογή της στρατηγικής της ΕΕ για τη νεολαία είναι πολύ σημαντική, ειδικά αυτήν την εποχή που η οικονομική και χρηματοπιστωτική κρίση είχε αρνητικό αντίκτυπο στην απασχόληση των νέων και εξακολουθεί να απειλεί τη μελλοντική ευημερία τους. Οι νέοι είναι το μέλλον της Ευρώπης, γι' αυτό είναι καθήκον μας να τους βοηθήσουμε εφαρμόζοντας μια καλοσχεδιασμένη στρατηγική για τη νεολαία. Ως εκ τούτου, τα κράτη μέλη πρέπει πρωτίστως να διασφαλίσουν το δικαίωμα όλων των παιδιών και των νέων στη δημόσια εκπαίδευση και πρέπει να προσφέρουν σε όλους ίσες ευκαιρίες εκπαίδευσης, ανεξαρτήτως κοινωνικής προέλευσης και οικονομικής κατάστασης. Θέλω να επιστήσω προσοχή στο γεγονός ότι, όπως προβλέπεται στη νέα στρατηγική "Ευρώπη 2020", πρέπει να ληφθούν μέτρα το συντομότερο δυνατόν για να μειωθεί ο αριθμός των μαθητών που εγκαταλείπουν πρόωρα το σχολείο. Μόνο με τη δημιουργία πιο ευέλικτων συνθηκών μάθησης για όλους τους νέους και με την προστασία του δικαιώματος όλων στη μάθηση και στις σπουδές μπορούμε να δημιουργήσουμε ευκαιρίες ώστε να εδραιωθούν οι νέοι στην αγορά εργασίας. Θα ήθελα επίσης να τονίσω ότι πρέπει να εκπονήσουμε συγκεκριμένες κατευθυντήριες γραμμές πολιτικής για την εφαρμογή της πολιτικής για την απασχόληση και την καταπολέμηση της ανεργίας των νέων. Είναι πολύ σημαντικό να τονώσουμε το επιχειρηματικό πνεύμα μεταξύ των νέων και να παράσχουμε στη νεολαία πιο ευέλικτες συνθήκες για να αξιοποιήσει τα μικροπιστωτικά και μικροχρηματοδοτικά μέσα.
<SPEAKER ID="959" NAME="Maria Da Graca Carvalho  " LANGUAGE="PT">
" χρηματοπιστωτική κρίση έχει σοβαρό αντίκτυπο στη ζωή των νέων. Γι' αυτό επιδοκιμάζω την ανανεωμένη στρατηγική για τη νεολαία, η οποία τοποθετεί την ευημερία των μελλοντικών γενεών στην πολιτική ατζέντα. Καθώς το τρίγωνο της γνώσης είναι κομβικό στοιχείο για την ανάπτυξη και τη δημιουργία θέσεων εργασίας, θέλω να τονίσω τη σημασία της δημιουργίας περισσότερων ευκαιριών για τη νεολαία στην εκπαίδευση και την απασχόληση μέσω της ενίσχυσης της αλληλεπίδρασης μεταξύ της εκπαίδευσης, της έρευνας και της καινοτομίας. Οι βουλευτές του Ευρωπαϊκού Κοινοβουλίου διαδραματίζουν καίριο ρόλο στην προώθηση των ευρωπαϊκών πολιτικών για τη νεολαία στα κράτη μέλη. Εφιστώ την προσοχή σας στο πρόβλημα της εγκατάλειψης του σχολείου και στην ανάγκη να διασφαλισθεί ότι ένα μεγαλύτερο ποσοστό νέων θα ολοκληρώνει την περίοδο της υποχρεωτικής εκπαίδευσης.
<P>
Το Ευρωπαϊκό Κοινοβούλιο διαδραματίζει επίσης ουσιαστικό ρόλο στη διαμόρφωση, εφαρμογή, παρακολούθηση και αξιολόγηση της στρατηγικής για τη νεολαία. Είναι σημαντικό τα προγράμματα και οι πόροι της Ένωσης να αντικατοπτρίζουν τις φιλοδοξίες της Ευρώπης για τους νέους και οι πολιτικές, τα προγράμματα και οι δράσεις της ΕΕ να συντονίζονται λαμβάνοντας υπόψη μια στρατηγική της ΕΕ για τη νεολαία.
<SPEAKER ID="958" NAME="Nessa Childers  " AFFILIATION="S&amp;D">
γραπτώς. - (EN) Ψήφισα υπέρ διότι, παρά το γεγονός ότι η στρατηγική της ΕΕ για τη νεολαία είναι, εκ φύσεως, ένα ευρύ και σφαιρικό έγγραφο, είναι σημαντικό να επαναληφθεί ότι κάθε νέα στρατηγική πρέπει να θέτει την εκπαίδευση στο επίκεντρο της φιλοδοξίας και της πολιτικής της. Στο παρελθόν, μια τέτοια εκπαιδευτική πολιτική θα έδινε ορθώς έμφαση στην ανάγκη ολοκλήρωσης της πρωτοβάθμιας και δευτεροβάθμιας εκπαίδευσης από όλους τους μαθητές της ΕΕ. Ευτυχώς, έχουμε φτάσει πλέον στο σημείο όπου έχουμε τη δυνατότητα να στρέψουμε την προσοχή μας σε πιο φιλόδοξους στόχους. Τις δύο προηγούμενες δεκαετίες δοκιμάστηκαν πολλές πρωτοβουλίες που αποσκοπούσαν στην ώθηση προς τα ιδρύματα τριτοβάθμιας εκπαίδευσης εκείνων των δημογραφικών ομάδων που παραδοσιακά δείχνουν απροθυμία να στραφούν προς το πανεπιστήμιο. Κάποιες από αυτές τις πρωτοβουλίες αποδείχθηκαν πιο επιτυχείς από άλλες, αλλά, σε γενικές γραμμές, οι κοινωνικές ομάδες που απαρτίζουν τη μαζική πλειοψηφία των σπουδαστών τριτοβάθμιας εκπαίδευσης παραμένουν οι ίδιες. Δεν μπορούμε να επιτρέψουμε να συνεχιστεί αυτό. Προκειμένου να αντιμετωπίσουμε πραγματικά τη φτώχεια που υπάρχει, αλλά συχνά περνά απαρατήρητη στην ΕΕ, πρέπει να επιτευχθεί ένα αποτελεσματικό σύστημα μέσω του οποίου θα αρχίσουν να εκπροσωπούνται πραγματικά σε επίπεδο τριτοβάθμιας εκπαίδευσης οι ομάδες της κοινωνίας που έχουν τη μικρότερη τάση γι' αυτό.
<SPEAKER ID="240" NAME="Carlos Coelho  " LANGUAGE="PT">
Υποστηρίζω την έκθεση του κ. Παπανικολάου "Μια στρατηγική της ΕΕ για τη νεολαία - Επένδυση και ενδυνάμωση". Συμφωνώ με την έκκλησή του προς τα κράτη μέλη να εφαρμόσουν πλήρως τις διατάξεις της Συνθήκης της Λισαβόνας στον τομέα της πολιτικής για τη νεολαία, όπως η προώθηση της συμμετοχής των νέων στο δημοκρατικό βίο, η ειδική μέριμνα για τους νέους αθλητές και τις αθλήτριες και η νομική εκτέλεση του Χάρτη Θεμελιωδών Δικαιωμάτων.
<P>
Θέλω να τονίσω τον σημαντικό ρόλο των προγραμμάτων Comenius, Erasmus και Leonardo da Vinci στην ανάπτυξη των ευρωπαϊκών πολιτικών στους τομείς της εκπαίδευσης και κατάρτισης. Παροτρύνω την Επιτροπή να δώσει προτεραιότητα στα μέσα που βελτιώνουν τα προσόντα των νέων και αυξάνουν τις ευκαιρίες απασχόλησης και, ιδίως, να αναπτύξει το πρόγραμμα "Erasmus first job". Συμφωνώ με την καταπολέμηση της χρήσης των ναρκωτικών, των αλκοολούχων ποτών, του καπνίσματος και άλλων μορφών εξάρτησης, συμπεριλαμβανομένων των τυχερών παιχνιδιών.
<P>
Υπογραμμίζω τον ρόλο της ενημέρωσης των νέων για θέματα σεξουαλικής αγωγής για την προάσπιση της υγείας τους. Τονίζω τη σημασία των εθελοντικών δραστηριοτήτων και, όπως πάντα υποστήριζε το πορτογαλικό σοσιαλδημοκρατικό κίνημα (JSD), την παροχή στους νέους κεντρικών αρμοδιοτήτων για την ανάπτυξη και εφαρμογή πολιτικών για τη νεολαία σε ευρωπαϊκό, εθνικό και περιφερειακό επίπεδο.
<SPEAKER ID="957" NAME="Mario David  " LANGUAGE="PT">
Οι επενδύσεις σε δράσεις για τους νέους έχουν ζωτική σημασία για το μέλλον των ευρωπαϊκών κοινωνιών, ιδίως σε περιόδους κατά τις οποίες το ποσοστό των νέων στο σύνολο του πληθυσμού μειώνεται συνεχώς. Χαιρετίζω τη "Στρατηγική της ΕΕ για τη νεολαία", στην οποία περιλαμβάνονται για πρώτη φορά στοιχεία για την κατάσταση των νέων στην Ευρώπη, καθώς και τις τρεις προτεραιότητες για τη νεολαία που έθεσε η Επιτροπή.
<P>
" δημιουργία περισσότερων ευκαιριών για τους νέους στον τομέα της εκπαίδευσης και απασχόλησης, η βελτίωση της πρόσβασης και της πλήρους συμμετοχής όλων των νέων στα κοινά η ενίσχυση της κοινωνικής ένταξης και της αλληλεγγύης μεταξύ της κοινωνίας και των νέων είναι θεμελιώδεις στόχοι για μια αποτελεσματική ευρωπαϊκή πολιτική για τη νεολαία, ικανή να συμβάλει στην ανάπτυξη μιας ευρωπαϊκής νοοτροπίας. Εντούτοις, η ύπαρξη διαφορετικών ορισμών της έννοιας "νεολαία" στα επιμέρους κράτη μέλη, καθώς και το γεγονός ότι η πολιτική για τη νεολαία διέπεται από την αρχή της επικουρικότητας, φανερώνουν τα προβλήματα που σχετίζονται με την αποτελεσματική εφαρμογή των μέσων της πολιτικής για τη νεολαία. " ισχυρή βούληση και η μεγάλη δέσμευση εκ μέρους των κυβερνήσεων των κρατών μελών αποτελούν προϋποθέσεις για μια ανανεωμένη ευρωπαϊκή συνεργασία στον τομέα της νεολαίας προκειμένου να επιτευχθούν συγκεκριμένα αποτελέσματα, όπως η επείγουσα ενίσχυση της ανοικτής μεθόδου συντονισμού.
<SPEAKER ID="956" NAME="Edite Estrela  " LANGUAGE="PT">
Ψήφισα υπέρ της έκθεσης σχετικά με "Μια στρατηγική της ΕΕ για τη νεολαία - Επένδυση και ενδυνάμωση". " χρηματοπιστωτική κρίση υποθηκεύει, τουλάχιστον βραχυπρόθεσμα, το επαγγελματικό μέλλον εκατομμυρίων νέων σε ολόκληρη την Ευρωπαϊκή Ένωση, κυρίως λόγω της αυξημένης δυσκολίας ένταξης στην αγορά εργασίας. Πρέπει να διασφαλίσουμε άμεσα ότι τα μέτρα στον τομέα της κατάρτισης θα διασφαλίζουν μια καλύτερη αντιστοιχία των δεξιοτήτων και των απαιτήσεων της αγοράς εργασίας, προάγοντας έτσι την αυτονομία και την οικονομική ανεξαρτησία των νέων. Διαφορετικά, διατρέχουμε τον κίνδυνο διασπάθισης του ταλέντου των νέων.
<SPEAKER ID="241" NAME="Diogo Feio  " LANGUAGE="PT">
Σε μια εποχή που η Ευρώπη προσπαθεί να ξεπεράσει τη μεγαλύτερη και σοβαρότερη οικονομική και χρηματοπιστωτική κρίση των τελευταίων δεκαετιών, είναι σημαντικό η υπό συζήτηση ευρωπαϊκή στρατηγική για τη νεολαία να είναι επικεντρωμένη στα προβλήματα που προκάλεσε αυτή η κρίση και που επηρεάζουν ειδικά τους νέους. Από αυτά τα προβλήματα, τονίζουμε το υψηλό ποσοστό ανεργίας στους νέους, τη δυσκολία ένταξης στην αγορά εργασίας, τις χαμηλές αμοιβές, την ανεπάρκεια της τυπικής κατάρτισης που προσφέρεται από τα σχολεία και τα πανεπιστήμια για τις απαιτήσεις της εργασιακής ζωής και τη δυσκολία συμφιλίωσης της έναρξης της εργασιακής ζωής, που είναι πάντα δύσκολη, με την οικογενειακή ζωή.
<P>
Αυτά είναι τα μελήματα που πρέπει να περιλαμβάνονται σε κάθε ευρωπαϊκή στρατηγική για τη νεολαία. Πρέπει επίσης να αναζητηθούν πολιτικές και στρατηγικές που θα βοηθήσουν τους Ευρωπαίους να προσαρμοστούν καλύτερα και ταχύτερα στις προκλήσεις του εικοστού πρώτου αιώνα - ειδικά σε μια κατάσταση κρίσης. Τονίζω ειδικά τη σημασία των μέτρων που προσδίδουν στην εκπαίδευση τη δέουσα σημασία της, που αποσκοπούν στην απόκτηση νέων δεξιοτήτων και που ενισχύουν τη δημιουργικότητα και το επιχειρηματικό πνεύμα. Τέλος, πιστεύω ότι για να επιτευχθούν απόλυτα οι προτεινόμενοι στόχοι, πρέπει να ενισχυθεί ο συντονισμός μεταξύ των διαφόρων παραγόντων που συμμετέχουν στην εφαρμογή της στρατηγικής για τη νεολαία.
<SPEAKER ID="955" NAME="Jose Manuel Fernandes  " LANGUAGE="PT">
" ανάληψη δέσμευσης προς τους νέους γίνεται μέσω ενός καλού εκπαιδευτικού συστήματος που δίνει απόλυτη προτεραιότητα στα προβλήματα της πρόωρης εγκατάλειψης του σχολείου και του αναλφαβητισμού και που υποστηρίζει την ισότιμη πρόσβαση όλων των νέων σε υψηλού επιπέδου εκπαίδευση και κατάρτιση σε όλα τα επίπεδα. Επίσης υποστηρίξαμε την προαγωγή των ευκαιριών διά βίου μάθησης. Λαμβάνοντας υπόψη τα υψηλά ποσοστά ανεργίας στα οποία είναι εκτεθειμένοι οι νέοι της Ευρώπης και δεδομένου ότι οι νέοι με λιγότερα προσόντα πλήττονται σε μεγαλύτερο ποσοστό από την ανεργία, είναι σημαντικό να διασφαλισθεί ότι οι νέοι λαμβάνουν την καλύτερη δυνατή κατάρτιση, πράγμα που τους εξασφαλίζει άμεση πρόσβαση και μακροπρόθεσμη συμμετοχή στην αγορά εργασίας. " πρώτη θέση εργασίας είναι πολύ σημαντική. Γι' αυτό προτείναμε το πρόγραμμα "Erasmus first job", το οποίο εγκρίθηκε και περιμένουμε από την Επιτροπή να παρακολουθήσει αυτήν την πρόταση. " ΕΕ πρέπει να ενημερώσει, να αναπτύξει και να εφαρμόσει καλύτερα τα μέσα που έχει ήδη στη διάθεσή της. Οι νέοι πρέπει να ενθαρρυνθούν σε μεγαλύτερη συμμετοχή, ειδικά στην οικοδόμηση της "κοινωνίας που ανακυκλώνει" και στον στόχο της καταπολέμησης της αλλαγής του κλίματος, στον οποίο, μάλιστα, ήδη συμβάλλουν γενναιόδωρα.
<SPEAKER ID="954" NAME="Joao Ferreira  " LANGUAGE="PT">
Πιστεύουμε ότι αυτή η έκθεση προσεγγίζει από τη σωστή οπτική γωνία τα προβλήματα των νέων, τα οποία τέμνουν πολλούς τομείς της κοινωνίας. Με αυτόν τον τρόπο, εντοπίζει συγκεκριμένα προβλήματα σε διάφορους τομείς: εκπαίδευση και κατάρτιση, απασχόληση, υγεία, ευημερία και περιβάλλον, πολιτισμός, και άλλα. Αυτά τα προβλήματα περιλαμβάνουν, μεταξύ άλλων, τα εξής: πρόωρη εγκατάλειψη του σχολείου, εργασιακή ανασφάλεια και αβεβαιότητα, μη αμειβόμενες περιόδους πρακτικής άσκησης, διαρροή εγκεφάλων, υποβάθμιση του περιβάλλοντος, εξάρτηση από τα ναρκωτικά και κοινωνικό αποκλεισμό.
<P>
Μολονότι ο εισηγητής υποβάλλει ορισμένες προτάσεις για την επίλυση αυτών των προβλημάτων που τις θεωρούμε θεμιτές και αξίζουν την υποστήριξή μας, υπάρχουν άλλες που είναι σαφώς ανεπαρκείς, κάποιες που είναι ακόμα και διφορούμενες και άλλες που είναι έως και αντιφατικές. Δεν μπορούμε να δεχθούμε, επί παραδείγματι, ότι μια στρατηγική "Ευρώπη 2020" που θα "επικεντρωθεί περισσότερο στους νέους" μπορεί να υιοθετεί την εργασιακή ανασφάλεια ή τη διαλείπουσα εργασία ως "στρατηγικές" λύσεις για τους νέους· και οι δύο αυτές έννοιες είναι παρούσες στην προαναφερθείσα στρατηγική, η οποία υποστηρίζει επίσης την ανταγωνιστικότητα ως πιθανή διέξοδο από την κρίση.
<P>
Όπως και σε άλλους τομείς, αυτό που απαιτείται εδώ είναι εναρμόνιση που επιτυγχάνεται μέσω της κοινωνικής προόδου και όχι με το να καταλήγουν όλοι στο ίδιο, χαμηλό επίπεδο διαβίωσης. Ορισμένες χώρες -όπως η Πορτογαλία- έχουν συμπεριλάβει ένα ευρύ φάσμα δικαιωμάτων των νέων στα συντάγματά τους· είναι σημαντικό αυτά να εφαρμόζονται και όχι να περιορίζονται.
<SPEAKER ID="953" NAME="Elisabetta Gardini  " LANGUAGE="IT">
Ανεργία, προσωρινή εργασία, πρακτική άσκηση. Τι είδους προοπτικές περιμένουν τη νεότερη γενεά; Ποιες προσδοκίες ζωής; Πώς πρέπει να αισθάνονται όταν είναι υποχρεωμένοι να μένουν στο σπίτι και να υποστηρίζονται οικονομικά από τους γονείς τους, και να μην μπορούν καν να σκεφτούν να δημιουργήσουν οικογένεια; Διαλείπουσα απασχόληση, συχνά ανεπαρκώς αμειβόμενη, και θέσεις εργασίας πολύ χαμηλότερου επιπέδου από το επίπεδο εκπαίδευσής τους. Καμία προοπτική για σύνταξη. Τι μπορούν να περιμένουν από το μέλλον;
<P>
Κυρία Πρόεδρε, κυρίες και κύριοι συνάδελφοι, οι νέοι άνθρωποι είναι αυτοί που επωμίζονται το βάρος αυτής της κρίσης.
<P>
Δεν τρέφουν αυταπάτες και ανησυχούν για την πιθανότητα να αποκοπούν από την αγορά εργασίας. Δεν έχει νόημα να κρυβόμαστε πίσω από καλές προθέσεις και υποσχέσεις. Οι νέοι ζητούν από εμάς στοιχεία. Και είναι καθήκον μας να τους δώσουμε σωστές απαντήσεις.
<P>
Πρέπει να επενδύσουμε, πρέπει να παράσχουμε βεβαιότητα, να προσφέρουμε ευκαιρίες. Ο κόσμος της εργασίας αλλάζει και πρέπει να δημιουργήσουμε συνθήκες μέσω των οποίων οι νέοι θα είναι οι πρώτοι που θα προσαρμοστούν σε αυτές τις αλλαγές, αξιοποιώντας κατά τον καλύτερο δυνατό τρόπο τη νέα τεχνολογία και ακολουθώντας εκπαιδευτικές οδούς που είναι κατάλληλες για τις νέες ανάγκες.
<P>
Πρέπει να διπλασιάσουμε τις προσπάθειές μας, πρέπει να θέσουμε τους νέους στο κέντρο των ευρωπαϊκών πολιτικών μας. Αν δεν υπάρχει μέλλον για τους νέους, δεν υπάρχει μέλλον για το σύνολο της κοινωνίας.
<SPEAKER ID="242" NAME="Tunne Kelam  " LANGUAGE="EN">
Ψήφισα υπέρ της έκθεσης σχετικά με τη νέα στρατηγική για τη νεολαία, διότι πιστεύω ότι το μέλλον της Ευρώπης είναι οι σημερινοί νέοι. Πρέπει να λάβουμε μέτρα τώρα για να διασφαλίσουμε ότι οι νέοι μας είναι απόλυτα προετοιμασμένοι για τη ζωή που είναι μπροστά τους και κατάλληλα εξοπλισμένοι για να αντιμετωπίσουν τις προκλήσεις.
<P>
Καλώ τα κράτη μέλη να αντιμετωπίσουν με σοβαρότητα τη νέα στρατηγική για τη νεολαία και να εφαρμόσουν τα προτεινόμενα μέτρα με σθένος. " στρατηγική για τη νεολαία πρέπει να τροφοδοτεί την προσωπική και επαγγελματική ανάπτυξη κάθε νέου ατόμου στην Ευρώπη παρέχοντας τα μέσα για σπουδές στη χώρα του και στο εξωτερικό, μέσω τυπικής, μη τυπικής και άτυπης εκπαίδευσης. " στρατηγική πρέπει επίσης να συμβάλει στην ενδυνάμωση των νέων και στην προώθηση της συμμετοχής τους στην κοινωνία.
<P>
Επιπροσθέτως, καμία πολιτική δεν μπορεί να λειτουργήσει πραγματικά χωρίς διατομεακή εφαρμογή. Όλοι οι συναφείς φορείς σε όλους τους τομείς πρέπει να εργαστούν από κοινού για την επιτυχία της στρατηγικής. Μολονότι η πολιτική για τη νεολαία στην Ευρώπη εφαρμόζεται σε εθνικό επίπεδο, πρέπει να διδαχθούμε ο ένας από τον άλλο και να προσφέρουμε παραδείγματα προς μίμηση. " δημοσιοποίηση των εθνικών εκθέσεων αποτελεί καίριο βήμα για την προσέγγιση των νέων πολιτών, αλλά και για να διδαχθούμε οι μεν από τους δε μέσω βέλτιστων πρακτικών και πιθανών προκλήσεων.
<SPEAKER ID="243" NAME="Iosif Matula  " LANGUAGE="RO">
" παγκόσμια οικονομική κρίση είναι ένας από τους παράγοντες που συμβάλλουν σε μια αλλαγή της συμπεριφοράς και των συνθηκών διαβίωσης των νέων στην Ευρώπη. Αυτό πρέπει να κρούσει τον κώδωνα του κινδύνου τόσο για τα κράτη μέλη όσο και για την Ευρωπαϊκή Ένωση συνολικά.
<P>
Εδώ και αρκετό καιρό, βιώνουμε στην Ευρώπη μια μείωση του πληθυσμού, με τις δραματικές συνέπειες που αυτή συνεπάγεται για τις οικονομίες μας και τα συστήματα κοινωνικής πρόνοιας. Είναι ανησυχητικό το γεγονός ότι οι νέοι παντρεύονται όλο και πιο αργά και κάνουν όλο και λιγότερα παιδιά σε μεγαλύτερη ηλικία. Παράλληλα, δεν τους παρέχονται επαρκείς συνθήκες για την ανάπτυξη των δεξιοτήτων τους και για την ενεργή συμμετοχή τους στην κοινωνία.
<P>
" εκπαίδευση, η απασχόληση, η κοινωνική ένταξη και η υγεία αποτελούν τα σημαντικότερα ζητήματα για τις νέες γενεές, αλλά τα θέματα αυτά δημιουργούν προκλήσεις για τα κράτη μέλη. Γι' αυτόν ακριβώς τον λόγο ψήφισα υπέρ του σχεδίου έκθεσης που εκπόνησε ο κ. Παπανικολάου. Πιστεύω ακράδαντα ότι οι τροπολογίες που προτείναμε θα συμβάλουν σημαντικά στο έργο της ανάπτυξης πολιτικών για τους νέους, επιτρέποντάς τους να λαμβάνουν αποφάσεις με ανεξαρτησία και υποστηρίζοντας τις προσωπικές πρωτοβουλίες τους, την ισότιμη πρόσβαση στην εκπαίδευση για τους μειονεκτούντες νέους και τη μετέπειτα ένταξή τους στην αγορά εργασίας.
<P>
Πιστεύω ότι η εταιρική σχέση με τα μέσα μαζικής επικοινωνίας με στόχο να προβληθούν τα ευρωπαϊκά προγράμματα και σχέδια για τους νέους αποτελεί βασικό παράγοντα που θα μας βοηθήσει να επιτύχουμε τους στόχους μας.
<SPEAKER ID="952" NAME="Nuno Melo  " LANGUAGE="PT">
" στρατηγική της ΕΕ για τους νέους έχει αποκτήσει αυξανόμενη σημασία και πρέπει τώρα να αντιμετωπιστεί ως μια από τις πολιτικές προτεραιότητες της Ένωσης, δεδομένου ότι οι νέοι αντιστοιχούν στο 20% του συνολικού πληθυσμού. Οι στόχοι είναι σαφείς και καθορισμένοι και σχετίζονται με τομείς τόσο σημαντικούς όσο η δημιουργία περισσότερων ευκαιριών απασχόλησης ή η ενθάρρυνση των νέων να διαδραματίσουν πιο ενεργό ρόλο στην κοινωνία. Στην κατάσταση της οικονομικής και χρηματοπιστωτικής κρίσης που βιώνουμε σήμερα, σε συνδυασμό με το πρόβλημα της γήρανσης του πληθυσμού, οι νέοι είναι μια από τις πλέον ευάλωτες ομάδες. Κατά συνέπεια, υποστηρίζω την ανάληψη ακόμα μεγαλύτερης δέσμευσης στις πολιτικές για τη νεολαία σε επίπεδο ΕΕ. Γι' αυτό ψήφισα με αυτόν τον τρόπο.
<SPEAKER ID="244" NAME="Andreas Molzer  " LANGUAGE="DE">
Ειδικά οι νέοι υφίστανται ιδιαίτερα σκληρό πλήγμα από τη σημερινή κρίση. Δεδομένης της αυξανόμενης ανεργίας των νέων, είναι σημαντικό να βελτιώσουμε τις εκπαιδευτικές ευκαιρίες. Ενώ εμείς σε επίπεδο ΕΕ μιλάμε ακόμα για προώθηση, τα κράτη μέλη προχωρούν ήδη σε περικοπές της χρηματοδότησης για τα πανεπιστήμια.
<P>
Αν θέλουμε πραγματικά να βοηθήσουμε τη νεολαία, πρέπει να περιορίσουμε το φαινόμενο των "αιώνιων ασκούμενων". Αυτά τα μέτρα είναι, στην καλύτερη περίπτωση, μια δήλωση προθέσεων, αλλά δεδομένων των συνθηκών αυτής της εποχής της κρίσης, δεν επαρκούν για να επιτευχθεί οτιδήποτε. Ως εκ τούτου, απείχα της ψήφου.
<SPEAKER ID="951" NAME="RadvilMorkūnaitė-Mikulėnien " AFFILIATION="PPE">
γραπτώς. - (LT) Ψήφισα υπέρ αυτού του εγγράφου καθώς ανήκω και εγώ σε αυτήν την ίδια νεότερη γενιά που διαμορφώνει το μέλλον της ΕΕ και ανησυχώ για το τι μέλλον περιμένει εμένα και τους ανθρώπους της γενιάς μου. Σήμερα, η ανεργία είναι ένα από τα βασικά προβλήματα που αντιμετωπίζουν οι νέοι στη χώρα μου τη Λιθουανία και σε άλλα κράτη μέλη της ΕΕ και ήδη αρχίζουμε να αναφερόμαστε στους σημερινούς νέους ως χαμένη γενιά αυτής της εποχής. Ένα άλλο πρόβλημα είναι η ασυμβατότητα του εκπαιδευτικού συστήματος με τις ανάγκες της αγοράς εργασίας. Αν και συμφωνούμε με την ανακοίνωση της Επιτροπής σχετικά με μια στρατηγική της ΕΕ για τη νεολαία, φοβάμαι ότι, όπως συμβαίνει με πολλές άλλες στρατηγικές που έχουμε εγκρίνει, δεν θα αποτελέσει ποτέ κάτι περισσότερο από ένα σύνολο ωραίων δηλώσεων στο χαρτί. Εμείς, το Ευρωπαϊκό Κοινοβούλιο, άλλα θεσμικά όργανα της ΕΕ, τα κράτη μέλη, πρέπει να κατανοήσουμε ότι αν δεν μεριμνήσουμε για τους νέους σήμερα, ενδέχεται να μην εφαρμοστεί ποτέ καμία από τις άλλες στρατηγικές μας, περιλαμβανομένης και της ΕΕ 2020, διότι δεν θα έχει απομείνει κανείς για να τις εφαρμόσει. Γι' αυτό, ζητώ από την Επιτροπή, τα άλλα αρμόδια θεσμικά όργανα και τα κράτη μέλη να λάβουν συγκεκριμένα μέτρα το συντομότερο δυνατόν για να υλοποιηθεί αυτή η στρατηγική.
<SPEAKER ID="950" NAME="Wojciech Michał Olejniczak  " LANGUAGE="PL">
Ψήφισα υπέρ του ψηφίσματος αριθ. του Ευρωπαϊκού Κοινοβουλίου σχετικά με "Μια στρατηγική της ΕΕ για τη νεολαία - Επένδυση και ενδυνάμωση", διότι η χάραξη μιας στρατηγικής για τους νέους είναι εξαιρετικά σημαντική σήμερα. " νεολαία της ευρωπαϊκής κοινωνίας καλείται να ανταποκριθεί σε πολλές προκλήσεις που θα πρέπει να αντιμετωπιστούν στο εγγύς μέλλον. " οικονομική κρίση και η γήρανση της κοινωνίας είναι αναμφίβολα σημαντικά και επείγοντα ζητήματα και αφορούν κυρίως εκείνους που θα οικοδομήσουν το μέλλον. Αυτό που οφείλουμε να κάνουμε, και αυτό που πρέπει πραγματικά να κάνουμε, είναι να δημιουργήσουμε ίσες ευκαιρίες και ισότιμη πρόσβαση για όλους εκείνους που θα ξεκινήσουν την ενήλικη ζωή τους σε λίγα χρόνια και για εκείνους που μπαίνουν στην ενήλικη ζωή σήμερα. Δυστυχώς, υπάρχουν πολλοί νέοι και ταλαντούχοι άνθρωποι που, για πολλούς λόγους, έμειναν πίσω. Σε αυτούς πρέπει να δώσουμε μια δεύτερη ευκαιρία. Μέτρα όπως η οικονομική στήριξη για άτομα που έχουν ολοκληρώσει το πανεπιστήμιο είναι σημαντικά για μια ομαλή μετάβαση στην αγορά εργασίας. Δυστυχώς, το ποσοστό ανεργίας στους νέους είναι υψηλό και οι ανισότητες στην αγορά εργασίας εξακολουθούν να υπάρχουν. Υπάρχουν ασφαλώς περισσότερα προβλήματα από αυτά που ανέφερα. Γι' αυτό, συμφωνώ απόλυτα με τον εισηγητή ότι "η παρούσα έκθεση αποτελεί ένα περαιτέρω βήμα στο πλαίσιο μιας συνεχούς προσπάθειας. Προσπάθεια που αποτελεί υποχρέωσή μας. Μια υποχρέωση χωρίς όρια για τις μελλοντικές γενεές". Αυτό περιμένουν από εμάς σήμερα και αυτό είναι που πρέπει να κάνουμε.
<SPEAKER ID="245" NAME="Alfredo Pallone  " LANGUAGE="IT">
Συμφωνώ με την άποψη που εξέφρασε ο κ. Παπανικολάου. " δημιουργία μιας νέας στρατηγικής της ΕΕ για τη νεολαία είναι καίριας σημασίας. Ο κύριος στόχος της νέας στρατηγικής για τη νεολαία πρέπει να είναι η αποτελεσματικότερη χρήση των υφιστάμενων μέσων και η προώθηση της γνώσης. Πρόοδος μπορεί να επιτευχθεί με την παρότρυνση των κυβερνήσεων να συνεργασθούν στενότερα στον τομέα της νεολαίας παρά τις διαφορές που υπάρχουν στις εθνικές πολιτικές για τη νεολαία.
<P>
Αυτός είναι ουσιαστικός παράγοντας στην προσπάθεια δημιουργίας ενός ελπιδοφόρου μέλλοντος για τις μελλοντικές γενεές Ευρωπαίων. " οικονομική κρίση έχει βαθιές επιπτώσεις στους νέους και συνιστά απειλή για τη μελλοντική ευημερία τους. " γήρανση του πληθυσμού θα έχει επίσης ισχυρό αντίκτυπο στο μέλλον τους. Λαμβάνοντας υπόψη τις πολλές πιέσεις που υφίστανται οι νέοι, το επακόλουθο καθήκον για υποστήριξή τους μέσω μιας αποτελεσματικής στρατηγικής για τη νεολαία, το γεγονός ότι οι πολιτικές που ευνοούν τους νέους διέπονται από την αρχή της επικουρικότητας και το γεγονός ότι η συνεργασία των κρατών μελών σε αυτόν τον τομέα είναι οικειοθελής, είναι πολύ σημαντικό να ξεπεράσει αυτή η νέα στρατηγική τα αδύνατα σημεία της προηγούμενης στρατηγικής και να έχει συγκεκριμένα αποτελέσματα.
<SPEAKER ID="246" NAME="Ioan Mircea Paşcu  " AFFILIATION="S&amp;D">
γραπτώς. - (EN) " εκπαίδευση των νέων είναι ένα έργο καίριας σημασίας διότι αν γίνονται λάθη και δεν διορθώνονται εγκαίρως, αυτά τείνουν να έχουν γενικευμένες συνέπειες και είναι πιθανόν να επαναληφθούν, οδηγώντας έτσι σε περαιτέρω υποβάθμιση. Το πρόβλημα με τις "στρατηγικές" μας είναι ότι, μόλις εκπονηθούν, μας γίνεται έμμονη ιδέα η εφαρμογή και έτσι αμελούμε την ανάγκη τακτικής επανεξέτασης και προσαρμογής τους.
<P>
" σημερινή στρατηγική για τη νεολαία, η οποία ουσιαστικά εκπονήθηκε πριν από τη σημερινή κρίση, αντιμετωπίζει ήδη αρκετές προκλήσεις: πώς θα προστατεύσουμε τους νέους από τις αρνητικές ψυχολογικές συνέπειες της σημερινής κρίσης, πώς θα τους προετοιμάσουμε για τον αυριανό κόσμο, όχι για τον σημερινό, πώς θα διασφαλίσουμε ίσες ευκαιρίες στην εκπαίδευση ανεξαρτήτως εισοδήματος, πώς θα διαχωριστεί η "κινητικότητα" από τη "διαρροή εγκεφάλων", και πώς θα εξισορροπήσουμε την "εικονική δημιουργία δεσμών" μέσω του διαδικτύου με την πραγματική δημιουργία δεσμών και το ομαδικό πνεύμα μέσω της συλλογικής δράσης.
<P>
Αυτές είναι οι "στρατηγικές" προκλήσεις που χρήζουν της "στρατηγικής" προσοχής των φορέων λήψης αποφάσεων σε όλες τις χώρες της ΕΕ.
<SPEAKER ID="949" NAME="Marie-Therese Sanchez-Schmid  " LANGUAGE="FR">
Ψήφισα υπέρ αυτής της έκθεσης, καθώς στόχος της είναι να προωθήσει την ενεργή συμμετοχή στα κοινά, την κοινωνική ένταξη και την αλληλεγγύη όλων των νέων. Όσον αφορά την πολιτική για τη νεολαία, όπου η επικουρικότητα αποτελεί τον κανόνα, πρέπει να παροτρύνουμε τα κράτη μέλη να καθορίσουν κοινούς στόχους και ατζέντες και να βελτιώσουν τη συνεργασία τους και την ανταλλαγή βέλτιστων πρακτικών. Πρόκειται για ένα επιτακτικό ζήτημα διότι γνωρίζουμε ότι στην Ευρώπη ο 1 στους 4 δεκαπεντάχρονους δεν μπορεί να διαβάσει καλά. Καθώς συζητάμε τον προϋπολογισμό για το 2011, με ανησυχεί το χάσμα μεταξύ των φιλοδοξιών της έκθεσης επί της οποίας μόλις ψηφίσαμε και της μείωσης κατά 3,4% στον προϋπολογισμό του προγράμματος "Νεολαία σε δράση". Γιατί να κάνουμε περικοπές σε ένα πρόγραμμα που αποσκοπεί ακριβώς στην ανάπτυξη ενός αισθήματος συμμετοχής στα κοινά, αλληλεγγύης και ανοχής μεταξύ των νέων της Ευρώπης; Ως εκ τούτου, ελπίζω ότι η στρατηγική 2020, η οποία βασίζεται σε μια έξυπνη, αειφόρο οικονομία χωρίς αποκλεισμούς, θα οδηγήσει σε φιλόδοξες χρηματοδοτικές δεσμεύσεις για την εκπαίδευση και την κατάρτιση της νεολαίας, διότι σε αυτήν την εποχή της συστημικής κρίσης, η μεσοπρόθεσμη επιβίωση της ΕΕ εξαρτάται από νέους που εκπαιδεύονται και κινητοποιούνται από το ευρωπαϊκό σχέδιο.
<SPEAKER ID="247" NAME="Joanna Senyszyn  " LANGUAGE="PL">
Υποστήριξα τη στρατηγική της ΕΕ για τη νεολαία με πλήρη βεβαιότητα, και με σιγουριά για την επιτυχία της. Πρόκειται για έναν από τους βασικούς τομείς εργασίας της Επιτροπής Πολιτισμού και Παιδείας, της οποίας είμαι μέλος. Είναι πολύ σημαντικό να βελτιώσουμε την κατάσταση των νέων και τις εκπαιδευτικές και επαγγελματικές ευκαιρίες τους. Σε αυτό το πλαίσιο, τρία είναι τα καίρια ζητήματα.
<P>
1. Οι νέοι στην ΕΕ, καθώς και στην Πολωνία, αξιοποιούν πολύ καλά τα προγράμματα της ΕΕ, όπως το Comenius, το Erasmus και το Leonardo da Vinci. Συνεπώς, είναι πολύ σημαντικό να αυξηθεί η χρηματοδότηση αυτών των προγραμμάτων και να αναγνωριστούν ως βάση για την ανάπτυξη μιας πολυετούς στρατηγικής της ΕΕ για τη νεολαία. Στο μέλλον, αυτά τα προγράμματα πρέπει να λαμβάνουν μεγαλύτερη χρηματοδοτική στήριξη. " επένδυση στην εκπαίδευση των νέων είναι η καλύτερη δυνατή χρήση του προϋπολογισμού της ΕΕ. Επίσης ζητώ τη βελτίωση και την πλήρη εφαρμογή του προγράμματος Erasmus Mundus.
<P>
2. Ως σοσιαλίστρια, τονίζω επίσης την ανάγκη να δημιουργηθούν ίσες ευκαιρίες για τους νέους ως προς την πρόσβαση τους στην εκπαίδευση. Είναι σημαντικό να παρέχεται οικονομική στήριξη σε εκείνους που δεν μπορούν για οικονομικούς λόγους να ολοκληρώσουν την τριτοβάθμια εκπαίδευσή τους. Επίσης είναι σημαντικό να βοηθήσουμε τους νέους καθιστώντας ευκολότερη την πρόσβασή τους στην αγορά εργασίας.
<P>
3. Λαμβάνοντας υπόψη την έναρξη ισχύος της Συνθήκης της Λισαβόνας, θέλω να επιστήσω προσοχή στις υποχρεώσεις των κρατών μελών σχετικά με την εφαρμογή της στρατηγικής, η οποία περιλαμβάνει την προώθηση της συμμετοχής των νέων στον δημοκρατικό βίο, την ειδική μέριμνα για τους νέους αθλητές και τις αθλήτριες και τη νομική εκτέλεση του Χάρτη Θεμελιωδών Δικαιωμάτων.
<SPEAKER ID="948" NAME="Czesław Adam Siekierski  " LANGUAGE="PL">
" έκθεση που εγκρίθηκε από το Ευρωπαϊκό Κοινοβούλιο αποτελεί μια εις βάθος ανάλυση του πολυδιάστατου ζητήματος της νεολαίας -ζητήματος που πολλές φορές φαίνεται ότι δεν συζητείται επαρκώς ή ωθείται στο περιθώριο. Οι σημερινοί νέοι θα δημιουργήσουν την Ευρώπη του μέλλοντος, γι' αυτό πρέπει να διασφαλίσουμε τη σωστή ανάπτυξή τους και πρέπει να τους βοηθήσουμε να αξιοποιήσουν κατά τον καλύτερο δυνατό τρόπο τις ευκαιρίες που τους προσφέρει η Ένωση. Οι νέοι αποτελούν ένα ιδιαίτερο είδος προστιθέμενης αξίας -φέρνουν φρεσκάδα και καινοτομία και μπορούν να υλοποιήσουν το κοινωνικό όραμα της Ευρώπης με βάση την ανοχή, τη διαφορετικότητα και την ισότητα. Το ζήτημα των νέων προσλαμβάνει ακόμα μεγαλύτερη σημασία στο πλαίσιο της σημερινής κατάστασης -της οικονομικής κρίσης και των δημογραφικών παραγόντων στην Ευρώπη.
<P>
Οι νέοι είναι πιο ευάλωτοι στις αρνητικές επιπτώσεις της σημερινής οικονομικής κατάστασης. Το ποσοστό ανεργίας σε αυτήν την ομάδα είναι σχεδόν διπλάσιο από το γενικό ποσοστό και η οικονομική κατάσταση που αντιμετωπίζουν οι νέοι συχνά τους υποχρεώνει να εγκαταλείψουν την εκπαίδευσή τους, πράγμα που μπορεί στη συνέχεια να οδηγήσει στη φτώχεια και τον αποκλεισμό.
<P>
Στο πλαίσιο της γήρανσης του πληθυσμού, πρέπει να βρεθούν μέσα που θα ενθαρρύνουν τους νέους να δημιουργήσουν οικογένεια. Συχνά αναβάλλουν αυτήν την απόφαση λόγω της δυσμενούς οικονομικής τους κατάστασης, των προβλημάτων στην εξεύρεση εργασίας ή της ανάγκης συμβιβασμού εργασιακής και ιδιωτικής ζωής. Ως προς τα θέματα της οργάνωσης και των δομών της συνεργασίας στον τομέα των νέων, πρέπει να γίνουμε πιο σαφείς και συγκεκριμένοι. Το ζήτημα των νέων είναι σύνθετο και απαιτεί τη συμμετοχή πολλών τομέων πολιτικής.
<SPEAKER ID="947" NAME="Joanna Katarzyna Skrzydlewska  " LANGUAGE="PL">
Το ψήφισμα που εγκρίθηκε σήμερα σχετικά με την ανακοίνωση της Επιτροπής "Μια στρατηγική της ΕΕ για τα νεολαία" μας στρέφει προς τη σωστή κατεύθυνση βάσει μιας ολοκληρωμένης προσέγγισης των προβλημάτων και των αναγκών των νέων. Ελπίζουμε ότι ο συνυπολογισμός των συμφερόντων των νέων και των μελλοντικών γενεών κατά τη χάραξη στρατηγικών πολιτικής σε όλα τα επίπεδα της πολιτικής θα διασφαλίσει την αποδοτική και αποτελεσματική επίλυση των πιο επιτακτικών ζητημάτων. Επί παραδείγματι, το μόνιμα υψηλό ποσοστό ανεργίας σε αυτήν την κοινωνική ομάδα υποδεικνύει έλλειψη λύσεων διαρθρωτικών προβλημάτων, όπως λάθη στα εκπαιδευτικά συστήματα, τα οποία εκπαιδεύουν τους νέους χωρίς καμία συνάφεια με τις ανάγκες της αγοράς εργασίας.
<P>
Πρέπει να ενθαρρύνουμε τους νέους να είναι ενεργοί στην κοινωνία των πολιτών, να είναι πολιτικά ενεργοί και να αναπτύξουμε το επιχειρηματικό τους πνεύμα. Πρέπει να δημιουργήσουμε τις συνθήκες ώστε να είναι δημιουργικοί στον τομέα του πολιτισμού και να κεντρίσουμε το ενδιαφέρον τους για την τέχνη, την επιστήμη και τις νέες τεχνολογίες. Από την άλλη, πρέπει να διασφαλίσουμε την προστασία των νέων από τη διακριτική μεταχείριση και να οργανώσουμε εκστρατείες που θα προάγουν ιδέες υπέρ της προστασίας του περιβάλλοντος, χωρίς όμως να ξεχνάμε και την καταπολέμηση των ναρκωτικών ή άλλων μορφών εξάρτησης στις οποίες οι νέοι είναι ιδιαίτερα ευάλωτοι. Γι' αυτό, σήμερα υποστήριξα με χαρά το ψήφισμα που εκπόνησε ο κ. Παπανικολάου.
<SPEAKER ID="946" NAME="Silvia-Adriana Ţicău  " LANGUAGE="RO">
Τα 96 εκατομμύρια νέων Ευρωπαίων ηλικίας 15-29 ετών αντιστοιχούν περίπου στο 20% του πληθυσμού της Ευρωπαϊκής Ένωσης. Το ποσοστό ανεργίας στους νέους έφτασε στο 20% στις αρχές του έτους, λόγω της οικονομικής κρίσης, ενώ το ποσοστό εγκατάλειψης του σχολείου έφθασε το 17%, με τους νέους στις αγροτικές περιοχές να πλήττονται κυρίως από αυτό. Επιπλέον, όλο και συχνότερα προτείνονται στους νέους συμβάσεις προσωρινής απασχόλησης, μειώνοντας έτσι τις ευκαιρίες τους να επιτύχουν οικονομική σταθερότητα και να αγοράσουν ένα σπίτι. Οι νέοι είναι το μέλλον μας και πρέπει να προωθήσουμε τη μεγαλύτερη συμμετοχή τους στη διαδικασία λήψης αποφάσεων σε ευρωπαϊκό επίπεδο. Εκείνοι είναι που θα έπρεπε να χαράζουν και να εφαρμόζουν στρατηγικές μαζί μας, συμβάλλοντας στην ανάπτυξη της κοινωνίας στην οποία ζούμε. Ζητώ από την Επιτροπή και από τα κράτη μέλη να εγκρίνουν άμεσα μια ειδική στρατηγική και μέτρα που θα προωθήσουν τη μεγαλύτερη συμμετοχή των πολιτών στην κοινωνία. Αυτά τα μέτρα πρέπει να έχουν τους ακόλουθους στόχους: παροχή πρόσβασης χωρίς διακρίσεις στην εκπαίδευση που θα επιτρέψει στους νέους να αποκτήσουν τις δεξιότητες που χρειάζονται για να βρουν μια θέση εργασίας, η οποία θα τους προσφέρει μια αξιοπρεπή διαβίωση, παροχή προσβάσιμων υπηρεσιών παιδικής μέριμνας για τη διευκόλυνση της ισορροπίας μεταξύ εργασιακής και ιδιωτικής ζωής και παροχή υποστήριξης για τη διευκόλυνση της ένταξης των νέων στην αγορά εργασίας και την παροχή κοινωνικής στέγασης στους νέους.
<SPEAKER ID="248" NAME="Viktor Uspaskich  " LANGUAGE="LT">
" παγκόσμια οικονομική κρίση υπήρξε οδυνηρό πλήγμα για όλους μας. Πιο θλιβερό είναι το γεγονός ότι το ισχυρότερο πλήγμα το δέχθηκαν εκείνοι από τους οποίους εξαρτάται το μέλλον. Το χρηματοπιστωτικό τσουνάμι των τελευταίων ετών οδήγησε τους περισσότερους νέους στην ανεργία ή στην υποαπασχόληση. Βάσει αυτής της έκθεσης, το ποσοστό της ανεργίας των νέων στα περισσότερα κράτη μέλη της ΕΕ είναι σχεδόν διπλάσιο από το αντίστοιχο του οικονομικά ενεργού πληθυσμού. Τώρα έχουμε τη δυνατότητα να μετατρέψουμε αυτήν την κρίση σε ευκαιρία. Το χρωστάμε στις μελλοντικές γενεές των Ευρωπαίων.
<P>
Είναι σημαντικό για τη χώρα μου, τη Λιθουανία, αλλά και για τους περισσότερους γείτονές της, να σταματήσει η αυξανόμενη διαρροή εγκεφάλων ειδικευμένων εργαζόμενων. Όπως δηλώνει και ο τίτλος της έκθεσης, μπορούμε να το επιτύχουμε αυτό με επενδύσεις και παροχή ευκαιριών. " εκπαίδευση και η απασχόληση είναι οι πρωταρχικοί τομείς από πλευράς επενδύσεων. Πρέπει να διευκολύνουμε την ομαλότερη μετάβαση από την εκπαίδευση στην αγορά εργασίας. Ωστόσο, η επίδραση αυτής της ουσιαστικής επένδυσης θα είναι περιορισμένη αν δεν παρέχουμε ευκαιρίες στους νέους μας. Πρέπει να ενθαρρύνουμε τους νέους μας να γίνουν πιο ενεργοί πολίτες τόσο κοινωνικά όσο και πολιτικά. " προσέλευση των νέων στις εκλογικές κάλπες είναι πολύ χαμηλή στην Ανατολική Ευρώπη. Επομένως, πρέπει να αποκαταστήσουμε το ενδιαφέρον τους για την πολιτική διαδικασία.
<P>
" κοινωνία των πολιτών και οι αντίστοιχες μη κυβερνητικές οργανώσεις μπορούν να υποστηρίξουν τα συμφέροντα της ΕΕ· επί παραδείγματι, το σχέδιο "" ψήφος μου", το οποίο χρησιμοποίησε καινοτόμες τεχνολογίες του διαδικτύου, συνέβαλε στην πολιτική ευαισθητοποίηση των νέων. Επιπροσθέτως, πρέπει να ξεκινήσουμε έναν εποικοδομητικό διάλογο με τους νέους και τις οργανώσεις νεολαιών στην Ευρώπη, μακριά από τα δίχτυα της γραφειοκρατίας και της τεχνικής ορολογίας.
<SPEAKER ID="249" NAME="Derek Vaughan  " LANGUAGE="EN">
Υποστήριξα την έκθεση σχετικά με μια ευρωπαϊκή στρατηγική για τη νεολαία διότι πιστεύω ότι θα διαδραματίσει ζωτικό ρόλο στην προσπάθεια να αποκτήσουν οι νέοι πλήρη απασχόληση τα προσεχή έτη. Με 5,5 εκατομμύρια Ευρωπαίων ηλικίας κάτω των 25 ετών χωρίς εργασία, είναι σαφές ότι απαιτείται μια αποτελεσματική στρατηγική για την καταπολέμηση του προβλήματος.
<P>
Το πρόβλημα της ανεργίας στους νέους δεν οφείλεται μόνο στην οικονομική κρίση· οι εργοδότες αναζητούν άτομα με επαγγελματική εμπειρία. Συμφωνώ απόλυτα με την πρόταση για πιο αποτελεσματική σύνδεση της τριτοβάθμιας εκπαίδευσης με την αγορά εργασίας. " συνεργασία μεταξύ των κρατών μελών είναι βασικό στοιχείο για την αντιμετώπιση των προβλημάτων της ανεργίας των νέων, η οποία μπορεί να έχει πολύ σοβαρό κοινωνικό και οικονομικό κόστος.
<SPEAKER ID="945" NAME="Sophie Auconie  " LANGUAGE="FR">
Ήταν σημαντικό να ενισχυθεί η προστασία των αυτοαπασχολούμενων γυναικών. " έκθεση της κ. Lulling για την ίση μεταχείριση ανδρών και γυναικών που ασκούν αυτοτελή επαγγελματική δραστηριότητα αποτελεί ένα βήμα προς αυτήν την κατεύθυνση. Προβλέπει άδεια μητρότητας 14 εβδομάδων και κάλυψη κοινωνικής ασφάλισης για τις συμβοηθούσες συζύγους, κάτι που δεν ίσχυε μέχρι σήμερα. Γιαμια ακόμη φορά το Ευρωπαϊκό Κοινοβούλιο εγγυάται την προστασία των γυναικών στην εργασία τους. Ψήφισα υπέρ της παρούσας έκθεσης, καθώς συμμερίζομαι αυτό το όραμα.
<SPEAKER ID="251" NAME="Regina Bastos  " LANGUAGE="PT">
Λαμβάνοντας υπόψη την ανάγκη κατάργησης της οδηγίας 86/613/ΕΟΚ σχετικά με την εφαρμογή της αρχής της ίσης μεταχείρισης ανδρών και γυναικών που ασκούν ανεξάρτητη δραστηριότητα, η προτεινόμενη τροποποίηση συνιστά ένα σημαντικό βήμα προόδου, και για την κατάσταση των συζύγων των αυτοαπασχολούμενων εργαζομένων.
<P>
Όσον αφορά την κοινωνική προστασία, προτείνεται ότι όπου υπάρχει σύστημα κοινωνικής προστασίας για τους αυτοαπασχολούμενους εργαζόμενους, το κράτος μέλος λαμβάνει τα αναγκαία μέτρα ώστε οι σύζυγοι να μπορούν να επωφελούνται από την κοινωνική προστασία σύμφωνα με την εθνική νομοθεσία. Μολονότι η κοινωνική προστασία των συζύγων δεν είναι υποχρεωτική, η πρόταση αυτή αποτελεί ένα σημαντικό βήμα, εφόσον σε πολλά κράτη μέλη, οι σύζυγοι δεν απολαμβάνουν καμία μορφή κοινωνικής προστασίας, υποχρεωτική ή προαιρετική.
<P>
Τέλος, σε αυτήν την πρόταση υπάρχει πρόβλεψη για προστασία της μητρότητας, μολονότι δεν προβλέπεται οι συμβοηθούσες σύζυγοι των αυτοαπασχολούμενων εργαζόμενων να έχουν άδεια μητρότητας ίσης διάρκειας με αυτή των μισθωτών εργαζομένων. Ωστόσο, θα έχουν δικαίωμα σε κατάλληλη αποζημίωση που θα τους δίνει την δυνατότητα να διακόπτουν τις δραστηριότητές τους για 14 τουλάχιστον εβδομάδες και/ή να ζητούν υπηρεσία προσωρινής αντικατάστασης. Για τους ανωτέρω λόγους, ψήφισα υπέρ αυτής της πρότασης.
<SPEAKER ID="252" NAME="Vilija Blinkevičiūt " LANGUAGE="LT">
Για να αντιμετωπιστεί η οικονομική ύφεση, είναι πολύ σημαντικό να επενδύσουμε σε ανθρώπινο κεφάλαιο και κοινωνικές υποδομές, δημιουργώντας τις συνθήκες ώστε άνδρες και γυναίκες να εκμεταλλευτούν όλες τους τις ευκαιρίες. " Ευρωπαϊκή Ένωση έχει πλησιάσει τώρα τον στόχο της στρατηγικής της Λισαβόνας για επίτευξη ποσοστού απασχόλησης 60% για τις γυναίκες ως το 2010, όμως τα ποσοστά απασχόλησης των γυναικών στα κράτη μέλη είναι πολύ άνισα. Ως εκ τούτου, η Επιτροπή και τα κράτη μέλη πρέπει να λάβουν αποτελεσματικά μέτρα για να εφαρμόσουν το συντομότερο δυνατό την οδηγία για την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα. Το ζήτημα της προστασίας της μητρότητας για τις γυναίκες που ασκούν ανεξάρτητη δραστηριότητα, καθώς και για τις συμβοηθούσες συζύγους ή τις αναγνωρισμένες συντρόφους συμβίωσης είναι πολύ σημαντικό. Πρέπει να αναγνωριστεί ότι είναι απαραίτητο να τους χορηγείται αποζημίωση που θα τους επιτρέπει να διακόπτουν τη δραστηριότητά τους για επαρκές χρονικό διάστημα ώστε να εξασφαλίζεται η ομαλή πορεία μιας κανονικής εγκυμοσύνης και η φυσική αποκατάσταση της μητέρας μετά από ένα κανονικό τοκετό, και ότι το επίδομα μητρότητας που χορηγείται στις γυναίκες θα πρέπει να είναι επαρκές. Ως εκ τούτου, συμφωνώ ιδιαιτέρως με τη γνώμη της εισηγήτριας για τις προτάσεις στη δεύτερη ανάγνωση αυτής της οδηγίας. Επιπλέον, στις διαβουλεύσεις της Επιτροπής για τη νέα στρατηγική 2020, δεν δίνεται επαρκής προσοχή στο ζήτημα της ισότητας των φύλων. Πρέπει να ενισχύσουμε και να ενσωματώσουμε τα ζητήματα που αφορούν τη διάσταση της ισότητας των φύλων στη νέα στρατηγική.
<SPEAKER ID="944" NAME="Maria Da Graça Carvalho  " LANGUAGE="PT">
Χαιρετίζω την έγκριση αυτής της οδηγίας για τη θέσπιση πλαισίου σχετικά με την εφαρμογή στα κράτη μέλη της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα, ή που συμβάλλουν στη διεξαγωγή τέτοιας δραστηριότητας. " μειωμένη συμμετοχή των γυναικών σε αυτοτελή επαγγελματική δραστηριότητα συνιστά ανισότητα, στον βαθμό που οι οικογενειακές υποχρεώσεις φαίνονται να έχουν αρνητικό αντίκτυπο στην επιχειρηματικότητα των γυναικών σε σύγκριση με τους άνδρες. Όσον αφορά τις συμβοηθούσες συζύγους, η έλλειψη κάλυψης κοινωνικής ασφάλισης και η μη αναγνώριση της συνεισφοράς τους σε οικογενειακές επιχειρήσεις παρέχει ένα αθέμιτο ανταγωνιστικό πλεονέκτημα σε μερικές εταιρείες, επομένως η πρωτοβουλία αυτή θα διασφάλιζε ίσους όρους στην Ευρώπη. Είναι σημαντικό να υιοθετηθούν μέτρα για την εξάλειψη των ανισοτήτων μεταξύ των φύλων στην επιχειρηματικότητα, προκειμένου να συνδυαστεί καλύτερα η προσωπική με την επαγγελματική ζωή. Καλώ τα κράτη μέλη να διασφαλίσουν πλήρη ισότητα στην πράξη μεταξύ γυναικών και ανδρών στην επαγγελματική ζωή, με σκοπό την προώθηση πρωτοβουλιών επιχειρηματικότητας μεταξύ των γυναικών.
<SPEAKER ID="253" NAME="Carlos Coelho  " LANGUAGE="PT">
" οδηγία του Δεκεμβρίου του 1986 αποδείχτηκε αναποτελεσματική, καθώς δεν είχε αρκετά ικανοποιητικά αποτελέσματα σύμφωνα με τις εκθέσεις εφαρμογής της. Για τον λόγο αυτόν είναι επείγουσα ανάγκη να προβούμε στην ενίσχυση της προστασίας της μητρότητας για τις αυτοαπασχολούμενες γυναίκες και να διασφαλίσουμε την ίση μεταχείριση ανδρών και γυναικών που αυτοαπασχολούνται, συμπεριλαμβανομένων των συμβοηθουσών συζύγων τους.
<P>
Στην Ευρώπη, 16% του ενεργού πληθυσμού είναι αυτοαπασχολούμενοι, εκ των οποίων μόνο ένα τρίτο είναι γυναίκες. Ο αριθμός αυτός είναι αναμφισβήτητα αποτέλεσμα των αναρίθμητων εμποδίων που αντιμετωπίζουν οι γυναίκες επιχειρηματίες, ιδίως όσον αφορά τον συνδυασμό της οικογενειακής και της επαγγελματικής τους ζωής. Ωστόσο, παρόλο που η οδηγία του 1986 δεν πέτυχε τους στόχους της, η παρούσα πρόταση στερείται επίσης φιλοδοξίας.
<P>
Είναι θλιβερό που το δυναμικό της οδηγίας αυτής μειώθηκε προκειμένου να επιτευχθεί πολιτικός συμβιβασμός στο Συμβούλιο. Εντούτοις, μπορεί να θεωρηθεί ένα πρώτο βήμα προς τη βελτίωση της παρούσας κατάστασης όσον αφορά την κοινωνική προστασία που παρέχεται στους αυτοαπασχολούμενους εργαζόμενους και στις συμβοηθούσες συζύγους. Δημιουργήθηκαν ελάχιστοι κανόνες, σύμφωνα με τους οποίους, για πρώτη φορά, το δικαίωμα παροχών μητρότητας θα αναγνωρίζεται σε επίπεδο Ένωσης, δίνοντας στις γυναίκες τη δυνατότητα να διακόπτουν την εργασία τους για 14 τουλάχιστον εβδομάδες.
<SPEAKER ID="943" NAME="Anna Maria Corazza Bildt, Christofer Fjellner, Gunnar Hökmark, Anna Ibrisagic και Alf Svensson  " LANGUAGE="SV">
" σουηδική αντιπροσωπεία της Ομάδας του Ευρωπαϊκού Λαϊκού Κόμματος (Χριστιανοδημοκράτες) καταψήφισε χθες (18 Μαΐου 2010) τη σύσταση για τη δεύτερη ανάγνωση σχετικά με την κοινή θέση του Συμβουλίου σε πρώτη ανάγνωση ενόψει της έκδοσης της οδηγίας του Ευρωπαϊκού Κοινοβουλίου και του Συμβουλίου που αφορά την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα και για την κατάργηση της οδηγίας 86/613/ΕΟΚ. Είναι κρίσιμης σημασίας τα κράτη μέλη να συνεργαστούν για να διασφαλίσουν την ίση μεταχείριση ανδρών και γυναικών έτσι ώστε περισσότερες γυναίκες να μπορέσουν να γίνουν αυτοαπασχολούμενες. Από την άλλη πλευρά, δεν πιστεύουμε ότι η ΕΕ είναι αρμόδια για να λαμβάνει αποφάσεις σχετικά με την πολιτική για την ισότητα των φύλων, οι οποίες έχουν εκτεταμένο αντίκτυπο στα δημόσια οικονομικά των κρατών μελών. Όλα τα κράτη μέλη πρέπει να μπορούν να λαμβάνουν μόνα τους αυτού του είδους τις αποφάσεις. Επίσης, δεν πιστεύουμε ότι οι γυναίκες και οι άνδρες τυγχάνουν ίσης μεταχείρισης αν οι παροχές και η γονική άδεια είναι εγγυημένα μόνο για τις αυτοαπασχολούμενες γυναίκες (και όχι τους άνδρες) όταν γίνονται γονείς. Τέλος, θα θέλαμε να υπογραμμίσουμε το γεγονός ότι η μεγαλύτερη ισότητα είναι μια από τις μείζονες προκλήσεις για την ΕΕ, και σε αυτό το θέμα η Σουηδία θα μπορούσε να εμπνεύσει τα υπόλοιπα κράτη μέλη της Ένωσης. Στην παρούσα οικονομική κρίση, έχει εξέχουσα σημασία οι αυτοαπασχολούμενοι να υποστηρίζονται και να ενθαρρύνονται.
<SPEAKER ID="254" NAME="Corina Creţu  " LANGUAGE="RO">
Έχουν περάσει περισσότερα από δύο χρόνια από τη συζήτηση της έκθεσης για την κατάσταση των γυναικών στις αγροτικές περιοχές, στη διάρκεια της οποίας ζητήσαμε να γίνουν οι αναγκαίες ενημερώσεις στη νομοθεσία περί κοινωνικής προστασίας. Το Συμβούλιο μας υποβάλλει τώρα έναν νέο τύπο οδηγίας, το πεδίο εφαρμογής της οποίας, ωστόσο, περιορίζεται μόνο στη γεωργία. Δεν πιστεύω ότι υπάρχουν λόγοι γι' αυτόν τον περιορισμό. " κατάσταση των γυναικών στις αγροτικές περιοχές είναι εξαιρετικά δύσκολη, ιδίως στα νέα κράτη μέλη, και πρέπει να ασχολούμαστε ενεργά και αδιάκοπα με το θέμα αυτό. Ωστόσο, όταν μιλάμε για αυτοτελή επαγγελματική δραστηριότητα, δεν πρέπει να παραβλέπουμε εκείνους που ασκούν προσοδοφόρα δραστηριότητα στη βιοτεχνία, το εμπόριο, τις ΜΜΕ και τα ελεύθερα επαγγέλματα.
<P>
Επιπλέον, πιστεύω ότι πρέπει να αποφύγουμε εκείνες τις διατάξεις που προτείνονται από το Συμβούλιο και θα μπορούσαν να επιτρέψουν στα κράτη μέλη να περιορίσουν την πρόσβαση σε συστήματα κοινωνικής προστασίας. Σύμφωνα με τις αρχές της αναλογικότητας και της επικουρικότητας, η οδηγία, στην τροποποιημένη μορφή της που προτείνεται από το Κοινοβούλιο, παρέχει το απαραίτητο πλαίσιο που μπορεί να βοηθήσει στη μείωση των ανισοτήτων μεταξύ ανδρών και γυναικών στην αυτοτελή επαγγελματική δραστηριότητα. Από αυτήν την άποψη, πιστεύω ότι, αφενός, η προστασία της μητρότητας είναι ζωτικής σημασίας, βάσει του δικαιώματος σε άδεια τουλάχιστον 14 εβδομάδων και σε παροχές μητρότητας. Το δικαίωμα των συζύγων ή των συντρόφων συμβίωσης, αφετέρου, να συστήνουν νόμιμα εταιρεία είναι εξίσου ζωτικής σημασίας.
<SPEAKER ID="255" NAME="Diogo Feio  " LANGUAGE="PT">
Ως πιστός υπερασπιστής των ανθρωπίνων δικαιωμάτων και της αρχής της ισότητας, δεν θα υπονόμευα πρωτοβουλίες που αποσκοπούν στην προστασία των δικαιωμάτων των γυναικών στην αγορά εργασίας, όπως συμβαίνει με την έκθεση της αγαπητής συναδέλφου μου, κ. Lulling. Όπως έχω ήδη πει, "Οι γυναίκες και οι άνδρες πρέπει να έχουν δίκαιη μεταχείριση, που να τους δίνει τα ίδια δικαιώματα αλλά να λαμβάνει υπόψη τις αντίστοιχες ανάγκες τους. Στην περίπτωση των γυναικών, αυτό ισχύει ιδιαίτερα σε τομείς όπως η στήριξη της μητρότητας, ο συνδυασμός της επαγγελματικής και της οικογενειακής ζωής...".
<P>
Για τον λόγο αυτόν επιδοκιμάζω το γεγονός ότι βρίσκω στην έκθεση αυτή, μεταξύ άλλων πραγμάτων, ενδιαφέρον για την προστασία της μητρότητας για τις αυτοαπασχολούμενες εργαζόμενες. Εντούτοις, είμαι επίσης πιστός υποστηρικτής της αρχής της επικουρικότητας και πιστεύω ότι πολλά από τα θέματα που συζητούνται πρέπει να παραμένουν στη δικαιοδοσία των κρατών μελών.
<SPEAKER ID="942" NAME="José Manuel Fernandes  " LANGUAGE="PT">
Χαιρετίζω τις προσπάθειες που καταβάλλει το Ευρωπαϊκό Κοινοβούλιο για να ενισχύσει τους μηχανισμούς κοινωνικής δικαιοσύνης και ισότητας των φύλων στην Ευρωπαϊκή Ένωση. Πέραν του ότι αποτελεί μια αδιαφιλονίκητη αρχή του πολιτισμένου κόσμου, και ιδίως σε μια Ευρώπη που θεωρεί ότι είναι πολιτιστικά και κοινωνικά ανεπτυγμένη, η διασφάλιση της ίσης μεταχείρισης των αυτοαπασχολούμενων ανδρών και γυναικών -ιδίως όσον αφορά την πρόσβαση σε μηχανισμούς κοινωνικής προστασίας, πρωτίστως αυτούς που αφορούν τη μητρότητα- καθίσταται ολοένα και πιο επείγουσα και προφανής κατά τη διάρκεια αυτής της μακράς περιόδου της βαθιάς οικονομικής και κοινωνικής κρίσης. Θα ήθελα να επισημάνω ότι αποτελεί μέλημά μας να εξαλειφθούν οι διαφορές στη μεταχείριση μεταξύ διαφόρων τομέων δραστηριότητας, ενόψει των πολύ γνωστών εξελίξεων στα επίπεδα τόσο της οργάνωσης όσο και των εργαλείων και των μηχανισμών εργασίας ή παραγωγής. Οι εργαζόμενοι πρέπει να έχουν τα ίδια κριτήρια για την πρόσβαση σε δημόσια συστήματα κοινωνικής προστασίας, ιδίως όσον αφορά τις συνεισφορές και τα προνόμια. Θα ήθελα επίσης να υπογραμμίσω ότι η σύσταση αυτή θα ενισχύσει οπωσδήποτε τα κίνητρα για την γυναικεία επιχειρηματικότητα. " ευρωπαϊκή οικονομία έχει ακόμη να κερδίσει πολλά και να περάσει από πολλές φάσεις ανάπτυξης, ως αποτέλεσμα της ισχυρότερης και χωρίς αποκλεισμούς συμμετοχής των γυναικών.
<SPEAKER ID="941" NAME="Sylvie Guillaume  " LANGUAGE="FR">
Ως άτομο με ιδιαίτερες ευαισθησίες για τα ζητήματα της ισότητας των φύλων και της ισότητας εν γένει, συμπεριλαμβανομένης της ισότητας των κοινωνικών δικαιωμάτων, επιδοκιμάζω την έγκριση αυτής της έκθεσης. Πράγματι, κατά την άποψή μου, είναι θεμελιώδες τα κράτη μέλη να εγγυώνται κοινωνική προστασία για τις αυτοαπασχολούμενες γυναίκες και τις συμβοηθούσες συζύγους και ότι αυτή η προστασία θα πρέπει να είναι αντίστοιχη με αυτή των μισθωτών γυναικών. Το μέτρο αυτό αφορά την τόνωση της επιχειρηματικής δραστηριότητας των γυναικών στην Ευρώπη, η οποία είναι ακόμη υπερβολικά συγκρατημένη· και, πάνω απ' όλα, το μέτρο έχει ως στόχο να επιτρέψει στις γυναίκες αυτές να επωφεληθούν από άδεια μητρότητας με τον ίδιο τρόπο με τις γυναίκες που κάνουν άλλου είδους δουλειά. " άδεια μητρότητας πρέπει να είναι εγγυημένη σε όλα τα κράτη μέλη και για όλες τις γυναίκες, ανεξαρτήτως της απασχόλησής τους. Εφόσον το μέτρο αυτό υπόκειται στην αρχή της επικουρικότητας, ας ελπίσουμε ότι τα κράτη μέλη θα κάνουν ό,τι χρειάζεται για να διασφαλίσουν ότι αυτοί οι άνδρες και οι γυναίκες θα μπορούν να συνδυάσουν την οικογενειακή και επαγγελματική ζωή όσο το δυνατόν πιο γρήγορα και πιο εύκολα.
<SPEAKER ID="940" NAME="Lívia Járóka  " LANGUAGE="HU">
Θα ήθελα να συγχαρώ τη συνάδελφό μου, κ. Astrid Lulling, για την έγκριση της έκθεσής της, η οποία αντιπροσωπεύει ένα σημαντικό βήμα προόδου στην επίλυση ενός εξαιρετικά μακροχρόνιου προβλήματος. " κατάσταση των συζύγων και των συντρόφων συμβίωσης αυτοαπασχολούμενων εργαζομένων -που συνεισφέρουν στις δραστηριότητες και τα έσοδα των επιχειρήσεων χωρίς να έχουν καθεστώς υπαλλήλου ή συνεταίρου της επιχείρησης- δεν μπόρεσε να αντιμετωπιστεί ικανοποιητικά στην οδηγία του Συμβουλίου του 1986. Ως εκ τούτου, ήταν καιρός να καταργηθεί η προαναφερθείσα νομοθεσία και να καταρτιστεί μια νέα οδηγία που θα αναγνωρίζει το έργο των συμβοηθουσών συζύγων και θα τις τοποθετεί σε ίση μοίρα από την άποψη της προστασίας κοινωνικής ασφάλισης με τους αυτοαπασχολούμενους εργαζόμενους.
<P>
Επιπλέον, ένα σημαντικό επίτευγμα της εισηγήτριας και του Ευρωπαϊκού Κοινοβουλίου είναι ότι, σε σύγκριση με την αρχική σύσταση του Συμβουλίου, το πεδίο εφαρμογής δεν περιορίζεται πλέον αποκλειστικά σε κερδοσκοπικές αυτοτελείς επαγγελματικές δραστηριότητες στον γεωργικό τομέα, καθώς αυτή η ομάδα-στόχος εργάζεται επίσης σε μικρές και μεσαίες επιχειρήσεις, για παράδειγμα, ή στο λιανικό εμπόριο, όπου αποτελεί την πλειονότητα. Μολονότι το Συμβούλιο δεν δέχτηκε αρκετές σημαντικές συστάσεις που έγιναν από την εισηγήτρια και το Κοινοβούλιο -αφήνοντας την παροχή ίσης κοινωνικής προστασίας για τις συζύγους και τις συντρόφους συμβίωσης στα κράτη μέλη και επιτρέποντας στα κράτη μέλη να διατηρήσουν περιοριστικές διατάξεις σχετικά με ορισμένα συστήματα ή επίπεδα προστασίας κοινωνικής ασφάλισης- ωστόσο, η πρόταση οδηγίας στο σύνολό της αποτελεί ένα σημαντικό βήμα.
<SPEAKER ID="256" NAME="Barbara Matera  " LANGUAGE="IT">
Επικροτώ την έγκριση της πρότασης οδηγίας για την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα. Επιτέλους, το Ευρωπαϊκό Κοινοβούλιο εκφράζει μια γνώμη για την εφαρμογή αυτής της αρχής, τόσο συμβολική για την κοινωνική και οικονομική πρόοδο!
<P>
Ενώ σέβομαι τα κρατικά προνόμια, πιστεύω ότι υπάρχει ανάγκη όχι μόνο να διαμορφωθεί ένα ελάχιστο πρότυπο προστασίας για τις αυτοαπασχολούμενες μητέρες, καθώς και για τις συμβοηθούσες συζύγους και τις αναγνωρισμένες συντρόφους συμβίωσης, αλλά και να γίνει ο βαθμός προστασίας τους ίσος με αυτόν τον γυναικών-μητέρων που είναι μισθωτές και όχι αυτοαπασχολούμενες.
<P>
Εκφράζεται η ελπίδα ότι η διακήρυξη αυτών των δικαιωμάτων θα ακολουθηθεί από de facto σεβασμό προς αυτά και ότι τα κράτη θα δεσμευτούν για τη θέσπιση των κατάλληλων μέτρων, ιδίως για την προστασία των αυτοαπασχολούμενων γυναικών και των συμβοηθουσών συζύγων κατά τη διάρκεια της εγκυμοσύνης και της μητρότητας. Πρέπει να καταπολεμήσουμε τις διακρίσεις στον χώρο εργασίας σε όλες τους τις μορφές προκειμένου να υποστηρίξουμε τη χειραφέτηση των γυναικών όπως και των ανδρών.
<SPEAKER ID="939" NAME="Nuno Melo  " LANGUAGE="PT">
" πρόταση της Επιτροπής επιδιώκει να εξασφαλίσει την ίση μεταχείριση των αυτοαπασχολούμενων γυναικών και ανδρών. Συνεπώς, βλέπω την έγκριση του κειμένου αυτού ως ένα σημαντικό και πολύ θετικό βήμα στην προσέγγιση στην ισχύουσα ευρωπαϊκή νομοθεσία για τους μισθωτούς εργαζόμενους, καθώς τα θεμελιώδη δικαιώματα της ισότητας και της κοινωνικής προστασίας προστατεύονται ήδη, και οι προτεινόμενες τροποποιήσεις του αρχικού κειμένου κινούνται προς την κατεύθυνση της γενικής βελτίωσης όσον αφορά την προστασία των συζύγων των αυτοαπασχολούμενων εργαζομένων, ειδικότερα όσον αφορά το επίδομα μητρότητας που δίνεται στις αυτοαπασχολούμενες γυναίκες και συζύγους ή αναγνωρισμένες συντρόφους των αυτοαπασχολούμενων εργαζομένων. Για τον λόγο αυτόν ψήφισα με αυτόν τον τρόπο.
<SPEAKER ID="938" NAME="Justas Vincas Paleckis  " LANGUAGE="LT">
Ψήφισα υπέρ της έκθεσης αυτής, όχι μόνο επειδή είναι σημαντική και θα επηρεάσει, πιστεύω, εκατομμύρια πολίτες της ΕΕ. Γνωρίζω πολλούς καλλιτέχνες, δικηγόρους, και άλλους αυτοαπασχολούμενους και γνωρίζω ότι πολύ συχνά υποβοηθούνται από μέλη της οικογένειας τους, συνήθως από μια σύζυγο ή παιδιά. Το γεγονός ότι αυτοί θα έχουν τώρα δικαίωμα σε κοινωνική προστασία θα βελτιώσει αναμφίβολα την υλική τους κατάσταση, το ηθικό τους και την παρόρμησή τους να εργαστούν. Αυτό είναι ιδιαιτέρως σημαντικό για τη Λιθουανία, γιατί τώρα, σε μια εποχή όπου η κρίση έχει πλήξει σοβαρά τα κράτη της Βαλτικής, η υλική κατάσταση πολλών οικογενειών αγγίζει τα όρια της φτώχειας.
<P>
Δεν μπορούμε πλέον να συνεχίσουμε να παρακολουθούμε απαθείς όταν οι αυτοαπασχολούμενοι άνδρες και γυναίκες με οικογένεια βιώνουν κοινωνική αδικία. " έγκριση της έκθεσης αυτής αποτελεί ένα σαφές μήνυμα προς τις κυβερνήσεις των κρατών μελών της ΕΕ να υποστηρίξουν τους/τις συζύγους των αυτοαπασχολούμενων, να τους εγγυηθούν το δικαίωμα σε σύνταξη, σε άδεια μετ' αποδοχών, σε άδεια μητρότητας ή πατρότητας και να τους/τις βοηθήσουν να επανενταχθούν στην αγορά εργασίας.
<SPEAKER ID="257" NAME="Alfredo Pallone  " LANGUAGE="IT">
Θέλω να εκφράσω τη στήριξή μου στην έκθεση της κ. Lulling. " πρόταση είναι αναγκαία εξαιτίας του σοβαρού διαχωρισμού των φύλων που εξακολουθεί να υπάρχει στον τομέα της αυτοαπασχόλησης και απειλεί να γίνει ακόμη πιο έντονος. " πρόταση θεωρεί επίσης ότι θα πρέπει να παρέχεται κοινωνική προστασία στις συμβοηθούσες συζύγους, οι οποίες συχνά συνεισφέρουν σημαντικά στην επιχείρηση των αυτοαπασχολούμενων εργαζομένων, χωρίς ωστόσο να απολαμβάνουν καμία τέτοια προστασία σε πολλά κράτη μέλη.
<P>
" πρόταση, που έχει ως στόχο να παράσχει κίνητρα για τις γυναίκες ώστε να αποκτήσουν πρόσβαση στην αγορά εργασίας και να συμβάλει στον αγώνα κατά της αδήλωτης εργασίας, φέρνει τρεις βασικές αλλαγές στην ισχύουσα κοινοτική νομοθεσία: ο ορισμός της "συμβοηθούσας συζύγου" αλλάζει ώστε να συμπεριλάβει και τα ζευγάρια που δεν είναι παντρεμένα, αλλά αναγνωρίζονται από το εθνικό δίκαιο· χορηγείται στις αυτοαπασχολούμενες γυναίκες και τις συμβοηθούσες συζύγους το δικαίωμα να επωφελούνται εφόσον το ζητήσουν από άδεια μητρότητας μετ' αποδοχών διάρκειας τουλάχιστον 14 εβδομάδων. Στη συμβοηθούσα σύζυγο δίνεται επίσης το δικαίωμα σε σύστημα κοινωνικής προστασίας μετά από αίτηση.
<SPEAKER ID="258" NAME="Rovana Plumb  " LANGUAGE="RO">
Υπερψήφισα την έκθεση διότι πιστεύω ότι η έγκριση αυτής της οδηγίας έχει ύψιστη σημασία σε επίπεδο Ευρωπαϊκής Ένωσης, δεδομένης της σημερινής οικονομικής και χρηματοπιστωτικής κρίσης που βιώνουμε. Λαμβάνοντας υπόψη το γεγονός ότι στα περισσότερα κράτη μέλη, οι συμβοηθούσες σύζυγοι δεν απολαμβάνουν τις παροχές κοινωνικής ασφάλισης του συζύγου τους, θεωρώ ότι στην περίπτωση που ένα κράτος μέλος καθιστά υποχρεωτική την ένταξη του αυτοαπασχολούμενου σε σύστημα κοινωνικής προστασίας, αυτή θα πρέπει να είναι επίσης υποχρεωτική για τις συμβοηθούσες συζύγους και τις συντρόφους συμβίωσής τους.
<P>
" θέση του Συμβουλίου είναι λυπηρή διότι δεν δέχεται ότι θα πρέπει να είναι υποχρεωτικό για τις συζύγους και τις συντρόφους συμβίωσης που βοηθούν τους αυτοαπασχολούμενους εργαζόμενους να εντάσσονται σε συστήματα κοινωνικής προστασίας στις χώρες όπου αναγνωρίζεται ότι έχουν αυτό το καθεστώς σύμφωνα με το εθνικό δίκαιο. Δεδομένου ότι η μεγάλη πλειοψηφία δεν είναι μέλη τέτοιων συστημάτων, δεν γνωρίζουν τις παροχές που χορηγούν τα συστήματα κοινωνικής ασφάλισης οι οποίες καλύπτουν την ασθένεια, την αναπηρία και το γήρας.
<P>
Ως σκιώδης εισηγήτρια της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, υποστήριξα τη θέση ότι οι αυτοαπασχολούμενες γυναίκες, οι σύζυγοι και οι σύντροφοι συμβίωσης που αποφασίζουν να αποκτήσουν παιδιά θα πρέπει να απολαμβάνουν κοινωνικής προστασίας και άδειας μετ' αποδοχών και δεν θα πρέπει να αποκλείονται από το επίδομα τέκνου, πρακτική που εφαρμόζει η ρουμανική κυβέρνηση.
<SPEAKER ID="259" NAME="Raül Romeva i Rueda  " LANGUAGE="EN">
Με χαροποιεί ιδιαίτερα το γεγονός ότι σήμερα, το Ευρωπαϊκό Κοινοβούλιο ενέκρινε σε δεύτερη ανάγνωση τη θέση του σχετικά με την οδηγία του Ευρωπαϊκού Κοινοβουλίου και του Συμβουλίου για την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα και για την κατάργηση της οδηγίας 86/613/ΕΟΚ.
<P>
Οι γυναίκες διαδραματίζουν ουσιώδη ρόλο στη διατήρηση επιχειρήσεων αυτοαπασχόλησης ως ιδιοκτήτριες και συμβοηθούσες σύζυγοι ή σύντροφοι συμβίωσης. Χαιρετίζω την απόφαση του Κοινοβουλίου για την εφαρμογή της αρχής της ίσης μεταχείρισης ανδρών και γυναικών στους αυτοαπασχολούμενους εργαζόμενους και τις συζύγους τους ως ένα σημαντικό τμήμα της κοινοτικής νομοθεσίας.
<SPEAKER ID="260" NAME="Marina Yannakoudakis  " LANGUAGE="EN">
" Ομάδα ECR υποστηρίζει θερμά το έργο για τη γεφύρωση του χάσματος μεταξύ των δύο φύλων όσον αφορά τους αυτοαπασχολούμενους εργαζόμενους και τις συντρόφους τους. Υποστηρίζουμε τον σκοπό της έκθεσης, καθώς θα θέλαμε να δούμε όλες τις χώρες της ΕΕ να παρέχουν στήριξη και κοινωνική προστασία στους αυτοαπασχολούμενους εργαζόμενους. Ωστόσο, αντιτιθέμεθα στη θέσπιση αυτής της νομοθεσίας σε επίπεδο ΕΕ. " Ομάδα ECR υπερασπιζόταν ανέκαθεν την αρχή της επικουρικότητας και πιστεύει σθεναρά ότι τα κράτη μέλη θα πρέπει να αναλάβουν ηγετικό ρόλο στην δημιουργία και καθοδήγηση της νομοθεσίας για την απασχόληση και της κοινωνικής πολιτικής. Για αυτούς τους λόγους, η Ομάδα ECR απείχε από την ψηφοφορία για τις τροπολογίες 1-17.
<SPEAKER ID="262" NAME="Roberta Angelilli  " LANGUAGE="IT">
Σήμερα, το Κοινοβούλιο επανέλαβε την ανάγκη εξασφάλισης υψηλού επιπέδου προστασίας των καταναλωτών σε ολόκληρη την ΕΕ, και τη σημασία της εναρμόνισης των κανονισμών που αφορούν επισήμανση κλωστοϋφαντουργικών προϊόντων, καθιστώντας την υποχρεωτική για όλα τα είδη ρουχισμού που κυκλοφορούν στην αγορά της Ευρώπης. " εφαρμογή ενός μελλοντικού κανονισμού για την ονομασία των κλωστοϋφαντουργικών προϊόντων, καθώς και οι πληροφορίες στις επισημάνσεις σχετικά με τα υλικά, θα απλοποιήσουν το υπάρχον κανονιστικό πλαίσιο, καθιστώντας το διαφανές, σαφές και επωφελές για τους καταναλωτές και τις μικρές και μεσαίες επιχειρήσεις.
<P>
Οι καταναλωτές θα μπορούν να χρησιμοποιούν τις επισημάνσεις για να λαμβάνουν αποφάσεις σχετικά με τα προϊόντα που αγοράζουν όντας ενήμεροι και λαμβάνοντας υπόψη ηθικές θεωρήσεις όπως η υγεία, τα ζητήματα του περιβαλλοντικού αντίκτυπου, τα ανθρώπινα δικαιώματα, οι συνθήκες εργασίας και ο μισθός των εργαζομένων που παράγουν τα κλωστοϋφαντουργικά προϊόντα. Εν τω μεταξύ, οι μικρές και μεσαίες επιχειρήσεις, και ο κλωστοϋφαντουργικός κλάδος γενικά, θα μπορούν να προστατεύσουν την ποιότητα, τον σχεδιασμό και την καινοτομία των προϊόντων τους, χαρακτηριστικά που θα τις καταστήσουν πιο ανταγωνιστικές, όχι μόνο στην ευρωπαϊκή αγορά, αλλά και παγκοσμίως. " επισήμανση "κατασκευάσθηκε σε" δεν θα έδινε μόνο τη δυνατότητα στους καταναλωτές να λάβουν πρόσθετες πληροφορίες σχετικά με χαρακτηριστικά των προϊόντων, αλλά θα συνέβαλε επίσης στην ενίσχυση της οικονομίας με την ανάπτυξη νέων προϊόντων για πολλούς τομείς, την προώθηση της απασχόλησης και την υποστήριξη του αγώνα κατά της απομίμησης όσον αφορά προϊόντα από τρίτες χώρες.
<SPEAKER ID="937" NAME="Sophie Auconie  " LANGUAGE="FR">
Σε αυτήν την εποχή της παγκοσμιοποίησης, όπου τα προϊόντα είναι όλο και περισσότερο αποτέλεσμα μιας διαδρομής μέσω μιας διεθνούς γραμμής παραγωγής, είναι δύσκολο να γνωρίζουμε την "εθνικότητά" τους. Παράλληλα με αυτό το φαινόμενο, οι καταναλωτές θέλουν να μπορούν να κάνουν αγορές έχοντας πλήρη γνώση των δεδομένων, προτιμώντας μερικές φορές προϊόντα που προέρχονται από χώρες με υψηλότερες προδιαγραφές ποιότητας ή κοινωνικές και περιβαλλοντικές προδιαγραφές. Σε αυτό το πλαίσιο, αποφάσισα να ψηφίσω υπέρ της παρούσας έκθεσης καθώς προτείνει να καταστεί υποχρεωτική η επισήμανση της χώρας καταγωγής. Κατά τη γνώμη μου, αυτές είναι ουσιώδεις πληροφορίες που πρέπει πάντα να γνωστοποιούνται στον καταναλωτή. Υποστηρίζω επίσης την ιδέα εκπόνησης, σε δύο χρόνια από σήμερα, έκθεσης ή ακόμη και νομοθετικής πρότασης από την Επιτροπή που θα αποσκοπεί στην εναρμόνιση της επισήμανσης των κλωστοϋφαντουργικών προϊόντων. Πράγματι, δεδομένου του γεγονότος ότι μοιραζόμαστε την ίδια αγορά εδώ και δεκαετίες, γιατί τα συστήματα μεγεθών και πολλές άλλες εξίσου σημαντικές πληροφορίες εξακολουθούν να διαφέρουν από το ένα κράτος μέλος στο άλλο;
<SPEAKER ID="936" NAME="Zigmantas Balčytis  " LANGUAGE="LT">
Υπερψήφισα τον κανονισμό αυτό καθώς πιστεύω ότι θα παράσχει περισσότερη σαφήνεια στους κατασκευαστές κλωστοϋφαντουργικών προϊόντων και στους καταναλωτές. Χαιρετίζω την μορφή του κανονισμού που επελέγη, ο οποίος συνενώνει τις ξεχωριστές οδηγίες που ισχύουν επί του παρόντος προκειμένου να αποφεύγεται το διοικητικό βάρος που φέρουν τα κράτη μέλη όταν μεταφέρουν στην εθνική τους νομοθεσία τις τεχνικές προσαρμογές που απαιτούνται όταν μια νέα ονομασία ίνας προστίθεται στον κατάλογο. Εντούτοις, πιστεύω ότι είναι καιρός να αρχίσουμε να συζητούμε μια αναθεώρηση του συστήματος επισήμανσης των κλωστοϋφαντουργικών προϊόντων, που δεν θα αποτελούσε πρόσθετο βάρος για τους κατασκευαστές και θα γινόταν εύκολα κατανοητή και αποδεκτή από τους καταναλωτές. Ως εκ τούτου, υποστηρίζω τις προτάσεις που υιοθετήθηκαν στον κανονισμό και αφορούν το ότι η έκθεση της Ευρωπαϊκής Επιτροπής θα πρέπει να καλύπτει ζητήματα όπως ένα ενιαίο για όλη την ΕΕ σύστημα επισήμανσης σχετικά με το μέγεθος για τα ενδύματα και τα υποδήματα, μια ένδειξη των οποιωνδήποτε πιθανών αλλεργιογόνων ή επικινδύνων ουσιών και ζητήματα οικολογικής και κοινωνικής επισήμανσης.
<SPEAKER ID="263" NAME="Jean-Luc Bennahmias  " LANGUAGE="FR">
Αν και μπορεί να φαίνεται παράδοξο, η φράση "κατασκευάσθηκε σε" που βρίσκουμε σε πολλές ετικέτες ρούχων, δεν είναι υποχρεωτική σήμερα και η χρήση της ποικίλλει σημαντικά μεταξύ των κρατών μελών. Έχοντας εξετάσει την πρόταση της Επιτροπής για έναν κανονισμό σχετικά με τον χρόνο που απαιτείται για τη διάθεση μιας νέας ίνας στην αγορά, την χρησιμοποιήσαμε για να διορθώσουμε το πρόβλημα της επισήμανσης. Στην πραγματικότητα, ελλείψει ευρωπαϊκής νομοθεσίας, υπάρχει ο κίνδυνος να εμφανιστούν προϊόντα που κατασκευάστηκαν σε τρίτες χώρες, τα οποία όμως φέρουν μια επιγραφή που δηλώνει ότι κατασκευάστηκαν στην Ευρώπη. " έκθεση καλεί επίσης την Επιτροπή να εξετάσει το ενδεχόμενο επισήμανσης που θα έδινε στους καταναλωτές πρόσβαση σε πληροφορίες για τις κοινωνικές και περιβαλλοντικές συνθήκες της κατασκευαστικής πρακτικής των προϊόντων που αγοράζουν.
<SPEAKER ID="264" NAME="Vito Bonsignore  " LANGUAGE="IT">
Συγχαίρω τον εισηγητή, κ. Manders, για τη σκληρή εργασία που κατέβαλε για τη συνένωση τριών περίπλοκων οδηγιών. " έκθεση αυτή απλοποιεί το υπάρχον κανονιστικό πλαίσιο διασφαλίζοντας, για παράδειγμα, ότι μια νέα ίνα μπορεί να διατεθεί γρήγορα στην αγορά. Για τις μικρές και μεσαίες επιχειρήσεις μας, αυτό σημαίνει εξοικονόμηση διοικητικών δαπανών και ταχύτερη αποκόμιση οφέλους από την πώληση νέων ινών. Τα μέτρα αυτά ενθαρρύνουν την καινοτομία, ένα στοιχείο που είναι -κατά τη γνώμη μου- ουσιώδες για τις ευρωπαϊκές εταιρείες. Πράγματι, μόνο με καινοτομικά και υψηλής ποιότητας προϊόντα μπορούμε να αντιμετωπίσουμε τον σκληρό παγκόσμιο ανταγωνισμό και να βγούμε από αυτήν τη δύσκολη κρίση.
<P>
Το κείμενο προστατεύει επίσης τους καταναλωτές, τα συμφέροντα των οποίων -το τονίζω- κατέχουν κομβική θέση στις πολιτικές μας. Οι κανόνες που εγκρίθηκαν θα διασφαλίσουν σαφέστερους και πιο διαφανείς κανονισμούς για τους ευρωπαίους πολίτες, και αυτό θα σημαίνει επίσης ότι οι τελευταίοι θα μπορούν να επωφεληθούν πιο γρήγορα από καινοτομικά προϊόντα. Τέλος, η δημόσια υγεία θα προστατευτεί καλύτερα: η λεπτομερέστερη επισήμανση θα παρέχει στους πολίτες πληροφορίες για την προέλευση των νημάτων και συναφών προϊόντων.
<SPEAKER ID="935" NAME="Maria Da Graça Carvalho  " LANGUAGE="PT">
Χαιρετίζω την παρούσα πρόταση κανονισμού, η οποία επιδιώκει να απλουστεύσει και να βελτιώσει το ισχύον νομοθετικό πλαίσιο, με στόχο να ενθαρρύνει την καινοτομία στον τομέα των κλωστοϋφαντουργικών και του ενδύματος, επιτρέποντας ταυτόχρονα στους χρήστες των ινών και τους καταναλωτές να επωφεληθούν συντομότερα από καινοτόμα προϊόντα. Το ζήτημα της απλούστευσης είναι ουσιώδες για την προώθηση της καινοτομίας στην ευρωπαϊκή οικονομία και την αύξηση του αριθμού των πληροφοριών που δίνονται στους καταναλωτές. Είναι επίσης σημαντικό να βρεθεί εναλλακτική νομοθεσία που να είναι λιγότερο επαχθής από την άποψη των διαδικασιών και του κόστους κατά τη μεταφορά οδηγιών. " βιομηχανία θα επωφεληθεί από τον μειωμένο χρόνο μεταξύ της υποβολής μιας αίτησης και της δυνατότητας διάθεσης του προϊόντος στην αγορά, γεγονός που θα σημαίνει εξοικονομήσεις σε διοικητικό κόστος και τη δυνατότητα να φτάσει στην αγορά συντομότερα, αυξάνοντας τα κέρδη από τις πωλήσεις.
<SPEAKER ID="265" NAME="Lara Comi  " LANGUAGE="IT">
Επιτέλους εγκρίναμε κανονισμούς για την επισήμανση "κατασκευάστηκε σε" στον τομέα της κλωστοϋφαντουργίας. Το Κοινοβούλιο είχε ήδη ψηφίσει υπέρ της πρότασης κανονισμού του Συμβουλίου σχετικά με την ένδειξη της χώρας καταγωγής όσον αφορά ορισμένα προϊόντα που εισάγονται από τρίτες χώρες ήδη το 2005, όμως το Συμβούλιο έθεσε εμπόδια για την έγκρισή της. Εφόσον δεν επρόκειτο όμως για διαδικασία συναπόφασης, δεν ήταν δυνατόν να γίνουν πολλά ενάντια στην αντίθεση ορισμένων εθνικών κυβερνήσεων.
<P>
" σημερινή ψηφοφορία, ωστόσο, αποτελεί ένα ηχηρό πολιτικό μήνυμα από τη συνέλευση που εκπροσωπεί τους ευρωπαίους πολίτες και καλεί τώρα μετ' επιτάσεως το Συμβούλιο να υιοθετήσει αυτούς τους κανονισμούς. Αυτός ο στόχος είναι σήμερα πιο κοντά και συνάδει επίσης με τους στόχους της Συνθήκης της Λισαβόνας.
<P>
Αυτή μπορεί να είναι μόνο η ψηφοφορία σε πρώτη ανάγνωση, αλλά είναι ένα σημαντικό αποτέλεσμα, η κατάληξη πολλής δουλειάς που έγινε τους τελευταίους μήνες με συναδέλφους από τις άλλες εθνικές αντιπροσωπείες και άλλες πολιτικές Ομάδες. Αυτός ο νέος κανονισμός προστατεύει τους ευρωπαίους καταναλωτές που επιθυμούν να γνωρίζουν την προέλευση των κλωστοϋφαντουργικών προϊόντων, και τις μικρές και μεσαίες επιχειρήσεις που τα κατασκευάζουν εντός των κρατών μελών. Αυτό σημαίνει, για παράδειγμα, ότι δεν θα είμαστε πλέον σε θέση να δηλώσουμε ότι ένα προϊόν "κατασκευάστηκε σε" ένα κράτος μέλος όταν στην πραγματικότητα μόνο το 25% κατασκευάστηκε εκεί· σήμερα, τουλάχιστον το 50% ενός προϊόντος πρέπει να κατασκευάζεται στη χώρα που αναγράφεται στην ετικέτα.
<SPEAKER ID="934" NAME="Lena Ek, Marit Paulsen, Olle Schmidt και Cecilia Wikström  " LANGUAGE="SV">
Σε γενικές γραμμές, υποστηρίζουμε την έκθεση του συναδέλφου μας, κ. Manders, για τις ονομασίες και τη συναφή επισήμανση κλωστοϋφαντουργικών προϊόντων. Τούτου λεχθέντος, είμαστε ιδιαίτερα επικριτικοί για την υποχρεωτική επισήμανση της καταγωγής καθώς είμαστε πεπεισμένοι ότι θα οδηγούσε σε υψηλότερες τιμές για τους ευρωπαίους καταναλωτές, μαζί με κατώτερες συνθήκες και υψηλότερα κόστη, ιδίως για τις μικρές και μεσαίες επιχειρήσεις. Πιστεύουμε στο ελεύθερο εμπόριο, και ως εκ τούτου πιστεύουμε ότι είναι σημαντικό να μην δημιουργήσουμε μεγαλύτερα τεχνικά εμπόδια στο εμπόριο μέσω περιττών κανονιστικών ρυθμίσεων. Αντίθετα, υποστηρίζουμε ένα προαιρετικό σύστημα επισήμανσης βάσει της ζήτησης των καταναλωτών για τη σήμανση προέλευσης.
<SPEAKER ID="266" NAME="Diogo Feio  " LANGUAGE="PT">
Στις 30 Ιανουαρίου 2009, η Επιτροπή ενέκρινε πρόταση νέου κανονισμού για τις ονομασίες και τη συναφή επισήμανση κλωστοϋφαντουργικών προϊόντων. " πρόταση συνενώνει το σύνολο της υφιστάμενης νομοθεσίας σε σχέση με τις ονομασίες των κλωστοϋφαντουργικών προϊόντων και την συναφή επισήμανση σε έναν ενιαίο κανονισμό. Σύμφωνα με τον εισηγητή, η αναθεώρηση "είναι ουσιαστικά μια τεχνική άσκηση χωρίς σημαντικές πολιτικές επιπτώσεις".
<P>
Εντούτοις, γνωρίζουμε ότι ο ανταγωνισμός που αντιμετωπίζει ο ευρωπαϊκός κλωστοϋφαντουργικός τομέας -πάνω απ' όλα από τα κινέζικα προϊόντα- καθιστά αναγκαία τη λήψη βαθύτερων μέτρων για την επισήμανση στο μέλλον, και αυτό πρέπει να είναι το καθήκον της Επιτροπής στο εξής. Επίσης, οι προκλήσεις που αντιμετωπίζει σήμερα η Ευρωπαϊκή Ένωση καθιστούν αναγκαία τη βελτίωση και ενίσχυση της αγοράς, και ως εκ τούτου πρέπει να καταβληθούν προσπάθειες για να αρθούν τα εμπόδια προκειμένου να υλοποιηθεί πλήρως αυτό. " εναρμόνιση και απλοποίηση των προδιαγραφών που αφορούν τις ονομασίες των κλωστοϋφαντουργικών προϊόντων ικανοποιούν αυτόν τον σκοπό, εφόσον αποσαφηνίζουν τις πληροφορίες που παρέχονται στον καταναλωτή και συμβάλλουν κατ' αυτόν τον τρόπο στην αύξηση της ανταγωνιστικότητας του τομέα.
<SPEAKER ID="933" NAME="José Manuel Fernandes  " LANGUAGE="PT">
" ικανότητα σωστού προσδιορισμού του τόπου και του τρόπου με τον οποίο κατασκευάστηκε ένα προϊόν, καθώς και της σύνθεσής του, αποτελεί θεμελιώδες προνόμιο των καταναλωτών προκειμένου να διασφαλιστεί η εμπιστοσύνη και η προστασία των δικαιωμάτων τους· εισάγει επίσης έναν σημαντικό παράγοντα στην προώθηση του δίκαιου ανταγωνισμού στην παγκόσμια αγορά κλωστοϋφαντουργικών προϊόντων. Σε αυτό το πλαίσιο, η τυποποίηση του τρόπου επισήμανσης των κλωστοϋφαντουργικών προϊόντων θα ωφελήσει την ανταγωνιστικότητα της βιομηχανίας κλωστοϋφαντουργικών και ενδύματος της Ευρώπης, και της Πορτογαλίας ειδικότερα. Θα ήθελα να υπογραμμίσω την ανάγκη για εναρμονισμένους κανόνες σχετικά με την ένδειξη προέλευσης των κλωστοϋφαντουργικών προϊόντων που εισάγονται από τρίτες χώρες και ακριβή κριτήρια για τη χρήση του σήματος προέλευσης "Made in" για τα προϊόντα που κατασκευάζονται στην Ένωση, καθώς και για κοινωνική επισήμανση προκειμένου οι καταναλωτές να είναι ενήμεροι σχετικά με την τήρηση των προδιαγραφών υγείας και ασφάλειας, καθώς και των ανθρωπίνων δικαιωμάτων. Θεωρώ επίσης σημαντική την οικολογική επισήμανση σε σχέση με τις περιβαλλοντικές επιδόσεις των κλωστοϋφαντουργικών προϊόντων. " εισαγωγή αυτών των σαφέστερων και πιο διαφανών κανόνων για την επισήμανση -που περιλαμβάνουν πληροφορίες σχετικά με μη κλωστοϋφαντουργικά συστατικά ζωικής προέλευσης- θα ενισχύσει επίσης την ικανότητα των καταναλωτών να ξεχωρίζουν τα προϊόντα και την ποιότητά τους.
<SPEAKER ID="267" NAME="Ilda Figueiredo  " LANGUAGE="PT">
Ψηφίσαμε υπέρ της έκθεσης αυτής εξαιτίας του κύριου περιεχομένου της, που υποστηρίζει τις ενδείξεις προέλευσης και ασχολείται με την υπεράσπιση των δικαιωμάτων των καταναλωτών, των εργαζομένων και της παραγωγής των βιομηχανιών κλωστοϋφαντουργικών και ενδύματος των χωρών μας. Ωστόσο, διαφωνούμε με κάποιες από τις λεπτομέρειες σχετικά με την επισήμανση, συγκεκριμένα σε σχέση με το υπερβολικά λεπτομερές περιεχόμενο όσον αφορά τις ίνες, ιδίως όταν εμπλέκονται μικρές και μεσαίες επιχειρήσεις, εξαιτίας των δαπανών που θα μπορούσαν να ενέχονται.
<P>
Ως εκ τούτου, μολονότι ψηφίσαμε υπέρ γενικά, υπάρχουν προτεινόμενες λεπτομέρειες με τις οποίες δεν συμφωνούμε. Εμείς υποστηρίζουμε ότι το παρόν ρυθμιστικό πλαίσιο πρέπει να αναθεωρηθεί ή τουλάχιστον ότι πρέπει να υπάρξει πρόβλεψη για μέτρα ενίσχυσης που θα περιόριζαν τα προβλήματα των ΜΜΕ.
<SPEAKER ID="932" NAME="Nuno Melo  " LANGUAGE="PT">
Ο προσδιορισμός της προέλευσης ενός προϊόντος είναι σημαντικός έτσι ώστε οι καταναλωτές να γνωρίζουν την ακριβή πηγή του προϊόντος που αγοράζουν. Δεν είναι σωστό να αναγράφεται για ένα δεδομένο προϊόν ότι προέρχεται από χώρα της ΕΕ όταν απλά συσκευάζεται σε χώρα της ΕΕ, ενώ οι άλλες φάσεις της παραγωγής του εκτελούνται σε χώρες εκτός της ΕΕ. Οι νέοι κανόνες που εγκρίθηκαν θα συμβάλουν στη μεγαλύτερη διαφάνεια του διεθνούς εμπορίου και θα κάνουν τα πράγματα σαφέστερα για τους καταναλωτές. Γι' αυτό ψήφισα με τον συγκεκριμένο τρόπο.
<SPEAKER ID="268" NAME="Andreas Mölzer  " LANGUAGE="DE">
Για μια ακόμη φορά, η επισήμανση του οργανικού υπόσχεται κάτι αρκετά διαφορετικό από αυτό που μπορεί να εκπληρώσει στην πραγματικότητα -αρκεί να φέρουμε στο νου μας το σκάνδαλο με το "οργανικό βαμβάκι" ή τις πρόσφατες παταγώδεις αποτυχίες με τα βιοχημικά. Πρώτον, προκαλεί ακόμη μια σύγχυση επισημάνσεων και ενδείξεων σε αυτήν την αγορά των οργανικών προϊόντων -την οποία η ΕΕ θα μπορούσε να τυποποιήσει λογικά μια για πάντα, κάτι που συνήθως αρέσκεται να κάνει- και, δεύτερον, είναι επιτέλους καιρός να δεχτεί η ΕΕ το γενετικά τροποποιημένο βαμβάκι. Αν περιμένουμε να εκπονηθούν μελέτες σχετικά με τις πιθανές επιπτώσεις των βλαβερών ουσιών, τότε οι επισημάνσεις θα πρέπει εν τω μεταξύ να δηλώνουν τουλάχιστον ότι τα προϊόντα περιέχουν γενετικά τροποποιημένο βαμβάκι.
<P>
Επίσης, είναι καιρός η ΕΕ να μεριμνήσει και για τον Εντοπισμό Μέσω Ραδιοσυχνοτήτων (RFID). Δεν μπορούμε να εφαρμόζουμε ηλεκτρονική επισήμανση σε κλωστοϋφαντουργικά προϊόντα χωρίς γνώση των ενδιαφερομένων· εξακολουθούμε να μην έχουμε κατάλληλους κανόνες επισήμανσης. Αν οι πεζοί γίνονται ορατοί μέσω ενδυμάτων με Εντοπισμό Μέσω Ραδιοσυχνοτήτων, θα είναι δυνατόν να παρακολουθείται κάθε βήμα των ανθρώπων. Δεδομένου ότι η έκθεση επισημαίνει το σημείο αυτό, έλαβε τη στήριξή μου στην ψηφοφορία.
<SPEAKER ID="269" NAME="Cristiana Muscardini  " LANGUAGE="IT">
Είμαι υπέρ της έκθεσης του κ. Manders για την επισήμανση καταγωγής των κλωστοϋφαντουργικών προϊόντων, καθώς επιλύει ένα πρόβλημα που απειλεί από μακρού την ελεύθερη επιλογή των καταναλωτών. Τα σήματα προέλευσης είναι ουσιώδους σημασίας καθώς διασφαλίζουν τη διαφάνεια, την ασφάλεια και την πληροφόρηση για τους ευρωπαίους πολίτες και, ταυτόχρονα, δίνουν στις επιχειρήσεις μας σαφείς, κοινούς κανόνες.
<P>
Το πρόβλημα, ωστόσο, παραμένει ανοικτό για τα κλωστοϋφαντουργικά προϊόντα που προέρχονται από τρίτες χώρες, τους εμπορικούς εταίρους μας. Καλώ, ως εκ τούτου, τους συναδέλφους μου να επιβεβαιώσουν τη στήριξή τους στον κανονισμό για τη σήμανση καταγωγής που συζητείται στην Επιτροπή Διεθνούς Εμπορίου. Αυτό θα προστατεύσει τους καταναλωτές και τις επιχειρήσεις μας, σε σχέση όχι μόνο με τα κλωστοϋφαντουργικά προϊόντα και το ένδυμα, αλλά και με τομείς που είναι ευαίσθητοι όσον αφορά την ευρωπαϊκή οικονομική ανάπτυξη.
<SPEAKER ID="270" NAME="Alfredo Pallone  " LANGUAGE="IT">
" ευρωπαϊκή κλωστοϋφαντουργική βιομηχανία αντέδρασε στις μεγάλες οικονομικές προκλήσεις των τελευταίων ετών πραγματοποιώντας μια δύσκολη διαδρομή αναδιάρθρωσης, εκσυγχρονισμού και τεχνολογικής καινοτομίας. Οι ευρωπαϊκές επιχειρήσεις έχουν βελτιώσει τη θέση τους στην παγκόσμια αγορά, καθώς επικεντρώνονται σε ανταγωνιστικά πλεονεκτήματα όπως η ποιότητα, ο σχεδιασμός και η τεχνολογική καινοτομία των προϊόντων με τις υψηλότερες προστιθέμενες αξίες. " ευρωπαϊκή βιομηχανία διαδραματίζει καίριο ρόλο παγκοσμίως στην ανάπτυξη νέων προϊόντων, υψηλής τεχνολογίας και μη υφασμένων κλωστοϋφαντουργικών προϊόντων για νέες εφαρμογές, καθώς και προϊόντων για καθαρισμό, για την αυτοκινητοβιομηχανία ή τον ιατρικό τομέα.
<P>
Χαιρετίζω την πρόταση κανονισμού της Επιτροπής, καθώς πιστεύω ότι απλοποιεί το υφιστάμενο ρυθμιστικό πλαίσιο για τη δημιουργία και ανάπτυξη νέων ινών και έχει το δυναμικό να ενθαρρύνει την καινοτομία στους τομείς των κλωστοϋφαντουργικών προϊόντων και του ενδύματος και, ταυτόχρονα, να δώσει τη δυνατότητα στους χρήστες ινών και στους καταναλωτές να ωφεληθούν συντομότερα από καινοτόμα προϊόντα.
<P>
Τέλος, θα εκφράσω την πλήρη στήριξή μου στον κανονισμό για την επισήμανση "κατασκευάστηκε σε", καθώς πιστεύω ότι είναι ουσιαστικός για να διασφαλιστεί ότι οι καταναλωτές θα έχουν επαρκή πληροφόρηση σχετικά με τη σύνθεση και την προέλευση του προϊόντος που αγοράζουν.
<SPEAKER ID="271" NAME="Raül Romeva i Rueda  " LANGUAGE="EN">
Εμείς, οι Πράσινοι, απείχαμε από την τελική ψηφοφορία γι' αυτήν την έκθεση διότι εγκρίθηκαν κάποιες από τις βασικές τροπολογίες που είχαν προτείνει το PPE, οι Φιλελεύθεροι και η EFD. Συνοπτικά, όλες αυτές οι τροπολογίες κινούνται προς την κατεύθυνση της επέκτασης των διατάξεων για την επισήμανση "κατασκευάστηκε σε".
<SPEAKER ID="931" NAME="Tokia Saïfi  " LANGUAGE="FR">
Δεν υποστήριξα τις τροπολογίες στην έκθεση Manders για τις ονομασίες και τη συναφή επισήμανση κλωστοϋφαντουργικών προϊόντων όσον αφορά την επισήμανση "κατασκευάστηκε σε" (47/49, 48, 12 και 67). Οι τροπολογίες αυτές, που επιδιώκουν την επιβολή επισήμανσης καταγωγής για τα κλωστοϋφαντουργικά προϊόντα που εισάγονται από τρίτες χώρες (εκτός εκείνων που κατάγονται από την Τουρκία και τα κράτη μέλη του ΕΟΧ) ή την ακριβή ρύθμιση των συνθηκών προαιρετικής επισήμανσης καταγωγής των κλωστοϋφαντουργικών προϊόντων που κατασκευάζονται στην Ευρώπη μέσω αυτού του κανονισμού, θα έθεταν σε κίνδυνο την έγκριση, εντός ενός εύλογου χρονοδιαγράμματος, αυτής της σημαντικής νομοθεσίας. " πρόταση κανονισμού για την επισήμανση καταγωγής που υποβλήθηκε από την Ευρωπαϊκή Επιτροπή εξακολουθεί να συζητείται στο Συμβούλιο και αποτελεί το θέμα μιας έκθεσης της Επιτροπής Διεθνούς Εμπορίου.
<P>
Δεν είμαι κατά της διαφάνειας και της ανιχνευσιμότητας των προϊόντων προς όφελος του καταναλωτή. Εντούτοις, ως βουλευτές του Ευρωπαϊκού Κοινοβουλίου, έχουμε ευθύνη να σεβόμαστε ορισμένα ρυθμιστικά πλαίσια. Κατά τη γνώμη μου, πριν από την υιοθέτηση της υποχρεωτικής ένδειξης "κατασκευάσθηκε σε" στις ετικέτες των ρούχων που πωλούνται στην Ευρώπη, θα έπρεπε να έχουμε διασφαλίσει ότι η πρόταση κανονισμού για την επισήμανση "κατασκευάσθηκε σε" περιλαμβάνει όλες τις απαραίτητες εγγυήσεις, ιδιαίτερα στις μεθόδους εφαρμογής της.
<SPEAKER ID="930" NAME="Zigmantas Balčytis  " LANGUAGE="EN">
Υποστήριξα αυτό το έγγραφο. Οι σχέσεις μεταξύ της ΕΕ και της Ουκρανίας ήταν ανέκαθεν πολύ στενές και βασίζονταν σε εποικοδομητικό διάλογο. " ουκρανική οικονομία, όπως οι οικονομίες των κρατών μελών της ΕΕ, επλήγη από τη διεθνή χρηματοπιστωτική κρίση που είχε ως αποτέλεσμα δραματική μείωση της παραγωγής, επιδείνωση της δημοσιονομική θέσης και αύξηση των αναγκών εξωτερικής χρηματοδότησης. " μακροοικονομική χρηματοδοτική συνδρομή της Ένωσης, ύψους 500 εκατομμυρίων ευρώ, δεν θα πρέπει απλώς να υποκαταστήσει προγράμματα και πόρους από το Διεθνές Νομισματικό Ταμείο και την Παγκόσμια Τράπεζα αλλά θα πρέπει να εξασφαλίσει πρόσθετη αξία για την εμπλοκή της ΕΕ. Ωστόσο, η συνδρομή αυτή μπορεί να συμβάλει στην οικονομική σταθεροποίηση στην Ουκρανία μόνον εφόσον οι κυριότερες πολιτικές δυνάμεις διασφαλίσουν την πολιτική σταθερότητα στη χώρα και επιτύχουν ευρεία συναίνεση ως προς την αυστηρή εφαρμογή των αναγκαίων διαρθρωτικών μεταρρυθμίσεων.
<SPEAKER ID="273" NAME="Vilija Blinkevičiūt " LANGUAGE="LT">
" μακροοικονομική χρηματοδοτική συνδρομή στην Ουκρανία είναι ιδιαιτέρως σημαντική σε αυτήν τη χρονική συγκυρία. " συνδρομή αυτή μπορεί να αυξήσει την επιρροή της ΕΕ στη χάραξη της πολιτικής της Ουκρανίας και να βοηθήσει την Ουκρανία να ξεπεράσει την τρέχουσα βαθιά οικονομική κρίση. " κοινοτική χρηματοδοτική συνδρομή αντικατοπτρίζει τη στρατηγική σημασία της Ουκρανίας ως δυνητικά υποψήφιας προς ένταξη χώρας στην ΕΕ. " ΜΧΣ χορηγείται σε μια εποχή κατά την οποίαν η ΕΕ συμβάλλει ταυτόχρονα και στην κινητοποίηση της χρηματοδότησης για την στήριξη της μεταρρύθμισης της Ουκρανίας στον ενεργειακό τομέα. " Επιτροπή και τα άλλα θεσμικά όργανα που εμπλέκονται εργάζονται από κοινού σε μια δέσμη μέτρων στήριξης προς τις αρχές της Ουκρανίας, που αποσκοπούν να συνδράμουν στην εξεύρεση μιας βιώσιμης λύσης όσον αφορά τη μεσοπρόθεσμη διαμετακόμιση του φυσικού αερίου της Ουκρανίας και τις σχετικές υποχρεώσεις πληρωμής αυτού. Παρά το γεγονός ότι η προτεινόμενη ΜΧΣ δεν αποσκοπείται να συνδεθεί άμεσα με αυτήν τη δέσμη μέτρων, θα επέτρεπε να στηριχθεί η οικονομική σταθεροποίηση και οι μεταρρυθμίσεις της Ουκρανίας. Συμφωνώ με αυτήν την απόφαση να παρασχεθεί στην Ουκρανία έκτακτη ΜΧΣ. Χωρίς τη συνδρομή αυτή, η Ουκρανία δεν θα ήταν σε θέση να ενσωματωθεί πλήρως σε πολλούς τομείς της οικονομίας και να υλοποιήσει τους περαιτέρω στόχους της.
<SPEAKER ID="274" NAME="Sebastian Valentin Bodu  " LANGUAGE="RO">
" Ουκρανία πληρώνει τώρα το τίμημα μιας σοβαρής οικονομικής κρίσης, καθώς και μιας παρατεταμένης πολιτικής αστάθειας, που επέτρεψαν στις αρχές του Κιέβου να αθετήσουν τις δεσμεύσεις που ανέλαβαν ενώπιον των διεθνών χρηματοπιστωτικών οργανισμών. Είναι σημαντικό η Ευρωπαϊκή Ένωση να συμμετάσχει στην παροχή συνδρομής προς τη γείτονα χώρα που βρίσκεται στα ανατολικά σύνορα της ΕΕ σε μια εποχή όπου η κοινωνική κατάσταση επιδεινώνεται ξανά ενόψει της έλλειψης ταμειακής ροής, η οποία είναι απαραίτητη για την ομαλή λειτουργία κάθε κράτους.
<P>
" Ουκρανία πρέπει να έχει σταθερότητα. Το δάνειο που χορηγήθηκε από την Ευρωπαϊκή Επιτροπή, με την έγκριση του νομοθέτη της Κοινότητας, παρέχει επίσης την επιβεβαίωση ότι η Ουκρανία μπορεί να θεωρηθεί υποψήφια προς ένταξη χώρα. Ωστόσο, η Ευρωπαϊκή Επιτροπή πρέπει να δώσει, από δω και στο εξής, μεγάλη προσοχή στους μηχανισμούς παρακολούθησης της πορείας του δανείου που χορηγήθηκε στο Κίεβο.
<P>
Επίσης, η Ευρωπαϊκή Ένωση είναι σε θέση να ζητήσει από την Ουκρανία να αντιμετωπίσει με μεγαλύτερη αποφασιστικότητα ζωτικές μεταρρυθμίσεις που θα συμβάλουν στην εδραίωση του κράτους δικαίου. " μετάβαση της Ουκρανίας από μια κρατικά ελεγχόμενη οικονομία σε μια οικονομία της αγοράς είναι μια δύσκολη και επίπονη διαδικασία, ιδίως για τον πληθυσμό της. Αυτή η οικονομική μετάβαση πρέπει να υποστηριχθεί από προσπάθειες με στόχο τη θεσμική μεταρρύθμιση. " Ουκρανία πρέπει να αδράξει την ευκαιρία και στα δύο μέτωπα, όσο δύσκολο και αν φαίνεται αυτό επί του παρόντος.
<SPEAKER ID="929" NAME="Maria Da Graça Carvalho  " LANGUAGE="PT">
Χαιρετίζω την έγκριση του νομοθετικού ψηφίσματος για τη χορήγηση μακροοικονομικής χρηματοδοτικής συνδρομής στην Ουκρανία, καθώς θα επιτρέψει στη χώρα να αντιμετωπίσει τις συνέπειες της παγκόσμιας χρηματοπιστωτικής κρίσης διασφαλίζοντας ότι οι δημοσιονομικοί και εξωτερικοί λογαριασμοί της είναι βιώσιμοι. Αυτή η απάντηση στο αίτημα της Ουκρανίας είναι ουσιώδης για τη στήριξη της οικονομικής σταθεροποίησης, σε συνδυασμό με το τρέχον πρόγραμμα του ΔΝΤ. Ωστόσο, είναι απαραίτητο να λάβει η Ουκρανία τα κατάλληλα μέτρα πρόληψης και καταπολέμησης της απάτης, της διαφθοράς και όλων των παρατυπιών που συνδέονται με τη συνδρομή αυτή και να προβλεφθούν έλεγχοι από την Επιτροπή και το Ελεγκτικό Συνέδριο. Αναφέρομαι εδώ στο μνημόνιο συμφωνίας και τη συμφωνία επιχορήγησης/δανειοδότησης που πρόκειται να συναφθούν με τις αρχές της Ουκρανίας και τα οποία προβλέπουν τη λήψη ειδικών μέτρων που θα εφαρμοσθούν από την Ουκρανία για την πρόληψη και την καταπολέμηση της απάτης, της διαφθοράς και οποιασδήποτε άλλης παρατυπίας σε σχέση με τη συνδρομή.
<SPEAKER ID="928" NAME="Mário David  " LANGUAGE="PT">
Ψήφισα με χαρά υπέρ της πρότασης του Κοινοβουλίου για τη χορήγηση μακροοικονομικής χρηματοδοτικής συνδρομής στην Ουκρανία. Ως πιθανή υποψήφια προς ένταξη στην Ευρωπαϊκή Ένωση χώρα, η Ουκρανία είναι ένας προνομιούχος εταίρος και πρέπει να αποτελέσει τον στόχο ειδικών πολιτικών που θα αποσκοπούν στην επίλυση των ιδιαίτερων προβλημάτων της. Ωστόσο, η μακροοικονομική χρηματοδοτική συνδρομή από την Ευρωπαϊκή Ένωση προς την Ουκρανία θα συμβάλει στην οικονομική σταθεροποίηση της χώρας μόνο αν το κομματικό-πολιτικό τοπίο σταθεροποιηθεί και οι κυρίαρχες πολιτικές δυνάμεις -που τα τελευταία χρόνια επιδόθηκαν με υπερβολικό ζήλο στους μικρούς εσωτερικούς πολέμους τους για την εξουσία ή την επιρροή- επιτύχουν ευρεία συναίνεση ως προς την αυστηρή εφαρμογή των διαρθρωτικών μεταρρυθμίσεων που απαιτεί το μέλλον της χώρας.
<P>
Είναι επίσης απολύτως σημαντικό η ουκρανική κυβέρνηση να αναλάβει δράση για να θέσει τέρμα στην έλλειψη ανεξαρτησίας των δικαστικών αρχών, καθώς δέχονται υπερβολικά μεγάλες επιρροές, όχι μόνο από τις πολιτικές δυνάμεις αλλά και από οικονομικούς παράγοντες. Χωρίς ελεύθερο και ανεξάρτητο δικαστικό σύστημα δεν μπορεί να υπάρξει κράτος δικαίου, τα ανθρώπινα δικαιώματα δεν είναι εγγυημένα, και δεν υπάρχουν ξένες επενδύσεις ή πρόοδος. Όλοι οι μηχανισμοί που θα συσταθούν από τη συμφωνία επιχορήγησης/δανειοδότησης πρέπει να λάβουν υπόψη αυτούς τους παράγοντες προκειμένου να δοθεί η δυνατότητα στα θεσμικά όργανα της ΕΕ να παρακολουθήσουν αυστηρά πόσο καλά εφαρμόζεται.
<SPEAKER ID="275" NAME="Ioan Enciu  " LANGUAGE="RO">
" Ουκρανία, που είναι άμεσος γείτονας της Ευρωπαϊκής Ένωσης, συγκαταλέγεται επίσης στις ευρωπαϊκές χώρες που επλήγησαν σκληρά από την παγκόσμια οικονομική κρίση. Ο επιζήμιος αντίκτυπος της κρίσης στην ουκρανική οικονομία θέτει σε κίνδυνο όχι μόνο την εσωτερική σταθερότητα, αλλά και τη σταθερότητα της περιοχής συνολικά. Ψήφισα υπέρ της χορήγησης μακροοικονομικής χρηματοδοτικής συνδρομής στην Ουκρανία, η οποία θα συμβάλει με ιδιαίτερα σημαντικό τρόπο στη δημιουργία σταθερότητας και στη συνέχιση των οικονομικών μεταρρυθμίσεων σε αυτήν τη χώρα.
<P>
" Επιτροπή και τα άλλα θεσμικά όργανα που εμπλέκονται -Διεθνές Νομισματικό Ταμείο, Παγκόσμια Τράπεζα, Ευρωπαϊκή Τράπεζα Ανασυγκρότησης και Ανάπτυξης και Ευρωπαϊκή Τράπεζα Επενδύσεων- πρέπει να επιταχύνουν τη διαδικασία δημιουργίας μιας δέσμης μέτρων στήριξης για την Ουκρανία, προκειμένου να εξευρεθεί και να εφαρμοστεί μια βιώσιμη λύση όσον αφορά τη μεταρρύθμιση της οικονομίας της και, πρωτίστως, του ενεργειακού της τομέα.
<P>
" επίλυση των προβλημάτων που συνδέονται με τη διαμετακόμιση του φυσικού αερίου στην ουκρανική επικράτεια είναι στρατηγικής σημασίας. Πιστεύω ότι η συμπερίληψη του ζητήματος της διαμετακόμισης του αερίου στην Ατζέντα Σύνδεσης ΕΕ-Ουκρανίας ήταν ευπρόσδεκτη. Πιστεύω σθεναρά ότι η συνεργασία αυτή πρέπει να ενισχυθεί, γεγονός που σημαίνει επίσης ότι πρέπει να βρεθούν νέες μορφές συνεργασίας. Πρέπει να υποστηρίξουμε την Ουκρανία στη συνέχιση των μεταρρυθμίσεων και να τη βοηθήσουμε να προοδεύσει στον δρόμο προς την ευρωπαϊκή ολοκλήρωση, η οποία συνάδει με τους στόχους της Ευρωπαϊκής Ένωσης που σκιαγραφούνται στο πλαίσιο της Ευρωπαϊκής Πολιτικής Γειτονίας.
<SPEAKER ID="276" NAME="Diogo Feio  " LANGUAGE="PT">
Τα πρόσφατα νέα σχετικά με τη βία μεταξύ βουλευτών του ουκρανικού κοινοβουλίου προκάλεσαν ανησυχία σε ολόκληρη την Ευρώπη και αντικατοπτρίζουν σαφώς τις διαιρέσεις της ουκρανικής κοινωνίας, τα σταυροδρόμια στα οποία βρίσκεται η χώρα σήμερα και τον αναπόδραστο ρόλο της Ρωσίας στην περιοχή. Πιστεύω ότι η Ευρωπαϊκή Ένωση δεν πρέπει να σταματήσει να δείχνει στην Ουκρανία τον ευρωπαϊκό δρόμο. Για τον σκοπό αυτόν, η μακροοικονομική χρηματοδοτική συνδρομή που χορηγούμε σήμερα πρέπει να αποτελέσει άλλο ένα σημάδι προσέγγισης με την Ουκρανία και αλληλεγγύης προς τη χώρα, σε μια εποχή ιδιαίτερης κοινωνικής, οικονομικής και χρηματοοικονομικής αδυναμίας.
<P>
Ευελπιστώ ότι η Ουκρανία θα αναλάβει ανεπιφύλακτα μια διαδικασία σύγκλισης με την Ευρωπαϊκή Ένωση, ότι η προτεινόμενη συμφωνία σύνδεσης θα τεθεί σε ισχύ και θα ενισχύσει τις διμερείς σχέσεις και ανταλλαγές, και ότι το τέλος αυτού του δρόμου θα μπορούσε να είναι η ένταξη της Ουκρανίας στον κοινό μας χώρο. Ευελπιστώ επίσης ότι η ανάγκη για βοήθεια αυτού του είδους θα ελαττώνεται προοδευτικά, ότι η Ουκρανία θα ανακτήσει πολιτική σταθερότητα, ότι η χώρα θα καταφέρει ισορροπήσει εκ νέου κοινωνικά και να ανανεώσει τον εμπορικό ιστό της και ότι θα μπορέσει να συνεχίσει να επιλέγει τη δημοκρατία, τα ανθρώπινα δικαιώματα και το κράτος δικαίου.
<SPEAKER ID="927" NAME="José Manuel Fernandes  " LANGUAGE="PT">
" ουκρανική οικονομία πλήττεται ολοένα και περισσότερο από τη διεθνή χρηματοπιστωτική κρίση, με δραματική μείωση της παραγωγής, επιδείνωση της δημοσιονομικής θέσης και αύξηση των αναγκών εξωτερικής χρηματοδότησης. " κοινοτική χρηματοδοτική συνδρομή αντικατοπτρίζει τη στρατηγική σημασία της Ουκρανίας ως δυνητικά υποψήφιας προς ένταξη χώρας στην ΕΕ. Ψήφισα, ως εκ τούτου, υπέρ της χορήγησης στην Ουκρανία μακροοικονομικής χρηματοδοτικής συνδρομής υπό τη μορφή δανειακής διευκόλυνσης ανώτατου ποσού 500 εκατ. ευρώ σε κεφάλαιο, με σκοπό τη στήριξη της οικονομικής σταθεροποίησης της χώρας και την ελάφρυνση του ισοζυγίου πληρωμών και των δημοσιονομικών αναγκών της, οι οποίες προσδιορίστηκαν στο τρέχον πρόγραμμα του Διεθνούς Νομισματικού Ταμείου. Θεωρώ σημαντικό να βοηθήσουμε την Ουκρανία να επιστρέψει στα ελάχιστα αναγκαία κοινωνικο-οικονομικά επίπεδα και να κατορθώσει να σταθεροποιήσει τα δημόσια οικονομικά της, δημιουργώντας έτσι προοπτικές για ανάπτυξη και πολιτική εμπιστοσύνη. Συμφωνώ επίσης ότι πρέπει να εξασφαλιστούν μηχανισμοί παρακολούθησης που θα ενισχύουν τη διαφάνεια, τη σαφήνεια και η υπευθυνότητα. Το Ευρωπαϊκό Κοινοβούλιο θα πρέπει να ενημερώνεται σε τακτική βάση για το έργο της Οικονομικής και Δημοσιονομικής Επιτροπής.
<SPEAKER ID="926" NAME="João Ferreira  " LANGUAGE="PT">
" μακροοικονομική χρηματοδοτική συνδρομή προς την Ουκρανία, η οποία προτείνεται επί του παρόντος, δεν αποτελεί μορφή γνήσιας, ανιδιοτελούς βοήθειας: εντελώς το αντίθετο. Μεταξύ άλλων, το να εξαρτηθεί η χορήγηση αυτής της συνδρομής από τις απαιτήσεις του Διεθνούς Νομισματικού Ταμείου και "τις βασικές αξίες και τους στόχους της οικονομικής μεταρρύθμισης που ορίζονται στην Ατζέντα σύνδεσης ΕΕ-Ουκρανίας" σημαίνει τα ακόλουθα: τη δημιουργία μιας ολοκληρωμένης ζώνης ελευθέρων συναλλαγών μεταξύ της ΕΕ και της Ουκρανίας· την υποταγή στους στόχους της Κοινής Εξωτερικής Πολιτικής και Πολιτικής Ασφάλειας της ΕΕ· τη στενότερη συνεργασία μέσω στρατιωτικών διαύλων προκειμένου να εξεταστούν ζητήματα κοινού ενδιαφέροντος· την πιθανή συμμετοχή της Ουκρανίας στη ναυτική επιχείρηση της ΕΕ Atalanta· τη δημιουργία στην Ουκρανία μιας ολοκληρωμένης και πλήρως λειτουργικής οικονομίας της αγοράς και την καθιέρωση των αρχών της μακροοικονομικής σταθερότητας που θεσπίστηκαν από την ΕΕ· και την ανταλλαγή "βέλτιστων πρακτικών" μεταξύ της ΕΕ και της Ουκρανίας όσον αφορά τη μεταρρύθμιση του κράτους πρόνοιας, με στόχο να καταστεί το συνταξιοδοτικό σύστημα της Ουκρανίας πιο βιώσιμο. Ως αποτέλεσμα όλων όσων δηλώνονται ρητά και όλων όσων μπορεί να υπονοούνται, και δεδομένης της πασίγνωστης σημασίας μεγάλου μέρους του λεξιλογίου της ΕΕ που αναφέρεται ανωτέρω, η ψήφος μας για την πρόταση αυτή δεν θα μπορούσε παρά να είναι αρνητική. Ψηφίζοντας κατ' αυτόν τον τρόπο, εκφράζουμε επίσης την αλληλεγγύη μας προς τον λαό της Ουκρανίας.
<SPEAKER ID="277" NAME="Filip Kaczmarek  " LANGUAGE="PL">
Κυρία Πρόεδρε, κυρίες και κύριοι, υποστήριξα την έκθεση για την μακροοικονομική χρηματοδοτική συνδρομή στην Ουκρανία. Είναι μια σημαντική απόφαση, η οποία σημαίνει ότι θα βοηθήσουμε έναν πολύ σημαντικό γείτονα της Ευρωπαϊκής Ένωσης και της Πολωνίας.
<P>
Ένα δάνειο ύψους 500 εκατ. ευρώ θα βοηθήσει την Ουκρανία να βγει από τη χρηματοπιστωτική κρίση. Υποθέτω ότι δεν χρειάζεται να πείσω κανέναν σχετικά με το ότι η οικονομική σταθεροποίηση της Ουκρανίας και η μεταρρύθμιση του ουκρανικού ενεργειακού τομέα είναι προς το συμφέρον της Ένωσης. Το αν θα καταστεί δυνατό να επιτευχθούν αυτοί οι στόχοι εξαρτάται από τους ίδιους τους Ουκρανούς. Χαίρομαι που σήμερα δείξαμε ότι θέλουμε να εργαστούμε μαζί τους και να τους βοηθήσουμε.
<SPEAKER ID="278" NAME="Iosif Matula  " LANGUAGE="RO">
Ψήφισα υπέρ της χορήγησης μακροοικονομικής χρηματοδοτικής συνδρομής από την Ευρωπαϊκή Ένωση στην Ουκρανία καθώς πιστεύω ότι πρέπει να δείξουμε αλληλεγγύη, πράγμα που σημαίνει επίσης να βοηθήσουμε στην ανάκαμψη από την τρέχουσα οικονομική κρίση. Πρέπει να δοθεί στην Ουκρανία, ως γειτονική ευρωπαϊκή χώρα που επιθυμεί να ενταχθεί στην ΕΕ στο εγγύς μέλλον, ένα σαφές πολιτικό μήνυμα που θα ενθαρρύνει τις αρχές να υλοποιήσουν τα μεταρρυθμιστικά μέτρα που συμφωνήθηκαν με την ΕΕ.
<P>
Ταυτόχρονα, είναι σημαντικό για εμάς στην Ευρώπη να έχουμε γείτονες που ευημερούν, γείτονες με σταθερή εσωτερική πολιτική κατάσταση, που τηρούν τις ευρωπαϊκές προδιαγραφές και αξίες. Από αυτήν την άποψη, ελπίζουμε ότι το δάνειο που χορηγήθηκε από την ΕΕ σε αυτήν τη γειτονική χώρα θα χρησιμοποιηθεί για να βοηθήσει το σύνολο της ουκρανικής κοινωνίας. Αυτή περιλαμβάνει περισσότερους από 500.000 Ρουμάνους που ζουν στη βόρεια Bukovina, στο βόρειο Maramureş και στη νότια Βεσσαραβία. " Ευρωπαϊκή Επιτροπή πρέπει φυσικά να λάβει τα αναγκαία μέτρα για να διασφαλίσει ότι αυτή η έκτακτη χρηματοδοτική συνδρομή θα χρησιμοποιηθεί με σύνεση και στα μέρη όπου είναι απαραίτητη, προκειμένου να επιτευχθούν τα αναμενόμενα αποτελέσματα. Οι όροι χορήγησης της βοήθειας πρέπει να συνάδουν με τους μείζονες σκοπούς της Ατζέντας σύνδεσης ΕΕ-Ουκρανίας και η διαδικασία για τη χρησιμοποίηση των πόρων πρέπει να υπόκειται σε αυστηρό ευρωπαϊκό έλεγχο, με το Ευρωπαϊκό Κοινοβούλιο να ενημερώνεται σε τακτική βάση.
<SPEAKER ID="279" NAME="Jean-Luc Mélenchon  " LANGUAGE="FR">
Είναι απαράδεκτο τα ευρωπαϊκά δάνεια και επιδοτήσεις να υπόκεινται σε περιορισμούς επιβαλλόμενους από το ΔΝΤ. Είναι απαράδεκτο που η Ευρωπαϊκή Επιτροπή αναλαμβάνει με τη θέλησή της το καθήκον της επαλήθευσης ότι οι πολιτικές της Παγκόσμιας Τράπεζας και του ΔΝΤ εφαρμόζονται από τα κράτη μέλη που είναι δικαιούχοι τους, αγνοώντας την κυριαρχία του ουκρανικού λαού.
<P>
Ψηφίζω κατά της μακροοικονομικής χρηματοδοτικής συνδρομής που παρουσίασε σήμερα το Ευρωπαϊκό Κοινοβούλιο. Και αυτό όχι γιατί δεν υποστηρίζω τον λαό της Ουκρανίας. Απεναντίας, δεν θέλω να τους δω να υποφέρουν περισσότερο απ' όσο υποφέρουν ήδη από το παρωχημένο και επικίνδυνο νεοφιλελεύθερο σύστημα που το ΔΝΤ, η Παγκόσμια Τράπεζα και η Ευρωπαϊκή Επιτροπή τους επιβάλλουν.
<SPEAKER ID="925" NAME="Nuno Melo  " LANGUAGE="PT">
" χρηματοδοτική συνδρομή του Διεθνούς Νομισματικού Ταμείου (ΔΝΤ) συμβάλλει στη διαδικασία οικονομικής σταθεροποίησης και ανάκαμψης της Ουκρανίας. Ενόψει των επιδεινούμενων οικονομικών προοπτικών της, η Ουκρανία ζήτησε μακροοικονομική χρηματοδοτική συνδρομή από την Ένωση. Το πρόγραμμα της μακροοικονομικής χρηματοδοτικής συνδρομής είναι ζωτικής σημασίας για τη βελτίωση της χρηματοοικονομικής σταθερότητας των ευρωπαϊκών εθνών που έχουν επηρεαστεί από την πρόσφατη παγκόσμια κρίση και έχουν υποστεί τις συνέπειες που είχε η κρίση στους σημαντικότερους εμπορικούς εταίρους τους. Οι δημοσιονομικές ανισορροπίες σχετίζονται με τους προϋπολογισμούς και το ισοζύγιο πληρωμών. " ενίσχυση αυτή είναι σημαντική για να αντιμετωπίσει η Ουκρανία την κρίση με τον πιο συνεκτικό τρόπο. " ΕΕ πρέπει, συνεπώς, να είναι τομέας αλληλεγγύης. Έτσι αιτιολογείται η ψήφος μου.
<SPEAKER ID="280" NAME="Andreas Mölzer  " LANGUAGE="DE">
" Ουκρανία, ο μεγαλύτερος και σημαντικότερος εταίρος της ΕΕ μεταξύ των γειτόνων της από ανατολάς, επλήγη σοβαρά από την παγκόσμια οικονομική κρίση. Για τον λόγο αυτόν, η χορήγηση μακροοικονομικής χρηματοδοτικής συνδρομής ύψους έως και 500 εκατ. ευρώ υπό τη μορφή δανείου βάσει της πρότασης της Επιτροπής θα πρέπει να εγκριθεί. " χρηματοδότηση αυτή θα καλύψει την ανάγκη του γενικού ισοζυγίου πληρωμών της χώρας και το εξωτερικό χρηματοδοτικό της έλλειμμα, όπως καθορίζεται από το Διεθνές Νομισματικό Ταμείο (ΔΝΤ).
<P>
" Ουκρανία πρέπει να υποστηριχθεί κατά την ενίσχυση της μακροπρόθεσμης μακροοικονομικής σταθερότητάς της, καθώς αποτελεί επίσης έναν σημαντικό εμπορικό εταίρο για την ΕΕ. Για μένα, ωστόσο, ήταν επίσης σημαντικό η βοήθεια που χορηγείται από τον κοινοτικό προϋπολογισμό όχι μόνο να είναι συνεπής προς το πρόγραμμα του ΔΝΤ αλλά και να συμμορφώνεται προς τις σημαντικότερες αξίες και τους στόχους της πολιτικής της ΕΕ έναντι της Ουκρανίας. Χάρη στη βοήθεια της ΕΕ δρομολογήθηκαν περαιτέρω απαραίτητες διαρθρωτικές μεταρρυθμίσεις στην Ουκρανία βάσει θετικών όρων. Ως εκ τούτου, ψήφισα υπέρ της έκθεσης.
<SPEAKER ID="281" NAME="Alfredo Pallone  " LANGUAGE="IT">
Υπερψήφισα την έκθεση του κ. Moreira. " προτεινόμενη μακροοικονομική χρηματοδοτική συνδρομή έχει ως στόχο να συμπληρώσει τη στήριξη που παρέχει το ΔΝΤ στο πλαίσιο της συμφωνίας πλαισίου stand-by, καθώς και τη στήριξη της Παγκόσμιας Τράπεζας, που θα πρέπει να λάβει τη μορφή δανείων χορηγούμενων στην πολιτική δημοσιονομικής στήριξης.
<P>
Το πρόγραμμα μακροοικονομικής χρηματοδοτικής συνδρομής επιδιώκει να συμπληρώσει άλλη χρηματοδότηση από την Ένωση. " χρηματοδοτική βοήθεια της Ένωσης αντικατοπτρίζει τη στρατηγική σημασία της Ουκρανίας ως δυνητικά υποψήφιας προς ένταξη χώρας στην ΕΕ. " κοινοτική χρηματοδοτική συνδρομή αντικατοπτρίζει τη στρατηγική σημασία της Ουκρανίας ως δυνητικά υποψήφιας προς ένταξη χώρας στην ΕΕ. " ΜΧΣ χορηγείται σε μια εποχή κατά την οποίαν η ΕΕ συμβάλλει ταυτόχρονα και στην κινητοποίηση της χρηματοδότησης για την στήριξη της μεταρρύθμισης της Ουκρανίας στον ενεργειακό τομέα. Συμφωνώ με τον στόχο του εισηγητή να βελτιωθεί η σαφήνεια, η διαφάνεια και η δυνατότητα τεκμηρίωσης του προτεινόμενου έργου.
<SPEAKER ID="282" NAME="Ioan Mircea Paşcu  " LANGUAGE="EN">
Κανείς δεν αμφισβητεί ότι η Ουκρανία είναι ο "στρατηγικός εταίρος" μας, η κατάσταση του οποίου μας ενδιαφέρει ιδιαίτερα. Σήμερα, η Ουκρανία βρίσκεται σε ένα σταυροδρόμι από οικονομική άποψη, δεδομένης της δύσκολης κατάστασής της, και από πολιτική άποψη καθώς έχει μια νέα κυβέρνηση που ευνοεί τις στενότερες σχέσεις με τη Ρωσία. " βοήθεια προς την Ουκρανία με τη διάθεση 500 εκατ. ευρώ είναι, ως εκ τούτου, η στρατηγικά ορθή απόφαση, την οποία θα υποστηρίξουμε. Ωστόσο, από άποψη τακτικής, δεν υπάρχει ανακολουθία μεταξύ του επιπέδου χρηματοδοτικής συνδρομής -μόλις μισό δισεκατομμύριο σε σύγκριση με άλλα προγράμματα που περιλαμβάνουν χρηματοδοτική συνδρομή δεκάδων δισεκατομμυρίων- και του ελέγχου επί της οικονομικής πολιτικής της Ουκρανίας που θέλουμε να επιτύχουμε σε αντάλλαγμα; " ΕΕ έχει, φυσικά, αυστηρούς κανόνες που πρέπει να σέβονται οι δικαιούχοι χρηματοδοτικής συνδρομής, ανεξαρτήτως των χρηματικών ποσών που λαμβάνουν, αλλά ορισμένες φορές, ιδίως όταν το επίπεδο της συνδρομής είναι σχετικά χαμηλό, η διατήρηση των ίδιων αυστηρών όρων αντικατοπτρίζει μια πολιτική δυσκαμψία που απλώς μειώνει την αποτελεσματικότητα του μέσου αυτού, ιδίως σε μια εποχή όπου άλλοι είναι πολύ πιο ευέλικτοι στη στήριξή τους.
<SPEAKER ID="283" NAME="Traian Ungureanu  " LANGUAGE="EN">
Υπό την ιδιότητά μου ως αντιπροέδρου της EURONEST, ψήφισα υπέρ της χορήγησης μακροοικονομικής χρηματοδοτικής συνδρομής για την Ουκρανία. Ελπίζω ότι θα παραδοθεί γρήγορα σύμφωνα με τους όρους της χορήγησης. Χαιρετίζω, ειδικότερα, τη συμμετοχή του Ευρωπαϊκού Κοινοβουλίου σε αυτήν τη διαδικασία λήψης αποφάσεων ως συνέπεια της έναρξης ισχύος των διατάξεων της Συνθήκης της Λισαβόνας. " μακροοικονομική χρηματοδοτική συνδρομή για την Ουκρανία είναι η πρώτη υπόθεση που θα αποφασιστεί στο πλαίσιο της νέας διαδικασίας. Εν τω μεταξύ, η καθυστέρηση που σημειώνεται στη διαδικασία λήψης αποφάσεων λόγω της νέας διαδικασίας είναι λυπηρή.
<P>
Προτρέπω τα θεσμικά όργανα της ΕΕ να βασιστούν στην εμπειρία της χορήγησης μακροοικονομικής χρηματοδοτικής συνδρομής στην Ουκρανία και να αποφύγουν περαιτέρω καθυστερήσεις. Οι ανατολικοί εταίροι μας δεν πρέπει να υποστούν περιττές καθυστερήσεις. Αναφέρομαι συγκεκριμένα στην περίπτωση της Δημοκρατίας της Μολδαβίας και της φιλοευρωπαϊκής κυβέρνησής της, η οποία ακόμη αναμένει την παράδοση της κοινοτικής μακροοικονομικής χρηματοδοτικής συνδρομής. Ενώ η Δημοκρατία της Μολδαβίας χρειάζεται επειγόντως τη συνδρομή, η πρόταση της Ευρωπαϊκής Επιτροπής είναι ήδη απαράδεκτα καθυστερημένη. Θα υποβληθεί στο Ευρωπαϊκό Κοινοβούλιο μόλις αυτήν την εβδομάδα. Καλώ όλα τα θεσμικά όργανα της ΕΕ να αποφύγουν περαιτέρω καθυστέρηση στην απόφαση για τη χορήγηση μακροοικονομικής χρηματοδοτικής συνδρομής στη Δημοκρατία της Μολδαβίας.
<SPEAKER ID="924" NAME="Sophie Auconie  " LANGUAGE="FR">
Οι εννιά εξόχως απόκεντρες περιοχές μας (οι Αζόρες, οι Κανάριοι Νήσοι, η Γουαδελούπη, η Γαλλική Γουιάνα, η Μαδέρα, η Μαρτινίκα, η Ρεουνιόν, ο Άγιος Βαρθολομαίος και ο Άγιος Μαρτίνος) αποτελούν πραγματικό περιουσιακό στοιχείο για την Ευρωπαϊκή Ένωση. Καθώς η μεγάλη τους απόσταση συνιστά μειονέκτημα για την ανάπτυξή τους, η Ευρωπαϊκή Ένωση πρέπει να υιοθετήσει ειδικά αντισταθμιστικά μέτρα. Επομένως, στη Ρεουνιόν, για παράδειγμα, πρέπει να είναι δυνατόν να παραχθεί γάλα UHT εξ ανασυστάσεως από γάλα σε σκόνη για ανθρώπινη κατανάλωση. " πολύτιμη εξαίρεση που χορηγήθηκε στη Μαδέρα πρέπει να επεκταθεί στη Ρεουνιόν, η οποία μοιράζεται αυτό το χαρακτηριστικό της πολύ σημαντικής γεωγραφικής απομάκρυνσης. Ψήφισα, ως εκ τούτου, υπέρ αυτής της έκθεσης που αποσκοπεί στην εισαγωγή, παράταση της ισχύος ή προσαρμογή ορισμένων εξαιρέσεων για τις Αζόρες, τις Κανάριες Νήσους, τη Ρεουνιόν και τη Μαδέρα στον τομέα της ζάχαρης, του γάλακτος και του οίνου.
<SPEAKER ID="923" NAME="Maria Da Graça Carvalho  " LANGUAGE="PT">
Οι εξόχως απόκεντρες περιοχές αντιμετωπίζουν μεγαλύτερες προκλήσεις εξαιτίας των γεωγραφικών χαρακτηριστικών τους, τα οποία τις τοποθετούν μακριά από το κέντρο της Ένωσης. Επιδοκιμάζω, ως εκ τούτου, την έγκριση ειδικών μέτρων στον τομέα της γεωργίας που θα βοηθήσουν τις περιοχές αυτές στην τρέχουσα οικονομική κρίση. Συγκεκριμένα, θέλω να τονίσω τον ειδικό χαρακτήρα των περιοχών των Αζορών και της Μαδέρας και επιδοκιμάζω τα κύρια μέτρα που εγκρίθηκαν. Τα μέτρα αυτά αφορούν την εισαγωγή, παράταση της ισχύος ή προσαρμογή ορισμένων παρεκκλίσεων στον τομέα της ζάχαρης, του γάλακτος και του οίνου. Είναι σημαντικό να τονίσουμε ότι είναι απαραίτητο να έχουμε μια ολοκληρωμένη στρατηγική για τις εξόχως απόκεντρες περιοχές, χωρίς να ξεχνούμε ότι καθεμία από αυτές έχει τις δικές της ιδιαιτερότητες: είναι σημαντικό να βρεθούν οι καλύτερες αποκρίσεις για κάθε διαφορετική περιοχή. Πρέπει να δοθεί έμφαση σε αρκετά υφιστάμενα κοινοτικά μέσα, όπως οι περιφερειακές στρατηγικές και η ευρωπαϊκή πολιτική γειτονίας, καθώς και το πόσο σημαντικό είναι να συνεχίσουμε να συζητάμε για τις στρατηγικές κατευθυντήριες γραμμές για τις εξόχως απόκεντρες περιοχές, προκειμένου να αυξηθεί η ευαισθητοποίηση των παραγόντων λήψης αποφάσεων για τα χαρακτηριστικά και τις δυνατότητες των περιοχών αυτών.
<SPEAKER ID="922" NAME="Marielle De Sarnez  " LANGUAGE="FR">
Οι εξόχως απόκεντρες περιοχές είναι περισσότερες από μια. Κάθε νησί, κάθε έδαφος, έχει δικό του ειδικό χαρακτήρα, ταυτότητα και προβλήματα. " έκθεση που μόλις εγκρίναμε θα επιτρέψει την καθιέρωση ορισμένων εξαιρέσεων στον τομέα της γεωργίας που θα βοηθήσουν τις εξόχως απόκεντρες περιοχές. Για παράδειγμα, ο λαός της Ρεουνιόν θα μπορεί τώρα να παράγει γάλα UHT εξ ανασυστάσεως από γάλα σε σκόνη κοινοτικής προέλευσης, αντισταθμίζοντας κατ' αυτόν τον τρόπο την ανεπαρκή παραγωγή νωπού γάλακτος. Οι Αζόρες, στο μεταξύ, θα ωφεληθούν από μια εξαίρεση από τους κανόνες που περιορίζουν τις εξαγωγές ζάχαρης στην ΕΕ, καθώς η παραγωγή ζαχαρότευτλων αντιπροσωπεύει την πλέον βιώσιμη εναλλακτική για το νησί -τόσο για την οικονομία όσο και για το περιβάλλον του- όταν λήξουν οι ποσοστώσεις γάλακτος. Οι εξαιρέσεις αυτές θα βοηθήσουν τις εξόχως απόκεντρες περιοχές. Αυτό είναι καλό, και είναι ο λόγος για τον οποίο θα θέλαμε να είναι εγγυημένες μακροπρόθεσμα. Αυτό περιμένουμε από την Επιτροπή.
<SPEAKER ID="921" NAME="Edite Estrela  " LANGUAGE="PT">
Ψήφισα υπέρ της έκθεσης για την πρόταση κανονισμού περί καθορισμού ειδικών μέτρων για τη γεωργία στις εξόχως απόκεντρες περιοχές της Ευρωπαϊκής Ένωσης. Εκτός του ότι παρέχει μια ευκαιρία για γεωργική διαφοροποίηση, η έγκριση αυτής της έκθεσης σημαίνει την άρση της απαγόρευσης της επανεξαγωγής ορισμένων προϊόντων. Σε περίοδο οικονομικής κρίσης, πρόκειται για μια αποφασιστική συνεισφορά στην αναδιάρθρωση και τη διατήρηση όχι μόνο δεκάδων θέσεων εργασίας στις Αζόρες, αλλά και της δραστηριότητας στη βιομηχανία ζάχαρης της περιοχής.
<SPEAKER ID="920" NAME="José Manuel Fernandes  " LANGUAGE="PT">
" πρόταση της Επιτροπής εξετάζει τροποποιήσεις του κανονισμού (ΕΚ) αριθ. 247/2006 περί καθορισμού ειδικών μέτρων για τη γεωργία στις εξόχως απόκεντρες περιοχές της Ένωσης. Οι αλλαγές αφορούν τους τομείς της ζάχαρης, του γάλακτος και του οίνου. Συγχαίρω τους εμπλεκόμενους εισηγητές για την ποιότητα της εργασίας τους. Μία από τις βασικές αρχές του τρέχοντος πολυετούς δημοσιονομικού πλαισίου και των επόμενων δημοσιονομικών προοπτικών πρέπει να είναι η αρχή της αλληλεγγύης· η κοινωνική και εδαφική συνοχή πρέπει να διασφαλίζεται κατ' αυτόν τον τρόπο. Γνωρίζουμε όλοι τις φυσικές δυσκολίες με τις οποίες πρέπει να παλέψουν οι εξόχως απόκεντρες περιοχές της Ευρωπαϊκής Ένωσης εξαιτίας της γεωγραφικής θέσης και των συνθηκών τους, που καταλήγουν σε αρνητικές επιπτώσεις στην οικονομική δραστηριότητα και την παραγωγική τους ικανότητα. Οι προτεινόμενες τροποποιήσεις είναι σύμφωνες με αυτήν την αρχή της αλληλεγγύης, γι' αυτό τις υποστηρίζω.
<SPEAKER ID="285" NAME="João Ferreira  " LANGUAGE="PT">
Ο προϋπολογισμός στον οποίο στηρίζεται η παρούσα έκθεση -ο οποίος παρουσιάζεται λεπτομερώς στην πρώτη παράγραφο του προοιμίου της συμβιβαστικής πρότασης που αποδέχεται το τέλος των γαλακτοκομικών ποσοστώσεων- είναι απαράδεκτος για εμάς, και γι' αυτόν τον λόγο καταψηφίσαμε την έκθεση. Στην πραγματικότητα, ο τερματισμός των ποσοστώσεων -που όπως παραδέχεται η εγκεκριμένη έκθεση, παρουσιάζεται ως τετελεσμένο γεγονός- θα έχει εξαιρετικά σοβαρές συνέπειες στον τομέα γάλακτος στις Αζόρες, και σε ολόκληρο τον γαλακτοκομικό τομέα της περιοχής .
<P>
Οι συνέπειες της κατάργησης των γαλακτοκομικών ποσοστώσεων -κατά της οποίας αγωνιστήκαμε και θα συνεχίσουμε να αγωνιζόμαστε- για την οικονομία της περιοχής δεν θα μετριαστούν με τα μέτρα που προτείνονται τώρα και απευθύνονται στη βιομηχανία μεταποίησης ζάχαρης, δεδομένου ότι η επανεξαγωγή της ζάχαρης παρατείνεται. Είναι ένας θεμιτός στόχος, ο οποίος όμως αποδυναμώνεται ευθύς εξαρχής όταν γίνεται αποδεκτό ότι και αυτό το μέτρο θα καταργηθεί σταδιακά σε μια πενταετή περίοδο.
<P>
Όσον αφορά τη Μαδέρα, η διαδικασία μετατροπής των αμπέλων παρουσιάζει σημαντική καθυστέρηση σε σχέση με το πρόγραμμα και θα μπορούσε ακόμη και να διακυβευθεί αν τα κίνητρα δεν ενισχυθούν. Οι αρνητικές συνέπειες της λεγόμενης "Συμφωνίας της Γενεύης" για το εμπόριο μπανάνας αγνοούνται επίσης. Ένα άλλο ζήτημα που θα ήταν σημαντικό να εξεταστεί είναι η δυνατότητα βοήθειας για να τονωθεί η διανησιωτική αγορά για την πώληση τοπικών γεωργικών προϊόντων.
<SPEAKER ID="286" NAME="Elie Hoarau  " LANGUAGE="FR">
Ψήφισα υπέρ του τελικού κειμένου, το οποίο εγκρίθηκε επειγόντως, γιατί η εφαρμογή αυτών των διαφορετικών εξαιρέσεων για τη Ρεουνιόν, τις Αζόρες, τις Κανάριες Νήσους και τη Μαδέρα είχε κεντρική σημασία για τη διασφάλιση της προστασίας των θέσεων εργασίας και της συνέχισης των γεωργικών δραστηριοτήτων, ιδιαίτερα, της παραγωγής γάλακτος στη Ρεουνιόν. Ωστόσο, καταψήφισα τον συμβιβασμό που προτάθηκε από την Ευρωπαϊκή Επιτροπή και το Συμβούλιο, καθώς το τελευταίο υπέβαλε προτάσεις που υπολείπονταν πολύ από τα μέτρα που είχαμε προτείνει και που είχαν εγκριθεί από την Επιτροπή Περιφερειακής Ανάπτυξης και την Επιτροπή Γεωργίας.
<P>
Είναι λυπηρό που οι ποσοστώσεις για τις εξαγωγές ζάχαρης δεν διατηρήθηκαν στους 3.000 τόνους για τις Αζόρες, που δεν εξετάστηκε το ενδεχόμενο η εξαίρεση που χορηγήθηκε στη Ρεουνιόν για την παραγωγή γάλακτος να δοθεί και στα υπόλοιπα γαλλικά υπερπόντια διαμερίσματα, και που οι διασφαλίσεις που αφορούν τη βιωσιμότητα των αποτελεσμάτων που πέτυχαν οι γαλακτοπαραγωγοί της Ρεουνιόν δεν διατηρήθηκαν από την Επιτροπή. Θα έθετα ξανά όλα αυτά τα ζητήματα στο τραπέζι κατά τη διάρκεια των διαπραγματεύσεων σχετικά με τη μεταρρύθμιση του προγράμματος POSEI.
<SPEAKER ID="919" NAME="Jarosław Kalinowski  " LANGUAGE="PL">
Οι εξόχως απόκεντρες περιοχές χαρακτηρίζονται συνήθως από μικρό πληθυσμό, μικρή έκταση, στασιμότητα και δύσκολες οικονομικές συνθήκες. Είναι περιοχές που εξαρτώνται σε μεγάλο βαθμό από τις κλιματικές και γεωγραφικές συνθήκες, και των οποίων η πρόσβαση σε προϊόντα και υπηρεσίες βασίζεται στη συνεργασία με την ηπειρωτική Ευρώπη. " συνδρομή προς αυτές τις περιοχές θα πρέπει να είναι μονίμως εγγυημένη, καθώς οι δυσκολίες που πρέπει να ξεπεράσουν οι άνθρωποι στις εξόχως απόκεντρες περιοχές είναι μόνιμες. Προκειμένου να διασφαλίσουμε για τις περιοχές αυτές την ανάπτυξη επιχειρήσεων, την τόνωση της επαγγελματικής δραστηριότητας και το ίδιο επίπεδο με ολόκληρη την Ευρώπη στον γεωργικό τομέα, πρέπει να θεσπίσουμε νέες νομοθετικές παραχωρήσεις -και να συνεχίσουμε εκείνες που ήδη υπάρχουν- προσαρμοσμένες στις ανάγκες ειδικών περιοχών.
<SPEAKER ID="918" NAME="Nuno Melo  " LANGUAGE="PT">
" οικονομική και κοινωνική ανάπτυξη των εξόχως απόκεντρων περιοχών της EE επηρεάζεται καθοριστικά από τη μεγάλη απόστασή τους από την ηπειρωτική Ευρώπη, τον νησιωτικό τους χαρακτήρα, τη μικρή τους έκταση, τις δυσμενείς κλιματικές και γεωγραφικές συνθήκες, καθώς και την οικονομική τους εξάρτηση από ένα μικρό φάσμα αγαθών και υπηρεσιών. Καθώς οι παράγοντες αυτοί, συνολικά, περιορίζουν αυστηρά την ανάπτυξή τους, υπάρχει πρόβλεψη στο άρθρο 349 της Συνθήκης της Λισαβόνας για τη δυνατότητα λήψης ειδικών μέτρων για τις εξόχως απόκεντρες περιοχές, τα οποία πρέπει να τίθενται σε εφαρμογή μέσω κατάλληλων πρωτοβουλιών που θα ανταποκρίνονται στις ειδικές ανάγκες τους, ιδίως στον τομέα της γεωργίας και της αλιείας. Οι κύριες τροποποιήσεις αφορούν την εισαγωγή, παράταση της ισχύος ή προσαρμογή ορισμένων παρεκκλίσεων στον τομέα της ζάχαρης, του γάλακτος και του οίνου. Ψηφίζουμε υπέρ αυτών των μέτρων εξαιτίας όλων αυτών των περιορισμών και της διεθνούς κρίσης που μας ταλανίζει. Γι' αυτό ψήφισα κατ' αυτόν τον τρόπο.
<SPEAKER ID="917" NAME="Wojciech Michał Olejniczak  " LANGUAGE="PL">
Υπερψήφισα το ψήφισμα του Ευρωπαϊκού Κοινοβουλίου, διότι ο δεύτερος πυλώνας της κοινής γεωργικής πολιτικής, ήτοι η πολιτική για την ανάπτυξη της υπαίθρου, είναι εξαιρετικά σημαντικός για τη βελτίωση της αποτελεσματικότητας της ίδιας της ΚΓΠ, αλλά και για τη διευκόλυνση της διαχείρισης της γης που έχει φυσικά μειονεκτήματα. Το έγγραφο που συνέταξε ο εισηγητής είναι πολύ αναγκαίο, όχι μόνο για μας, αλλά για το σύνολο της Ευρωπαϊκής Ένωσης. Πρέπει να έχουμε πληροφορίες για τη γη που, για λόγους ανεξάρτητους από τους ιδιοκτήτες, δεν μπορεί να χρησιμοποιηθεί καλά ή αποτελεσματικά. Συμφωνώ με τον εισηγητή στην αξιολόγησή του για την αναθεώρηση -που ξεκίνησε το 2005- των κριτηρίων για τον χαρακτηρισμό των μειονεκτικών περιοχών. Τα προηγούμενα κριτήρια για τη στήριξη αυτών των περιοχών πρέπει να τροποποιηθούν έτσι ώστε να αντικατοπτρίζουν τα μειονεκτήματα που υπάρχουν στην πραγματικότητα. Θα πρέπει επίσης να θυμούμαστε ότι υπάρχουν περιοχές που υπάγονται σε ειδικά κριτήρια αλλά όπου τα μειονεκτήματα δεν υπάρχουν πλέον λόγω της εφαρμογής αποτελεσματικών μέτρων. Τα κράτη μέλη θα πρέπει να είναι υπεύθυνα για την επισήμανση των μειονεκτικών περιοχών και για την κατάρτιση προγραμμάτων βοήθειας και ανάπτυξης. Φυσικά, όλα τα μέτρα πρέπει να βασίζονται σε ένα κοινοτικό πλαίσιο.
<SPEAKER ID="287" NAME="Alfredo Pallone  " LANGUAGE="IT">
" πρόταση της Επιτροπής, όπως βελτιώθηκε από τον εισηγητή, προβλέπει ορισμένες αλλαγές στην προηγούμενη κοινοτική νομοθεσία, συγκεκριμένα στον κανονισμό αριθ. 247 του 2006. Οι κύριες αλλαγές αφορούν την εισαγωγή, παράταση της ισχύος ή προσαρμογή ορισμένων παρεκκλίσεων στον τομέα της ζάχαρης, του γάλακτος και του οίνου. Πιστεύω ότι οι προτεινόμενες αλλαγές είναι θετικές για τις ενεχόμενες εξόχως απόκεντρες περιοχές.
<P>
" κατάσταση είναι πολύ δύσκολη, ιδίως σε ορισμένες περιοχές των οποίων οι κύριοι οικονομικοί τομείς επλήγησαν από τις πρόσφατες κρίσεις (γαλακτοκομικός τομέας στις Αζόρες, ζαχαρότευτλο κ.λπ.) Θα ήταν επομένως ενδεδειγμένο να ενθαρρύνουμε τη διαφοροποίηση των οικονομικών δραστηριοτήτων. Ωστόσο, για να ενθαρρυνθεί μια τέτοια διαφοροποίηση, θα πρέπει να προσφερθούν στους παραγωγούς και τους μεταποιητές μακροπρόθεσμες προοπτικές, και να επιτραπεί στους οικονομικούς φορείς να φτάσουν ένα κατάλληλο επίπεδο βιομηχανικής και εμπορικής δραστηριότητας. Ενόψει του συστήματος που σκιαγράφησε ο εισηγητής και των τροπολογιών που παρουσίασαν οι συνάδελφοί μου από την αρμόδια επιτροπή, τάσσομαι υπέρ της έκθεσης.
<SPEAKER ID="916" NAME="Nuno Teixeira  " LANGUAGE="PT">
Ως εισηγητής γνωμοδότησης της Επιτροπής Περιφερειακής Ανάπτυξης για την έκθεση του κ. Alves, είμαι ικανοποιημένος με τον δρόμο που ακολουθήσαμε με σκοπό την ταχύτερη και αποτελεσματικότερη προσαρμογή των μέγιστων ποσοτήτων εξαγωγής για τα προϊόντα που περιλαμβάνονται στα καθεστώτα εφοδιασμού από τις εξόχως απόκεντρες περιοχές. Το πλαίσιο για αυτήν την έκθεση είναι το άρθρο 349 της Συνθήκης της Λισαβόνας, το οποίο προβλέπει την παροχή βοήθειας για τις εξόχως απόκεντρες περιοχές προκειμένου να ξεπεράσουν τις μόνιμες δυσκολίες που απορρέουν από τη γεωγραφική τους κατάσταση, την τοπογραφία και το κλίμα.
<P>
Οι διατάξεις αυτού του κανονισμού πρέπει να αντιμετωπίζουν τις ειδικές ανάγκες αυτών των περιοχών και τις συνθήκες που επικρατούν στην τοπική αγορά. Αυτόν τον στόχο είχα κατά νου όταν συνέτασσα τις προτάσεις μου, τις οποίες η Ευρωπαϊκή Επιτροπή δεσμεύτηκε να επανεξετάσει κατά τη διάρκεια της γενικής αναθεώρησης αυτού του κανονισμού που αναμένεται να γίνει μέσα στο 2010.
<P>
Με ενδιέφερε επίσης να διασφαλιστούν τα εισοδήματα των παραγωγών οίνου της Μαδέρας και των Αζορών από υβριδικές ποικιλίες απαγορευμένες από την κοινή οργάνωση αγοράς στον αμπελοοινικό τομέα, δίνοντας τους τη δυνατότητα να συνεχίσουν να καλλιεργούν αυτές τις ποικιλίες για κατανάλωση από τις οικογένειές τους, γεγονός που σημαίνει ότι δεν είναι υποχρεωμένοι να τις εκριζώσουν. Όπως ήλπιζα, ο συμβιβασμός που προέκυψε από τις τριμερείς συνομιλίες μεταξύ Κοινοβουλίου, Επιτροπής και Συμβουλίου επικυρώθηκε από μεγάλη πλειοψηφία στο Κοινοβούλιο σήμερα.
<SPEAKER ID="915" NAME="Sophie Auconie  " LANGUAGE="FR">
" έκθεση Trüpel για τον προϋπολογισμό του 2011 αποτελεί ένα νέο στάδιο στη διαδικασία έγκρισης του προϋπολογισμού του Ευρωπαϊκού Κοινοβουλίου. Τον Μάρτιο, το Κοινοβούλιο ενέκρινε τις κατευθυντήριες γραμμές για το 2011. Ο στόχος τώρα είναι να εγκριθεί το σχέδιο κατάστασης προβλέψεων, που έπεται των διαπραγματεύσεων οι οποίες έλαβαν χώρα μεταξύ της Επιτροπής Προϋπολογισμών και του Προεδρείου του Ευρωπαϊκού Κοινοβουλίου, που είναι το αρμόδιο όργανο για το θέμα αυτό. Υποστήριξα την έκθεση, η οποία προβλέπει συγκεκριμένα την έγκριση της δεύτερης δόσης από τη μηνιαία αύξηση των 1.500 ευρώ του επιδόματος επικούρησης των βουλευτών, τη χρηματοδότηση των 18 νέων βουλευτών του ΕΚ κατά την ανάληψη των καθηκόντων τους, τη βελτίωση των υπηρεσιών υποστήριξης που παρέχονται για τους βουλευτές του ΕΚ (θεματικά τμήματα, υπηρεσίες βιβλιοθήκης) και την αύξηση του αριθμού των επισκεπτών που κάθε βουλευτής μπορεί να χρηματοδοτήσει από 100 σε 110 ετησίως. Οι διάφορες αυτές διατάξεις είναι σύμφωνες με τις νέες ευθύνες του Ευρωπαϊκού Κοινοβουλίου που εκχωρούνται από τη Συνθήκη της Λισαβόνας: εφεξής, ως συννομοθέτες με τους υπουργούς των κρατών μελών σε όλους σχεδόν τους ευρωπαϊκούς τομείς αρμοδιοτήτων, οι βουλευτές του ΕΚ πρέπει να είναι σε θέση να επωφεληθούν από εις βάθος τεχνική εμπειρογνωμοσύνη σε νομοθετικά θέματα, αλλά επίσης να ενημερώνουν τους πολίτες για το έργο τους, συγκεκριμένα, με το να τους υποδέχονται στο Κοινοβούλιο στο Στρασβούργο ή στις Βρυξέλλες.
<SPEAKER ID="289" NAME="Martin Ehrenhauser  " LANGUAGE="DE">
Καταψήφισα την έκθεση της κ. Trüpel. Πράττοντας κατ' αυτόν τον τρόπο, τάσσομαι σαφέστατα κατά της αύξησης του επιδόματος γραμματείας και οποιασδήποτε αύξησης στον αριθμό των υπαλλήλων εδώ στο Ευρωπαϊκό Κοινοβούλιο. Το επιχείρημα ότι η Συνθήκη της Λισαβόνας θα φέρει περισσότερη εργασία για τους βουλευτές του ΕΚ πρέπει πρώτα να αποδειχθεί.
<P>
Σε τέτοια περίπτωση, η λύση σε αυτήν την περίοδο της ραγδαίας αύξησης του δημόσιου χρέους, ωστόσο, δεν μπορεί παρά να είναι η μεγαλύτερη αποδοτικότητα, όχι η μεγαλύτερη γραφειοκρατία. Υπάρχει ένα τεράστιο δυναμικό για μεγαλύτερη αποδοτικότητα σε αυτό το Κοινοβούλιο, και θα ήταν εύκολο να αυξηθεί η απόδοση και με λιγότερο προσωπικό και λιγότερη χρηματοδότηση.
<SPEAKER ID="290" NAME="Diogo Feio  " LANGUAGE="PT">
Όπως είπα πριν, στο πλαίσιο της Συνθήκης της Λισαβόνας, ο όγκος των θεμάτων που θα χειρίζεται το Κοινοβούλιο στο πλαίσιο της συνήθους νομοθετικής διαδικασίας θα αυξηθεί. Επαρκή τεχνικά μέσα και μέσα υλικοτεχνικής υποστήριξης είναι απαραίτητα για να διεξάγονται οι εργασίες γρήγορα και αποτελεσματικά.
<P>
Λαμβάνοντας υπόψη τη μελλοντική διεύρυνση της Ευρωπαϊκής Ένωσης και την ανάγκη να ενημερώνονται οι πολίτες καλύτερα σχετικά με τις εργασίες του Ευρωπαϊκού Κοινοβουλίου, είναι επομένως αναγκαίο να διατεθούν κονδύλια που θα επιτρέψουν στο Κοινοβούλιο να εργαστεί αποτελεσματικά το 2011, έτσι ώστε ολόκληρη η νομοθετική διαδικασία της Ένωσης να μην γίνει πιο αργή λόγω της υποχρηματοδότησης του Κοινοβουλίου.
<SPEAKER ID="914" NAME="José Manuel Fernandes  " LANGUAGE="PT">
Σύμφωνα με τις πολιτικές που ανέκαθεν υποστήριζα, θεωρώ σημαντική την έγκριση της πολιτικής για την κατάρτιση προϋπολογισμού σε μηδενική βάση στην αρχή κάθε κοινοβουλευτικής περιόδου. Ως αποτέλεσμα, ο προϋπολογισμός του Κοινοβουλίου θα αντικατοπτρίζει τις πραγματικές ανάγκες και θα αυξήσει τη διαφάνεια, τη δημοσιονομική πειθαρχία και την αποδοτικότητα. Υποστηρίζω επίσης τη διάκριση ανάμεσα σε πάγιο και μεταβλητό κόστος, με το τελευταίο να δικαιολογείται από μια ανάλυση κόστους-οφέλους. Αυτή η ανάλυση κόστους-οφέλους είναι σημαντική για να διασφαλιστούν καλύτερα αποτελέσματα και διαχείριση πόρων. Νέες αρμοδιότητες ανατέθηκαν όταν τέθηκε σε ισχύ η Συνθήκη της Λισαβόνας και η συμπερίληψη 18 νέων βουλευτών καθιστά αναγκαία τη δημιουργία συνθηκών που θα τους επιτρέψουν να ασκήσουν την εντολή τους με ενδεδειγμένο και αποτελεσματικό τρόπο. Θέλω να τονίσω ότι η νομοθετική αριστεία πρέπει να είναι η κύρια προτεραιότητα του Κοινοβουλίου. Το Σώμα αυτό πρέπει να εφοδιαστεί με τους απαραίτητους πόρους για να λειτουργεί σωστά· πολύ δε περισσότερο σε αυτήν την απαιτητική περίοδο που βιώνουμε, στην οποία τα ευρωπαϊκά θεσμικά όργανα καλούνται να διαδραματίσουν κρίσιμο ρόλο για τους Ευρωπαίους και την κοινωνία γενικά.
<SPEAKER ID="291" NAME="Raül Romeva i Rueda  " LANGUAGE="EN">
Εμείς, οι Πράσινοι, ψηφίσαμε υπέρ της έκθεσης της συναδέλφου μου, κ. Helga Trüpel. Όλες οι τροπολογίες που κατατέθηκαν στην έκθεση απορρίφθηκαν. " κατάσταση προβλέψεων του ΕΚ για το έτος 2011 διαβιβάζεται, συνεπώς, στην Επιτροπή για να συμπεριληφθεί στο προσχέδιο προϋπολογισμού για το 2011. Όσον αφορά την αύξηση της δεύτερης δόσης του επιδόματος επικούρησης των βουλευτών για το 2011, αυτό σημαίνει ότι οι πιστώσεις εγγράφονται τώρα σε αποθεματικό εν αναμονή λεπτομερούς δημοσιονομικού δελτίου όλων των συναφών δαπανών. Το Κοινοβούλιο μπορεί να επανέλθει σε αυτό το θέμα στην πρώτη ανάγνωση του προϋπολογισμού του 2011 τον Σεπτέμβριο/Οκτώβριο. Όσον αφορά την πρώτη δόση της αύξησης του επιδόματος γραμματείας για το 2010, θα ψηφιστεί αύριο στο πλαίσιο της έκθεσης Maňka για τον διορθωτικό προϋπολογισμό αριθ. 1/2010. Εδώ βρισκόμαστε ήδη στη διαδικασία προϋπολογισμού αυτή καθαυτή και η ψηφοφορία αυτή θα αποτελέσει το τελικό αποτέλεσμα.
<SPEAKER ID="913" NAME="Lidia Joanna Geringer de Oedenberg  " LANGUAGE="PL">
Κατορθώσαμε να συνηθίσουμε το γεγονός ότι ο προϋπολογισμός του Ευρωπαϊκού Κοινοβουλίου αντικατοπτρίζει περίπλοκους συμβιβασμούς μεταξύ του Ευρωπαϊκού Κοινοβουλίου και άλλων θεσμικών οργάνων της ΕΕ, και επίσης -εμμέσως- μεταξύ της Ευρωπαϊκής Ένωσης και των κρατών μελών.
<P>
Το επόμενο έτος μπορεί να αποδειχθεί ιδιαίτερα δύσκολο από αυτήν την άποψη, αν δούμε τη σπουδαιότητα και τις διαστάσεις της εργασίας που περιμένει το Κοινοβούλιο. Διότι, αφενός, το Κοινοβούλιο βρίσκεται αντιμέτωπο με την ανάγκη προσαρμογής στις νέες συνθήκες που απορρέουν από τη θέση σε ισχύ της Συνθήκης της Λισαβόνας και από τη διεύρυνση της ΕΕ με την Κροατία - αρκεί να αναφέρω τους 18 νέους βουλευτές, τις 68 πρόσθετες θέσεις και τις 62 θέσεις που συνδέονται με τη διεύρυνση της Κροατίας. Αφετέρου, ο προϋπολογισμός του Κοινοβουλίου δεν πρόκειται να αυξηθεί σημαντικά σε σύγκριση με το 2010 (5,5%), γεγονός που εγείρει το ερώτημα πώς μπορεί να συμβιβαστεί το νούμερο αυτό με τη νέα πραγματικότητα. Σε αυτό το πλαίσιο, επιδοκιμάζω την πρόταση, η οποία επαναλαμβάνεται σε όλη την έκθεση, για τον συνετό προγραμματισμό των δαπανών.
<P>
Όπως η συντάκτρια του εγγράφου, θεωρώ ότι είναι απαραίτητο να αναθεωρηθεί το επίπεδο των επιδοτήσεων που δίνονται στις οικογένειες των εργαζομένων, να αυξηθεί η απασχόληση στη βιβλιοθήκη μόνο μετά από διεξοδική ανάλυση των αναγκών των βουλευτών του ΕΚ και να διασφαλιστεί η ασφάλεια του προσωπικού του Κοινοβουλίου με λογικό κόστος και βάσει της αρχής του ανοικτού χαρακτήρα προς τον απλό πολίτη. Το Κοινοβούλιο παραμένει υπερβολικά κλειστό ως θεσμικό όργανο και, στο μέτρο του δυνατού, πρέπει να αυξήσουμε τη χρηματοδότηση για σχέδια όπως ο Οίκος της Ευρωπαϊκής Ιστορίας και οι περιηγήσεις του Κοινοβουλίου.
<SPEAKER ID="292" NAME="Nuno Teixeira  " LANGUAGE="PT">
" θέση σε ισχύ της Συνθήκης της Λισαβόνας σήμαινε ότι οι εξουσίες του Ευρωπαϊκού Κοινοβουλίου αυξήθηκαν, πράγμα που σημαίνει, φυσικά, νέα κονδύλια για να καλυφθούν οι αυξημένες ανάγκες. Συνεπώς, αυτή η κατάσταση προβλέψεων του προϋπολογισμού για το 2011 αποτελεί αύξηση 5,8% σε σύγκριση με το οικονομικό έτος 2010, σε μια προσπάθεια να εξασφαλιστεί ότι το Κοινοβούλιο θα μπορεί να αξιοποιήσει πλήρως και να ασκήσει τα προνόμια του.
<P>
Ο προϋπολογισμός για το 2011 θα αυξηθεί σε 1.710.574.354 ευρώ, το 20,32% των οποίων θα είναι για τον τομέα 5 (διοικητική λειτουργία), που θα επιτρέψει στους πολιτικούς στόχους να συνδυαστούν με την αντίστοιχη χρηματοδότηση. Αυτή η δημοσιονομική πρόταση περιλαμβάνει διατάξεις που αφορούν την εκπροσώπηση της Κροατίας, επιπλέον κονδύλια για τις γραμματειακές υπηρεσίες των βουλευτών, επιπλέον θέσεις εργασίας, αύξηση του ετήσιου αριθμού επισκεπτών που μπορούν να προσκαλέσουν οι βουλευτές, μείωση του αποτυπώματος άνθρακα του Κοινοβουλίου και χρηματοδότηση για τον Οίκο της Ευρωπαϊκής Ιστορίας και το Κέντρο Επισκεπτών.
<P>
" έκθεση αυτή αντικατοπτρίζει έναν λογικό προϋπολογισμό, που αποσκοπεί σε μια πολιτική βιωσιμότητας του Κοινοβουλίου. Ωστόσο, δεν παραλείπει μια αυστηρή προσέγγιση στην αποτελεσματική χρήση των διαθέσιμων πόρων.
<SPEAKER ID="912" NAME="William " LANGUAGE="EN">
Καταψηφίσαμε την έκθεση αυτή σύμφωνα με τις αρχές του Κόμματος Ανεξαρτησίας του "νωμένου Βασιλείου και με βάση το γεγονός ότι υποστηρίζουμε νομοθεσία μόνο όταν περιορίζει τις αρμοδιότητες της ΕΕ ή τις επιστρέφει στα εθνικά κράτη. Όλες οι τροπολογίες που πιστεύουμε ότι βλάπτουν αδικαιολόγητα τους βρετανούς γεωργούς δεν υποστηρίχθηκαν, όπως και καμία τροπολογία που επεκτείνει τον έλεγχο της ΕΕ σε αυτόν τον τομέα. Το Κόμμα Ανεξαρτησίας του "νωμένου Βασιλείου θα συνεχίσει να υπερασπίζεται τα συμφέροντα των βρετανών γεωργών έναντι της παρέμβασης της ΕΕ, καθώς πιστεύουμε ότι ο βρετανικός γεωργικός τομέας είναι απολύτως ικανός να χειριστεί τις υποθέσεις του και διαθέτει ήδη υψηλές προδιαγραφές ποιότητας και ασφάλειας. Το Κόμμα Ανεξαρτησίας του "νωμένου Βασιλείου αντιτίθεται στον εξαναγκασμό του βρετανού φορολογούμενου να επιδοτήσει γεωργικές εκμεταλλεύσεις σε άλλα μέρη της Ευρώπης που ανταγωνίζονται τους δικούς μας αγρότες. Το Κόμμα Ανεξαρτησίας του "νωμένου Βασιλείου είναι δεσμευμένο στο εμπόριο γεωργικών προϊόντων στο πλαίσιο των όρων των κανόνων του ΠΟΕ.
<SPEAKER ID="294" NAME="Liam Aylward  " LANGUAGE="GA">
Ο διοικητικός φόρτος των αγροτών πρέπει να μειωθεί και η υπερβολική γραφειοκρατία που εμπλέκεται συχνά στις γεωργικές υποθέσεις πρέπει να περιοριστεί. Οι αγρότες πρέπει να είναι σε θέση να επικεντρωθούν στην πρωταρχική ευθύνη τους: να παράγουν προϊόντα υψηλής ποιότητας.
<P>
Ψήφισα υπέρ των διατάξεων αυτής της έκθεσης που αφορούν την εξάλειψη της τρέχουσας επικάλυψης των αρμοδιοτήτων και τη βελτίωση της ευελιξίας. Συμφωνώ επίσης με τις δηλώσεις της έκθεσης σε σχέση με τη νομοθεσία σε αυτόν τον τομέα, δηλαδή ότι η νομοθεσία αυτή πρέπει να ανταποκρίνεται στον στόχο και θα πρέπει να θεσπίζεται μόνο μετά από μια αξιολόγηση των επιπτώσεών της όσον αφορά τον ενδεχόμενο οικονομικό της φόρτο. " υπερβολική γραφειοκρατία πρέπει να περιοριστεί αν θέλουμε να επιτύχουμε έναν αποτελεσματικό, ανταγωνιστικό γεωργικό τομέα στην Ευρώπη.
<SPEAKER ID="911" NAME="Zigmantas Balčytis  " LANGUAGE="LT">
Ψήφισα υπέρ αυτού του εγγράφου, καθώς θεωρώ ότι είναι απαραίτητο να συνεχιστεί η απλούστευση του κανονισμού και των διατάξεων της κοινής γεωργικής πολιτικής που ξεκίνησε από το 2005. Οι αγρότες και οι άλλοι οικονομικοί φορείς στον γεωργικό τομέα θα πρέπει να ελευθερωθούν από γραφειοκρατία και απαιτήσεις που δεν είναι απαραίτητες για την επίτευξη των πολιτικών στόχων και τη διασφάλιση της ορθής διαχείρισης των χρημάτων των φορολογούμενων. " διαδικασία απλούστευσης της ΚΓΠ είναι ουσιώδους σημασίας προκειμένου να καταστεί η γεωργική οικονομία μας περισσότερο ανταγωνιστική, να διατηρηθούν και να δημιουργηθούν θέσεις εργασίας και να συμβάλει στην υγιή ανάπτυξη της υπαίθρου. Σε ορισμένα κράτη μέλη έχει καταγραφεί υψηλό επίπεδο σφαλμάτων στις αιτήσεις και αυτό καθιστά δύσκολη για τους αγρότες την έγκαιρη λήψη βοήθειας. Τα κράτη μέλη θα πρέπει να θέσουν στη διάθεση των δυνητικών δικαιούχων συστήματα που να είναι απλά, σαφή και διαφανή. Ως εκ τούτου, καλώ την Επιτροπή να συμπεριλάβει αυτό το θέμα στις διμερείς συζητήσεις με τα κράτη μέλη.
<SPEAKER ID="910" NAME="Mara Bizzotto  " LANGUAGE="IT">
Τρία χρόνια από τότε που ξεκίνησε η μεταρρύθμιση της ΚΓΠ, αναρωτιόμαστε σήμερα πώς να προσαρμόσουμε την γεωργική πολιτική μας στις σημερινές προκλήσεις. " έκθεση πρωτοβουλίας προσφέρει χρήσιμες και κοινής παραδοχής υποδείξεις για την επίτευξη του στόχου ενός γεωργικού τομέα που συνδυάζει την ποιότητα και την ανταγωνιστικότητα. Πρέπει να επικροτήσουμε το πνεύμα αυτής της έκθεσης, γιατί με αυτήν την έκθεση, το Κοινοβούλιο ζητάει την εισαγωγή μιας νέας ΚΓΠ το 2013 η οποία θα περιορίζει τη γραφειοκρατία για τους αγρότες. Οποιοδήποτε μέτρο ικανό να μειώσει τις διοικητικές διαδικασίες και τα βάρη που συντρίβουν τους παραγωγούς αγροτικών προϊόντων -για να μην αναφέρω τις ενεχόμενες τοπικές αρχές- και δεν διακυβεύει τις προδιαγραφές ποιότητας, αξίζει οπωσδήποτε τη στήριξή μας. Μια έκθεση σαν και αυτήν, που είναι προσηλωμένη στις ανάγκες των αγροτών, συμπεριλαμβανομένης της ανάγκης να διασφαλιστεί ότι οι τελευταίοι δεν παρεμποδίζονται από υπερβολικό γραφειοκρατικό φόρτο, θα συμβάλει σίγουρα σημαντικά στη διαδικασία μετασχηματισμού της κοινής γεωργικής πολιτικής που, για προφανείς λόγους, είναι αναγκαστικά μια σύνθετη και πολύ ευαίσθητη διαδικασία για το μέλλον της ευρωπαϊκής οικονομίας και για την προστασία των αναρίθμητων ποικιλιών παραδοσιακών τοπικών προϊόντων. Ως εκ τούτου, ψήφισα υπέρ της έκθεσης.
<SPEAKER ID="295" NAME="Vito Bonsignore  " LANGUAGE="IT">
" γεωργία ήταν ανέκαθεν προσφιλές θέμα για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και τη θεωρούμε θεμελιώδη τομέα της ευρωπαϊκής οικονομίας. Ωστόσο, οι αγρότες μας καταβάλλονται εδώ και πάρα πολύ καιρό από γραφειοκρατικά και διοικητικά βάρη: είναι καιρός να ελαφρύνουμε το φορτίο τους.
<P>
Είμαι πράγματι πεπεισμένος ότι η απλούστευση των γραφειοκρατικών διαδικασιών που θα εγκριθούν με τη μεταρρύθμιση της ΚΓΠ από το 2013 δεν είναι απλά επιθυμητή, αλλά αναγκαία. Πιστεύω, ως εκ τούτου, ότι είναι καιρός να απλοποιηθούν οι κανόνες για την ηλεκτρονική αναγνώριση των ζώων και να δημιουργηθεί μια τηλεφωνική γραμμή βοήθειας σε κάθε κράτος μέλος της ΕΕ που θα παρέχει καλύτερη πρόσβαση σε πληροφορίες. Επιπλέον, είναι ουσιώδους σημασίας να αποκατασταθεί η εμπιστοσύνη μεταξύ των αρχών και των αγροτών.
<P>
Οι αγρότες, επίσης, δεν πρέπει πλέον να περνούν τις μέρες τους συμπληρώνοντας έντυπα και δηλώσεις, αλλά να ασχολούνται με τα χωράφια τους και να παρέχουν καλύτερα γεωργικά προϊόντα που συμμορφώνονται με υψηλότερες προδιαγραφές. Ψήφισα, ως εκ τούτου, υπέρ αυτών των μέτρων, που αποτελούν μέρος της διαδικασίας απλούστευσης της γραφειοκρατίας -που υποστηρίχθηκε θαρραλέα από την κοινοβουλευτική Ομάδα μου- η οποία προσφέρει μια αξιόλογη απάντηση στην εποχή της κρίσης.
<SPEAKER ID="296" NAME="David Campbell Bannerman  " LANGUAGE="EN">
Καταψηφίσαμε την έκθεση αυτή σύμφωνα με τις αρχές του Κόμματος Ανεξαρτησίας του "νωμένου Βασιλείου και με βάση το γεγονός ότι υποστηρίζουμε νομοθεσία μόνο όταν περιορίζει τις αρμοδιότητες της ΕΕ ή τις επιστρέφει στα εθνικά κράτη. Όλες οι τροπολογίες που πιστεύουμε ότι βλάπτουν αδικαιολόγητα τους βρετανούς γεωργούς δεν υποστηρίχθηκαν, το ίδιο και οι τροπολογίες που επεκτείνουν τον έλεγχο της ΕΕ σε αυτόν τον τομέα. Το Κόμμα Ανεξαρτησίας του "νωμένου Βασιλείου θα συνεχίσει να υπερασπίζεται τα συμφέροντα των βρετανών γεωργών έναντι της παρέμβασης της ΕΕ, καθώς πιστεύουμε ότι ο βρετανικός γεωργικός τομέας είναι απολύτως ικανός να χειριστεί τις υποθέσεις του και διαθέτει ήδη υψηλές προδιαγραφές ποιότητας και ασφάλειας. Το Κόμμα Ανεξαρτησίας του "νωμένου Βασιλείου αντιτίθεται στον τρόπο με τον οποίο έχει χρησιμοποιηθεί ιστορικά η ΚΓΠ με διεφθαρμένους τρόπους (π.χ. αμπελώνες-φαντάσματα) ή στον τρόπο με τον οποίο χρησιμοποιείται για να συμπληρώσει το εισόδημα ορισμένων πολιτικών στις χώρες της ΕΕ που έχουν "γεωργικές εκμεταλλεύσεις". Το Κόμμα Ανεξαρτησίας αντιτίθεται επίσης στον εξαναγκασμό να επιδοτήσουμε γεωργικές εκμεταλλεύσεις σε άλλα μέρη της Ευρώπης που ανταγωνίζονται τους δικούς μας αγρότες. Το Κόμμα Ανεξαρτησίας του "νωμένου Βασιλείου είναι δεσμευμένο στο εμπόριο γεωργικών προϊόντων στο πλαίσιο των όρων των κανόνων του ΠΟΕ.
<SPEAKER ID="297" NAME="Derek Roland Clark  " LANGUAGE="EN">
Το Κόμμα Ανεξαρτησίας του "νωμένου Βασιλείου καταψήφισε την έκθεση για την απλούστευση της ΚΓΠ επειδή, μολονότι η εφαρμογή της έκθεσης θα έκανε την πολιτική πιο κατανοητή, διαφανή και πραγματοποιήσιμη, απλουστεύοντας τις επιθεωρήσεις σε γεωργικές εκμεταλλεύσεις, ενισχύοντας την ευελιξία των τρόπων πληρωμής και καθιστώντας τους πιο φιλικούς προς τον γεωργό, για να γίνει αυτό θα πρέπει η ΚΓΠ να παραμείνει στη σημερινή πορεία και ενδεχομένως να παραταθεί για άλλη μια γενιά! Το Κόμμα Ανεξαρτησίας του "νωμένου Βασιλείου ψήφισε, ως εκ τούτου, κατά του ψηφίσματος συνολικά, ιδίως επειδή δεν έχει καμία νομοθετική συνέπεια.
<SPEAKER ID="909" NAME="Lara Comi  " LANGUAGE="IT">
Υπερψήφισα την έκθεση για την απλούστευση της κοινής γεωργικής πολιτικής, και συγχαίρω την κ. Ashworth και τους σκιώδεις εισηγητές για το εξαίρετο έργο που επιτέλεσαν. Πρέπει να αναλάβουμε δράση για την απλούστευση των γραφειοκρατικών διαδικασιών και απαιτήσεων που επιβάλλονται στις γεωργικές εκμεταλλεύσεις, προκειμένου να μειωθούν οι δαπάνες τους και, ταυτόχρονα, να αυξηθεί η ανταγωνιστικότητα και η ασφάλεια δικαίου τους. Συχνά ξεχνούμε ότι, μολονότι παράγουν προϊόντα ευρείας κατανάλωσης, οι γεωργικές εκμεταλλεύσεις είναι και επιχειρήσεις η ανταγωνιστικότητα των οποίων πάσχει ως αποτέλεσμα της υπερβολικής γραφειοκρατίας.
<P>
Για αυτόν ακριβώς τον λόγο, πιστεύω ότι εκθέσεις όπως αυτή είναι σημαντικές, διότι υπογραμμίζουν τα προβλήματα που προκύπτουν λόγω των προϋποθέσεων ή των υπερβολικά περίπλοκων διαδικασιών, ενώ ταυτόχρονα προτείνουν λύσεις για την απλούστευση και τη βελτίωση αυτού που , σε τελική ανάλυση, εξακολουθεί να είναι το σημαντικότερο πρόγραμμα της ΕΕ, τουλάχιστον από οικονομική άποψη. Πιστεύω ότι, ψηφίζοντας υπέρ αυτής της έκθεσης, το Κοινοβούλιο έκανε ένα ακόμη βήμα προς μια ΚΓΠ που είναι πιο σύγχρονη, αποτελεσματική και ολιγοδάπανη και που είναι, πάνω απ' όλα, ικανή να διασφαλίσει ότι οι επισιτιστικές ανάγκες της Ευρώπης θα καλύπτονται όχι μόνο σήμερα, αλλά και στα επόμενα χρόνια.
<SPEAKER ID="298" NAME="Vasilica Viorica Dăncilă  " LANGUAGE="RO">
Οι αγρότες ήταν ανέκαθεν οι πιο ένθερμοι και πιστοί υποστηρικτές της ολοκλήρωσης της Ευρωπαϊκής Ένωσης. Πιστεύουν ακράδαντα ότι η ΚΓΠ εξακολουθεί να είναι μια κοινή πολιτική με την πραγματική έννοια του όρου. Σε έναν παγκοσμιοποιημένο κόσμο, η Ευρωπαϊκή Ένωση, με την κοινοτική αγορά της, πρέπει να λάβει ενιαία μέτρα προκειμένου να διασφαλίσει την ασφάλεια του εφοδιασμού τροφίμων και να προαγάγει τους ανανεώσιμους πόρους. Πρέπει επίσης να καταπολεμήσει την κλιματική αλλαγή και να εντείνει την ερευνητική της προσπάθεια προκειμένου να κάνει την καλύτερη δυνατή χρήση των ευκαιριών που μπορεί να προσφέρει η έρευνα.
<P>
Οι πιθανές περικοπές στον προϋπολογισμό της ΚΓΠ θα προκαλούσαν σοβαρή κοινωνική και οικονομική αναταραχή, εμποδίζοντας τη γεωργία να ανταποκριθεί στις μελλοντικές προκλήσεις. Είναι σημαντικό να κατανοήσουμε ότι τα εισοδήματα των γεωργών εξαρτώνται από τις άμεσες πληρωμές, παρόλο που αυτές μόνες τους δεν παρέχουν στους αγρότες ένα αξιοπρεπές επίπεδο διαβίωσης. Το μέσο γεωργικό εισόδημα στην ΕΕ, συμπεριλαμβανομένων όλων των άμεσων πληρωμών, αντιστοιχεί μόλις στο ήμισυ του μέσου μισθού που καταβάλλεται στους υπόλοιπους οικονομικούς τομείς.
<P>
Πιστεύω ότι η μείωση των άμεσων πληρωμών στο πλαίσιο του πυλώνα Ι της ΚΓΠ θα είχε ολέθριες συνέπειες όχι μόνο για τους αγρότες, αλλά τόσο για τις αγροτικές περιοχές όσο και για τις δημόσιες υπηρεσίες που σχετίζονται με τη γεωργική παραγωγή, για τους καταναλωτές και την κοινωνία που επωφελούνται από αυτές τις πληρωμές συνολικά. Οι άμεσες πληρωμές είναι, ως εκ τούτου, ζωτικής σημασίας και πρέπει να διατηρηθούν.
<SPEAKER ID="908" NAME="Mário David  " LANGUAGE="PT">
Γενικά, ψήφισα υπέρ των προσπαθειών απλούστευσης της κοινής γεωργικής πολιτικής (ΚΓΠ). " απλούστευση θα πρέπει να ωφελήσει τους αγρότες, δίνοντας τους τη δυνατότητα να επικεντρωθούν στην παραγωγή ασφαλών τροφίμων υψηλής ποιότητας, καθώς και τις εθνικές και κοινοτικές αρχές, μειώνοντας τον γραφειοκρατικό φόρτο που συνδέεται με την υλοποίηση της ΚΓΠ.
<P>
" ΚΓΠ είναι ζωτικής σημασίας για την ΕΕ, τόσο γιατί διασφαλίζει την παραγωγή ασφαλών τροφίμων όσο και λόγω του ενδιαφέροντός της για την προστασία του περιβάλλοντος των αγροτικών περιοχών, με απώτερο σκοπό την δεόντως βιώσιμη ανάπτυξη. " απλούστευση πρέπει να σημαίνει μεγαλύτερη ευθύνη για όλους τους εμπλεκόμενους φορείς.
<P>
Θέλω να τονίσω, ως εκ τούτου, την ανάγκη μετασχηματισμού της ΚΓΠ σε ένα πιο απλό, πιο δίκαιο και πιο διαφανές μέσο. Αρχικά θα ήθελα να υπογραμμίσω την πρόταση δημιουργίας ενός ομοιόμορφου συστήματος αναγνώρισης των ζώων. Το σύστημα αυτό πρέπει να περιλαμβάνει τη δυνατότητα αυτοπιστοποίησης, τη μείωση του ποσοστού των επιθεωρήσεων σε όρια χαμηλότερα από τα ισχύοντα, και το ζήτημα της ανιχνευσιμότητας του κρέατος αιγοπροβάτων· αναφέρομαι συγκεκριμένα στην πρόταση για σήμανση σε επίπεδο κοπαδιού για το ζωικό κεφάλαιο. Τέλος, η απαραίτητη μεταρρύθμιση της ΚΓΠ θα πρέπει να διακρίνει ανάμεσα στην υποστήριξη μεμονωμένων αγροτών ή συνεταιρισμών τέτοιων ατόμων και στην εγκατάλειψη των μεγάλων επιχειρήσεων γεωργικών προϊόντων διατροφής στο έλεος των αγορών.
<SPEAKER ID="299" NAME="Robert Dušek  " LANGUAGE="CS">
Το σχέδιο έκθεσης σχετικά με την απλούστευση της κοινής γεωργικής πολιτικής αποτελεί ένα περαιτέρω βήμα προς την κατεύθυνση της απλοποίησης και της ενίσχυσης της αποτελεσματικότητας της ΚΓΠ. Πρέπει, φυσικά, να κάνουμε περισσότερα για να τονώσουμε την ανταγωνιστικότητα της ευρωπαϊκής γεωργίας, να διατηρήσουμε και να δημιουργήσουμε πρόσθετες θέσεις εργασίας και να υποστηρίξουμε τη φυσική ανάπτυξη των αγροτικών περιοχών. Σε αυτό το πλαίσιο, θα ήθελα να αναφέρω το ζήτημα των άμεσων πληρωμών στις μεθοριακές περιοχές, όπου υπάρχει αθέμιτος ανταγωνισμός και διακρίσεις βάσει του τόπου καταχώρισης των γεωργικών εκμεταλλεύσεων.
<P>
Στις γειτονικές περιοχές των κρατών μελών με διαφορετικά επίπεδα τιμών, υπάρχουν ενδείξεις μαζικής οικονομικής δράσης από την πλευρά ορισμένων γεωργικών εκμεταλλεύσεων ως απάντηση σε αυτές τις διαφορές των τιμών. Μια γεωργική εκμετάλλευση που παίρνει υψηλότερες τιμές στη χώρα προέλευσής της αναπτύσσει επιχειρηματικές δραστηριότητες σε μια άλλη χώρα (με χαμηλότερες άμεσες τιμές) με χαμηλότερο κόστος παραγωγής και οι πωλήσεις της καταγράφονται από την άλλη πλευρά των συνόρων. Κατ' αυτόν τον τρόπο, οι γεωργικές εκμεταλλεύσεις σε χώρες με χαμηλότερες άμεσες τιμές υφίστανται διακρίσεις και βρίσκονται σε οικονομικά μειονεκτική θέση στην τοπική αγορά, ενώ οι γεωργικές εκμεταλλεύσεις από κράτη μέλη με υψηλότερες άμεσες τιμές εξασφαλίζουν ένα οικονομικό πλεονέκτημα στην αγορά ως αποτέλεσμα των κοινοτικών πολιτικών. Για τους λόγους αυτούς, στη διαδικασία μεταρρύθμισης της ΚΓΠ είναι απαραίτητο να ληφθούν υπόψη οι επιπτώσεις στις τιμές, συγκρίνοντας δηλαδή τον τόπο της παραγωγής με τον τόπο όπου καταγράφονται οι άμεσες τιμές. Μέσω του κανονισμού αυτού, θα συμβάλουμε επίσης στη δημιουργία μιας νέας και δίκαιης αγοράς στον τομέα της γεωργίας. Είμαι υπέρ της έκθεσης που υποβλήθηκε.
<SPEAKER ID="907" NAME="Edite Estrela  " LANGUAGE="PT">
Υπερψήφισα αυτήν την έκθεση διότι θεωρώ την απλούστευση της κοινής γεωργικής πολιτικής κρίσιμης σημασίας για την ανταγωνιστικότητα της ευρωπαϊκής γεωργίας, τη διατήρηση των θέσεων εργασίας και τη βιώσιμη ανάπτυξη των αγροτικών περιοχών της Ευρώπης. Οι κανόνες για τους ελέγχους πρέπει να απλουστευθούν και να καταστούν πιο εύκολα προσβάσιμοι στους αγρότες μέσω βοήθειας και συμβουλών από εθνικά όργανα, προκειμένου να διασφαλιστεί ότι η ποιότητα των ευρωπαϊκών γεωργικών προϊόντων δεν θα επιφέρει περιττές επιβαρύνσεις και πρόσθετες δυσκολίες για παράγοντες που συνδέονται με γεωργική δραστηριότητα.
<SPEAKER ID="300" NAME="Diogo Feio  " LANGUAGE="PT">
" απλούστευση της νομοθεσίας είναι ένας στόχος που είναι ουσιαστικός για να προσεγγίσει η Ευρώπη περισσότερο τους πολίτες. Απλές και διορατικές πολιτικές είναι απαραίτητες για όσους δεν γνωρίζουν καλά τον κώδικα της Ένωσης και δεν μιλούν "ευρωπαϊκά". Για τον λόγο αυτόν μια πολιτική τόσο θεμελιώδης και μόνιμη όσο η κοινή γεωργική πολιτική (ΚΓΠ) πρέπει να γίνεται κατανοητή από τους κύριους δικαιούχους της· σε αυτήν την περίπτωση, τους ευρωπαίους αγρότες.
<P>
Θέλω να αναγνωρίσω πόσο δίκιο έχει ο εισηγητής όταν λέει ότι "μια νέα ΚΓΠ θα πρέπει να επιτρέπει στους αγρότες να επικεντρώνονται στον βασικό στόχο της παροχής ασφαλών, ποιοτικών και ανιχνεύσιμων τροφίμων, παρέχοντάς τους παράλληλα υποστήριξη για την παραγωγή μη εμπορεύσιμων δημόσιων αγαθών". Ελπίζω ότι η νέα ΚΓΠ θα είναι απλούστερη, πιο διαφανής και πιο δίκαιη· ότι θα στοχεύει καλύτερα στις ανάγκες των αγροτών και της αγοράς· και ότι οι διαδικασίες της θα είναι ταχύτερες και λιγότερο γραφειοκρατικές, αλλά ασφαλείς και αποτελεσματικές. " ασφάλεια δικαίου δεν απαιτεί περιπλοκότητα ή βραδυκίνητες διαδικασίες, αλλά μάλλον απλότητα και αποτελεσματικότητα. Αυτό ακριβώς θέλουμε για τη νέα ΚΓΠ.
<SPEAKER ID="906" NAME="José Manuel Fernandes  " LANGUAGE="PT">
" κοινή γεωργική πολιτική (ΚΓΠ) πρέπει, αφενός, να διασφαλίζει τον επαρκή εφοδιασμό με ασφαλή τρόφιμα και, αφετέρου, να αντιμετωπίζει προκλήσεις όπως η διατήρηση των αγροτικών περιοχών, των ορεινών περιοχών, των μειονεκτουσών περιοχών, και η πολυλειτουργικότητα της ευρωπαϊκής γεωργίας. " εναρμόνιση της νομοθεσίας πρέπει να συνοδεύεται από εξάλειψη της επικάλυψη;. Ελπίζουμε ότι ο στόχος της μείωσης κατά 25% του διοικητικού φόρτου θα επιτευχθεί πριν από το 2012. " ΚΓΠ πρέπει να απλουστευθεί, καθώς αυτό θα καταστήσει τη γεωργική οικονομία μας περισσότερο ανταγωνιστική, διατηρώντας και δημιουργώντας θέσεις εργασίας και συμβάλλοντας στη βιώσιμη ανάπτυξη των αγροτικών περιοχών μας. " απλούστευση της ΚΓΠ πρέπει να ωφελήσει πρώτα απ' όλα τους αγρότες και όχι μόνο τις εθνικές αρχές και τους οργανισμούς πληρωμών στα κράτη μέλη. Οι αγρότες πρέπει να έχουν πρόσβαση σε λειτουργικά συστήματα που θα τους επιτρέπουν να υποβάλλουν εύκολα και χωρίς περιττή γραφειοκρατία αιτήσεις για άμεσες πληρωμές στον τόπο όπου ζουν. " απλούστευση πρέπει να συνοδεύεται με απλούστευση της εφαρμογής της, και τα κράτη μέλη πρέπει να ελαχιστοποιήσουν τις γραφειοκρατικές διατυπώσεις που απαιτούνται από τους δικαιούχους, ιδίως στον τομέα της ανάπτυξης της υπαίθρου. Χρειάζεται μεγαλύτερη ευελιξία και γι' αυτό υποστηρίζουμε την έγκριση πιο ευέλικτων τρόπων πληρωμών ακόμη και πριν από την οριστική ολοκλήρωση όλων των ελέγχων.
<SPEAKER ID="301" NAME="João Ferreira  " LANGUAGE="PT">
" έκθεση αυτή έχει θετικές πτυχές, από τις οποίες θα τονίσουμε τις ακόλουθες: η απλούστευση της κοινής γεωργικής πολιτικής (ΚΓΠ) δεν πρέπει να σημαίνει λιγότερες ενισχύσεις για τους αγρότες και διάλυση των παραδοσιακών μέσων για τη διαχείριση των αγορών· την ανάγκη να τροποποιηθούν τα πρόστιμα, ιδιαίτερα όταν αφορούν παραβάσεις που δεν είναι ευθύνη του παραγωγού· την απλούστευση της διαδικασίας υποβολής αιτήσεων· και πολύ θετικές τροποποιήσεις όσον αφορά την αναγνώριση των ζώων, ιδίως των αιγοπροβάτων.
<P>
Εντούτοις, η προσέγγιση που προτείνει ο εισηγητής στοχεύει σε μεγάλο βαθμό στην αγορά, στην ανταγωνιστικότητα, στη "μείωση του υπερβολικού προστατευτισμού", και στη συνέχιση της ελευθέρωσης, με τις ιδιαίτερα γνωστές και καταστροφικές συνέπειές της. " έκθεση συνεχίζει επίσης να υποστηρίζει το σημερινό μοντέλο για την αναδιανομή των ενισχύσεων. Δηλώνει ότι "η κατανομή της ενιαίας ενίσχυσης ανά γεωργική εκμετάλλευση θα πρέπει να διασφαλίζει τη δικαιοσύνη", αλλά δεν προτείνει συγκεκριμένα μέτρα για την επίτευξη αυτού του στόχου.
<P>
" έκθεση εκφράζει την πεποίθηση ότι ο ισχύων ορισμός της γεωργικής δραστηριότητας για την καταβολή της ενιαίας πληρωμής θα πρέπει να επανεξεταστεί, αλλά δεν προτείνει τίποτα για να τροποποιηθεί το σημερινό μοντέλο στο οποίο οι άνθρωποι πληρώνονται για να μην παράγουν. Συνοπτικά, η έκθεση στερείται προτάσεων και μέτρων για την αλλαγή του ισχύοντος μοντέλου της ΚΓΠ, πρωτίστως (αλλά όχι μόνο) όσον αφορά τη διανομή των ενισχύσεων.
<SPEAKER ID="302" NAME="Marian Harkin  " LANGUAGE="EN">
Συμφωνώ πλήρως ότι η απλούστευση της ΚΓΠ δεν θα πρέπει να έχει ως αποτέλεσμα μικρότερη στήριξη για τους αγρότες και δεν θα πρέπει να οδηγεί στη διάλυση των παραδοσιακών μέσων διαχείρισης της αγοράς. Επίσης, συμφωνώ με την αναστολή της υποχρέωσης της ηλεκτρονικής σήμανσης των προβάτων.
<SPEAKER ID="905" NAME="Jarosław Kalinowski  " LANGUAGE="PL">
" απλούστευση των αρχών που καθορίζουν τη λειτουργία της κοινής γεωργικής πολιτικής είναι εξαιρετικά σημαντική. " ΚΓΠ δεν θα πρέπει να υποβαθμιστεί απλά στη διανομή χρημάτων. Προσωπικά, θα ήθελα να κατευθύνονται περισσότεροι πόροι σε μεμονωμένους γεωργικούς επενδυτές, οι οποίοι θα μπορούσαν να εκσυγχρονίσουν αποτελεσματικότερα τις γεωργικές εκμεταλλεύσεις και να επεκτείνουν την παραγωγή. Ωστόσο, η αύξηση της χρηματοδότησης των άμεσων πληρωμών είναι, κατά τη γνώμη μου, ένας τρόπος να διατηρηθεί η φτώχεια στις πλέον οπισθοδρομικές περιοχές, ο οποίος υποστηρίζει ανθρώπους που, στην πραγματικότητα, δεν έχουν σχέση με τη γεωργία και παρακωλύει την αναδιάρθρωση της γεωργίας. Μόνο οι επιδοτήσεις προς "πραγματικούς" αγρότες -παραγωγούς υγιεινών τροφίμων και προϊόντων υψηλής ποιότητας- μπορούν να εγγυηθούν την ασφάλεια σε αυτόν τον τομέα για την Ευρώπη και τον κόσμο.
<SPEAKER ID="904" NAME="Cornelis de Jong, Kartika Tamara Liotard και Eva-Britt Svensson  " LANGUAGE="EN">
Καταψήφισα την έκθεση Ashworth σχετικά με την απλούστευση της ΚΓΠ, εξαιτίας της παραγράφου 12. Οι αγρότες δεν χρειάζονται περισσότερη άμεση κοινοτική ενίσχυση· χρειάζονται πιο δίκαιες τιμές για τα προϊόντα τους.
<P>
Ωστόσο, συμφωνώ με την ουσία της έκθεσης. " ΚΓΠ είναι υπερβολικά περίπλοκη και επιβάλλει περιττές επιβαρύνσεις στους αγρότες, τα κράτη μέλη και τις αποκεντρωμένες κυβερνήσεις και αρχές. Υπάρχει μεγάλη ανάγκη να περιοριστεί αυτή η διοικητική επιβάρυνση και να μειωθεί η γραφειοκρατία, ιδίως στην τρέχουσα περίοδο κρίσης.
<P>
Επίσης, θα πρέπει να υπάρξει μια δυνατότητα διόρθωσης σφαλμάτων για τους αγρότες που, χωρίς τη θέλησή τους ή εξαιτίας παραγόντων που δεν είναι υπό τον έλεγχό, διέπραξαν παραβάσεις για τις οποίες τιμωρούνται, καθώς και μεγαλύτερη διαφάνεια όσον αφορά αυτές τις ποινές.
<SPEAKER ID="304" NAME="Petru Constantin Luhan  " LANGUAGE="RO">
" κοινή γεωργική πολιτική αποτελεί ουσιώδες στοιχείο της Ευρωπαϊκής Ένωσης, είτε πρόκειται για τον εφοδιασμό των πολιτών μας με τρόφιμα είτε για τη διατήρηση και προστασία των ορεινών περιοχών και των αγροτικών περιοχών, καθώς και των εξόχως απόκεντρων ή μειονεκτουσών περιοχών. Υπερψήφισα αυτήν την έκθεση διότι υποστηρίζω την ανάγκη απλούστευσης της ΚΓΠ. Πρέπει να είναι προσανατολισμένη στα αποτελέσματα και να προσφέρει μεγαλύτερη ικανότητα αντίδρασης. Πιστεύω επίσης ότι χρειάζεται στενότερη συνεργασία μεταξύ των κρατών μελών και των τοπικών αρχών όσον αφορά την ανταλλαγή ορθών πρακτικών. Ταυτόχρονα, οι αγρότες πρέπει να είναι καλά ενημερωμένοι και να τους παρέχεται περισσότερη βοήθεια από τις αρχές.
<SPEAKER ID="903" NAME="Erminia Mazzoni  " LANGUAGE="IT">
" γεωργία είναι ένας από τους κύριους πόρους στην Ευρώπη, αλλά είναι επίσης ο τομέας με τη μέγιστη επιβάρυνση από τα γρανάζια της ευρωπαϊκής γραφειοκρατίας. Επίσης, δεν πρέπει να υποτιμούμε τον αντίκτυπο των κλιματικών και περιβαλλοντικών παραγόντων που είναι, από την ίδια τους τη φύση, δύσκολο να προβλεφθούν και αναγκάζουν τον αγροτικό κόσμο να αντιμετωπίζει νέες και δύσκολες προκλήσεις λόγω των παγκόσμιων αλλαγών που λαμβάνουν χώρα.
<P>
Σε αυτό το πλαίσιο, το Ευρωπαϊκό Κοινοβούλιο θεωρεί απαραίτητο να έχουμε υπόψη ότι ο στόχος της μείωσης κατά 25% του διοικητικού φόρτου που καθορίζεται στο πρόγραμμα 2003 δεν αρκεί ούτε είναι αρκετά φιλόδοξος, δεδομένου ότι πιθανώς θα τον πετύχουμε πριν από την προθεσμία του 2012. Το Κοινοβούλιο πιστεύει επίσης ότι πρέπει να προτείνει στην Επιτροπή και το Συμβούλιο επείγουσες στρατηγικές για την περαιτέρω μείωση του φόρτου που επιβαρύνει τους αγρότες μας.
<P>
Επίσης, στόχος είναι οι προτάσεις σε αυτό το ψήφισμα του Κοινοβουλίου να προηγηθούν της ανασύνταξης της ΚΓΠ υπό το πρίσμα της στρατηγικής ΕΕ 2020. Αυτό το βήμα είναι κρίσιμης σημασίας για να διασφαλιστεί η ανάπτυξη σε αυτόν τον τομέα και για να διασφαλιστεί ότι η χρηματοδότησή της θα διατηρηθεί, ενόψει της συρρίκνωσης των κοινοτικών πόρων που προβλέπεται για το 2013.
<SPEAKER ID="305" NAME="Jean-Luc Mélenchon  " LANGUAGE="FR">
" αξία της παρούσας έκθεσης έγκειται στο ότι επισημαίνει ότι μόνο η δημόσια υπηρεσία εγγυάται την ανεξαρτησία και την αμεροληψία των επιθεωρήσεων και στο ότι τονίζει την ιδέα ότι η γεωργία αποτελεί δημόσιο αγαθό. " επιμονή στην ανιχνευσιμότητα των τροφίμων είναι επίσης σημαντική, αν και η σαφής επισήμανση για το περιβαλλοντικό τους αποτύπωμα είναι πιθανότερο να ενισχύσει την ευαισθητοποίηση όλων των πολιτών (παραγωγών και καταναλωτών) για τη σημασία της μετεγκατάστασης και της οικολογικής ποιότητας των προϊόντων.
<P>
" αποφασιστικότητα που επιδεικνύεται στην έκθεση για την απλούστευση των διοικητικών κανόνων της κοινής γεωργικής πολιτικής είναι επίσης σημαντική. Ωστόσο, το γεγονός ότι η ΚΓΠ εξετάζεται μόνο από τη σκοπιά της ανταγωνιστικότητας και του νεοφιλελευθερισμού, μέσα στην άμεση παράδοση των πολιτικών που εφαρμόζονται από την Ευρωπαϊκή Ένωση τα τελευταία χρόνια, με εμποδίζει να ψηφίσω υπέρ. Απείχα, ως εκ τούτου, από την ψηφοφορία επί αυτού του κειμένου ως σημάδι καλής θέλησης για την πρόοδο που σημειώθηκε στις προθέσεις που εκφράστηκαν.
<SPEAKER ID="902" NAME="Nuno Melo  " LANGUAGE="PT">
Είναι σημαντικό να απλουστευθεί η κοινή γεωργική πολιτική αν θέλουμε να επιτευχθεί μέχρι το 2010 ο στόχος της μείωσης κατά 25% του διοικητικού φόρτου στον γεωργικό τομέα. " γραφειοκρατία είναι ένα σοβαρό εμπόδιο για τους αγρότες που παραμελούν τις καθημερινές τους δραστηριότητες στα χωράφια γιατί σπαταλούν πολύ χρόνο λόγω της γραφειοκρατίας. Επιπλέον, οι νέες τροπολογίες θα έχουν επίσης ως αποτέλεσμα μια μείωση εκατοντάδων εκατομμυρίων ευρώ στον διοικητικό φόρτο των αγροτών, με χειροπιαστά οφέλη, ιδίως αν λάβουμε υπόψη τη δύσκολη οικονομική κατάσταση που βιώνουμε. " απλούστευση των προδιαγραφών και των μηχανισμών ελέγχου είναι σημαντική για τους αγρότες, οι οποίοι πρέπει να εξασφαλίζουν τον εφοδιασμό με τρόφιμα για 500 εκατομμύρια άτομα σε λογική τιμή. Γι' αυτό ψήφισα με αυτόν τον τρόπο.
<SPEAKER ID="306" NAME="Rareş-Lucian Niculescu  " LANGUAGE="RO">
Ψήφισα υπέρ της έκθεσης αυτής, η οποία περιέχει σημαντικές διατάξεις με στόχο την εξάλειψη της γραφειοκρατίας η οποία επηρεάζει τους αγρότες της Ευρώπης, ιδίως αυτήν τη στιγμή που η γεωργία πλήττεται πολύ σκληρά από τη χρηματοπιστωτική κρίση. Θα ήθελα να ευχαριστήσω τους συναδέλφους μου που ψήφισαν τις τροπολογίες τις οποίες κατέθεσα, διατηρώντας κατ' αυτόν τον τρόπο το κείμενο που έχει ήδη εγκριθεί στην επιτροπή.
<P>
Αναφέρομαι κυρίως στην τροπολογία 49 η οποία αφορά το υψηλό επίπεδο σφαλμάτων στις αιτήσεις άμεσων πληρωμών που καταγράφονται σε ορισμένα κράτη μέλη, η οποία τονίζει επίσης ότι τα εν λόγω σφάλματα οφείλονται κυρίως στον εξοπλισμό ορθοφωτογραφίας που χρησιμοποιείται, παρά στους αγρότες. Αναφέρομαι επίσης στην τροπολογία 65 όσον αφορά την αναστολή της υποχρέωσης ηλεκτρονικής αναγνώρισης αιγοπροβάτων από το 2010, δεδομένου του υπερβολικού κόστους της εν καιρώ οικονομικής κρίσης.
<SPEAKER ID="307" NAME="Alfredo Pallone  " LANGUAGE="IT">
" πρόταση απλούστευσης της ΚΓΠ είναι μέρος της ευρύτερης διαδικασίας μείωσης των γραφειοκρατικών διαδικασιών, μιας διαδικασίας την οποία ξεκίνησαν πριν από καιρό διάφορα κράτη μέλη της ΕΕ, προκειμένου να εξασφαλιστούν πιο αποδοτικές και προσβάσιμες υπηρεσίες για τους πολίτες.
<P>
" μεταρρύθμιση αυτή είναι επίσης απαραίτητη για τον γεωργικό τομέα, καθώς θα δώσει τη δυνατότητα στους αγρότες να εξοικονομήσουν χρόνο και χρήμα και να έχουν πρόσβαση στα οφέλη στο πλαίσιο της επιβολής όρων και των άμεσων πληρωμών, καθώς και σε σχέση με ορισμένες πτυχές της ανάπτυξης της υπαίθρου και μεθόδους αναγνώρισης των εκτρεφόμενων ζώων.
<P>
Την παρούσα στιγμή, με τη συζήτηση για την ΚΓΠ μετά το 2013 να είναι ήδη σε εξέλιξη, αυτή η πρόταση απλούστευσης αποτελεί ένα είδος δοκιμής που μπορεί να χρησιμοποιηθεί για να επισημάνει τις ευκαιρίες και τις απειλές και να αποτελέσει τη βάση μιας πρότασης για την ευρωπαϊκή γεωργία στο μέλλον. Για τους λόγους που εξήγησα ανωτέρω, ψήφισα υπέρ της έκθεσης.
<SPEAKER ID="901" NAME="Maria do Céu Patrão Neves  " LANGUAGE="PT">
" έκθεση για την απλούστευση της κοινής γεωργικής πολιτικής (ΚΓΠ) εξετάζει ένα ζήτημα που υπήρξε σοβαρή πηγή ανησυχίας για τους αγρότες, οι οποίοι είναι οι κύριοι δικαιούχοι της ΚΓΠ, και για το ευρωπαϊκό κοινό γενικά, που θεωρεί την ΚΓΠ δυσνόητη εξαιτίας της περιπλοκότητας των μηχανισμών της. Τα μέτρα απλούστευσης αναγνωρίζονται, συνεπώς, από όλους ως αναγκαία και επείγοντα. Είναι σημαντικό τα μέτρα αυτά να έχουν άμεσο αντίκτυπο στους αγρότες και όχι απλά στη διοίκηση κάθε κράτους μέλους, όπως συνέβαινε μέχρι τώρα. " εξάλειψη των μέσων διαχείρισης της αγοράς δεν μπορεί να προωθηθεί ως ένα από τα μέσα απλούστευσης.
<P>
Ένα πράγμα που πρέπει να αντιμετωπίσει η απλούστευση είναι η ανάγκη εξάλειψης των διακρίσεων στο ενιαίο πλαίσιο πληρωμών στα διάφορα κράτη μέλη, που είναι προβλήματα που προκύπτουν από την ανικανότητα των εθνικών διοικήσεων, όπως έλεγχοι, προθεσμίες, πληρωμές κ.λπ. " εξάλειψη αυτών των διακρίσεων θα αποτρέψει το ενδεχόμενο να έχουμε μια ΚΓΠ πολλών ταχυτήτων που ενθαρρύνει τις ανισότητες μεταξύ των αγροτών των διαφόρων κρατών μελών.
<SPEAKER ID="308" NAME="Daciana Octavia Sârbu  " LANGUAGE="RO">
Υπερψήφισα την έκθεση Ashworth για μια απλούστερη κοινή γεωργική πολιτική, η οποία θα είναι και πιο εύκολα κατανοητή για τους αγρότες. " διαχείριση της κοινής γεωργικής πολιτικής είναι συχνά υπερβολικά περίπλοκη. Κατά συνέπεια, είναι εξαιρετικά σημαντικό για ολόκληρο τον γεωργικό τομέα να την απλουστεύσουμε και να κάνουμε τις ζωές των αγροτών ευκολότερες. Οι κανόνες που προτείνει η Ευρωπαϊκή Επιτροπή είναι, σε πολλές περιπτώσεις, εξαιρετικά δύσκολο να εφαρμοστούν και υπάρχει ένα πολύ υψηλό επίπεδο γραφειοκρατίας στα κράτη μέλη όσον αφορά την εφαρμογή της νομοθεσίας για τη γεωργία. Ειδικότερα, η νομοθεσία για την αναγνώριση των ζώων πρέπει να επανεξεταστεί για να γίνει πιο ευέλικτη και λιγότερο γραφειοκρατική. Οι τρέχουσες νομοθετικές διατάξεις σε αυτόν τον τομέα είναι υπερβολικά αυστηρές και σε πολλές περιπτώσεις αντιπαραγωγικές.
<SPEAKER ID="309" NAME="Nuno Teixeira  " LANGUAGE="PT">
" απλούστευση της κοινής γεωργικής πολιτικής (ΚΓΠ) είναι κρίσιμης σημασίας προκειμένου να καταστεί η γεωργική οικονομία της Ευρώπης περισσότερο ανταγωνιστική, να διατηρηθούν θέσεις εργασίας και να ενθαρρυνθεί η δημιουργία τους και να ευνοηθεί η ανάπτυξη των αγροτικών περιοχών. Μου φαίνεται ότι είναι ουσιώδους σημασίας να επιχειρήσει η Επιτροπή να εξαλείψει τα αδικαιολόγητα γραφειοκρατικά εμπόδια προτείνοντας την ίδια στιγμή νέους κανονισμούς σε αυτόν τον τομέα.
<P>
Όσο πιο απλή είναι η νομοθεσία τόσο ευκολότερο είναι για τα ενδιαφερόμενα μέρη να την κατανοήσουν, είτε είναι αγρότες ή εθνικές και περιφερειακές αρχές, είτε οργανισμοί για την παρακολούθηση της χρησιμοποίησης των κονδυλίων. Κατά τον ίδιο τρόπο, όσο λιγότερο χρόνο χρειάζονται οι φορείς αυτοί για την προετοιμασία των αιτήσεων, τόσο λιγότερα σφάλματα θα κάνουν. Το κόστος της παρακολούθησης της χρηματοδότησης θα είναι επίσης χαμηλότερο.
<P>
Απλούστευση χρειάζεται επίσης στην παρακολούθηση του τρόπου με τον οποίο χρησιμοποιούνται τα κονδύλια και θεωρώ ότι οι εξωτερικοί έλεγχοι είναι ο καλύτερος τρόπος για να γίνει αυτό. Τα πρόστιμα πρέπει να εφαρμόζονται με διαφανή και αναλογικό τρόπο και πρέπει να λαμβάνουν επίσης υπόψη το μέγεθος της εκμετάλλευσης και την κατάσταση επί τόπου, ιδίως στις εξόχως απόκεντρες περιοχές όπως η Μαδέρα. Ψήφισα υπέρ αυτής της έκθεσης σήμερα στο Σώμα γιατί επιχειρεί να αντιμετωπίσει αυτά τα ζητήματα. Πρέπει τώρα να εξασφαλίσουμε ότι θα υπάρχει καλύτερος συντονισμός μεταξύ της γεωργικής πολιτικής και της πολιτικής συνοχής στην γενική αναθεώρηση της ΚΓΠ.
<SPEAKER ID="900" NAME="Artur Zasada  " LANGUAGE="PL">
Υποστηρίζοντας αυτό το έγγραφο, εκφράσαμε την αποφασιστικότητά μας για την απλούστευση της κοινής γεωργικής πολιτικής. " διαδικασία αυτή είναι ουσιώδης για την εγγύηση του ορθού επιπέδου ανταγωνιστικότητας στον ευρωπαϊκό γεωργικό τομέα. Είναι προφανές ότι εναρμονίζοντας τους κανονισμούς, μειώνοντας τις γραφειοκρατικές επιβαρύνσεις και περιορίζοντας τις δαπάνες έχουμε την ευκαιρία για μια απλούστερη, δικαιότερη και πιο κατανοητή κοινή γεωργική πολιτική. Ωστόσο, θα πρέπει να θυμούμαστε ότι οι υποψήφιοι αποδέκτες των απλουστεύσεων δεν θα πρέπει να είναι μόνο οι αρχές και οι εθνικοί οργανισμοί που διαχειρίζονται τον γεωργικό τομέα αλλά, πρωτίστως, οι αγρότες, οι οποίοι είναι υπερβολικά επιβαρυμένοι με κανονισμούς.
<SPEAKER ID="899" NAME="Sophie Auconie  " LANGUAGE="FR">
" έκθεση που παρουσίασε η κ. Rühle είναι μια έκθεση πρωτοβουλίας που έχει ως στόχο να μελετήσει τρόπους για τη βελτίωση των διαδικασιών των δημοσίων συμβάσεων στην Ευρώπη, προκειμένου να εξασφαλιστεί ένα πιο σταθερό και διαφανές νομικό πλαίσιο. " εσφαλμένη εφαρμογή των κανόνων για τις δημόσιες συμβάσεις συγκαταλέγεται, πράγματι, στις συχνότερες πηγές σφαλμάτων στον τομέα των ευρωπαϊκών διαρθρωτικών ταμείων. Υποστηρίζω τα κύρια σημεία της έκθεσης πρωτοβουλίας: έκκληση για καλύτερο συντονισμό των διαδικασιών δημοσίων συμβάσεων στο εσωτερικό των διαφόρων Διευθύνσεων της Ευρωπαϊκής Επιτροπής, μια δήλωση ότι οι στόχοι που καθορίστηκαν με την αναθεώρηση των οδηγιών για τη σύναψη δημόσιων συμβάσεων του 2004 (αποσαφήνιση των κανόνων και μεγαλύτερη ασφάλεια δικαίου) δεν έχουν ακόμη επιτευχθεί πλήρως. Επιδοκιμάζω επίσης τη θέση που υιοθετεί η έκθεση ως προς το ότι ιδιαίτερα οι μικρές και μεσαίες επιχειρήσεις, υποφέρουν από την περιπλοκότητα αυτών των διαδικασιών, που ενδέχεται κάποιες φορές να τις αποτρέπουν από τη συμμετοχή σε πρόσκληση υποβολής προσφορών λόγω της έλλειψης πόρων νομικής βοήθειας. Ψήφισα, ως εκ τούτου, υπέρ της έκθεσης και θα παρακολουθούμε εκ του σύνεγγυς την ορθή εφαρμογή, στα κράτη μέλη μας και ειδικά στη Γαλλία, των οδηγιών για τις δημόσιες συμβάσεις που είναι ήδη σε ισχύ.
<SPEAKER ID="898" NAME="Zigmantas Balčytis  " LANGUAGE="LT">
Υποστήριξα αυτήν την έκθεση, καθώς ένα σύστημα δημοσίων συμβάσεων που λειτουργεί με ορθό και διαφανή τρόπο είναι ιδιαιτέρως σημαντικό για την εσωτερική αγορά προκειμένου να προαχθεί ο διασυνοριακός ανταγωνισμός και η καινοτομία και να επιτευχθεί το μέγιστο όφελος για τους κυβερνητικούς θεσμούς. Οι στόχοι της αναθεώρησης των οδηγιών για τις δημόσιες συμβάσεις του 2004 δεν έχουν επιτευχθεί ακόμη, ιδίως όσον αφορά την απλούστευση των κανόνων για τις συμβάσεις και τη δημιουργία περισσότερης ασφάλειας δικαίου. Το Ευρωπαϊκό Δικαστήριο έχει εξετάσει δυσανάλογο αριθμό υποθέσεων παραβάσεων στον τομέα των δημοσίων συμβάσεων, πράγμα που δείχνει ότι πολλά κράτη μέλη έχουν αγωνιστεί για να συμμορφωθούν με τις οδηγίες για τις δημόσιες συμβάσεις. " Συνθήκη της Λισαβόνας ενσωμάτωσε στο πρωτογενές δίκαιο της Ευρωπαϊκής Ένωσης την αναγνώριση για πρώτη φορά του δικαιώματος της περιφερειακής και τοπικής αυτοδιοίκησης και παγίωσε την έννοια της επικουρικότητας. Δεδομένου ότι η νομοθεσία για τη σύναψη δημόσιων συμβάσεων έχει ως στόχο να εξασφαλίσει τη χρηστή και αποδοτική διαχείριση των δημοσίων πόρων και να δώσει στις ενδιαφερόμενες επιχειρήσεις τη δυνατότητα να συνάπτουν δημόσιες συμβάσεις στο πλαίσιο δίκαιου ανταγωνισμού, καλώ την Επιτροπή να απλουστεύσει τις διαδικασίες σύναψης δημόσιων συμβάσεων προκειμένου να απαλλάξει τόσο τις αρχές τοπικής αυτοδιοίκησης όσο και τις εταιρείες από την ανάλωση πολύ χρόνου και χρήματος για γραφειοκρατικά απλώς ζητήματα και να διευκολύνει την πρόσβαση των ΜΜΕ στις συμβάσεις αυτές και να τους δώσει τη δυνατότητα να συμμετέχουν με πιο ισότιμο και δίκαιο τρόπο.
<SPEAKER ID="311" NAME="Vilija Blinkevičiūt " LANGUAGE="LT">
Ένα σημαντικό μερίδιο των κονδυλίων από τους προϋπολογισμούς των κρατών μελών δαπανάται σε δημόσιες συμβάσεις. Ως εκ τούτου, συμφωνώ με τη γνώμη της εισηγήτριας ότι τα δημόσια κονδύλια θα πρέπει να είναι διαφανή και ανοικτά στον δημόσιο έλεγχο. " ανάθεση των δημοσίων συμβάσεων πρέπει να πραγματοποιείται υπό συνθήκες διαφάνειας και ίσης μεταχείρισης όλων των ενδιαφερομένων με τελικό κριτήριο τη σχέση τιμής και απόδοσης του έργου, ώστε να λαμβάνεται υπόψη η βέλτιστη προσφορά και όχι αποκλειστικά και μόνο η χαμηλότερη οικονομικά προσφορά. Για να αυξηθεί η διαφάνεια των δημοσίων συμβάσεων είναι απαραίτητο να απλουστευθούν οι διαδικασίες σύναψης δημόσιων συμβάσεων προκειμένου να απαλλαγούν τόσο οι αρχές τοπικής αυτοδιοίκησης όσο και οι εταιρείες από την ανάλωση πολύ χρόνου και χρήματος για γραφειοκρατικά απλώς ζητήματα. " απλούστευση των διαδικασιών θα διευκολύνει επίσης την πρόσβαση των ΜΜΕ στις συμβάσεις αυτές και θα τους επιτρέψει να συμμετέχουν με πιο ισότιμο και δίκαιο τρόπο. Λόγω των διαδικασιών της παγκοσμιοποίησης, είναι ιδιαιτέρως σημαντικό να επικεντρωθεί η Επιτροπή στις διαδικασίες για την εφαρμογή κοινωνικών κριτηρίων. Ως εκ τούτου, κατευθυντήριες γραμμές ή άλλα μέσα πρακτικής βοήθειας προς τις αρχές και άλλους δημόσιους οργανισμούς για βιώσιμες προμήθειες είναι ουσιώδους σημασίας.
<SPEAKER ID="897" NAME="Maria Da Graça Carvalho  " LANGUAGE="PT">
Χαιρετίζω το παρόν ψήφισμα, το οποίο επιδιώκει να απλουστεύσει τους κανόνες για τις δημόσιες συμβάσεις, συμβάλλοντας ταυτόχρονα στη δημιουργία μεγαλύτερης ασφάλειας δικαίου. Οι ευρωπαϊκές πρωτοβουλίες για τις δημόσιες συμβάσεις απαιτούν συντονισμό σε ευρωπαϊκό επίπεδο για την αποφυγή ασυνεπειών και νομικών προβλημάτων. " νομική αποσαφήνιση των όρων εφαρμογής του δικαίου των συμβάσεων όσον αφορά τις θεσμοθετημένες συμπράξεις δημοσίου και ιδιωτικού τομέα είναι επίσης σημαντική. Καλώ την Επιτροπή να απλουστεύσει τις διαδικασίες προκειμένου να απαλλάξει τόσο τις αρχές τοπικής αυτοδιοίκησης όσο και τις εταιρείες από την ανάλωση πολύ χρόνου και χρήματος για γραφειοκρατικά απλώς ζητήματα. " απλούστευση των διαδικασιών θα διευκολύνει επίσης την πρόσβαση των ΜΜΕ στις συμβάσεις αυτές και θα τους επιτρέψει να συμμετέχουν με πιο ισότιμο και δίκαιο τρόπο. Πρέπει να ενθαρρυνθούν οι δημόσιες διοικήσεις να χρησιμοποιούν περιβαλλοντικά, κοινωνικά και άλλα κριτήρια κατά την ανάθεση δημόσιων συμβάσεων. Καλώ την Επιτροπή να διερευνήσει τη δυνατότητα χρησιμοποίησης πράσινων δημόσιων συμβάσεων ως εργαλείο για την προώθηση της βιώσιμης ανάπτυξης.
<SPEAKER ID="312" NAME="Diogo Feio  " LANGUAGE="PT">
Το 2004 η Επιτροπή διεξήγαγε μια αναθεώρηση των οδηγιών για τις δημόσιες συμβάσεις, σκοπός της οποίας ήταν να απλουστευθούν οι διαδικασίες και να γίνουν οι δημόσιες συμβάσεις πιο διαφανείς, πιο αποτελεσματικές, πιο ευέλικτες και λιγότερο γραφειοκρατικές.
<P>
Όπως λέει η εισηγήτρια "Κύριο καθήκον του τομέα των δημοσίων προμηθειών είναι η συμφέρουσα και φθηνή αγορά αγαθών και υπηρεσιών για την εκπλήρωση καθηκόντων του δημόσιου τομέα. Όμως, το Δημόσιο δεν είναι ένας παράγων της αγοράς σαν όλους τους άλλους αλλά, καθώς διαχειρίζεται δημόσιο χρήμα, φέρει μια ιδιαίτερη ευθύνη".
<P>
Πρέπει να πω ξανά ότι ένας περίπλοκος νόμος δεν είναι αυτός που εξυπηρετεί με τον καλύτερο τρόπο τα συμφέροντα των μερών· μάλλον το αντίθετο συμβαίνει στην περίπτωση των δημοσίων συμβάσεων. Όσο πιο περίπλοκες, λιγότερο διαφανείς και πιο αργές είναι οι διαδικασίες, τόσο πιο πιθανό είναι να παρακαμφθεί ο νόμος και, σε ακραίες περιπτώσεις, να υπάρξει διαφθορά. Είναι, επομένως, κρίσιμης σημασίας, κατά τη διάρκεια της διαδικασίας αναθεώρησης των ισχυουσών οδηγιών για τις δημόσιες συμβάσεις, να αναζητηθούν απλούστεροι και πιο αποτελεσματικοί κανόνες για να ρυθμιστεί ένας τομέας που αντιπροσωπεύει σχεδόν το 16% του ΑΕγχΠ της Ευρωπαϊκής Ένωσης.
<SPEAKER ID="896" NAME="José Manuel Fernandes  " LANGUAGE="PT">
Ο ετήσιος κύκλος εργασιών του τομέα των δημοσίων προμηθειών αγαθών και υπηρεσιών στην Ευρωπαϊκή Ένωση ανέρχεται σε 1.500 δισ. ευρώ, δηλαδή ξεπερνά το 16% του ακαθάριστου εγχωρίου προϊόντος της ΕΕ. Σε αυτό το πλαίσιο της τρέχουσας οικονομικής κρίσης, οι οδηγίες για τις δημόσιες συμβάσεις δεν πρέπει να κάνουν τη διαδικασία ανάθεσης των συμβάσεων πιο αργή ή πιο δαπανηρή. Οι εντολοδόχοι, ιδίως οι μικρές και μεσαίες επιχειρήσεις, απαιτούν ασφάλεια δικαίου και ταχείες διαδικασίες. Πιστεύω ότι η Επιτροπή και τα κράτη μέλη θα πρέπει να αναθεωρήσουν, σε συνεργασία με τις περιφερειακές και τοπικές αρχές, τα διάφορα σύνολα κανόνων που διέπουν τις δημόσιες συμβάσεις, με σκοπό να ενοποιηθούν οι κανόνες αυτοί και να απλοποιηθεί το όλο νομικό πλαίσιο για τις δημόσιες συμβάσεις, ειδικότερα με την προοπτική να μειωθεί ο κίνδυνος σφαλμάτων και να αυξηθεί η αποτελεσματικότητα στην αξιοποίηση των διαρθρωτικών ταμείων. Πρέπει να σημειωθεί ότι η εσφαλμένη μεταφορά των κανόνων της ΕΕ για τις συμβάσεις σε εθνικό επίπεδο οδηγεί σε μεγάλο αριθμό παρατυπιών κατά την εκτέλεση ευρωπαϊκών έργων συγχρηματοδοτούμενων από τα διαρθρωτικά ταμεία και από το Ταμείο Συνοχής. Πιστεύω ότι η Επιτροπή πρέπει να εξετάσει τη δυνατότητα συνέχισης της προσφυγής, ακόμη και μετά το 2010, σε εσπευσμένες διαδικασίες σε σχέση με τα διαρθρωτικά ταμεία, έτσι ώστε τα κράτη μέλη να μην σπαταλήσουν αυτούς τους πόρους.
<SPEAKER ID="313" NAME="Françoise Grossetête  " LANGUAGE="FR">
Μολονότι υποστηρίζω τον σκοπό της έκθεσης που καλεί την Επιτροπή να απλουστεύσει τις διαδικασίες σύναψης δημοσίων συμβάσεων προκειμένου να απαλλαγούν τόσο οι αρχές τοπικής αυτοδιοίκησης όσο και οι εταιρείες από την ανάλωση πολύ χρόνου και χρήματος για γραφειοκρατικά απλώς ζητήματα, λυπάμαι για τη διατύπωση του δεύτερου μέρους της παραγράφου 9.
<P>
Αισθάνομαι ότι αυτή η ερμηνεία της απόφασης του Δικαστηρίου της ΕΕ σύμφωνα με την οποία οι αρχές τοπικής αυτοδιοίκησης μπορούν να συνεργαστούν χωρίς καν να χρειαστεί να προσφύγουν στην αγορά παρεκκλίνει από την αρχή της ουδετερότητας. Αυτό μπορεί επίσης να είναι επιζήμιο για τις επιχειρήσεις (κεφάλαια δημόσιου ή ιδιωτικού τομέα), οι οποίες βλέπουν συνεπώς τους εαυτούς τους να αποκλείονται από κάθε ευκαιρία να ανταγωνιστούν για συμβάσεις παροχής δημοσίων υπηρεσιών οικονομικού χαρακτήρα.
<SPEAKER ID="895" NAME="Sylvie Guillaume  " LANGUAGE="FR">
" παρούσα έκθεση ρίχνει λίγο φως στις κοινωνικές και περιβαλλοντικές προδιαγραφές που πρέπει να είμαστε σε θέση να ενσωματώσουμε στις προσκλήσεις υποβολής προσφορών· διατυπώνει επίσης συστάσεις για να διευκολυνθεί η πρόσβαση των ΜΜΕ στις αγορές δημοσίων συμβάσεων. Εντούτοις, έχει μια σημαντική αδυναμία λόγω της ρητής απουσίας οποιασδήποτε αναφοράς στην ανάγκη υιοθέτησης ενός νομικού μέσου που θα προσδιορίζει τον ορισμό και το καθεστώς των παραχωρήσεων δικαιωμάτων παροχής υπηρεσιών στη χρονική στιγμή της αναδιατύπωσης των οδηγιών για τις δημόσιες συμβάσεις. Δεν μπορούμε να συμβιβαστούμε με τη σημερινή νομολογία του Δικαστηρίου της ΕΕ για τις παραχωρήσεις δικαιωμάτων παροχής υπηρεσιών· η ανάγκη για μια οδηγία πλαίσιο για τις υπηρεσίες γενικού συμφέροντος είναι έντονα αισθητή. " νομική διασαφήνιση είναι ουσιώδους σημασίας και προς όφελος όλων. Γι' αυτό απείχα από την τελική ψηφοφορία επί αυτής της έκθεσης.
<SPEAKER ID="894" NAME="Małgorzata Handzlik  " LANGUAGE="PL">
Οι δημόσιες συμβάσεις αντιπροσωπεύουν περίπου το 15% του ΑεγχΠ στην εσωτερική αγορά της Ευρωπαϊκής Ένωσης. Το άνοιγμα της αγοράς δημοσίων συμβάσεων είναι ευεργετικό για τους αναθέτοντες οργανισμούς γιατί οι μεγαλύτερες αγορές παρέχουν μεγαλύτερες ευκαιρίες επιλογής, και κατά συνέπεια ευκαιρίες για χαμηλότερο κόστος και καλύτερη ποιότητα. Το πώς δαπανώνται τα δημόσια κονδύλια είναι εξαιρετικά σημαντικό, ιδίως τώρα που η οικονομία μετά την κρίση απαιτεί τόνωση και τα κράτη μέλη αντιμετωπίζουν δημοσιονομικά προβλήματα. Όπως σωστά παρατήρησε η εισηγήτρια, η ισχύουσα νομοθεσία είναι αρκετά περίπλοκη, και αυτό αποτελεί μια ιδιαίτερη πρόκληση για τις τοπικές και περιφερειακές αρχές και για τις μικρές και μεσαίες επιχειρήσεις. Επίσης, απαιτείται ακόμη διασαφήνιση για ζητήματα που συμπεριλαμβάνουν τις συμπράξεις δημόσιου και ιδιωτικού τομέα, την πολεοδομία και τις παραχωρήσεις δικαιωμάτων παροχής υπηρεσιών.
<P>
Συμφωνώ, ως εκ τούτου, με τα κύρια σημεία της έκθεσης της κ. Rühle, που δείχνουν την ανάγκη για μεγαλύτερη νομική διαφάνεια στο πεδίο των δημοσίων συμβάσεων, και που δεν απαιτούν την αλλαγή των ισχυουσών οδηγιών επί του παρόντος, αλλά τη διενέργεια μιας διεξοδικής ανάλυσης των υφιστάμενων προβλημάτων από τις υπηρεσίες της Ευρωπαϊκής Επιτροπής.
<SPEAKER ID="314" NAME="Petru Constantin Luhan  " AFFILIATION="PPE">
γραπτώς. - (RO) Οι δημόσιες συμβάσεις αντιπροσωπεύουν σημαντική αναλογία του ΑΕγχΠ της Ευρωπαϊκής Ένωσης. Σκοπός των δημοσίων συμβάσεων είναι η αγορά αγαθών και υπηρεσιών στην καλύτερη αναλογία τιμής/ποιότητας. Οι ευρωπαϊκές οδηγίες για τις δημόσιες συμβάσεις καθυστερούν τη διαδικασία ανάθεσης των συμβάσεων, την καθιστούν πιο δαπανηρή και περιορίζουν το πεδίο δράσης των αναθετουσών αρχών δημόσιων συμβάσεων. Δυστυχώς, ένας ολοένα μεγαλύτερος αριθμός κρατών μελών αντιμετωπίζει τέτοια προβλήματα. Αυτός είναι ο λόγος για τον οποίο ψήφισα υπέρ της έκθεσης, καθώς υποστηρίζω σθεναρά τα μέτρα για την απλούστευση και τον εκσυγχρονισμό των διαδικασιών. Μια απλοποιημένη, ενιαία νομοθεσία απαιτείται για όλα τα κράτη μέλη. Αυτή θα μας δώσει τη δυνατότητα να εξαλείψουμε τις σημερινές διαφορές μεταξύ των κανονισμών που εφαρμόζονται από τα κράτη μέλη, μαζί με τα σφάλματα, καθώς και να κάνουμε αποτελεσματικότερη χρήση των δημοσίων πόρων.
<SPEAKER ID="893" NAME="Nuno Melo  " LANGUAGE="PT">
Οι δημόσιες συμβάσεις είναι ένα πολύ ευαίσθητο θέμα που αξίζει να αντιμετωπιστεί με μεγάλη σοβαρότητα, καθώς αφορά δημόσιους πόρους. Οι δημόσιες συμβάσεις πρέπει, ως εκ τούτου, να είναι διαφανείς και εντελώς ανοιχτές στον δημόσιο έλεγχο έτσι ώστε να μην εγείρουν οποιουδήποτε είδους υποψίες. Για τον λόγο αυτόν, η ανάθεση των δημοσίων συμβάσεων πρέπει να πραγματοποιείται υπό συνθήκες διαφάνειας και ίσης μεταχείρισης όλων των ενδιαφερομένων με τελικό κριτήριο τη σχέση τιμής και απόδοσης του έργου, ώστε να λαμβάνεται υπόψη η βέλτιστη προσφορά και όχι αποκλειστικά και μόνο η χαμηλότερη οικονομικά προσφορά. Έτσι αιτιολογείται η ψήφος μου.
<SPEAKER ID="315" NAME="Alfredo Pallone  " LANGUAGE="IT">
Οι δημόσιες συμβάσεις αντιπροσωπεύουν περίπου το 18% του κοινοτικού ΑΕγχΠ και, ως εκ τούτου, διαδραματίζουν καίριο ρόλο στην αναθέρμανση της οικονομίας και της απασχόλησης. Οι δημόσιες συμβάσεις έχουν επίσης σημαντικό αντίκτυπο στις μικρές και μεσαίες επιχειρήσεις που συχνά ενεργούν ως υπεργολάβοι.
<P>
Στο τρέχον πλαίσιο, όπου η αλληλεπίδραση μεταξύ της εσωτερικής αγοράς και των διεθνών αγορών είναι ολοένα και πιο σαφής, οι ευρωπαϊκές εταιρείες διατρέχουν τον σοβαρό κίνδυνο να πληγούν από αθέμιτο ανταγωνισμό από εταιρείες σε τρίτες χώρες (για παράδειγμα, την Κίνα), οι οποίες επωφελούνται από κρατικές επιδοτήσεις που δεν επιτρέπονται για τις ευρωπαϊκές εταιρείες, και που μπορούν να προσφέρουν σημαντικά χαμηλότερα κόστη και μικρότερους χρόνους παραγωγής επειδή δεν συμμορφώνονται με τις ευρωπαϊκές προδιαγραφές για την ασφάλεια και τα δικαιώματα των εργαζομένων.
<P>
Χρειαζόμαστε συντονισμένη δράση σε ευρωπαϊκό επίπεδο για να αντιμετωπίσουμε αυτό το φαινόμενο. Τέλος, θέλω να σας υπενθυμίσω πόσο σημαντικός είναι ο σεβασμός της αρχής της αμοιβαιότητας και της αναλογικότητας. Για παράδειγμα, οι κινέζικες επιχειρήσεις έχουν πρόσβαση στην ευρωπαϊκή αγορά, αλλά οι ευρωπαϊκές επιχειρήσεις δεν μπορούν να συμμετάσχουν σε προσκλήσεις υποβολής προσφορών στην Κίνα. Συγχαίρω τον εισηγητή για το έργο του και υπερψηφίζω την έκθεση.
<SPEAKER ID="316" NAME="Raül Romeva i Rueda  " LANGUAGE="EN">
Χαίρομαι ιδιαίτερα που η τροπολογία την οποία πρότεινε η Ομάδα των Σοσιαλιστών και των Δημοκρατών απορρίφθηκε, γεγονός που επέτρεψε στη δική μας Ομάδα, τους Πράσινους/EFA, να ψηφίσουν υπέρ της έκθεσης Rühle.
<SPEAKER ID="317" NAME="Bernadette Vergnaud  " LANGUAGE="FR">
Καταδικάζω την πολιτική στρουθοκαμηλισμού όσων πιστεύουν ότι η τρέχουσα νομολογία του Δικαστηρίου της ΕΕ για τις παραχωρήσεις δικαιωμάτων παροχής υπηρεσιών είναι ικανοποιητική και ότι δεν υπάρχει απολύτως καμία ανάγκη για θέσπιση νομοθεσίας. Οι σοσιαλιστές μάχονται και πραγματοποιούν εκστρατεία εδώ και χρόνια για την εξασφάλιση οδηγιών-πλαίσιο για την προστασία των υπηρεσιών γενικού συμφέροντος, και δεν υπάρχει περίπτωση να εγκαταλείψουμε αυτήν τη δέσμευση. " μόνη μακροπρόθεσμη εγγύηση για τις δημόσιες υπηρεσίες είναι η πραγματική ευρωπαϊκή νομοθεσία, όχι οι δικαστικές αποφάσεις, όσο εμπεριστατωμένες και αν είναι. Όπως μπορούμε να δούμε από τις δυσκολίες στη μεταφορά της οδηγίας για τις υπηρεσίες όσον αφορά τις κοινωνικές υπηρεσίες, μόνο ένα ειδικό πλαίσιο μπορεί να παράσχει ασφάλεια δικαίου και ποιότητα υπηρεσίας. Οι μικρές και μεσαίες επιχειρήσεις και οι τοπικές και περιφερειακές αρχές αναμένουν σαφήνεια και ασφάλεια δικαίου στην ανάθεση των δημοσίων συμβάσεων όπως οι δημόσιες συμβάσεις για κοινωνική κατοικία. Ωστόσο, δεν θέλαμε ούτε να καταψηφίσουμε την έκθεση, η οποία περιέχει σημαντικά στοιχεία, ιδιαίτερα όσον αφορά τις κοινωνικές και περιβαλλοντικές προδιαγραφές, που πρέπει να είμαστε σε θέση να ενσωματώσουμε στις διαδικασίες πρόσκλησης υποβολής προσφορών, συστάσεις για τη διευκόλυνση πρόσβασης των ΜΜΕ και μια σαφή έκκληση για επαγρύπνηση στις συμβάσεις σύμπραξης δημόσιου και ιδιωτικού τομέα.
<SPEAKER ID="892" NAME="Sophie Auconie  " LANGUAGE="FR">
Είναι σημαντικό οι ευρωπαϊκές πολιτικές για την ανάπτυξη να είναι συνεκτικές. Ωστόσο, αυτή η έκθεση της κ. Keller έχει σε κάποια σημεία την τάση να είναι είτε υπερβολική είτε αόριστη στη διατύπωσή της. Λέω πολύ ξεκάθαρα "ναι" στη συνεκτικότητα της ευρωπαϊκής πολιτικής, αλλά "όχι" στην αμφισβήτηση των δεσμεύσεων που αναλαμβάνει η Ευρωπαϊκή Ένωση (και η Γαλλία) εντός του πλαισίου του Παγκόσμιου Οργανισμού Εμπορίου. " γεωργία μας πρέπει να αναπτυχθεί σταδιακά και να δώσει απαντήσεις στις δυσκολίες που αντιμετωπίζουν οι αγρότες μας, οι οποίοι είναι παράγοντες-κλειδιά όχι μόνο στις αγροτικές περιοχές μας αλλά και στις πόλεις μας. Ως εκ τούτου, ψήφισα κατά της παρούσας έκθεσης.
<SPEAKER ID="319" NAME="Sebastian Valentin Bodu  " LANGUAGE="RO">
" Ευρωπαϊκή Ένωση είναι ο μεγαλύτερος χορηγός βοήθειας στον κόσμο. Πράγματι, φέτος ο όγκος της αναπτυξιακής βοήθειας που παρέχεται σε χώρες που δεν ανήκουν στην ΕΕ αναμένεται να φθάσει τα 69 δισεκατομμύρια ευρώ, σημειώνοντας αύξηση 20% σε σχέση με το 2008. " Ευρωπαϊκή Ένωση έχει αποδειχθεί συνεπής σε σχέση με τις δεσμεύσεις που έχει αναλάβει απέναντι στους διεθνείς οργανισμούς. " σύγκρουση μεταξύ των αναπτυξιακών πολιτικών και των εμπορικών πολιτικών της Ευρώπης αποτελεί πραγματικότητα. Ωστόσο, η Ευρωπαϊκή Ένωση ανέλαβε τη δέσμευση ότι όλες οι πολιτικές της ΕΕ με αντίκτυπο στις αναπτυσσόμενες χώρες θα λαμβάνουν υπόψη τους αναπτυξιακούς στόχους που έχουν τεθεί.
<P>
Αντίθετα με τις αρχικές προβλέψεις, η οικονομική κρίση επηρεάζει ιδιαίτερα τις φτωχές χώρες, πολλές από τις οποίες συμμετέχουν σε αναπτυξιακά σχέδια που εκτελούνται με ευρωπαϊκά κονδύλια. Από την άλλη πλευρά, η εξαγωγική και γεωργική πολιτική που εφαρμόζονται από την ΕΕ σε αυτές τις χώρες έχουν αρνητικό αντίκτυπο στην ανάπτυξή τους. Έχουμε, ως εκ τούτου, να αντιμετωπίσουμε ένα ανεπιθύμητο αποτέλεσμα της κατάστασης αυτής: η ΕΕ οικοδομεί σε μακροεπίπεδο και έχει αρνητικό αντίκτυπο σε μικροεπίπεδο. Υπό αυτές τις συνθήκες, οι στόχοι που εγκρίθηκαν μέσω του ψηφίσματος, το οποίο υπερψηφίστηκε χθες κατά τη διάρκεια της Ολομέλειας του Ευρωπαϊκού Κοινοβουλίου, αποκτούν τεράστια σημασία και πρέπει να υιοθετηθούν από όλα τα θεσμικά όργανα της ΕΕ.
<SPEAKER ID="320" NAME="Carlos Coelho  " LANGUAGE="PT">
Ενόψει της οικονομικής και ανθρωπιστικής κρίσης την οποία παλεύει να ξεπεράσει ολόκληρος ο κόσμος, είναι πιο επείγον παρά ποτέ να γίνει η επεξεργασία των πολιτικών αναπτυξιακής βοήθειας της Ένωσης με συνεπή και ενιαίο τρόπο, ο οποίος θα συνδέεται απόλυτα με τις άλλες πολιτικές της Ένωσης για το εμπόριο, το περιβάλλον κ.λπ. Είναι σαφές τώρα ότι, παρά τη δέσμευση της ΕΕ σχετικά με την αναπτυξιακή πολιτική και το γεγονός ότι είναι ο μεγαλύτερος χορηγός βοήθειας στον κόσμο, δεν υπάρχει πάντα αποτελεσματική σύνδεση μεταξύ των πολιτικών της, γεγονός που υπονομεύει την επίτευξη των αναπτυξιακών στόχων της Χιλιετίας (ΑΣΧ).
<P>
Στοχεύουμε, και πολύ σωστά, στην αλλαγή του status quo. Πρέπει να δούμε την Επίσημη Αναπτυξιακή Βοήθεια από μια μακροπρόθεσμη προοπτική συγκέντρωσης συνεργειών μεταξύ όλων των κρατών μελών και επίτευξης συνοχής μεταξύ των πολιτικών. Αυτή η συνέπεια πρέπει να επιτευχθεί διότι συμβάλλει στην ικανοποίηση των αναπτυξιακών απαιτήσεων των ενδεών. Υποστηρίζω γενικά αυτήν την έκθεση του Ευρωπαϊκού Κοινοβουλίου, και θεωρώ κρίσιμης σημασίας οι παράγοντες της ΕΕ να καταβάλλουν κάθε δυνατή προσπάθεια για την άρση των εμποδίων στην ανάπτυξη, για την επίτευξη των ΑΣΧ, για την καταπολέμηση της φτώχειας, και για τη διασφάλιση ότι τα ανθρώπινα, κοινωνικά, οικονομικά και περιβαλλοντικά δικαιώματα εφαρμόζονται πραγματικά στις αναπτυσσόμενες χώρες.
<SPEAKER ID="891" NAME="Anna Maria Corazza Bildt, Christofer Fjellner, Gunnar Hökmark και Anna Ibrisagic  " LANGUAGE="SV">
" αντιπροσωπεία των Σουηδών Συντηρητικών καταψήφισε χθες (18 Μαΐου 2010) την έκθεση σχετικά με τη συνοχή της αναπτυξιακής πολιτικής (ΣΑΠ) της ΕΕ και την επίσημη αναπτυξιακή βοήθεια "συν" (ΕΑΒ +). Ο πρωταρχικός λόγος γι' αυτό είναι ότι δεν υποστηρίζουμε την πρόταση για την εισαγωγή ενός διεθνούς φόρου για τις χρηματοπιστωτικές συναλλαγές. " εισαγωγή ενός φόρου Tobin θα έβλαπτε απλά τις αναπτυσσόμενες χώρες και θα οδηγούσε σε μεγαλύτερη φτώχεια. Θα θέλαμε να τονίσουμε, ωστόσο, ότι υπάρχουν στοιχεία στην έκθεση που συμφωνούν με τη συλλογιστική μας, για παράδειγμα, το σημείο ότι οι επιδοτήσεις της Ένωσης για τις εξαγωγές ευρωπαϊκών γεωργικών προϊόντων έχουν καταστροφικές συνέπειες στην επισιτιστική ασφάλεια και την ανάπτυξη ενός βιώσιμου γεωργικού τομέα στις αναπτυσσόμενες χώρες.
<SPEAKER ID="890" NAME="Marielle De Sarnez  " LANGUAGE="FR">
Ένα δισεκατομμύριο τετρακόσια εκατομμύρια άνθρωποι στον κόσμο επιβιώνουν με λιγότερο από ένα ευρώ την ημέρα. " Ευρωπαϊκή Ένωση έχει καθήκον να καταπολεμήσει αυτήν την κατάσταση. Αυτό απαιτεί αποδοτικότερες και αποτελεσματικότερες πολιτικές αναπτυξιακής συνεργασίας και βοήθειας. Οι δεσμεύσεις για την επίσημη αναπτυξιακή βοήθεια δεν εκπληρώνονται ακόμη ικανοποιητικά. Για να αντιμετωπιστούν οι επείγουσες ανάγκες της ανάπτυξης, καλούμε την Επιτροπή να εντοπίσει επειγόντως επιπρόσθετες καινοτόμες πηγές χρηματοδότησης για την ανάπτυξη, όπως ένα φόρο για τις διεθνείς χρηματοπιστωτικές συναλλαγές προκειμένου να δημιουργηθούν επιπρόσθετοι πόροι με σκοπό την αντιμετώπιση των χειρότερων επιπτώσεων της κρίσης. Στο ίδιο πνεύμα, τα κράτη μέλη θα πρέπει να επαναβεβαιώσουν τη δέσμευση που αναλήφθηκε στη διάσκεψη κορυφής της Χιλιετίας για την διάθεση 0,7% του ΑΕγχΠ στην ΕΑΒ την επόμενη δεκαετία, λαμβάνοντας ταυτόχρονα υπόψη τις ικανότητες απορρόφησης και τη χρηστή διακυβέρνηση των κρατών αποδεκτών της βοήθειας. Τέλος, η ευρωπαϊκή αναπτυξιακή πολιτική πρέπει να συνδέεται με ευέλικτη ρύθμιση της κυκλοφορίας των ατόμων, των αγαθών και του κεφαλαίου με τις αναπτυσσόμενες χώρες.
<SPEAKER ID="889" NAME="Lena Ek, Marit Paulsen, Olle Schmidt και Cecilia Wikström  " LANGUAGE="SV">
Υποστηρίζουμε τον σκοπό αυτής της έκθεσης σύμφωνα με τον οποίο η ευρωπαϊκή πολιτική πρέπει να είναι συνεπής με τον στόχο της Ένωσης να προωθεί την ανάπτυξη σε χώρες χαμηλού και μεσαίου εισοδήματος. Ωστόσο, η έκθεση της κ. Keller θεωρεί, για παράδειγμα, την αναπτυγμένη αγορά υπηρεσιών και τους σαφείς κανόνες ανταγωνισμού ως εμπόδια για την επίτευξη των αναπτυξιακών στόχων της Χιλιετίας. Αποτέλεσμα αυτού είναι ότι δεν νιώθουμε ότι μπορούμε να υποστηρίξουμε την έκθεση στο σύνολό της. Οι σαφείς βασικοί κανόνες αποτελούν προϋπόθεση για την ικανότητα μιας οικονομίας της αγοράς να λειτουργήσει σωστά και το εμπόριο των υπηρεσιών είναι ένα σημαντικό στοιχείο για την ανάπτυξη των οικονομιών των χωρών.
<SPEAKER ID="321" NAME="Diogo Feio  " LANGUAGE="PT">
" Ευρωπαϊκή Ένωση βρίσκεται συχνά αντιμέτωπη με παράδοξα που έχει δημιουργήσει η ίδια και με τις ανομοιογένειες που επιφέρουν οι πολιτικές της για τα κράτη μέλη και τους πολίτες τους, καθώς και για τρίτες χώρες και για τους πληθυσμούς τους. Ως ο μεγαλύτερος χορηγός αναπτυξιακής βοήθειας στον κόσμο, η Ευρωπαϊκή Ένωση και τα κράτη μέλη πρέπει να αγωνιστούν ώστε η πολιτική τους για την αναπτυξιακή βοήθεια να μην είναι μόνο αποτελεσματική, αλλά και συνεπής και συνεκτική· αυτό δεν συμβαίνει πάντα. Κάθε προσπάθεια που ενθαρρύνει αυτήν τη συνέπεια και επιδιώκει να λαμβάνει υπόψη τις πολλαπλές ανάγκες των ανθρώπων που λαμβάνουν τη βοήθεια θα πρέπει να γίνεται δεκτή με ικανοποίηση. Αυτός ο στόχος δεν μπορεί να μην ισχύει για την εμπορική πολιτική..
<SPEAKER ID="322" NAME="João Ferreira  " LANGUAGE="PT">
Το θέμα της παρούσας έκθεσης είναι πολύ σημαντικό, καθώς γνωρίζουμε ότι οι πολιτικές και οι δράσεις της ΕΕ σε αρκετούς τομείς έρχονται συχνά σε αντίθεση με τους δεδηλωμένους στόχους της "αναπτυξιακής βοήθειας". Υπάρχουν αρκετές σημαντικές και θετικές πτυχές, όπως: η έμφαση στην τραγωδία της πείνας σε παγκόσμιο επίπεδο· η επισήμανση της ασυμφωνίας και της αναποτελεσματικότητας των αλιευτικών συμφωνιών ενόψει των διακηρυχθέντων στόχων της αναπτυξιακής συνεργασίας· η καταγγελία των επιπτώσεων των κοινοτικών επιδοτήσεων στις εξαγωγές· η επίκριση της ελευθέρωσης των υπηρεσιών, της εισαγωγής κανόνων ανταγωνισμού, των φορολογικών παραδείσων, της εκροής κεφαλαίων από τις αναπτυσσόμενες χώρες στην ΕΕ που προκαλείται από πολιτικές οι οποίες χαρακτηρίζονται από έλλειψη συνοχής, του μικρού όγκου της βοήθειας που χορηγείται στη γεωργία· η υποστήριξη της δημιουργίας μιας τράπεζας ευρεσιτεχνιών για φάρμακα κατά του HIV/AIDS. Δυστυχώς, η ίδια η εισηγήτρια καταλήγει να είναι ανακόλουθη, ιδίως υποστηρίζοντας την περαιτέρω ανάπτυξη μέσων όπως οι ζώνες ελευθέρων συναλλαγών και οι λεγόμενες συμφωνίες οικονομικής εταιρικής σχέσης. " εισηγήτρια αγνοεί το γεγονός ότι τα μέσα αυτά απειλούν τα συμφέροντα των αναπτυσσόμενων χωρών σε αρκετούς τομείς, όπως έχει γίνει σαφές από τις αντιδράσεις πολλών εξ αυτών στην υπογραφή αυτών των συμφωνιών, που ξεπεράστηκαν σε ορισμένες περιπτώσεις μόνο μέσω απαράδεκτων πιέσεων και εκβιασμών από την πλευρά της ΕΕ.
<SPEAKER ID="323" NAME="Γεώργιος Παπαστάμκος  " AFFILIATION="PPE">
γραπτώς. - Αναγνωρίζω απολύτως τη σπουδαιότητα της αναπτυξιακής πολιτικής της ΕΕ και της βοήθειας προς τις αναπτυσσόμενες χώρες. Καταψήφισα, ωστόσο, την έκθεση Kellerλόγω των θέσεων που περιέχει σχετικά με τις επιπτώσεις των γεωργικών εξαγωγικών επιδοτήσεων της ΕΕ στον γεωργικό τομέα των αναπτυσσομένων χωρών, οι οποίες είναι απολύτως ανακριβείς.
<P>
Εξάλλου, η ΕΕ αποτελεί μια ιδιαιτέρως ανοικτή αγορά σε ό,τι αφορά τις εισαγωγές προϊόντων αναπτυσσομένων χωρών ως αποτέλεσμα, μεταξύ άλλων, της πρωτοβουλίας "Όλα πλην όπλων" και άλλων προτιμησιακών συμφωνιών. Σημειώνεται, σχετικά με τη δέσμευση των κρατών μελών του ΠΟΕ στο πλαίσιο της υπουργικής διάσκεψης στο Χονγκ Κονγκ (2005), ότι αφορά σε παράλληλη εξάλειψη των εξαγωγικών επιδοτήσεων και επιβολή πειθαρχιών σε όλα τα μέτρα εξαγωγικού ανταγωνισμού ισοδυνάμου αποτελέσματος.
<SPEAKER ID="324" NAME="Evelyn Regner  " LANGUAGE="DE">
Υπερψήφισα αυτήν την έκθεση, καθώς με απασχολεί ιδιαίτερα το γεγονός ότι οι συμφωνίες ελευθέρων συναλλαγών θα πρέπει να περιλαμβάνουν νομικά δεσμευτικές κοινωνικές και περιβαλλοντικές προδιαγραφές. Πιστεύω ότι είναι ιδιαίτερα σημαντικό για την Ευρωπαϊκή Ένωση όχι μόνο να εφαρμόζει την αρχή της κοινωνικής οικονομίας της αγοράς στο εσωτερικό της ΕΕ, αλλά επίσης να την διαδώσει και πέρα από τα σύνορά της. Οι εταίροι μας στις συμφωνίες ελευθέρων συναλλαγών θα πρέπει να τηρούν ορισμένες προδιαγραφές, και πιστεύω επίσης ότι θα πρέπει να θέσουμε τέλος στις διαπραγματεύσεις με κράτη που δεν συμμορφώνονται με τις εν λόγω προδιαγραφές.
<SPEAKER ID="325" NAME="Raül Romeva i Rueda  " LANGUAGE="EN">
Ψήφισα με ενθουσιασμό υπέρ της έκθεσης της Franziska Keller για τη συνοχή της αναπτυξιακής πολιτικής και είμαι πολύ χαρούμενος που εγκρίθηκε με μεγάλη πλειοψηφία. Λυπάμαι για την αρνητική ψήφο των Ομάδων PPE και ECR.
<SPEAKER ID="326" NAME="Alf Svensson" AFFILIATION="PPE">
γραπτώς. - (SV) Στην ψηφοφορία στο Ευρωπαϊκό Κοινοβούλιο, ψήφισα κατά της έκθεσης "" συνοχή της αναπτυξιακής πολιτικής (ΣΑΠ) της ΕΕ και η επίσημη αναπτυξιακή βοήθεια "συν" (ΕΑΒ +)". " άσκηση μιας υπεύθυνης, αποτελεσματικής πολιτικής για την ανάπτυξη θα πρέπει να αποτελεί βασικό σημείο εστίασης για το Ευρωπαϊκό Κοινοβούλιο. Είναι κάτι για το οποίο εγώ, μαζί με πολλούς άλλους, εργαζόμαστε σε καθημερινή βάση στην Επιτροπή Ανάπτυξης. Είναι σαφέστατα παράλογο και κάθε άλλο παρά υπεύθυνο η ΕΕ να παίρνει με το ένα χέρι -για παράδειγμα, μέσω γεωργικών επιδοτήσεων που καθιστούν τις αναπτυσσόμενες χώρες λιγότερο ικανές να ανταγωνιστούν- και στη συνέχεια να παρέχει βοήθεια για να "αποκαταστήσει τη ζημιά" με το άλλο χέρι. " συζήτηση για την συνοχή της αναπτυξιακής πολιτικής της ΕΕ είναι σημαντική και πολύτιμη.
<P>
Ωστόσο, η παρούσα έκθεση περιέχει στοιχεία που δεν μπορώ να υποστηρίξω, όπως η παράγραφος για την επιβολή ενός φόρου για τις χρηματοπιστωτικές συναλλαγές και η χρήση του ασαφούς όρου "περιβαλλοντικά δικαιώματα". Ωστόσο, μεγάλα μέρη της έκθεσης -η οποία ψηφίστηκε στην Ολομέλεια- είναι πολύ λογικά, και η αρνητική μου ψήφος δεν θα πρέπει να ερμηνευτεί ως απροθυμία συμμετοχής στο έργο για τη συνοχή της αναπτυξιακής πολιτικής. Αντιθέτως, πρόκειται για μια διαδικασία που με ενδιαφέρει ιδιαίτερα και θέλω πολύ να εξελιχθεί με τον καλύτερο δυνατό τρόπο.
<SPEAKER ID="327" NAME="Marc Tarabella  " LANGUAGE="FR">
Με χαροποιεί ιδιαιτέρως η έγκριση της έκθεσης για τη συνοχή της αναπτυξιακής πολιτικής της ΕΕ και την επίσημη αναπτυξιακή βοήθεια "συν", η οποία είναι μια εξαιρετική έκθεση που στοχεύει στη διασφάλιση μεγαλύτερου σεβασμού για τις αναπτυσσόμενες χώρες. Επιδοκιμάζω ιδιαίτερα την έγκριση, με ισχνή πλειοψηφία, της παραγράφου 70, η οποία ζητεί από την Επιτροπή τη συστηματική συμπερίληψη νομικά δεσμευτικών κοινωνικών και περιβαλλοντικών κανόνων στις εμπορικές συμφωνίες που διαπραγματεύεται η Ευρωπαϊκή Ένωση. Πρόκειται για ένα σημαντικό βήμα προς την κατεύθυνση ενός δικαιότερου εμπορίου. " Ευρωπαϊκή Ένωση πρέπει να δώσει το παράδειγμα σε αυτόν τον τομέα.
<SPEAKER ID="328" NAME="Nuno Teixeira  " LANGUAGE="PT">
Δεδομένης της σημερινής παγκόσμιας οικονομικής κατάστασης, η έκθεση αυτή είναι εξαιρετικά σημαντική καθώς επιδιώκει να καταστήσει τις πολιτικές της Ένωσης πιο συνεπείς ώστε να επιτύχει τους στόχους που έχει θέσει η ίδια, όπως οι Αναπτυξιακοί Στόχοι της Χιλιετίας. " ΕΕ είναι ο μεγαλύτερος χορηγός αναπτυξιακής βοήθειας στον κόσμο -τα τελευταία ποσά κυμαίνονται στα 49 εκατομμύρια ευρώ- και οι παρεμβάσεις της δίνουν προσοχή τόσο στις χώρες όσο και στους πολίτες τους, επομένως πρόκειται για μια μεγάλης εμβέλειας πολιτική της Ένωσης με εμπορικές, περιβαλλοντικές και κοινωνικές ανησυχίες.
<P>
Υπογραμμίζεται εδώ η ανάγκη προώθησης της πρόσβασης προϊόντων από αυτές τις χώρες στις ευρωπαϊκές αγορές· μεταξύ άλλων, και η ανάπτυξη μέσων της Ένωσης για τη μείωση των τελωνειακών δασμών. Ωστόσο, θέλω να εκφράσω την ανησυχία μου όσον αφορά ορισμένες προτάσεις, καθώς πρέπει να πούμε ότι θα μπορούσαν να έχουν συνέπειες για τους ευρωπαίους παραγωγούς, ιδίως όσους προέρχονται από γεωγραφικές τοποθεσίες που χρήζουν ιδιαίτερης προσοχής. " αναπτυξιακή βοήθεια και η εξάλειψη της φτώχειας είναι μια απαίτηση υψίστης σημασίας που αξίζει την πλήρη υποστήριξή μου. Εντούτοις, πιστεύω ότι δεν πρέπει να αναληφθούν δεσμεύσεις που δεν μπορούν να υλοποιηθούν χωρίς να τεθούν σε κίνδυνο τα συμφέροντα των συμπολιτών μας. Οι πολίτες μας δεν πρέπει να λησμονούνται ή να μπαίνουν σε δεύτερη μοίρα: έχουμε ειδικές υποχρεώσεις απέναντι τους.
<SPEAKER ID="888" NAME="Sophie Auconie  " LANGUAGE="FR">
Υπερψήφισα αυτήν την έκθεση πρωτοβουλίας του Ευρωπαϊκού Κοινοβουλίου, η οποία απαντά στην ανάλυση από την Ευρωπαϊκή Επιτροπή των κυρώσεων για σοβαρές παραβάσεις των κοινωνικών κανόνων στον τομέα των οδικών μεταφορών. Σήμερα, υπάρχουν διαφορές μεταξύ των κρατών μελών που επηρεάζουν δυσμενώς τη σωστή λειτουργία της εσωτερικής αγοράς και την οδική ασφάλεια. " Επιτροπή Μεταφορών και Τουρισμού του Ευρωπαϊκού Κοινοβουλίου προτείνει εν προκειμένω κάποιους τρόπους για να βρεθούν λύσεις. Ειδικότερα, η έκθεση προτείνει την εναρμόνιση των κυρώσεων μέσω μιας ενιαίας κατηγοριοποίησης των προστίμων. Ζητεί τη δημιουργία ενός συντονιστικού οργάνου που θα είναι υπεύθυνο για τη βελτίωση της συνεργασίας μεταξύ των κρατών μελών στην εφαρμογή των κοινωνικών κανόνων, καθώς και τη συγκρότηση φορέων ελέγχου. Τέλος, η έκθεση υπογραμμίζει την ανάγκη παροχής στους οδικούς μεταφορείς και στους οδηγούς επαρκών πληροφοριών για τους σχετικούς κοινωνικούς κανόνες και τις κυρώσεις για παραβάσεις μέσω έντυπων μέσων, της τεχνολογίας των πληροφοριών και ευφυών συστημάτων μεταφορών. Καθώς υποστηρίζω πλήρως αυτές τις προτάσεις, ψήφισα υπέρ της παρούσας έκθεσης.
<SPEAKER ID="887" NAME="Zigmantas Balčytis  " LANGUAGE="LT">
Τα συστήματα κυρώσεων στα κράτη μέλη της Ευρωπαϊκής Ένωσης παρουσιάζουν μεγάλες διαφορές και, ως εκ τούτου, είναι πολύ δύσκολο για τις επιχειρήσεις και ιδίως για τους οδηγούς να κατανοήσουν τη νομική κατάσταση στον τομέα των διεθνών μεταφορών. Οι κανονισμοί και η οδηγία για τους κοινωνικούς κανόνες στις οδικές μεταφορές που ισχύουν επί του παρόντος παρέχουν στα κράτη μέλη μεγάλα περιθώρια ερμηνείας και αυτό έχει ως αποτέλεσμα την αδυναμία επίτευξης ενιαίας μεταφοράς στο εθνικό δίκαιο των κρατών μελών. " Συνθήκη της Λισαβόνας παρέχει μια ευκαιρία προσέγγισης των διατάξεων του ποινικού δικαίου και άλλης νομοθεσίας των κρατών μελών. Πιστεύω ότι η Επιτροπή πρέπει να χρησιμοποιήσει αυτήν την ευκαιρία για να αναπτύξει και να προωθήσει τέτοιες εναρμονισμένες προσεγγίσεις σε ελέγχους και να επέμβει κανονιστικά για να αρθούν τα εμπόδια στην ευρωπαϊκή εσωτερική αγορά και να ενισχυθεί η οδική ασφάλεια. Προκειμένου να διασφαλιστεί όσο το δυνατόν πιο αποτελεσματικά η εφαρμογή των κοινωνικών κανόνων στις οδικές μεταφορές, η Ευρωπαϊκή Επιτροπή θα πρέπει να παρουσιάσει μια ενιαία και δεσμευτική ερμηνεία του κανονισμού σχετικά με τις ώρες οδήγησης και ανάπαυσης, την οποία θα πρέπει να λαμβάνουν υπόψη οι εθνικοί φορείς ελέγχου.
<SPEAKER ID="330" NAME="Jean-Luc Bennahmias  " LANGUAGE="FR">
Από το 2006, ένας ευρωπαϊκός κανονισμός υποχρεώνει όλους τους οδικούς μεταφορείς που οδηγούν στην Ευρώπη να τηρούν το ίδιο ανώτατο ημερήσιο όριο χρόνου οδήγησης και να κάνουν παύσεις για να αναπαυθούν προκειμένου να διασφαλιστεί η ασφάλεια των ευρωπαϊκών οδών. Δυστυχώς, ο τρόπος με τον οποίο εφαρμόζονται αυτά τα μέτρα απέχει πολύ από το ιδανικό: οι κυρώσεις σε περίπτωση παράβασης είναι εντελώς διαφορετικές σε κάθε κράτος μέλος.
<P>
Έτσι, το πρόστιμο που επιβάλλεται σε έναν οδηγό ο οποίος υπερβαίνει το ανώτατο ημερήσιο όριο οδήγησης κατά περισσότερο από δύο ώρες είναι δέκα φορές υψηλότερο στην Ισπανία απ' ό,τι στην Ελλάδα. Σε κάποια κράτη μέλη μπορεί να επιβληθεί ποινή φυλάκισης για διάφορες παραβάσεις, ενώ σε άλλα απλά αφαιρείται η άδεια οδήγησης. Αυτή η έλλειψη εναρμόνισης υπονομεύει την αποτελεσματικότητα του κανονισμού και προκαλεί σημαντική ανασφάλεια δικαίου για τους οδικούς μεταφορείς.
<P>
Ψήφισα υπέρ της έκθεσης της κ. Ranner, η οποία καλεί την Επιτροπή να προτείνει ελάχιστες και μέγιστες ποινές για παραβάσεις που θα ήταν εναρμονισμένες σε όλα τα κράτη μέλη. " έκθεση απευθύνει επίσης έκκληση για τη δημιουργία ενός απλού και προσιτού ενημερωτικού φυλλαδίου που θα ενημερώνει τους οδηγούς φορτηγών για τους κινδύνους που διατρέχουν σε περίπτωση που υπάρξει παράβαση.
<SPEAKER ID="331" NAME="Sebastian Valentin Bodu  " LANGUAGE="RO">
" ανησυχία της Ευρωπαϊκής Ένωσης σχετικά με την απουσία ενός ομοιόμορφου συστήματος για τη ρύθμιση των οδικών προστίμων σε επίπεδο κράτους μέλους είναι δικαιολογημένη. " επιβολή τέτοιων προστίμων, ιδίως μη χρηματικών προστίμων, σε όλους τους οδηγούς αυτοκινήτων στα κράτη μέλη θα μείωνε τη σύγχυση που βιώνουν πολλοί οδικοί μεταφορείς ή μεμονωμένοι οδηγοί ως αποτέλεσμα των κανονιστικών διαφορών μεταξύ της χώρας καταγωγής και ενός τρίτου κράτους μέλους της ΕΕ στο οποίο οδηγούν.
<P>
Από την άλλη πλευρά, η Ευρωπαϊκή Επιτροπή και οι ειδικές κοινοβουλευτικές επιτροπές έχουν δίκιο όταν λένε ότι είναι πολύ νωρίς ακόμη και για να σκεφτούμε την τυποποίηση των χρηματικών προστίμων που εφαρμόζονται σε οδικές παραβάσεις. " Ευρωπαϊκή Ένωση παρουσιάζει σοβαρές διαφορές όσον αφορά την οικονομική κατάσταση των εταιρειών και του πληθυσμού, γεγονός που σημαίνει ότι τα πρόστιμα που επιβάλλονται για την ίδια οδική παράβαση δεν μπορεί να είναι τα ίδια σε όλα τα κράτη μέλη. Ωστόσο, η τυποποίηση των κανονισμών που εφαρμόζονται στις επιβατικές μεταφορές θα συνεπαγόταν μεγαλύτερη ευθύνη για τις μεταφορικές εταιρείες.
<P>
" εναρμόνιση των κανονισμών σε όλα τα κράτη μέλη, που υποστηρίζεται από την αυστηρή εφαρμογή τους, χωρίς να αφήνεται σε κάθε κράτος μέλος η διακριτική ευχέρεια της υιοθέτησης ευρωπαϊκών συστάσεων, θα αύξανε επίσης την ασφάλεια των ευρωπαϊκών δρόμων.
<SPEAKER ID="332" NAME="Diogo Feio  " LANGUAGE="PT">
Οι παραβάσεις είναι ένα σοβαρό πρόβλημα στις οδικές μεταφορές, που δημιουργεί σημαντικά ζητήματα όσον αφορά τις διελεύσεις των συνόρων. Είναι, ως εκ τούτου, σημαντικό να εξετάσει η Επιτροπή την κατάσταση στα διάφορα κράτη μέλη, καθώς και το τι συνιστά παράβαση στα διαφορετικά εθνικά νομικά συστήματα και τις αντίστοιχες κυρώσεις και πρόστιμα. Γι' αυτό το θέμα, η εισηγήτρια υποστηρίζει ότι "ένα αποτελεσματικό, ισόρροπο σύστημα κυρώσεων με αποτρεπτική δράση μπορεί να είναι βασισμένο μόνο σε σαφείς, διαφανείς και συγκρίσιμες κυρώσεις στα διάφορα κράτη μέλη" και "καλεί τα κράτη μέλη να βρουν νομοθετικές και πρακτικές λύσεις για να μειωθούν οι, σημαντικότατες σε ορισμένες περιπτώσεις διαφορές ως προς το είδος και το ύψος των κυρώσεων".
<P>
Θα συμφωνήσω με τη σπουδαιότητα ενός αποτελεσματικού και ισόρροπου συστήματος κυρώσεων, καθώς και ότι τα κράτη μέλη πρέπει να εργαστούν μαζί για να μειώσουν τις διαφορές στον τρόπο μεταχείρισης των οδικών παραβάσεων. Ωστόσο, μου είναι πιο δύσκολο να σκεφτώ ότι ο εθνικός νομοθέτης θα χάσει την εξουσία τους σε ποινικά θέματα προς χάριν της εναρμόνισης σε επίπεδο Ένωσης όσον αφορά τον χαρακτήρα των κυρώσεων και το ύψος των προστίμων.
<SPEAKER ID="886" NAME="João Ferreira  " LANGUAGE="PT">
" έκθεση που εκπόνησε η Ευρωπαϊκή Επιτροπή συνοψίζει τους διάφορους τύπους κυρώσεων που υπάρχουν στα κράτη μέλη και καταδεικνύει τις διαφορές μεταξύ των συστημάτων που έχει υιοθετήσει κάθε κράτος μέλος στον τομέα αυτόν, καταλήγοντας το συμπέρασμα ότι η κατάσταση δεν είναι ικανοποιητική. Καλεί, ως εκ τούτου, τα κράτη μέλη να εφαρμόσουν τους κοινωνικούς κανόνες στις οδικές μεταφορές με εναρμονισμένο τρόπο. " εισηγήτρια του Ευρωπαϊκού Κοινοβουλίου προτείνει την αύξηση των προσπαθειών εναρμόνισης σε αυτόν τον τομέα, ιδίως στο επίπεδο της "ερμηνείας όσον αφορά την εφαρμογή της κοινωνικής νομοθεσίας" και των κυρώσεων, κατηγοριοποιώντας το και επιδιώκοντας "την πραγμάτωση εσωτερικής αγοράς στον τομέα των μεταφορών και την ενίσχυση της ασφάλειας δικαίου".
<P>
" οδική ασφάλεια είναι, αναμφίβολα, ένα σημαντικό θέμα, όπως και η βελτίωση των εργασιακών συνθηκών στον τομέα των οδικών μεταφορών, ιδίως όσον αφορά τους χρόνους οδήγησης και ανάπαυσης. Επιβεβαιώνουμε εκ νέου ότι οι στόχοι αυτοί δεν επιτυγχάνονται αναγκαστικά μέσω γενικής εναρμόνισης. " εναρμόνιση είναι πράγματι απαραίτητη, αλλά μέσω προόδου και όχι με το να πέσουν όλοι στο ίδιο χαμηλό επίπεδο, όπως ήταν κοινή πρακτική όπου έγιναν προσπάθειες για "την πραγμάτωση εσωτερικής αγοράς". " αυξημένη οδική ασφάλεια είναι απαραίτητη, όπως και οι βελτιωμένες εργασιακές συνθήκες στον τομέα των μεταφορών. Αυτό θα διασφαλίσει καλύτερη οδική ασφάλεια σε καθένα από τα κράτη μέλη.
<SPEAKER ID="885" NAME="Nuno Melo  " LANGUAGE="PT">
" ασφάλεια των οδικών μεταφορών υπήρξε πάντα ένα μέλημα για την ΕΕ. " έγκριση αυτού του ψηφίσματος είναι ακόμη ένα βήμα προς την κατεύθυνση της εξάλειψης σοβαρών παραβάσεων των κοινωνικών κανόνων σε αυτόν τον τομέα. " μεγαλύτερη συνεργασία μεταξύ κρατών μελών είναι απαραίτητη προκειμένου να δημιουργηθεί ένα εύκολο δίκτυο επικοινωνίας για όλους τους επαγγελματίες του τομέα κάθε φορά που εργάζονται σε ένα κράτος μέλος διαφορετικό από το δικό τους. Μια χρηματοδοτική προσπάθεια είναι επίσης αναγκαία προκειμένου να δημιουργηθούν οι κατάλληλες υποδομές, συμπεριλαμβανομένων επαρκών και ασφαλών χώρων και υπηρεσιών στάθμευσης, στο ευρωπαϊκό οδικό δίκτυο, προκειμένου οι οδηγοί να μπορούν πραγματικά να τηρούν τις διατάξεις για τους χρόνους οδήγησης και ανάπαυσης. Έτσι αιτιολογείται η ψήφος μου.
<SPEAKER ID="333" NAME="Andreas Mölzer  " LANGUAGE="DE">
Οι στατιστικές δείχνουν ότι τα βαρέα εμπορικά οχήματα ειδικότερα εμπλέκονται σε μεγάλο ποσοστό τροχαίων ατυχημάτων. Είναι, συνεπώς, ακόμα σημαντικότερο το όχημα να είναι σε άψογη κατάσταση. " συγκέντρωση του οδηγού μειώνεται σχεδόν το ίδιο λόγω κόπωσης όσο και λόγω της επήρειας του αλκοόλ. Κατά συνέπεια, για χάρη της γενικής ασφάλειας, πρέπει να διασφαλίσουμε τη συμμόρφωση με αυτούς τους κανονισμούς. Είναι σημαντικό, από αυτήν την άποψη, να εφαρμόζονται οι ίδιοι όροι σε μισθωτούς και αυτοαπασχολούμενους έτσι ώστε να μην ωθήσουμε και άλλους ανθρώπους σε ψευδή αυτοαπασχόληση, οι οποίοι στη συνέχεια χρησιμοποιούνται ακόμη και πέρα από τα όρια της αντοχής τους.
<P>
Τα πρόστιμα, ωστόσο, είναι συχνά ένας ακατάλληλος τρόπος για να διασφαλιστεί η συμμόρφωση με τους χρόνους ανάπαυσης, πράγμα που μπορεί να είναι εφικτό μόνο όταν ένα όχημα είναι ακινητοποιημένο. Καθώς δεν σχεδιάζεται καμία επέκταση αυτών των μέτρων οδικής ασφάλειας, καταψήφισα την έκθεση.
<SPEAKER ID="334" NAME="Alfredo Pallone  " LANGUAGE="IT">
" έκθεση της κ. Ranner, την οποία συγχαίρω για την εργασία της, διαφωτίζει όχι μόνο τις διαφορές μεταξύ των προστίμων στα διάφορα κράτη μέλη, αλλά και τις διαφορές στα είδη των κυρώσεων με την επισήμανση του μη ικανοποιητικού χαρακτήρα της κατάστασης αυτής για τους οδηγούς και τις μεταφορικές επιχειρήσεις.
<P>
Συμφωνώ με την προσέγγιση της έκθεσης του Κοινοβουλίου, η οποία υπογραμμίζει τη σημασία που έχει για την εσωτερική αγορά η πλήρης εφαρμογή των κοινωνικών κανόνων, εφαρμόζοντας συχνότερους ελέγχους αν χρειαστεί, θεσπίζοντας ένα ευρωπαϊκό μέσο συντονισμού και εναρμονίζοντας τις παραβάσεις και τις σχετικές κυρώσεις τους. Μόνο με μια ενιαία ρύθμιση θα είναι δυνατό να διασφαλιστεί η ταχεία ανάκτηση των οφειλόμενων ποσών για παραβάσεις. Ως εκ τούτου, ψήφισα υπέρ.
<SPEAKER ID="335" NAME="Nuno Teixeira  " LANGUAGE="PT">
Αυτή η έκθεση της συναδέλφου μου στην Επιτροπή Μεταφορών και Τουρισμού είναι μια εξαιρετική πρωτοβουλία προς την κατεύθυνση της επίλυσης ορισμένων από τα υφιστάμενα προβλήματα που αφορούν τις κυρώσεις των οδικών μεταφορών οι οποίες εφαρμόζονται σε σοβαρές παραβάσεις. Οι κανόνες που εφαρμόζονται στην περίπτωση σοβαρών παραβάσεων των κοινωνικών κανόνων ποικίλλουν σημαντικά σε κάθε κράτος μέλος όσον αφορά το ύψος των προστίμων και τον χαρακτήρα και την κατηγοριοποίηση των κυρώσεων, καθιστώντας αναγκαία τη μεγαλύτερη εναρμόνιση.
<P>
Επικροτώ τις λύσεις που προτείνει η έκθεση για τέτοιου είδους διαφορές, ιδίως την αναγκαία εναρμονισμένη κατηγοριοποίηση των σοβαρών παραβάσεων και την εφαρμογή ενός συστήματος ελέγχων -που θα συντονίζονται σε ευρωπαϊκό επίπεδο από έναν οργανισμό με τα κατάλληλα χαρακτηριστικά- σκοπός του οποίου θα ήταν η βελτίωση της συνεργασίας όσον αφορά την εφαρμογή των κοινωνικών κανόνων και τη διασφάλιση της εκπαίδευσης των φορέων ελέγχου που θα έχουν αναλάβει την εφαρμογή των κανόνων αυτών.
<P>
Θέλω να τονίσω επίσης τη σπουδαιότητα της ανάπτυξης πρωτοβουλιών για την παροχή επαρκών πληροφοριών σχετικά με τους κοινωνικούς κανόνες, και τη δημιουργία επαρκών υποδομών και χώρων σταθμεύσεως για να διασφαλιστεί ο σεβασμός των κανόνων. Για τους ανωτέρω λόγους, ψήφισα υπέρ της έκθεσης που παρουσιάστηκε στο Κοινοβούλιο σήμερα.

<CHAPTER ID="006-09">
9. Η εξωτερική διάσταση της καταπολέμησης της τρομοκρατίας (ψηφοφορία) 
<P>
- Πριν από την ψηφοφορία:
<SPEAKER ID="082" NAME="Luis Yañez-Barnuevo García " AFFILIATION="PSE">
εισηγητής. - (ES) Κύριε Πρόεδρε, πρόκειται να ψηφίσουμε μια έκθεση σχετικά με την εξωτερική διάσταση της καταπολέμησης της διεθνούς τρομοκρατίας την ημέρα που αρχίζει στη Μαδρίτη η δίκη σχετικά με την μεγαλύτερη επίθεση στην ιστορία της Ευρώπης.
<P>
Τέσσερα άμεσα θύματα αυτής της επίθεσης είναι μαζί μας σήμερα στο θεωρείο των επισήμων, κύριε Πρόεδρε. Ο Jesús Ramírez Castanedo, ο οποίος τραυματίστηκε σοβαρά στην επίθεση· ο Jesús Abril Escusa, ο οποίος έχασε τον 19χρονο γιο του· η Isabel Casanova Ortega, η οποία έχασε τον 22χρονο γιο της μαζί με τον πατέρα της· και ο Euclides Antonio Río Grajales, ο οποίος τραυματίστηκε σοβαρά στην επίθεση. Γι' αυτόν τον διπλό λόγο, θα ήμουν ευγνώμων αν το Κοινοβούλιο μπορούσε να τους δείξει την αναγνώρισή του.
<P>
(Το Σώμα, όρθιο, χειροκροτεί τα θύματα)
<SPEAKER ID="083" NAME="Πρόεδρος">
Θα θέλαμε να σας εκφράσουμε τα θερμά μας συλλυπητήρια για τα θύματα και πρέπει να πράξουμε ό,τι είναι δυνατόν στο πλαίσιο του κράτους δικαίου για να διασφαλίσουμε ότι οι εγκληματίες θα οδηγηθούν στη δικαιοσύνη. Εκφράζουμε την αλληλεγγύη μας στα θύματα και τις οικογένειές τους. Τιμούμε με απόλυτο σεβασμό τη μνήμη όλων εκείνων που έχασαν τη ζωή τους.
<P>
(Χειροκροτήματα)
<P>
- Πριν από την ψηφοφορία επί της τροπολογίας 19:
<SPEAKER ID="084" NAME="Antonio Tajani" AFFILIATION="PPE-DE">
(IT) Κύριε Πρόεδρε, κυρίες και κύριοι, προτείνω μετά την τροπολογία 19 να εισαγάγουμε το κείμενο αυτής της προφορικής τροπολογίας, με το οποίο, πιστεύω, συμφωνεί και ο εισηγητής: "έχοντας υπόψη τις πρόσφατες αποκαλύψεις για την ύπαρξη εξαιρετικά επικίνδυνων τρομοκρατικών οργανώσεων στην Ιταλία και τη Γαλλία".
<P>
(Το Σώμα εγκρίνει την προφορική τροπολογία)

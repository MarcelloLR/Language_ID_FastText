<CHAPTER ID="011">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="141" NAME="Frank Vanhecke" AFFILIATION="NI">
(NL) Κύριε Πρόεδρε, τελικά ψήφισα τις δύο εκθέσεις για την αναβάθμιση του συστήματος πληροφοριών Σένγκεν. Θα ήθελα, ωστόσο, να προσθέσω ότι εξακολουθώ να πιστεύω πως η υλοποίηση των συμφωνιών Σένγκεν έχει μετατρέψει τα σύνορά μας σε ένα είδος ένδοξου σουρωτηριού, πως δηλαδή τα σύνορά μας έχουν καταστεί πολύ περισσότερο επισφαλή και λιγότερο ελεγχόμενα.
<P>
Από το Σένγκεν και μετά είμαστε όλοι ανεξαιρέτως τόσο ευάλωτοι όσο και ο πιο αδύναμος κρίκος, όσον αφορά τους συνοριακούς ελέγχους, και τούτο προξενεί εξαιρετικά σοβαρά προβλήματα. Ωστόσο, εφόσον το σύστημα ισχύει και εξακολουθεί να ισχύει, έχω φυσικά καθήκον να στηρίζω τους ελέγχους οι οποίοι διεξάγονται κατά το δυνατόν πιο αποτελεσματικά, όπως και την ανταλλαγή πληροφοριών. Γι' αυτό υπερψήφισα τις εκθέσεις, αλλά, σε καμία περίπτωση, δεν πρέπει αυτό να εκληφθεί ως έγκριση της πολιτικής ανοικτών συνόρων της Ευρωπαϊκής Ένωσης.
<SPEAKER ID="143" NAME="Josu Ortuondo Larrea" AFFILIATION="ALDE">
(ES) Δυστυχώς, για λόγους πέραν του ελέγχου μου, δεν κατάφερα να συμμετάσχω στη χθεσινή συζήτηση σχετικά με την οδηγία για τους οργανισμούς επιθεώρησης και εξέτασης πλοίων. Θέλω να αξιοποιήσω την ευκαιρία αυτή για να εκφράσω την ικανοποίησή μου αναφορικά με την έγκριση της εν λόγω οδηγίας από το Κοινοβούλιο, κατόπιν των συστάσεων της Επιτροπής Μεταφορών και Τουρισμού.
<P>
Ορισμένα σημεία δεν ήταν αρκετά σαφή ή δεν αντιμετωπίζονταν επαρκώς στην κοινή θέση που υιοθέτησε το Συμβούλιο. Το πρώτο ήταν ότι οι εταιρίες ταξινόμησης πλοίων, όταν λειτουργούν εξ ονόματος των εθνικών διοικήσεων - γιατί εμπίπτει στην αρμοδιότητα των κρατών σημαίας να εγγυώνται την ασφάλεια των πλοίων - πρέπει να καλύπτονται από τις ίδιες νομικές εγγυήσεις, όπως και όταν πρόκειται για τις εθνικές διοικήσεις.
<P>
Δεύτερον, θεωρώ ότι αποσαφηνίσαμε επαρκώς τις χρηματοοικονομικές υποχρεώσεις σε περίπτωση ατυχήματος. " κοινή θέση του Συμβουλίου δεν έκανε σαφή διαχωρισμό ανάμεσα στις τρεις ενδεχόμενες περιπτώσεις - όταν τα εν λόγω ατυχήματα προκαλούν το θάνατο προσώπων, όταν προκαλούν τραυματισμό ή όταν απλώς προκαλούν ζημίες σε περιουσιακά στοιχεία - επομένως, το Κοινοβούλιο το επισήμανε αυτό και διασφάλισε ότι έχει αποσαφηνιστεί.
<P>
Ελπίζω το Συμβούλιο να το δεχθεί αυτό.
<SPEAKER ID="145" NAME="Neena Gill" AFFILIATION="PSE">
Κύριε Πρόεδρε, ψήφισα υπέρ της εν λόγω έκθεσης, γιατί πιστεύω ότι θα συμβάλει καθοριστικά στη δημιουργία του ανταγωνισμού που πραγματικά χρειάζεται ο τομέας των ευρωπαϊκών ηλεκτρονικών επικοινωνιών. Επί μακρόν, οι βρετανικές εταιρίες τηλεπικοινωνιών αγωνίζονταν κατά των επιχειρήσεων σε άλλες περιοχές της Ευρώπης, γιατί εξακολουθούν να λειτουργούν αποτελεσματικά ως μονοπώλια. " εμπορία του φάσματος συνέβαλε στη δημιουργία σημαντικού εισοδήματος για την κυβέρνηση του "Β, το οποίο επανεπενδύθηκε με επιτυχία, όμως το πλεονέκτημα της εν λόγω έκθεσης είναι ότι καθιερώνει τις αρχές των υπηρεσιών, της τεχνολογίας και της ουδετερότητας και, αποποιούμενη την πρακτική της εμμονή στην υπηρεσία, για την οποία χρησιμοποιείται το φάσμα, καθώς και για τα χρησιμοποιούμενα πρότυπα, θα κινηθεί ακόμη περισσότερο προς την κατεύθυνση της διασφάλισης ότι οι μεγάλες εταιρείες δεν θα κατέχουν δεσπόζουσα θέση στην αγορά.
<P>
Στο "Β, η BT έχει διανύσει μεγάλη απόσταση, καθώς μετατράπηκε από εθνικοποιημένος πάροχος τηλεπικοινωνιών σε επιτυχημένη εταιρία εντός ρυθμιστικού πλαισίου. Ωστόσο, στην περιφέρειά μου, εξακολουθώ να διαπιστώνω προβλήματα τα οποία συνδέονται με τη δεσπόζουσα θέση των μεγάλων παρόχων υπηρεσιών. Ιδιαιτέρως προβληματικές είναι οι αγροτικές περιοχές, στις οποίες οι καταναλωτές υποφέρουν γιατί η παροχή ευρυζωνικής κάλυψης δεν θεωρείται καθόλου προσοδοφόρα από εμπορική άποψη. Ελπίζω ότι η αποφασιστικότητα της έκθεσης να επιλύσει αυτές τις ανισότητες θα εφαρμοστεί στην πράξη.
<SPEAKER ID="146" NAME="Jan Březina" AFFILIATION="PPE-DE">
(CS) Είναι αλήθεια ότι η έλλειψη λειτουργικού ανταγωνιστικού περιβάλλοντος στον τομέα των τηλεπικοινωνιών καθιστά την έγκριση ενός νέου ρυθμιστικού πλαισίου βήμα επιθυμητό, ακόμη και απαραίτητο. Θεωρώ ότι η επιλεχθείσα λύση συνεισφέρει αναμφίβολα στον τομέα του λειτουργικού διαχωρισμού επί τη βάσει της αρχής της εθελοντικής δέσμευσης. Κάθε κράτος μέλος θα μπορεί έτσι να αποφασίζει, υπό το φως των τοπικών συνθηκών, αν συμφωνεί με το λειτουργικό διαχωρισμό ή αν θα διατηρήσει το status quo. Προσωπικά διατηρώ τις επιφυλάξεις μου όσον αφορά το λειτουργικό διαχωρισμό, τόσο επειδή η σχετική εμπειρία είναι ανεπαρκής όσο και επειδή θεωρώ ότι ο ανταγωνισμός ανάμεσα σε διαφορετικά είδη δικτύων, τον οποίο θα έπρεπε να ενθαρρύνουν οι δραστηριότητες της Ένωσης, είναι πιο σημαντικός από αυτόν εντός ενός ενιαίου δικτύου. Σε ορισμένες περιπτώσεις, πάντως, η ρύθμιση πηγαίνει πολύ μακριά. Δεν μπορώ, για παράδειγμα, να συμφωνήσω ότι η Ευρωπαϊκή Επιτροπή θα πρέπει να έχει δικαίωμα αρνησικυρίας σε σχέση με τα διορθωτικά μέτρα, τα οποία υιοθετούν οι εθνικές ρυθμιστικές αρχές στις αγορές τους. Δεν συνάδει με την αρχή της κατανομής αρμοδιοτήτων η Επιτροπή να παρεμβαίνει σε θέματα εθνικής και όχι ευρωπαϊκής αρμοδιότητας. Θα ήθελα ένα ισορροπημένο νομοθετικό πλαίσιο το οποίο να αντικατοπτρίζει τις ανάγκες των διαχειριστών και των πελατών τους, και στο οποίο να μην υπάρχει περιθώριο ρύθμισης για τη ρύθμιση, αλλά μόνο για ρύθμιση η οποία συμβάλλει στη βελτίωση της ποιότητας και της διαθεσιμότητας των τηλεπικοινωνιακών υπηρεσιών.
<SPEAKER ID="147" NAME="Zuzana Roithová" AFFILIATION="PPE-DE">
(CS) Οφείλω να παραδεχθώ ότι εξεπλάγην με τις διαφωνίες στις συζητήσεις σχετικά με το σχέδιο της τροπολογίας 138, όπου ορισμένοι συνάδελφοι δεν ήταν σε θέση να ερμηνεύσουν το σχέδιο της τροπολογίας σε σχέση με το κείμενο. Ως εκ των συντακτών, θα ήθελα να τονίσω ότι οι διατάξεις εγγυώνται πως οι χρήστες μπορούν να αποσυνδέονται από το Διαδίκτυο μόνο με την έγκριση του ρυθμιστικού συμβουλίου. Ωστόσο, τα δικαιώματα των χρηστών μπορούν να παραβιάζονται, αν αυτό είναι απαραίτητο για το συμφέρον της γενικής ασφάλειας. Το θεμελιώδες δικαίωμα των χρηστών στην ιδιωτική τους ζωή δεν παραβιάζεται εμποδίζοντας ή φιλτράροντας περιεχόμενο χωρίς την έγκριση των αρμόδιων δημόσιων αρχών. Στην πρόταση αυτή με προσήλκυσαν ορισμένα παραδείγματα από τη Γαλλία, όπου απαγορεύθηκε η πρόσβαση στις ιστοσελίδες του Υπουργείου Ευρωπαϊκών Υποθέσεων και σε ορισμένες ιστοσελίδες κράτησης σιδηροδρομικών εισιτηρίων από το δημόσιο δίκτυο του Δημαρχείου του Παρισιού λόγω εσφαλμένης αξιολόγησης του περιεχομένου τους ως πορνογραφικού. Ευχαριστώ, κύριοι συνάδελφοι, για την τελική υποστήριξή σας στην ισορροπημένη μας πρόταση και ευχαριστώ και τη Γαλλία η οποία ευθυγραμμίστηκε με αυτήν.
<SPEAKER ID="149" NAME="Zuzana Roithová" AFFILIATION="PPE-DE">
(CS) Ως σκιώδης εισηγήτρια, είμαι ευτυχής που ο οργανισμός ευρωπαϊκών ρυθμιστικών αρχών στον τομέα των τηλεπικοινωνιών (BERT), βάσει των τροπολογιών που εγκρίθηκαν από το Ευρωπαϊκό Κοινοβούλιο, γλιτώνει τους ευρωπαίους φορολογουμένους από δεκάδες εκατομμύρια ευρώ κάθε χρόνο. Αντίθετα προς την πρόταση της Επιτροπής, θεσπίστηκε ένας μικρότερος και πιο ευέλικτος θεσμός, ο οποίος αξιοποιεί πλήρως τα πλεονεκτήματα της ενιαίας αγοράς, διατηρώντας ταυτόχρονα την ανεξαρτησία των εθνικών τηλεπικοινωνιακών αρχών. Είμαι ευτυχής που, χάρη στη δική μου πρωτοβουλία, ενισχύθηκε η θέση των καταναλωτικών οργανώσεων. Στήριξα επίσης την ευρεία συναίνεση ως προς τη χρηματοδότηση του προϋπολογισμού του οργανισμού, όμως θα ήθελα και πάλι να επισημάνω τους κινδύνους οι οποίοι ενδέχεται να προκύψουν από τις αποκλίνουσες συνεισφορές των κρατών μελών. Τούτο μπορεί να οδηγήσει σε έλλειψη ισορροπίας ως προς την επιρροή των κρατών μελών, ιδίως των μεγάλων, στη διαδικασία λήψης αποφάσεων για τη διασυνοριακή ρύθμιση των τηλεπικοινωνιών τους.
<SPEAKER ID="151" NAME="Miroslav Mikolášik" AFFILIATION="PPE-DE">
(SK) Θα ήθελα καταρχάς να ευχαριστήσω τον εισηγητή για το πολυετές έργο του και τη συνεκτική του προσέγγιση στο πλαίσιο του νομοθετικού πακέτου στον τομέα των ηλεκτρονικών επικοινωνιών. Στήριξα την έκθεσή του στη σημερινή ψηφοφορία.
<P>
Το πακέτο των τηλεπικοινωνιών αντιπροσωπεύει μια απαραίτητη αναβάθμιση των ισχυόντων κανονισμών, ιδίως όσον αφορά την προστασία της ιδιωτικής ζωής και των δεδομένων προσωπικού χαρακτήρα. Το σημείο αυτό ήταν ένας από τους κύριους στόχους της πρότασης και στήριξα την άποψη ότι η προστασία των δεδομένων προσωπικού χαρακτήρα και η πτυχή της ασφάλειας πρέπει να γίνονται κατανοητές εντός ενός πλαισίου ευρύτερου σε σχέση με το αμιγώς ευρωπαϊκό πλαίσιο, δεδομένου ότι οι πάροχοι υπηρεσιών επικοινωνιών και συστημάτων Διαδικτύου έχουν την έδρα τους σε ολόκληρο τον κόσμο και εργάζονται με δεδομένα προσωπικού χαρακτήρα μέσα σε διαφορετικά νομικά συστήματα.
<P>
Στήριξα επίσης την πρόταση για τη βελτίωση και ενίσχυση των δικαιωμάτων των καταναλωτών, συγκεκριμένα για την παροχή περισσότερων πληροφοριών και διαφάνειας σχετικά με τις τιμές, τους όρους και τις συνθήκες για τη χρήση των υπηρεσιών τηλεπικοινωνιών. Τέλος, αλλά όχι λιγότερο σημαντικό, χαιρέτισα τις απόπειρες του σχεδίου έκθεσης να διευκολύνει και να βελτιώσει την πρόσβαση ατόμων με αναπηρίες στις ηλεκτρονικές επικοινωνίες.
<SPEAKER ID="152" NAME="Zuzana Roithová" AFFILIATION="PPE-DE">
(CS) Κύριε Πρόεδρε, η έκθεση που μόλις εγκρίθηκε σχετίζεται με δική μου παλαιότερη έκθεση αναφορικά με την εμπιστοσύνη των καταναλωτών στο ψηφιακό περιβάλλον και. ως εκ τούτου, χαιρετίζω το γεγονός ότι ενισχύονται σημαντικά τα δικαιώματα των τελικών χρηστών και των καταναλωτών. Είμαι ιδιαιτέρως ευτυχής που καταφέραμε να επεξεργαστούμε μέσα σε μια μέρα ζητήματα, όπως είναι η διατήρηση του αριθμού, γεγονός το οποίο απελευθερώνει την άκαμπτη αγορά των εταιριών κινητής τηλεφωνίας, καθώς και ο αριθμός κλήσης έκτακτης ανάγκης 112 ο οποίος γνωστοποιεί την τοποθεσία του καλούντα, κάτι το οποίο θα σώσει τη ζωή περισσότερων ανθρώπων. Πολλές είναι οι βελτιώσεις, μεταξύ άλλων και στους εξής τομείς: ο ευρωπαϊκός αριθμός κλήσης 116 θα επεκταθεί πέραν του πεδίου εντοπισμού αγνοούμενων παιδιών, θα καταφέρουμε σημαντικά επιτεύγματα όσον αφορά τη διαφάνεια των συμβάσεων και των τιμών, θα είναι πιο εύκολη η διακοπή των συμβατικών σχέσεων σε πρώιμο στάδιο, οι απλοί χρήστες θα έχουν ευκολότερη πρόσβαση σε λογισμικό προστασίας, οι χρήστες με αναπηρία θα εξασφαλίσουν ίση πρόσβαση, ενώ η ενοχλητική αλληλογραφία θα εντοπίζεται με μεγαλύτερη ακρίβεια.
<SPEAKER ID="154" NAME="Zuzana Roithová" AFFILIATION="PPE-DE">
(CS) Κυρίες και κύριοι, θα ήθελα να εκφράσω τη διαφωνία μου σχετικά με την αντιπαράθεση, η οποία δεν είχε καν διευθετηθεί μέχρι το τέλος της χθεσινής συζήτησης με την Επιτροπή, αναφορικά με τη νομική βάση για την έγκριση της εν λόγω διεθνούς συμφωνίας για τη βιώσιμη και νόμιμη τροπική ξυλεία. Πιστεύω ακράδαντα ότι θα έπρεπε να απαιτείται η έγκριση του Κοινοβουλίου και όχι μόνο η διαβούλευση. " συμφωνία είναι ανεπαρκής, αλλά δεν έχουμε τίποτα άλλο αυτή τη στιγμή και γι' αυτό, είμαι ευτυχής που την εγκρίναμε τόσο ξεκάθαρα σήμερα. Αντιστεκόμαστε στη λεηλασία των τροπικών δασών, όμως φοβούμαι ότι εκατομμύρια τόνοι τροπικής ξυλείας θα εξακολουθήσουν να διοχετεύονται στην Ευρώπη σε εξαιρετικά χαμηλές τιμές, γιατί δεν κατέστη δυνατόν να επιβάλουμε περιβαλλοντικές απαιτήσεις στην ευρωπαϊκή πολιτική εμπορίου. Πρόκειται για οξύμωρο, διότι καυχόμαστε ότι κρατάμε τα σκήπτρα της μείωσης των εκπομπών CO2 σε ολόκληρο τον κόσμο. Κάτι δεν πάει καλά εδώ. Ίσως η δεξιά δεν γνωρίζει τι ποιεί η αριστερά ή το αντίστροφο.
<SPEAKER ID="156" NAME="Peter Baco" AFFILIATION="NI">
(SK) Ψήφισα υπέρ του ψηφίσματος του Ευρωπαϊκού Κοινοβουλίου για το νομοθετικό πρόγραμμα και το πρόγραμμα εργασίας για το 2009 λόγω της συνολικής του αρμοδιότητας.
<P>
Κατά την άποψή μου, η ουσιαστική στήριξη στα μέτρα του Ευρωπαϊκού Κοινοβουλίου υπέρ της σταθεροποίησης των χρηματοπιστωτικών αγορών κατά την τρέχουσα χρηματοπιστωτική κρίση είναι εξαιρετικά θετική απόφαση. Φρονώ, ωστόσο, ότι αυτό το πρόγραμμα δεν λαμβάνει καθόλου υπόψη του την ασφάλεια τροφίμων, η οποία θα πρέπει να καλυφθεί με συγκεκριμένα μέτρα και όχι μόνο με εκφράσεις λύπης.
<P>
Ένα εξαιρετικά επείγον στοιχείο μεγιστοποιεί το αγροτικό δυναμικό στα νέα κράτη μέλη, αφού η ισχύουσα έμπλεη διακρίσεων κοινή γεωργική πολιτική έχει ως αποτέλεσμα τη σοβαρή επιδείνωση της γεωργίας σε αυτά τα νέα κράτη μέλη.
<SPEAKER ID="157" NAME="Frank Vanhecke" AFFILIATION="NI">
(NL) Κύριε Πρόεδρε, οι συστάσεις, τις οποίες κατάρτισε το Κοινοβούλιο για το πρόγραμμα εργασίας της Ευρωπαϊκής Επιτροπής για το 2009 ήταν πραγματικά ισχυρές, αν λάβουμε υπόψη όλα τα δεδομένα . Ωστόσο, ίσως να περίμενε κάποιος ότι το Κοινοβούλιο θα έπρεπε εξαρχής να είχε ζητήσει το σεβασμό προς μια δημοκρατική έννομη τάξη στην Ευρώπη μέσω των μανδαρίνων της Ευρωπαϊκής Επιτροπής οι οποίοι διορίζονται με πολιτικά κριτήρια.
<P>
Τι θα σήμαινε κάτι τέτοιο στην πράξη; Θα παραθέσω μόνο δύο παραδείγματα. Πρώτον, για όνομα του Θεού, σεβαστείτε την απόφαση του ιρλανδικού λαού, απόφαση η οποία αναμφίβολα εκφράζει την επιθυμία της συντριπτικής πλειοψηφίας των ευρωπαίων πολιτών μας που δεν έχουν καν την ευκαιρία να εκφρασθούν ανοιχτά κατά της Συνθήκης της Λισαβόνας: απορρίψτε λοιπόν το μεταμφιεσμένο Ευρωπαϊκό Σύνταγμα.
<P>
Το δεύτερο παράδειγμα, το οποίο είναι και το πιο κρίσιμο, είναι να σταματήσουμε τις ενταξιακές διαπραγματεύσεις με την Τουρκία, για τις οποίες δεν υπάρχει απολύτως καμία δημοκρατική βάση. Φυσικά, γνωρίζαμε ήδη από καιρό ότι οι ευρωκράτες δεν δίνουν δεκάρα για τις επιθυμίες των πολιτών, οι οποίοι παρόλ' αυτά πληρώνουν με τους φόρους τους τον πολυτελή τρόπο ζωής τους.
<SPEAKER ID="159" NAME="Bogdan Pęk" AFFILIATION="UEN">
(PL) Κύριε Πρόεδρε, κατά τη διάρκεια της ψηφοφορίας επί του εν λόγω ψηφίσματος υπήρξε μια απαίσια στιγμή, κατά την οποία απορρίφθηκε μια προφορική τροπολογία. Τούτο συνέβη κατόπιν αιτήματος του κυρίου Schulz, ενός από τους κύριους υπερασπιστές των ανθρωπίνων δικαιωμάτων και υπερμάχου της απαγόρευσης των διακρίσεων. Ο κύριος Cohn-Bendit, ο οποίος είναι γνωστός υπερασπιστής των ανθρωπίνων δικαιωμάτων σε ευρύ φάσμα, ενεπλάκη ομοίως. Ωστόσο, γνωρίζουμε όλοι πολύ καλά τα φρικτά γεγονότα στην Ινδία, καθώς και την αιματοχυσία στη χώρα. Χριστιανοί ήταν αυτοί που επλήγησαν. Επομένως, δεν καταλαβαίνω από πού πηγάζει αυτός ο νεορατσισμός, τον οποίο επέδειξαν εξέχοντες ευρωπαίοι πολιτικοί. Δεν μπορώ να καταλάβω πώς αυτοί οι άνθρωποι τολμούν να απορρίπτουν μια τόσο ξεκάθαρη τροπολογία στην έκθεση σε αυτό ακριβώς το Σώμα. Εξάλλου, υποτίθεται ότι το Κοινοβούλιο εδράζεται πάνω στην υπεράσπιση των ανθρωπίνων δικαιωμάτων και την αρχή της μη άσκησης διακρίσεων. Φρονώ ότι το θέμα αυτό θα προσφέρει άφθονη αφορμή για σκέψη στο Κοινοβούλιο και το ευρύ κοινό.
<SPEAKER ID="160" NAME="Jo Leinen" AFFILIATION="PSE">
(DE) Κύριε Πρόεδρε, καταψήφισα το ψήφισμα για τη Σύνοδο Κορυφής ΕΕ-Ινδίας, όχι επειδή αντιτίθεμαι στη συνεργασία με την Ινδία. Αντιθέτως, ως συμπροεδρεύων των Φίλων της Ινδίας στο Σώμα, τάσσομαι αναφανδόν υπέρ της ενίσχυσης της συνεργασίας με την Ινδία. Εντούτοις, το εν λόγω ψήφισμα δεν είναι τίποτα περισσότερο από κατάλογος αγορών για όλα τα ζητήματα τα οποία θα μπορούσαμε να σκεφθούμε σε σχέση με αυτήν την αχανή χώρα.
<P>
" παράγραφος 29 εν προκειμένω: στην παράγραφο αυτή, ζητάμε να συνταχθεί έκθεση προόδου της Επιτροπής για τα ανθρώπινα δικαιώματα στην Ινδία, καθώς και για τα συμπεράσματα του διαλόγου ΕΕ-Ινδίας αναφορικά με τα ανθρώπινα δικαιώματα. Παρόλ' αυτά, ακολουθούν στη συνέχεια πολλές παράγραφοι οι οποίες αφορούν συγκεκριμένες ομάδες του πληθυσμού, όπως είναι οι χριστιανοί στην Ορίσα, οι μουσουλμάνοι στο Κασμίρ και οι ντάλιτ σε άλλες περιοχές της χώρας. Επομένως, αυτά που ακούσαμε από τον προηγούμενο ομιλητή ήταν εντελώς γελοίο, δεδομένου ότι το εν λόγω ζήτημα αναφέρεται πολύ συχνά στο ψήφισμα.
<P>
Θεωρώ ότι τα πάντα έχουν τον κατάλληλο χρόνο και χώρο. Φανταστείτε μόνο το ινδικό Κοινοβούλιο να ενέκρινε ψήφισμα σχετικά με την κατάσταση των Ρομά στη Δημοκρατία της Τσεχίας, των Ούγγρων στη Σλοβακία και των Ρώσων στην Εσθονία και τη Λεττονία. Δεν είμαστε αρκετά ώριμοι ώστε να εστιάζουμε στα πιο σημαντικά ζητήματα· αντ' αυτού, αποσπάται συνεχώς η προσοχή μας από ένα μακρύ κατάλογο με ζητήματα κάθε λογής, κάτι το οποίο πραγματικά περιορίζει την επιρροή μας. Γνωρίζω ότι τελικά δεν μας παίρνουν στα σοβαρά.
<P>
Γι' αυτό, καταψήφισα το ψήφισμα. Είναι πολύ κρίμα: η ένατη Σύνοδος Κορυφής είναι σημαντική. Το Σώμα κάνει λόγο για μεταρρυθμίσεις και αυτό ακριβώς χρειαζόμαστε: πρέπει να σκεφθούμε να μεταρρυθμίσουμε και αυτό το κείμενο ψηφίσματος.
<P>
Γραπτές αιτιολογήσεις ψήφου
<SPEAKER ID="163" NAME="David Martin  " AFFILIATION="PSE">
γραπτώς. - " έκθεση του Κώστα Μποτόπουλου "Τροποποίηση του Άρθρου 121 του Κανονισμού αναφορικά με τη διαδικασία ενώπιον του Δικαστηρίου" ασχολείται με μια ήσσονος σημασίας τροποποίηση του Κανονισμού του Κοινοβουλίου. Ως εκ τούτου, ψήφισα υπέρ των συστάσεών της.
<SPEAKER ID="953" NAME="Andrzej Jan Szejna  " AFFILIATION="PSE">
γραπτώς. - (PL) Ψήφισα υπέρ της έκθεσης σχετικά με την τροποποίηση του Άρθρου 121 του Κανονισμού του Ευρωπαϊκού Κοινοβουλίου αναφορικά με τη διαδικασία ενώπιον του Ευρωπαϊκού Δικαστηρίου. Έπραξα ούτως, διότι το θέμα εν προκειμένω αποτελεί παράδειγμα σεβασμού προς το κράτος δικαίου.
<P>
Το άρθρο 121, παράγραφος 3 του Κανονισμού ορίζει ότι ο Πρόεδρος ασκεί προσφυγή ενώπιον του Δικαστηρίου των Ευρωπαϊκών Κοινοτήτων εξ ονόματος του Κοινοβουλίου, σύμφωνα με σύσταση της αρμόδιας επιτροπής. " εν λόγω διάταξη αναφέρεται ρητώς και αποκλειστικώς στις προσφυγές ενώπιον του Δικαστηρίου. Σε τέτοιες περιπτώσεις, δεν είναι δυνατή η εφαρμογή ευρύτερης ερμηνείας, σύμφωνα με την οποία η εν λόγω διάταξη θα μπορούσε να εφαρμοστεί σε άλλες περιπτώσεις διαφορετικές φύσης ενώπιον του Δικαστηρίου. " διάταξη εφαρμόζεται μόνο σε περιπτώσεις οι οποίες αφορούν την κατάθεση προσφυγής (σχετικά με την κατάργηση έννομης πράξης, φερ' ειπείν), όταν το Κοινοβούλιο κινεί διαδικασία ενώπιον του Δικαστηρίου.
<P>
Προς όφελος της ασφάλειας δικαίου και της πληρότητας, ο εισηγητής ορθά πρότεινε την προσθήκη νέας παραγράφου στο άρθρο 121. " νέα παράγραφος θα προβλέπει την πάγια τακτική αναφορικά με την υποβολή σχολίων του Προέδρου του Ευρωπαϊκού Κοινοβουλίου προς το Δικαστήριο και την παρουσία του ενώπιον του Δικαστηρίου κατόπιν αιτήματος της Επιτροπής Νομικών Θεμάτων. " προτεινόμενη τροπολογία θεσπίζει τη διαδικασία που πρέπει να ακολουθείται σε περίπτωση διάστασης απόψεων ανάμεσα στον Πρόεδρο και την αρμόδια επιτροπή. Χάρη στην εν λόγω τροπολογία, η διαδικασία που ακολουθείται αυτή τη στιγμή θα έχει δημοκρατική νομική βάση.
<SPEAKER ID="165" NAME="Genowefa Grabowska  " AFFILIATION="PSE">
γραπτώς. - (PL) Θα ήθελα να εκφράσω τη δυσαρέσκειά μου για το ότι, παρά το γεγονός πως το SIS είναι ζήτημα καθοριστικής σημασίας για τους πολίτες της Ευρωπαϊκής Ένωσης, υπάγεται στη διαδικασία διαβούλευσης, σύμφωνα με την οποία το Κοινοβούλιο απλώς καταθέτει τις απόψεις του, οι οποίες δεν είναι δεσμευτικές για το Συμβούλιο.
<P>
Σήμερα το SIS, το σύστημα πληροφοριών Σένγκεν, συμβολίζει την Ευρώπη χωρίς σύνορα και εγγυάται ένα χώρο ελευθερίας, ασφάλειας και δικαιοσύνης σε ολόκληρη την Ένωση. Το SIS προσέφερε τη δυνατότητα αστυνομικής και δικαστικής συνεργασίας επί ποινικών υποθέσεων στα παλαιά κράτη μέλη. Επέτρεψε τη δημιουργία μιας ενιαίας ευρωπαϊκής βάσης δεδομένων ατόμων και οργανισμών. Τούτο είναι εξαιρετικά σημαντικό στο πλαίσιο της έκδοσης θεωρήσεων και αδειών παραμονής. Όταν τα 12 νέα κράτη μέλη προσχώρησαν στην Ένωση, προέκυψε η ανάγκη να ενταχθούν στο σύστημα SIS. Το SIS II κάλυψε αυτήν την ανάγκη. Πρόκειται για σύστημα νέας γενιάς το οποίο καλύπτει όλα τα κράτη μέλη της ΕΕ και καθιστά εφικτή τη συλλογή πλήρων δεδομένων, συμπεριλαμβανομένων των βιομετρικών δεδομένων και πληροφοριών για τα ευρωπαϊκά εντάλματα σύλληψης.
<P>
" Ένωση τώρα πρέπει να αντιμετωπίσει το δύσκολο εγχείρημα της μεταφοράς όλων των δεδομένων στο νέο σύστημα SIS II. Πρόκειται για ένα πραγματικά απαραίτητο όσο και περίπλοκο εγχείρημα. Απευθύνω λοιπόν έκκληση για επιμέλεια και προφύλαξη. Τα δεδομένα που έχουν συλλεγεί στο αποκαλούμενο παλαιό σύστημα δεν πρέπει να διαρρεύσουν και να καταλήξουν στα χέρια αναρμόδιων. Τα δεδομένα αυτά πρέπει να τύχουν ασφαλούς επεξεργασίας, γιατί από αυτά εξαρτάται η ασφάλεια των πολιτών της ΕΕ και των κρατών μελών της.
<SPEAKER ID="166" NAME="Pedro Guerreiro  " AFFILIATION="GUE/NGL">
γραπτώς. - (PT) Αγωνιζόμαστε να διασφαλίσουμε ότι υπάρχει πραγματικά ελεύθερη μετακίνηση ανθρώπων εντός της Ευρώπης. Κατά συνέπεια, θεωρούμε ότι ο χώρος "Σένγκεν" (ο οποίος δεν περιλαμβάνει όλες τις χώρες της ΕΕ, ακόμη λιγότερο όλες τις ευρωπαϊκές χώρες), παρά την άρση των φραγμών μεταξύ των συμμετεχουσών χωρών, στην ουσία ενισχύει τους εν λόγω φραγμούς με άλλες χώρες (συγκεκριμένα χώρες με τις οποίες η Πορτογαλία έχει ιστορικούς δεσμούς).
<P>
Κατόπιν τούτου, δεν μπορούμε να αγνοήσουμε το γεγονός ότι, επικαλούμενοι τη δικαιολογία της "ελεύθερης μετακίνησης", δημιουργούμε ένα σύστημα πληροφοριών και βάσεις δεδομένων οι οποίες ξεπερνούν κατά πολύ τον εν λόγω στόχο, ανάγοντάς το σε ένα από τα καθοριστικά υποστηρικτικά μέσα (ή "ραχοκοκαλιά") της επίθεσης ασφαλείας (που διεξάγει η ΕΕ) και την προοδευτική "κοινοτικοποίηση" της δικαιοσύνης και των εσωτερικών υποθέσεων, τομείς οι οποίοι βρίσκονται στην καρδιά της κυριαρχίας των κρατών μελών.
<P>
Με άλλα λόγια, δεν μπορούμε να συμφωνήσουμε με την πρόταση της Προεδρίας του Συμβουλίου: πρώτα να συγκροτηθεί το σύστημα και μετά να καθοριστούν οι στόχοι του. Τούτο είναι εξαιρετικά σημαντικό επειδή οι στόχοι καθορίζονται για μακρό χρονικό διάστημα (θέσπιση του ευρωπαϊκού εντάλματος σύλληψης και των βιομετρικών δεδομένων, πρόσβαση από νέους οργανισμούς, συμπεριλαμβανομένης της κοινής χρήσης δεδομένων με τρίτες χώρες, κλπ.).
<P>
Όπως προείπαμε, τα μέτρα αυτά απειλούν την προστασία των δικαιωμάτων των πολιτών, των ελευθεριών και των εγγυήσεων.
<SPEAKER ID="167" NAME="Carl Lang και Fernand Le Rachinel  " AFFILIATION="NI">
γραπτώς. - (FR) Διαβάζοντας την εν λόγω έκθεση, ένα ερώτημα γεννιέται στο μυαλό μας: είναι επειδή δεν λειτούργησε το σύστημα πληροφοριών Σένγκεν "πρώτης γενιάς" ή επειδή αποδείχθηκε τουλάχιστον αναποτελεσματικό ως μέσο διασφάλισης της ασφάλειας εντός του χώρου Σένγκεν, που τίθεται σε εφαρμογή ένα σύστημα "δεύτερης γενιάς", με σκοπό να αποκαταστήσει αυτές τις ανεπάρκειες;
<P>
Όχι δυστυχώς, αφού το σύστημα δεύτερης γενιάς δεν είναι τίποτα περισσότερο από μια αναβαθμισμένη εκδοχή ενός συστήματος που έχει ήδη πολλά ελαττώματα.
<P>
Σύμφωνα με τα στοιχεία που έδωσε η Επιτροπή, 400 000 παράνομοι μετανάστες διέρχονται τα σύνορα της Ένωσης κάθε χρόνο. Ακόμη κι αν υποθέσουμε ότι τα βιομετρικά δεδομένα θα είναι σύντομα διαθέσιμα και έτοιμα προς χρήση, προκειμένου να δημιουργηθούν αρχεία και να επιστρέψουν στην πατρίδα τους οι παράνομοι μετανάστες οι οποίοι είναι ήδη εγγεγραμμένοι ως τέτοιοι, η Ευρωπαϊκή Ένωση δεν θα ήταν σε θέση να θέσει τέρμα στη μαζική μετανάστευση η οποία λαμβάνει χώρα κατά μήκος των ακτών της και τα χερσαία σύνορά της λόγω έλλειψης ελέγχων στα εσωτερικά και εξωτερικά σύνορα των κρατών μελών.
<P>
Το σύστημα πληροφοριών Σένγκεν θα παραμένει άχρηστο εργαλείο όσο θα είναι σε ισχύ οι επικίνδυνες συμφωνίες Σένγκεν.
<SPEAKER ID="168" NAME="Andreas Mölzer  " AFFILIATION="NI">
γραπτώς. - (DE) " υλοποίηση του SIS II χρειάστηκε να αναβληθεί αρκετές φορές λόγω τεχνικών δυσχερειών. Τότε, τα νέα κράτη μέλη από την Ανατολική Ευρώπη, για παράδειγμα, αντιμετώπιζαν σοβαρά προβλήματα στα σύνορά τους και, ως εκ τούτου, ασκούσαν πιέσεις για την καθιέρωση ενός προσωρινού συστήματος. Αυτή μπορεί να ήταν λογική προσέγγιση, αν λάβουμε υπόψη την κατάσταση της εποχής εκείνης, όμως αναμφίβολα είχε ως αποτέλεσμα την επιβολή επιπρόσθετων δαπανών.
<P>
" εμπειρία από το σύγχρονο μοντέλο SIS φαίνεται ότι είναι θετική. Μακροπρόθεσμα, το πρόγραμμα θα πρέπει φυσικά να εξελιχθεί περισσότερο. Οι αυτοσχέδιες ενδιάμεσες λύσεις μπορεί να προκαλέσουν κενά ασφαλείας, ωστόσο, και αυτός είναι ο λόγος για τον οποίο απέρριψα την προγραμματισμένη εισαγωγή της αυτοσχέδιας εκδοχής, γιατί θεωρώ ότι είναι πρόωρη.
<SPEAKER ID="170" NAME="Jim Higgins  " AFFILIATION="PPE-DE">
γραπτώς. - Σχετικά με τις ΟΚ 1, 3, 4, 5, 6, 7 για την έκθεση Sterckx, εγώ και οι ιρλανδοί συνάδελφοί μου από το EPP-ED καταψηφίσαμε αυτές τις τροπολογίες ή απείχαμε, προκειμένου να καταδείξουμε τις ανησυχίες μας για ζητήματα τα οποία άπτονται των εξουσιών της ανεξάρτητης αρχής και του πεδίου εφαρμογής της οδηγίας, η οποία θα μπορούσε να υπονομεύσει την αρμοδιότητα των κρατών μελών σε ορισμένους τομείς. Στηρίζουμε πλήρως το πνεύμα της οδηγίας και θέλουμε να δούμε τη σύναψη επιτυχούς συμφωνίας μεταξύ του Κοινοβουλίου και του Συμβουλίου.
<SPEAKER ID="171" NAME="Carl Lang και Fernand Le Rachinel  " AFFILIATION="NI">
γραπτώς. - (FR) " Ευρώπη θέλει να προστατεύεται από τα ατυχήματα στη θάλασσα και τη ρύπανση των θαλασσών και των ωκεανών της. Το χαιρετίζουμε αυτό. Τα πρόσφατα τρομερά παραδείγματα των ναυαγίων του Prestige και του Erika είναι εδώ για να μας θυμίζουν το καθήκον μας να είμαστε προσεκτικοί και να παρακολουθούμε την ασφάλεια των πλοίων, αλλά και τις ευθύνες μας σε περίπτωση περιβαλλοντικής καταστροφής.
<P>
Επιπλέον, ειδική μνεία θα πρέπει να γίνει στην πρόταση οδηγίας για τις έρευνες μετά από ατυχήματα. Για πρώτη φορά, συμφωνήθηκε ότι πρέπει να συσταθεί οργανισμός διερευνήσεων επιφορτισμένος να λαμβάνει αποφάσεις, με απόλυτη ανεξαρτησία και αμεροληψία, σχετικά με το αν θα κινεί έρευνες για τον προσδιορισμό των αιτίων και συνθηκών ενός ατυχήματος. Οι προθέσεις είναι καλές· επιτρέψτε μας μόνο να ελπίζουμε ότι δεν θα τεθούν στο περιθώριο ενόψει των τεράστιων οικονομικών συμφερόντων που διακυβεύονται.
<SPEAKER ID="952" NAME="Vincent Peillon  " AFFILIATION="PSE">
γραπτώς. - (FR) Ψήφισα υπέρ της εν λόγω έκθεσης του βέλγου συναδέλφου μου, κυρίου Sterckx, σχετικά με τη ρύθμιση της κυκλοφορίας των πλοίων. Από το ναυάγιο του Erika το 1999 και εκείνο του Prestige το 2002, περιμένουμε εις μάτην τις λύσεις της Ευρωπαϊκής Ένωσης, προκειμένου να διασφαλιστεί ότι τέτοιου είδους καταστροφές δεν θα συμβούν ποτέ ξανά. Ο κίνδυνος όχι μόνο δεν έχει μειωθεί, αλλά αυξάνεται κάθε μέρα: η κυκλοφορία των πλοίων αναμένεται να τριπλασιαστεί μέσα στα επόμενα 30 χρόνια.
<P>
Παρά την εν λόγω ανησυχητική πρόβλεψη, η πλειονότητα των κρατών μελών έσπευσε να "τορπιλίσει" τα κύρια μέτρα τα οποία πρότεινε η Επιτροπή και στήριξαν οι ευρωπαίοι σοσιαλιστές. Μια εμφανής απουσία είναι αυτή ενός ασφαλιστηρίου, μέσω οικονομικής εγγύησης, το οποίο θα διευκόλυνε την καταβολή αποζημίωσης στα θύματα καταστροφών στη θάλασσα.
<P>
Το να εγκρίνουμε την έκθεση αυτή σημαίνει ότι αντιτιθέμεθα στον κυνισμό και την ανευθυνότητα των κρατών. Το Κοινοβούλιο μπορεί να επαίρεται για την ενότητά του, γιατί, μέσα από τη σημερινή ψηφοφορία, καταδεικνύει την ακλόνητη δέσμευσή του σε πιο ασφαλή και λιγότερο μολυσμένα ευρωπαϊκά ύδατα.
<SPEAKER ID="173" NAME="Jim Higgins  " AFFILIATION="PPE-DE">
γραπτώς. - Εγώ και οι ιρλανδοί συνάδελφοί μου από το EPP-ED απείχαμε από την ψηφοφορία επί της έκθεσης σχετικά με τις τροπολογίες στην έκθεση Kohlicek. Πράξαμε ούτως λόγω προβληματισμών σχετικά με τον αντίκτυπο του επιμερισμού των ερευνών σε τεχνικές και ποινικές και των προβλημάτων που θα προκαλούσε κάτι τέτοιο, σύμφωνα με το ιρλανδικό δίκαιο. Στηρίζουμε το πνεύμα αυτής και όλων των άλλων εκθέσεων σχετικά με τη ναυτιλία οι οποίες εγκρίθηκαν σήμερα στην ολομέλεια.
<SPEAKER ID="174" NAME="Ian Hudghton  " AFFILIATION="Verts/ALE">
γραπτώς. - Ως εκπρόσωπος της Σκωτίας, αναγνωρίζω τη σημασία των θαλάσσιων μεταφορών και φρονώ ότι ο τομέας αυτός έχει τεράστιο δυναμικό για ανάπτυξη στο μέλλον. Είναι ζωτικής σημασίας να ληφθούν τα κατάλληλα μέτρα για τη μεγιστοποίηση της ασφάλειας στη θάλασσα και την πρόληψη των ατυχημάτων· αντιστοίχως χαιρετίζω το εν λόγω πακέτο, το οποίο θα χρησιμοποιηθεί για την αποτροπή της επανάληψης ατυχημάτων.
<SPEAKER ID="176" NAME="Ian Hudghton  " AFFILIATION="Verts/ALE">
γραπτώς. - " έκθεση Costa καταπιάνεται με σημαντικά ζητήματα για όλες τις παραθαλάσσιες περιοχές. Είναι ζωτικής σημασίας η ΕΕ να λάβει σοβαρά υπόψη τη βελτίωση των προδιαγραφών ασφαλείας στη θάλασσα δίχως να επιβάλλει ταυτόχρονα μη ρεαλιστικό φόρτο στους μεταφορείς. Στηρίζω πλήρως την αντίληψη ότι οι εθνικές και οι λιμενικές αρχές διαδραματίζουν καθοριστικό ρόλο στην αναγνώριση των κινδύνων οι οποίοι ενέχονται στον εν λόγω τομέα και είμαι συνολικά ικανοποιημένος με τα μέτρα τα οποία εγκρίθηκαν σήμερα από το Σώμα.
<SPEAKER ID="178" NAME="Jim Higgins  " AFFILIATION="PPE-DE">
γραπτώς. - Εγώ και οι ιρλανδοί συνάδελφοί μου από το EPP-ED απείχαμε από την ψηφοφορία επί της έκθεσης σχετικά με τον έλεγχο των πλοίων από το κράτος λιμένα λόγω της ανησυχίας ότι οι τροπολογίες οι οποίες κατατέθηκαν θα υπονόμευαν και θα δυσχέραιναν το ΜΣ του Παρισιού. Πιστεύουμε ότι το ζήτημα των κρατών σημαίας θα αντιμετωπιζόταν καλύτερα σε ξεχωριστή οδηγία, καθώς και ότι η ένταξη τέτοιου είδους τροπολογιών θα περιέπλεκε αναίτια την οδηγία αυτή.
<SPEAKER ID="179" NAME="Dominique Vlasto  " AFFILIATION="PPE-DE">
γραπτώς. - (FR) Με τη σημερινή μας ψηφοφορία, υπενθυμίσαμε στο Συμβούλιο ότι το πακέτο Erika III αποτελεί σύνολο και ως τέτοιο πρέπει να εξετάζεται. Για το λόγο αυτό, συμφώνησα στην ένταξη των τροπολογιών της έκθεσης Savary στη δική μου έκθεση περί του ελέγχου από το κράτος λιμένα. Επιπλέον, επανερχόμενοι στις θέσεις μας για την πρώτη ανάγνωση, αρνηθήκαμε να ακολουθήσουμε το Συμβούλιο στην προσπάθειά του να εγκαταλείψει δύο σημαντικές προτάσεις για τον έλεγχο από το κράτος σημαίας και την αστική ευθύνη του πλοιοκτήτη, για τις οποίες δεν λάβαμε κοινές θέσεις.
<P>
" γαλλική Προεδρία, για την οποία αξίζει να μνημονευθούν η σκληρή δουλειά και η αδιάλειπτη δέσμευσή της για την εξεύρεση λύσης στο πρόβλημα αυτό, έπεισε το Συμβούλιο να αρχίσει εκ νέου τις εργασίες επί των δύο προτάσεων που απουσιάζουν. Πιστεύω ακράδαντα ότι θα καταφέρει να άρει το αδιέξοδο και ότι από τη διαδικασία συνδιαλλαγής θα προκύψει μια συνολική συμφωνία για το πακέτο Erika III. Ελπίζω ότι η εν λόγω διαδικασία θα αρχίσει χωρίς καθυστέρηση, ώστε να ολοκληρωθεί πριν από τα τέλη του έτους. " ασφάλεια στη θάλασσα θα πρέπει να παραμείνει προτεραιότητα στην ευρωπαϊκή πολιτική ατζέντα και με αυτήν την πρόθεση θα εξακολουθήσω να στηρίζω τις προτάσεις μας.
<SPEAKER ID="181" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Οι μετριοπαθείς κυρίως στηρίζουν την πρόταση για μια οδηγία σχετικά με κοινούς κανόνες και πρότυπα για τους οργανισμούς επιθεώρησης και εξέτασης πλοίων, την οποία και ψήφισαν κατά την πρώτη ανάγνωση τον Απρίλιο του 2007.
<P>
Κατά την προετοιμασία για τη δεύτερη ανάγνωση, η Επιτροπή Μεταφορών και Τουρισμού αποφάσισε να ενσωματώσει στην οδηγία αυτή μεγάλα τμήματα της πρότασης οδηγίας σχετικά με τη συμμόρφωση προς τις απαιτήσεις του κράτους σημαίας, η οποία απερρίφθη από το Συμβούλιο.
<P>
" οδηγία σχετικά με τη συμμόρφωση προς τις απαιτήσεις του κράτους σημαίας λειτούργησε ως απόπειρα να επεκταθεί η αρμοδιότητα της ΕΕ σε έναν τομέα στον οποίο ισχύουν ήδη οι κανόνες του Ο"Ε. Έχουμε ήδη καταψηφίσει την επέκταση αυτή στην πρώτη ανάγνωση το Μάρτιο του 2007 και, επομένως, δεν στηρίζουμε ούτε την απόπειρα αυτή να εισαχθούν οι εν λόγω κανόνες από την πίσω πόρτα ως μέρος της οδηγίας σχετικά με τους κοινούς κανόνες και πρότυπα για τους οργανισμούς επιθεώρησης και εξέτασης πλοίων. Αποφασίσαμε λοιπόν να καταψηφίσουμε την έκθεση του κυρίου de Grandes Pascual.
<SPEAKER ID="183" NAME="Brian Simpson  " AFFILIATION="PSE">
γραπτώς. - Τάσσομαι υπέρ της έκθεσης αυτής από το Κοινοβούλιο η οποία αφορά τους οργανισμούς επιθεώρησης και εξέτασης πλοίων, καθώς και των άλλων εκθέσεων του Κοινοβουλίου οι οποίες, όπως και αυτή, συνθέτουν το πακέτο της ναυτιλίας.
<P>
Το θέμα των δύο "απόντων" φακέλων, για την αστική ευθύνη και τα κράτη σημαίας, πρέπει να επιλυθεί από το Συμβούλιο με τον έναν ή τον άλλο τρόπο, επομένως, είναι σημαντικό το Κοινοβούλιο να εξακολουθήσει να ασκεί πίεση, συμπεριλαμβάνοντάς τα συνολικά στην έκθεση Sterckx σχετικά με την παρακολούθηση της κυκλοφορίας των πλοίων, την έκθεση Vlasto για τον έλεγχο από το κράτος λιμένος και την έκθεση αυτή.
<P>
Έχει γίνει πολλή δουλειά και πιστεύω ότι θα μπορούσε να επιτευχθεί εύκολα συμφωνία σχετικά με τους πέντε φακέλους, επί των οποίων ψηφίσαμε σήμερα. Ωστόσο, χωρίς την αστική ευθύνη και τα κράτη σημαίας, δεν θα είμαστε σε θέση να προχωρήσουμε περισσότερο. Το Συμβούλιο πρέπει να εξεύρει λύση στο εσωτερικό του αδιέξοδο, ειδάλλως δεν θα είμαστε σε θέση να προσφέρουμε περισσότερη ασφάλεια στον τομέα της ναυτιλίας για τους πολίτες της ΕΕ.
<SPEAKER ID="185" NAME="Marie-Arlette Carlotti  " AFFILIATION="PSE">
γραπτώς. - (FR) Κατόπιν των ναυαγίων των πετρελαιοφόρων Erika και Prestige, οι ευρωπαίοι σοσιαλιστές ηγήθηκαν του αγώνα για μια "ανώτερης ποιότητας" κοινοτική νομοθεσία σχετικά με την ασφάλεια στη θάλασσα.
<P>
Οι επτά εκθέσεις σχετικά με το τρίτο πακέτο για την ασφάλεια των θαλάσσιων μεταφορών συνιστούν αποφασιστικό βήμα προς την κατεύθυνση της επίτευξης του στόχου αυτού, υπό την προϋπόθεση ότι το Συμβούλιο δεν θα τις καταστήσει κενές περιεχομένου.
<P>
Από την πρώτη ανάγνωση το 2007, το Συμβούλιο απέρριψε τις περισσότερες από τις συστάσεις του Κοινοβουλίου για τις άλλες πέντε εκθέσεις.
<P>
Στη δεύτερη ανάγνωση, και κατόπιν σημαντικού έργου αναφορικά με τις τροπολογίες, το Κοινοβούλιο επιβεβαιώνει εκ νέου ότι δίδει απόλυτη προτεραιότητα στη δημιουργία ευρωπαϊκής πολιτικής στον τομέα της ναυτιλίας η οποία να παρέχει υψηλού επιπέδου προστασία όσον αφορά:
<P>
τον έλεγχο από το κράτος σημαίας,
<P>
ένα κοινοτικό σύστημα παρακολούθησης της κυκλοφορίας των πλοίων,
<P>
την ευθύνη των μεταφορέων επιβατών,
<P>
τους οργανισμούς επιθεώρησης και εξέτασης πλοίων,
<P>
το διορισμό ανεξάρτητης αρμόδιας αρχής για την υποδοχή των πλοίων που διατρέχουν κίνδυνο,
<P>
την εφαρμογή της αρχής "ο ρυπαίνων πληρώνει" στον τομέα της ναυτιλίας.
<P>
Τάσσομαι αναφανδόν υπέρ του μηνύματος αυτού προς το Συμβούλιο.
<P>
Απευθύνω έκκληση στους Nicolas Sarkozy και Dominique Bussereau να διασφαλίσουν ότι η γαλλική Προεδρία θα επιτρέψει τη δημιουργία ενός ναυτιλιακού τομέα στην Ευρώπη, ο οποίος να μπορεί να λειτουργεί ως πρότυπο για όλους.
<SPEAKER ID="186" NAME="Seán Ó Neachtain  " AFFILIATION="UEN">
γραπτώς. - (GA) Πριν από λίγο καιρό συνέβη ένα ατύχημα με πλοίο σε απόσταση 30 χιλιομέτρων από τις ακτές της Γαλλίας. Το πλήρωμα και οι επιβάτες του Erika στάθηκαν πολύ τυχεροί και γλίτωσαν χωρίς τραυματισμούς. Δεν βασίστηκαν όμως μόνο στην τύχη. Επιβίωσαν χάρη στη βοήθεια μιας ομάδας διάσωσης από τη Γαλλία. Οι μονάδες διερεύνησης θαλασσίων ατυχημάτων από την Ιρλανδία και τη Γαλλία συνεργάστηκαν στενά κατά τη διερεύνηση των αιτίων της καταστροφής. " περίπτωση του Erika καταδεικνύει τι μπορεί να συμβεί όταν τα πληρώματα διστάζουν να ζητήσουν βοήθεια. Όπως ανέφερε και ο συντάκτης των εκθέσεων, οι ζωές όσων επιβαίνουν σε πλοίο και η προστασία του περιβάλλοντος δεν θα πρέπει ποτέ να τίθενται σε κίνδυνο επειδή δεν ειδοποιείται το πλησιέστερο λιμάνι ή ομάδα διάσωσης σε περίπτωση ατυχήματος. Όσον αφορά την ασφάλεια στη θάλασσα, απαιτείται επειγόντως συνεργασία σε διεθνές επίπεδο. Συνεπώς, ελπίζω ότι θα μπορέσει να βρεθεί λύση στη δεύτερη ανάγνωση του πακέτου στον τομέα της ναυτιλίας και, ως εκ τούτου, με χαρά προσφέρω την υποστήριξή μου στις εν λόγω εκθέσεις.
<SPEAKER ID="188" NAME="Šarūnas Birutis  " AFFILIATION="ALDE">
γραπτώς. - (LT) Κύριος στόχος της νομοθεσίας περί φαρμακευτικών προϊόντων πρέπει να είναι η προστασία της υγείας στην κοινωνία μας. Ωστόσο, ο στόχος αυτός θα πρέπει να επιτυγχάνεται με μέτρα τα οποία δεν παρεμβαίνουν στην ανάπτυξη της βιομηχανίας στην Ευρωπαϊκή Ένωση ή το εμπόριο φαρμακευτικών προϊόντων. Παρά το γεγονός ότι οι προηγούμενοι κανονισμοί περιέχουν κατάλογο με τις χρωστικές τροφίμων, οι διάφορες χώρες εφαρμόζουν διαφορετικούς νόμους. Οι διαφορές αυτές δύνανται να παρεμποδίζουν το εμπόριο φαρμακευτικών προϊόντων τα οποία περιέχουν τις εν λόγω χρωστικές και για το λόγο αυτό ο κανονισμός πρέπει να τροποποιηθεί· κάτι τέτοιο θα είχε ως αποτέλεσμα περισσότερη σαφήνεια και θα διευκόλυνε το έργο πολλών οργάνων.
<SPEAKER ID="189" NAME="Carlos Coelho  " AFFILIATION="PPE-DE">
γραπτώς. - (PT) " πρόταση αυτή επιδιώκει να τροποποιήσει το ρυθμιστικό πλαίσιο των ηλεκτρονικών επικοινωνιών, προκειμένου να βελτιωθεί η αποτελεσματικότητά του, να διασφαλιστεί η απλούστερη και πιο αποδοτική πρόσβαση σε συχνότητες οι οποίες είναι διαθέσιμες στο ραδιοφάσμα και να μειωθούν οι διοικητικές δαπάνες οι οποίες είναι απαραίτητες για την εφαρμογή των κανονισμών.
<P>
Κατά συνέπεια, όπου κι αν βρίσκονται στην ΕΕ, οι ευρωπαίοι πολίτες πρέπει να επωφελούνται από πιο αποτελεσματικές και φθηνές υπηρεσίες επικοινωνιών, είτε χρησιμοποιούν κινητά τηλέφωνα και ευρυζωνικές συνδέσεις στο Διαδίκτυο είτε καλωδιακή τηλεόραση.
<P>
Το νέο σύστημα για το ραδιοφάσμα αποσκοπεί στο να προωθηθούν οι επενδύσεις στις νέες υποδομές και να δοθεί η δυνατότητα σε όλους τους πολίτες να διαθέτουν ευρυζωνική πρόσβαση.
<P>
Μια εσωτερική αγορά επικοινωνιών η οποία λειτουργεί σωστά και μια ανταγωνιστική οικονομία της κοινωνίας της πληροφορίας, η οποία είναι επωφελής για τους καταναλωτές και τις επιχειρήσεις, μπορούν να δημιουργηθούν μόνο αν το ρυθμιστικό πλαίσιο για τις τηλεπικοινωνίες εφαρμόζεται με συνεκτικό τρόπο. Προς τούτο, ο συντονιστικός ρόλος της Επιτροπής θα πρέπει να ενισχυθεί, σε στενή συνεργασία με τις ΕΡΑ (Εθνικές Ρυθμιστικές Αρχές) και το νέο οργανισμό των ευρωπαϊκών ρυθμιστικών αρχών στον τομέα των τηλεπικοινωνιών (BERT), προκειμένου να βελτιωθεί η συνοχή τόσο των εθνικών αποφάσεων με αντίκτυπο στην εσωτερική αγορά όσο και της επιβολής διορθωτικών μέτρων.
<P>
Στηρίζω, ως εκ τούτου, την εν λόγω έκθεση και τις κύριες τροπολογίες οι οποίες επιδιώκουν να επεκτείνουν την προσφορά στους καταναλωτές, ενισχύοντας τον ανταγωνισμό.
<SPEAKER ID="191" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της Catherine Trautmann σχετικά με τα δίκτυα και τις υπηρεσίες ηλεκτρονικών επικοινωνιών γιατί, κατά τη γνώμη μου, το νομοθετικό πλαίσιο για τις ηλεκτρονικές επικοινωνίες πρέπει να βελτιωθεί, προκειμένου να προσφέρει στον καταναλωτή περισσότερες επιλογές, καλύτερη προστασία, φθηνότερες υπηρεσίες και βελτιωμένη ποιότητα.
<P>
Εκτός από τη σύσταση του νέου οργανισμού των ευρωπαϊκών ρυθμιστικών αρχών στον τομέα των τηλεπικοινωνιών, αυτό το νέο νομοθετικό πλαίσιο θα διασφαλίσει την καλύτερη προστασία των προσωπικών δεδομένων των καταναλωτών, θα εντείνει τον ανταγωνισμό, θα προσφέρει στους καταναλωτές περισσότερες επιλογές και θα αποσαφηνίσει τους συμβατικούς όρους. Θα πρέπει επίσης να τονιστεί ότι το "πακέτο" θα διευκολύνει την πρόσβαση ατόμων με αναπηρίες σε υπηρεσίες τηλεπικοινωνιών.
<SPEAKER ID="192" NAME="Ilda Figueiredo  " AFFILIATION="GUE/NGL">
γραπτώς. - (PT) Όπως και οι άλλοι φυσικοί πόροι, έτσι και το φάσμα αποτελεί δημόσιο αγαθό. Ως εκ τούτου, πρόκειται για έναν τομέα ο οποίος θα πρέπει να παραμείνει εντός της σφαίρας της δημόσιας διαχείρισης, ώστε να διασφαλίζεται ότι υπηρετεί το δημόσιο συμφέρον. Αυτός είναι ο μοναδικός τρόπος παροχής δημόσιων αγαθών τα οποία είναι απαραίτητα για την ανάπτυξη μιας κοινωνίας της πληροφορίας για όλους. Γι' αυτό, διαφωνούμε ουσιαστικά με το υπό έγκριση ψήφισμα και το καταψηφίσαμε.
<P>
" εμπειρία έχει δείξει ότι οι συνδυαστικές προσεγγίσεις (πολιτικές και αγορά) καταλήγουν πάντα να υπηρετούν τα συμφέροντα των οικονομικών ομίλων και όχι τα συμφέροντα των πολιτών. Το ίδιο ισχύει για τον επιμερισμό του φάσματος που απελευθερώνεται από την ψηφιακή μετάβαση, όπου θα πρέπει να δοθεί προτεραιότητα στην κοινωνική, πολιτισμική και οικονομική αξία (καλύτερες δημόσιες υπηρεσίες, ασύρματη ευρυζωνική κάλυψη σε υποεξυπηρετούμενες περιοχές, ανάπτυξη και θέσεις εργασίας, κλπ.) και όχι στα αυξανόμενα δημόσια έσοδα.
<P>
" διαχείριση του φάσματος αποτελεί αποκλειστική αρμοδιότητα του κάθε κράτους μέλους. Ωστόσο, υπάρχουν ορισμένες πτυχές του ψηφίσματος με τις οποίες συμφωνούμε, λαμβάνοντας υπόψη ότι το φάσμα δεν γνωρίζει σύνορα και ότι η αποτελεσματική του χρήση στα κράτη μέλη και ο συντονισμός σε επίπεδο ΕΕ είναι χρήσιμα, ιδίως για την ανάπτυξη πανευρωπαϊκών υπηρεσιών και τη διαπραγμάτευση διεθνών συμφωνιών. Παρόλ' αυτά, διαφωνούμε με την ιδέα μιας προσέγγισης πανομοιότυπης με αυτήν της εμπορικής πολιτικής.
<SPEAKER ID="193" NAME="Petru Filip  " AFFILIATION="PPE-DE">
γραπτώς. - (RO) Το πακέτο των τηλεπικοινωνιών είναι ένα από τα πιο σημαντικά τα οποία υποβλήθηκαν προς έλεγχο από το ΕΚ στη σύνοδο αυτή, δεδομένου ότι ένας από τους βασικούς πυλώνες της παγκοσμιοποίησης είναι η επικοινωνία σε πραγματικό χρόνο τόσο στον εθνικό όσο και στο διεθνή χώρο. Εξ ου και οι πολυάριθμες τροπολογίες λόγω των διαφορετικών προσεγγίσεων των 27 κρατών μελών, καθένα με τη δική του εθνική πραγματικότητα. Παρά τις διαφορετικές προσεγγίσεις, οι οποίες διαφάνηκαν κατά τη διάρκεια των συζητήσεων, θεωρώ ότι η έκθεση Trautmann συνιστά ένα βήμα μπροστά για ολόκληρο τον ευρωπαϊκό χώρο, ακόμη και αν τροπολογίες, όπως η 132 ή η 138, προκάλεσαν έντονες συζητήσεις. Πιστεύω ότι η τρέχουσα εκδοχή η οποία εγκρίθηκε από το Ευρωπαϊκό Κοινοβούλιο διασφαλίζει τόσο μια κοινή προσέγγιση στην ανάπτυξη της επικοινωνίας εντός του ευρωπαϊκού χώρου όσο και μια εποικοδομητική μορφή ελέγχου του εικονικού χώρου, αναφορικά με σημεία όπως είναι η προστασία των δεδομένων προσωπικού χαρακτήρα ή το οργανωμένο ηλεκτρονικό έγκλημα. Επομένως, υπό την ιδιότητά μου ως μέλους του Κοινοβουλίου, ψήφισα υπέρ της εν λόγω έκθεσης.
<SPEAKER ID="194" NAME="Ruth Hieronymi  " AFFILIATION="PPE-DE">
γραπτώς. - (DE) Εξ ονόματος των 40 υπογραφόντων, απέσυρα την τροπολογία 132 στην έκθεση Trautmann γιατί δεν ήταν δυνατόν να καταλήξουμε σε συμβιβασμό σχετικά με την ενίσχυση του βασικού δικαιώματος στην προστασία της πνευματικής ιδιοκτησίας κατά τη διάρκεια των διαβουλεύσεων του Ευρωπαϊκού Κοινοβουλίου αναφορικά με την οδηγία πλαίσιο για τις τηλεπικοινωνίες.
<P>
Στόχος της τροπολογίας 132 ήταν η ανάπτυξη νέων τρόπων επίτευξης πιο ισορροπημένης σχέσης ανάμεσα στο βασικό δικαίωμα της ελεύθερης πρόσβασης στην πληροφορία και το Διαδίκτυο, αφενός και αφετέρου στο βασικό δικαίωμα της προστασίας της πνευματικής ιδιοκτησίας ως απάντηση στη δραστική αύξηση της πειρατείας στο Διαδίκτυο.
<P>
" ομάδα PPE-DE απέσυρε τη στήριξή της σε αυτήν την τροπολογία, αφού οι αριστερές ομάδες (PSE, Verts/ALE, GUE/NGL) συνέδεσαν με το θέμα αυτό τη στήριξή τους προς την έκθεση del Castillo Vera (σύσταση ).
<SPEAKER ID="195" NAME="Astrid Lulling  " AFFILIATION="PPE-DE">
γραπτώς. - (FR) Ο τομέας των τηλεπικοινωνιών αναπτύσσεται με τέτοιους ρυθμούς που κατέστη αναγκαία η προσαρμογή του νομοθετικού πλαισίου. Εντούτοις, κατέστη προφανές για μένα ότι αυτό το πλαίσιο θα έπρεπε να χαρακτηρίζεται από σαφήνεια και ακρίβεια και ότι, πάνω απ' όλα, δεν θα έπρεπε να διακόπτει τις επενδύσεις των ευρωπαϊκών εταιρειών τηλεπικοινωνιών, οι οποίες αντιμετωπίζουν σκληρό ανταγωνισμό από τις αμερικανικές και τις ασιατικές αγορές. Οι επιχειρήσεις μας πρέπει να είναι σε θέση να σχεδιάζουν και να επενδύουν σε νέες τεχνολογίες χωρίς καθυστέρηση.
<P>
Παρότι είναι προς όφελος όλων η ενίσχυση της εσωτερικής αγοράς στον τομέα των τηλεπικοινωνιών, είμαι ιδιαίτερα ευτυχής που η Επιτροπή δεν κατάφερε να μας επιβληθεί, το Κοινοβούλιο όμως πρότεινε τη σύσταση οργανισμού ευρωπαϊκών ρυθμιστικών αρχών στον τομέα των τηλεπικοινωνιών, μια αξιόπιστη εναλλακτική η οποία ενδυναμώνει τη συνεργασία μεταξύ των εθνικών ρυθμιστικών αρχών και αποφεύγει την επιπρόσθετη γραφειοκρατία, την οποία θα συνεπαγόταν η . " αγορά τηλεπικοινωνιών του Λουξεμβούργου (4.7% του οικονομικά ενεργού πληθυσμού απασχολείται άμεσα ή έμμεσα στον τομέα αυτόν), για παράδειγμα, απαιτεί μια ισχυρή εθνική ρυθμιστική αρχή η οποία να την προσεγγίζει και να γνωρίζει τις ιδιαιτερότητές της. Στην περίπτωση αυτή, ήταν σωστή η απόφαση για την εφαρμογή της αρχής της επικουρικότητας.
<SPEAKER ID="196" NAME="David Martin  " AFFILIATION="PSE">
γραπτώς. - Ο τομέας των τηλεπικοινωνιών εξελίσσεται με γοργούς ρυθμούς. Κατά συνέπεια, απαιτείται η λήψη νέων μέτρων για τη διατήρηση και την ενίσχυση της προστασίας των καταναλωτών και των δικαιωμάτων των χρηστών τηλεπικοινωνιακών υπηρεσιών. " έκθεση της Catherine Trautmann σχετικά με τα δίκτυα και τις υπηρεσίες ηλεκτρονικών επικοινωνιών έχει ως στόχο την ενθάρρυνση της ανάπτυξης της επόμενης γενιάς τηλεπικοινωνιακών δικτύων στην Ευρώπη. Πιστεύω ότι η έκθεση αυτή συμβάλλει θετικά στην πρόοδο των κανονιστικών ρυθμίσεων σχετικά με τις τηλεπικοινωνίες, οι οποίες θα προωθήσουν την πραγματοποίηση επενδύσεων σε νέες υποδομές επικοινωνιών και θα ενισχύσουν τα δικαιώματα των καταναλωτών. " άποψη αυτή αντανακλάται στην ψήφο μου.
<SPEAKER ID="951" NAME="Δημήτριος Παπαδημούλης  " AFFILIATION="GUE/NGL">
γραπτώς. - (EL) Υπερψήφισα τις τροπολογίες της Ευρωομάδας της Αριστεράς που εγγυώνται ουσιαστικότερη ελευθερία στο διαδίκτυο, διότι πρόκειται για μια από τις μορφές της ελευθερίας της έκφρασης τόση σημαντική για τη δημοκρατία όσο η ελευθερία του τύπου. Είναι θετικό ότι το Κοινοβούλιο, παρά την ογκώδη πίεση των λόμπι, εξέφρασε τις αντιρρήσεις του εναντίον αυτού του αυθαίρετου αποκλεισμού από το Διαδίκτυο, μη δεχόμενο τον αποκλεισμό πρόσβασης στο ίντερνετ για κανένα χρήστη.
<P>
Παρόλα αυτά, το τελικό ισοζύγιο της έκθεσης παραμένει αρνητικό. " ΕΕ οφείλει να δώσει μεγάλη βαρύτητα στο δημόσιο διάλογο, ούτως ώστε να εξασφαλίζεται τόσο η ελευθερία της έκφρασης όσο και η προστασία των προσωπικών δεδομένων, σε συνεργασία με την κοινωνία των πολιτών.
<SPEAKER ID="197" NAME="Olle Schmidt  " AFFILIATION="ALDE">
γραπτώς. - (SV) Οφείλω να παραδεχθώ ότι το πακέτο "τηλεπικοινωνίες" αποτελεί μία εκ των δυσκολότερων νομοθετικών προτάσεων που έχω δει ποτέ να υποβάλλονται στο Κοινοβούλιο. Αφενός επειδή είναι πολύπλοκη από τεχνική άποψη, λόγω της αλληλοεπικάλυψης των νομοθετικών προτάσεων και, αφετέρου, επειδή η ισορροπία μεταξύ εμπιστευτικότητας και ασφάλειας, λόγω της ίδιας τής της φύσης, απαιτεί ιδιαίτερη προσοχή. Έκρινα ότι, ενώ το διαδίκτυο δεν είναι δυνατόν να μην υπόκειται σε καμία ρύθμιση, οι αρχές μιας κοινωνίας, η οποία διέπεται από το κράτος δικαίου, δεν πρέπει εντούτοις να υποβιβάζονται. Δεν μπορώ να δεχθώ την ιδιωτικοποίηση της απονομής δικαιοσύνης, κάτι το οποίο θα συνέβαινε εάν οι ιδιωτικές εταιρείες είχαν δικαίωμα να παρεμβαίνουν και να λογοκρίνουν περιεχόμενα του παγκόσμιου ιστού, πριν δοθεί η δυνατότητα στους χρήστες να εκφράσουν τη δική τους άποψη. Εάν η προοπτική είναι η διαφάνεια να αποτελέσει καθοδηγητική αρχή, το φιλτράρισμα μάλλον είναι ιδιαίτερα προβληματικό.
<P>
Ενώ πρέπει να είναι σαφές ότι η παρακολούθηση των πολιτών που χρησιμοποιούν το διαδίκτυο δεν πρέπει ποτέ να επιτρέπεται για εμπορικούς λόγους, φυσικά και δεν πρόκειται να συμβάλω σε καμία περίπτωση στη θέσπιση νομοθεσίας, παραδείγματος χάριν, η οποία θα εμπόδιζε την αστυνομία να διερευνά υποθέσεις παιδικής πορνογραφίας ή η οποία θα έθετε σε κίνδυνο με οποιονδήποτε άλλο τρόπο τη δημόσια υγεία. Ήταν σημαντικό να μην συμμετάσχω στη δημιουργία ενός ευρωπαϊκού νομικού πλαισίου το οποίο θα παρακώλυε την ανάπτυξη της τεχνολογίας και θα περιόριζε το δημοκρατικό, κοινωνικό και επαγγελματικό πεδίο εφαρμογής και τις δυνατότητες του διαδικτύου.
<P>
Τέλος, έκρινα ότι υπήρχαν επαρκείς προστατευτικοί μηχανισμοί ώστε να έχω τη δυνατότητα να ψηφίσω υπέρ της απελευθέρωσης της αγοράς τηλεπικοινωνιών, η οποία κατά τ' άλλα είναι τόσο σημαντική.
<SPEAKER ID="198" NAME="Dominique Vlasto  " LANGUAGE="FR">
Θέλησα να ψηφίσω υπέρ της έκθεσης της κ. Trautmann, επειδή κατοχυρώνει την κοινωνική, πολιτιστική και οικονομική αξία των ραδιοσυχνοτήτων, προβλέποντας καλύτερη διαχείριση του ραδιοφάσματος προς όφελος όλων των φορέων λειτουργίας και των καταναλωτών.
<P>
" πρώτη ανάγνωση μας επιτρέπει επίσης να παρουσιάσουμε μια ισορροπημένη εναλλακτική πρόταση στην αρχική πρόταση της Επιτροπής, ανάγοντας την Επιτροπή μάλλον σε διαιτητή παρά σε δικαστή, όσον αφορά την παρακολούθηση του ανταγωνισμού. Οι εθνικές ρυθμιστικές αρχές πρέπει να συνεχίσουν να διαδραματίζουν έναν πλήρη ρόλο.
<P>
Λυπούμαι, ωστόσο, για την έγκριση της προφορικής τροπολογίας της κ. Trautmann. Ενώ φαίνεται απολύτως αποδεκτή, η τροπολογία αυτή στην πραγματικότητα θεσπίζει μια ιεραρχία στα θεμελιώδη δικαιώματα των τελικών χρηστών καταργώντας κάθε προληπτική δράση, χωρίς να εκδίδεται προηγουμένως δικαστική απόφαση όσον αφορά την κοινοποίηση και την επιγραμμική διανομή περιεχομένου. Τα χθεσινά γεγονότα τα οποία σημειώθηκαν σε ένα φινλανδικό σχολείο αποδεικνύουν περισσότερο από ποτέ, γιατί θα πρέπει να θέσουμε σε εφαρμογή ορθά μελετημένους και κατάλληλους μηχανισμούς πρόληψης. Αυτός ήταν και ο στόχος της τροπολογίας συνεργασίας την οποία στήριζα, και ως εκ τούτου λυπούμαι για την κατάσταση που επικρατεί τώρα στο Κοινοβούλιο.
<SPEAKER ID="199" NAME="Marian Zlotea  " AFFILIATION="PPE-DE">
γραπτώς. - (RO) Ως εισηγήτρια της Επιτροπής Εσωτερικής Αγοράς και Προστασίας των Καταναλωτών για αυτή την έκθεση, χαίρομαι που το έργο το οποίο έφεραν εις πέρας οι συνάδελφοί μου κατά τους τελευταίους τρεις μήνες απέκτησε υπόσταση σε αυτή την ισορροπημένη έκθεση, η οποία περιλαμβάνει σημαντικές βελτιώσεις στον τομέα των ηλεκτρονικών επικοινωνιών. Πιστεύω ότι αυτές οι αλλαγές θα ωφελήσουν τους καταναλωτές, παρέχοντάς τους ένα ευρύ φάσμα επιλογών· πιστεύω επίσης ότι οι αλλαγές αυτές θα στηρίξουν την ανάπτυξη ανταγωνιστικής αγοράς.
<P>
Πιστεύω ότι η διατήρηση του λειτουργικού διαχωρισμού ως διαθέσιμη επιλογή των εθνικών αρχών, θα τους δώσει τη δυνατότητα να προωθήσουν την ανταγωνιστικότητα στον τομέα αυτό. " ευρωπαϊκή οικονομική ανάπτυξη και η ευημερία των καταναλωτών εξαρτώνται από τον δυναμισμό και την ανταγωνιστικότητα του τομέα των τηλεπικοινωνιών. Οι ανταγωνιστικές αγορές διαθέτουν περισσότερες ευρυζωνικές συνδέσεις και οι νεοεισερχόμενοι στην αγορά έφεραν μαζί τους μεγαλύτερη ταχύτητα και καινοτόμες υπηρεσίες.
<P>
Κατ' αυτόν τον τρόπο, οι στόχοι της νέας οδηγίας έχουν επιτευχθεί: αναθεωρημένη διαχείριση του ραδιοφάσματος, βελτιωμένη συνοχή των κανονισμών οι οποίοι διέπουν την εσωτερική αγορά ηλεκτρονικών επικοινωνιών, και αυξημένο επίπεδο ασφάλειας και ακεραιότητας, προς όφελος των χρηστών των υπηρεσιών.
<SPEAKER ID="201" NAME="Carlos Coelho  " AFFILIATION="PPE-DE">
γραπτώς. - (PT) Ξεκινώντας το 2001, η απελευθέρωση των τηλεπικοινωνιών εξασφάλισε απόλυτη πρωτοβουλία στις ευρωπαϊκές αγορές, οι οποίες τώρα είναι περισσότερο ανταγωνιστικές, καινοτόμες και εξαιρετικά κερδοφόρες. Αναμφίβολα, από αυτή την ανάπτυξη ωφελήθηκαν κατά κύριο λόγο οι ευρωπαίοι καταναλωτές, με περισσότερες και καλύτερες υπηρεσίες, μορφές και περιεχόμενο, οι οποίες καθίστανται ολοένα και πιο προσβάσιμες. Επρόκειτο για μια τεχνολογική, οικονομική και κοινωνικοπολιτιστική εξέλιξη, οιονεί επανάστασης.
<P>
Παρά τη σαφώς θετική αξιολόγηση, δεν είναι δυνατόν να επαναπαυθούμε στις δάφνες μας.
<P>
Εξακολουθούν να υπάρχουν δυσκολίες οι οποίες εμποδίζουν τη δημιουργία μιας πραγματικά ολοκληρωμένης αγοράς. Οφείλονται κατά βάση στις ανομοιότητες ως προς την εφαρμογή των ευρωπαϊκών κανονισμών, για την οποία είναι αρμόδια η εκάστοτε εθνική ρυθμιστική αρχή.
<P>
Συνεπώς, υποστηρίζω τη δημιουργία του BERT, ή αλλιώς του Φορέα Ευρωπαϊκών Ρυθμιστικών Αρχών στον τομέα των Τηλεπικοινωνιών, ο οποίος αποτελεί μια ισχυροποιημένη εκδοχή του οργανισμού ευρωπαϊκών ρυθμιστικών αρχών στον τομέα των δικτύων ηλεκτρονικών επικοινωνιών και υπηρεσιών (ΟΕΡΑ). Θα είναι υπεύθυνος για τη συνεκτικότερη εφαρμογή των κανονισμών και θα μπορεί να βασιστεί στη συμμετοχή των εθνικών ρυθμιστικών αρχών, οι οποίες διαθέτουν πολύτιμη εμπειρία της κατάστασης που επικρατεί καθημερινά στις αγορές. Με τη δημιουργία του BERT, θα ακολουθηθεί μια συνεκτική ρυθμιστική προσέγγιση σε ολόκληρη την ΕΕ ως προς τα διορθωτικά μέτρα τα οποία λαμβάνουν οι εθνικές ρυθμιστικές αρχές, χωρίς καμία εξάρτηση από την κυβέρνηση και τη βιομηχανία.
<P>
Ο BERT θα συμβάλλει επίσης στην αύξηση της ευαισθητοποίησης των καταναλωτών. Από την άποψη αυτή, η ΕΕ μπορεί δικαιολογημένα να είναι ικανοποιημένη, δεδομένου του ρόλου της στην ουσιαστική μείωση του κόστους της περιαγωγής.
<SPEAKER ID="202" NAME="Ona Juknevičien " AFFILIATION="ALDE">
γραπτώς. - (LT) " ελευθέρωση της ευρωπαϊκής αγοράς τηλεπικοινωνιών έχει ωφελήσει ολόκληρη την Ευρωπαϊκή Ένωση. " ανάπτυξη ενεργότερου ανταγωνισμού στον τομέα αυτό έχει αποτελέσει το βασικό κίνητρο για την υλοποίηση επενδύσεων και καινοτομιών. Συμφωνώ με την Επιτροπή ότι η αγορά τηλεπικοινωνιών εξακολουθεί να χρειάζεται έλεγχο έως ότου αρχίσει να λειτουργεί σύμφωνα με τους γενικούς νόμους του ανταγωνισμού.
<P>
Εντούτοις, δεν συμφωνώ, κατά βάση, με την πρόταση της Επιτροπής για την ίδρυση ενός ακόμη οργάνου που θα ρυθμίζει την εν λόγω αγορά, καθώς ένα τέτοιο όργανο θα αύξανε περισσότερο τον γραφειοκρατικό φόρτο και θα ήταν αποστασιοποιημένο από τις ρυθμισμένες αγορές των κρατών μελών. Στην ψηφοφορία θα στηρίξω τις τροπολογίες τις οποίες πρότεινε η Επιτροπή Βιομηχανίας, Έρευνας και Ενέργειας (ITRE), οι οποίες αποσκοπούν στη διεύρυνση του ρόλου του ισχύοντος Φορέα Ευρωπαϊκών Ρυθμιστικών Αρχών στον τομέα των Τηλεπικοινωνιών (BERT), και στην απόδοση περισσότερων εξουσιών στην Ευρωπαϊκή Επιτροπή.
<P>
Οι εθνικές ρυθμιστικές αρχές της αγοράς τηλεπικοινωνιών θα πρέπει να συνεργαστούν στενότερα με τον BERT και την Ευρωπαϊκή Επιτροπή. Κατά την άποψή μου, η πρόταση της Επιτροπής Βιομηχανίας θα έδινε τη δυνατότητα στους φορείς της αγοράς να ρυθμίζονται αποτελεσματικότερα και θα εξασφάλιζε την αποτελεσματική συμμετοχή των εθνικών ρυθμιστικών αρχών και τη χρήση της εμπειρίας τους σε επίπεδο ΕΕ. Αυτό κατ' επέκταση, θα συνέβαλε στην αποτροπή της κατασπατάλησης των χρημάτων των φορολογουμένων για τη δημιουργία ενός ακόμη πιο γραφειοκρατικού μηχανισμού.
<SPEAKER ID="203" NAME="David Martin  " AFFILIATION="PSE">
γραπτώς. - Χαιρετίζω την έκθεση της Pilar del Castillo σχετικά με την Ευρωπαϊκή Αρχή για την Αγορά "λεκτρονικών Επικοινωνιών. Το όραμα της έκθεσης για τη σύσταση ενός Φορέα Ευρωπαϊκών Ρυθμιστικών Αρχών ο οποίος θα ενεργεί ως γέφυρα μεταξύ της Επιτροπής και των εθνικών ρυθμιστικών αρχών ευθύνεται σε σημαντικό βαθμό για την πολυπλοκότητα της αγοράς και τη διαρκώς επεκτατική της φύση. " άποψη αυτή αποτυπώνεται στην ψήφο μου.
<SPEAKER ID="205" NAME="Carlos Coelho  " AFFILIATION="PPE-DE">
γραπτώς. - (PT) Στόχος της παρούσας πρότασης είναι η προώθηση συντονισμένης δράσης σε επίπεδο ΕΕ προκειμένου να διασφαλισθεί η αποτελεσματική χρήση του ψηφιακού μερίσματος.
<P>
" μετάβαση από την αναλογική στην ψηφιακή επίγεια τηλεόραση έως τα τέλη του 2012, δεδομένου ότι η ανώτερη απόδοση της ψηφιακής τεχνολογίας θα απελευθερώσει σημαντική ποσότητα φάσματος, θα εξασφαλίσει μια μοναδική ευκαιρία για την ΕΕ να διευρύνει τις δυνατότητες για την ανάπτυξη της αγοράς και την επέκταση των ποιοτικών υπηρεσιών και επιλογών για τους καταναλωτές.
<P>
Υπάρχει επομένως ελπίδα ότι τα κράτη μέλη θα καταφέρουν να απελευθερώσουν το ψηφιακό τους μέρισμα το ταχύτερο δυνατόν προκειμένου να δώσουν τη δυνατότητα στους ευρωπαίους πολίτες να επωφεληθούν από ένα ολόκληρο νέο φάσμα καινοτόμων και ανταγωνιστικών υπηρεσιών.
<P>
Τα κράτη μέλη πρέπει, κατά συνέπεια, να αποφασίσουν πώς θα χρησιμοποιήσουν το ψηφιακό μέρισμα και να διασφαλίσουν ότι στις διαθέσιμες ζώνες ραδιοσυχνοτήτων παρέχονται όλοι οι τύποι υπηρεσιών ηλεκτρονικών επικοινωνιών, σύμφωνα με το αντίστοιχο εθνικό σχέδιο κατανομής συχνοτήτων και τους κανονισμούς της Διεθνούς Ένωσης Τηλεπικοινωνιών.
<P>
Ωστόσο, η τήρηση μιας συντονισμένης κοινοτικής προσέγγισης είναι ζωτικής σημασίας, ώστε να μπορέσουμε να αποφύγουμε τις επιζήμιες παρεμβολές μεταξύ των κρατών μελών, και επίσης μεταξύ των κρατών μελών και τρίτων χωρών. Κατ' αυτόν τον τρόπο, τα οφέλη της χρήσης του φάσματος θα μεγιστοποιηθούν, εξασφαλίζοντας έτσι τη βέλτιστη χρήση από κοινωνική και οικονομική άποψη.
<SPEAKER ID="206" NAME="David Martin  " AFFILIATION="PSE">
γραπτώς. - Το φάσμα αποτελεί ένα πεπερασμένο μέσο του κλάδου των τηλεπικοινωνιών. Με τα κράτη μέλη αποφασισμένα να πραγματοποιήσουν μια πλήρη μετάβαση στην ψηφιακή τηλεόραση έως το 2012, θα καταστεί διαθέσιμο μεγαλύτερο φάσμα. Επομένως πρέπει να εξεταστεί με προσοχή ο τρόπος με τον οποίο θα χρησιμοποιηθεί. Πιστεύω ότι η έκθεση της Patrizia Toia, σχετικά με την κοινή προσέγγιση για τη χρήση του φάσματος που απελευθερώνεται από την ψηφιακή μετάβαση, αναγνωρίζει την αντικρουόμενη ζήτηση του φάσματος και αιτιολογεί τα ζητήματα της ουδετερότητας των υπηρεσιών και της τεχνολογίας κατά την έκδοση νέων αδειών. Κατά συνέπεια, ψήφισα υπέρ των συστάσεών της.
<SPEAKER ID="208" NAME="Marco Cappato  " AFFILIATION="ALDE">
γραπτώς. - (IT) Εμείς οι βουλευτές του Φιλελεύθερου κόμματος απείχαμε από την έγκριση της έκθεσης Harbour προκειμένου να επισημάνουμε τις ευκαιρίες οι οποίες χάθηκαν για τη λήψη άμεσων, δεσμευτικών μέτρων για την προώθηση της συμπερίληψη των ανθρώπων με αναπηρίες. Παρότι έχει σημειωθεί ορισμένη πρόοδος, πρέπει να επιβληθούν ελάχιστες υποχρεωτικές απαιτήσεις στις αρμόδιες αρχές και στους τηλεπικοινωνιακούς φορείς όσον αφορά την συμπερίληψη των ατόμων με αναπηρίες. Παραδείγματος χάριν, δεν έχουν ληφθεί υπόψη οι προτάσεις οι οποίες καταρτίστηκαν από κοινού με την Ένωση Luca Coscioni για τον υποτιτλισμό όλων των δημόσιων τηλεοπτικών εκπομπών, όπως τα δελτία ειδήσεων και οι εκπομπές επικαιρότητας· οι ραδιοτηλεοπτικοί φορείς δεν θα είναι υποχρεωμένοι να ενημερώνουν τους χρήστες με αναπηρίες σε περιοδική βάση σχετικά με τις υπηρεσίες τους οι οποίες προορίζονται ειδικά για αυτούς, και σχετικά με τις μειωμένες τιμές οι οποίες τίθενται στη διάθεσή τους.
<P>
Επιπλέον, εξακολουθεί να υπάρχει αρκετή σύγχυση σχετικά με την εγγύηση της ουδετερότητας του διαδικτύου και τη διαφύλαξη των θεμελιωδών δικαιωμάτων των χρηστών. Ο παγκόσμιος ιστός υποβάλλεται ολοένα περισσότερο σε μιλιταριστικού τύπου παρακολούθηση και, με πρόσχημα την προστασία της ασφάλειας, οι ελευθερίες των χρηστών φαλκιδεύονται για άλλη μία φορά, δεδομένης της δυνατότητας συστηματικού "φιλτραρίσματος" του ιστού, η προστασία και η εγγυήσεις για τους χρήστες δεν έχουν ακόμη αποδειχθεί.
<SPEAKER ID="950" NAME="Κωνσταντίνος Δρούτσας  " LANGUAGE="EL">
H Ευρωπαϊκή Ένωση με το νέο πακέτο προτάσεων για τις ηλεκτρονικές επικοινωνίες προωθεί μέτρα αστυνόμευσης-τρομοκράτησης των χρηστών του Ιντερνετ και όλων των ηλεκτρονικών επικοινωνιών με πρόφαση την δημόσια ασφάλεια και την προστασία δικαιωμάτων με την καθιέρωση συστημάτων "φιλτραρίσματος". Ταυτόχρονα ομογενοποιεί την εσωτερική ευρωενωσιακή αγορά τηλεπικοινωνιών, διαδικτύου, παραγωγής και μετάδοσης εικόνας και ήχου, ραδιοτηλεοπτικών μέσων και δορυφορικών συνδέσεων υπό τον έλεγχο μίας ενισχυμένης "ανεξάρτητης" αρχής προς όφελος των μονοπωλιακών επιχειρήσεων.
<P>
H εξασφάλιση των κερδών και η ενίσχυση της θέσης των ευρωπαϊκών μονοπωλίων απέναντι στον διεθνή ανταγωνισμό κατοχυρώνεται μέσα από την διαδικασία απελευθέρωσης και ενοποίησης των αγορών σε ευρωπαϊκό επίπεδο, που, μετά την πλήρη απελευθέρωση και ιδιωτικοποίηση σε εθνικό επίπεδο, θα οδηγήσει σε νέες αναδιαρθρώσεις υπερσυγκέντρωσης των μέσων και συσσώρευσης κεφαλαίου σε βάρος των εργαζομένων στον τομέα και των χρηστών.
<P>
Ο διαχωρισμός των υποδομών από την προσφορά υπηρεσιών και την εμπορία διατηρεί την χρηματοδότηση των υποδομών από το δημόσιο, ως μη επικερδείς για το κεφάλαιο δραστηριότητες, και ξεπουλά τις υπηρεσίες στους ιδιώτες.
<P>
H αποδοχή αυτών των προτάσεων από τις κεντροδεξιές και κεντροαριστερές δυνάμεις αποδεικνύει για άλλη μία φορά την θερμή υποστήριξή τους στις επιλογές του κεφαλαίου και επιβεβαιώνει την αναγκαιότητα αλλαγής του συσχετισμού δύναμης υπέρ των εργαζομένων για μία ριζικά διαφορετική πολιτική που θα αξιοποιεί τις νέες τεχνολογίες προς όφελος τους.
<SPEAKER ID="949" NAME="Małgorzata Handzlik  " AFFILIATION="PPE-DE">
γραπτώς. - (PL) " έκθεση η οποία εγκρίθηκε σχετικά με τις καθολικές υπηρεσίες και τα δικαιώματα των χρηστών υπηρεσιών ηλεκτρονικών επικοινωνιών έχει ως στόχο τη βελτίωση της θέσης των καταναλωτών στην αγορά ηλεκτρονικών υπηρεσιών. Οι καθολικές υπηρεσίες θα πρέπει να διασφαλίζουν ότι οι καταναλωτές έχουν πρόσβαση σε δημόσιες τηλεφωνικές υπηρεσίες, και να εξασφαλίζουν εθνικές και διεθνείς συνδέσεις καθώς και κλήσεις έκτακτης ανάγκης.
<P>
" έγκριση της παρούσας έκθεσης θα ενισχύσει τα δικαιώματα των καταναλωτών. Οι καταναλωτές θα έχουν δικαίωμα αλλαγής παρόχου υπηρεσιών τηλεπικοινωνίας διατηρώντας ταυτόχρονα τον τηλεφωνικό τους αριθμό. Επιπλέον, για τη μεταφορά αριθμού δεν θα πρέπει να απαιτείται περισσότερο από μία ημέρα. Αυτό είναι πολύ σημαντικό. " μέγιστη διάρκεια για την οποία μια εταιρεία τηλεπικοινωνιών μπορεί να συνάψει συμφωνία με έναν συνδρομητή θα περιοριστεί σε 24 μήνες. Επιπλέον, μια εταιρεία θα πρέπει να είναι σε θέση να παρέχει στον χρήστη την επιλογή σύναψης συμβολαίου για μέγιστη περίοδο 12 μηνών συμπεριλαμβανομένων όλων των απαραίτητων υπηρεσιών και του εξοπλισμού.
<P>
" πρόσβαση επίσης στον αριθμό έκτακτης ανάγκης 112 πρέπει να αυξηθεί. Αυτό είναι πολύ σημαντικό σε καταστάσεις κρίσης. Τα κράτη μέλη θα πρέπει να εξασφαλίζουν πλήρη πρόσβαση σε δημόσιες τηλεφωνικές υπηρεσίες όταν το δίκτυο καταρρέει ως αποτέλεσμα καταστροφής ή ανωτέρας βίας. " πρόσβαση στον αριθμό έκτακτης ανάγκης 116 για τα παιδιά που αγνοούνται θα πρέπει επίσης να βελτιωθεί. Επί του παρόντος, ο αριθμός αυτός λειτουργεί σε εθελοντική βάση σε μόλις επτά κράτη μέλη της ΕΕ.
<SPEAKER ID="209" NAME="Mieczysław Edmund Janowski  " AFFILIATION="UEN">
γραπτώς. - (PL) Χαιρέτησα θερμά την έκθεση σχετικά με την τροποποίηση των οδηγιών για τα δικαιώματα των χρηστών όσον αφορά δίκτυα ηλεκτρονικών επικοινωνιών, την οποία συνέταξε ο κ. Harbour. Είναι ένα ισορροπημένο έγγραφο το οποίο έχει ως στόχο να βελτιώσει σημαντικά την κατάσταση στην αγορά όσον αφορά τις ηλεκτρονικές υπηρεσίες. Ορθώς καταρτίστηκαν συμβιβαστικές τροπολογίες, οι οποίες έγιναν αποδεκτές από σημαντική πλειοψηφία των βουλευτών του Κοινοβουλίου. Χάρη σε αυτές κατέστη δυνατή η έγκριση της έκθεσης συνολικά, παρά τον πολύ μεγάλο αριθμό τροπολογιών.
<P>
Οι νομικές διατάξεις της Ένωσης στον τομέα των τηλεπικοινωνιών έχουν θεσπισθεί από τη δεκαετία του 1990. Πιστεύω ότι οι τροπολογίες των οδηγιών αποτελούν μια μεγάλη ευκαιρία για την προσαρμογή τους στις τρομακτικές τεχνολογικές αλλαγές που έχουν πραγματοποιηθεί. Αυτό είναι ιδιαίτερα σημαντικό καθώς σκοπεύουμε να προσθέσουμε τις επικοινωνίες κινητής τηλεφωνίας και την ευρυζωνική πρόσβαση στο διαδίκτυο στις καθολικές υπηρεσίες. Στους δικαιούχους θα πρέπει να διασφαλίζεται το δικαίωμα πλήρους ενημέρωσης σχετικά με όλους τους περιορισμούς που αφορούν την πρόσβαση σε νόμιμο λογισμικό. Οι πάροχοι υπηρεσιών πρέπει να εξασφαλίζουν την ασφάλεια του δικτύου, να προστατεύουν τα προσωπικά δεδομένα των χρηστών και να περιορίζουν τον καταιγισμό των ανεπιθύμητων μηνυμάτων (spam).
<P>
Πιστεύω ότι είναι ιδιαίτερα σημαντικό να λαμβάνονται υπόψη οι ανάγκες των ατόμων με αναπηρίες και των ηλικιωμένων ατόμων, οι οποίοι πρέπει να έχουν ευκολότερη πρόσβαση στις υπηρεσίες τηλεπικοινωνιών. Αισιοδοξούμε ότι θα αναδυθούν οι κατάλληλες νέες τεχνικές λύσεις όσον αφορά τον εξοπλισμό. Είμαι βέβαιος ότι οι εξελίξεις αυτές θα οδηγήσουν σε σημαντική μείωση του κόστους των τηλεπικοινωνιακών υπηρεσιών σε ολόκληρη την Ένωση. Επί του παρόντος, εξακολουθούμε να είμαστε υποχρεωμένοι να καταβάλλουμε άδικα υψηλές τιμές για τη διαβίβαση δεδομένων κατά μήκος των εσωτερικών συνόρων της Ένωσης, παρότι υφίσταται το σύστημα Σένγκεν.
<SPEAKER ID="210" NAME="David Martin  " AFFILIATION="PSE">
γραπτώς. - Αυτό το οποίο επισημαίνει με ιδιαίτερη έμφαση η έκθεση του Malcolm Harbour είναι ότι η τωρινή μεταχείριση των χρηστών του διαδικτύου και της τηλεφωνίας είναι άδικη. Στους δύσκολους αυτούς καιρούς της οικονομικής κρίσης, οι καταναλωτές πρέπει να είναι βέβαιοι για την αποδοτικότητα των δαπανών τους. Οι προτάσεις τις οποίες περιλαμβάνει η έκθεση συνεπάγονται ότι οι πελάτες θα ενημερώνονται καλύτερα και ότι τα προσωπικά τους δεδομένα, είτε είναι συνδεδεμένοι στο διαδίκτυο είτε όχι, θα είναι περισσότερο ασφαλή. " διάταξη ότι οι χρήστες με αναπηρίες θα απολαμβάνουν ισοδύναμη πρόσβαση στο διαδίκτυο και στις υπόλοιπες υπηρεσίες επικοινωνίας διασφαλίζουν ότι όλοι θα ωφελούνται από τη σημερινή ψηφιακή εποχή. Ψήφισα υπέρ της έκθεσης αυτής.
<SPEAKER ID="211" NAME="Andreas Mölzer  " AFFILIATION="NI">
γραπτώς. - (DE) Σήμερα, καταβάλλεται μια προσπάθεια να διασφαλισθούν οικονομικά συμφέροντα με κάθε δυνατό μέσο. Ξαφνικά, μια οδηγία πλαίσιο σχετικά με την παροχή τηλεπικοινωνιών πρόκειται να συμπεριλάβει πλήθος νομοθετικών διατάξεων για τα πνευματικά δικαιώματα. Για την ΕΕ είναι σπουδαία υπόθεση να θεσπίζει μια υποχρέωση η οποία επιβάλλει στους παρόχους υπηρεσιών να προειδοποιούν τους πελάτες τους για τους κινδύνους παραβίασης "δικαιωμάτων πνευματικής ιδιοκτησίας", με κυρώσεις οι οποίες ρυθμίζονται σε εθνικό επίπεδο. Μετά ο ένας μπορεί να κατηγορήσει τον άλλο. Επιπλέον, στην έκθεση την οποία έχουμε ενώπιον μας, μεγάλοι φορείς ανάπτυξης λογισμικού έχουν επιχειρήσει να προσκόψουν την πορεία των μικρότερων ανταγωνιστών τους.
<P>
Ενδεχομένως να σημειωθούν παραβιάσεις της νομοθεσίας στο διαδίκτυο - η παιδική πορνογραφία είναι μια τέτοια περίπτωση - κατά των οποίων πρέπει να λάβουμε μέτρα, αλλά δεν πρέπει να επιτρέψουμε τη θυσία της προστασίας των δεδομένων στον βωμό των οικονομικών συμφερόντων μερικών μεγαλοεπιχειρήσεων και πολυεθνικών εταιρειών. " αρχική ιδέα η οποία κρύβεται πίσω από το πακέτο "τηλεπικοινωνίες" ήταν πολύ λογική, αλλά λόγω του πλήθους των τροπολογιών - συμπεριλαμβανομένων μεταξύ αυτών ενδεχομένως και ένα-δύο τροπολογιών με το είδος του επικίνδυνου περιεχομένου που μόλις περιέγραψα - απείχα από την ψηφοφορία.
<SPEAKER ID="212" NAME="Nicolae Vlad Popa  " AFFILIATION="PPE-DE">
γραπτώς. - (RO) " απελευθέρωση της αγοράς των τηλεπικοινωνιών, την οποία υλοποιεί η ΕΕ εδώ και 10 έτη, αποτελεί αδιαμφισβήτητη επιτυχία.
<P>
" μεταρρύθμιση του ρυθμιστικού πλαισίου των ηλεκτρονικών επικοινωνιών αποτελεί μέρος της καθολικής στρατηγικής της Επιτροπής όσον αφορά την εσωτερική αγορά, και είναι σημαντική για την επίτευξη των στόχων της στρατηγικής της Λισαβόνας επειδή, από μακροοικονομική άποψη, οι τηλεπικοινωνίες συμβάλλουν στην αποτελεσματικότερη διεξαγωγή των δραστηριοτήτων σε άλλους τομείς.
<P>
Εκτιμώ το έργο των εισηγητών στο σύνολο αυτό των συνεκτικών και αποτελεσματικών μέτρων, τα οποία αντανακλούν τόσο τους στόχους της ΕΕ, όσο και τις απόψεις των περισσότερων βουλευτών του Κοινοβουλίου σχετικά με το ζωτικό πεδίο ανάπτυξης και ενίσχυσης των δεσμών με την εκπαίδευση, την έρευνα και την καινοτομία, και συγκεκριμένα για την οικοδόμηση της ευρωπαϊκής κοινωνίας των πληροφοριών, η οποία θα είναι προσαρμοσμένη στην παγκόσμια οικονομία και θα είναι ικανή να συμβάλει στην οικονομική μεγέθυνση δημιουργώντας θέσεις εργασίας και παρέχοντας καλύτερες υπηρεσίες, βελτιώνοντας κατ' αυτόν τον τρόπο τη συνολική ποιότητα ζωής των Ευρωπαίων.
<P>
" θετική ψήφος για σημαντικές παραμέτρους, όπως η διευκρίνιση και η διεύρυνση των δικαιωμάτων των χρηστών, η ενισχυμένη προστασία των προσωπικών δεδομένων, η δημιουργία ενός φορέα ευρωπαϊκών ρυθμιστικών αρχών (BERT), και η καλύτερη διαχείριση του φάσματος, αποδεικνύει τη μέριμνα του PPE-DE για την εξασφάλιση ισορροπίας μεταξύ της ενσωμάτωσης των θεμελιωδών δικαιωμάτων των ευρωπαίων πολιτών στην κοινωνία των πληροφοριών, και της δημιουργίας ενός ευνοϊκού πλαισίου για την καινοτομία και την οικονομική ανάπτυξη.
<SPEAKER ID="948" NAME="Bart Staes" AFFILIATION="Verts/ALE">
γραπτώς.- (NL) Αφορμή για την ψήφο μου κατά του πακέτου "τηλεπικοινωνίες" (έκθεση Harbour) στάθηκαν τα νομικά κενά της οδηγίας, τα οποία ενδεχομένως να συνιστούν παραβίαση των ελευθεριών μας. Τα κράτη μέλη εξουσιοδοτούν τους παρόχους να παρακολουθούν τις διαδικτυακές δραστηριότητες των χρηστών. Ελπίζω ότι, όταν θα εφαρμοστούν αυτοί οι νέοι κανόνες, τα κράτη μέλη δεν θα ενδώσουν στον πειρασμό του φιλτραρίσματος του περιεχομένου του διαδικτύου. Το καθήκον αυτό θα πρέπει να αφορά αποκλειστικά την αστυνομία.
<P>
Κατανοώ ότι πρέπει να αντιμετωπιστούν οι παραβιάσεις των δικαιωμάτων πνευματικής ιδιοκτησίας στο διαδίκτυο, αυτό όμως δεν θα πρέπει να συνεπάγεται την καταπάτηση της ελευθερίας των επιμέρους χρηστών του διαδικτύου. Σίγουρα δεν μπορούμε να δημιουργήσουμε μια κατάσταση όπου εμείς θα παριστάνουμε τον ταχυδρόμο που ανοίγει τα γράμματα για να ελέγξει εάν το περιεχόμενό τους είναι πράγματι νόμιμο;
<P>
Οι τροπολογίες με τις οποίες η ομάδα των Πρασίνων επεδίωξε να βελτιώσει το εν λόγω κείμενο απορρίφθηκαν και επομένως δεν μπορώ πλέον να στηρίζω αυτή την πρόταση.
<P>
Θα ψήφιζα ευχαρίστως υπέρ των πολλών οφελών για τους καταναλωτές, αλλά θεωρώ ότι είναι απαράδεκτο να καθίστανται οι πάροχοι υπεύθυνοι για τα περιεχόμενα του διαδικτύου. Εξάλλου, δεν ήταν αυτός ο σκοπός αυτής της νομοθεσίας.
<SPEAKER ID="214" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " παράνομη υλοτομία και αποψίλωση προξενούν σοβαρή ζημία στο περιβάλλον, και επικρατεί γενική ομοφωνία ως προς το ότι πρέπει να περιοριστεί η εκκαθάριση των ευαίσθητων τροπικών δασών. " Λίστα του Ιουνίου τάσσεται επομένως υπέρ της άποψης ότι τα επιμέρους κράτη θα πρέπει να θεσπίσουν κώδικες συμπεριφοράς όσον αφορά την εισαγωγή τροπικής ξυλείας. Χαιρετίζουμε επίσης τις πρωτοβουλίες επισήμανσης, παραδείγματος χάριν του Συμβουλίου Διαχείρισης των Δασών, οι οποίες αφήνουν στους καταναλωτές μεγαλύτερο περιθώριο για τη λήψη συνειδητών αποφάσεων βάσει γεγονότων τα οποία αφορούν την αγορά ξυλείας ή προϊόντων ξυλείας.
<P>
Δυστυχώς, το εξέχον χαρακτηριστικό της παρούσας έκθεσης είναι η προφανής επιθυμία προώθησης των θέσεων του Ευρωπαϊκού Κοινοβουλίου σε ζητήματα τα οποία αφορούν τη δασική πολιτική εν γένει.
<P>
" Λίστα του Ιουνίου πρεσβεύει ακράδαντα την άποψη ότι μια κοινή δασική πολιτική εντός του πλαισίου της συνεργασίας της ΕΕ δεν θα ήταν επιθυμητή. Αντιθέτως, η ευθύνη για ζητήματα τα οποία αφορούν ή συνδέονται με τις δασικές πολιτικές των επιμέρους κρατών μελών θα πρέπει να παραμείνει σε εθνικό επίπεδο. Βάσει αυτών των προβληματισμών, η Λίστα του Ιουνίου επέλεξε να καταψηφίσει την έκθεση.
<SPEAKER ID="215" NAME="Ian Hudghton  " AFFILIATION="Verts/ALE">
γραπτώς. - Με χαρά στήριξα την έκθεση της συναδέλφου μου, κ. Lucas, σχετικά με τη Διεθνή Συμφωνία για την Τροπική Ξυλεία. Εκατομμύρια εκτάρια τροπικού δάσους καταστρέφονται ετησίως και οι επακόλουθες εκπομπές άνθρακα θα έχουν δραστικές επιπτώσεις στον πλανήτη. " ΕΕ πρέπει να διασφαλίσει μελλοντικά ότι θα διαδραματίσει ηγετικό ρόλο στον περιορισμό των καταστροφικών και περιττών πρακτικών.
<SPEAKER ID="216" NAME="David Martin  " AFFILIATION="PSE">
γραπτώς. - Χαιρετίζω την έκθεση της κ. Lucas σχετικά με τη Διεθνή Συμφωνία για την Τροπική Ξυλεία του 2006. " σοβαρή προσέγγιση της διατήρησης του περιβάλλοντος αποτελεί την καθιέρωση ενός αποτελεσματικού πλαισίου διαβούλευσης, διεθνούς συνεργασίας και ανάπτυξης πολιτικής σχετικά με την οικονομία της ξυλείας σε παγκόσμιο επίπεδο. " ΕΕ πρέπει να στηρίξει τη διατήρηση, την αναδάσωση και την αποκατάσταση των υποβαθμισμένων δασικών εκτάσεων. Πιστεύω ότι η παρούσα έκθεση συμβάλλει στον ορθό προσανατολισμό της ΕΕ για την επίτευξη μιας βιώσιμης οικονομίας της ξυλείας και γι' αυτό την υπερψήφισα.
<SPEAKER ID="217" NAME="Véronique Mathieu  " AFFILIATION="PPE-DE">
γραπτώς. - (FR) Τουλάχιστον 20 έτη μετά τη σύναψη της πρώτης συμφωνίας για την τροπική ξυλεία, είμαστε υποχρεωμένοι να παραδεχθούμε ότι η υπέρμετρη εκμετάλλευση και τη παράνομη υλοτομία εξακολουθούν να αποτελούν πρόβλημα.
<P>
Είναι επομένως επιτακτική η ανάγκη να αναθεωρήσουμε τη συμφωνία προκειμένου να αντανακλά καλύτερα αυτούς τους νέους στόχους.
<P>
Είναι πλέον τετελεσμένο γεγονός: η Διεθνής Συμφωνία για την Τροπική Ξυλεία που επέβαλε η Επιτροπή στο πλαίσιο της UNCTAD (της Διάσκεψης των "νωμένων Εθνών για το εμπόριο και την ανάπτυξη) το 2006, ενσωματώνει τους νέους προβληματισμού για τη βιώσιμη και νόμιμη εκμετάλλευση των δασικών περιοχών. Χαιρετίζω θερμά την ενσωμάτωση αυτών των στόχων.
<P>
Ωστόσο, οι παραγωγοί στις ενδιαφερόμενες χώρες δεν θα πρέπει να αναγκαστούν να υπομείνουν το αναπόφευκτο κόστος αυτών των νέων διατάξεων. " διεθνής κοινότητα πρέπει να θεσπίσει ένα κατάλληλο πρόγραμμα οικονομικής αντιστάθμισης
<P>
Θα ήθελα επίσης η Επιτροπή να λάβει περαιτέρω μέτρα και να θεσπίσει συνολική νομοθεσία προκειμένου να διασφαλίσει ότι στην ευρωπαϊκή αγορά διατίθενται ξυλεία και προϊόντα ξυλείας που προέρχονται μόνο από δάση, η διαχείριση των οποίων πραγματοποιείται προς όφελος της αειφόρου ανάπτυξης και η εκμετάλλευση των οποίων είναι νόμιμη.
<P>
Αυτός είναι ο μόνος τρόπος να ενθαρρυνθούν οι παραγωγοί να διεξάγουν νόμιμα τις επιχειρήσεις τους και να σέβονται το περιβάλλον και, κατ' επέκταση, να προωθούν σε παγκόσμιο επίπεδο, την ορθή και βιώσιμη εκμετάλλευση των τροπικών δασών.
<SPEAKER ID="219" NAME="Sylwester Chruszcz  " AFFILIATION="NI">
γραπτώς. - (PL) Σήμερα υποστήριξα το ψήφισμα σχετικά με τη Διεθνή Συμφωνία για την Τροπική Ξυλεία 2006 (ITTA). Τάχθηκα υπέρ του επειδή πιστεύω ότι η υποστήριξη μέτρων τα οποία αποσκοπούν στην επίλυση περιφερειακών ή παγκόσμιων περιβαλλοντικών προβλημάτων στη διεθνή αρένα, αποτελεί έναν από τους πιο χρήσιμους τομείς δραστηριότητας της Ευρωπαϊκής Ένωσης. Πιστεύω ότι όλοι γνωρίζουμε την ανάγκη διασφάλισης της προστασίας και της βιώσιμης διαχείρισης των τροπικών δασών, και πρόβλεψης της ανάπλασης των υποβαθμισμένων εκτάσεων αυτών των δασών.
<SPEAKER ID="221" NAME="Philip Bushill-Matthews  " AFFILIATION="PPE-DE">
γραπτώς. - Εγώ και οι βρετανοί συνάδελφοί μου του Συντηρητικού κόμματος τασσόμαστε ιδιαίτερα υπέρ του μεγαλύτερου μέρους αυτού του ψηφίσματος. Στηρίζουμε ακράδαντα την έκκληση για μείωση του διοικητικού φόρτου, την επιδίωξη της στρατηγικής της Λισαβόνας για την ανάπτυξη και την απασχόληση, τη στήριξη των ΜΜΕ, την περαιτέρω πρόοδο της ολοκλήρωσης της Ενιαίας Αγοράς, των μέτρων για την ενίσχυση των δικαιωμάτων των καταναλωτών, την ανάληψη περαιτέρω δράσης σχετικά με την αλλαγή του κλίματος, τις διασυνοριακές πρωτοβουλίες στον τομέα της υγειονομικής περίθαλψης και την τόνωση των σχέσεων με τις "νωμένες Πολιτείες.
<P>
Ωστόσο, είναι αδύνατον να στηρίξουμε το κείμενο για την κύρωση της Συνθήκης της Λισαβόνας, την έκκληση χάραξης κοινής μεταναστευτικής πολιτικής, την έκκληση για κοινή πολιτική ασύλου ή την έκκληση για τη δημιουργία μιας ευρωπαϊκής υπηρεσίας εξωτερικής δράσης.
<SPEAKER ID="222" NAME="Sylwester Chruszcz  " AFFILIATION="NI">
γραπτώς. - (PL) Σήμερα ψήφισα κατά του ψηφίσματος του Ευρωπαϊκού Κοινοβουλίου για το νομοθετικό πρόγραμμα και το πρόγραμμα εργασίας της Ευρωπαϊκής Επιτροπής για το 2009. Τα φιλόδοξα σχέδια της Επιτροπής προβλέπουν περισσότερη περιττή εναρμόνιση και επιβολή οδηγιών στα κράτη μέλη κατά το ερχόμενο έτος. Θα ήθελα επίσης να διαμαρτυρηθώ έντονα για την πίεση η οποία ασκείται στην Ιρλανδία και τα άλλα κράτη μέλη για τη συνέχιση της διαδικασίας κύρωσης της Συνθήκης της Λισαβόνας, όπως εκφράζεται στο πρώτο σημείο του ψηφίσματος. " προαναφερόμενη Συνθήκη απορρίφθηκε στο δημοψήφισμα το οποίο διεξήχθη στην Ιρλανδία.
<SPEAKER ID="223" NAME="Ilda Figueiredo  " AFFILIATION="GUE/NGL">
γραπτώς. - (PT) Ένδειξη της κατάστασης η οποία επικρατεί πρέπει να είναι το γεγονός ότι το Ευρωπαϊκό Κοινοβούλιο δεν έχει κατορθώσει να εγκρίνει κανένα ψήφισμα για τις προτεραιότητες του προγράμματος της Ευρωπαϊκής Επιτροπής. Προφανώς οι εκλογές του Ευρωπαϊκού Κοινοβουλίου πλησιάζουν, γεγονός το οποίο επηρεάζει τις αποφάσεις των βουλευτών, ιδίως εκείνων οι οποίοι επιθυμούν να συγκαλύψουν τους χειρισμούς τους και την ευθύνη τους για τις πολιτικές οι οποίες έχουν δυσχεράνει την κοινωνική κατάσταση, έχουν αυξήσει την ανεργία και την πρόσκαιρη και κακοπληρωμένη εργασία, έχουν επιφέρει τη χρηματοπιστωτική, την επισιτιστική και την ενεργειακή κρίση - η οποία επηρεάζει ιδιαίτερα τις οικονομικά ασθενέστερες χώρες και τα πιο ευάλωτα στρώματα της κοινωνίας - και έχουν αυξήσει τη στρατιωτικοποίηση των διεθνών σχέσεων, με όλους τους κινδύνους που μπορεί να συνεπάγεται για την παγκόσμια ειρήνη.
<P>
Ωστόσο, ταυτόχρονα δεν θέλουν να παραδεχθούν την ανάγκη εγκατάλειψης των πολιτικών οι οποίες έχουν οδηγήσει σε όλη αυτή την κατάσταση. Προτιμούν η Ευρωπαϊκή Επιτροπή να συνεχίζει με τα ίδια μέσα και τις ίδιες πολιτικές που οδήγησαν σε αυτή την κατάσταση, αν και έχουν προστεθεί ορισμένες "πινελιές" για να τηρούνται τα προσχήματα.
<P>
Συνεπώς εμμένουμε στις προτάσεις τις οποίες περιέχει το ψήφισμα της Ομάδας μας, συμπεριλαμβανομένων της ανάκλησης του Συμφώνου Σταθερότητας, του τερματισμού της ιδιωτικοποίησης και της απελευθέρωσης, της εξασφάλισης προτεραιότητας της απασχόληση με δικαιώματα, της εξάλειψης της φτώχειας και της κοινωνικής δικαιοσύνης.
<SPEAKER ID="224" NAME="Ona Juknevičien " AFFILIATION="ALDE">
γραπτώς. - (LT) Ψήφισα υπέρ του ψηφίσματος σχετικά με το νομοθετικό πρόγραμμα και πρόγραμμα εργασίας της Επιτροπής για το 2009 και εκφράζω τη λύπη μου για την απόρριψή του. Είναι ζωτικής σημασίας για την Επιτροπή η παρουσίαση μιας κοινοποίησης για την αξιολόγηση της υλοποίησης από τα κράτη μέλη της οδηγίας και του κανονισμού για τον συντονισμό των συστημάτων κοινωνικής ασφάλισης στα κράτη μέλη.
<P>
Στη διάρκεια της κατάρτισης του παρόντος εγγράφου ως σκιώδης εισηγήτρια, επεσήμανα ότι αυτά τα έγγραφα είναι πολύ σημαντικά για κάθε ευρωπαίο πολίτη. Καθορίζουν διαδικασίες και διευθετούν τα καθημερινά προβλήματα των ανθρώπων. Στόχος του εγγράφου αυτού δεν είναι η ενοποίηση των συστημάτων κοινωνικής ασφάλισης. Θέτει σε εφαρμογή διαδικασίες οι οποίες προβλέπουν τη λειτουργία διαφορετικών συστημάτων κοινωνικής ασφάλισης στα κράτη μέλη. Ταυτόχρονα εξασφαλίζει ότι οι πολίτες δεν βγαίνουν ζημιωμένοι από την κοινωνική ασφάλιση λόγω αυτών των διαφορών. " καθημερινή ευημερία όλων των πολιτών της ΕΕ εξαρτάται από την υλοποίηση αυτών των εγγράφων.
<P>
Δυστυχώς, δεν θα δοθεί στην Επιτροπή η αρμοδιότητα αξιολόγησης των επιτευγμάτων που έχουν πραγματοποιηθεί στα κράτη μέλη στο πλαίσιο της δημιουργίας των διευρωπαϊκών ενεργειακών δικτύων ή της πιθανής διάρκειας δημιουργίας της κοινής αγοράς ενέργειας ή της διασφάλισης της ενεργειακής ασφάλειας σε ολόκληρη την Ευρωπαϊκή Ένωση. Το ζήτημα αυτό έχει ζωτική σημασία για τη Λιθουανία, τη Λετονία και την Εσθονία, και επομένως τα θεσμικά όργανα της ΕΕ και κυρίως η Επιτροπή πρέπει να λάβουν συγκεκριμένα μέτρα προκειμένου να βγάλουν τα εν λόγω κράτη μέλη από την ενεργειακή τους απομόνωση και τα απαλλάξουν από την εξάρτησή τους από τη Ρωσία, τον μοναδικό τους προμηθευτή αερίου και ηλεκτρισμού.
<SPEAKER ID="947" NAME="Zita Pleštinská  " AFFILIATION="PPE-DE">
γραπτώς. - (SK) Καταψήφισα το ψήφισμα σχετικά με το νομοθετικό πρόγραμμα της Επιτροπής για το 2009, επειδή μεθόδευε την κατάρτιση σχεδίων τροπολογιών οι οποίες απαιτούν τη θέσπιση νέας νομοθεσίας στον κοινωνικό τομέα.
<P>
Εφόσον ο κοινωνικός τομέας εμπίπτει σχεδόν αποκλειστικά στην αρμοδιότητα των κρατών μελών, η Ομάδα μας απέρριψε την τροποποίηση της οδηγίας σχετικά με το Ευρωπαϊκό Ταμείο για την Εξισορρόπηση της Παγκοσμιοποίησης, τα ελάχιστα πρότυπα σχετικά με την άδικη απόλυση εργαζομένων, την προστασία των εργαζομένων οι οποίοι απασχολούνται με παράτυπες συμβάσεις εργασίας και τη βελτίωση των συνθηκών εργασίας και τη μείωση του αριθμού των ατυχημάτων στον χώρο εργασίας.
<P>
Τα ζητήματα νομικής προστασίας κατά των διακρίσεων διαφέρουν μεταξύ των κρατών μελών, ιδίως όσον αφορά τα αναπαραγωγικά δικαιώματα, τον θεσμό της παραδοσιακής οικογένειας, την παιδεία και τη θρησκεία. " πολιτική μας Ομάδα επομένως κρίνει ότι είναι απαραίτητο, εν προκειμένω, να διατηρηθεί η αρχή της επικουρικότητας κατά την οποία κάθε κράτος μέλος μπορεί να εφαρμόζει αυτές τις αρχές σύμφωνα με τις εθνικές του παραδόσεις και τα έθιμά του.
<P>
Το ζήτημα της ένταξης της Τουρκίας στην ΕΕ είναι επίσης ένα λεπτό ζήτημα το οποίο απασχολεί την πολιτική μας Ομάδα, καθώς πολλοί από τους βουλευτές ανήκουν στο γερμανικό και στο γαλλικό Συντηρητικό κόμμα.
<SPEAKER ID="225" NAME="Luís Queiró  " AFFILIATION="PPE-DE">
γραπτώς. - (PT) Το 2009 οι δραστηριότητες της Επιτροπής θα είναι επηρεασμένες από το χρονοδιάγραμμα των ευρωπαϊκών εκλογών, με αποτέλεσμα τη μείωση των πιθανοτήτων ανάληψης δράσης, ιδίως από την πλευρά ενός από τα θεσμικά όργανα. Εντούτοις, η περίσταση αυτή δεν θα μας αποτρέψει από την ανάπτυξη ενός ρεαλιστικού σχεδίου δράσης. Ο κόσμος απαιτεί να επανεξεταστούν τα πρότυπα και να καταστεί κατανοητό ότι η πραγματικότητα έχει ξεφύγει πλέον από πολλές θεωρητικές συζητήσεις περί οικονομικών και κοινωνικών μοντέλων και περί της πολλαπλής πόλωσης των διεθνών σχέσεων (τόσο όσον αφορά τη σκληρή δύναμη όσο και τις οικονομικές δυνάμεις ή σχέσεις μεταξύ εμπορικών δυνάμεων). Θέλουμε η Επιτροπή να ανταποκριθεί σε αυτή τη νέα πραγματικότητα με μια μακροπρόθεσμη προοπτική η οποία θα είναι ευέλικτη και προσαρμόσιμη όσον αφορά την υλοποίησή της. Ταυτόχρονα, θέλουμε ένα πρόγραμμα δράσης για το 2009 το οποίο θα συμβάλει στην αποσαφήνιση στους ψηφοφόρους κάθε κράτους μέλους, της σπουδαιότητας και του οφέλους των πολιτικών της ΕΕ για τις οικονομίες και τις κοινωνίες μας. " απόδειξη αυτή, η οποία θα πηγάζει περισσότερο από την ποιότητα των πολιτικών μας παρά από επικοινωνιακά ζητήματα, πρέπει να αποτελέσει την καρδιά των δραστηριοτήτων μας, των δραστηριοτήτων της Ευρωπαϊκής Επιτροπής. Δυστυχώς, το ψήφισμα το οποίο τέθηκε σε ψηφοφορία δεν αντανακλά αυτή την προσέγγιση και αυτός είναι ο λόγος για τον οποίο το καταψήφισα.
<SPEAKER ID="226" NAME="Catherine Stihler  " AFFILIATION="PSE">
γραπτώς. - Εξακολουθεί να υπάρχει ανάγκη προώθησης των δικαιωμάτων των παιδιών. Επί του παρόντος, δεν λαμβάνονται πολλά μέτρα για την αντιμετώπιση της παιδικής φτώχειας στην ΕΕ. Ένα στα πέντε παιδιά ζει στα όρια της φτώχειας στην ΕΕ - είναι υπερβολικά μεγάλος αριθμός. Χαίρομαι για την απόρριψη του προγράμματος εργασίας της Επιτροπής για το 2009 από το Ευρωπαϊκό Κοινοβούλιο. Πρέπει να καταβάλουμε περισσότερες προσπάθειες για να προωθήσουμε την αξιοπρεπή εργασία, προκειμένου να αντιμετωπίσουμε τη φτώχεια στην ΕΕ.
<SPEAKER ID="228" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ του κοινού ψηφίσματος του Ευρωπαϊκού Κοινοβουλίου σχετικά με την προετοιμασία της συνόδου κορυφής ΕΕ-Ινδίας, επειδή πιστεύω ότι είναι σημαντικό να προσαρμόσουμε τη στρατηγική μας εταιρική σχέση με την Ινδία, η οποία συνάφθηκε το 2004, στις νέες προκλήσεις τις οποίες αντιμετωπίζουν η ΕΕ και η Ινδία, όπως η επισιτιστική κρίση, η ενεργειακή κρίση και η αλλαγή του κλίματος.
<P>
Θα ήθελα να επισημάνω το γεγονός ότι το ψήφισμα ενθαρρύνει την Ινδία να συνεχίσει τις προσπάθειές της για την επίτευξη των Αναπτυξιακών Στόχων της Χιλιετίας, ιδίως στον τομέα της ισότητας των φύλων. Είναι επίσης σημαντικό το γεγονός ότι το ψήφισμα υπενθυμίζει στην Ινδία τις αξίες της ΕΕ, καλώντας την ινδική κυβέρνηση να καταργήσει τη θανατική ποινή.
<SPEAKER ID="229" NAME="Pedro Guerreiro  " AFFILIATION="GUE/NGL">
γραπτώς. - (PT) Εκτός από πολλά άλλα ζητήματα τα οποία θίγει το εν λόγω ψήφισμα το οποίο θεωρούμε αξιόλογο, κρίνουμε ότι είναι σημαντικό να τονίσουμε ότι στηρίζουμε αδιαμφισβήτητα την εμβάθυνση της πραγματικής και της αποτελεσματικής φιλίας μεταξύ των χωρών της ΕΕ και της Ινδίας. Γι' αυτό απαιτείται μια σχέση η οποία βασίζεται στην ανταπόκριση στις ανάγκες κάθε λαού, κάτι το οποίο είναι αμοιβαία ωφέλιμο και το οποίο συμβάλλει στην αμοιβαία ανάπτυξη, ενώ λαμβάνει υπόψη την αρχή της μη ανάμειξης και του σεβασμού της εθνικής κυριαρχίας.
<P>
Ωστόσο, βάσει αυτών των αρχών και υποθέσεων, σαφώς και είναι αδύνατον να συμφωνήσουμε με πολλές από τις προτάσεις του ψηφίσματος, ιδίως με το συμπέρασμα ότι μια συμφωνία "ελεύθερου εμπορίου" η οποία έχει ως στόχο να συμπεριλάβει, μεταξύ άλλων παραμέτρων, και μια "συμφωνία για τις υπηρεσίες", τον "ανταγωνισμό", τις "δημόσιες συμβάσεις" και την "κατάργηση ... συνεχιζόμενων περιορισμών στον τομέα των άμεσων ξένων επενδύσεων" μεταξύ της ΕΕ και της Ινδίας.
<P>
" εν λόγω πρόταση (και στόχος) επιδιώκει να ανταποκριθεί στις επιθυμίες για επέκταση των μεγάλων οικονομικών και χρηματοπιστωτικών ομάδων - οι οποίες δεν είχαν διατυπωθεί στις διαπραγματεύσεις του ΠΟΕ που είχαν ως στόχο την απελευθέρωση του παγκόσμιου εμπορίου - στις οποίες η ανάγκη συσσώρευσης και κεντρικής διαχείρισης κεφαλαίου είναι πρωταρχικής σημασίας. Ο στόχος αυτός είναι αντίθετος προς τις ανάγκες των εργαζομένων και του λαού της Ινδίας και των διάφορων χωρών της ΕΕ.
<SPEAKER ID="946" NAME="Carl Lang  " LANGUAGE="FR">
Πρέπει να αναπτύξουμε τις σχέσεις μας με την Ινδία, η οποία, με πληθυσμό άνω του ενός δισεκατομμυρίου και μια οικονομία που βρίσκεται σε άνθιση, αποτελεί το αντιστάθμισμα μεταξύ του μουσουλμανικού κόσμου και της Κίνας. Ωστόσο, η πρόταση ψηφίσματος που κατατέθηκε, η οποία εκφράζει τις απόψεις του κ. Sarkozy και της Επιτροπής, είναι αντίθετη προς τα συμφέροντα των ευρωπαϊκών εθνών. " σύναψη μιας "συνολικής συμφωνίας ελευθέρου εμπορίου" την οποία ζητεί, θα συμβάλει στην καταστροφή των οικονομιών και των κοινωνικών μας συστημάτων, τα οποία αναγκάζονται να ανταγωνιστούν χώρες οι οποίες εμπλέκονται σε κοινωνικό ντάμπινγκ. Επιπλέον, η αξίωση της Ινδίας για μια θέση στο Συμβούλιο Ασφαλείας των "νωμένων Εθνών είναι μια από της προτάσεις για τη μεταρρύθμιση των "νωμένων Εθνών, οι οποίες επιδιώκουν επίσης να αποστερήσουν από τη Γαλλία και το "νωμένο Βασίλειο την ιδιότητα του μόνιμου μέλους του Συμβουλίου Ασφαλείας, εξασφαλίζοντάς την αντ' αυτών στις Βρυξέλλες.
<P>
Επιπλέον, η περιγραφή της Ινδίας ως "μοντέλου θρησκευτικού πλουραλισμού" αποτελεί προσβολή στη μνήμη των Χριστιανών που σφαγιάστηκαν στην Orissa.
<P>
" Ινδία υπερασπίζεται τα εθνικά συμφέροντα και τις απαρχαιωμένες αξίες της. Για να επιτευχθεί μια ισορροπημένη σχέση με την Ινδία, τα κράτη μέλη μας θα πρέπει να πράξουν το ίδιο. Αλλά αυτό είναι δυνατόν μόνο σε μια άλλη Ευρώπη: μια Ευρώπη κυρίαρχων εθνών εδραιωμένη στις χριστιανικές και ελληνορωμαϊκές αξίες του πολιτισμού της.
<SPEAKER ID="230" NAME="Mairead McGuinness  " AFFILIATION="PPE-DE">
γραπτώς. - Ως μέλος της Αντιπροσωπείας ΕΕ-Ινδίας, στηρίζω την κοινή πρόταση ψηφίσματος σχετικά με την προετοιμασίας της συνόδου κορυφής ΕΕ-Ινδίας το 2008.
<P>
" πρόταση ψηφίσματος καταπιάνεται με το ζήτημα της αποτυχίας επίτευξης συμφωνίας στο πλαίσιο του ΠΟΕ και εκφράζει επιθυμία για νέες προσπάθειες με στόχο την επίτευξη συμφωνίας.
<P>
Ωστόσο, το ψήφισμα δεν αποτυπώνει το βασικό τροχοπέδη της εν λόγω συμφωνίας, ήτοι την αποτυχία των "νωμένων Πολιτειών και της Ινδίας να καταλήξουν σε συμφωνία σχετικά με έναν ειδικό μηχανισμό διασφάλισης για την αποτροπή της απόρριψης προϊόντων στην αγορά της Ινδίας εις βάρος του τεράστιου αγροτικού/γεωργικού πληθυσμού της Ινδίας. Χωρίς αυτόν τον μηχανισμό, υπάρχουν φόβοι για την ίδια την επιβίωση των απασχολούμενων στη γεωργία συντήρησης στην Ινδία. Το βασικό ζήτημα της επισιτιστικής ασφάλειας δεν εξετάζεται επαρκώς στο πλαίσιο του ΠΟΕ και ίσως αυτός να είναι ο λόγος για τον οποίον τελικά οι συνομιλίες δεν απέδωσαν. Κάθε νέα προσπάθεια επανέναρξης των συνομιλιών πρέπει να διασφαλίζει ότι αντιμετωπίζονται επαρκώς οι προβληματισμοί των μελών για την επισιτιστική ασφάλεια. " αύξηση των εισαγωγών μπορεί να έχει ιδιαίτερα αρνητικές και δραματικές επιπτώσεις στην τοπική παραγωγή τροφίμων, και στις αναπτυσσόμενες χώρες που διαθέτουν ευρεία αγροτική βάση η αύξηση των εισαγωγών θα είναι εξαιρετικά επιζήμια για τις προσπάθειες ανάπτυξης μιας τοπικής βάσης αγροτικής παραγωγής/παραγωγής τροφίμων.
<SPEAKER ID="231" NAME="Luís Queiró  " AFFILIATION="PPE-DE">
γραπτώς. - (PT) Ορισμένες φορές πρέπει να θυμόμαστε ότι η Ινδία, από δημογραφική άποψη, είναι η μεγαλύτερη δημοκρατία του κόσμου. Το γεγονός αυτό, σε συνδυασμό με την οικονομική της άνθιση και τον μεγαλύτερο ρόλο που διαδραματίζει στις διεθνείς σχέσεις - κυρίως στη δική της περιοχή - υποδηλώνει ότι θα πρέπει να αναθεωρήσουμε τη σχέση μας με αυτόν τον σημαντικό εταίρο. Θα ήταν σαφώς λάθος να αγνοήσουμε τις αδυναμίες της δημοκρατίας της Ινδίας, την οικονομικής της δομή ή την κοινωνική της οργάνωση, που είναι και ο λόγος για τον οποίο οι παράμετροι αυτές θα πρέπει να βρίσκονται στην κορυφή του προγράμματος δράσης μας όσον αφορά τη σχέση μας με αυτή τη χώρα. Ωστόσο, το πρόγραμμα αυτό θα πρέπει να διευρυνθεί και, συγκεκριμένα, να εναρμονιστεί περισσότεροι με τις νέες πραγματικότητες και περιστάσεις. " ενίσχυση των πολιτικών δεσμών και η στενότερη προσέγγιση αυτού του γίγαντα πρέπει να θεωρούνται στρατηγικής σημασίας. Ομοίως, πρέπει να επαγρυπνούμε και να είμαστε έτοιμοι να ενισχύσουμε τον ρόλο της Ινδίας μεταξύ των υπόλοιπων εθνών, ιδίως όσον αφορά τη θεσμική της δομή και το θεσμικό της πλαίσιο. Ενώ λέμε συχνά ότι ο 21ος αιώνας θα είναι ο αιώνας του Ειρηνικού - μια υπόθεση η οποία απαιτεί ιδιαίτερη προσοχή από την Ευρώπη - η Ινδία θα πρέπει να προστεθεί σε αυτή την προφητεία και οι στρατηγικές μας να προσαρμοστούν αναλόγως.

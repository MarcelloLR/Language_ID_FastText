<CHAPTER ID="017">
Προστασία των παιδιών που χρησιμοποιούν το Διαδίκτυο και άλλες τεχνολογίες επικοινωνιών (συζήτηση) 
<SPEAKER ID="173" NAME="Πρόεδρος">
" ημερήσια διάταξη προβλέπει την έκθεση της κ. Angelilli, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για το πολυετές πρόγραμμα προστασίας των παιδιών που χρησιμοποιούν το Διαδικτυο και άλλες τεχνολογιές επικοινωνιών - C6-0092/2008 -.
<SPEAKER ID="174" NAME="Roberta Angelilli" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω την Επιτροπή, τη γαλλική Προεδρία και τους συναδέλφους μου ευρωβουλευτές, πρωτίστως τους συντάκτες των γνωμοδοτήσεων, για τη σκληρή δουλειά τους κατά τη σύνταξη του συμβιβαστικού κειμένου σε πρώτη ανάγνωση που θα επιτρέψει το πρόγραμμα για "ασφαλέστερο Διαδίκτυο" να εφαρμοστεί σύμφωνα με το πρόγραμμα, από την 1η Ιανουαρίου 2009.
<P>
Το νέο πρόγραμμα για τα παιδιά που χρησιμοποιούν το Διαδίκτυο και άλλες τεχνολογίες επικοινωνιών, όπως γνωρίζουμε, θα βασίζεται σε τέσσερις βασικές γραμμές δράσης: τη μείωση παράνομου και επιβλαβούς υλικού και την καταπολέμηση της επιβλαβούς διαδικτυακής συμπεριφοράς· την προώθηση ασφαλέστερου επιγραμμικού περιβάλλοντος, μέσω ad hoc τεχνολογικών μηχανισμών συμπεριλαμβανομένων· την πληροφόρηση, συμμετοχή και πρόληψη για να ενημερωθεί το κοινό σχετικά με τις ευκαιρίες και τους κινδύνους που συνδέονται με τη χρήση επιγραμμικών τεχνολογιών· και τέλος, την καθιέρωση βάσης γνώσεων για την ενθάρρυνση της συνεργασίας και των ανταλλαγών ορθών πρακτικών και πληροφοριών σε διεθνές επίπεδο.
<P>
Οι στατιστικές μιλούν από μόνες τους, όπως γνωρίζει καλά η Επίτροπος Reding: η ηλικία στην οποία τα παιδιά αποκτούν πρόσβαση στο Διαδίκτυο έχει μειωθεί σημαντικά. Ήδη από την ηλικία των 9 ή 10, παιδιά συνδέονται στο Διαδίκτυο αρκετές φορές την εβδομάδα, και 75% των ηλικιών 12- έως 15 στην Ευρώπη χρησιμοποιούν το Διαδίκτυο για σχεδόν τρεις ώρες ανά ημέρα, επικοινωνώντας μέσω υπηρεσιών διαδικτυακών συνομιλιών, μηνυμάτων και κοινωνικής δικτύωσης.
<P>
Στόχος του προγράμματος δεν είναι ασφαλώς να ποινικοποιήσουμε το Διαδίκτυο μέσα από μια καταστροφική οπτική των νέων τεχνολογιών, αλλά το αντίθετο. Στόχος μας είναι να παρέχουμε τα κατάλληλα εργαλεία για την καλύτερη κατανόηση και πλοήγηση του κόσμου των νέων τεχνολογιών, να αξιοποιήσουμε πλήρως τις θετικές τους δυνατότητες, τις ευκαιρίες που προσφέρουν σε επίπεδο πληροφοριών, εκπαίδευσης και κοινωνικοποίησης, μαθαίνοντας ταυτόχρονα πώς να προστατευόμαστε από την κατάχρηση. Γιατί δεν μπορούμε να αγνοήσουμε τα τελευταία νούμερα που δείχνουν ότι 30% των νέων είχαν τουλάχιστον μια αποκρουστική επιγραμμική συνάντηση, τουλάχιστον μια δυσάρεστη εμπειρία κατά την οποία το παιδί έπεσε πάνω σε πορνογραφικό υλικό, προσβλητικά ή βίαια μηνύματα διαφόρων ειδών ή σεξουαλικές προτάσεις, ή ακόμα και περιεχόμενο προτρεπτικό για βία ή αυτοτραυματισμό, αυτοκτονία, ανορεξία ή βουλιμία.
<P>
Δεν μπορούμε να αγνοήσουμε την εκθετική αύξηση των δικτυακών τόπων με υλικό παιδικής πορνογραφίας. Δεν μπορούμε να μην συνυπολογίσουμε τα στοιχεία της Ιντερπόλ που αναφέρουν ότι τουλάχιστον 500 000 νέες πρωτότυπες φωτογραφίες παιδικής πορνογραφίας αναρτώνται στο διαδίκτυο κάθε έτος. " επιτροπή επεσήμανε επίσης δικαίως, μεταξύ άλλων, τρεις νέες τάσεις: το 'grooming', δηλαδή την επιγραμμική προσέγγιση παιδιών μέσω ψυχολογικής χειραγώγησης με σκοπό την επαφή στην πραγματική ζωή. Το 'grooming' είναι ιδιαιτέρως ύπουλο γιατί οι προτάσεις φαίνεται να είναι "ηπιότερες". Δεν γίνονται συγκεκριμένες σεξουαλικές απαιτήσεις στην αρχή. Το παιδί καθοδηγείται από την τρυφερή και εμπιστευτική συμπεριφορά· μη κατανοώντας τον κίνδυνο, απολαμβάνουν την αποκλειστική σχέση που αναπτύσσεται, και επομένως δεν μιλούν για αυτή με κανέναν, πόσο μάλλον με τους γονείς τους. Πρόκειται επομένως για μια άκρως επικίνδυνη κατάσταση γιατί δεν γίνεται αντιληπτή ως τέτοια, και συχνά καταλήγει σε γνωριμία αυτοπροσώπως και πραγματική κακοποίηση.
<P>
Μια άλλη προτεραιότητα είναι το 'cyberbullying', ο εκφοβισμός μέσω Διαδικτύου, μια μορφή άσκησης ψυχολογικής ή λεκτικής βίας μέσω των νέων τεχνολογιών, κατά την οποία η καταδίωξη του θύματος παρατείνεται, καθώς υπάρχει ο κίνδυνος να βασανίζεται 24 ώρες την ημέρα μέσω του Διαδικτύου και κινητών τηλεφώνων. Και υπάρχει ακόμα ένα πρόβλημα: το τεχνολογικό χάσμα μεταξύ των γενεών. Έχουμε μια γενιά παιδιών που γεννήθηκαν σε ψηφιακή εποχή - παιδιά που πέντε ετών είναι επιδέξιοι χρήστες ηλεκτρονικών παιχνιδιών και μπορούν να πλοηγούνται στο Διαδίκτυο εύκολα - και ενήλικες, τους γονείς και δασκάλους τους, πολλοί εκ των οποίων δεν γνωρίζουν πώς να ανοίξουν ένα υπολογιστή ή να στείλουν γραπτό μήνυμα, ή που χρησιμοποιούν τις νέες τεχνολογίες με ανησυχία και επιφυλάξεις. Είναι επομένως απολύτως βασικό να μειωθεί το εν λόγω χάσμα.
<P>
Οι στόχοι του προγράμματος είναι φιλόδοξοι, ίσως υπερβολικά φιλόδοξοι δεδομένου του διαθέσιμου προϋπολογισμού των 55 εκατομμυρίων ευρώ, αλλά πρόκειται σίγουρα για μια καλή αρχή. Ως συνήθως, το Κοινοβούλιο θέλησε να προσφέρει το ερέθισμα, με πρωτοποριακές προτάσεις τις οποίες δεν θα αναφέρω τώρα καθώς υπάρχουν στην έκθεσή μου και είμαι σχεδόν εκτός χρόνου. Θα ήθελα να ολοκληρώσω, κύριε Πρόεδρε, τονίζοντας ότι υποχρέωσή μας, τόσο του Κοινοβουλίου όσο και της Επιτροπής - και είμαι πεπεισμένη για αυτό -, είναι να είμαστε πάντα άγρυπνοι σχετικά με αυτά τα ζητήματα.
<SPEAKER ID="175" NAME="Viviane Reding">
Μέλος της Επιτροπής. - Κύριε Πρόεδρε, θα ήθελα αρχικά να ευχαριστήσω το Κοινοβούλιο που ανταποκρίθηκε στην πρόταση της Επιτροπής πολύ σύντομα, επιτρέποντας στο πρόγραμμα να ξεκινήσει το συντομότερο.
<P>
Στη συνέχεια, θα ήθελα να ευχαριστήσω την εισηγήτρια που υπογράμμισε τα πολύ σημαντικά ζητήματα που πρέπει να αντιμετωπίσουμε εδώ. Οι χρήσεις και οι εφαρμογές του Διαδικτύου και των κινητών τηλεφώνων πολλαπλασιάστηκαν κατά πολύ από τότε που αρχικά εισήχθησαν. Έχουμε τώρα διαδραστικές αγορές, και πολύ νέα παιδιά - όχι μόνο νεαροί ενήλικες - δαπανούν μεγάλο μέρος του χρόνου τους στο Διαδίκτυο, ενίοτε και περισσότερο από ότι στην τηλεόραση. Αντιμετωπίζουμε μια κατάσταση όπου οι γονείς δεν ξέρουν πώς να χρησιμοποιήσουν τις τεχνολογίες αυτές ή δεν γνωρίζουν τις λειτουργίες τους.
<P>
Δεν πιστεύω ότι πρέπει να είμαστε αρνητικοί. Το Διαδίκτυο και τα κινητά τηλέφωνα αποτελούν θαυμάσια, συναρπαστική ευκαιρία. Εντούτοις, δεδομένου αυτού, δεν πρέπει να αγνοούμε την άλλη πλευρά του νομίσματος. Στον πραγματικό κόσμο υπάρχουν κίνδυνοι που συνδέονται με τη χρήση του Διαδικτύου και των κινητών τηλεφώνων, ειδικά για το πιο ευάλωτο μέρος του πληθυσμού - τα παιδιά μας. Οι κίνδυνοι αυτοί - όπως υπογράμμισε σωστά η εισηγήτρια - κυμαίνονται από την προβολή επιβλαβούς υλικού έως την παρενόχληση και τον εκφοβισμό, εκ των οποίων όλα έχουν γίνει ευκολότερα και συχνότερα. Το χειρότερο, το Διαδίκτυο έχει γίνει κανάλι σεξουαλικής παρενόχλησης. Παρά τις κοινές προσπάθειες για την καταπολέμηση της παραγωγής και διανομής τέτοιου αποτρόπαιου υλικού, ο όγκος του αυξάνεται. Για το λόγο αυτό υπάρχει επείγουσα ανάγκη καταπολέμησης των αρνητικών και απαράδεκτων αυτών πρακτικών.
<P>
" προστασία των παιδιών πρέπει να γίνει από κοινού. Ασφαλώς, ξεκινά στην οικογένεια, αλλά πρέπει να δώσουμε τη δυνατότητα στις οικογένειες να βοηθήσουν τα παιδιά τους. Εμπλέκονται κυβερνήσεις, η βιομηχανία, μη κερδοσκοπικές οργανώσεις και τα σχολεία. Αυτός ακριβώς είναι ο στόχος αυτού του νέου προγράμματος για ασφαλέστερο Διαδίκτυο. Θα διατηρήσει όσα έγιναν τα προηγούμενα χρόνια σχετικά με την τρέχουσα προστασία του Διαδικτύου αλλά θα οικοδομήσει πάνω σε αυτές τις επιτυχημένες δραστηριότητες και θα εμπλουτίσει την ασφάλεια των παιδιών στο σημερινό επιγραμμικό περιβάλλον. Γνωρίζουμε ότι αυτές οι κοινές δράσεις από κυβερνήσεις, ιδιωτικές οργανώσεις και τη βιομηχανία αποτελούν πολύ καλό παράδειγμα του πώς η Ευρώπη μπορεί να έχει άμεσο αντίκτυπο στις καθημερινές ζωές των πολιτών. Περισσότερα παιδιά χρησιμοποιούν το Διαδίκτυο στο σπίτι ή στα σχολεία αλλά οι γονείς και οι δάσκαλοι δεν είναι υποχρεωτικά καλά ενημερωμένοι για τις ευκαιρίες και τους κινδύνους. Για το λόγο αυτό θα επιδιώξουμε ενεργά με τις προσπάθειές μας να δημιουργήσουμε ένα ασφαλέστερο επιγραμμικό περιβάλλον για τα παιδιά ενημερώνοντας τους γονείς, ενδυναμώνοντας τους δασκάλους και ζητώντας συντονισμένη δράση από τις εθνικές κυβερνήσεις και τις εκπαιδευτικές κοινότητες.
<P>
Θα διατηρήσουμε ασφαλώς την ουσία των προτάσεων της Επιτροπής, αλλά το Κοινοβούλιο δημιούργησε μια ολόκληρη σειρά τροπολογιών που παρέχουν πληρέστερη περιγραφή του ενός ή περισσότερων βασικών στόχων και που φαίνεται να αντανακλούν την ευρεία συναίνεση του Κοινοβουλίου. Για το λόγο αυτό η Επιτροπή μπορεί να στηρίξει τις τροπολογίες που παρουσίασε η κ. Angelilli στην έκθεσή της. Θα στρώσουν το δρόμο προς μια επιτυχημένη συμφωνία σε πρώτη ανάγνωση με το Συμβούλιο. Είμαι πολύ βέβαιη ότι το συμβιβαστικό κείμενο για το πρόγραμμα, όπως σας υποβλήθηκε σήμερα, θα υποστηριχθεί ευρέως από το Κοινοβούλιο και ελπίζουμε και από το δεύτερο νομοθέτη.
<SPEAKER ID="176" NAME="Christopher Heaton-Harris">
εισηγητής της γνωμοδότησης της Επιτροπής Πολιτισμού και Παιδείας. - Κύριε Πρόεδρε, ήταν χαρά μου που εργάστηκα για το κείμενο αυτό. Είναι η πρώτη φορά που μπορώ ειλικρινά, αυθεντικά να πω ότι χάρηκα που εργάσθηκα με κάθε άτομο ξεχωριστά στο φάκελο αυτό, ιδιαιτέρως την εισηγήτρια κ. Angelilli, για το συγκεκριμένο θέμα.
<P>
Πήρα την ελευθερία να συμβουλευτώ τους εκλογείς μου μέσω διαφημίσεων εφημερίδων για το φάκελο αυτό και επομένως ορισμένα από τα σχόλια που πρόκειται να κάνω βασίζονται σε όσα οι εκλογείς μου είπαν σχετικά.
<P>
Στην Επιτροπή Πολιτισμού είχαμε μια ειλικρινά ευχάριστη συζήτηση για ένα σημαντικό ζήτημα με ορισμένες καλά ενημερωμένες συμβολές. Όλοι κατανοήσαμε ότι δεν χρειάζεται να εφεύρουμε την πυρίτιδα. Υπάρχουν ήδη πολλές ορθές πρακτικές σχετικά με την αυτορύθμιση: εταιρείες κινητής τηλεφωνίας όπως η T-Mobile ηγούνται στο χώρο με τους διάφορους ελέγχους και τα υπόλοιπα που χρησιμοποιούν για να μπορέσει ένα παιδί να έχει πρόσβαση σε οποιοδήποτε επιγραμμικό περιεχόμενο, πόσο μάλλον αμφιλεγόμενο περιεχόμενο. Οι παροχείς υπηρεσιών Διαδικτύου και οργανώσεις όπως η Internet Watch Foundation στη ΜΒ και η INHOPE σε ευρωπαϊκή βάση συνεργάζονται πραγματικά καλά για να αντιμετωπίσουν τα προβλήματα που υπάρχουν με ορισμένα από τα επιγραμμικά περιεχόμενα και το πώς οι ανήλικοι αποκτούν πρόσβαση σε αυτά.
<P>
Υπάρχουν προβλήματα, ωστόσο. " επιγραμμική αποπλάνηση παιδιών αναφέρθηκε από την εισηγήτρια. Δεν υπάρχει κοινός ορισμός για αυτό ακόμα και μέσα στην Ευρώπη και δεν είναι παράνομο σε όλα τα κράτη μέλη ακόμα να προσεγγίζει κανείς παιδί με τον τρόπο που η κ. Angelilli ανέφερε. Αυτό είναι κάτι που πρέπει να εξετάσουμε. Πιθανόν η κ. Reding θα μπορούσε να το προτείνει σε μια ή δύο συνεδριάσεις του Συμβουλίου σε ορισμένες από τις χώρες που είναι χαλαρές στον τομέα αυτό.
<P>
Για εμένα ήταν χαρά που εργάσθηκα επί του θέματος στην επιτροπή μου· μοιραστήκαμε ορισμένες πολύ καλές εμπειρίες, και είναι η πρώτη φορά που μπορώ να χαιρετίσω ένα μέτρο προϋπολογισμού στο κοινοβούλιο αυτό.
<SPEAKER ID="177" NAME="Titus Corlăţean">
εισηγητής της γνωμοδότησης της Επιτροπής Νομικών Υποθέσεων. - (RO) Δεδομένου του ολοένα μεταβαλλόμενου οπτικοακουστικού τομέα, χρειάζεται όχι μόνο να εκπαιδεύσουμε τα παιδιά, αλλά και να ενημερώσουμε κατάλληλα τους γονείς και τους εκπαιδευτικούς σχετικά με τους κινδύνους για τα παιδιά και να τους εμπλέξουμε στη δημιουργία μιας κατάστασης όπου οι επιγραμμικές υπηρεσίες πληροφοριών θα μπορούν να χρησιμοποιούνται σε ασφαλές περιβάλλον.
<P>
Βάσει της γνωμοδότησης της Επιτροπής Νομικών Υποθέσεων, στόχος μας ήταν να βρούμε μια ευρωπαϊκή στρατηγική για την καταπολέμηση της επιγραμμικής αποπλάνησης παιδιών και της προστασίας της φυσικής, πνευματικής και ηθικής ακεραιότητας των παιδιών που μπορεί να επηρεαστούν από την πρόσβαση σε ακατάλληλο περιεχόμενο με τη βοήθεια νέων μέσων επικοινωνίας. Ζητήσαμε την υιοθέτηση σφραγίδας ποιότητας για τους παροχείς υπηρεσιών Διαδικτύου ώστε οι χρήστες να μπορούν εύκολα να ελέγξουν εάν ένα παροχέας συμμορφώνεται με ένα συγκεκριμένο κώδικα συμπεριφοράς, καθώς και τη δημιουργία φίλτρων και αποτελεσματικών συστημάτων ταυτοποίησης ηλικίας.
<P>
" εγκληματικότητα στον εν λόγω τομέα δεν περιορίζεται από τα εθνικά σύνορα. Πιστεύω ότι χρειαζόμαστε συντονισμένη προσέγγιση σχετικά με τις διάφορες εθνικές βάσεις δεδομένων που πρέπει να συνδεθούν με το Europol. Δεν μπορούμε να αγνοούμε προς το παρόν, επίσης, τους οικονομικούς κινδύνους που ενέχονται στη χρήση του Διαδικτύου από τα παιδιά, γεγονός για το οποίο ζητήσαμε επίσης οι εταιρείες κινητής τηλεφωνίας να αναφερθούν ρητά ως τομέας όπου τα παιδιά χρειάζονται προστασία από καταχρηστική ή επιβλαβή συμπεριφορά. Θα ήθελα να ολοκληρώσω λέγοντας ότι στηρίζουμε την υιοθέτηση της έκθεσης και συγχαίρουμε την εισηγήτρια.
<SPEAKER ID="178" NAME="Μαρία Παναγιωτοπούλου-Κασσιώτου">
Εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - Κύριε Πρόεδρε, κυρία Επίτροπε, νομίζω ότι το πολυετές πρόγραμμα προστασίας των παιδιών κατά τη χρήση του διαδικτύου και των άλλων τεχνολογιών επικοινωνίας είναι το προβάδισμα της Ευρωπαϊκής Ένωσης στον παγκόσμιο χώρο για την προστασία των παιδιών. Είναι λοιπόν ευκαιρία να συγχαρούμε την εισηγήτρια του Ευρωπαϊκού Κοινοβουλίου γιατί συμμετέχουμε και εμείς και δείχνουμε την ευαισθησία μας.
<P>
Ιδιαίτερα, ως Επιτροπή Δικαιωμάτων των Γυναικών και Ισότητας των Φύλων, τονίσαμε στη γνωμοδότησή μας ότι πρέπει να λαμβάνεται υπόψη πάντα η ιδιαιτερότητα που έχει το κάθε φύλο, η συμμετοχή που πρέπει να έχει, οι γνώσεις, η χρήση των νέων τεχνολογιών, καθώς και η ιδιαίτερη προστασία που χρήζει κάθε φύλο ξεχωριστά και η προστασία από τους κινδύνους που διαφέρουν από φύλο σε φύλο, από αγόρια σε κορίτσια, και που πρέπει ειδικά να αναφέρονται και να αναλύονται.
<P>
Αναφερθήκαμε ακόμη και στην προστασία των ευάλωτων ομάδων, των ευάλωτων παιδιών που είναι εκτεθειμένα σε κίνδυνο σεξουαλικής κακοποίησης και παρενόχλησης αλλά και σε εκφοβισμό.
<P>
Ένας άλλος τομέας που τονίσαμε είναι η πληροφόρηση των γονέων και των συντελεστών της ανατροφής των παιδιών, όποιοι και αν είναι αυτοί, αλλά δεν παραλείψατε να τονίσουμε και την ανάγκη της έρευνας για την μεγαλύτερη προστασία των παιδιών. Ξέρουμε βέβαια ότι έχετε προβεί σε αξιολόγηση των επιπτώσεων και έχετε διεξαγάγει δημόσια διαβούλευση. " έρευνα όμως πρέπει να συνεχίζεται και να αναφέρεται και ειδικά στις διαφορές των φύλων.
<P>
Επιπλέον, θέλουμε να τονίσουμε την ανάγκη ανάπτυξης επιχειρηματικότητας η οποία πρέπει να ξεπερνά τα εμπόδια και τους κινδύνους, να καλύπτει τους κινδύνους και να συνεχίζει, για να έχουμε μια Ευρώπη δυνατή στην ανάπτυξη αλλά και στην προστασία των πολιτών της.
<SPEAKER ID="179" NAME="Csaba Sógor">
εξ ονόματος της Ομάδας PPE-DE. - (HU) Ευχαριστώ κύριε Πρόεδρε. " έκθεση αυτή ήταν ραμμένη στα μέτρα μου, εφόσον και τα τέσσερα παιδιά μου χρησιμοποιούν το Διαδίκτυο, και αντιμετωπίζω τις ανησυχίες αυτές καθημερινά. Τα κράτη μέλη της ΕΕ καταβάλουν μεγάλη προσπάθεια για να καταστήσουν τον Παγκόσμιο Ιστό πιο φιλικό προς τα παιδιά, και δεν πρέπει να ξεχνάμε ότι από το 1999 η Επιτροπή εγκαινίασε το πρόγραμμα "Ασφαλέστερο Διαδίκτυο+" που ισχύει ακόμα και σήμερα. Όπως ακούστηκε το πρόγραμμα αποσκοπεί στην καταπολέμηση του επιβλαβούς και παράνομου περιεχομένου, και δίνει μεγαλύτερη έμφαση στην αύξηση της ευαισθητοποίησης σχετικά με τη χρήση του Διαδικτύου, όπως επίσης και στην προώθηση της ανάπτυξης ενός ασφαλούς επιγραμμικού περιβάλλοντος. Σε όσα ήδη ειπώθηκαν, θα ήθελα να προσθέσω μόνο ότι μεταξύ 2001 και 2007, 20000 παιδιά εξαφανίστηκαν, 500 εκ των οποίων βρέθηκαν.
<P>
Μεταξύ των καθηκόντων που απαριθμούνται, θα ήθελα να τονίσω την καταπολέμηση της επιβλαβούς επιγραμμικής συμπεριφοράς. Στον τομέα αυτό υπάρχουν μεγάλες ελλείψεις: δεν διαθέτει κάθε κράτος της ΕΕ ανοιχτή τηλεφωνική γραμμή όπου μπορεί κανείς να καταγγείλει αμέσως παράνομο υλικό το οποίο συνάντησε ή δικτυακούς τόπους που προσπαθούν να προσεγγίσουν παιδιά.
<P>
Το άλλο σημαντικό πράγμα που δεν πρέπει να ξεχνάμε είναι ότι η δημιουργία βάσης γνώσεων θα χρειαστεί μεγαλύτερη και πιο αποτελεσματική συνεργασία μεταξύ των κρατών μελών. Δεν είναι τυχαίο ότι το πρόγραμμα αυτό αφιερώνει σχεδόν μισά από τα 55 εκατομμύρια ευρώ στη χρηματοδότηση για την ευαισθητοποίηση του κοινού, εφόσον η πρόληψη είναι η καλύτερη θεραπεία. Σε κάθε περίπτωση, οι φορείς επιβολής του νόμου δαπανούν όλο τους το χρόνο καταδιώκοντας εγκληματίες, είτε αναφερόμαστε σε αδικήματα σχετικά με λογισμικό είτε άλλου είδους. Για αυτό το λόγο ακριβώς θα θέλαμε να επιστήσουμε την προσοχή των κρατών μελών στο γεγονός ότι θα μπορούσαν να εξοικονομήσουν κεφάλαια από μόνα τους, επιπλέον προς τα 55 εκατομμύρια της Ευρωπαϊκής Ένωσης, και θα μπορούσαν να συνεργαστούν αποτελεσματικότερα για την εφαρμογή του προγράμματος που παρουσιάζεται στην έκθεση αυτή. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει την έγκριση της έκθεσης. Ευχαριστώ πολύ.
<SPEAKER ID="180" NAME="Iliana Malinova Iotova">
εξ ονόματος της Ομάδας PSE - (BG) Ευχαριστώ, κύριε Πρόεδρε, κυρίες και κύριοι. Κ. Angelilli, παρακαλώ επιτρέψτε μου να σας απευθύνω τις ευχαριστίες μου και τα εγκάρδια συγχαρητήριά μου για την έκθεσή σας. Τώρα με την παγκόσμια χρηματοπιστωτική κρίση ως κύριο θέμα, είναι δίκαιο που αφιερώνουμε όλη μας την προσοχή εκεί. Αλλά κατά κάποιο τρόπο το ζήτημα του ηλεκτρονικού εγκλήματος εις βάρος των παιδιών παραβλέφθηκε, αν και έχουμε επίγνωση ότι μπορεί ανά πάσα στιγμή να αντιμετωπίσουμε μια μεγάλη απειλή υπό τη μορφή πραγματικής πανδημίας παράνομου δικτυακού περιεχομένου. Μόλις σήμερα, το BBC μετέδωσε μια μελέτη, μια έρευνα που διεξήγαγε, που έδειχνε ότι τρία στα τέσσερα παιδιά έχουν συναντήσει Δικτυακούς τόπους με επιβλαβές περιεχόμενο. " έκθεση αυτή δεν κρούει απλώς το κώδωνα του κινδύνου, αλλά προσφέρει και μια σειρά ιδεών για την καταπολέμηση του παράνομου Δικτυακού περιεχομένου. Εργάσθηκα επί του θέματος ως σκιώδης εισηγήτρια. Την περασμένη εβδομάδα διοργάνωσα μια συνάντηση στρογγυλής τραπέζης πίσω στην πατρίδα μου Βουλγαρία. Συμμετείχαν εκπρόσωποι των υπηρεσιών της αστυνομίας, του μη κυβερνητικού τομέα, του Γραφείου Προστασίας Παιδιών και φορείς και παροχείς κινητής τηλεφωνίας. Θέμα της συζήτησης ήταν η έκθεση αυτή.
<P>
Είχαμε μια σοβαρή και λεπτομερή συζήτηση που κατέληξε σε μια σειρά συμπερασμάτων. Πρώτον, πρέπει να γίνει πολύ δουλειά για την ευαισθητοποίηση σχετικά με τη βαρύτητα και την πραγματικότητα του προβλήματος στην ευρωπαϊκή κοινωνία. Δυστυχώς, πρόκειται για ένα πρόβλημα που συχνά μας διαφεύγει. Δεύτερον, η ανατροφή των παιδιών πρέπει να ξεκινά από το σπίτι και το σχολείο, γεγονός που με τη σειρά του δημιουργεί την ανάγκη εξειδικευμένων οδηγιών για τους γονείς και τους δασκάλους. Οι ατομικές προσπάθειες είναι καταδικασμένες. Αυτό που είναι πολύ σημαντικό είναι η συντονισμένη δράση, η ανταλλαγή πληροφοριών, η δημιουργία βάσης δεδομένων και η διεθνής συνεργασία. Πολλοί από τους θεσμούς που ανέφερα προέτρεψαν την Ευρωπαϊκή Επιτροπή να προτείνει στα κράτη μέλη την αύξηση των κυρώσεων σύμφωνα με την εθνική νομοθεσία για τη διανομή, παραγωγή και εμπορία επιβλαβούς και παράνομου υλικού. Πρότειναν επίσης τη θέσπιση ευρωπαϊκού νομικού πλαισίου για τη διεξαγωγή των ποινικών διώξεων.
<P>
Στο εξής πρέπει να υπάρχει μεγαλύτερη ευαισθητοποίηση σχετικά με το πρόγραμμα μεταξύ των ευρωπαϊκών θεσμών και των πολιτών. " συνέχιση δημιουργίας ανοιχτών τηλεφωνικών γραμμών είναι επίσης εξαιρετικά σημαντική. Είναι επίσης πολύ σημαντικό για εμάς να συνεργαστούμε με τις αστυνομικές αρχές και να δημιουργήσουμε τη βάση δεδομένων. Μια κοινή ένδειξη "φιλικό προς το παιδί" χρειάζεται για να βοηθήσει τους γονείς και τα παιδιά να αναγνωρίσουν τους ασφαλείς δικτυακούς τόπους. Είμαι πεπεισμένη ότι το πρόγραμμα θα συνεχίσει μετά το 2013 και ότι θα υπάρξουν περαιτέρω προγράμματα στην Ευρωπαϊκή Ένωση.
<SPEAKER ID="181" NAME="Ewa Tomaszewska" LANGUAGE="PL">
Κύριε Πρόεδρε, η ελεύθερη χρήση του Διαδικτύου, των κινητών τηλεφώνων και των άλλων ειδών της τεχνολογίας επικοινωνιών είναι πολύ πολύτιμη για τους ενήλικες, αλλά ενδέχεται να είναι επιβλαβής για τα παιδιά, καθώς τα τελευταία δεν είναι πλήρως ώριμα και στερούνται της απαραίτητης εμπειρίας. Το Διαδίκτυο αποτελεί εξαιρετικά χρήσιμο εργαλείο για όλους μας, ωστόσο έγινε αντικείμενο εκμετάλλευσης για τη δημιουργία δικτυακών τόπων για την ανταλλαγή παιδοφιλικού και πορνογραφικού υλικού και για την απόπειρα αποπλάνησης ανηλίκων. Το ίδιο ισχύει και για την κινητή τηλεφωνία.
<P>
Άλλες λιγότερο ακραίες δραστηριότητες ενδέχεται επίσης να είναι επιβλαβείς. " διαφήμιση ανθυγιεινών τροφίμων στην τηλεόραση και το Διαδίκτυο που στοχεύουν στα παιδιά έχει αρνητικές επιπτώσεις στην υγεία τους. Μπορεί επίσης να οδηγήσει σε οικογενειακές διενέξεις και να καταλήξει σε ακατάλληλες διατροφικές συνήθειες μεταξύ όμοιων ομάδων. Το Κοινοβούλιο πρόσφατα συζήτησε θέματα σχετικά με την παχυσαρκία και τα υπέρβαρα παιδιά. " προσήλωση πολλές ώρες μπροστά από μια οθόνη υπολογιστή ή μια τηλεόραση μειώνει τη φυσική δραστηριότητα ενός παιδιού και είναι ζημιογόνα για τη σωστή φυσική του/της εξέλιξη. Κατά μέσο όρο, τα παιδιά αφιερώνουν τρεις ώρες την ημέρα με αυτό τον τρόπο, αλλά πολλά αφιερώνουν στην πραγματικότητα πολύ περισσότερο. " επιθετική συμπεριφορά που παρουσιάζεται στα τηλεοπτικά προγράμματα έχει αρνητική ψυχολογική επίδραση στα παιδιά.
<P>
Είναι επομένως πολύ σημαντικό να εφαρμοστεί το πρόγραμμα που στοχεύει στη διασφάλιση της υπεύθυνης χρήσης των νέων τεχνολογιών επικοινωνιών από παιδιά και νέους. Συγχαίρω την εισηγήτρια και την Ευρωπαϊκή Επιτροπή που ασχολήθηκαν με το ζήτημα αυτό.
<SPEAKER ID="182" NAME="Irena Belohorská" AFFILIATION="NI">
- (SK) Ως από κοινού συντάκτρια της έκθεσης για τη στρατηγική σχετικά με τα δικαιώματα των παιδιών είμαι ενθουσιασμένη που συζητάμε τώρα στο Κοινοβούλιο ένα νομοσχέδιο για την προστασία των παιδιών που χρησιμοποιούν το Διαδίκτυο και άλλες τεχνολογίες επικοινωνιών. Το Διαδίκτυο αποτελεί τυπικό παράδειγμα εργαλείου που μπορεί να ωφελήσει σημαντικά τους ανθρώπους, αλλά μπορεί να γίνει επιβλαβές για την κοινωνία όταν γίνεται αντικείμενο εκμετάλλευσης από εγκληματίες.
<P>
Κάθε μέρα ακούμε πώς τα παιδιά δελεάζονται και κακοποιούνται μέσω του Διαδικτύου και οδηγούνται στην πορνεία, την παιδοφιλία και την πορνογραφία. Αποτελεί επομένως καθήκον όλων, ξεκινώντας από τους γονείς ασφαλώς, να εξηγήσουν τους κανόνες στα παιδιά σχετικά με τη χρήση και όχι την κατάχρηση του Διαδικτύου, καθώς και σχετικά με τους κινδύνους που επιφέρει. Τα παιδιά ελκύονται από τους υπολογιστές από πολύ μικρή ηλικία. Οι ενήλικες συχνά ζηλεύουμε τις τεχνικές τους ικανότητες, αλλά μέσα στην παιδική τους αφέλεια μπορούν εύκολα να εξαπατηθούν.
<P>
Είμαι ευγνώμων που το Κοινοβούλιο αυτό δίνει προτεραιότητα σε δραστηριότητες του είδους, και στηρίζω την επιτάχυνση του προτεινόμενου προγράμματος ώστε η εφαρμογή να μπορέσει να δρομολογηθεί μέχρι τον Ιανουάριο 2009.
<SPEAKER ID="183" NAME="Inger Segelström" AFFILIATION="PSE">
(SV) Κύριε Πρόεδρε, θέλω να ξεκινήσω ευχαριστώντας την κ. Angelilli για μια εποικοδομητική έκθεση στην οποία ακολούθησε τις αποφάσεις από τη στρατηγική για τα παιδιά. Την περασμένη εβδομάδα παρουσίασα μια έκθεση για τους νέους και τα μέσα - μια μεγάλη έρευνα σχετικά με τις συνήθειες των νέων αναφορικά με τα μέσα, όπου συζητάμε επίσης τις θέσει των γονέων. Αυτό που είναι καινούργιο είναι ότι η πλειοψηφία των νέων στη Σουηδία έχουν τους υπολογιστές τους στα δωμάτιά τους και ότι οι συσκευές τηλεόρασης έχουν βγει έξω.
<P>
Υπάρχει μεγάλη διαφορά μεταξύ κοριτσιών και αγοριών σχετικά με τη χρήση του Διαδικτύου που κάνουν. Τα κορίτσια συνομιλούν, κοινωνικοποιούνται και στέλνουν γραπτά μηνύματα, ενώ τα αγόρια παίζουν ηλεκτρονικά παιχνίδια. Τα κορίτσια προσεγγίζονται για σεξουαλικές επαφές. Λιγότερα έρχονται σε επαφή με πορνογραφικούς δικτυακούς τόπους από ότι παλαιότερα, και ασχολούνται αμυδρά με πορνογραφικό υλικό. Στην πραγματικότητα, πολύ λίγα γνωρίζουν αγνώστους από το Διαδίκτυο.
<P>
Οι σημερινοί άνθρωποι έχουν υγιή άποψη για τα μέσα, αλλά η μεγάλη κατανάλωση από μέρος αυτών είναι ένα θέμα ανησυχίας τόσο για τους γονείς και για εμάς ως πολιτικούς. " εν λόγω ομάδα νέων πρέπει να εμπλακεί στα μελλοντικά κοινοτικά προγράμματα. Ορίσαμε μεγάλο καταναλωτή κάποιον που χρησιμοποιεί ένα συγκεκριμένο μέσο για περισσότερο από τρεις ώρες ανά ημέρα. Αυτό ισχύει για το οκτώ με εννέα περίπου τοις εκατό των νέων συνολικά. Στη σημερινή Σουηδία, ωστόσο, 96% όλων των νέων και 70% των νεότερων παιδιών έχουν κινητά, επομένως τα πράγματα εξελίσσονται πρωτόγνωρα. Καθήκον μας ως ευρωβουλευτών είναι να αντιμετωπίσουμε την αρνητική πλευρά.
<SPEAKER ID="184" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, θα ήθελα να ευχαριστήσω την κυρία Angelilli που ασχολήθηκε με αυτό πολύ σημαντικό ζήτημα. " έκθεση που έχουμε μπροστά μας είναι εξαιρετική. Θα ήταν πολύ καλύτερα, ωστόσο, εάν δεν χρειαζόταν να συζητήσουμε το εν λόγω ζήτημα. Θα ήταν πολύ καλύτερα εάν δεν είχαμε να αντιμετωπίσουμε ανθρώπους που επιθυμούν να διαφθείρουν και να εκμεταλλευτούν παιδιά για κατακριτέους σκοπούς. Δεν έχω κανένα ενδοιασμό να αναφερθώ σε αυτούς τους ανθρώπους ως κακούς.
<P>
Τείνουμε να λέμε ότι τα παιδιά μας είναι ο θησαυρός μας. Όλοι οι θησαυροί πρέπει να προστατεύονται από τους ληστές. Έτσι αντιμετωπίζω τη δράση για την προστασία των παιδιών που χρησιμοποιούν σύγχρονες τεχνολογίες, ειδικά το Διαδίκτυο. Υπάρχουν παιδιά που καταναλώνουν πολλές ώρες την ημέρα στο Διαδίκτυο. Οι τεχνολογίες αυτές αποτελούν μέρος της καθημερινής ζωής στο σύγχρονο κόσμο. Επιτρέπουν στους ανθρώπους να επικοινωνούν πιο αποτελεσματικά και είναι πολύ βοηθητικές στην καθημερινή μας ζωή. Για παράδειγμα, διευκολύνουν τα πράγματα στον τομέα της διοίκησης, της επιστήμης, την πρόσβαση στον πολιτισμό και τη γνώση. Αυτή είναι η θετική πλευρά, που πρέπει να υποστηριχθεί και να αναπτυχθεί. Δυστυχώς, υπάρχει επίσης αρνητική πλευρά που αφορά στην εκμετάλλευση του Διαδικτύου και των σύγχρονων τεχνολογιών για τη μετάδοση επιβλαβούς υλικού, όπως η πορνογραφία, ο εθισμός στα ναρκωτικά, ο σατανισμός, τα παιχνίδια και ανάρμοστοι τρόποι ζωής.
<P>
Οι παιδόφιλοι χρησιμοποιούν το Διαδίκτυο για να αναζητήσουν τα θύματά τους. Το Διαδίκτυο μπορεί να παρομοιαστεί με μαχαίρι που χρησιμοποιούμε για να κόψουμε ψωμί, αλλά μπορεί επίσης να χρησιμοποιηθεί για να προκαλέσει σοβαρές ψυχολογικές βλάβες στα παιδιά μέσω κακού περιεχομένου. Αρκετά σημαντικά μέτρα απαιτούνται κατά τη γνώμη μου. Πρώτον, ένα σύστημα πρέπει να δημιουργηθεί που θα επιτρέπει οι δράστες τέτοιων πράξεων να εντοπίζονται και να αντιμετωπίζονται πολύ σοβαρά από το νόμο. Δεύτερον, όλοι οι ενδιαφερόμενοι θα πρέπει να ενημερωθούν περισσότερο σχετικά με τους κινδύνους του Διαδικτύου, της κινητής τηλεφωνίας, της τηλεόρασης και των ηλεκτρονικών παιχνιδιών. Αναφέρομαι σε παιδιά, γονείς, εκπαιδευτικούς, δασκάλους στο κατηχητικό και σε οργανώσεις νέων όπως η κίνηση προσκόπων. Τρίτον, χρειάζεται καλύτερη συνεργασία μεταξύ εποπτικών οργάνων και οργάνων παρακολούθησης στον τομέα, τόσο στην Ευρωπαϊκή Ένωση όσο και στον κόσμο. Εξάλλου, διακομιστές που μεταδίδουν επιβλαβές υλικό μπορούν να εντοπιστούν σε οποιαδήποτε χώρα. Τέλος, οι πράξεις μας πρέπει να είναι προληπτικής και συστηματικής φύσης, και οι παραβάτες πρέπει να αντιμετωπίζονται με αυστηρότητα.
<SPEAKER ID="185" NAME="Richard Howitt" AFFILIATION="PSE">
Κύριε Πρόεδρε, θα ήθελα να χρησιμοποιήσω την ομιλία μου σήμερα για να καλέσω όλες τις χώρες της ΕΕ να ακολουθήσουν την πρακτική της Βρετανίας στις ανοιχτές τηλεφωνικές γραμμές όπου γίνονται καταγγελίες και ακολουθεί απενεργοποίηση, δηλαδή όταν ανακαλύπτονται και αναφέρονται επιγραμμικές εικόνες με σεξουαλική κακοποίηση παιδιών, η ανοιχτή τηλεφωνική γραμμή μπορεί αμέσως να διατάξει την απομάκρυνση του υλικού από τον παροχέα ή την εταιρεία πάροχο. " πρόταση αυτή υποστηρίζεται από το Ίδρυμα Παρακολούθησης του Διαδικτύου με έδρα το Άκινγκτον στο Κεμπριτζσάιρ στην περιφέρειά μου. Θέλω πράγματι να ευχαριστήσω την Επίτροπο για την ευρωπαϊκή διάσταση που τους έδωσε.
<P>
" κοινοβουλευτική τροπολογία 25 που αφορά στη θέσπιση αυτών των ανοιχτών γραμμών και τη στενή τους σύνδεση με την αστυνομία μπορεί να προχωρήσει το στόχο αυτό. Ταχεία δράση επιβολής των μέτρων χρειάζεται για να σταματήσει η απλή μεταφορά των δικτυακών τόπων από διακομιστή σε διακομιστή μεταξύ των χωρών προκειμένου να μην εντοπιστούν, καθώς και να σταματήσει η περαιτέρω παιδική κακοποίηση που διαπράττεται όχι μόνο όταν δημιουργούνται οι εικόνες αλλά και κάθε φορά που αυτές προβάλλονται.
<SPEAKER ID="186" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, κυρία Επίτροπε, η πρόταση της Επιτροπής για τη θέσπιση ευρωπαϊκού προγράμματος σχετικά με την προστασία των παιδιών που χρησιμοποιούν διαδίκτυο έγινε στο πλαίσιο μιας ευρωπαϊκής δράσης για την προαγωγή της μεγαλύτερης ασφάλειας των ανηλίκων που χρησιμοποιούν τις νέες τεχνολογίες. Και αυτό αποτελεί ένα σημαντικό βήμα της Επιτροπής.
<P>
" αύξηση των γνώσεων στον τομέα της πληροφορικής έχει οδηγήσει σε μεγαλύτερη έκθεση των παιδιών στον κίνδυνο του παράνομου και επιβλαβούς επιγραμμικού περιεχομένου. Καλωσορίζω λοιπόν και εγώ με τη σειρά μου την προσπάθεια όλων για επίτευξη του στόχου της Επιτροπής που δεν είναι άλλος από τη μέγιστη ασφάλεια στη χρήση του διαδικτύου, ιδίως όσον αφορά τα παιδιά.
<P>
Υποστηρίζω και εγώ την πρόταση της εισηγήτριας, την οποία συγχαίρω, για άμεση έγκριση του προγράμματος, έτσι ώστε να τεθεί σε εφαρμογή από την 1η Ιανουαρίου 2009. Ελπίζω δε να προετοιμαστεί το κατάλληλο χρηματοδοτικό πλαίσιο για την περίοδο 2009-2013, εφόσον τα ολοένα συχνότερα φαινόμενα παιδικής πορνογραφίας στο διαδίκτυο κρούουν τον κώδωνα του κινδύνου και μας καλούν σε άμεση δραστηριοποίηση.
<SPEAKER ID="187" NAME="Anna Záborská" AFFILIATION="PPE-DE">
- (SK) Συγχαίρω την εισηγήτρια. Το νερό είναι καλό, αλλά όταν δεν είναι καθαρό πρέπει να το φιλτράρουμε. Το ίδιο ισχύει και για το Διαδίκτυο. Το φίλτρο Davide επιτρέπει την πρόσβαση στο Διαδίκτυο μέσω ενός ασφαλούς και ελεγχόμενου δικτύου και προστατεύει τους νεαρούς χρήστες ειδικά από ακατάλληλους δικτυακούς τόπους. Χρησιμοποιεί την πιο προηγμένη τεχνολογία και ενημερώνεται συνεχώς. Είναι πολύ αποτελεσματικό. " πρόσβαση εμποδίζεται σε δικτυακούς τόπους με πορνογραφία, παιδοφιλία, βιασμούς, σατανισμό, μαύρη μαγεία κ.λπ. Ταυτόχρονα, ενημερώνει για το λόγο του αποκλεισμού.
<P>
Στο φίλτρο είναι επίσης αποτελεσματικό απέναντι σε εταιρείες που χρησιμοποιούν τηλεφωνικούς αριθμούς που χρεώνουν με πολύ υψηλές χρεώσεις. Το Davide αφορά καθένα που επιθυμεί να προστατεύσει τον υπολογιστή του από επισφαλείς δικτυακούς τόπους. Ο κώδικας πρακτικής για τον οποίο ψηφίζουμε απαιτεί να υπάρχουν εγγυήσεις για την ασφαλή πρόσβαση των νέων στο Διαδίκτυο. Το μόνο που χρειάζεται για να χρησιμοποιηθεί το φίλτρο είναι να γίνει εγγραφή στο http://www.davide.it" .
<SPEAKER ID="188" NAME="Pál Schmitt" AFFILIATION="PPE-DE">
(HU) Ευχαριστώ κύριε Πρόεδρε, Επίτροπε. Το Διαδίκτυο, οι κονσόλες παιχνιδιών και τα ηλεκτρονικά παιχνίδια περιέχουν μεγάλο αριθμό βίαιων, βάναυσων και ερωτικών υλικών, και μπορούν επίσης να προκαλέσουν εξάρτηση, αϋπνία, εκνευρισμό και διατροφικές διαταραχές. Τα περισσότερα παιδιά δεν είναι ακόμα προετοιμασμένα για αυτό το είδος περιεχομένου και υπάρχει κίνδυνος μεγαλώνοντας να γίνουν ψυχολογικά διαταραγμένοι, παραβατικοί ενήλικες. " σύγχρονη τεχνολογία επιτρέπει αναμφισβήτητα να φιλτραριστεί το ανεπιθύμητο υλικό με τη βοήθεια εφαρμογών λογισμικού, όπως μπορούμε να κάνουμε και με τα ανεπιθύμητα ηλεκτρονικά μηνύματα και να αποκλειστούν επιβλαβείς δικτυακές σελίδες σε υπολογιστές που χρησιμοποιούνται από παιδιά. Πληροφορίες για τη δυνατότητα αυτή πρέπει να γίνουν ευρέως γνωστές μεταξύ των γονιών και οι κατασκευαστές υπολογιστών πρέπει να παρακινηθούν να διαθέτουν παρόμοια προγράμματα ως τμήμα του υποχρεωτικού υλικού των νέων υπολογιστών. Αυτό που χρειάζεται είναι ένα είδος ψηφιακής προστασίας του περιβάλλοντος. Είναι προφανές ότι ορισμένοι το ερμηνεύουν αυτό ως απόπειρα να περιοριστεί η ελευθερία του Διαδικτύου, αλλά κατά τη γνώμη μου, η προστασία της πνευματικής υγείας και αξιοπρέπειας των παιδιών μας είναι υψηλότερη αξία. Ευχαριστώ.
<SPEAKER ID="189" NAME="Zuzana Roithová" AFFILIATION="PPE-DE">
(CS) Κύριε Πρόεδρε, ο αριθμός των Ευρωπαίων που είναι συνδεδεμένοι με το Διαδίκτυο αυξάνεται εκθετικά. Παιδιά αφιερώνουν ακόμα περισσότερη ώρα στο Διαδίκτυο και εγκληματικές δραστηριότητες σε δικτυακούς τόπους που είναι εύκολα προσβάσιμοι από νέους φυτρώνουν σαν μανιτάρια με παρόμοιο ρυθμό. Στην παρούσα κατάσταση, όπου η βάση δεδομένων της Ιντερπόλ έχει καταγράψει περισσότερες από πεντακόσιες χιλιάδες εικόνες που αφορούν σε παιδική πορνογραφία - τα μισά παιδιά έχουν ήδη έρθει σε επαφή με πορνογραφικούς δικτυακούς τόπους σε μια δεδομένη στιγμή, ενώ μόνο το 4% των γονιών απλώς συνειδητοποιούν την πιθανότητα να το κάνει το παιδί τους - φοβάμαι ότι ο προϋπολογισμός για το Διαδίκτυο είναι πολύ μικρός. Υπάρχει ανάγκη να επενδύσουμε στην ανάπτυξη συστημάτων υπολογιστών που θα αντιμετωπίζουν εν τη γενέσει τους τέτοια πράγματα. " Ευρωπαϊκή Ένωση πρέπει να συνταχθεί ενάντια στο μέτωπο αυτό με τις "ΠΑ και την Ιαπωνία. Τα μεμονωμένα προγράμματα που είχαμε μέχρι σήμερα πρέπει να αντικατασταθούν με μέτρα στοχευόμενα στα παιδιά, στους γονείς, στα σχολεία, στους φορείς τηλεπικοινωνιών, στα κυβερνητικά όργανα και στις μη κυβερνητικές οργανώσεις. Από την άλλη πλευρά, αναγνωρίζω την αξία των δικτύων ανοιχτών γραμμών επικοινωνίας όπου τόσο ανήσυχοι πολίτες όσο και γονείς μπορούν να καταγγείλουν επιβλαβές δικτυακό υλικό. " Δημοκρατία της Τσεχίας, για παράδειγμα, διαθέτει τέτοια γραμμή, την οποία διαχειρίζεται η μη κυβερνητική οργάνωση Naše dítě.
<SPEAKER ID="190" NAME="Jim Allister" AFFILIATION="NI">
Κύριε Πρόεδρε, αποτελεί ατυχή συγκυρία το ότι οι υπέροχες ευκαιρίες που προσφέρει το Διαδίκτυο σε όλους μας αύξησαν, σε ανάλογο ποσοστό, τον ηθικό, φυσικό και κοινωνικό κίνδυνο για τα παιδιά μας και τους νέους ανά τον κόσμο.
<P>
" έκθεση αυτή επομένως δικαίως εστιάζει σε όσα μπορούμε να κάνουμε για να αποθαρρύνουμε την κακοποίηση στο Διαδίκτυο, ειδικά σε σχέση με την παιδική πορνογραφία, την επιγραμμική αποπλάνηση παιδιών και την παρακίνηση για αυτοτραυματισμό, μια από τις πιο ανατριχιαστικές πλευρές του οποίου συνδέεται με σελίδες που ενθαρρύνουν την αυτοκτονία.
<P>
Πιστεύω ότι το πρόγραμμα ασφαλέστερου Διαδικτύου θα αντιμετωπίσει πράγματι τα εν λόγω προβλήματα. Για εμένα υπάρχουν τρία αποφασιστικά θέματα. Πρώτον, η βελτίωση της δυνατότητας καλύτερης αστυνομικής συνεργασίας και πιστεύω ότι η ευρωπαϊκή βάση δεδομένων εικόνων παιδικής πορνογραφίας πρέπει να ενθαρρυνθεί. Δεύτερον, καλύτερη ιχνηλασιμότητα των οικονομικών κινήσεων που συνδέονται με την παιδική πορνογραφία, και τρίτον, ένα σωστά επεξεργασμένο κοινό σήμα ασφαλείας, ώστε οι γονείς να γνωρίζουν με σιγουριά τι είναι ασφαλές να βλέπουν τα παιδιά τους.
<SPEAKER ID="191" NAME="Miroslav Mikolášik" AFFILIATION="PPE-DE">
- (SK) Υπάρχουν ορισμένα πράγματα που θα ήθελα να πω σχετικά με την έκθεση. Αναφέρει κινδύνους όπως ο εκφοβισμός, η παιδική πορνογραφία, η δικτυακή αποπλάνηση, η παρενόχληση, η διάδοση ρατσιστικού υλικού και η παρακίνηση για αυτοτραυματισμό. Είμαι πεπεισμένος ότι το Διαδίκτυο αποτελεί ένα από τα μεγαλύτερα τεχνικά επιτεύγματα του 20ου αιώνα, αλλά μπορεί εξίσου να στερήσει από τα παιδιά τη χαρά να γνωρίσουν αγνή και ειλικρινή αγάπη και να δημιουργήσουν φυσιολογικές σχέσεις. Στα δικτυακά δωμάτια συζήτησης, όσοι δεν χρησιμοποιούν χυδαίες εκφράσεις και δεν περηφανεύονται για τις σεξουαλικές τους επιδόσεις είναι εξ ορισμού "εκτός".
<P>
Θα ασχοληθώ με τις τρομακτικές στατιστικές για την κακοποίηση παιδιών μέσω του Διαδικτύου. Ως ευρωβουλευτής για τον οποίο οι οικογενειακές αξίες είναι όλο και πιο σημαντικές, θα ήθελα να τονίσω ότι το Διαδίκτυο αποτελεί έναν από τους τρόπους με τους οποίους η κοινωνία αυτή μπορεί να κλέψει την αθωότητα των παιδιών. Θα ήθελα να δώσω έμφαση στην ανάγκη για μεγαλύτερη υπευθυνότητα, και υπευθυνότητα είναι η λέξη κλειδί, την οποία πρέπει να επιδείξουν και οι γονείς και οι παροχείς υπηρεσιών Διαδικτύου, ώστε να προστατέψουν τα παιδιά από την πρόσβαση σε υλικό που θα μπορούσε να βλάψει τη φυσική τους ανάπτυξη.
<SPEAKER ID="192" NAME="Viviane Reding">
Μέλος της Επιτροπής. - Κύριε Πρόεδρε, συμφωνώ απολύτως με όλα όσα ειπώθηκαν στον Κοινοβούλιο και ευχαριστώ τους βουλευτές όχι μόνο για το γεγονός ότι είχαμε αυτή τη συζήτηση αλλά και γιατί μετέφεραν τη συζήτηση στους εκλογείς και στους ανθρώπους των περιοχών όπου δραστηριοποιούνται, καθώς πιστεύω ότι το βασικό πρόβλημα είναι ότι οι ενήλικες δεν γνωρίζουν πολλά.
<P>
Τα παιδιά συχνά γνωρίζουν πώς να χειριστούν τις νέες τεχνολογίες πολύ καλά, και είναι η πρώτη φορά στην ιστορία της ανθρωπότητας που τα παιδιά γνωρίζουν περισσότερα από τους γονείς, τους εκπαιδευτικούς και τους ενηλίκους. Επομένως, εδώ πρέπει πραγματικά να ενισχύσουμε τους γονείς, τους εκπαιδευτικούς και τους ενηλίκους και πιστεύω ότι πρόκειται για από κοινού ευθύνη όλων των μελών της κοινωνίας,, όχι μόνο των πολιτικών αλλά και των ΜΚΟ, και των παροχέων υπηρεσιών Διαδικτύου πρωτίστως. Είμαι επίσης ευγνώμων, για παράδειγμα, που η βιομηχανία της κινητής τηλεφωνίας υπέγραψε μνημόνιο συνεννόησης με την υποχρέωση να ενημερώνει τους γονείς και να προλαμβάνει την προβολή επιβλαβούς υλικού στα τηλέφωνα 3G.
<P>
Το δίκτυο των ανοιχτών τηλεφωνικών γραμμών που θεσπίσαμε με το πρόγραμμά μας ασφαλέστερου Διαδικτύου, είναι πολύ σημαντικό και δουλεύει άψογα στα περισσότερα κράτη μέλη. Προς απάντηση σε ερώτηση βουλευτή από την Ουγγαρία, η γραμμή της Ουγγαρίας θα ξεκινήσει ξανά το 2009. Υπάρχουν μόνο δύο κράτη μέλη που δεν έχουν ακόμα ανοιχτή γραμμή και ένα κράτος μέλος που αφήνει τα προβλήματα αυτά στις αστυνομικές αρχές. Επομένως, μπορούμε να πούμε ότι σήμερα, το πρόγραμμα ασφαλέστερου Διαδικτύου, είχε ένα πολύ θετικό αποτέλεσμα. Προσωπικά, θα ευχόμουν οι ανοιχτές γραμμές να είναι ευρύτερα γνωστές: είναι γνωστές σε ορισμένες χώρες αλλά όχι σε όλες. Άρα, ως μέλη της ευρωβουλής, θα μπορούσατε να βοηθήσετε να γίνουν οι ανοιχτές αυτές γραμμές πιο γνωστές μέσω διάφορων δραστηριοτήτων. Θα σας ευγνωμονούσα ειλικρινά για αυτό, και πιστεύω ότι οι γονείς και τα παιδιά θα σας ευγνωμονούσαν επίσης.
<P>
Υπήρχαν ορισμένα ερωτήματα σχετικά με τις ποινικές διαδικασίες της ΕΕ. Εδώ θα σας έλεγα ότι θα ήταν πολύ καλό εάν η σύμβαση για το έγκλημα στον κυβερνοχώρο επικυρωνόταν από όλα τα κράτη μέλη. Μπορώ να επίσης να σας πω ότι οι υπουργοί εσωτερικών και δικαιοσύνης υπό την ηγεσία του φίλου μου, Επιτρόπου Barrot, εργάζονται για όλα αυτά τα θέματα, συμπεριλαμβανομένου του θέματος της επιγραμμικής αποπλάνησης, σχετικά με την οποία ο κ. Barrot θα παρουσιάσει σύντομα μια πρόταση. Μπορώ επίσης να σας διαβεβαιώσω ότι η διεθνής συνεργασία της αστυνομίας και της επιβολής του νόμου βρίσκεται σε καλό δρόμο. Επομένως, τα πράγματα κινούνται προς τη σωστή κατεύθυνση εδώ.
<P>
Σχετικά με το θέμα των φίλτρων για το ανεπιθύμητο περιεχόμενο, και εδώ πρόκειται για ζήτημα ενημέρωσης των γονιών. Οι περισσότεροι γονείς δεν γνωρίζουν ότι υπάρχουν φίλτρα και ότι έχουν τη δυνατότητα να τα χρησιμοποιήσουν. Για το λόγο αυτό ζήτησα από τους παροχείς υπηρεσιών Διαδικτύου, κατά τη σύναψη συμβολαίων με γονείς να τους ενημερώνουν πραγματικά για τις δυνατότητες που έχουν ώστε να αποφύγουν να έρθει το παιδί τους σε επαφή με το υλικό αυτό.
<P>
Αυτό αφορά πολύ νέα παιδιά. Στην περίπτωση των εφήβων πρέπει ασφαλώς να ενδυναμώσουμε τα ίδια τα παιδιά και για το λόγο αυτό πιστεύω ότι το να τους πληροφορήσουμε ότι μπορούν να αποφύγουν να πέσουν στην παγίδα, είναι το καλύτερο, εφόσον δεν μπορούμε να βάλουμε έναν αστυνομικό πίσω από κάθε παιδί - αυτό είναι πραγματικά αδύνατο. Αλλά τα παιδιά είναι απολύτως ικανά να καταλάβουν τι είναι θετικό περιεχόμενο και τι δεν είναι θετικό περιεχόμενο. Άρα πιστεύω ότι με το πρόγραμμα ασφαλέστερου Διαδικτύου πρέπει να ενισχύσουμε τα ίδια τα παιδιά, πέρα από την ενίσχυση των γονιών και των εκπαιδευτικών. Αυτό θα είναι το καθήκον μας τους επόμενους μήνες και τα επόμενα χρόνια και, εάν όλοι συμμετέχουν σε αυτό, θα έχουμε τη λύση στο πρόβλημα.
<P>
Ευχαριστώ την εισηγήτρια και όλους τους βουλευτές που βοηθούν να γίνει το Διαδίκτυο ένα ασφαλές μέρος για τα παιδιά μας.
<SPEAKER ID="193" NAME="Roberta Angelilli" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω την Επίτροπο, μας έδωσε σημαντικές διαβεβαιώσεις, συμπεριλαμβανομένου του γεγονότος ότι η Επιτροπή και ο Επίτροπος Barrot σκοπεύουν να βρουν ένα νομικά δεσμευτικό ορισμό για τη λέξη 'grooming', ένα κοινό ορισμό για όλα τα κράτη μέλη. Κατά τη γνώμη μου, πρόκειται αναμφισβήτητα για ένα πολύ σημαντικό στόχο.
<P>
Πιστεύω ότι αυτό το πρόγραμμα, σαφώς, δεν μπορεί να επιλύσει όλα τα προβλήματα, γιατί πρόκειται απλώς για ένα πρόγραμμα, και έχει προφανώς νομικούς περιορισμούς και χρηματοδοτικά όρια. Δεδομένου αυτού, είναι προφανές από τη συζήτηση ότι το Ευρωπαϊκό Κοινοβούλιο επιθυμεί να είναι ενεργό στην καταπολέμηση του επιβλαβούς επιγραμμικού υλικού. Σκοπός του μέλλοντος είναι να βελτιωθεί επίσης ο συντονισμός της δράσης κατά του υλικού αυτού σε ευρωπαϊκό επίπεδο, καθιστώντας διαθέσιμες τις καλύτερες πρακτικές, τα μέτρα με τη μεγαλύτερη επιτυχία, και ανταλλάσσοντας πληροφορίες και μεθόδους. Κατά τη γνώμη μου, η διεθνής συνεργασία πρέπει να αυξάνεται συνεχώς στον κλάδο αυτό που, όπως είπαν τα άλλα μέλη, είναι ένας κλάδος που δεν έχει όρια. Πρέπει επομένως να προχωρήσουμε στην ανταλλαγή δεδομένων και πληροφοριών σε πραγματικό χρόνο.
<P>
Το Κοινοβούλιο επιθυμεί να παραμείνει στην εμπροσθοφυλακή στον τομέα αυτό. Έχουμε πολλές προτάσεις, μερικές από τις οποίες αναφέρθηκαν από τους συναδέλφους μου: την ιδέα του σήματος "φιλικό για το παιδί", το ρόλο των ανοιχτών τηλεφωνικών γραμμών και των αστυνομικών δυνάμεων στην καταπολέμηση της επιγραμμικής κακοποίησης, αλλά και την ανάγκη να εφαρμοστούν πρωτοβουλίες στον τομέα της αυτορύθμισης από τους φορείς κινητής τηλεφωνίας και τους παροχείς υπηρεσιών. Επιπλέον, πιστεύω ότι πρέπει να εργαστούμε προς τον εντοπισμό των χρηματικών συναλλαγών που συνδέονται με την ανταλλαγή εικόνων παιδικής πορνογραφίας.
<P>
Συμμερίζομαι την άποψη της Επιτρόπου: εκστρατείες ενημέρωσης και κατάρτισης που θα αφορούν όχι μόνο παιδιά αλλά και ενηλίκους, γονείς και δασκάλους, όχι για να ποινικοποιήσουμε τις νέες τεχνολογίες - καθώς είναι κυριολεκτικά σημαντικές - , είναι απαραίτητες για τα παιδιά της Ευρώπης.
<SPEAKER ID="194" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="195" NAME="Cristian Silviu Buşoi  " AFFILIATION="ALDE">
γραπτώς. - (RO) Χαιρετίζω την πρωτοβουλία αυτή που εστιάζει στην κατάρτιση τόσο των γονέων όσο και των παιδιών σχετικά με τη χρήση του Διαδικτύου για να διασφαλιστεί ότι το τελευταίο θα γίνει τελικά λιγότερο ευάλωτο στην επιγραμμική κακοποίηση. Πιστεύω ότι αποτελεί καλή ιδέα η δημιουργία εκπαιδευτικού υλικού στα σχολεία, αλλά αισθάνομαι ότι θα ήταν χρήσιμο να διατεθούν προγράμματα προσαρμοσμένα στις διάφορες ηλικιακές ομάδες. Εξάλλου, δεν γίνεται να εξηγηθούν τα πράγματα από την ίδια οπτική σε ένα εξάχρονο ή επτάχρονο παιδί και σε ένα δεκαεξάχρονο έφηβο.
<P>
Πιστεύω επίσης ότι είναι σημαντικό να αναπτύξουμε πιο αποτελεσματικές τεχνολογίες φιλτραρίσματος, καθώς συμβαίνει συχνά να δεχτούμε στο ηλεκτρονικό ταχυδρομείο ανεπιθύμητα μηνύματα με πορνογραφικό υλικό που είναι εύκολα προσβάσιμο στα παιδιά με λογαριασμό ηλεκτρονικού ταχυδρομείου. Επιπλέον προσπάθειες πρέπει επίσης να γίνουν σχετικά με την επαλήθευση της ηλικίας των ατόμων που έχουν πρόσβαση σε δικτυακούς τόπους με πορνογραφικό υλικό, καθώς είναι πολύ εύκολο για ανηλίκους να αποκτήσουν πρόσβαση σε παρόμοιους δικτυακούς τόπους.
<P>
Τέλος, στηρίζω την πρωτοβουλία που ενθαρρύνει τη διεθνή συνεργασία επί του ζητήματος. Θα ήταν προτιμότερο ακόμα, να καταλήξουμε σε παγκόσμια συμφωνία, ειδικά σε σχέση με την ένδειξη των δικτυακών τόπων με τη δήλωση "περιεχόμενο ασφαλές για παιδιά", δεδομένου ότι μεγάλος αριθμός δικτυακών τόπων που είναι επιβλαβείς για τα παιδιά φιλοξενούνται από πεδία που δεν διαχειρίζονται από οργανώσεις της ΕΕ.
<SPEAKER ID="196" NAME="Zita Gurmai  " LANGUAGE="HU">
" καθιέρωση πολυετούς κοινοτικού προγράμματος για την προστασία των παιδιών που χρησιμοποιούν το Διαδίκτυο και άλλες σύγχρονες τεχνολογίες επικοινωνιών, είναι, κατά τη γνώμη μου, κρίσιμης σημασίας και απολύτως απαραίτητη, εφόσον η χρήση όλων των διαθέσιμων μέσων για την προστασία των παιδιών από επιβλαβές και επικίνδυνο υλικό αφορά το κοινό μας κοινωνικό συμφέρον.
<P>
Οι πρωτοβουλίες - πέρα από το γεγονός ότι προτίθενται πρωτίστως να προστατέψουν τα παιδιά - θα έχουν επιπρόσθετο αποτέλεσμα, εφόσον θα προωθήσουν επίσης την αυξημένη δικτυακή ασφάλεια. " επίτευξη των στόχων θα χρειαστεί τη συνεργασία των γονέων, των σχολείων, των παροχέων υπηρεσιών, των δημόσιων αρχών και των συλλόγων, γιατί μόνο εάν εργαστούμε μαζί θα μπορέσουμε να λάβουμε αποτελεσματική δράση για την προστασία των παιδιών.
<P>
Στη μάχη κατά του επιβλαβούς υλικού, τα μέτρα που υιοθετούνται από τα κράτη μέλη είναι επίσης μεγάλης σημασίας, όπως η δημιουργία εθνικών σημείων επαφής και η αποτελεσματική τους συνεργασία. Θεωρώ σημαντικό να δημιουργηθούν αποτελεσματικές μέθοδοι και μηχανισμοί που περιλαμβάνουν την πληροφόρηση, τη βοήθεια μέσω ανοιχτών τηλεφωνικών γραμμών, την άμεση δράση, την πρόληψη, τη δημιουργία βάσης δεδομένων με τις εμπειρίες και τις καλύτερες πρακτικές, καθώς και συνεχή παρακολούθηση.
<SPEAKER ID="197" NAME="Edit Herczog  " AFFILIATION="PSE">
γραπτώς. - (HU) Κύριε Πρόεδρε, κυρίες και κύριοι, πρόκειται να υιοθετήσουμε ένα νέο ψήφισμα για την προστασία των παιδιών. Ως μητέρα, και εγώ χαιρετίζω την πρωτοβουλία και συμφωνώ ότι τα παιδιά πρέπει να προστατεύονται από παράνομο υλικό στο Διαδίκτυο και άλλα φόρουμ που απευθύνονται σε αυτά, καθώς και από υλικό που με κάποιο τρόπο θέτει σε κίνδυνο την ανάπτυξή τους.
<P>
Πέρα από τους προαναφερθέντες στόχους, είμαι πεπεισμένη ότι δεν θα επιτύχουμε εάν προσπαθήσουμε να προστατέψουμε τα παιδιά αποκλειστικά προσπαθώντας να αποκλείσουμε πορνογραφικό ή παράνομο υλικό από τον περίγυρο τους. Αν και θα ήταν ιδανικό, είναι αδύνατο. Για το λόγο αυτό θεωρώ σημαντικό ότι επιπλέον προς την πρόληψη, τα παιδιά πρέπει να διδαχτούν τι πρέπει να κάνουν σε περίπτωση που δεχτούν τέτοιου είδους προτάσεις και εκτεθούν σε τέτοιες επιρροές.
<P>
Πρέπει να τα ενημερώσουμε ότι μπορούνε να αναζητήσουν βοήθεια - και αυτή η βοήθεια πρέπει όντως να είναι πραγματική και προσιτή. Πρέπει να προετοιμάσουμε κάθε παιδί εκ των προτέρων για αυτό το ενδεχόμενο, όπως τους διδάσκουμε να μην μπαίνουν σε άγνωστο αμάξι ή να παίρνουν γλυκά από ξένους. Αυτού του είδους η προετοιμασία είναι η πρωταρχική προτεραιότητα του άμεσου περιβάλλοντος: γονείς, οικογένεια, σχολείο. " πρόταση που πρόκειται να ψηφίσουμε τώρα είναι ιδιαίτερης σημασίας, αλλά μπορεί να είναι αποτελεσματική μόνο εάν συμβαδίσει με προσπάθειες να προστατευτεί το περιβάλλον του παιδιού.
<SPEAKER ID="198" NAME="Lívia Járóka  " LANGUAGE="HU">
Θα ήθελα να συγχαρώ τη συνάδελφό μου Roberta Angelilli για την έκθεσή της σχετικά με την προστασία των παιδιών που χρησιμοποιούν το Διαδίκτυο και άλλες τεχνολογίες επικοινωνιών, που εστιάζει την προσοχή σε ένα μάλλον σοβαρό και αυξανόμενο κίνδυνο. Μέσω των ολοένα και πιο προσβάσιμων νέων τεχνολογιών και ηλεκτρονικών δεξιοτήτων, τα παιδιά μας εκτίθενται όλο και περισσότερο στους κινδύνους της παρενόχλησης, της παιδικής πορνογραφίας, του εκφοβισμού και της προτροπής για ρατσισμό. Ακούμε για ένα αυξανόμενο αριθμό περιπτώσεων όπου εγκληματίες εκμεταλλεύονται τις πύλες διαδικτυακών συζητήσεων του παγκόσμιου ιστού για να βρουν ανήλικα θύματα απροετοίμαστα και να κερδίσουν την εμπιστοσύνη τους με σκοπό να τους κακοποιήσουν σεξουαλικά.
<P>
Τα τρομαχτικά στοιχεία δείχνουν ότι οι νέοι κίνδυνοι που προκύπτουν από την τεχνολογική επανάσταση πρέπει να αντιμετωπιστούν με ένα εναρμονισμένο σχέδιο δράσης της ΕΕ που θα μπορεί να αντιμετωπίσει το πρόβλημα σε όλη του την πολυπλοκότητα, με την εμπλοκή παιδιών, οικογενειών, σχολείων και δασκάλων, καθώς και με τη συνεργασία των φορέων στη βιομηχανία επικοινωνιών και στα όργανα επιβολής του νόμου. Το πολυετές κοινοτικό πρόγραμμα που ξεκίνησε η Επιτροπή πρέπει να συμπεριλάβει μέτρα για την καταπολέμηση του δυστυχώς αυξανόμενα διαδεδομένου παράνομου και επιβλαβούς υλικού στο Διαδίκτυο, από τη μία πλευρά, με την καλλιέργεια ευαισθητοποίησης, και από την άλλη, με την πιο συντονισμένη και αποτελεσματική χρήση των διαθέσιμων μηχανισμών ποινικού δικαίου σε κάθε κράτος μέλος. Επιπλέον, δάσκαλοι, φροντιστές και πρωτίστως γονείς, πρέπει να ενημερωθούν για τους κρυμμένους κινδύνους των νέων τεχνολογιών επικοινωνιών. Είμαι πεπεισμένη ότι το Κοινοβούλιο - σύμφωνα με την πρόθεση των συναδέλφων μου - θα εγκρίνει την πρόταση το συντομότερο και ότι το νέο πρόγραμμα θα μπορεί να δρομολογηθεί από το Γενάρη.
<SPEAKER ID="199" NAME="Katalin Lévai  " AFFILIATION="PSE">
γραπτώς. - (HU) Σύμφωνα με το ευρωβαρόμετρο, 74% των παιδιών από 12 έως 15 χρησιμοποιούν το Διαδίκτυο σε καθημερινή βάση, και πολλά από αυτά εκτίθενται σε πορνογραφικές εικόνες. Σύμφωνα με έρευνα του Ιδρύματος Παρακολούθησης του Διαδικτύου, η εμφάνιση παιδικής κακοποίησης μέσω του Διαδικτύου έχει αυξηθεί κατά 16% τα τελευταία χρόνια. Αυτά τα στοιχεία δείχνουν ξεκάθαρα ότι η επιγραμμική παιδική ασφάλεια μπορεί να επιτευχθεί μόνο μέσω πολυεπίπεδης προσέγγισης, που εκτείνεται σε παιδιά, οικογένειες, σχολεία, φορείς στον τομέα των τηλεπικοινωνιών, και μεταξύ αυτών στους παροχείς υπηρεσιών Διαδικτύου και στα δικαστικά σώματα.
<P>
Πιστεύω ότι αναφορικά με την προστασία παιδιών στο Διαδίκτυο, η πρόληψη πρέπει να έχει το ρόλο κλειδί. Θεωρώ σημαντικό να χρειάζεται ειδική άδεια για τη χρήση και πρόσβαση σε δικτυακούς τόπους με πορνογραφία, βία και άλλο υλικό επιβλαβές για την ανάπτυξη του παιδιού. Δεδομένου ότι σε ορισμένες χώρες αυτό είναι καθιερωμένη πρακτική, με τη συγκατάθεση των δικαστικών αρχών, να κατεβαίνουν σελίδες με παιδοφιλικό υλικό σε εγχώριους ή ξένους διακομιστές, και εφόσον συνολικά το τρέχον νομοθετικό πλαίσιο των χωρών επιτρέπει την αφαίρεση τέτοιου υλικού, καλώ τις δικαστικές αρχές των κρατών μελών να λάβουν τα απαραίτητα μέτρα για το κατέβασμα τέτοιων δικτυακών τόπων. Θα άξιζε να σκεφτούμε επίσης το ενδεχόμενο να μην θεωρείται αδίκημα μόνο η δημιουργία τέτοιων δικτυακών τόπων αλλά και η επίσκεψή τους.
<P>
Για προληπτικούς λόγους, απαιτούνται κατάλληλη εκπαίδευση και ευρεία πληροφόρηση. Τα παιδιά πρέπει να είναι προετοιμασμένα με την κατάλληλη γνώση ώστε να μπορούν να χρησιμοποιήσουν μια σειρά εργαλείων για να αναγνωρίσουν ενδεχόμενους κακοποιούς και να αμυνθούν εναντίον τους.
<SPEAKER ID="200" NAME="Roxana Plumb  " AFFILIATION="PSE">
γραπτώς. - (RO) Στις ημέρες μας το Διαδίκτυο προσφέρει ένα κόσμο γεμάτο πληροφορίες και διασκέδαση που είναι εξαιρετικά επικίνδυνες για τα παιδιά. Για το λόγο αυτό θεωρώ απολύτως απαραίτητο να εισάγουμε το πρόγραμμα ασφαλέστερου Διαδικτύου προκειμένου να προστατευτούν τα παιδιά που χρησιμοποιούν το Διαδίκτυο και τις νέες τεχνολογίες.
<P>
" επιτυχία του προγράμματος θα εξαρτηθεί από τον τρόπο με τον οποίο θα χρησιμοποιηθούν τα 55 εκατομμύρια ευρώ χρηματοδότησης, αλλά επίσης και από το πόσο εύστοχοι θα είμαστε στο συνδυασμό τεχνικών και εκπαιδευτικών πτυχών. Οι μελέτες δείχνουν ότι η χρήση λογισμικού για το φιλτράρισμα των κινδύνων στους οποίους εκτίθενται τα παιδιά, προστατεύει το 90% των παιδιών, τη στιγμή που γονείς και άμεσοι κηδεμόνες είναι υπεύθυνοι για την προστασία του υπόλοιπου 10%. Πρέπει να εξηγήσουν στους ανηλίκους ότι δεν πρέπει να συμφωνούν να συναντούν αγνώστους από το Διαδίκτυο, να απαντούν σε μηνύματα με πρόστυχο περιεχόμενο και να δίνουν σε αγνώστους πληροφορίες ή φωτογραφίες προσωπικής φύσης.
<P>
Το μοντέλο που χρησιμοποιείται στον κλάδο των οπτικών μέσων μαζικής επικοινωνίας, όπου τα τηλεοπτικά κανάλια αναφέρουν την ελάχιστη ηλικία που το σχετικό έργο ή πρόγραμμα επιτρέπεται να παρακολουθηθεί, πρέπει να προσαρμοστεί και για τα επιγραμμικά μέσα. Ένα πρώτο βήμα για την προστασία των παιδιών από παράνομο επιγραμμικό υλικό θα ήταν η σήμανση των δικτυακών τόπων ρητά ως "κατάλληλο για παιδιά".
<SPEAKER ID="201" NAME="Bogusław Rogalski  " LANGUAGE="PL">
Το πρόγραμμα για την προστασία των παιδιών που χρησιμοποιούν το Διαδίκτυο και τις νέες τεχνολογίες αποτελεί μια από τις βασικές μορφές προστασίας των παιδιών, τόσο σε επίπεδο εξάπλωσης της τεχνολογίας όσο και μεγαλύτερης οικειοποίησης με τη χρήση των υπολογιστών. Το αποτέλεσμα είναι ότι τα παιδιά βρίσκονται στην παρούσα φάση σε κίνδυνο λόγω του παράνομου υλικού, και της ανάρμοστης συμπεριφοράς όπως η πορνογραφία, η παρενόχληση, η αποπλάνηση και ο εκμαυλισμός μέσω του Διαδικτύου.
<P>
Σύμφωνα με τις στατιστικές, περισσότεροι από το 70% των νέων μεταξύ 12 και 15 ετών χρησιμοποιούν το Διαδίκτυο για περίπου τρεις ώρες ανά ημέρα. Δυστυχώς, οι περισσότεροι έχουν δει εικόνες πορνογραφικής φύσης. Ο αυξανόμενος αριθμός δικτυακών τόπων με πορνογραφία και ο χαμηλότερος μέσος όρος ηλικίας των παιδιών που πέφτουν θύματα αυτής της διαδικασίας είναι επίσης λόγοι ανησυχίας.
<P>
Μια πολυμερής προσέγγιση είναι η μόνος τρόπος να αυξηθεί η ασφάλεια των παιδιών στο πλαίσιο του Διαδικτύου. Αυτό το ευρύ πρόγραμμα πρέπει να εμπλέκει παιδιά, τις οικογένειές τους, σχολεία, φορείς επικοινωνιών, παροχείς υπηρεσιών Διαδικτύου και άλλους θεσμούς. Σημαντικό ρόλο στην καταπολέμηση της επιβλαβούς συμπεριφοράς στο Διαδίκτυο πρέπει να έχουν οι ανοιχτές τηλεφωνικές γραμμές με σκοπό τη συλλογή πληροφοριών για παράνομο υλικό. Τα παιδιά πρέπει να διδάσκονται πώς να αποφεύγουν επικίνδυνη συμπεριφορά στο Διαδίκτυο. Από την πλευρά τους, γονείς και δάσκαλοι πρέπει να συμμετέχουν σε εκστρατείες ενημέρωσης σχετικά με τη χρήση του υπολογιστή, ώστε να μειωθεί το χάσμα των γενεών στον τομέα των νέων τεχνολογιών και να διασφαλιστεί ότι οι κίνδυνοι μπορούν να καταπολεμηθούν αποτελεσματικότερα.
<SPEAKER ID="997" NAME="Katrin Saks  " AFFILIATION="PSE">
γραπτώς. - (ET) Καθώς το Διαδίκτυο γίνεται όλο και περισσότερο μέρος της καθημερινής μας ζωής, τα σημερινά παιδιά διατρέχουν όλο και μεγαλύτερο κίνδυνο να πέσουν θύματα κακοποίησης, επαφής με σεξουαλικές προθέσεις ή αποπλάνησης, κ.λπ., μέσα στο δικτυακό περιβάλλον.
<P>
Σύμφωνα με την πρόσφατα δημοσιοποιημένη έκθεση του EU Kids Online, το 68% των παιδιών στη χώρα μου, Εσθονία, έχουν πρόσβαση στο Διαδίκτυο από το σπίτι. Αυτό είναι ένα από τα υψηλότερα νούμερα στην Ευρώπη και παρόμοιο με αυτό με αυτά της Δανίας, του Βελγίου, της Σουηδίας και του "νωμένου Βασιλείου.
<P>
" υψηλή διαθεσιμότητα Διαδικτύου δεν πρέπει να υπονοεί αυτόματα ότι υπάρχει υψηλότερη απειλή εμφάνισης παρενόχλησης ή υλικού δυσάρεστης φύσης, αλλά η Εσθονία είναι από τις χώρες που μελετήθηκαν , από την ομάδα με την υψηλότερη διαθεσιμότητα Διαδικτύου, μαζί με τις Κάτω Χώρες και το "νωμένο Βασίλειο.
<P>
Υπάρχουν πολλές ομοιότητες ανά την Ευρώπη - τα μισά παιδιά αποκαλύπτουν πληροφορίες για τον εαυτό τους, τέσσερα στα δέκα έρχονται σε επαφή με πορνογραφικό υλικό, το ένα τρίτο συναντούν βίαια υλικά, πολλά δέχονται ανεπιθύμητα σχόλια σεξουαλικής φύσης, και ένα εννέα της εκατό συναντούν άτομα που γνώρισαν στο Διαδίκτυο στην πραγματική ζωή. 15-20% των νέων Ευρωπαίων έχουν υποστεί παρενόχληση στο Διαδίκτυο. Στην Εσθονία, αυτός ο αριθμός είναι ακόμα υψηλότερος, 31% (μεταξύ 6 και 14 ετών).
<P>
Πιστεύω ότι πρέπει να στρέψουμε περισσότερη προσοχή σε τέτοια θέματα. Ειδικά σε κράτη μέλη όπως η Εσθονία, όπου τα παιδιά χρησιμοποιούν όλο και περισσότερο το Διαδίκτυο καθημερινά. " χρήση του Διαδικτύου έχει φυσικά τις θετικές της πλευρές. Πρέπει, εντούτοις, να αφιερώσουμε περισσότερη προσοχή στους κινδύνους που τη συνοδεύουν.
<SPEAKER ID="996" NAME="Toomas Savi  " AFFILIATION="ALDE">
γραπτώς. - Κύριε Πρόεδρε, η έκθεση της Roberta Angelilli εστιάζει σε μεγάλο βαθμό στην πορνογραφία στο Διαδίκτυο που είναι προσβάσιμη στα παιδιά, ωστόσο, υπάρχει ένα άλλο ζήτημα ακόμα μεγαλύτερης ανησυχίας. " βία. Όταν το πορνογραφικό υλικό απλώς διαταράσσει, η παρακολούθηση πολύ ζωντανών εικόνων βίας εις βάρος άλλων ή ακόμα και ο αυτοτραυματισμός είναι κάτι που μπορεί πραγματικά να παρακινήσει τους νέους σε απερίσκεπτες ενέργειες. Απλά αναλογιστείτε τις διακρίσεις και την επιθετικότητα εις βάρος νεαρών μειονοτήτων ή τους πυροβολισμούς σε σχολεία.
<P>
Μόλις πρόσφατα δύο επεισόδια πυροβολισμών συνέβησαν στη Φινλανδία - πολύ κοντά στην περιφέρειά μου την Εσθονία. Παρατηρήθηκε ότι ο δράστης ανέβασε βίαιο υλικό στο Διαδίκτυο μόλις πριν διαπράξει την αποτρόπαια πράξη. Το υλικό βρέθηκε στη διάθεση άλλων διαταραγμένων νέων και δεν έχουμε ιδέα τι μπορεί να επακολουθήσει.
<P>
Θεωρώ ότι η Ευρωπαϊκή Ένωση πρέπει να λάβει σοβαρά μέτρα για να σταματήσει αυτή την υπόθαλψη βίας, χωρίς ωστόσο να μειώνει την ελευθερία έκφρασης των ατόμων. Κάθε ανθρώπινη ζωή πρέπει να προφυλάσσεται και όταν οι νέοι μας χρειάζονται βοήθεια ή καθοδήγηση, πρέπει να την έχουν. Δεν έχουμε το περιθώρια να καταστρέφουμε ή να χαραμίζουμε τη ζωή των νέων μας, οι οποίοι είναι το μέλλον της Ευρώπης.
<SPEAKER ID="995" NAME="Czesław Adam Siekierski  " LANGUAGE="PL">
" τρέχουσα κατάσταση είναι ότι οι νέοι φαίνεται να είναι πιο επιδέξιοι με τη χρήση των νέων τεχνολογιών από ότι οι παλαιότερες γενιές. Το Διαδίκτυο δεν κρατά μυστικά από τα παιδιά και τους νέους, οι οποίοι είναι σε γενικές γραμμές καλύτερα ενημερωμένοι από τους γονείς τους για το πώς δουλεύει. Ταυτόχρονα, ωστόσο, είναι τα ίδια τα παιδιά και οι νέοι που βρίσκονται σε μεγαλύτερο κίνδυνο από τη ψυχολογική βία στο Διαδίκτυο.
<P>
Σύμφωνα με στοιχεία που συλλέχθηκαν σε εκστρατεία σχετικά με τη χρήση του Διαδικτύου από παιδιά, οι μισοί από τους Πολωνούς που χρησιμοποιούν το Διαδίκτυο έχουν πέσει θύματα προσβολών, εξευτελισμού και απειλών στο Διαδίκτυο.
<P>
" κατάσταση είναι ακόμα σοβαρότερη αναφορικά με τα παιδιά. Περισσότεροι από το 70% των νέων που χρησιμοποιούν των Διαδίκτυο έχουν δει πορνογραφικό ή ερωτικό υλικό, και περισσότεροι από τους μισούς έχουν δει σκληρές ή βίαιες σκηνές.
<P>
Πρέπει να τονιστεί, ωστόσο, ότι μια μεγάλη πλειοψηφία αυτών των νέων είδε το υλικό αυτό τυχαία, και δεν το επισκέφτηκε σκόπιμα. Μόνο το 12% των παιδιών παραδέχτηκαν ότι αναζητούν τέτοιου είδους δικτυακούς τόπους.
<P>
Αναφέρω αυτές τις στατιστικές στη βουλή για να εντυπωσιάσω τα μέλη σχετικά με τη σοβαρότητα του κινδύνου στον οποίο εκτίθενται οι νεαροί πολίτες μας, χρησιμοποιώντας τη χώρα μου ως παράδειγμα.
<P>
Πιστεύω, επομένως, ότι το προβλεπόμενο πρόγραμμα για την προστασία των παιδιών πρέπει να εφαρμοστεί απαρεγκλίτως.
<SPEAKER ID="202" NAME="Silvia-Adriana Ţicău  " AFFILIATION="PSE">
γραπτώς. - (RO) Τα παιδιά χρησιμοποιούν όλο και περισσότερο το Διαδίκτυο για να επικοινωνήσουν, να βρουν πληροφορίες, να έχουν πρόσβαση στη γνώση και να περάσουν τον ελεύθερο χρόνο τους. Τα παιδιά και οι οικογένειές τους πρέπει να γνωρίζουν τους κινδύνους που συνδέονται με αυτό, και πάνω από όλα πρέπει να τηρούν ορισμένους κανόνες που μπορούν να διασφαλίσουν την προστασία τους κατά τη χρήση του Διαδικτύου.
<P>
Το Διαδίκτυο πρέπει να παραμείνει ένα ανοιχτό μέσο, αλλά συγχρόνως ασφαλές. Το πρόγραμμα για ασφαλέστερο Διαδίκτυο συνεχίζεται και εμπλουτίζει παλαιότερα προγράμματα: το "Ασφαλέστερο Διαδίκτυο" και το "Ασφαλέστερο Διαδίκτυο+". Εντούτοις, θα ήθελα να εστιάσω την προσοχή σας στο γεγονός ότι η αποτελεσματικότητά του εξαρτάται από την ευαισθητοποίηση του πληθυσμού και από τον τρόπο με τον οποίο ειδική νομοθεσία εφαρμόζεται σε εθνικό επίπεδο. Οποιοδήποτε περιστατικό κατά το οποίο παιδί ή νέος βρίσκονται αντιμέτωποι στο Διαδίκτυο με ανεπιθύμητες προτάσεις ή ακόμα παρενόχληση πρέπει να λαμβάνεται υπόψη σοβαρά, να καταγγέλλεται και να διευθετείται με κατάλληλο τρόπο.
<P>
Μία πρόσφατη έκθεση αναφέρει ότι δύο τρίτα των νέων έχουν λάβει ανεπιθύμητες προτάσεις κατά τη χρήση του Διαδικτύου και 25% έχουν δει υλικό με απρεπές περιεχόμενο. Δυστυχώς, πολλοί γονείς και δάσκαλοι παραμένουν σε άγνοια σε σχέση με τα ψηφιακά μέσα και δεν λαμβάνουν τα απαραίτητα μέτρα για να προστατέψουν τα παιδιά στο Διαδίκτυο. Καλώ την Επιτροπή να συνταχθεί με τα κράτη μέλη για την προώθηση δημιουργίας και καθιέρωσης συνεργασίας μεταξύ κέντρων καταγγελίας και ανταπόκρισης σε περιστατικά σχετικά με την ασφάλεια στο Διαδίκτυο.

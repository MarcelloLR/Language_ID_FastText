<CHAPTER ID="003">
Ευρωπαϊκή Τράπεζα Επενδύσεων (ΕΤΕπ) - Ετήσια έκθεση 2008 (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Deutsch, εξ ονόματος της Επιτροπής Ελέγχου του Προϋπολογισμού, σχετικά με την ετήσια έκθεση 2008 της Ευρωπαϊκής Τράπεζας Επενδύσεων.
<SPEAKER ID="008" NAME="Tamás Deutsch" LANGUAGE="DE">
Κύριε Πρόεδρε, κυρίες και κύριοι, Πρόεδρε Maystadt, "Ευρωπαϊκή Τράπεζα Επενδύσεων - Ετήσια έκθεση 2008". Αυτός είναι ο τίτλος του τρέχοντος θέματος της ημερήσιας διάταξης. " εν λόγω έκθεση, ωστόσο, αφορά πολύ περισσότερα από την ανάλυση των δραστηριοτήτων της Ευρωπαϊκής Τράπεζας Επενδύσεων κατά τα τελευταία δύο χρόνια.
<P>
Κυρίες και κύριοι, το ακούμε καθημερινά και πιστεύω ότι θα πρέπει να υπογραμμιστεί το ότι η Ένωση έχει φτάσει στο τέλος μιας εποχής και στην αρχή μιας άλλης. " θέση σε ισχύ, αφενός, της Συνθήκης της Λισαβόνας πριν από έξι μήνες περίπου, και η παγκόσμια χρηματοπιστωτική και οικονομική κρίση, ο αντίκτυπος αυτής και η αντίδραση της Ευρωπαϊκής Ένωσης σε αυτήν, αφετέρου, σίγουρα σημαίνουν ότι έχουμε φτάσει στο τέλος μιας εποχής στην ιστορία της Ένωσης και στην αρχή μιας άλλης.
<P>
Με άλλα λόγια, στη δεύτερη δεκαετία του 21ου αιώνα, ξεκίνησε μια νέα εποχή στην ιστορία της Ευρωπαϊκής Ένωσης. " εν λόγω έκθεση εκπονήθηκε σε αυτήν τη νέα εποχή και πιστεύω ότι εμείς στο Ευρωπαϊκό Κοινοβούλιο και στην Ευρωπαϊκή Τράπεζα Επενδύσεων θα κληθούμε να απαντήσουμε στα σημαντικότερα ερωτήματα και στις σημαντικότερες προκλήσεις αυτής της νέας εποχής. " έκθεση αφορά τις δραστηριότητες μιας τράπεζας, ενός χρηματοπιστωτικού ιδρύματος, κατά τα τελευταία δύο χρόνια και, πράγμα ασύνηθες, μπορούμε να πούμε ότι παρά τις συνθήκες της παγκόσμιας χρηματοπιστωτικής και οικονομικής κρίσης, μπορούμε να επαινέσουμε τις δραστηριότητες μιας τράπεζας, ενός χρηματοπιστωτικού ιδρύματος. Δύο χρόνια πριν, η Ευρωπαϊκή Τράπεζα Επενδύσεων ανταποκρίθηκε γρήγορα και αποτελεσματικά στην παγκόσμια χρηματοπιστωτική και οικονομική κρίση που εκτυλίσσονταν ενισχύοντας τις δραστηριότητες δανεισμού της, αυξάνοντας πρωτίστως τα δάνεια που χορηγούνταν σε μικρομεσαίες επιχειρήσεις και, αφετέρου, συμμετέχοντας με όλο το διαθέσιμο δυναμικό της στην εφαρμογή του σχεδίου για την ανάκαμψη της οικονομίας της Ευρωπαϊκής Ένωσης.
<P>
" Συνθήκη της Λισαβόνας τέθηκε σε ισχύ πριν από έξι μήνες. Το γεγονός αυτό παρείχε τα μέσα και τη δυνατότητα περαιτέρω ενίσχυσης της διαδικασίας ανανέωσης της οργανωτικής, εποπτικής και βασικής δομής της Ευρωπαϊκής Τράπεζας Επενδύσεων. " Τράπεζα σημείωσε αξιόλογη πρόοδο εν προκειμένω από τις αρχές του 2008, προτού τεθεί σε ισχύ η Συνθήκη της Λισαβόνας. Αξίζει επίσης να σημειωθεί ότι η Ευρωπαϊκή Τράπεζα Επενδύσεων προετοιμάζεται συνειδητά για τις δημοσιονομικές προοπτικές της Ευρωπαϊκής Ένωσης για την περίοδο μετά το 2014, δραττόμενη της ευκαιρίας συμμετοχής στη χρηματοδότηση των στρατηγικών για τις μακροπεριφέρειες και υποστηρίζοντας την αγροτική ανάπτυξη, τις νέες πηγές ενέργειας, τις πράσινες επενδύσεις και την ανάπτυξη υποδομών. Μια άλλη πτυχή που θεωρούμε σημαντική, και συνεπώς περιλαμβάνεται στην έκθεση, είναι ότι η Ευρωπαϊκή Τράπεζα Επενδύσεων θα πρέπει να συμμετάσχει στη χρηματοδότηση της στρατηγικής ΕΕ 2020 που βρίσκεται στη διαδικασία επικύρωσης και εστιάζει στη δημιουργία θέσεων εργασίας. " συνεκτίμηση μάλιστα της υποστήριξης της δημιουργίας θέσεων εργασίας οδήγησε την Ευρωπαϊκή Τράπεζα Επενδύσεων στη χρηματοδότηση των μικρομεσαίων επιχειρήσεων.
<P>
Τέλος, θα ήθελα να επιστήσω την προσοχή σας σε δύο ζητήματα. Θεωρώ καίριο το γεγονός ότι η Ευρωπαϊκή Τράπεζα Επενδύσεων εξακολουθεί να υποστηρίζει την εξάλειψη των ανισοτήτων ως προς τις υποδομές στην Ευρωπαϊκή Ένωση. Είναι σημαντικό να τυγχάνουν υποστήριξης προγράμματα που συμβάλλουν στην εξισορρόπηση των προτύπων υποδομών στην ΕΕ.
<P>
Τέλος, αλλά εξίσου σημαντικό, κατά τα τελευταία χρόνια, η Ευρωπαϊκή Τράπεζα Επενδύσεων λάμβανε πάντοτε τη στήριξη που απαιτούνταν για τη δραστηριότητά της από το Ευρωπαϊκό Κοινοβούλιο. Βάσει της προπαρασκευαστικής εργασίας που διενεργήθηκε κατά τους τελευταίους μήνες, πιστεύω ότι με τις εποικοδομητικές επικρίσεις που περιλαμβάνονται στην έκθεση η Τράπεζα θα εξακολουθήσει να λαμβάνει τη στήριξη που απαιτείται για τη δραστηριότητά της από το Ευρωπαϊκό Κοινοβούλιο. Σας ευχαριστώ για την προσοχή σας και αναμένω με ενδιαφέρον να παρακολουθήσω τη συζήτηση.
<SPEAKER ID="009" NAME="Philippe Maystadt" LANGUAGE="FR">
Κύριε Πρόεδρε, κυρίες και κύριοι, επιτρέψτε μου καταρχάς να σας ευχαριστήσω όλους που μου κάνατε την τιμή να με προσκαλέσετε να απευθυνθώ στην Ολομέλεια. Πρόκειται για τη συνέχιση μιας παράδοσης που ξεκίνησε πριν από λίγα χρόνια.
<P>
Θα ήθελα καταρχάς να ευχαριστήσω τον εισηγητή, κ. Deutsch, για την άριστη ποιότητα της έκθεσής του.
<P>
Ειδικότερα, εκτίμησα το γεγονός ότι ο κ. Deutsch, καθώς και τα υπόλοιπα μέλη της επιτροπής, ο κ. Berman και ο κ. Kalfin, ήλθαν στην Ευρωπαϊκή Τράπεζα Επενδύσεων για να θέσουν ορισμένες πολύ συγκεκριμένες ερωτήσεις. Χαιρετίζω αυτήν την άριστη συνεργασία με το Κοινοβούλιο.
<P>
Στην πραγματικότητα, η Ευρωπαϊκή Τράπεζα Επενδύσεων είναι το μοναδικό διεθνές χρηματοπιστωτικό ίδρυμα που απαντά οικειοθελώς και είναι υπόλογο σε ένα κοινοβουλευτικό θεσμικό όργανο. Θεωρώ ότι αυτό είναι εξαιρετικό: κατά τη γνώμη μου, η ενίσχυση του διαλόγου με το Ευρωπαϊκό Κοινοβούλιο είναι στην πραγματικότητα απολύτως απαραίτητη προκειμένου να είμαστε σε θέση να εκπληρώσουμε τον ρόλο μας, την ειδική αποστολή μας, ήτοι να είμαστε μια τράπεζα που εξυπηρετεί τις πολιτικές της Ευρωπαϊκής Ένωσης, αλλά όχι μια συνηθισμένη τράπεζα.
<P>
Όπως επεσήμανε ήδη ο κ. Deutsch, αυτό προσπαθούμε σκληρά να επιτύχουμε σε σχέση με την κρίση.
<P>
Από τον Σεπτέμβριο του 2008, μετά την κατάρρευση της Lehman Brothers, το Συμβούλιο Ecofin μάς ζήτησε να αυξήσουμε τον όγκο των δανείων μας για την πραγματική οικονομία. Ξεκινήσαμε τις εργασίες, υλοποιώντας αυτήν την εντολή του Συμβουλίου, και νομίζω ότι μπορώ να πω ότι έχουμε πράγματι εκπληρώσει τις δεσμεύσεις μας, καθώς το 2009 ο όγκος των δανείων μας αυξήθηκε από 58 δισεκατομμύρια σε 79 δισεκατομμύρια, μια αύξηση δηλαδή της τάξης του 37% του όγκου των δανείων μας στην Ευρωπαϊκή Ένωση.
<P>
" εν λόγω αύξηση αφορούσε κυρίως τους τρεις τομείς που μας υπέδειξαν το Συμβούλιο και το Κοινοβούλιο ως προτεραιότητες.
<P>
Ο πρώτος τομέας ήταν η καταβολή ειδικών προσπαθειών για τις χώρες και τις περιφέρειες που επλήγησαν περισσότερο από την κρίση. " αύξηση αυτή αφορά σε μεγάλο βαθμό τις λεγόμενες περιφέρειες σύγκλισης και ειδικότερα ορισμένες χώρες που βίωσαν ιδιαίτερες δυσκολίες το 2009. Συνεπώς, δεν έχουμε δανείσει ποτέ πριν τόσα χρήματα σε χώρες όπως η Ουγγαρία, η Λιθουανία και η Ρουμανία. Επίσης, το γεγονός αυτό εξηγεί και τον λόγο για τον οποίο φέτος θα καταβάλλουμε ιδιαίτερη προσπάθεια για την Ελλάδα: βρέθηκα στην Αθήνα την προηγούμενη εβδομάδα και συμφωνήσαμε με την ελληνική κυβέρνηση ότι θα αυξήσουμε σημαντικά τον όγκο των δανείων μας στην Ελλάδα, ως ένδειξη υποστήριξης και ως συνεισφορά στη γενική προσπάθεια για την ανάκαμψη της ελληνικής οικονομίας.
<P>
Ο δεύτερος τομέας στον οποίο δόθηκε προτεραιότητα είναι η παροχή στήριξης στις μικρομεσαίες επιχειρήσεις: αυξήσαμε τα δάνειά μας προς τις τράπεζες ούτως ώστε να συνεχίσουν να δανείζουν χρήματα στις μικρομεσαίες επιχειρήσεις, με ένα νέο προϊόν που θα μας επιτρέψει να έχουμε καλύτερο έλεγχο επί της πραγματικής χρήσης των κεφαλαίων που δανείζουμε. Πέρυσι δανείσαμε πάνω από 12 δισεκατομμύρια ευρώ στις τράπεζες για τις μικρομεσαίες επιχειρήσεις.
<P>
Ο τρίτος τομέας στον οποίο μάς ζητήθηκε να αποδώσουμε προτεραιότητα είναι η καταπολέμηση της κλιματικής αλλαγής. Πέρυσι παρείχαμε σχεδόν 17 δισεκατομμύρια ευρώ στη χρηματοδότηση σχεδίων που συμβάλλουν άμεσα στη μείωση του όγκου των εκπομπών αερίων του θερμοκηπίου.
<P>
Θεωρώ ότι μπορώ να πω ότι το 2009 εκπληρώσαμε τις προσδοκίες που είχαν τεθεί για την Τράπεζα· με άλλα λόγια, συμβάλαμε στο ευρωπαϊκό σχέδιο για την ανάκαμψη της οικονομίας.
<P>
Φυσικά, πρέπει να συνεχίσουμε έτσι και θα ήθελα να αναφέρω πολύ σύντομα τις τρεις μείζονες προκλήσεις που θα αντιμετωπίσουμε τους προσεχείς μήνες και τα προσεχή έτη.
<P>
" πρώτη, όπως ορθώς τόνισε ο εισηγητής σας, είναι να εξακολουθήσει να συμβάλλει η Τράπεζα στις προτεραιότητες της Ευρωπαϊκής Ένωσης. Ως εκ τούτου, αυτό σημαίνει ότι εμείς, ως ΕΤΕπ, πρέπει να συμβάλλουμε στην εφαρμογή της στρατηγικής Ευρώπη 2020. Όπως γνωρίζετε, η Επιτροπή κατάρτισε αυτήν τη νέα στρατηγική, η οποία συζητείται επί του παρόντος στο Συμβούλιο και στο Κοινοβούλιο. " ΕΤΕπ είναι διατεθειμένη να συμβάλλει, χρησιμοποιώντας ειδικότερα καινοτόμους χρηματοδοτικούς μηχανισμούς που θα μας επέτρεπαν να αυξήσουμε τη μόχλευση ορισμένων πόρων του ευρωπαϊκού προϋπολογισμού. Πρόκειται, συνεπώς, για κοινούς μηχανισμούς μεταξύ της Επιτροπής και της Τράπεζας που θα θέλαμε να θέσουμε σε εφαρμογή.
<P>
" δεύτερη μείζων πρόκληση που αντιμετωπίζουμε είναι η ανανέωση των εξωτερικών εντολών της ΕΤΕπ. Θα έχουμε την ευκαιρία να το συζητήσουμε αυτό με το Κοινοβούλιο. " Επιτροπή παρουσίασε πρόσφατα μια πρόταση που συνάδει απόλυτα με την έκθεση η οποία καταρτίστηκε από μια επιτροπή "σοφών" υπό την προεδρία του κ. Camdessus. Το βασικό στοιχείο της εν λόγω πρότασης είναι να καταστεί το σύστημα ακόμη πιο αποτελεσματικό. Όπως γνωρίζετε, επωφελούμαστε από μια εγγύηση της Ευρωπαϊκής Ένωσης για λειτουργίες που περιλαμβάνονται στις εξωτερικές εντολές της. Ο στόχος, συνεπώς, είναι να τις χρησιμοποιήσουμε όσο το δυνατόν καλύτερα και η Επιτροπή προτείνει απλούστευση, εναρμόνιση των εξωτερικών εντολών μας. " Επιτροπή προτείνει επίσης την κατανομή 2 δισεκατομμυρίων ευρώ σε σχέδια που συμβάλλουν στην καταπολέμηση της κλιματικής αλλαγής.
<P>
Αυτό με οδηγεί στην τρίτη πρόκληση που θα ήθελα να υπογραμμίσω: την ανάγκη να συμβάλλει η Ευρωπαϊκή Τράπεζα Επενδύσεων, καθώς και τα υπόλοιπα θεσμικά όργανα, ιδιαιτέρως στην εκπλήρωση της δέσμευσης της Ευρωπαϊκής Ένωσης στην Κοπεγχάγη. Όπως γνωρίζετε, η Ευρωπαϊκή Ένωση προέβη σε ορισμένες σημαντικές δεσμεύσεις για την υποστήριξη της λεγόμενης ταχείας χρηματοδότησης. Στο πλαίσιο αυτό, θεωρούμε ότι η ΕΤΕπ, που έχει αναπτύξει αδιαμφισβήτητη τεχνογνωσία σε αυτά τα ζητήματα, μπορεί να συμβάλλει σημαντικά. Για αυτόν τον λόγο προτείναμε να εργαστούμε με άλλα εθνικά χρηματοπιστωτικά ιδρύματα για την ίδρυση ενός δικτύου, μιας ευρωπαϊκής πλατφόρμας που θα μπορούσε να συντονίσει και, ως εκ τούτου, να βελτιστοποιήσει τη χρηματοδότηση σχεδίων στις αναπτυσσόμενες χώρες. " γαλλική υπηρεσία ανάπτυξης και η γερμανική KfW έχουν ήδη επιδείξει ενδιαφέρον για την εν λόγω πρωτοβουλία και ελπίζω ότι, σε συνεργασία με την Επιτροπή, θα είμαστε σε θέση να βοηθήσουμε στην οριστικοποίηση αυτού του μηχανισμού τις προσεχείς εβδομάδες.
<P>
Αυτές, κύριε Πρόεδρε, κυρίες και κύριοι, είναι οι τρεις μείζονες προκλήσεις για τους προσεχείς μήνες και τα προσεχή έτη στις οποίες ήθελα να επιστήσω την προσοχή σας.
<SPEAKER ID="010" NAME="Olli Rehn">
Μέλος της Επιτροπής. - (EN) Κύριε Πρόεδρε, εξ ονόματος της Επιτροπής, θα ήθελα να ευχαριστήσω τον κ. Deutsch για μια εξαιρετική έκθεση καθώς και να καλωσορίσω τον Πρόεδρο Philip Maystadt στην Ολομέλεια και να τον συγχαρώ για τις τεράστιες προσπάθειες που καταβάλλει η ΕΤΕπ για την αντιμετώπιση της οικονομικής κρίσης και την υποστήριξη του σχεδίου ανάκαμψης της ΕΕ.
<P>
Σε μια περίοδο έκτακτων περιστάσεων, κάναμε μια εξαιρετική έκκληση στην Τράπεζα και αυτή απάντησε αμέσως επιταχύνοντας τον δανεισμό της σε επίπεδα ρεκόρ. Λόγω της άριστης οικονομικής της επιφάνειας, κατόρθωσε να το πράξει αυτό σε μια δύσκολη περίοδο χρηματοδότησης από τις αγορές.
<P>
Οι αυξημένοι όγκοι στόχευσαν ειδικά στους τομείς εκείνους που θεωρούμε -και πιστεύω ότι και το Κοινοβούλιο συμμερίζεται αυτήν την άποψη- ότι συνιστούν προτεραιότητα, και ειδικότερα τις μικρομεσαίες επιχειρήσεις, την ενέργεια και την κλιματική αλλαγή καθώς και τις επενδύσεις στις περιφέρειες σύγκλισης της Ένωσης που επλήγησαν ιδιαίτερα από την οικονομική ύφεση. Επίσης, η ΕΤΕπ, στο πλαίσιο μιας κοινής πρωτοβουλίας με την ΕΤΑΑ και την Παγκόσμια Τράπεζα, κατόρθωσε να αυξήσει τη στήριξή της προς τον χρηματοπιστωτικό τομέα στις χώρες της Κεντρικής και της Ανατολικής Ευρώπης, οι οποίες βιώνουν επίσης ιδιαίτερα δύσκολες καταστάσεις.
<P>
" ΕΤΕπ θα διαδραματίσει πολύ σημαντικό ρόλο στην εφαρμογή της στρατηγικής Ευρώπη 2020 όσον αφορά την υποστήριξη των επενδύσεων στις υποδομές, στις πράσινες τεχνολογίες, στην καινοτομία και στις ΜΜΕ.
<P>
Θέτουμε επίσης τα θεμέλια για την ενίσχυση της συνδυασμένης χρήσης των κοινοτικών επιχορηγήσεων με τους χρηματοδοτικούς μηχανισμούς της ΕΤΕπ τόσο εντός όσο και εκτός των συνόρων της Ένωσης, συμπεριλαμβανομένων των περιφερειών σύγκλισης, όπου η ΕΤΕπ μπορεί να διαδραματίσει σημαντικό ρόλο στη βελτίωση της απορρόφησης των διαρθρωτικών ταμείων.
<P>
Στο εξωτερικό επίπεδο, είμαι πολύ ικανοποιημένος με την ενδιάμεση επανεξέταση της εξωτερικής εντολής της ΕΤΕπ, που υποστηρίζεται από την έκθεση Camdessus, στην οποία εξάγεται το συμπέρασμα ότι η εγγύηση της ΕΕ προς την ΕΤΕπ είναι ένας αποτελεσματικός και ισχυρός μηχανισμός με υψηλή οικονομική και πολιτική μόχλευση.
<P>
" έκθεση Camdessus περιελάμβανε επίσης πολλές αξιόλογες προτάσεις σχετικά με την αύξηση της ευθυγράμμισης της εξωτερικής δραστηριότητας της ΕΤΕπ με τις πολιτικές της ΕΕ καθώς και σχετικά με τον τρόπο ενίσχυσης της συνεργασίας της ΕΤΕπ και της ΕΤΑΑ, αξιοποιώντας το ψήφισμα του Κοινοβουλίου για τις ετήσιες εκθέσεις της ΕΤΕπ και της ΕΤΑΑ για το 2007.
<P>
Το Κοινοβούλιο ζήτησε βελτίωση της αμοιβαίας κατανόησης μεταξύ των δύο τραπεζών. Με χαροποίησε πολύ το γεγονός ότι η ΕΤΕπ και η ΕΤΑΑ κατέληξαν σε συμφωνία σχετικά με τη συνεργασία τους σε χώρες κοινής δραστηριοποίησης. Αυτό θα αποτελέσει τη βάση μιας πιο παγκόσμιας τριμερούς συμφωνίας με την Επιτροπή που θα αντικαταστήσει τις υπάρχουσες περιφερειακές συμφωνίες.
<P>
Το κύριο αποτέλεσμα της ενδιάμεσης επανεξέτασης είναι η νομοθετική πρόταση που υπέβαλε πρόσφατα η Επιτροπή στο Κοινοβούλιο και στο Συμβούλιο για την τροποποίηση της εντολής της ΕΤΕπ για το υπόλοιπο των τρεχουσών δημοσιονομικών προοπτικών.
<P>
Πιστεύω ότι θα θεωρήσετε ότι πρόκειται για μια βάσιμη και ισορροπημένη πρόταση που λαμβάνει υπόψη τις συστάσεις και τις ανησυχίες του Κοινοβουλίου. Αποσκοπεί στην ενίσχυση της εστίασης της εξωτερικής εντολής στους βασικούς τομείς πολιτικής όπου η ΕΤΕπ έχει αποδεδειγμένο ιστορικό επιτυχίας, ιδίως δε στην κλιματική αλλαγή, τις κοινωνικές και οικονομικές υποδομές και την ανάπτυξη του τοπικού ιδιωτικού τομέα, αλλά και στην απόδοση μεγαλύτερης έμφασης στις αναπτυξιακές πτυχές της χρηματοδότησης της ΕΤΕπ.
<P>
Επομένως, συμπερασματικά, ανυπομονούμε να διεξαγάγουμε μαζί σας και με το Συμβούλιο εποικοδομητικές και παραγωγικές συζητήσεις κατά τους προσεχείς μήνες σχετικά με την εν λόγω πρόταση. Ελπίζουμε ότι θα επιτευχθεί για άλλη μία φορά συμφωνία στην πρώτη ανάγνωση, ούτως ώστε να συνεχιστεί η διασφάλιση της νομικής σταθερότητας για μια εξωτερική εντολή που μας επιτρέπει να επιδιώξουμε αποτελεσματικά και αποδοτικά τους στόχους της εξωτερικής πολιτικής της ΕΕ.
<SPEAKER ID="011" NAME="Edit Bauer">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (HU) Κυρίες και κύριοι, στη γνωμοδότησή της για την έκθεση, η Επιτροπή Οικονομικής και Νομισματικής Πολιτικής δήλωσε ότι η Ευρωπαϊκή Τράπεζα Επενδύσεων τα πήγε καλά στη διαχείριση της κρίσης το 2008.
<P>
Τι μπορεί να αναμένεται από μια τράπεζα επενδύσεων σε περίοδο κρίσης; Κυρίως να επιχειρεί να αντισταθμίσει την πτώση που σημειώνεται στις δραστηριότητες δανεισμού των εμπορικών τραπεζών δημιουργώντας ρευστότητα. Μπορούμε να πούμε ότι η ΕΤΕπ αυξάνει διαρκώς τον όγκο των δανείων με ευνοϊκούς όρους επιτοκίου από το 2008 και έχει δεσμευτεί να καταστήσει διαθέσιμο επιπρόσθετο ποσό ύψους 15 δισεκατομμυρίων ευρώ ετησίως υπό τη μορφή επιπλέον κεφαλαίων για τις μικρομεσαίες επιχειρήσεις το 2009 και το 2010.
<P>
Γιατί είναι αυτό τόσο σημαντικό; Προφανώς διότι αυτοί είναι οι μεγαλύτεροι δημιουργοί θέσεων εργασίας και προς στιγμή, τα μεγαλύτερα προβλήματά μας εδώ στην Ευρώπη είναι τα ζητήματα που έχουν σχέση με την απασχόληση. Πρέπει να δημιουργήσουμε θέσεις εργασίας.
<P>
" Τράπεζα τα πήγε επίσης καλά από αυτήν την άποψη όσον αφορά την αναδιάρθρωση ορισμένων τομέων στόχων. " Τράπεζα στράφηκε σε μεγάλο βαθμό προς τις μικρομεσαίες επιχειρήσεις και τις βοήθησε να ορθοποδήσουν το συντομότερο δυνατόν. " Επιτροπή θα ήθελε να προτείνει στον Πρόεδρο Maystadt τρεις τομείς στους οποίους οι λειτουργίες της Τράπεζας θα μπορούσαν να καταστούν πιο αποτελεσματικές ή διαφανείς.
<P>
Πρώτον, η Τράπεζα θα πρέπει να εστιάσει ακόμη περισσότερο στις χώρες που επλήγησαν περισσότερο από την κρίση, αυξάνοντας έτσι περαιτέρω την εσωτερική συνοχή της Ένωσης. Δεύτερον, η Τράπεζα δεν θα έπρεπε να συνάπτει συμφωνίες εταιρικής σχέσης μόνο με μεγάλες εμπορικές τράπεζες για τη χρηματοδότηση των μικρομεσαίων επιχειρήσεων, αλλά να συμπεριλάβει και τις περιφερειακές τράπεζες και τα ταμιευτήρια σε αυτές τις εταιρικές σχέσεις, καθώς αυτά τα χρηματοπιστωτικά ιδρύματα γνωρίζουν καλύτερα τις αγορές. Τέλος, η τρίτη παρατήρηση είναι ότι πιστεύουμε ότι ουσιώδους σημασίας θα ήταν τα χρηματοπιστωτικά ιδρύματα που συμπεριλαμβάνονται στις εταιρικές σχέσεις να υποχρεούνται να μεταβιβάζουν στις χρηματοδοτούμενες ΜΜΕ τουλάχιστον το 20% των κερδών που προκύπτουν από την πλήρη χρηματοδότηση 50% που χορηγεί η ΕΤΕπ, με άλλα λόγια μεγαλύτερο ποσοστό από αυτό που απαιτείται από τις ισχύουσες συμβάσεις.
<P>
Γενικά, μπορούμε να πούμε ότι η ΕΤΕπ τα πήγε καλά και εξακολουθεί να κατέχει ηγετική θέση στην παροχή των κατάλληλων απαντήσεων στην κρίση· θα απαιτηθούν, όμως, περαιτέρω κοινές προσπάθειες στο μέλλον με την Ευρωπαϊκή Επιτροπή και την Ευρωπαϊκή Τράπεζα Επενδύσεων, ιδιαίτερα όσον αφορά τη δημιουργία θέσεων εργασίας.
<SPEAKER ID="012" NAME="Karin Kadenbach">
συντάκτρια γνωμοδότησης της Επιτροπής Περιφερειακής Ανάπτυξης. - (DE) Κύριε Πρόεδρε, κύριε Rehn, εξ ονόματος της Επιτροπής Περιφερειακής Ανάπτυξης, θα ήθελα καταρχάς να εκφράσω την ευγνωμοσύνη μου για την έκθεση και να ευχαριστήσω τον εισηγητή.
<P>
" επιτροπή χαιρετίζει τον υψηλό συντελεστή επάρκειας κεφαλαίων της Ευρωπαϊκής Τράπεζας Επενδύσεων (ΕΤΕπ). Μας χαροποιεί το γεγονός ότι η οικονομική και κοινωνική συνοχή και η σύγκλιση καθώς και ο πυλώνας της σύγκλισης της πολιτικής συνοχής της ΕΕ ειδικότερα αντιπροσωπεύουν έναν βασικό στόχο της ΕΤΕπ. Εκτιμούμε επίσης πάρα πολύ τη συνεισφορά που πραγματοποίησε η ΕΤΕπ στην επίτευξη των στόχων της σύγκλισης δανείζοντας 21 δισεκατομμύρια ευρώ, 41% του συνολικού δανεισμού της ΕΤΕπ στην ΕΕ, για σχέδια σύγκλισης.
<P>
Επίσης, θα ήθελα να τονίσω την προστιθέμενη αξία της ανάληψης δράσεων σε συνεργασία με την Επιτροπή και τη στρατηγική της παροχής πρόσθετης στήριξης και μόχλευσης εκ μέρους της ΕΤΕπ για παρεμβάσεις διαρθρωτικών ταμείων.
<SPEAKER ID="013" NAME="Jean-Pierre Audy" LANGUAGE="FR">
Κύριε Πρόεδρε, θα ήθελα καταρχάς να σας καλωσορίσω, Πρόεδρε Maystadt, και να σας πω πόσο χαίρομαι που σας βλέπω ξανά, έπειτα από τη συνεργασία μας σε μια παρόμοια έκθεση πριν από λίγο καιρό. Θα ήθελα, επίσης, να καλωσορίσω τον Επίτροπο και να πω στον εισηγητή και στους εισηγητές των υπόλοιπων ομάδων ότι έκαναν εκπληκτική δουλειά και θα ήθελα να τους καλωσορίσω και αυτούς.
<P>
Κύριε Πρόεδρε, δυστυχώς το έδρανο του Συμβουλίου είναι άδειο, διότι η ΕΤΕπ είναι διακυβερνητικό όργανο. Τα κράτη μέλη είναι οι εταίροι της ΕΤΕπ. Επίσης, χαιρετίζω, για άλλη μία φορά, το ενδιαφέρον που επιδεικνύουν ο Πρόεδρος Maystadt και οι συνάδελφοί του για το Κοινοβούλιο σε όλα αυτά τα ζητήματα.
<P>
Θα ήθελα να μιλήσω καταρχάς για την εποπτεία, ένα ιδιαίτερα προσφιλές μου ζήτημα, καθώς θεωρώ ότι η φύση των εργασιών της Ευρωπαϊκής Τράπεζας Επενδύσεων σημαίνει ότι θα πρέπει να υπάρχει προληπτική εποπτεία. " Τράπεζα δεν έχει προληπτική εποπτεία διότι πρόκειται για μια διεθνή οντότητα που δεν υπόκειται στις εθνικές αρχές ελέγχου.
<P>
Έχω καταθέσει μια τροπολογία ούτως ώστε η Ευρωπαϊκή Αρχή Τραπεζών μας, η οποία ελπίζουμε να συσταθεί, να έχει αρμοδιότητα η οποία θα της επιτρέπει να εκτελεί καθήκοντα προληπτικής εποπτείας. Κύριε Επίτροπε, θα ήθελα να υποστηρίξετε αυτήν την ιδέα. Ακούω ότι τα κράτη μέλη αντιτίθενται σε αυτήν. Τα κράτη μέλη δεν θα είναι σε θέση να αναθέτουν καθήκοντα στην ΕΤΕπ μακροπρόθεσμα ή να διασφαλίζουν ότι διαθέτει προληπτική εποπτεία.
<P>
Θα ήθελα να ολοκληρώσω τώρα με τις επενδύσεις και τον ρόλο της ΕΤΕπ. " Ευρωπαϊκή Ένωση δεν επενδύει αρκετά και γνωρίζουμε σήμερα ότι, είτε μιλάμε για διασύνδεση του δικτύου μεταφορών, ενέργεια, τρένα μεγάλης ταχύτητας, αυτοκινητόδρομους, πανεπιστήμια, νερό, διάστημα ή υγεία, πρέπει να επενδύσουμε περισσότερα. Εντούτοις, η Ευρωπαϊκή Τράπεζα Επενδύσεων έχει δίκιο: είναι τράπεζα και πρέπει να προστατεύει τη διαβάθμιση ΑΑΑ της.
<P>
Για αυτό προτείνω, στη στρατηγική 2020, να συμπεριλάβουμε τουλάχιστον έναν στόχο 1 τρισεκατομμυρίου ευρώ για τις επενδύσεις. Είναι δυνατόν, αλλά πρέπει να έχουμε έναν προϋπολογισμό επενδύσεων στην Ευρωπαϊκή Ένωση και πρέπει να συνεργαστούμε με την ΕΤΕπ μέσω της χρήσης καινοτόμων μηχανισμών. Προτείνω η Ευρωπαϊκή Ένωση να καταστεί εταίρος της Τράπεζας, καθώς αυτό θα δημιουργούσε καλύτερη συνεργία μεταξύ της Ένωσης και του εν λόγω μηχανισμού, που είναι πραγματικά καίριας σημασίας για το μέλλον της Ευρώπης μας.
<SPEAKER ID="014" NAME="Cătălin Sorin Ivan" LANGUAGE="RO">
Πιστεύω πως όλοι συμφωνούμε ότι η Ευρωπαϊκή Τράπεζα Επενδύσεων συγκαταλέγεται μεταξύ των ευρωπαϊκών σχεδίων που μπορούμε να χαρακτηρίσουμε ως επιτυχημένα ευρωπαϊκά σχέδια. Οφείλω επίσης να την συγχαρώ στο σημείο αυτό για το γεγονός ότι, σε περίοδο κρίσης, κατόρθωσε να διατηρήσει τη διαβάθμιση ΑΑΑ, που είναι εξαιρετική.
<P>
Αφετέρου, όμως, η τρέχουσα οικονομική κατάσταση στην Ευρώπη σημαίνει ότι η Ευρωπαϊκή Τράπεζα Επενδύσεων πρέπει να διεξαγάγει ευρεία αναθεώρηση της αποστολής της. Θα αναφέρω εδώ μόνο τρία σημαντικά σημεία. Καταρχάς, τα δάνεια που χορηγούνται πρέπει να στηρίζουν την ατζέντα της στρατηγικής "Ευρώπη 2020". Δεύτερον, τα δάνεια που παρέχει η Τράπεζα πρέπει να χρησιμοποιούνται για τη στήριξη επενδυτικών σχεδίων μεγάλης κλίμακας, ούτως ώστε οι οικονομίες της Ευρώπης να αρχίσουν να λειτουργούν ξανά. Τέλος, η Ευρωπαϊκή Τράπεζα Επενδύσεων μπορεί και πρέπει να στηρίξει τη δημιουργία ενός πολύ πιο σταθερού και ισχυρού ευρωπαϊκού οικονομικού πλαισίου.
<SPEAKER ID="015" NAME="Olle Schmidt">
εξ ονόματος της Ομάδας ALDE. - (SV) Κύριε Πρόεδρε, κύριε Επίτροπε, κύριε Maystadt, θα ήθελα να ευχαριστήσω πάρα πολύ τον εισηγητή για την ενδιαφέρουσα και εξαιρετική έκθεση. Εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη, θα ήθελα να ξεκινήσω επαινώντας την Τράπεζα για το εξαίρετο έργο της. " Ευρωπαϊκή Τράπεζα Επενδύσεων (ΕΤΕπ) ανέλαβε δράση με ταχύτητα και αποφασιστικότητα όταν εμφανίστηκε η χρηματοπιστωτική κρίση. " Τράπεζα κατέδειξε την ικανότητά της να χειρίζεται τις τεράστιες προκλήσεις που αντιμετώπισε όταν η παγκόσμια οικονομική κρίση άγγιξε τις οικονομίες της Ευρωπαϊκής Ένωσης.
<P>
Αύξησε την προσφορά χρήματος και διασφάλισε τη σημαντική αύξηση του όγκου δανεισμού. Το γεγονός αυτό μείωσε το μέγεθος της χρηματοπιστωτικής κρίσης και ήταν σημαντικό προκειμένου να καταστεί δυνατή κάθε μορφή ανάκαμψης. Πρέπει να επισημανθεί και να υπογραμμιστεί ξεκάθαρα ο σημαντικός ρόλος της ΕΤΕπ όσον αφορά την υποστήριξη των μικρομεσαίων επιχειρήσεων, που προαναφέρθηκε σε αυτήν την Αίθουσα. Οι εν λόγω επενδύσεις άμβλυναν σημαντικά την κρίση. Οι μικρές επιχειρήσεις αποτελούν, ασφαλώς, την κινητήρια δύναμη της οικονομίας μας. Απαρτίζουν το 99% του συνόλου των εταιρειών στην Ευρώπη και απασχολούν 100 εκατομμύρια άτομα.
<P>
Το γεγονός ότι η ΕΤΕπ διαθέτει στρατηγική για τη διασφάλιση της βιώσιμης μακροπρόθεσμης ανάπτυξης στην Ευρωπαϊκή Ένωση είναι, φυσικά, εξαιρετικά σημαντικό και αυτό έχει αναφερθεί πολλάκις στο παρελθόν, με την πράσινη ανάπτυξη, συμπεριλαμβανομένων των επενδύσεων σε έργα διευρωπαϊκών δικτύων. Ένα εύρυθμα λειτουργούν διευρωπαϊκό δίκτυο μεταφορών είναι ένα από τα σημαντικότερα συστατικά μέρη της ευρωπαϊκής πρωτοβουλίας για την ανάπτυξη· το ηφαίστειο στην Ισλανδία μάς δίδαξε ίσως ένα μάθημα.
<P>
" εξομάλυνση των διαφορών στην Ευρώπη είναι ένα άλλο σημαντικό μέρος του έργου της ΕΤΕπ. Είναι ωφέλιμο για την ΕΕ να έχει σταθερούς και οικονομικά ισχυρούς γείτονες. Στο πλαίσιο αυτό, μπορούμε να αντιμετωπίσουμε το έργο της ΕΤΕπ ως ιδιαίτερα σημαντικό από στρατηγική άποψη.
<P>
" ευθύτητα, η διαφάνεια και η καταπολέμηση της απάτης είναι ιδιαίτερα σημαντικά θεματικά πεδία. Στη φιλελεύθερη Ομάδα ALDE, μας χαροποιεί το γεγονός ότι η ΕΤΕπ τήρησε πράγματι τις συστάσεις που υποβάλλει εδώ και τόσα χρόνια το Κοινοβούλιο. Θεωρούμε ότι αυτό είναι πολύ καλό. Εδώ η ΕΤΕπ μπορεί να λειτουργήσει ως φάρος για την ευθύτητα των υπόλοιπων θεσμικών οργάνων της ΕΕ.
<P>
Έτσι, τέλος, φθάνω σε ένα μελανό σημείο του πρωτοκόλλου της ΕΤΕπ. Είναι πολύ απογοητευτικό το γεγονός ότι η ισότητα στην ΕΤΕπ παραμένει τόσο περιορισμένη. Οι γυναίκες εξακολουθούν να υποεκπροσωπούνται σημαντικά, κύριε Maystadt, ιδίως δε όσον αφορά τους ανώτερους υπαλλήλους και διευθυντές της ΕΤΕπ, και απαρτίζουν μόλις το 20% περίπου του εργατικού δυναμικού. " ΕΤΕπ πρέπει να βελτιωθεί στον εν λόγω τομέα. Διαβάζουμε για αυτό το ζήτημα στη στρατηγική της Τράπεζας για την πολυμορφία από τον Δεκέμβριο του 2008. Εν συντομία, λοιπόν, υπάρχουν τρεις καλές παρατηρήσεις και μία λιγότερο καλή παρατήρηση, ή ακόμη και κακή θα λέγαμε.
<SPEAKER ID="016" NAME="Philippe Lamberts" LANGUAGE="FR">
Κύριε Πρόεδρε, κυρίες και κύριοι, κύριε Maystadt, αγαπητοί συμπολίτες, χρειαζόμαστε μια τράπεζα σαν τη δική σας. Ναι, την χρειαζόμαστε σε μια χρονική στιγμή κατά την οποία οι ιδιωτικές τράπεζες, όπως η βιομηχανία, έχουν δείξει ότι εργάζονται εις βάρος του γενικού συμφέροντος, ότι δεν κάνουν πλέον τη δουλειά τους όσον αφορά την παροχή πίστωσης στην κοινωνία. Χρειαζόμαστε δημόσιους μηχανισμούς δανεισμού, πολύ περισσότερο μάλιστα σε ευρωπαϊκό επίπεδο. Για τον λόγο αυτόν και μόνο, συνεπώς, πιστεύω -όλοι πιστεύουμε- ότι η ΕΤΕπ θα πρέπει να αναλάβει ολοένα και σημαντικότερο ρόλο.
<P>
Τι ρόλο θα πρέπει να διαδραματίσετε εσείς κατά την άποψή μας, όμως; Καταλυτικό ρόλο, φυσικά. Μια δημόσια τράπεζα όπως η δική σας δεν μπορεί να ανταποκριθεί σε όλες τις ανάγκες της αγοράς· θα πρέπει όμως να αποτελέσετε καταλύτη: καταλύτη που θα βοηθήσει τις κοινωνίες και τις οικονομίες μας να μεταμορφωθούν, ούτως ώστε να είναι σε θέση να ανταποκριθούν στις δύο καίριες προκλήσεις του καιρού μας, δηλαδή όχι μόνο να μάθουμε να ζούμε σεβόμενοι τους φυσικούς περιορισμούς του πλανήτη μας -αυτοί είναι, ασφαλώς, το κλιματικό ζήτημα και το ζήτημα της εξάντλησης των πόρων- αλλά και να ανταποκριθούμε σε αυτήν την αυξανόμενη πρόκληση της κοινωνικής συνοχής, τόσο εντός της Ευρωπαϊκής Ένωσης όσο και στον πλανήτη ως σύνολο, καθώς έχετε μια σημαντική αποστολή στον τομέα της ανάπτυξης.
<P>
Από αυτήν την άποψη, επιτρέψτε μου να παραθέσω ένα μόνο αριθμητικό στοιχείο. Όταν εξετάζουμε τις επενδύσεις για την ενέργεια που χρηματοδοτούσατε το 2009, βλέπουμε ότι τα τρία τέταρτα διατέθηκαν σε τεχνολογίες του 19ου και του 20ού αιώνα και μόνο το ένα τέταρτο σε ανανεώσιμες πηγές ενέργειας.
<P>
Ως εκ τούτου, η πρόκληση που θέτουμε για εσάς, κύριε Maystadt, και για την ΕΤΕπ, είναι η αντιστροφή αυτών των αναλογιών, είναι να διασφαλιστεί ότι το 2010 και εφεξής, τα τρία τέταρτα των επενδύσεών σας -και το σύνολο αυτών μακροπρόθεσμα- διατίθενται σε αυτήν τη μεταμόρφωση. Πιστεύω ότι έτσι θα διαδραματίσετε τον καταλυτικό σας ρόλο. Κύριε Maystadt, συχνά βρεθήκατε στην κορυφή· σας ζητούμε να διασφαλίσετε ότι η ΕΤΕπ θα βρεθεί πραγματικά στην κορυφή σε παγκόσμιο επίπεδο.
<SPEAKER ID="017" NAME="Ryszard Czarnecki" LANGUAGE="PL">
Κύριε Πρόεδρε, πρωτίστως θα ήθελα να ευχαριστήσω τον εισηγητή, κ. Deutsch, για το εξαιρετικό του έργο. Πιστεύω ότι η αύξηση του όγκου δανεισμού κατά το ποσό που αναφέρει η έκθεση συνιστά πολύ φιλόδοξο στόχο. Θεωρώ ότι, ουσιαστικά, από την πλευρά του ευρωπαίου φορολογούμενου και του ευρωπαίου ψηφοφόρου, ένα ευρωπαϊκό σύμφωνο επενδύσεων είναι ουσιαστικά σημαντικό εφόσον συνιστά χρηματοπιστωτικό "δάνειο" για τις μικρομεσαίες επιχειρήσεις. Στο σημείο αυτό θα πρέπει να εκτιμηθεί η αυξημένη χρηματοπιστωτική δέσμευση, καθώς είναι αρκετά σημαντική στον εν λόγω τομέα. " υποστήριξη για τον εν λόγω τομέα είναι εξαιρετικά πολύτιμη, ιδίως σε περιόδους κρίσης.
<P>
Ως εκπρόσωπος της Κεντρικής και της Ανατολικής Ευρώπης και ως Πολωνός, οφείλω να ομολογήσω ότι είναι εξαιρετικά σημαντικό ζήτημα για εμάς να υποστηρίξει η Τράπεζα τη μεταμόρφωση της ευρωπαϊκής περιοχής μας και να μειώσει τις υφιστάμενες διαχωριστικές γραμμές. Χαίρομαι επίσης που η Τράπεζα επιδεικνύει αξιόλογη δέσμευση όσον αφορά τις σχέσεις με τα ευρωπαϊκά ταμεία. Και αυτό έχει έμμεση σημασία για εμάς.
<SPEAKER ID="018" NAME="Marta Andreasen" LANGUAGE="EN">
Κύριε Πρόεδρε, όταν κοιτάζω τα έργα που χρηματοδοτεί η ΕΤΕπ, με εκπλήσσει το πόσο πολλά περιλαμβάνουν μεγάλες εταιρείες και πόσο λίγα περιλαμβάνουν τις ΜΜΕ που υποτίθεται ότι πρέπει να βοηθήσει. Πρέπει πραγματικά εταιρείες όπως οι General Motors, Electrolux και Arcelor Mittal να χρησιμοποιούν την ΕΤΕπ αποκλειστικά για τους ήπιους όρους που προσφέρει; Και τι έχουν κάνει τα εν λόγω δάνεια για την ευρωπαϊκή οικονομία; Έχουν δημιουργήσει θέσεις εργασίας; Όχι, έχουν εξαγάγει τις θέσεις εργασίας, ορισμένες φορές σε φθηνότερες ευρωπαϊκές χώρες και ορισμένες φορές εκτός της ΕΕ.
<P>
" Electrolux είναι ένα παράδειγμα της επιτυχίας της ΕΤΕπ. Δανείστηκε 250 εκατομμύρια ευρώ για βελτίωση της ικανότητας και έχτισε νέες εργοστασιακές μονάδες στην Πολωνία, τη Ρουμανία και την Ουγγαρία. Μόλις ολοκληρώθηκαν αυτές, η εταιρεία μετέφερε την παραγωγή εκεί από το "νωμένο Βασίλειο, γεγονός που είχε ως αποτέλεσμα την απώλεια σχεδόν 2.000 θέσεων εργασίας στο Spennymoor της Αγγλίας, επομένως πιστεύω ότι μπορούμε όλοι να συμφωνήσουμε ότι η ΕΤΕπ διαδραματίζει πολύ σημαντικό ρόλο στην οικονομία της Ευρώπης, ιδιαιτέρως στο εμπορικό ισοζύγιο: εξάγει τις θέσεις εργασίας μας και εισάγει ανεργία.
<SPEAKER ID="019" NAME="Andreas Mölzer" AFFILIATION="NI">
(DE) Κύριε Πρόεδρε, είναι ευχάριστο να διαβάζουμε στην ετήσια έκθεση ότι η Ευρωπαϊκή Τράπεζα Επενδύσεων (ΕΤΕπ) ανταποκρίθηκε γρήγορα στην κρίση αυξάνοντας σημαντικά τα διαθέσιμα κεφάλαια. Ο δανεισμός προς τις μικρομεσαίες επιχειρήσεις (ΜΜΕ) συγκεκριμένα πρέπει να παραμείνει μία από τις κεντρικές της προτεραιότητές της και, ει δυνατόν, να επεκταθεί. Εντούτοις, είναι σημαντικό να διασφαλίζεται ότι οι εν λόγω επιχειρηματίες λαμβάνουν όντως τα δάνεια.
<P>
Όσον αφορά το σύστημα παρακολούθησης και εποπτείας, υποστηρίζω την πρόταση για τη σύσταση μιας Ευρωπαϊκής Αρχής Τραπεζών. Εντούτοις, προκειμένου να είναι σε θέση να λειτουργεί αποτελεσματικά, η εν λόγω αρχή πρέπει να λάβει εκτενείς εξουσίες και να έχει την εντολή να παρακολουθεί τις τράπεζες που λειτουργούν πέραν των εθνικών συνόρων.
<P>
Όσον αφορά τους στόχους της Ευρωπαϊκής Τράπεζας Επενδύσεων, θα ήθελα να δω μεγαλύτερη εστίαση στις δραστηριότητές της στην Ευρώπη. Αυτό απαιτείται επειγόντως υπό το πρίσμα της συνεχιζόμενης χρηματοπιστωτικής και οικονομικής κρίσης και θα επέτρεπε επίσης την αποφυγή των αλληλεπικαλύψεων και των συγκρούσεων συμφερόντων με την Ευρωπαϊκή Τράπεζα Ανασυγκρότησης και Ανάπτυξης.
<SPEAKER ID="020" NAME="Seán Kelly" AFFILIATION="PPE">
(GA) Κύριε Πρόεδρε, συμφωνώ με τους συναδέλφους που επαινούν το εξαίρετο έργο της ΕΤΕπ.
<P>
(EN) Επαινώντας την ΕΤΕπ βλέπουμε σε αυτήν μια πρόδηλη αντίθεση σε σχέση με τη θλιβερή, σκοτεινή και ανήθικη ιστορία που εκτυλίχθηκε όσον αφορά τις ιδιωτικές τράπεζες με τα υπέρογκα πακέτα ανταμοιβών τους και τα τραγελαφικά επιδόματα καθώς και την ολική έλλειψη εταιρικής διακυβέρνησης. " ΕΤΕπ, εν μέρει ίσως διότι, όπως δηλώνει ο Πρόεδρος, είναι υπόλογη στο Κοινοβούλιο, υπήρξε το εκ διαμέτρου αντίθετο και πρέπει να επαινεθεί για τις ορθές και ενδεδειγμένες ενέργειές της και ειδικότερα για την ταχεία ανάληψη δράσης απέναντι στην οικονομική κρίση.
<P>
Ο Πρόεδρος ορθώς ανέφερε όμως ότι η Τράπεζα σκόπευε να αποδώσει μεγαλύτερη προσοχή και στήριξη στις ΜΜΕ και γνωρίζω ότι στη χώρα μου διατέθηκαν 300 εκατομμύρια ευρώ για ΜΜΕ μέσω της ΕΤΕπ. Το ερώτημα, όμως, είναι το εξής: φθάνουν τα χρήματα αυτά στις ΜΜΕ και, αν όχι, μπορεί η Τράπεζα να αναφέρει για ποιον λόγο; Υπάρχει κάποια διαδικασία προσφυγής για επιχειρήσεις στις οποίες αρνείται να λάβουν δάνεια ακόμη και αν φαίνεται να έχουν καλά επιχειρηματικά σχέδια;
<P>
Βεβαίως στην Ιρλανδία αποδεικνύεται καθημερινά ότι πτωχεύουν εταιρείες και ακόμη και στο φύλλο της εφημερίδας Irish Times της Τρίτης, ο τίτλος ήταν "Περικοπές κεφαλαίων από το κράτος για τη συνδρομή των επιχειρήσεων κατά 22 εκατομμύρια ευρώ". Επομένως, δεν έχουμε διαφύγει ακόμη τον κίνδυνο.
<P>
Επίσης, θα ήθελα να θέσω μια ερώτηση: υπάρχουν και ανεπίσημες αποδείξεις ότι οι ιδιωτικές τράπεζες χρησιμοποιούν χρήματα που προορίζονται για τις ΜΜΕ για άλλες δραστηριότητες στις τράπεζες. Θα ήθελα να μάθω το εξής: αληθεύει αυτό; Μπορεί να τεκμηριωθεί, και, ειδικότερα, μπορούμε εμείς, στο Κοινοβούλιο να κάνουμε κάτι για να βοηθήσουμε στην τεκμηρίωση των εν λόγω γεγονότων;
<SPEAKER ID="022" NAME="Jens Geier" AFFILIATION="S&amp;D">
(DE) Κύριε Πρόεδρε, κύριε Maystadt, κύριε Rehn, θα ήθελα καταρχάς να ευχαριστήσω τον κ. Deutsch για το έργο του. Εντούτοις, θα ήθελα επίσης να εκμεταλλευτώ την ευκαιρία για να τονίσω τη σημασία της Ευρωπαϊκής Τράπεζας Επενδύσεων (ΕΤΕπ) για την Ευρώπη και για τους πολίτες της Ευρώπης και να επισημάνω το γεγονός ότι πρέπει να αξιοποιήσουμε καλύτερα αυτό το μοναδικό θεσμικό όργανο, ειδικότερα σε καιρούς οικονομικής κρίσης.
<P>
Από άποψη δημοσιονομικού ελέγχου, ο οποίος στη σύγχρονη εποχή καλύπτει και την πραγματική απόδοση και επίδοση των ευρωπαϊκών προγραμμάτων και θεσμικών οργάνων, η ΕΤΕπ έχει σίγουρα κερδίσει την υψηλή της διαβάθμιση, ειδικότερα όσον αφορά την πολιτική αξιοπιστία. Δημιουργεί πραγματική προστιθέμενη αξία για τον λαό της Ευρώπης μέσω των επενδύσεων που πραγματοποιήθηκαν στα έξι βασικά προγράμματά της, από τα διευρωπαϊκά δίκτυα μέχρι τη στήριξη των μικρομεσαίων επιχειρήσεων και στα ειδικά της προγράμματα, όπως το σχέδιο για την καταπολέμηση της κλιματικής αλλαγής. Είμαι βέβαιος ότι θα λάβει ευρεία στήριξη στο Ευρωπαϊκό Κοινοβούλιο. Εντούτοις, αυτό σημαίνει επίσης ότι το Κοινοβούλιο πρέπει να διευρύνει στο μέλλον τις εποπτικές διαδικασίες του. Αναφέρομαι στο σημείο αυτό, παραδείγματος χάριν, στην επενδυτική διευκόλυνση.
<P>
Τέλος, θα ήθελα να διατυπώσω μία ακόμη παρατήρηση που είναι ιδιαιτέρως σημαντική για την Ομάδα μου και η οποία απευθύνεται στην ΕΤΕπ. Χαιρετίζουμε το γεγονός ότι η ΕΤΕπ έχει αναθεωρήσει την πολιτική της για τα εξωχώρια χρηματοπιστωτικά κέντρα. Εντούτοις, χρειαζόμαστε επίσης διασφαλίσεις ότι το εισόδημα που παράγεται από κεφάλαια της ΕΤΕπ δεν θα φτάσει σε τέτοιου είδους φορολογικούς παραδείσους, διαφορετικά θα διακυβεύονταν η φήμη της ΕΤΕπ και η διαβάθμιση που έχει χτίσει.
<SPEAKER ID="023" NAME="Charles Goerens" AFFILIATION="ALDE">
(FR) Κύριε Πρόεδρε, η Ευρωπαϊκή Τράπεζα Επενδύσεων είναι ταυτόχρονα τράπεζα και θεσμικό όργανο. Ως τράπεζα, δεν μπορεί να ξεχνά ότι είναι θεσμικό όργανο και ως θεσμικό όργανο, δεν μπορεί να ξεχνά ότι είναι τράπεζα. Συνεπώς, πρέπει να ανταποκρίνεται στις απαιτήσεις της Ευρωπαϊκής Ένωσης, αφενός, χωρίς να αμελεί την ικανότητα αναχρηματοδότησής της, αφετέρου.
<P>
Από αυτήν την άποψη, δεν έχουμε το δικαίωμα να λάβουμε περιττά ρίσκα, ιδιαίτερα όσον αφορά τις παρεμβάσεις της στις αναπτυσσόμενες χώρες. Για αυτόν τον λόγο είναι σημαντικό να ευνοήσουμε ένα είδος συμφωνίας μεταξύ των κρατών μελών και της Ευρωπαϊκής Επιτροπής, αφενός, και της Ευρωπαϊκής Τράπεζας Επενδύσεων, αφετέρου, βάσει της οποίας οι χορηγοί βοήθειας σε επίπεδο οργανισμών θα έχουν τη δυνατότητα να παρεμβαίνουν πραγματοποιώντας δωρεές, ενώ η Ευρωπαϊκή Τράπεζα Επενδύσεων, δυνάμει του ρόλου της, θα μπορεί να χορηγεί δάνεια.
<P>
Αυτό το μέτρο προφύλαξης θα μας προστάτευε από τις δυσχέρειες που βίωσε η Παγκόσμια Τράπεζα, η οποία πριν από μερικά χρόνια αναγκάστηκε να ακυρώσει χρέη ύψους 50 δισεκατομμυρίων που ούτως ή άλλως δεν θα αποπληρώνονταν. Πιστεύω ότι μπορούμε να το αποφύγουμε αυτό με τη σύνεση που επιδείχθηκε στις λειτουργίες της Ευρωπαϊκής Τράπεζας Επενδύσεων, και θα ήθελα να την ενθαρρύνω να αναπτύξει περαιτέρω τις παρεμβάσεις της στις αναπτυσσόμενες χώρες, διότι σίγουρα υπάρχει ακόμη κάποιο περιθώριο ελιγμών εκεί.
<SPEAKER ID="024" NAME="Malika Benarab-Attou" AFFILIATION="Verts/ALE">
(FR) Κύριε Πρόεδρε, κύριε Πρόεδρε της Ευρωπαϊκής Τράπεζας Επενδύσεων, στην έκθεση της ΕΤΕπ για το 2008, το Κοινοβούλιο επέμεινε στη συμμόρφωση των εξωτερικών δραστηριοτήτων της Τράπεζας με τους γενικούς στόχους της Ευρωπαϊκής Ένωσης.
<P>
Για τον λόγο αυτόν το σχέδιο χρηματοδότησης ενός πυρηνικού σταθμού στην Ιορδανία θα ερχόταν σε αντίθεση με τα θεμέλια του άρθρου 3, παράγραφος 5, της Συνθήκης για την Ευρωπαϊκή Ένωση. Παραθέτω, "Στις σχέσεις της με τον υπόλοιπο κόσμο, η Ένωση συμβάλλει στην αειφόρο ανάπτυξη του πλανήτη".
<P>
Τον Φεβρουάριο του 2009, οι αρχές της Ιορδανίας επικοινώνησαν με την ΕΤΕπ ζητώντας υποστήριξη για ένα έργο ανάπτυξης πυρηνικής ενέργειας, που περιλαμβάνει, ειδικότερα, την κατασκευή ενός πυρηνικού σταθμού μέχρι το 2016.
<P>
Συνεπώς με ικανοποίησε κάπως το γεγονός ότι έλαβα διασφαλίσεις για τις υπηρεσίες σας καθώς η Ευρωπαϊκή Τράπεζα Επενδύσεων δεν ικανοποίησε αυτό το αίτημα και θεωρεί ότι καθήκον της είναι να υποστηρίζει σχέδια στην Ιορδανία που αποσκοπούν στην ανάπτυξη αιολικής και ηλιακής ενέργειας, που είναι οι μορφές ενέργειας του μέλλοντος για τον πλανήτη μας διότι είναι ανανεώσιμες.
<P>
Θα επιδιωχθεί η εν λόγω θέση για άλλα αιτήματα χρηματοδότησης πυρηνικών σταθμών;
<SPEAKER ID="025" NAME="Paweł Robert Kowal" AFFILIATION="ECR">
(PL) Κύριε Πρόεδρε, η σταθερότητα της Ουκρανίας είναι αυτονόητος στόχος για όλα τα κράτη μέλη της ΕΕ, εν μέρει διότι η Ουκρανία είναι ένας από τους σημαντικότερους και μεγαλύτερους εταίρους μας. Όπως βλέπουμε τα πράγματα, η Ουκρανία περνάει κρίση. " σταθερότητα του προϋπολογισμού της Ουκρανίας θα είναι αποφασιστική για την κοινωνική και πολιτική κατάσταση καθώς και για το μέλλον της χώρας. Όσο περισσότερη βοήθεια και πολιτική στήριξη παράσχουμε στην Ουκρανία, τόσο περισσότερο θα μπορούμε να αναμένουμε μεταρρυθμίσεις στην οικονομία της Ουκρανίας υπέρ μιας ελεύθερης αγοράς.
<P>
" οικονομική κρίση στην Ουκρανία δεν είναι απλώς μια κρίση για την Ουκρανία· απασχολεί όλους μας. Σήμερα, στη δύσκολη κατάσταση της Ουκρανίας, καθίσταται προφανές πόσο πολύ μπορούμε να βοηθήσουμε. Ως εκ τούτου, υποστηρίζω τη μακροοικονομική βοήθεια για την Ουκρανία. Πιστεύω ότι πρέπει να δηλώσουμε, σήμερα, ότι θα έπρεπε να είναι μεγαλύτερη, και όσο μεγαλύτερη είναι τόσο μεγαλύτερες και πιο φιλόδοξες μπορεί να είναι οι προσδοκίες μας από την Ουκρανία.
<SPEAKER ID="026" NAME="Νικόλαος Σαλαβράκος" AFFILIATION="EFD">
Κύριε Πρόεδρε δεν υπάρχει αμφιβολία ότι η διαδρομή της Ευρωπαϊκής Τράπεζας Επενδύσεων υπήρξε επιτυχής στα 52 χρόνια της λειτουργίας της, ιδιαίτερα σε ό,τι αφορά την επίτευξη και ενίσχυση των στόχων της Ευρωπαϊκής Ένωσης, τη χρηματοδότηση των μικρομεσαίων επιχειρήσεων που αποτελούν τον κορμό των επιχειρήσεων της Ευρωπαϊκής Ένωσης, και αποτελούν τον κορμό των επιχειρήσεων εκείνων που πρέπει να διατηρηθούν στα πλαίσια της υπάρχουσας οικονομικής κρίσης για να διατηρήσουν τις θέσεις εργασίας και εντεύθεν την κοινωνική ηρεμία στην Ένωση.
<P>
Σήμερα βέβαια είναι γνωστό ότι η Ένωση αντιμετωπίζει την ελληνική κρίση. Δεν γνωρίζω, βέβαια, εάν ο ιστορικός του μέλλοντος θα την ονομάσει "ελληνική κρίση" ή "οικονομική κρίση" ή ίσως την ονομάσει και "νομισματική κρίση". Σίγουρα γνωρίζω ότι ο Γαλιλαίος εάν ζούσε σήμερα δεν θα έλεγε ότι η γη γυρίζει, θα έλεγε "η γη τρέχει". Διότι τρέχουν πολλά γεγονότα τα οποία πρέπει να τα ακολουθήσουμε εμείς, σαν Ευρωπαϊκή Ένωση, και πρέπει να δώσουμε τις απαραίτητες λύσεις.
<P>
Θεωρώ ότι όλοι εδώ μέσα πιστεύουμε ότι ο ομαλός βίος της Ένωσης επιβάλλει την επιτάχυνση στην ολοκλήρωση της πολιτικής και της οικονομικής της ενοποίησης. Στο πλαίσιο αυτό, θεωρώ ότι η ΕΤΕπ έχει την τεχνογνωσία και την αντικειμενική δυνατότητα να αναλάβει και άλλες δράσεις και προτείνω -απευθύνοντας την πρόταση αυτή ιδιαίτερα στον κύριο Olli Rehn τον οποίον εκτιμώ ιδιαίτερα για τη σοβαρότητα με την οποία αντιμετωπίζει τα διάφορα ζητήματα- να εξετασθεί το ενδεχόμενο του μελλοντικού ρόλου της ΕΤΕπ, στον ευρωπαϊκό οίκο αξιολόγησης της πιστοληπτικής ικανότητας των κρατών μελών.
<SPEAKER ID="027" NAME="Hans-Peter Martin" AFFILIATION="NI">
(DE) Κύριε Πρόεδρε, οι προηγούμενοι ομιλητές επεσήμαναν ορθώς τη σημασία της Ευρωπαϊκής Τράπεζας Επενδύσεων (ΕΤΕπ). " κ. Kadenbach, παραδείγματος χάριν, αναφέρθηκε στην ουσιώδη συνεισφορά της στην κοινωνική σύγκλιση. Θα ήθελα να τοποθετήσω την παρατήρηση αυτή σε πολιτικό πλαίσιο. Ανησυχούμε πολύ όταν βλέπουμε ότι αυξάνει η δημοτικότητα των κομμάτων της ακροδεξιάς σε ολοένα και περισσότερες χώρες. Αυτό συμβαίνει διότι η κοινωνική συνοχή στην Ευρωπαϊκή Ένωση δεν λειτουργεί όπως θα θέλαμε όλοι.
<P>
Αυτοί οι ριζοσπαστικοί ακροδεξιοί είναι συχνά λύκοι μεταμφιεσμένοι ως πρόβατα, πράγμα που τους επιτρέπει να υποκρύπτουν την εκτεταμένη και κυνική περιφρόνησή τους για την ανθρωπότητα. Το τελικό παράδειγμά μου, κύριε Πρόεδρε -και γνωρίζω τις πολιτικές σας πεποιθήσεις- αφορά αυτό που έκανε μόλις ο κ. Mölzer. Εκφώνησε ένα ωραίο λογύδριο, αλλά στο μεταξύ αποκάλεσε έναν από τους πολιτικούς του αντιπάλους - με άλλα λόγια, εμένα- ψυχοπαθή. Αυτή είναι η γλώσσα του χιτλερικού φασισμού. Με αυτόν τον τρόπο λειτουργούν αυτοί οι άνθρωποι, στιγματίζοντας τους πολιτικούς τους αντιπάλους ως τέρατα. Θα ήθελα να σας ζητήσω να λάβετε τα απαραίτητα μέτρα και θα ήθελα επίσης να ζητήσω από το προσωπικό της ΕΤΕπ να συνεχίσει το έργο του, ιδίως στον τομέα της διαφάνειας. Θα πρέπει να κάνουν αυτό που κάνουν ακόμη διαφανέστερο, διότι η εν λόγω προσέγγιση θα συμβάλλει στην καταπολέμηση της νέας ανόδου του φασισμού.
<SPEAKER ID="028" NAME="Sophie Auconie" AFFILIATION="PPE">
(FR) Κύριε Πρόεδρε, με την έκθεση της Ευρωπαϊκής Τράπεζας Επενδύσεων για το 2008 γιορτάζουμε μια επέτειο: η ΕΤΕπ συμβάλλει πλέον ενεργά στην οικονομική ανάπτυξη της ηπείρου μας εδώ και περισσότερα από 50 χρόνια.
<P>
Ως τράπεζα της Ευρωπαϊκής Ένωσης που χορηγεί μακροπρόθεσμα δάνεια, διαδραματίζει αποφασιστικό ρόλο στην καταπολέμηση της κρίσης που βιώνουμε σήμερα. Θα πρέπει να αποτίνουμε φόρο τιμής στην ανταπόκριση που έχει επιδείξει από το φθινόπωρο του 2008. Το 2008 μόνο, η ΕΤΕπ κατέβαλε 10 δισεκατομμύρια ευρώ περισσότερα από το αναμενόμενο.
<P>
Ως μέλος της Επιτροπής Περιφερειακής Ανάπτυξης και της Επιτροπής Οικονομικής και Νομισματικής Πολιτικής του Κοινοβουλίου, με ενδιαφέρει ιδιαίτερα η συνδρομή της ΕΤΕπ προς τις μικρομεσαίες επιχειρήσεις της Ευρώπης. Μου φαίνεται εξαιρετικά σημαντικό να συνεχίσουμε να αναπτύσσουμε πρωτοβουλίες όπως το JEREMIE. Οι επιχειρήσεις χρειάζονται ίδια κεφάλαια, κεφάλαια επιχειρηματικού κινδύνου, εγγυήσεις, δάνεια και την τεχνική συνδρομή που προτείνει το JEREMIE. Πριν από έναν χρόνο, η περιοχή της Auvergne -τμήμα της ευρωπαϊκής εκλογικής μου περιφέρειας, την οποία ο κ. Audy, που βρίσκεται εδώ, γνωρίζει καλά- έθεσε σε λειτουργία αυτόν τον μηχανισμό ενίσχυσης για τις ΜΜΕ. Αξίζει 25 εκατομμύρια ευρώ, εκ των οποίων 18 εκατομμύρια ευρώ προέρχονται από το Ευρωπαϊκό Ταμείο Περιφερειακής Ανάπτυξης (ΕΤΠΑ) και θα βοηθήσει τις μικρές επιχειρήσεις, θα υποστηρίξει την καινοτομία και θα συμβάλλει στην έξοδο από την κρίση.
<P>
Χαίρομαι που βλέπω αυτήν την εποικοδομητική συνεργασία μεταξύ της ΕΤΕπ, του Ευρωπαϊκού Ταμείου Επενδύσεων και των τοπικών αρχών μας. Κύριε Maystadt, είμαι πεπεισμένη ότι πρέπει να συνεχίσουμε έτσι.
<SPEAKER ID="029" NAME="Thijs Berman" AFFILIATION="S&amp;D">
(EN) Κύριε Πρόεδρε, εντός της ΕΕ, το 2008, η ΕΤΕπ αντέδρασε με ταχύτητα και ακρίβεια στη χρηματοπιστωτική κρίση αυξάνοντας το κεφάλαιό της και διπλασιάζοντας σχεδόν τις επενδύσεις και τις εκταμιεύσεις σε σύγκριση με τα προηγούμενα έτη και ειδικότερα προς τις ΜΜΕ. Εντούτοις, δυνάμει της εξωτερικής εντολής της ΕΤΕπ, αυτή η αίσθηση επείγοντος για αντικυκλική δράση δεν έχει καταστεί φανερή από την ΕΤΕπ στις αναπτυσσόμενες χώρες. " ΕΤΕπ μείωσε σημαντικά τις επενδύσεις της στις χώρες ΑΚΕ, στην Ασία και στη Λατινική Αμερική. " ετήσια έκθεση αποδεικνύει επίπονα ότι, για τις αναπτυσσόμενες χώρες, η ανταπόκριση της ΕΤΕπ στην κρίση υπήρξε υπερβολικά αργή.
<P>
Το κύριο καθήκον της ΕΤΕπ ως δημόσιο θεσμικό όργανο στις αναπτυσσόμενες χώρες δεν θα πρέπει να είναι απλώς οι επενδύσεις σε βαρείες υποδομές· ένα άλλο και εξίσου σημαντικό καθήκον είναι η παροχή κεφαλαίου σε καιρούς έλλειψης, η υποστήριξη των αγορών όταν οι ιδιωτικές τράπεζες δεν είναι διατεθειμένες να το κάνουν. Στο πλαίσιο της εξωτερικής εντολής η ΕΤΕπ θα πρέπει να επενδύσει περισσότερο σε χρηματοπιστωτικές υπηρεσίες, προσφέροντας καλύτερη πρόσβαση σε δάνεια και αποταμιεύσεις για τους πολίτες και τις ΜΜΕ. Αυτό οδηγεί σε αειφόρο ανάπτυξη εδώ και στις αναπτυσσόμενες χώρες.
<SPEAKER ID="030" NAME="Γεώργιος Σταυρακάκης" AFFILIATION="S&amp;D">
Κύριε Πρόεδρε, κυρίες και κύριοι συνάδελφοι, πριν καλωσορίσω στο Ευρωπαϊκό Κοινοβούλιο τον Πρόεδρο Maystadt, και πριν τον συγχαρώ τόσο για τις επιτυχημένες δραστηριότητες της Ευρωπαϊκής Τράπεζας Επενδύσεων όσο και για το φιλόδοξο επιχειρησιακό της σχέδιο, θα ήθελα να εκφράσω την οδύνη μου για την εμπρηστική δολοφονική επίθεση που δέχθηκαν στην Αθήνα χθες τρεις συμπολίτες μου, στο χώρο εργασίας τους, και να εκφράσω επίσης τα ειλικρινά μου συλλυπητήρια στις οικογένειές τους.
<P>
Δεν υπάρχει αμφιβολία, κύριε Πρόεδρε, κυρίες και κύριοι συνάδελφοι, ότι η σημερινή οικονομική κρίση ανέδειξε και το σημαντικό έργο της Ευρωπαϊκής Τράπεζας Επενδύσεων. " πρόσθετη χρηματοπιστωτική υποστήριξη της ΕΤΕπ επέτρεψε γρήγορες αποταμιεύσεις και συνέβαλε στη στήριξη της πραγματικής οικονομίας, ιδίως προστατεύοντας τα ωφέλιμα έργα και βοηθώντας τις βιώσιμες επιχειρήσεις σε αυτούς τους εξαιρετικά δύσκολους καιρούς.
<P>
Επίσης, σημαντικός κομβικός ήταν ο ρόλος της ΕΤΕπ στο κεντρικό πρόγραμμα για την ανταγωνιστικότητα στην Ευρώπη όπου, μέσω των πρωτοβουλιών JASPERS και JEREMIE, η ΕΤΕπ προώθησε ακόμη περισσότερα εργαλεία για να συμβάλει ουσιαστικά στη στήριξη της καινοτομίας.
<P>
Κύριε Πρόεδρε, ο ρόλος της ΕΤΕπ αποκτά ολοένα και μεγαλύτερη σημασία, όχι μόνο στο πλαίσιο των στόχων συνοχής, αλλά και στην υλοποίηση της στρατηγικής Ευρώπη 2020. Μέσω των ευφυών εργαλείων χρηματοοικονομικής μηχανικής που αναπτύσσει διαρκώς με την πιο πρόσφατη πρωτοβουλία ELENA (Ευρωπαϊκή Τοπική Βοήθεια για την Ενέργεια), αναμένεται ότι θα συμβάλει καθοριστικά στην ενίσχυση της απασχόλησης μέσω αξιόλογων επενδύσεων σε τομείς όπως η αειφορία και η ασφάλεια του ενεργειακού εφοδιασμού με άμεσες επιπτώσεις στην τοπική οικονομική ανάπτυξη και στη βελτίωση της ποιότητας της ζωής των πολιτών.
<SPEAKER ID="031" NAME="Zigmantas Balčytis" AFFILIATION="S&amp;D">
(LT) Πρόεδρε Adamkus, αφότου επλήγη η Ευρώπη από τη χρηματοπιστωτική και οικονομική κρίση, η υποστήριξη που παρασχέθηκε από την Ευρωπαϊκή Τράπεζα Επενδύσεων στις μικρομεσαίες επιχειρήσεις (ΜΜΕ) κατέστη απολύτως απαραίτητη. Θεωρώ θετική την απόφαση που υιοθετήθηκε από την Τράπεζα το 2008 να διαθέσει 42% περισσότερα δάνεια από το προηγούμενο έτος στις ΜΜΕ, εφόσον απαρτίζουν το 99% του συνόλου των εταιρειών της Ευρωπαϊκής Ένωσης και απασχολούν πάνω από 100 εκατομμύρια άτομα. Δεδομένου ότι η οικονομική κρίση δεν έχει τελειώσει ακόμα και το επίπεδο ανεργίας εξακολουθεί να αυξάνεται, πρέπει να διασφαλίσουμε ότι η Ευρωπαϊκή Τράπεζα Επενδύσεων θα αυξήσει περαιτέρω τις δυνατότητες δανεισμού των ΜΜΕ, θα βελτιώσει την πρόσβαση σε κεφάλαια και θα απλουστεύσει τους περίπλοκους γραφειοκρατικούς κανόνες ούτως ώστε να είναι δυνατή η ταχύτερη και αποτελεσματικότερη χρηματοδότηση των έργων, ιδιαίτερα στα κράτη μέλη και στους τομείς που επλήγησαν περισσότερο από την κρίση. Όπως και η υποστήριξη για τις εταιρείες που προανέφερα, η Ευρωπαϊκή Τράπεζα Επενδύσεων θα πρέπει επίσης να συνεχίσει να αποδίδει ιδιαίτερη προσοχή στη χρηματοδότηση της ανάπτυξης αειφόρων, ανταγωνιστικών και ασφαλών ενεργειακών υποδομών και αρμονικών υποδομών στον τομέα των μεταφορών.
<SPEAKER ID="032" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, αν δεν είχαμε την Ευρωπαϊκή Τράπεζα Επενδύσεων, θα προσπαθούσαμε απεγνωσμένα τώρα να την ιδρύσουμε. Χαιρετίζω την πρόταση για τη μεγάλη αύξηση του ποσοστού των δανείων και υποστηρίζω επίσης τον ρόλο της Τράπεζας στη συνδρομή των αναπτυσσόμενων χωρών εκτός ΕΕ.
<P>
Ωστόσο, πιστεύω ότι χαραμίζουμε αυτόν τον πολύτιμο πόρο καθώς δεν εκμεταλλευόμαστε την εμπειρογνωμοσύνη της στην ευρύτερη χρηματοπιστωτική κρίση. Χρειαζόμαστε επειγόντως έναν ευρωπαϊκό μηχανισμό για τη χρηματοπιστωτική σταθερότητα. Ιδρύοντας ένα ταμείο καταπιστευμάτων, όπως προτάθηκε από το Ευρωπαϊκό Σοσιαλιστικό Κόμμα, θα διασφαλίζαμε ότι τα κράτη μέλη που δέχονται επίθεση από αδίστακτους κερδοσκόπους θα μπορούσαν να λάβουν στήριξη χωρίς άμεση προσφυγή στους φορολογούμενους και θα μπορούσαν να διασφαλίσουν χαμηλότερα περιθώρια. Αυτό θα καταδείκνυε σαφώς στην αγορά -ιδίως δε στους αδίστακτους κερδοσκόπους- ότι δεν είμαστε διατεθειμένοι να επιτρέψουμε σε κανένα κράτος μέλος να καταρρεύσει και να καταστραφεί, όπως συμβαίνει κατά την τρέχουσα περίοδο στην Ελλάδα και είναι πιθανόν να συμβεί σε άλλα κράτη μέλη, κυρίως στο δικό μου, την Ιρλανδία.
<SPEAKER ID="033" NAME="Corina Creţu" AFFILIATION="S&amp;D">
(RO) Στο πλαίσιο της κρίσης, η Ευρωπαϊκή Τράπεζα Επενδύσεων κατόρθωσε να αλλάξει γρήγορα τις προτεραιότητές της όσον αφορά τη χορήγηση δανείων, προκειμένου να παράσχει υποστήριξη στις μικρομεσαίες επιχειρήσεις, οι οποίες εκτίθενται περισσότερο στους κινδύνους που επιφέρει η κρίση και στο αυξημένο κόστος που σχετίζεται με τον δανεισμό. Είναι σημαντικό για εμάς να δούμε σε ποιον βαθμό μπορεί να συγχρηματοδοτήσει η Τράπεζα έργα που χρηματοδοτούνται από τα διαρθρωτικά ταμεία στα κράτη μέλη της Ανατολικής Ευρώπης διότι, όπως γνωρίζετε, πολλές ΜΜΕ και τοπικές αρχές βιώνουν τεράστιες δυσκολίες όσον αφορά την πρόσβαση στα ευρωπαϊκά ταμεία για τα οποία δεν διατίθεται συγχρηματοδότηση στη χρηματοπιστωτική και την τραπεζική αγορά.
<P>
Πιστεύω ότι κατά την προσεχή περίοδο οι δραστηριότητες της Τράπεζας πρέπει να επικεντρωθούν στις χώρες που επλήγησαν σοβαρά από την κρίση, οι οποίες δεν μπορούν να επανεκκινήσουν τις οικονομίες τους, προκειμένου να υποστηρίξει η Τράπεζα τη συνοχή και να αποτρέψει τη συνέχεια της οικονομικής και κοινωνικής παρακμής.
<P>
" Ευρωπαϊκή Τράπεζα Επενδύσεων κατέχει ιδιαίτερο ρόλο στον χρηματοδοτικό μηχανισμό που έχει στη διάθεσή της η ΕΕ για την αναθέρμανση της οικονομικής ανάπτυξης. Για αυτόν τον λόγο υποστηρίζω τη σύσταση σύμφωνα με την οποία η ΕΕ, ως νομική οντότητα, μπορεί να καταστεί μέτοχος της Τράπεζας, μαζί με τα κράτη μέλη· το γεγονός αυτό θα βοηθούσε στην ενίσχυση της συνεργασίας.
<SPEAKER ID="034" NAME="Πρόεδρος">
Θα δώσω τον λόγο για μισό λεπτό στον κ. Mölzer, που θεωρεί ότι υπήρξε αναφορά στο πρόσωπό του στην ομιλία ενός βουλευτή.
<SPEAKER ID="035" NAME="Andreas Mölzer" AFFILIATION="NI">
(DE) Κύριε Πρόεδρε, θα ήθελα να παρέμβω επί προσωπικού δυνάμει του άρθρου 151 του Κανονισμού, έπειτα από τις σοβαρές κατηγορίες που διατυπώθηκαν εναντίον μου από τον κ. Martin στην ομιλία του.
<P>
Πρέπει να επισημάνω ότι δεν θέλω να έχω καμία σχέση με αυτόν τον βουλευτή του Ευρωπαϊκού Κοινοβουλίου. " πολιτική του προσέγγιση είναι να καταγγέλλει τους συναδέλφους του, να καταγγέλλει ολόκληρο το Κοινοβούλιο στα μέσα ενημέρωσης και να ισχυρίζεται ότι οι υπάλληλοι του Κοινοβουλίου είναι ανεπρόκοποι, τεμπέληδες και ανίκανοι. Δεν θα μιλήσω σε έναν άνθρωπο που χρησιμοποιεί μεθόδους των μυστικών υπηρεσιών όπως κάμερες μέσα από κλειδαρότρυπες, μίνι κάμερες και άλλο μυστικό εξοπλισμό, για να κατασκοπεύει τον κόσμο. Δεν του μίλησα σήμερα και δεν πρόκειται να το κάνω στο μέλλον. Δεν θέλω να έχω καμία σχέση με έναν τέτοιου είδους άνθρωπο. Αποποιούμαι τον ισχυρισμό του κ. Martin και, κατά τη γνώμη μου, θα έπρεπε να τον αποσύρει.
<SPEAKER ID="036" NAME="Πρόεδρος">
Κύριε Mölzer, τα λεγόμενά σας καταγράφηκαν στα πλήρη πρακτικά της σημερινής συνεδρίασης.
<SPEAKER ID="037" NAME="Petru Constantin Luhan" AFFILIATION="PPE">
(RO) Πρέπει να ξεκινήσω συγχαίροντας την Ευρωπαϊκή Τράπεζα Επενδύσεων για τις προσπάθειες που κατέβαλε για την επίτευξη των κοινοτικών στόχων. Το θεσμικό αυτό όργανο διαδραμάτισε και εξακολουθεί να διαδραματίζει καίριο ρόλο κατά την τρέχουσα χρηματοπιστωτική και οικονομική κρίση.
<P>
Ο στόχος της σύγκλισης λαμβάνει αξιόλογη υποστήριξη από τα Διαρθρωτικά Ταμεία και το Ταμείο Συνοχής καθώς είναι ένας από τους βασικούς στόχους της Τράπεζας. 21 δισεκατομμύρια ευρώ, σχεδόν 41% του συνολικού ποσού δανείων της ΕΤΕπ στην Ευρωπαϊκή Ένωση, χρηματοδότησαν δάνεια για έργα με αυτόν τον στόχο κατά νου. Πιστεύω ότι οι φτωχότερες περιοχές δεν μπορούν να αναπτυχθούν έως ότου δημιουργηθούν οι υποδομές που παρέχουν προσβασιμότητα, καθώς και οι κατάλληλες κοινωνικές και εκπαιδευτικές υποδομές, βάσει των κοινών προτύπων για όλους τους πολίτες της Ευρωπαϊκής Ένωσης.
<P>
Για αυτό ενθαρρύνω στην πραγματικότητα την Ευρωπαϊκή Τράπεζα Επενδύσεων να συνεχίσει να εφαρμόζει τα μέτρα που αποσκοπούν στην προώθηση της οικονομικής και κοινωνικής συνοχής στην Ευρωπαϊκή Ένωση και τα μέτρα για την καταπολέμηση της χρηματοπιστωτικής κρίσης αυξάνοντας...
<P>
(Ο Πρόεδρος διακόπτει τον ομιλητή)
<SPEAKER ID="038" NAME="George Sabin Cutaş" AFFILIATION="S&amp;D">
(RO) " Ευρωπαϊκή Τράπεζα Επενδύσεων διαδραματίζει μείζονα ρόλο στην αύξηση του επιπέδου σύγκλισης σε ολόκληρη την Ευρωπαϊκή Ένωση, μια ζωτικής σημασίας συνεισφορά κατά τη διάρκεια της οικονομικής ύφεσης που έπληξε σοβαρά τις επενδύσεις, ειδικά στον τομέα των δημόσιων υποδομών.
<P>
Θεωρώ ότι η ΕΤΕπ ανταποκρίθηκε αμέσως στις προκλήσεις που έθεσε η κρίση, παρέχοντας, παραδείγματος χάριν, χρηματοδότηση στη Ρουμανία συνολικού ύψους περίπου 1,5 δισεκατομμυρίου ευρώ για το 2009. Τα δάνεια αυτά επισημαίνουν τον ποικίλο βαθμό συμμετοχής της Τράπεζας στην επίσπευση της διαδικασίας γεφύρωσης των αναπτυξιακών κενών κατά την περίοδο μετά την προσχώρηση.
<P>
Όπως ανέφεραν οι συνάδελφοί μου, σημαντική αναλογία των δανείων χορηγούνται για την υποστήριξη των ΜΜΕ. Πιστεύω ότι η βελτίωση της πρόσβασης των εν λόγω επιχειρήσεων σε κεφάλαια μπορεί να διαδραματίσει καίριο ρόλο στην προώθηση της ευρωπαϊκής οικονομίας και στην καταπολέμηση της ανεργίας. Στο πλαίσιο αυτό, σκόπιμη θα ήταν η ετήσια διενέργεια αξιολογήσεων για την προσβασιμότητα και την αποτελεσματικότητα των εν λόγω δανείων ούτως ώστε να διασφαλιστεί μεγαλύτερη διαφάνεια όσον αφορά τον τελικό προορισμό τους και να βελτιωθεί η διοικητική διαδικασία.
<SPEAKER ID="039" NAME="Laima Liucija Andrikien" AFFILIATION="PPE">
(EN) Κύριε Πρόεδρε, θα πρέπει να επικροτήσουμε τον σημαντικό ρόλο που διαδραματίζει η Ευρωπαϊκή Τράπεζα Επενδύσεων στην ανοικοδόμηση των οικονομιών μας στους δύσκολους καιρούς που διανύουν οι χώρες μας. " χώρα μου, η Λιθουανία, αποτελεί χαρακτηριστικό παράδειγμα. " ΕΤΕπ διαδραματίζει κάποιον ρόλο στην εθνική δέσμη κινήτρων, ιδιαίτερα όσον αφορά την ενίσχυση της χρηματοδότησης για τις μικρομεσαίες επιχειρήσεις, αλλά και τη χρηματοδότηση σχεδίων ανανεώσιμων πηγών ενέργειας και μεταφορών.
<P>
Θα ήθελα εντούτοις να παροτρύνω τις ευρωπαϊκές κυβερνήσεις να παράσχουν στην ΕΤΕπ σημαντικότερη δυνατότητα δανεισμού προς τους γείτονές μας, ειδικά τις ανατολικές γειτονικές χώρες, που πλήττονται επίσης από τις επιπτώσεις της κρίσης και χρειάζονται απαραιτήτως δάνεια και επενδύσεις. Ιδιαιτέρως χρειάζονται επενδύσεις στους σκληρούς τομείς, όπως οι μεταφορές, το περιβάλλον και τέλος, αλλά εξίσου σημαντικό, η ενέργεια. Ο τελευταίος τομέας είναι ιδιαιτέρως σημαντικός, γνωρίζοντας τα προβλήματα ενεργειακών υποδομών που...
<P>
(Ο Πρόεδρος διακόπτει την ομιλήτρια)
<SPEAKER ID="040" NAME="Andrzej Grzyb" AFFILIATION="PPE">
(PL) Κύριε Πρόεδρε, θα ήθελα να προσθέσω και εγώ τη φωνή μου στις εκφράσεις ευχαριστίας προς τον κ. Maystadt και την Ευρωπαϊκή Τράπεζα Επενδύσεων καθώς και προς τον κ. Deutsch, που συνέταξε την έκθεση.
<P>
Κατά τη διάρκεια της συζήτησης διακρίθηκαν ουσιαστικά δύο στόχοι: πρώτον, η ανάπτυξη και δεύτερον, η σταθεροποίηση ή το αντίστροφο - δεν έχει σημασία η σειρά. Στην Ευρωπαϊκή Ένωση και στα κράτη μέλη της σκεφτόμαστε κυρίως την ανάπτυξη στον τομέα της συνοχής. Στο σημείο αυτό θέλω να τονίσω ιδιαιτέρως τον ρόλο που μπορεί να διαδραματίσει η χρηματοδότηση του κλάδου των μικρομεσαίων επιχειρήσεων. Δηλώσαμε ήδη, στην ατζέντα της Λισαβόνας, ότι χωρίς τον κλάδο των μικρομεσαίων επιχειρήσεων και χωρίς περιφερειακή συνεργασία δεν θα είναι δυνατή η ανάπτυξη συνοχής.
<P>
Έχουμε χώρες εκτός της Ένωσης, που γειτονεύουν με την Ευρωπαϊκή Ένωση, τις χώρες της ανατολικής εταιρικής σχέσης, όπου χωρίς τη βοήθεια της Ευρωπαϊκής Τράπεζας Επενδύσεων -αναφέρθηκε και ο κ. Kowal σε αυτό, καθώς και η κ. Andrikienė- δεν θα είναι δυνατόν...
<P>
(Ο Πρόεδρος διακόπτει τον ομιλητή)
<SPEAKER ID="041" NAME="Paul Rübig" AFFILIATION="PPE">
(DE) Κύριε Πρόεδρε, κύριε Maystadt, θα ήθελα να μάθω τι επιπτώσεις έχει η συζήτηση για τη Βασιλεία ΙΙΙ στην Τράπεζα και, ειδικότερα, στο Ευρωπαϊκό Ταμείο Επενδύσεων (ΕΤΕ). Πιστεύετε ότι έχουμε την απαραίτητη φερεγγυότητα για να παρέχουμε αποτελεσματική στήριξη σε μια περίοδο οικονομικής κρίσης ή θεωρείτε ότι η φερεγγυότητά μας χρειάζεται βελτίωση; Τι ευκαιρίες βλέπετε στο μέλλον για τη διάθεση περισσότερων επιχειρηματικών κεφαλαίων σε περιόδους κρίσης όπως αυτή που βιώνουμε σήμερα; " υποστήριξη του ΕΤΕ είναι εξαιρετικά σημαντική ιδιαίτερα για τις μικρομεσαίες επιχειρήσεις που διανύουν δύσκολους καιρούς.
<P>
Θα ήθελα να ευχαριστήσω την Ευρωπαϊκή Τράπεζα Επενδύσεων (ΕΤΕπ) για την επιτυχή συνεργασία της με το ΕΤΕ και για το γεγονός ότι έχει σημειώσει αξιόλογη πρόοδο όσον αφορά την εστίαση στις μικρομεσαίες επιχειρήσεις και, πρωτίστως, στα διευρωπαϊκά δίκτυα.
<SPEAKER ID="042" NAME="Philippe Maystadt" LANGUAGE="FR">
Κύριε Πρόεδρε, θα ήθελα να ευχαριστήσω όλους τους ομιλητές για τις παρατηρήσεις τους. Ασφαλώς, ορισμένα από τα ζητήματα που εθίγησαν χρήζουν λεπτομερέστερης συζήτησης. Μπορώ μόνο να δώσω μερικές απαντήσεις και θα πραγματοποιήσω διάκριση μεταξύ των ζητημάτων που αφορούν τις επιχειρησιακές μας προτεραιότητες, αφενός, και των ζητημάτων που αφορούν περισσότερο την εποπτεία και τη διακυβέρνηση, αφετέρου.
<P>
Όσον αφορά τις επιχειρησιακές μας προτεραιότητες, μία από αυτές τράβηξε την προσοχή πολλών βουλευτών, και αυτή είναι η στήριξη που θα πρέπει να παρασχεθεί στις μικρομεσαίες επιχειρήσεις. " κ. Győri και ο κ. Schmidt, συγκεκριμένα, υπογράμμισαν το εν λόγω ζήτημα. Θεωρώ ότι ορθώς τονίζουν τη σημασία της υποστήριξης των ΜΜΕ.
<P>
Όπως αδιαμφισβήτητα γνωρίζετε, το 2008 εισαγάγαμε ένα νέο προϊόν για δάνεια προς τράπεζες που προορίζονται για μικρομεσαίες επιχειρήσεις, γεγονός που μας επέτρεψε να παρακολουθούμε αποτελεσματικότερα τη χρήση των κεφαλαίων που δανείζουμε. Επομένως, μπορώ να σας πω ότι, από το τελευταίο τρίμηνο του 2008 έως το τέλος του 2009, υπογράψαμε δάνεια αξίας 21 δισεκατομμυρίων ευρώ, εκ των οποίων έχουν δαπανηθεί 16 δισεκατομμύρια ευρώ. Επίσης, στα τέλη του περασμένου έτους, πάνω από 90% των εν λόγω κεφαλαίων είχαν ήδη δανειστεί σε μικρομεσαίες επιχειρήσεις.
<P>
Πιστεύω, συνεπώς, ότι μπορούμε να παρέχουμε σημαντική στήριξη με αυτόν τον τρόπο, μέσω των εμπορικών τραπεζών και, όπως τόνισε η κ. Győri, χρησιμοποιώντας όχι μόνο παραδοσιακές εμπορικές τράπεζες ως ενδιάμεσους οργανισμούς, αλλά και περιφερειακές τράπεζες και ταμιευτήρια. Έχουμε διαφοροποιήσει το φάσμα των ενδιάμεσων οργανισμών μας.
<P>
Προσπαθούμε επίσης να συνεργαζόμαστε στενά με τη θυγατρική μας, το Ευρωπαϊκό Ταμείο Επενδύσεων, με συνδυασμένες ενέργειες, καθώς το Ταμείο είναι σε θέση να παρέχει εγγυήσεις για το χαρτοφυλάκιο των δανείων που χορηγούνται σε ΜΜΕ. " κ. Auconie έδωσε ένα πολύ συγκεκριμένο παράδειγμα αυτής της συμμετοχής και είμαι ευγνώμων για την υποστήριξή της εν προκειμένω.
<P>
" δεύτερη επιχειρησιακή προτεραιότητα που τράβηξε το ενδιαφέρον σας είναι, ασφαλώς, η σύγκλιση και μπορώ να επιβεβαιώσω ότι η Ευρωπαϊκή Τράπεζα Επενδύσεων πασχίζει να αυξήσει περαιτέρω τις δραστηριότητές της στις λεγόμενες περιφέρειες σύγκλισης. Ως εκ τούτου, θα δείτε ότι, το 2009, ο όγκος των δανείων μας αυξήθηκε περισσότερο στα νέα κράτη μέλη σε σχέση με τα παλαιά. Αυτό αποτελεί μέρος της αποφασιστικής μας προσπάθειας να συμβάλλουμε στη μείωση του χάσματος μεταξύ των κρατών μελών, καθώς αυτό ακριβώς είναι το πνεύμα της σύγκλισης.
<P>
Στο πλαίσιο αυτό, όπως υπογράμμισαν ιδιαίτερα η κ. Kadenbach και ο κ. Czarnecki, είναι σημαντικό να υπάρχει καλή συνεργασία με την Επιτροπή όσον αφορά τη χρήση των Διαρθρωτικών Ταμείων και μπορώ να σας πω ότι όντως έτσι γίνεται.
<P>
Επίσης, σε συνεργασία με την Επιτροπή οριστικοποιήσαμε πολλά κοινά προγράμματα: το πρόγραμμα JASPERS, για την παροχή τεχνικής συνδρομής κατά την προετοιμασία έργων που είναι ενδεχομένως επιλέξιμα για παροχή ενίσχυσης από τα Διαρθρωτικά Ταμεία· το πρόγραμμα JEREMIE, που αποτελεί μια πρωτότυπη ιδέα η οποία αποσκοπεί στη μεταμόρφωση των Διαρθρωτικών Ταμείων σε χρηματοδοτικούς μηχανισμούς ανανεώσιμου χαρακτήρα (μπορούμε να χρησιμοποιήσουμε τα ίδια ποσά πολλές φορές) και, τέλος, το πρόγραμμα JESSICA, που συνιστά την ίδια ιδέα της χρήσης των Διαρθρωτικών Ταμείων για τη χρηματοδότηση του τομέα της αστικής ανανέωσης.
<P>
" τρίτη επιχειρησιακή προτεραιότητα είναι η ενέργεια και η καταπολέμηση της κλιματικής αλλαγής. Θα έχουμε ενδεχομένως τη δυνατότητα να το συζητήσουμε αυτό λεπτομερέστερα, αλλά μπορώ να σας διαβεβαιώσω ότι η ιδέα είναι να αποδώσουμε μεγαλύτερη έμφαση στις ανανεώσιμες πηγές ενέργειας και στην ενεργειακή απόδοση, σύμφωνα με τη στρατηγική που υιοθετήθηκε σε ευρωπαϊκό επίπεδο.
<P>
Ο κ. Lamberts παρέθεσε αριθμητικά στοιχεία για την περίοδο 2002-2008, αλλά αν κοιτάξει κανείς τα πιο πρόσφατα στοιχεία, ιδιαίτερα τα στοιχεία του 2009, θα δει ότι η αναλογία αντιστρέφεται, καθώς το 2009 χρηματοδοτήσαμε σχέδια ανανεώσιμων πηγών ενέργειας αξίας άνω των 4 δισεκατομμυρίων ευρώ, που αντιπροσωπεύουν περισσότερο από το 70% της χρηματοδότησής μας για την παραγωγή ηλεκτρικής ενέργειας.
<P>
Σκοπός είναι, λοιπόν, να αντιστραφεί η αναλογία παρέχοντας περισσότερη χρηματοδότηση για ανανεώσιμες πηγές ενέργειας και ενεργειακή απόδοση και στο σημείο αυτό θα ήθελα να ευχαριστήσω τον κ. Σταυρακάκη, ο οποίος ανέφερε στην ομιλία του το πρόγραμμα ELENA που αποτελεί επίσης ένα κοινό πρόγραμμα με την Επιτροπή για την παροχή τεχνικής συνδρομής στον τομέα της ενεργειακής απόδοσης.
<P>
Παραμένοντας στον τομέα της ενέργειας, θα ήθελα να πω στην κ. Benarab-Attou ότι σεβόμαστε την επιλογή κάθε κράτους μέλους όσον αφορά τον συνδυασμό πολιτικής. Αν ένα κράτος μέλος αποφασίσει να χρησιμοποιεί πυρηνική ενέργεια, δεν μπορεί η ΕΤΕπ να εκφράσει αντιρρήσεις για αυτό, αλλά επιβεβαιώνω ότι, στην περίπτωση της Ιορδανίας, συζητάμε απλώς τη χρηματοδότηση ανανεώσιμων πηγών ενέργειας.
<P>
Θα είμαι σύντομος τώρα και θα ασχοληθώ με ορισμένα ζητήματα σχετικά με την εποπτεία και τη διακυβέρνηση. Όσον αφορά την εποπτεία, ο κ. Audy ασχολήθηκε με το ζήτημα αυτό, γνωρίζει τη θέση μας· είμαστε απολύτως ανοικτοί, υποκείμεθα ήδη σε μεγάλο βαθμό σε εποπτεία από μια ανεξάρτητη επιτροπή ελέγχου, από το Ευρωπαϊκό Ελεγκτικό Συνέδριο, όταν χρησιμοποιούμε τον ευρωπαϊκό προϋπολογισμό, από την OLAF και από τον Ευρωπαίο Διαμεσολαβητή. Θεωρώ ότι είμαστε ήδη το διεθνές χρηματοπιστωτικό ίδρυμα με τη μεγαλύτερη εποπτεία.
<P>
Δεδομένου αυτού, αναγνωρίζω ότι η τραπεζική εποπτεία θα ήταν χρήσιμη, και είμαστε συνεπώς απολύτως ανοικτοί σε προτάσεις που θα μπορούσαν να υποβληθούν επί του θέματος, ιδιαιτέρως μέσω της νέας Ευρωπαϊκής Αρχής Τραπεζών.
<P>
Όσον αφορά τη Βασιλεία ΙΙΙ, θα ήθελα απλώς να πω στον κ. Rübig ότι παρακολουθούμε στενά τις εργασίες. Είναι πολύ νωρίς για την έκδοση γνωμοδότησης σχετικά με τον αντίκτυπο που θα μπορούσε να έχει, καθώς βρισκόμαστε απλώς στο στάδιο των διαβουλεύσεων για τη Βασιλεία ΙΙΙ και δεν έχουν αποφασισθεί ακόμη οι παράμετροι.
<P>
Όσον αφορά τα εξωχώρια χρηματοπιστωτικά κέντρα, θα ήθελα να πω στον κ. Geier ότι μας απασχολούν πολύ. Αν το επιθυμεί, θα μπορούσαμε να εξηγήσουμε λεπτομερέστερα τη νέα πολιτική μας, αλλά, ο κύριος προβληματισμός, πραγματικά, είναι η αποφυγή της φοροαποφυγής όταν χρησιμοποιούνται εξωχώρια χρηματοπιστωτικά κέντρα.
<P>
Τέλος, ένα συγκεκριμένο ζήτημα που έθιξε ο κ. Schmidt. Έχει δίκιο, μπορούμε να σημειώσουμε περαιτέρω πρόοδο στο θέμα της ισότητας των φύλων. Ο αριθμός που παρέθεσε αφορά μόνο το διευθυντικό προσωπικό. Είναι αλήθεια ότι πολύ λίγες γυναίκες κατέχουν διευθυντικές θέσεις στην ΕΤΕπ. Έχουμε θέσει σε εφαρμογή ένα σχέδιο δράσης και ελπίζουμε να αποκαταστήσουμε αυτήν την κατάσταση μέσα στα προσεχή έτη, θέλω όμως να τον διαβεβαιώσω για τη βούλησή μας εν προκειμένω· θέλουμε να βελτιώσουμε μια κατάσταση η οποία, στην παρούσα μορφή της, είναι όντως απαράδεκτη.
<SPEAKER ID="043" NAME="Olli Rehn">
Μέλος της Επιτροπής. - (FI) Κύριε Πρόεδρε, αξιότιμοι βουλευτές, θέλω να σας ευχαριστήσω για μια πολύ επαγγελματική και εποικοδομητική συζήτηση· θέλω να ευχαριστήσω επίσης τον κ. Deutsch για την εξαιρετική έκθεσή του.
<P>
Θα ήθελα να αναφέρω τρία πράγματα επί του θέματος. Πρώτον, είμαι βέβαιος ότι η παρούσα συζήτηση και έκθεση θα παράσχουν μια στέρεα βάση για την έγκαιρη έγκριση της εξωτερικής εντολής της Ευρωπαϊκής Τράπεζας Επενδύσεων. Είναι σημαντικό για εμάς να είμαστε σε θέση να διασφαλίσουμε την αποτελεσματική εφαρμογή των κοινών στόχων της ΕΕ στην εξωτερική πολιτική και στην αναπτυξιακή συνεργασία.
<P>
Δεύτερον, η Ευρωπαϊκή Τράπεζα Επενδύσεων είναι ζωτικής σημασίας εταίρος για την Ευρωπαϊκή Επιτροπή, ειδικά αν θέλουμε να επιτύχουμε τους στόχους της στρατηγικής "Ευρώπη 2020", και ειδικότερα στους τομείς της αειφόρου ανάπτυξης και της απασχόλησης. " ΕΤΕπ διατηρεί τα κλειδιά για την ανάπτυξη υποδομών, καινοτομιών και μικρών επιχειρήσεων και συνεργαζόμαστε στενά και αδιάκοπα στον τομέα αυτόν.
<P>
Πολλοί αναφερθήκατε στην κατάσταση στην Ελλάδα και είναι κατανοητό. Χθες, εξ ονόματος της Επιτροπής, έστειλα τα συλλυπητήριά μου στους συγγενείς και φίλους των ανθρώπων που έχασαν τη ζωή τους στην Αθήνα λόγω της βίας. " έντονη αντιπαράθεση είναι χαρακτηριστικό της δημοκρατίας, αλλά η βία δεν μπορεί επ' ουδενί να γίνει ανεκτή και πρέπει να υπάρχει πολύ αυστηρός περιορισμός όσον αφορά συμπεριφορές τέτοιου είδους.
<P>
" Επιτροπή συμμετέχει ενεργά στην εκπόνηση ενός προγράμματος σταθεροποίησης για την ελληνική οικονομία και την έγκριση ενός τεράστιου πακέτου οικονομικής διάσωσης για την υποστήριξη της χρηματοπιστωτικής σταθερότητας σε ολόκληρη την ευρωζώνη και για τη διασφάλιση της σταθερότητας της ελληνικής οικονομίας. Στο τέλος της προηγούμενης εβδομάδας προτείναμε στην Ευρωομάδα ένα τεράστιο πακέτο οικονομικής διάσωσης και ένα πρόγραμμα σταθεροποίησης ύψους 110 δισεκατομμυρίων ευρώ συνολικά. Οι υπουργοί οικονομικών της Ευρωομάδας έλαβαν μια απόφαση την περασμένη Κυριακή, αναφορικά με μια πρόταση της Επιτροπής, της ΕΚΤ και του ΔΝΤ. Ήταν μια δύσκολη, αλλά συνάμα, απαραίτητη και υπεύθυνη απόφαση. Τώρα καίριας σημασίας είναι να οριστικοποιήσουν σύντομα όλα τα εθνικά κοινοβούλια τις αποφάσεις τους. Εγώ, τουλάχιστον, είμαι βέβαιος για την υποστήριξή σας στην επίτευξη αυτού του στόχου.
<P>
Δεν έχει να κάνει μόνο με την Ελλάδα, αλλά με τη σταθερότητα της οικονομίας ολόκληρης της ευρωζώνης. Πρέπει να σταματήσουμε την πυρκαγιά στην Ελλάδα προτού θεριέψει και εξαπλωθεί σε ολόκληρη την Ευρώπη. Είμαι βέβαιος ότι μπορούμε να το κάνουμε, αλλά πρέπει να ενεργήσουμε υπεύθυνα. Δεν είναι καιρός να επιχειρήσουμε να πάρουμε πόντους δημοτικότητας: είναι καιρός να αναλάβουμε υπεύθυνη και αποφασιστική δράση. Το ευρώ δεν είναι απλώς ένας τεχνικός διακανονισμός: είναι ίσως το σημαντικότερο κοινό πολιτικό σχέδιο της Ευρωπαϊκής Ένωσης.
<SPEAKER ID="044" NAME="Tamás Deutsch">
εισηγητής. - (HU) Κύριε Πρόεδρε, κύριε Maystadt, κύριε Επίτροπε, επιτρέψτε μου να ευχαριστήσω τους συναδέλφους βουλευτές, τον Πρόεδρο και τον Επίτροπο για αυτήν την αξιόλογη συζήτηση.
<P>
Προτού ψηφίσουμε, επιτρέψτε μου να κάνω τρεις παρατηρήσεις μετά από πολλούς μήνες ενδελεχούς και κατά την άποψή μου πολύτιμης προπαρασκευαστικής εργασίας. Όπως είπε ο Montecuccoli πριν από πολλές εκατοντάδες χρόνια, ένας επιτυχημένος πόλεμος, η διεξαγωγή ενός επιτυχημένου πολέμου απαιτεί χρήματα, χρήματα και χρήματα. Είναι σαφές ότι για να επιλύσουμε τα οικονομικά προβλήματα που μας επηρεάζουν όλους, χρειαζόμαστε δημιουργία θέσεων εργασίας, δημιουργία θέσεων εργασίας και δημιουργία θέσεων εργασίας. Είναι σημαντικό το ότι η Ευρωπαϊκή Τράπεζα Επενδύσεων θεωρούσε ανέκαθεν ότι αυτός είναι στόχος ζωτικής σημασίας και η σημερινή συζήτηση μάς διαβεβαιώνει επίσης όλους ότι θα συνεχίσει να εργάζεται σε συνεργασία με το Ευρωπαϊκό Κοινοβούλιο, την Επιτροπή και το Συμβούλιο στον αγώνα για την επίτευξη των εν λόγω στόχων.
<P>
Θεωρώ ότι οι παρατηρήσεις που διατυπώθηκαν από τους συναδέλφους βουλευτές οι οποίες παροτρύνουν την Ευρωπαϊκή Τράπεζα Επενδύσεων να δώσει περισσότερη προσοχή στα κράτη μέλη που επλήγησαν περισσότερο από την κρίση είναι σημαντικές. Πιστεύω ότι εν προκειμένω, χτυπάμε ανοικτές πόρτες.
<P>
Τέλος, αλλά εξίσου σημαντικό, όσον αφορά την εξωτερική εντολή της Ευρωπαϊκής Τράπεζας Επενδύσεων, πιστεύω ότι οι παρατηρήσεις που διατυπώθηκαν εδώ, στη συζήτηση της Ολομέλειας, και οι οποίες τονίζουν τη σημασία της παροχής στήριξης και πίστωσης στις χώρες της Ευρώπης που συνορεύουν με την Ευρωπαϊκή Ένωση είναι εξίσου σημαντικές. Αναφέρθηκε η Ουκρανία καθώς και οι περιοχές των Βαλκανίων. Προσωπικά συμφωνώ. Τέλος, επιτρέψτε μου να αναφέρω τα ονόματα δύο κυρίων σε αυτό το σημείο, στο τέλος της συζήτησης. Σε τέτοιες περιπτώσεις, συνήθως επαινούνται οι επικεφαλής των θεσμικών οργάνων. Θα ήθελα φυσικά να συγχαρώ τον Πρόεδρο Maystadt για το έργο που έχει επιτελέσει μέχρι σήμερα, αλλά επιτρέψτε μου να ευχαριστήσω επίσης τον κ. de Crayencour και τον κ. Brito, που υπήρξαν άριστοι συνεργάτες του Ευρωπαϊκού Κοινοβουλίου, για το έργο τους. Τέλος, επιτρέψτε μου να ευχαριστήσω τους συναδέλφους μου για τη συνεργασία τους. Ήταν μια κοινή προσπάθεια και η επιτυχία ανήκει σε όλους.
<SPEAKER ID="045" NAME="Πρόεδρος">
Ο κ. Hans-Peter Martin ζήτησε να λάβει τον λόγο επί προσωπικού. Ο συμπατριώτης του, κ. Mölzer, αναφέρθηκε στον κ. Hans-Peter Martin, στη συμπεριφορά του σήμερα και στο παρελθόν και, ως εκ τούτου, δυνάμει του άρθρου 151 του Κανονισμού έχει δικαίωμα να απαντήσει.
<P>
Οι εν λόγω ομιλίες επί προσωπικού δεν μπορούν να μετατραπούν σε αγώνα πινγκ-πονγκ στον οποίο ο τάδε αναφέρεται στον δείνα και ο δείνα αναφέρεται στον τάδε· συνεπώς, μετά την ομιλία του κ. Martin θα θεωρήσω ότι το ζήτημα έχει επιλυθεί οριστικά. Ο κ. Martin θα έχει ένα λεπτό στη διάθεσή του και τον παρακαλώ να σταθεί αυστηρά στο άρθρο 151 του Κανονισμού και τον ενημερώνω ότι μετά από ένα λεπτό ακριβώς θα τον διακόψω.
<SPEAKER ID="046" NAME="Hans-Peter Martin" AFFILIATION="NI">
(DE) Κύριε Πρόεδρε, είναι λυπηρό το γεγονός ότι πρέπει να το αναφέρω αυτό στην Ολομέλεια. Οφείλω να δηλώσω ότι τα όσα είπε ο κ. Mölzer δεν είναι αλήθεια. Ερχόμενοι εδώ όντως με αποκάλεσε ψυχοπαθή. Τα τελευταία χρόνια, μου έχει πει συχνά ότι θα έπρεπε να δω κάποιον ψυχίατρο. Με αυτόν τον τρόπο λειτουργεί η ριζοσπαστική δεξιά. Πέρυσι ο αρχηγός της σοσιαλδημοκρατικής Ομάδας δήλωσε το εξής: "Πιστεύω ότι ο Hein-Christian Strache είναι ναζιστής". Αυτός είναι ο άνθρωπος στο κόμμα του οποίου ανήκει ο κ. Mölzer και με τον οποίο συνεργάζεται στενά.
<P>
Πιστεύω πραγματικά ότι, βάσει των όσων έχουμε ζήσει επανειλημμένα εδώ, δεν θα πρέπει να συζητάμε μόνο για την οικονομική κρίση, τη χρηματοπιστωτική κρίση και για ό,τι πλέον αναφέρεται ως χρηματικό πόλεμο. Θα πρέπει να ασχολούμαστε και με την επικίνδυνη άνοδο του δεξιού ριζοσπαστισμού. Αν καθόσασταν εδώ πίσω, κύριε Πρόεδρε, με το πολιτικό σας παρελθόν, θα αναγνωρίζατε τις επικίνδυνες τάσεις που αναφαίνονται για άλλη μία φορά στην Ουγγαρία, την Αυστρία και αλλού. Πρέπει να σταματήσει αυτό προτού βγει εκτός ελέγχου.
<SPEAKER ID="047" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 11.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="048" NAME="Liam Aylward" AFFILIATION="ALDE">
(GA) " Ευρωπαϊκή Τράπεζα Επενδύσεων διαδραματίζει ρόλο ζωτικής σημασίας σε σχέση με τις μικρομεσαίες επιχειρήσεις που προσπαθούν να επιβιώσουν στην τρέχουσα οικονομική κρίση. Οι μικρομεσαίες επιχειρήσεις παρέχουν το 70% της ευρωπαϊκής απασχόλησης και ως αποτέλεσμα, παίζουν κεντρικό ρόλο στη λειτουργία της ευρωπαϊκής οικονομίας.
<P>
" μεγαλύτερη δυσκολία που αντιμετωπίζουν επί του παρόντος οι εν λόγω επιχειρήσεις είναι η πρόσβαση σε χρηματοδότηση και σε κεφάλαιο. Πρέπει να χαιρετιστεί ο κεντρικός ρόλος της ΕΤΕπ όσον αφορά την παροχή ενίσχυσης στις μικρομεσαίες επιχειρήσεις και να υποστηριχθεί η Τράπεζα στις προσπάθειές της. 30 δισεκατομμύρια ευρώ έχουν διατεθεί για μικρομεσαίες επιχειρήσεις για την περίοδο 2008-2011 και πάνω από 50.000 επιχειρήσεις στην ΕΕ επωφελήθηκαν από τη χρηματοδότηση της ΕΤΕπ το 2009.
<P>
Χαιρετίζω τις συστάσεις της έκθεσης όσον αφορά τη βελτίωση της διαφάνειας του συστήματος χορήγησης δανείων μέσω των ενδιάμεσων χρηματοπιστωτικών οργανισμών της ΕΤΕπ. Οι ενδιάμεσοι χρηματοπιστωτικοί οργανισμοί πρέπει να περάσουν αυτά τα δάνεια στις μικρές επιχειρήσεις. Πρέπει να βελτιωθεί το σύστημα παρακολούθησης της Τράπεζας σε σχέση με τα εν λόγω δάνεια προκειμένου να διασφαλιστεί η αποτελεσματικότητά τους.
<SPEAKER ID="049" NAME="Jim Higgins" AFFILIATION="PPE">
(EN) Εκτιμώ ιδιαιτέρως τη συνεχή στήριξη της Ευρωπαϊκής Τράπεζας Επενδύσεων (ΕΤΕπ) προς την Ιρλανδία κατά τη διάρκεια της οικονομικής κρίσης. " απόκριση της ΕΤΕπ στους σοβαρούς περιορισμούς ρευστότητας και στους αυστηρούς πιστωτικούς όρους που δημιουργούν σοβαρά προβλήματα στη χρηματοδότηση των μικρομεσαίων επιχειρήσεων (ΜΜΕ) και μείωση της εμπιστοσύνης στις χρηματοπιστωτικές αγορές ήταν αξιοθαύμαστη. " ΕΤΕπ διαδραμάτισε επίσης σημαντικό ρόλο στο ευρωπαϊκό σχέδιο για την ανάκαμψη της οικονομίας, ειδικά όσον αφορά την ενίσχυση της χρηματοδότησης των ΜΜΕ, την ενέργεια από ανανεώσιμες πηγές ενέργειας και τις καθαρές μεταφορές. Καίριας σημασίας είναι να εφαρμόσει η ΕΤΕπ πιο τολμηρή ανάληψη κινδύνων στην πολιτική δανεισμού της προς τις ΜΜΕ προκειμένου να επιτρέψει στις ΜΜΕ να έχουν πρόσβαση σε κεφάλαια για σχέδια επιχειρηματικού κινδύνου. Πέρυσι η ΕΤΕπ παρείχε στην Ιρλανδία 1,02 δισεκατομμύρια ευρώ για έξι επιχειρηματικά σχέδια, το υψηλότερο επίπεδο που επιτεύχθηκε ποτέ στην Ιρλανδία. Χαιρετίζω το γεγονός ότι οι τράπεζες που ενεργούν ως ενδιάμεσοι οργανισμοί υποχρεούνται συμβατικά να δανείζουν σε ΜΜΕ τουλάχιστον το διπλάσιο ποσό του δανείου τους από την ΕΤΕπ προκειμένου να διασφαλίζεται ότι τα οφέλη που προσφέρει η χρηματοδότηση της ΕΤΕπ μεταβιβάζονται στις ΜΜΕ. Εντούτοις, ο εν λόγω κανονισμός απαιτεί στενή εποπτεία καθώς πολλές ΜΜΕ στην Ιρλανδία πασχίζουν να δανειστούν από τις ιρλανδικές τράπεζες που λαμβάνουν δάνεια από την ΕΤΕπ.
<SPEAKER ID="999" NAME="Czesław Adam Siekierski  " LANGUAGE="PL">
Το 2008 η Ευρωπαϊκή Τράπεζα Επενδύσεων γιόρτασε την 50ή επέτειό της. Καθόλη τη διάρκεια της εν λόγω περιόδου, συνέβαλε σημαντικά στην ανάπτυξη της ολοκλήρωσης, στην ισορροπημένη και διαρκή ανάπτυξη και στην οικονομική και κοινωνική συνοχή υποστηρίζοντας επενδυτικά σχέδια στην Ευρώπη και δανείζοντας στον δημόσιο και στον ιδιωτικό τομέα μέσω των χρηματοπιστωτικών αγορών καθώς και των ίδιων πόρων της. Το 2008 εμφανίστηκε επίσης η παγκόσμια χρηματοπιστωτική και οικονομική κρίση που κατέστρεψε την ευρωπαϊκή οικονομία. Δεδομένης της περιορισμένης ρευστότητας, της αυστηρότερης πολιτικής δανεισμού και των περιορισμών κεφαλαίου των τραπεζών, η Ευρωπαϊκή Τράπεζα Επενδύσεων διέσωσε πολλές επενδύσεις και σχέδια που βρίσκονταν σε κίνδυνο. Ανταποκρινόμενη στην κρίση, η ΕΤΕπ αύξησε σημαντικά τον όγκο δανεισμού της προς τις επιχειρήσεις το 2008. Αυτό ήταν εξαιρετικά σημαντικό, ειδικά για τον τομέα των μικρομεσαίων επιχειρήσεων, ο οποίος επλήγη πολύ σοβαρά από την κρίση. " ΕΤΕπ ήταν η τελευταία ελπίδα των μικρομεσαίων επιχειρήσεων που αντιμετώπιζαν συχνά αυστηρούς περιορισμούς όσον αφορά την πρόσβασή τους σε κεφάλαια από τράπεζες που κυριεύονταν από προβλήματα. Ο θετικός ρόλος που διαδραμάτισε η ΕΤΕπ κατά τη διάρκεια της κρίσης είναι αδιαμφισβήτητος. Εντούτοις, πρέπει να σκεφτούμε πώς θα μπορούσαν να αξιοποιηθούν καλύτερα οι πόροι που έχει στη διάθεσή της η Τράπεζα. Ο καλύτερος τρόπος είναι η απλούστευση της πολύπλοκης γραφειοκρατίας και η δημιουργία σαφών διαδικασιών.

<CHAPTER ID="012-02">
2. Λάος και Βιετνάμ
<SPEAKER ID="237" NAME="Πρόεδρος">
" ημερήσια διάταξη προβλέπει τα τέσσερα σχέδια ψηφίσματος σχετικά με το Λάος και το Βιετνάμ.
<SPEAKER ID="238" NAME="Véronique De Keyser" LANGUAGE="FR">
Κύριε Πρόεδρε, για άλλη μια φορά έχουμε μια κατεπείγουσα συζήτηση για το Βιετνάμ και το Λάος. Είναι αλήθεια ότι είχαμε και άλλες παρόμοιες συζητήσεις στο Ευρωπαϊκό Κοινοβούλιο, αλλά δεν μπορούμε να παραβλέψουμε την παρούσα κατεπείγουσα συζήτηση.
<P>
Στην πραγματικότητα, είναι κάτι που μας αφορά άμεσα. Από το 2006 και μετά, οπότε το Βιετνάμ αφαιρέθηκε από τη μαύρη λίστα των "νωμένων Πολιτειών για την καταστολή και τις παραβιάσεις των ανθρωπίνων δικαιωμάτων, ο βαθμός καταστολής σε βάρος των ακτιβιστών των ανθρωπίνων δικαιωμάτων συνεχώς εντείνεται.
<P>
Θα ήθελα εδώ να αναφέρω μια μόνο χαρακτηριστική περίπτωση, αυτήν της κ. Tran Khai Thanh Thuy. Πρόκειται για μια συγγραφέα, μπλόγκερ, δημοσιογράφο και ακτιβίστρια που είναι σήμερα στη φυλακή για αδιευκρίνιστους λόγους, ο πιο εύλογος εκ των οποίων είναι ότι υπερασπιζόταν την ελευθερία της έκφρασης και των ανθρωπίνων δικαιωμάτων στην πατρίδα της. Είναι διαβητική και η κατάσταση της υγείας δεν είναι καλή. Φοβόμαστε για τη ζωή της και ζητούμε όχι μόνο την επαρκή υγειονομική περίθαλψή της στη φυλακή αλλά και την άμεση αποφυλάκισή της.
<P>
Εγώ αγαπώ το Βιετνάμ. Το Βιετνάμ είναι μια σπουδαία χώρα και θα αναλάβει την προεδρία του ASEAN το 2010. Πιστεύω ότι η θέσπιση μέτρων που θα συνάδουν περισσότερο με τα διεθνή δημοκρατικά πρότυπα θα μπορούσε να συμβάλλει στην περαιτέρω ενίσχυση του κύρους του.
<SPEAKER ID="239" NAME="Thomas Mann">
συντάκτης. - (DE) Κύριε Πρόεδρε, η κατάσταση των ανθρωπίνων δικαιωμάτων στο Βιετνάμ είναι ανησυχητική. Οι θρησκευτικές διώξεις, ιδίως των Χριστιανών και των Βουδιστών βρίσκονται στην ημερήσια διάταξη. Όποιος μιλεί υπέρ της ελευθερίας και των ανθρωπίνων δικαιωμάτων δέχεται εκφοβισμούς και βρίσκεται υπό συστηματική παρακολούθηση. Στα τέλη Σεπτεμβρίου, εκατοντάδες μοναχοί από το μοναστήρι Bat Nha δέχθηκαν επίθεση. Σημαντικές ζημιές προκλήθηκαν σε ολόκληρο το μοναστηριακό συγκρότημα με την αστυνομία στον ρόλο του απλού θεατή. Οι μοναχοί που ζήτησαν καταφύγιο στον παρακείμενο ναό Phuoc Hue ξυλοκοπήθηκαν. Αυτού τους είδους οι κακομεταχειρίσεις δεν πρέπει να γίνονται ανεκτές. Είναι εξωφρενικό το ότι οι πολυάριθμες εκκλήσεις από την Ευρωπαϊκή Ένωση και από άλλα μέρη του κόσμου για βελτιώσεις στην κατάσταση των ανθρωπίνων δικαιωμάτων απλά αγνοήθηκαν. Υπάρχουν εκατοντάδες λόγοι για να επέλθουν επιτέλους αλλαγές, πολύ δε περισσότερο που του χρόνου, το Βιετνάμ θα αναλάβει την προεδρία του συνδέσμου κρατών Νοτιοανατολικής Ασίας.
<P>
" κατάσταση στο Λάος δεν είναι πολύ καλύτερη. Στις αρχές Νοεμβρίου, όταν περισσότεροι από 300 ειρηνικοί διαδηλωτές ζητούσαν περισσότερη πολυφωνία και δημοκρατία ξυλοκοπήθηκαν άγρια από τη μυστική αστυνομία. Όλες οι προσπάθειες για την έναρξη ενός πολιτικού διαλόγου σε αυτήν τη χώρα συνθλίβονται αμέσως από το ένα και μοναδικό κυβερνών κόμμα.
<P>
Οι 5 000 πρόσφυγες Hmong που ζουν επί του παρόντος σε καταυλισμούς στη βόρεια Ταϊλάνδη και που αποτελούν μια διωκόμενη μειονότητα βρίσκονται επίσης σε φρικτή κατάσταση. Δεν τους έχει χορηγηθεί το καθεστώς του πρόσφυγα. " οργάνωση "Γιατροί Χωρίς Σύνορα", που εκπροσωπήθηκε σε αυτό εδώ το Κοινοβούλιο αυτήν την εβδομάδα, ανέφερε ότι είναι σχεδόν αδύνατον να προσφέρει ανθρωπιστική βοήθεια στους καταυλισμούς επειδή συνεχώς συλλαμβάνονται γενικά και αυθαίρετα άνθρωποι και εξαναγκάζονται να επιστρέψουν στο Λάος. Τυχόν ισχυρισμοί ότι αυτοί οι άνθρωποι επιστρέφουν οικειοθελώς απλά δεν αληθεύουν.
<P>
Εμείς οι βουλευτές του Κοινοβουλίου ζητούμε από την Επιτροπή και το Συμβούλιο να μας δώσει ακριβείς πληροφορίες σχετικά με το ποιες από τις συμφωνίες που έχουν επιτευχθεί με αυτές τις δύο χώρες σχετικά με τα ανθρώπινα δικαιώματα και τη δημοκρατία τηρούνται. Ποιες από τις συμφωνίες παρεμποδίζονται συνεχώς; Για χάρη των πολιτών του Βιετνάμ και του Λάος, πρέπει να καταστεί δυνατή η άσκηση πίεσης επί των κυβερνήσεων των δύο αυτών χωρών.
<P>
(Χειροκροτήματα)
<SPEAKER ID="240" NAME="Heidi Hautala">
συντάκτρια. - (FI) Κύριε Πρόεδρε, το γεγονός ότι ο Σύνδεσμος Κρατών της Νοτιοανατολικής Ασίας εγκαθίδρυσε μια περιφερειακή επιτροπή ανθρωπίνων δικαιωμάτων δεν μπορεί παρά να μας ευχαριστεί. Σε σχέση με τα όσα προαναφέρθηκαν, είναι σοκαριστικό να συναντάς βιετναμέζους μοναχούς που έχουν υποστεί βίαιες επιθέσεις. Εμείς στην Υποεπιτροπή Ανθρωπίνων Δικαιωμάτων είχαμε την τιμή να τους συναντήσουμε πρόσφατα.
<P>
" κατάσταση των θρησκευτικών κοινοτήτων φαίνεται να γίνεται ολοένα και περισσότερο δύσκολη στο Βιετνάμ. Πρέπει πραγματικά να καταδικάσουμε το γεγονός ότι περισσότερο από 300 μοναχοί και καλόγριες από τα δυο μοναστήρια υποχρεώθηκαν να φύγουν λόγω της βίας και το ότι οι θρησκευτικές κοινότητες υφίστανται συνεχείς παρενοχλήσεις. Είναι σημαντικό που το Βιετνάμ λαμβάνει υπόψη τις συστάσεις της Επιτροπής των "νωμένων Εθνών για τα Ανθρώπινα Δικαιώματα οι οποίες προτείνουν για παράδειγμα την αποστολή ειδικών εισηγητών των "νωμένων Εθνών στη χώρα προκειμένου οι τελευταίοι να παρακολουθήσουν την εφαρμογή της ελευθερίας της έκφρασης και της θρησκείας, καθώς και άλλων βασικών ανθρωπίνων δικαιωμάτων.
<SPEAKER ID="241" NAME="Cristian Dan Preda" LANGUAGE="RO">
Στο Βιετνάμ, εκατοντάδες πολίτες τελούν υπό κράτηση για τις πολιτικές και τις θρησκευτικές τους πεποιθήσεις. Πράγματι, πιστεύω ότι η βίαιη επίθεση κατά Βουδιστών μοναχών στα τέλη Σεπτεμβρίου δείχνει σαφώς ότι το Βιετνάμ αρνείται να βελτιώσει την κατάσταση των ανθρωπίνων δικαιωμάτων του.
<P>
Στο Λάος, μια χώρα υπό στρατιωτική δικτατορία, οι επικεφαλής του κινήματος των σπουδαστών και των δασκάλων, το οποίο δημιουργήθηκε πριν από μια δεκαετία, εξακολουθούν να τελούν υπό μυστική κράτηση. Οι πρόσφατες ειρηνικές διαδηλώσεις που πραγματοποιήθηκαν υπέρ του σεβασμού των ανθρωπίνων δικαιωμάτων κατεστάλησαν από τη μυστική αστυνομία, ενώ η κοινότητα των Hmong εξακολουθεί να υφίσταται διώξεις.
<P>
Τόσο το Λάος όσο και το Βιετνάμ πρέπει να εκπληρώσουν πλήρως τα διεθνή πρότυπα σε ό,τι αφορά την προστασία των ανθρωπίνων δικαιωμάτων. Οι διώξεις σε βάρος μελών θρησκευτικών κοινοτήτων, μειονοτήτων και γενικότερα σε βάρος πολιτών που δεν κάνουν τίποτα άλλα παρά να υποστηρίζουν τα πολιτικά τους δικαιώματα πρέπει να σταματήσουν.
<P>
Είναι χρέος της Ευρωπαϊκής Ένωσης να παρακολουθεί από κοντά την εξέλιξη των ανθρωπίνων δικαιωμάτων και να χρησιμοποιήσει όλη της την επιρροή για την αναστροφή του αρνητικού αυτού κλίματος.
<P>
(Χειροκροτήματα)
<SPEAKER ID="242" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, οι διαπραγματεύσεις που είναι σε εξέλιξη σχετικά με μια νέα συμφωνία εταιρικής σχέσης και συνεργασίας μεταξύ της ΕΕ και του Βιετνάμ πρέπει να συμπεριλάβουν και τον σεβασμό των ανθρωπίνων δικαιωμάτων και των πολιτικών ελευθεριών. Οι σχετικές πληροφορίες που λαμβάνουμε δείχνουν ότι η κατάσταση στο Βιετνάμ είναι άκρως ανησυχητική, σε ό,τι αφορά κυρίως την καταπίεση που ασκείται σε βάρος των χρηστών του Διαδικτύου. Το Διαδίκτυο είναι ένα μέσο το οποίο στηρίζεται στην ελεύθερη ανταλλαγή πληροφοριών και απόψεων για κάθε ζήτημα, η οποία πραγματοποιείται σε παγκόσμια κλίμακα. Την ίδια στιγμή, βιετναμέζικοι νομικοί κανονισμοί για τη χρήση του Διαδικτύου ποινικοποιούν την ελευθερία της έκφρασης σε τομείς που θεωρούνται ευαίσθητοι, όπως π.χ. τα ανθρώπινα δικαιώματα και η διάδοση της δημοκρατίας.
<P>
Οι κανόνες που θεσπίστηκαν το 2008 σχετικά με τα ιστολόγια προβλέπουν ότι αυτά θα πρέπει να περιορίζονται σε προσωπικά ζητήματα απαγορεύοντας τη διάδοση αντικυβερνητικών πληροφοριών και πληροφοριών που υπονομεύουν την εθνική ασφάλεια.
<P>
(Ο Πρόεδρος ζητεί από τη βουλευτή να μιλάει πιο αργά)
<P>
Αλλοδαπές μη κυβερνητικές οργανώσεις καταγγέλλουν ότι μπλόγκερ που θίγουν πολιτικά ζητήματα βρίσκονται στη φυλακή. Τα θεσμικά όργανα της Ευρωπαϊκής Ένωσης δεν πρέπει να μείνουν αδιάφορα απέναντι σε αυτά τα ανησυχητικά γεγονότα που συμβαίνουν στο Βιετνάμ και, πέραν της πολιτικής, χρειάζεται και νομική δράση. Ως εκ τούτου, ζητώ να συμπεριληφθεί στη νέα συμφωνία μεταξύ της ΕΕ και του Βιετνάμ μια δεσμευτική ρήτρα σχετικά με το ζήτημα των ανθρωπίνων δικαιωμάτων.
<SPEAKER ID="243" NAME="Johannes Cornelis van Baalen">
εξ ονόματος της Ομάδας ALDΕ. - (EN) Κύριε Πρόεδρε, η Ομάδα της Συμμαχίας Φιλελευθέρων και Δημοκρατών για την Ευρώπη είναι της άποψης ότι το Λάος και το Βιετνάμ δεν είναι δημοκρατίες. Τα ανθρώπινα δικαιώματα δεν προστατεύονται σε καμία από τις δύο αυτές χώρες, ούτε και τα θρησκευτικά ή άλλα δικαιώματα. Αυτό σημαίνει ότι υποστηρίζουμε ένθερμα το ψήφισμα και ζητούμε από το Συμβούλιο και την Επιτροπή να ενεργήσoυν αναλόγως.
<SPEAKER ID="244" NAME="Ryszard Antoni Legutko">
εξ ονόματος της Ομάδας ECR - Κύριε Πρόεδρε, θα ήθελα να υπογραμμίσω για άλλη μια φορά τη δραματική κατάσταση των Χριστιανών στο Λάος και το Βιετνάμ. Και στις δύο χώρες, όλο το κρατικό οικοδόμημα και ο κατασταλτικός μηχανισμός έχουν ως στόχο την καταστροφή του Χριστιανισμού - τόσο της Καθολικής Εκκλησίας όσο και των Προτεσταντικών ομάδων.
<P>
Στο Λάος, αυτό είναι το αποτέλεσμα ενός προγράμματος του κυβερνώντος κομμουνιστικού κόμματος που αντιμετωπίζει τον Χριστιανισμό ως θρησκεία που αντιπροσωπεύει τον δυτικό ιμπεριαλισμό. Στο Βιετνάμ, αυτό που συμβαίνει τώρα γίνεται κατά παράβαση της επίσημα ισχύουσας νομοθεσίας. " καταστολή λαμβάνει διάφορες μορφές: συλλήψεις, βασανιστήρια, στέρηση ελευθερίας, εκφοβισμοί και εγκλεισμοί σε ψυχιατρικά ιδρύματα.
<P>
Δεν πρέπει να επιτρέψουμε να περάσουν αυτές οι πρακτικές χωρίς να υπάρξει σθεναρή αντίδραση από τα ευρωπαϊκά θεσμικά όργανα. Αν και δεν είναι λίγοι αυτοί στην Ευρώπη που μάχονται τον Χριστιανισμό με νόμιμα μέσα, είναι υποχρέωσή μας, υποχρέωση όλων μας, να αναλάβουμε δράση κατά της βαρβαρότητας που βλέπουμε να εκτυλίσσεται σε ορισμένες ασιατικές χώρες.
<SPEAKER ID="245" NAME="Eija-Riitta Korhola" LANGUAGE="FI">
Κύριε Πρόεδρε, τον Σεπτέμβριο, το Λάος έκανε ένα ακόμα βήμα προς την κατεύθυνση της βελτίωσης των ανθρωπίνων δικαιωμάτων επικυρώνοντας το διεθνές σύμφωνο για τα ατομικά και πολιτικά δικαιώματα. Το σύμφωνο καλύπτει πεδία όπως η θρησκευτική ελευθερία, η ελευθερία του συνεταιρίζεσθαι και της έκφρασης και παραχωρεί στα άτομα το δικαίωμα να εκφράζουν τις πολιτικές τους απόψεις.
<P>
" θεωρία και η πρακτική όμως μερικές φορές απέχουν πολύ η μια από την άλλη και το ταξίδι από την πρώτη στη δεύτερη μπορεί να διαρκέσει πολύ. Για άλλη μια φορά, απαιτείται ισχυρή πολιτική βούληση. Οι επικεφαλής του σπουδαστικού κινήματος που συνελήφθησαν στις διαδηλώσεις του Οκτωβρίου του 2009 και άλλοι φυλακισμένοι συνείδησης πρέπει να απελευθερωθούν άμεσα, όπως και εκείνοι που συνελήφθησαν στην ειρηνική διαδήλωση που πραγματοποιήθηκε στις 2 Νοεμβρίου αυτού του έτους.
<P>
" επίδειξη δημοκρατικού πνεύματος από τις αρχές του Λάος μέσω της εκπόνησης και της εφαρμογής νομοθετικών μεταρρυθμίσεων το ταχύτερο δυνατό είναι ιδιαίτερα σημαντική. " εθνική νομοθεσία πρέπει να γίνει συμβατή με τις διεθνείς συμφωνίες που δεσμεύουν το Λάος. Μόνο μια νομοθετική μεταρρύθμιση και η διενέργεια πολυκομματικών εκλογών μπορούν να φέρουν τη δημοκρατία και, την ίδια στιγμή, τον σεβασμό για τα ανθρώπινα δικαιώματα στη Λαϊκή Δημοκρατία του Λάος.
<SPEAKER ID="246" NAME="Marc Tarabella" AFFILIATION="S&amp;D">
(FR) Κύριε Πρόεδρε, τον Ιούλιο του 2007, στην ίδια ακριβώς αίθουσα εξέφραζα την ικανοποίησή μου για το ότι το 2006 είχε αποτελέσει ένα έτος πολιτικής εξωστρέφειας για το Βιετνάμ. Καλούσα το Βιετνάμ να αναγνωρίσει όλες τις θρησκείες που εκπροσωπούνταν στην επικράτειά του και να προσφέρει τη δυνατότητα στους πολίτες του να επιλέγουν ελεύθερα τη μορφή λατρείας που επιθυμούν.
<P>
Ύστερα από δύο και πλέον χρόνια, παρατηρώ ότι η κατάσταση δεν κινήθηκε προς τη σωστή κατεύθυνση. " ελευθερία της λατρείας δεν έχει γίνει ακόμα πραγματικότητα στο Βιετνάμ, ενώ ενδεικτικά, για να αναφέρουμε ένα μόνο παράδειγμα, ο αριθμός των συλληφθέντων βουδιστών μοναχών αυξάνει συνεχώς.
<P>
Καθώς το Βιετνάμ προετοιμάζεται να αναλάβει την προεδρία του ASEAN - και οφείλω να επικροτήσω σε αυτό το Κοινοβούλιο τις προσπάθειες του στους τομείς της υγείας, της εκπαίδευσης και της μείωσης των ανισοτήτων - θέλουμε να χρησιμοποιήσουμε αυτό το ψήφισμα για να υπενθυμίσουμε σε αυτήν τη χώρα τη σημασία των ανθρωπίνων δικαιωμάτων ζητώντας από αυτήν να αποτελέσει υπόδειγμα ως μέλλουσα προεδρεύουσα του ASEAN.
<P>
Επιπλέον, χαιρετίζω την επικύρωση του διεθνούς συμφώνου για τα ατομικά και πολιτικά δικαιώματα από την κυβέρνηση του Λάος. Ελπίζω επομένως ότι το συγκεκριμένο σύμφωνο θα τηρηθεί στο ακέραιο σε ό,τι αφορά την ελευθερία της έκφρασης και της συνάθροισης.
<P>
Τέλος, ζητούμε από την κυβέρνηση του Λάος να καταβάλει κάθε δυνατή προσπάθεια για να αποφυλακισθούν όλοι όσοι συνελήφθησαν στις 2 Νοεμβρίου 2009, κατά τη διάρκεια της επιχειρούμενης ειρηνικής διαδήλωσης, καθώς και οι επικεφαλής του σπουδαστικού κινήματος της 26ης Οκτωβρίου του 1999.
<SPEAKER ID="247" NAME="Ryszard Czarnecki" AFFILIATION="ECR">
(PL) Κύριε Πρόεδρε, σε αυτό το Κοινοβούλιο είχαμε μιλήσει για το Βιετνάμ κατά την προηγούμενη κοινοβουλευτική περίοδο, ιδίως στο πλαίσιο των θρησκευτικών διώξεων των Βουδιστών. Σήμερα έφθασε η ώρα να μιλήσουμε για άλλη μια φορά σχετικά με την παραβίαση των θρησκευτικών δικαιωμάτων και στις δύο αυτές χώρες, αυτήν τη φορά σε βάρος των Χριστιανών. Πρόκειται δυστυχώς για ένα μόνιμο χαρακτηριστικό της πολιτικής πραγματικότητας των δύο αυτών χωρών. Το Ευρωπαϊκό Κοινοβούλιο, το οποίο είναι τόσο ευαίσθητο στις παραβιάσεις των ανθρωπίνων δικαιωμάτων και των δικαιωμάτων των μειονοτήτων, πρέπει να προβεί σε σχετική δήλωση.
<P>
Υπάρχει και κάτι άλλο - εγώ σήμερα δεν έχω έρθει εδώ απλά ως βουλευτής, αλλά και ως μπλόγκερ, και μάλιστα πολύ γνωστός στην Πολωνία. Ως μπλόγκερ, θα ήθελα να διαμαρτυρηθώ για τις διώξεις των συνάδελφων μπλόγκερ και χρηστών του διαδικτύου στο Βιετνάμ. Πρέπει να τους συμπαρασταθούμε σθεναρά.
<SPEAKER ID="248" NAME="Mario Mauro" AFFILIATION="PPE">
(IT') Κύριε Πρόεδρε, κυρίες και κύριοι, οι διώξεις και οι διακρίσεις για θρησκευτικούς λόγους δεν είναι κάτι το καινούριο για το Βιετνάμ. Συνεχίζονται όχι μόνο για μια ημέρα ή ένα μήνα, αλλά εδώ και 50 χρόνια.
<P>
Θα αναφέρω μόνο τα πιο πρόσφατα περιστατικά, όπως η κατεδάφιση του καθεδρικού στην πόλη Vinh Long, στη θέση του οποίου κατασκευάστηκε ένα δημόσιο πάρκο, ή η ανάπτυξη αστυνομικών δυνάμεων καταστολής και εκσκαφέων για την απομάκρυνση του αγάλματος της Παναγίας από το καθολικό νεκροταφείο στο Ανόι. Επίσης, ένας ιερέας και οι ενορίτες του καταδικάστηκαν επειδή οδήγησαν στο αστυνομικό τμήμα κάποιον που είχε απειλήσει τον ιερέα. Έτσι, οι Χριστιανοί, εκτός από θύματα, είναι πλέον και εγκληματίες.
<P>
" αύξηση του αυταρχισμού προσλαμβάνει ανησυχητικές διαστάσεις. Στην πραγματικότητα, η κυβέρνηση του Ανόι απαίτησε αφενός το κλείσιμο 10 ιστοτόπων για λόγους ασφαλείας, οι οποίοι διαδίδουν σε τακτική βάση επικίνδυνες πολιτικές πληροφορίες, και αφετέρου την καταπολέμηση των κινημάτων εκείνων που αντιτίθενται στο κόμμα.
<P>
" κατάσταση είναι επίσης άκρως ανησυχητική στο Λάος, όπου οι Χριστιανοί διώκονται ανηλεώς μέσω συλλήψεων και απειλών, σε βαθμό τέτοιον ώστε μερικές φορές εκδιώκονται ακόμα και από τα χωριά τους.
<P>
Κύριε Πρόεδρε, η θρησκευτική ελευθερία είναι ένα φυσικό ανθρώπινο δικαίωμα για κάθε έναν από εμάς. Δεν είναι μια χάρη που παραχωρείται από όποιον βρίσκεται στην εξουσία. Ως εκ τούτου, η παρέμβασή και δέσμευσή μας είναι ζωτικής σημασίας.
<SPEAKER ID="249" NAME="Zbigniew Ziobro" AFFILIATION="ECR">
(PL) Κύριε Πρόεδρε, πρέπει να εκφράζουμε την ικανοποίησή μας για κάθε μέτρο που έχει ως στόχο να αναδείξει τη σημασία των ανθρωπίνων δικαιωμάτων και να επισημαίνουμε τις περιπτώσεις όπου αυτά δεν τηρούνται σε διάφορα σημεία του κόσμου, σε χώρες όπου παραβιάζονται τα θεμελιώδη δικαιώματα των ανθρώπων. Όταν όμως στρέφουμε την προσοχή μας στην παραβίαση αυτών των δικαιωμάτων, πρέπει να δίνουμε ιδιαίτερη προσοχή στις καταστάσεις μεμονωμένων χωρών, όπου σημειώνονται παραβιάσεις σε βάρος των δικαιωμάτων πολιτών που πιστεύουν σε διαφορετικές θρησκείες και σε βάρος του δικαιώματος της ελεύθερης έκφρασης της πίστης τους και της προσήλωσής τους στο πλαίσιο της θρησκευτικής ελευθερίας, και του δικαιώματος της εξωτερίκευσης των πεποιθήσεών τους σε αυτό το πεδίο. Ως εκ τούτου, πρέπει να κρούουμε τον κώδωνα του κινδύνου για κάθε κρούσμα κατάφωρης παραβίασης σε αυτόν τον τομέα.
<P>
Πρέπει επίσης να θυμόμαστε ότι, εδώ στην Ευρώπη, θα πρέπει πάντα να δίνουμε το παράδειγμα ενός τόπου στον παγκόσμιο χάρτη ο οποίος παραμένει υπόδειγμα της σπουδαίας παράδοσης, της ελευθερίας και του σεβασμού προς τις άλλες θρησκείες. Γι' αυτόν ακριβώς τον λόγο θα ήθελα να αναφέρω κάτι που έχω παρατηρήσει και με έχει κάπως ανησυχήσει. Είναι κάτι που φυσικά δεν μπορεί να συγκριθεί με τα γεγονότα που αναφέρονται σήμερα εδώ σε αυτήν την αίθουσα. Αναφέρομαι σε μια τάση που αρχίζει να διαφαίνεται μέσα από τις δικαστικές αποφάσεις του Ευρωπαϊκού Δικαστηρίου Ανθρωπίνων Δικαιωμάτων, το οποίο μοιάζει να παρεμβαίνει στον τομέα της θρησκείας και των παραδόσεων των επιμέρους χωρών, στην προκειμένη περίπτωση, στην απόφαση του σχετικά με την Ιταλία και τους σταυρούς. Νομίζω ότι τέτοιου είδους αποφάσεις μπορεί τελικά να δημιουργούν μια κακή ατμόσφαιρα, όπου κάποια σύμβολα και αξίες μπορεί να παρερμηνεύονται.
<P>
Εν ολίγοις, κάθε χειρονομία και κάθε ενέργεια που αυξάνει τη σημασία των ανθρωπίνων δικαιωμάτων είναι σημαντική και θα πρέπει να μιλάμε ανοιχτά για αυτά τα ζητήματα, ιδίως δε για τις χώρες αυτές όπου παραβιάζονται βασικά ανθρώπινα δικαιώματα.
<SPEAKER ID="250" NAME="Charles Tannock" AFFILIATION="ECR">
(EN) Κύριε Πρόεδρε, το Βιετνάμ και το Λάος παραμένουν δυστυχώς τα μοναδικά απομεινάρια, μαζί με την Κούβα και τη Λαϊκή Δημοκρατία της Κίνας, των μονοκομματικών κομμουνιστικών δικτατοριών, όπου η κοινοβουλευτική δημοκρατία, οι πολυφωνικές συζητήσεις -περιλαμβανομένης της ελευθερίας των μέσων ενημέρωσης και των ιστολογίων - και η ειρηνική άσκηση των θρησκευτικών καθηκόντων είναι ξένες έννοιες.
<P>
Στο Βιετνάμ, Βουδιστές μοναχοί και Καθολικοί που ασκούν ανοικτά τα λατρευτικά τους καθήκοντα δεν γίνονται ανεκτοί από την κυβέρνηση του Ανόι, στο Λάος οι Hmong διώκονται ενώ πολλοί έχουν καταφύγει στην Ταϊλάνδη. Θεωρώ ότι - ακόμα και με όλη την καλή θέληση του κόσμου και παρά τις δεσμεύσεις της διεθνούς κοινότητας και του Ο"Ε, όπως αυτές που αναλήφθηκαν πρόσφατα στο πλαίσιο των εμπορικών συμφωνιών της ΕΕ - οι κομμουνιστικές δικτατορίες δεν θα μπορέσουν να γίνουν ποτέ φιλελεύθερες δημοκρατίες.
<SPEAKER ID="251" NAME="Karel De Gucht">
μέλος της Επιτροπής. - Κύριε Πρόεδρε, η Επιτροπή θεωρεί ότι τα τελευταία χρόνια, η γενικότερη πολιτική κατάσταση στο Λάος έχει σημειώσει σημαντική βελτίωση και συμφωνεί με το Κοινοβούλιο ότι η επικύρωση από το Λάος του διεθνούς συμφώνου για τα ατομικά και πολιτικά δικαιώματα (ΔΣΑΠΔ) είναι ένα θετικό βήμα προς την κατεύθυνση του σεβασμού των ελευθεριών της πίστης, της συνάθροισης, της έκφρασης και του Τύπου. " Επιτροπή χαιρετίζει επίσης την επικύρωση της Σύμβασης για τα δικαιώματα των ατόμων με αναπηρία και της Σύμβασης των "νωμένων Εθνών κατά της Διαφθοράς.
<P>
Τον Απρίλιο, η κυβέρνηση του Λάος ενέκρινε ένα διάταγμα που επιτρέπει τη δημιουργία και την καταχώριση εθνικών οργανώσεων της κοινωνίας των πολιτών. " εξέλιξη αυτή συνιστά ένα σημαντικό βήμα προς την κατεύθυνση της επίτευξης της ελευθερίας της συνάθροισης και την ανάθεση ενός ρόλου για την ανάπτυξη της χώρας στην κοινωνία των πολιτών.
<P>
Ωστόσο, συμμεριζόμαστε τις ανησυχίες του Κοινοβουλίου σχετικά με τους πολιτικούς κρατουμένους. Όσον αφορά τα τρία άτομα που αναφέρθηκαν στο Κοινοβούλιο, οι αρχές επανέλαβαν τον Οκτώβριο του 2009 την προγενέστερη δήλωσή τους στην αντιπροσωπεία μας στη Vientiane, ότι δηλαδή ο κ. Keochay είχε ήδη αποφυλακιστεί το 2002. Οι υπόλοιποι δύο εκ των τριών, ο κ. Seng-Aloun Phengphanh και ο κ. Tongpaseuth Keuakaoun φέρονται να είναι καλά στην υγεία τους. Οι αρχές ισχυρίζονται ότι δεν γνωρίζουν κάτι για τον κ. Bouvanh Chanmanivong.
<P>
" Επιτροπή έχει διαβουλευτεί με διπλωμάτες που βρίσκονται στη χώρα, και όχι μόνο, σχετικά με τις φημολογούμενες συλλήψεις πολλών εκατοντάδων διαδηλωτών στις αρχές Δεκεμβρίου του 2009. Ωστόσο, δεν κατέστη δυνατό να επιβεβαιώσουμε τη συγκεκριμένη πληροφορία.
<P>
" Επιτροπή συμφωνεί με την άποψη του Κοινοβουλίου ότι η κράτηση 158 ατόμων στο Nongkhai πρέπει να τερματιστεί άμεσα. " Επιτροπή καλεί τις κυβερνήσεις του Λάος και της Ταϊλάνδης να επιτρέψουν στους φυλακισμένους να εγκατασταθούν σε τρίτες χώρες που τους έχουν προσφέρει άσυλο.
<P>
Σε ό,τι αφορά τους υπόλοιπούς Lao Hmong που βρίσκονται σε καταυλισμούς της Ταϊλάνδης, πρέπει να διενεργηθεί ο κατάλληλος έλεγχος προκειμένου να προσδιοριστεί η φύση των αξιόποινων πράξεων.
<P>
Θα ήθελα τώρα να αναφερθώ στο Βιετνάμ. " Επιτροπή συμμερίζεται τις ανησυχίες του Κοινοβουλίου σε ό,τι αφορά τα πρόσφατα δείγματα μιας πιο σκληρής συμπεριφοράς της κυβέρνησης του Βιετνάμ σχετικά με τα ανθρώπινα δικαιώματα. Οι πρόσφατες συλλήψεις και οι δίκες των ειρηνικών μπλόγκερ και των υπερασπιστών των ανθρωπίνων δικαιωμάτων, καθώς και οι εντάσεις με θρησκευτικές ομάδες όπως με την ειρηνική κοινότητα των Βουδιστών και το μοναστήρι Batna, έχουν προκαλέσει εύλογες ανησυχίες στην Ευρώπη.
<P>
Παροτρύνουμε το Βιετνάμ, ως μέρος του διεθνούς συμφώνου για τα ατομικά και πολιτικά δικαιώματα, να τιμήσει τις διεθνείς δεσμεύσεις του για τα ανθρώπινα δικαιώματα και να απελευθερώσει όλους τους φυλακισμένους, και ιδίως τον δικηγόρο ανθρωπίνων δικαιωμάτων Le Cong Dinh, την υπέρμαχο της δημοκρατίας και συγγραφέα Τran Khai Thanh Thuy, και τον πατέρα Nguyen Van Ly, καθολικό ιερέα, οι οποίοι τελούν υπό κράτηση επειδή εξέφρασαν ειρηνικά τις απόψεις τους.
<P>
Θεωρούμε επίσης ότι αν τα μέσα ενημέρωσης γίνουν πιο ανεξάρτητα, θα μπορούσαν να διαδραματίσουν πιο χρήσιμο ρόλο προβάλλοντας την κοινωνική δυσφορία με ειρηνικό τρόπο σε μια περίοδο οικονομικής πίεσης. Γι' αυτόν ακριβώς τον λόγο ενθαρρύνουμε το Βιετνάμ να θεσπίσει έναν νόμο για τον Τύπο ο οποίος θα εναρμονίζεται με το άρθρο 19 του ΔΣΑΠΔ σχετικά με την ελευθερία της έκφρασης.
<P>
Ωστόσο, έχουμε εμπιστοσύνη στον ώριμο διάλογό μας για να ανθρώπινα δικαιώματα και τη συνεργασία με το Βιετνάμ. Πιστεύουμε στην εποικοδομητική συμμετοχή. Για να συνεχίσει όμως μια τέτοια συμμετοχή να συνιστά μια βιώσιμη επιλογή, πρέπει ο διάλογος και η συνεργασία να αποφέρουν απτά αποτελέσματα.
<P>
Οι ίδιες οι επιδόσεις του Βιετνάμ θα αποτελέσουν την καλύτερη απόδειξη για το ότι ο διάλογος είναι η βέλτιστη επιλογή.
<SPEAKER ID="252" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

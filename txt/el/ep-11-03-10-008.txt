<CHAPTER ID="008">
Συγκρούσεις βαρέων φορτηγών οχημάτων (γραπτή δήλωση) 
<SPEAKER ID="102" NAME="Πρόεδρος">
Καταρχάς, θα σας διαβάσω δύο γραπτές δηλώσεις. " πρώτη υποβλήθηκε από τον κ. Tarabella, την κ. Bastos, τον κ. Canfin, την κ. Vergiat και την κ. Weber σχετικά με τη θέσπιση ευρωπαϊκού καταστατικού για τα αλληλασφαλιστικά ταμεία, τις ενώσεις και τα ιδρύματα, και έχει υπογραφεί από την πλειοψηφία των ενώ μελών που απαρτίζουν το Σώμα. Συνεπώς, σύμφωνα με το άρθρο 123, θα διαβιβαστεί στους αποδέκτες της και θα δημοσιευτεί στα Κείμενα που εγκρίθηκαν κατά την παρούσα συνεδρίαση, μαζί με τα ονόματα των προσυπογραφόντων.
<P>
" δεύτερη γραπτή δήλωση υποβλήθηκε από την κ. Hall, την κ. Ayala Sender, την κ. Durant, τον κ. Koch και την κ. Wils σχετικά με τις συγκρούσεις βαρέων φορτηγών οχημάτων, και έχει υπογραφεί από την πλειοψηφία των μελών που απαρτίζουν το Σώμα. Συνεπώς, σύμφωνα με το άρθρο 123, θα διαβιβαστεί στους αποδέκτες της και θα δημοσιευτεί στα Κείμενα που εγκρίθηκαν κατά την παρούσα συνεδρίαση, μαζί με τα ονόματα των προσυπογραφόντων.
<SPEAKER ID="103" NAME="Mike Nattrass" AFFILIATION="NI">
(EN) Κύριε Πρόεδρε, σε σχέση με αυτό για το οποίο μόλις μιλήσαμε, θα ήθελα να πω ότι η ασφάλεια σε αυτό το κτίριο έχει αναβαθμιστεί και θέλω να απευθύνω τις ευχαριστίες μας στους άνδρες και τις γυναίκες που μας προστατεύουν. Θα ήθελα τη διαβεβαίωσή σας ότι η έρευνα για τις παραβιάσεις ασφάλειας στις Βρυξέλλες, μερικές από τις οποίες περιλαμβάνουν και πυροβόλα όπλα, συνεχίζεται δυναμικά. Αυτές οι παραβιάσεις έθεσαν το προσωπικό μας, τους επισκέπτες μας και εμάς τους ίδιους σε μεγάλο κίνδυνο. Επιτρέψτε μου να έχω τη διαβεβαίωσή σας ότι θα αποδοθούν στα ανώτατα στελέχη οι ευθύνες που τους αναλογούν και ότι αυτοί οι στρατιώτες δεν θα θυσιαστούν προκειμένου να σωθούν οι στρατηγοί.
<P>
(Χειροκροτήματα)
<SPEAKER ID="104" NAME="Πρόεδρος">
Θα ήθελα να σας διαβεβαιώσω ότι αυτό το ζήτημα παραμένει υπό συνεχή εξέταση, με σκοπό να ενισχυθεί η ασφάλεια του Σώματός μας.
<SPEAKER ID="105" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρίες και κύριοι, σε σχέση με την υπογραφή της γραπτής δήλωσης 84/2010, θέλω, φυσικά, να ευχαριστήσω όλους τους συνυπογράφοντές μου: την κ. Bastos από την Κοινοβουλευτική Ομάδα του Ευρωπαϊκού Λαϊκού Κόμματος· τον κ. Canfin από την Ομάδα τωv Πρασίνων/Ευρωπαϊκή Ελεύθερη Συμμαχία· την κ. Vergiat από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών· καθώς και την κ. Weber από την Ομάδα της Συμμαχίας Φιλελευθέρων και Δημοκρατών για την Ευρώπη. Μαζί, ήμασταν σε θέση να συγκεντρώσουμε μία πλειοψηφία υπογραφών.
<P>
Ένα ευχαριστώ στους παράγοντες της κοινωνικής οικονομίας που ανέλαβαν δράση και κατέστησαν εφικτό γι' αυτό το Κοινοβούλιο να στείλει ένα σαφές μήνυμα προς την Επιτροπή, ώστε να αναγνωρίσει επιτέλους ένα ενιαίο ευρωπαϊκό καταστατικό για τα αλληλασφαλιστικά ταμεία, τις ενώσεις και τα ιδρύματα.
<P>
(Χειροκροτήματα)

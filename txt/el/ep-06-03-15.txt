<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<SPEAKER ID="4" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<SPEAKER ID="5" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, συμφωνώ με όσα είπε ο κ. Poettering και ιδίως με όσα είπατε εσείς, κύριε Πρόεδρε. Λυπούμαστε όλοι για τα γεγονότα των τελευταίων ωρών. Κυρίως λυπούμαστε διότι δεν μπορεί να μας μιλήσει τώρα ο Μαχμούντ Αμπάς, και δεν λυπόμαστε για εμάς, αλλά γιατί μπορούσε να έχει έρθει. Το γεγονός ότι ήταν ήδη εδώ, ότι μπορούσε να έρθει στο Κοινοβούλιο, ότι μπόρεσε να ανταποκριθεί στην πρότασή μας, ήταν ήδη ενθαρρυντικό, ιδίως το ότι είμαστε σε θέση να υποδεχτούμε εδώ τον εκλεγμένο πρόεδρο των Παλαιστινίων. Έτσι προσφέρουμε ένα πλαίσιο, στο οποίο –όπως μόλις είπε ο κ. Poettering– εργαζόμαστε βήμα-βήμα για ένα παλαιστινιακό κράτος δίνοντας στον κ. Αμπάς αυτό που του αρμόζει, δηλαδή να είναι μελλοντικά ο αρχηγός ενός κράτους και να εκπροσωπεί την χώρα του στην περιοχή ως ισότιμος εταίρος, βάσει της πλήρους ανεξαρτησίας. Αυτός πρέπει να είναι ο στόχος μας και κάθε μικρή ειρηνική συμβολή σε αυτό είναι ένα θετικό έργο.
<SPEAKER ID="6" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
Εκτιμούμε βέβαια ότι όπου οι τεκτονικές πλάκες των τριών μεγάλων μονοθεϊστικών θρησκειών –του Χριστιανισμού, του Ιουδαϊσμού και του Ισλάμ– προσκρούουν η μία στην άλλη και προκαλούν σπινθήρες, πρέπει να προχωρούμε με εξαιρετική προσοχή. Το Κοινοβούλιο δεν πρέπει να υποτιμά τον κίνδυνο μιας ευρύτερης σύγκρουσης στη Μέση Ανατολή. Τα τραγικά γεγονότα της 9ης Σεπτεμβρίου και η εξίσου τραγική αντίδραση έχουν απειλήσει σοβαρά τις ευκαιρίες για διαρκή ειρήνη στον κόσμο μας. Ακριβώς όπως η διπλωματία της Ευρωπαϊκής Ένωσης με το Ιράν υπονομεύεται από τον Τζορτζ Μπους, ο οποίος καταπατά τη Συνθήκη περί μη διάδοσης των πυρηνικών όπλων στις συμφωνίες του με την Ινδία, το ίδιο διακυβεύεται η διπλωματία μας και στη Μέση Ανατολή από τις χθεσινές ενέργειες του Ισραήλ. Ελπίζω ότι η Ευρωπαϊκή Ένωση, μέσω του Συμβουλίου και της Επιτροπής, θα διαμαρτυρηθούν κατά τον δριμύτερο τρόπο προς την ισραηλινή κυβέρνηση σχετικά με αυτές τις ενέργειες.
<SPEAKER ID="7" LANGUAGE="DE" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE">
<P>
Αν και οι δύο πλευρές πιστεύουν ότι μπορεί η νόμιμη θέση τους να τους δώσει δικαίωμα δράσης με γενικό κύρος, που θα τους επιτρέψει να μην συζητούν με τους άλλους και να τους περιφρονούν, η διεθνής κοινότητα πρέπει να το σταματήσει αυτό. Αυτό σημαίνει επίσης ότι η απόφαση για το πότε και πώς θα αναλαμβάνει δράση το Ισραήλ στα παλαιστινιακά εδάφη, ακόμα και για προβλήματα ασφαλείας, δεν μπορεί να λαμβάνεται μονόπλευρα από το Ισραήλ. Κύριε Schulz, είναι σαφέστατο: πρόκειται για τοπικές εκλογές. Ο κ. Olmert και το κόμμα Kadima είχαν πει ότι θα επέστρεφαν κάποιους οικισμούς. Έτσι κέρδισαν πόντους από την αριστερά. Τώρα θέλουν να κερδίσουν πόντους από τη δεξιά και γι’ αυτό προέβησαν σε αυτήν την ενέργεια. Ας μην κοροϊδευόμαστε: είναι απλά ένας εκλογικός τακτικός ελιγμός. Το κακό είναι ότι θυσιάζεται για τις εκλογές το μέλλον της περιοχής.
<P>
Γι’ αυτό λέω σε όλους μας εδώ στο Σώμα: ας μην κοροϊδεύουμε τους εαυτούς μας. Η ενέργεια των Ισραηλινών ήταν απαράδεκτη. Η φυλακή της Ιεριχούς δεν ήταν πια φυλακή – είναι κι αυτό αλήθεια. Εκεί διοργανώθηκε μια συνέντευξη Τύπου με 500 δημοσιογράφους. Θα ήθελα να δω σε ποια φυλακή στον κόσμο μπορεί κανείς να το κάνει αυτό – και έχω βρεθεί κατά καιρούς στη φυλακή. Και τα δύο είναι μονόπλευρες και απαράδεκτες ενέργειες, αυτό πρέπει να το παραδεχτούμε. Όταν θέλει κανείς να βγάλει κάποιον από τη φυλακή –αυτό γίνεται– υπάρχουν σύννομα μέσα για να το κάνει. Αυτό θα έπρεπε να κάνουν οι Παλαιστίνιοι και η Χαμάς. Το Ισραήλ δεν έχει όμως το δικαίωμα να εισβάλει σε ένα ίδρυμα απλά και μόνο γιατί κάτι δεν πάει καλά. Ας είμαστε λοιπόν ειλικρινείς: αυτό που πρέπει να καταπολεμήσουμε είναι οι μονόπλευρες και αυθαίρετες ενέργειες και των δύο πλευρών.
<SPEAKER ID="8" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<SPEAKER ID="9" LANGUAGE="SK" NAME="Irena Belohorská (NI )." AFFILIATION="">
<SPEAKER ID="10" LANGUAGE="DE" NAME="Elmar Brok (PPE-DE )," AFFILIATION="Πρόεδρος της Επιτροπής Εξωτερικών Υποθέσεων">
<SPEAKER ID="11" LANGUAGE="FR" NAME="Véronique De Keyser (PSE )," AFFILIATION="επικεφαλής της αποστολής παρατηρητών της ΕΕ στα παλαιστινιακά εδάφη">
<P>
   Κύριε Πρόεδρε, είχα την ευκαιρία, με τον συνάδελφό μου κ. McMillan-Scott, να συναντηθώ για σαράντα πέντε λεπτά, χθες βράδυ, με τον Πρόεδρο Αμπάς, και θέλω να σας εκφράσω ειλικρινά την οδυνηρή έκπληξη που νιώσαμε με τα τελευταία γεγονότα και την αγανάκτηση που μας προκαλούν.
<P>
Είπατε, κύριε Πρόεδρε, ότι ήταν μοιραία ή τυχαία γεγονότα. Στην πράξη, δεν είχαν καμία σχέση ούτε με τη μοίρα ούτε με την τύχη. Το γεγονός ότι η φυλακή της Ιεριχούς υπέστη επίθεση, ενώ ο Παλαιστίνιος Πρόεδρος είναι σήμερα στην Ευρώπη για να υπερασπιστεί την υπόθεσή του, συνοδευόμενος από τον Saeb Erakat, τον ισχυρό άνδρα της Ιεριχούς, δεν είναι διόλου τυχαίο. Η σημερινή σκηνοθεσία ημίγυμνων φυλακισμένων, με δεμένα τα μάτια, τα χέρια δεμένα πισθάγκωνα, δεν είναι διόλου τυχαία σε μια χώρα που, όπως γνωρίζουμε είναι καθημαγμένη. Το πιο ασήμαντο γεγονός μπορεί να πυροδοτήσει τη βία και η γελοιοποίηση ελλοχεύει.
<P>
Αντιμετωπίζουμε, λοιπόν, σήμερα ένα άκρως σοβαρό γεγονός που, όπως μόλις είπε ο κ. Brok, στοχεύει στην υπονόμευση του ανθρώπου που είναι ο θεματοφύλακας της σταθερότητας του Ισραήλ, αλλά που είναι επίσης ο θεματοφύλακας της αντίστασης έναντι της Χαμάς, προκειμένου να τη συμπαρασύρει στην οδό της ειρήνευσης. Αυτοί ακριβώς οι στόχοι επιχειρήθηκε να πληγούν σήμερα.
<P>
Είναι γεγονός ότι η κατάσταση είναι δυσχερής, είναι γεγονός ότι βρίσκονταν σε εξέλιξη διαπραγματεύσεις με θέμα τον φυλακισμένο, τον κ. Saadate. Είναι γεγονός ότι ο τελευταίος είχε εμπλακεί στον φόνο ενός ισραηλινού υπουργού, φόνος που και ο ίδιος αποτελούσε απάντηση στον φόνο ενός ηγέτη του Λαϊκού Μετώπου για την Απελευθέρωση της Παλαιστίνης. Θα ξαναμπούμε, άραγε, σε αυτόν τον κύκλο βίας; Όχι, δεν πρέπει. Οφείλουμε να κρατήσουμε την ψυχραιμία μας, οφείλουμε όμως να καταγγείλουμε σθεναρά αυτό που συνέβη χθες. Η κατάσταση είναι πραγματικά εξαιρετικά σοβαρή, κύριε Πρόεδρε.
<SPEAKER ID="12" LANGUAGE="EN" NAME="Edward McMillan-Scott (PPE-DE )," AFFILIATION="Πρόεδρος της αντιπροσωπείας εκλογικών παρατηρητών του Ευρωπαϊκού Κοινοβουλίου στην Παλαιστίνη">
<P>
   . – Κύριε Πρόεδρε, όπως λέτε, προήδρευσα της αντιπροσωπείας του Ευρωπαϊκού Κοινοβουλίου στις προεδρικές εκλογές τον Ιανουάριο του 2005, όταν ο πρόεδρος Μαχμούντ Αμπάς εκλέχτηκε ελεύθερα και δίκαια από τον λαό της Παλαιστίνης, και ξανά τον Ιανουάριο του 2006 όταν οι κοινοβουλευτικές εκλογές διεξήχθησαν υπό αυτές τις αμφιλεγόμενες συνθήκες. Ήταν, ωστόσο, ελεύθερες και δίκαιες.
<P>
Βρισκόμαστε με έναν άνδρα –τον Μαχμούντ Αμπάς– του οποίου την ιστορία περιγράψατε έως τη δεκαετία του 1970 και του οποίου η αφοσίωση στην ειρήνη και η παρουσία εδώ σήμερα σε μια συνέλευση 25 εθνών, άμεσα εκλεγμένη, εκπροσωπεί τις ίδιες ακριβώς αξίες που επιδιώκουμε να προωθήσουμε σε άλλα μέρη του κόσμου και ειδικά στη Μέση Ανατολή: τα ανθρώπινα δικαιώματα, τη δημοκρατία, το κράτος δικαίου, τα ελεύθερα μέσα ενημέρωσης, και ούτω καθεξής. Αυτές είναι αξίες τις οποίες πιστεύω ότι ο πρόεδρος Μαχμούντ Αμπάς προτίθετο να αποδεχτεί και για τις οποίες μίλησε στην εναρκτήρια ομιλία του τον Ιανουάριο του 2005.
<SPEAKER ID="13" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ωστόσο, θα ήθελα να επωφεληθώ της ευκαιρίας για να εκφράσω εν συντομία, εξ ονόματος του Συμβουλίου, τη μεγάλη μας ανησυχία για τη συνεχιζόμενη και κλιμακούμενη βία στη Μέση Ανατολή. Η Υπουργός Εξωτερικών της Αυστρίας και πρόεδρος του Συμβουλίου, κ. Plassnik, καταδίκασε τις βίαιες επιθέσεις ακραίων Παλαιστινίων σε όργανα της ΕΕ και υποστήριξε τις εκκλήσεις του Συμβουλίου Ασφαλείας και του Γενικού Γραμματέα των Ηνωμένων Εθνών σε σχέση με αυτά τα γεγονότα.
<P>
Όπως πολύ σωστά είπε ο κ. Poettering, δεν είναι καιρός για βιαστικά συμπεράσματα. Και το Συμβούλιο θα εξετάσει τώρα ποια συγκεκριμένα βήματα πρέπει να γίνουν. Συμφωνώ και με τον κ. Schulz που είπε ότι όλα τα θεσμικά όργανα –το Κοινοβούλιο, αλλά και το Συμβούλιο και η Επιτροπή– πρέπει να φροντίσουν με υπευθυνότητα να μην διακοπεί οριστικά η ειρηνευτική διαδικασία στη Μέση Ανατολή, αλλά να μπορέσει να συνεχιστεί.
<P>
Ζητούμε από το Ισραήλ και την Παλαιστινιακή Αρχή να δείξουν αυτοσυγκράτηση προκειμένου να αποφευχθεί περαιτέρω κλιμάκωση. Θα ήθελα σε αυτό το πλαίσιο να συμφωνήσω και με τον κ. Cohn-Bendit ότι πρέπει να προλάβουμε και να αποτρέψουμε τη μονόπλευρη δράση. Δεν είναι αυτός ο δρόμος για τη λύση των προβλημάτων στη Μέση Ανατολή. Τις τελευταίες εβδομάδες και μήνες, οι Υπουργοί Εξωτερικών ασχολήθηκαν επανειλημμένα και εντατικά με το πρόβλημα της Μέσης Ανατολής – η τελευταία φορά ήταν το περασμένο σαββατοκύριακο, στην άτυπη συνεδρίαση των Υπουργών Εξωτερικών στο Σάλτσμπουργκ, για την οποία θα σας μιλήσει σήμερα η κ. Plassnik.
<SPEAKER ID="14" LANGUAGE="PT" NAME="José Manuel Barroso," AFFILIATION="Πρόεδρος της Επιτροπής">
<P>
   . – Κυρίες και κύριοι, συμμερίζομαι το αίσθημα απογοήτευσης που επικρατεί στο Σώμα ενόψει της αδυναμίας του Προέδρου Μαχμούντ Αμπάς να εκφωνήσει την ομιλία του από αυτό το βήμα. Είχα προγραμματίσει και εγώ προσωπική συνάντηση μαζί του και η ακύρωσή της με λυπεί. Εν πάση περιπτώσει, η Επίτροπος Ferrero Waldner συναντήθηκε εχθές με τον Πρόεδρο Αμπάς και, εξ ονόματος της Επιτροπής, του μετέφερε τη στήριξή μας για τις προσπάθειές του με σκοπό την ειρηνική επίλυση της σύγκρουσης στη Μέση Ανατολή.
<SPEAKER ID="15" LANGUAGE="" NAME="Πρόεδρος." AFFILIATION="">
<SPEAKER ID="16" LANGUAGE="DE" NAME="Hans-Peter Martin (NI ). –" AFFILIATION="International Herald Tribune">
<P>
   Κύριε Πρόεδρε, επικαλούμαι το άρθρο 142 σε συνδυασμό με τα άρθρα 132 και 137 του Κανονισμού. Η δημοκρατία μπορεί να λειτουργήσει μόνον εάν η ατομική συμπεριφορά των αντιπροσώπων του λαού δεν έρχεται σε κατάφωρη αντίθεση με τις επιθυμίες των εκλογέων και τις υποσχέσεις που τους δόθηκαν. Όταν ζητάμε –πράγμα που κάποιες φορές πρέπει να κάνουμε– να γίνουν θυσίες όταν στενεύουν τα περιθώρια των κρατικών προϋπολογισμών, θα ήθελα να σας παρακαλέσω να αρχίζετε επιτέλους στην ώρα σας τις συνεδριάσεις. Σήμερα αρχίσαμε πάλι με πέντε λεπτά καθυστέρηση. Η ατομική σας συμπεριφορά με το πλήθος των καθυστερήσεων έχει ήδη κοστίσει εκατοντάδες ευρώ στους φορολογουμένους. Θα ήθελα να απευθύνω έκκληση στους συναδέλφους που είχαν ως κεντρική προεκλογική υπόσχεση ότι θα χρησιμοποιήσουν έντιμα τους πόρους –και βασίζομαι στα σημερινά φύλλα των κορυφαίων ημερησίων εφημερίδων ολόκληρου του κόσμου, της και της– να τηρήσουν επιτέλους την υπόσχεσή τους.
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Κύριε Martin, σε τι συνίσταται η ένστασή σας επί της διαδικασίας; 
<SPEAKER ID="18" LANGUAGE="DE" NAME="Hans-Peter Martin (NI ). –" AFFILIATION="">
<P>
   Κύριε Πρόεδρε, έκανα την παρατήρηση και απηύθυνα έκκληση να προσπαθήσετε να έρχεστε εδώ στην ώρα σας. Ο προκάτοχός σας κ. Cox γλίτωσε τους ψηφοφόρους από εκατοντάδες χιλιάδες ευρώ κάνοντάς το. Το ίδιο ισχύει για τις επιτροπές. Η ζημία που προκύπτει, ανέρχεται σε 12 εκατ. ευρώ ετησίως. Δεν μπορούμε μετά να λέμε πως δεν έχουμε χρήματα για σημαντικά κοινωνικά έργα. 
<SPEAKER ID="19" LANGUAGE="" NAME="Πρόεδρος." AFFILIATION="">
<P>
   Κύριε Martin, αυτό δεν είναι ένσταση επί της διαδικασίας. Θα ήθελα να σας υπενθυμίσω ότι ο χρόνος που σπαταλάτε κοστίζει επίσης χρήματα στον φορολογούμενο πολίτη. 
<SPEAKER ID="20" LANGUAGE="EN" NAME="Robert Atkins (PPE-DE ). –" AFFILIATION="">
<P>
   Κύριε Πρόεδρε, θέτω ένα θέμα επί της διαδικασίας. Δεν θα ήθελα να καθυστερήσω πολύ το Κοινοβούλιο, αλλά είμαι υποχρεωμένος να θέσω αυτό το θέμα διότι αποτελεί σοβαρό ζήτημα. Σύμφωνα με το άρθρο 191, παράγραφος 8, του Κανονισμού, σχετικά με την Επιτροπή Αναφορών, της οποίας είμαι μέλος, ένας αναφέρων προς το Κοινοβούλιο δύναται να απαιτήσει την ανωνυμία του. Ωστόσο, σε πρόσφατη περίπτωση , η οποία εξεταζόταν από την Επιτροπή Αναφορών, η ανωνυμία της κ. X, πρώην μέλους της Lloyd’s, παραβιάστηκε, και ως άμεση συνέπεια αυτού του γεγονότος, η κ. X διώκεται από την βρετανική κυβέρνηση στην πλήρη έκταση του νόμου.
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Κύριε Atkins, έχετε το δικαίωμα να ζητάτε ό,τι θέλετε, αλλά όχι με τη μορφή θέματος επί της διαδικασίας. Ούτε η διαδικασία που ακολουθήσατε είναι η ενδεδειγμένη. Σας παρακαλώ όλους να χρησιμοποιείτε τις ενδεδειγμένες διαδικασίες που προβλέπονται από τον Κανονισμό προκειμένου να διατυπώνετε τα θέματά σας.
<SPEAKER ID="22" LANGUAGE="" NAME="Πρόεδρος." AFFILIATION="">
<SPEAKER ID="23" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Την πρώτη ημέρα του Ευρωπαϊκού Συμβουλίου, δηλαδή στις 23 Μαρτίου, θα γίνει –όπως συνήθως– η τριμερής κοινωνική σύνοδος κορυφής που έχει ως στόχο να εξασφαλίσει τη συνεργασία μεταξύ Συμβουλίου, Επιτροπής και κοινωνικών εταίρων, ιδίως στους τομείς της απασχόλησης, της οικονομικής πολιτικής και της κοινωνικής προστασίας.
<P>
Ως γνωστόν, το Ευρωπαϊκό Συμβούλιο αποφάσισε τον Μάρτιο του 2005 μια βαθιά ανανέωση της στρατηγικής της Λισαβόνας και επέσπευσε τη διαδικασία. Ο νέος κύκλος διακυβέρνησης βασίζεται στην εταιρική σχέση και την υπευθυνότητα. Στο πλαίσιο της συνόδου τους στο Hampton Court, οι αρχηγοί κρατών και κυβερνήσεων έδωσαν κι άλλες σημαντικές ωθήσεις στην ανανεωμένη στρατηγική της Λισαβόνας και επικεντρώθηκαν στο ερώτημα πώς μπορούν οι ευρωπαϊκές αξίες να επιφέρουν ενίσχυση του εκσυγχρονισμού της οικονομίας και της κοινωνίας μέσα σε έναν παγκοσμιοποιημένο κόσμο.
<P>
Επίσης, το Ευρωπαϊκό Συμβούλιο πέτυχε στη σύνοδο του περασμένου Δεκεμβρίου πολιτική συμφωνία για τις δημοσιονομικές προοπτικές της περιόδου 2007-2013. Αυτό είναι κατά βάσιν μια σημαντική ένδειξη για το ότι η Ευρωπαϊκή Ένωση είναι σε θέση να βρει λύσεις, μολονότι φυσικά γνωρίζουμε ότι διεξάγουμε έναν εντατικό και δύσκολο διάλογο μαζί σας, τον οποίο θέλουμε να διεξαγάγουμε με εποικοδομητικό τρόπο προκειμένου να υλοποιήσουμε μαζί με εσάς αυτήν τη συμφωνία μεταξύ των κυβερνήσεων.
<P>
Από το τέλος του 2005 διαφαίνεται μία αργή, αλλά και βέβαιη οικονομική ανάκαμψη. Στην Ευρωπαϊκή Ένωση προβλέπεται ότι θα δημιουργηθούν στο διάστημα 2005-2007 έξι εκατομμύρια νέες θέσεις εργασίας. Έτσι, η ανεργία θα μειωνόταν το 2007 κατά σχεδόν μία ποσοστιαία μονάδα. Η περαιτέρω μείωση της ανεργίας, που σήμερα πλήττει σχεδόν 19,5 εκατομμύρια ανθρώπους, η αύξηση της παραγωγικότητας και του αναπτυξιακού δυναμικού παραμένουν, ωστόσο, οι μεγαλύτερες προκλήσεις για την Ευρωπαϊκή Ένωση.
<P>
Το Ευρωπαϊκό Συμβούλιο υιοθέτησε ολοκληρωμένες στρατηγικές κατευθυντήριες γραμμές επί τη βάσει των αποφάσεων που έλαβε την άνοιξη του 2005. Σε αυτήν τη βάση, τα κράτη μέλη εκπόνησαν στη συνέχεια εθνικά μεταρρυθμιστικά προγράμματα που ανταποκρίνονται στις ανάγκες της εκάστοτε χώρας. Η Επιτροπή υπέβαλε ένα «κοινοτικό πρόγραμμα της Λισαβόνας», όπου προτείνονται μέτρα που θα έπρεπε να ληφθούν σε επίπεδο Κοινότητας. Επίσης, η ετήσια έκθεση προόδου της Επιτροπής συμβάλλει σημαντικά στη λειτουργία της διαδικασίας της ανανεωμένης στρατηγικής της Λισαβόνας για την ανάπτυξη και την απασχόληση.
<P>
Θα ήθελα να ευχαριστήσω ιδιαίτερα εδώ τον πρόεδρο της Επιτροπής κ. Barroso για την εργασία της Επιτροπής, που είναι εξαιρετικά σημαντική για την προετοιμασία της συνόδου κορυφής, και κυρίως για το ότι η εργασία αυτή έγινε πολύ γρήγορα και συστηματικά. Κατά την άποψη της Επιτροπής, όμως, ορισμένα προγράμματα θα πρέπει να έχουν πιο εξειδικευμένους στόχους και χρονοδιαγράμματα και να περιλαμβάνουν περισσότερες λεπτομέρειες για τις δημοσιονομικές πτυχές των προτεινομένων μεταρρυθμίσεων, αλλά και να ασχολούνται πιο διεξοδικά με θέματα που αφορούν τον ανταγωνισμό και την άρση των εμποδίων πρόσβασης στην αγορά.
<P>
Τα απαραίτητα μέσα υπάρχουν. Ως εκ τούτου, πρώτη προτεραιότητα των κρατών μελών για το 2006 θα είναι η έγκαιρη και συνολική υλοποίηση των στόχων μας. Για τον σκοπό αυτόν, τα κράτη μέλη θα εντατικοποιήσουν, αν χρειαστεί, τα μέτρα που έχουν ήδη προτείνει.
<P>
Σκοπός της Προεδρίας είναι να ορίσει το Ευρωπαϊκό Συμβούλιο, στο πλαίσιο των ολοκληρωμένων κατευθυντηρίων γραμμών που εγκρίθηκαν πέρυσι, δράσεις με προτεραιότητα που θα πρέπει να υλοποιηθούν μέχρι το τέλος του 2007. Η εαρινή σύνοδος κορυφής θα είναι αφιερωμένη, στο πλαίσιο της ανανεωμένης στρατηγικής της Λισαβόνας, σε εκείνα τα θέματα που θεωρήθηκε ότι έχουν προτεραιότητα στα εθνικά μεταρρυθμιστικά προγράμματα και στην έκθεση της Ευρωπαϊκής Επιτροπής, δηλαδή την έρευνα, την ανάπτυξη και την καινοτομία, την πολιτική για τις ΜΜΕ, την απασχόληση και την ενέργεια. Φυσικά, θα πρέπει να συνεχίσουν να λαμβάνονται μέτρα και μελλοντικά, στο πλαίσιο και των τριών τομέων της στρατηγικής της Λισαβόνας – τον οικονομικό, τον κοινωνικό και τον περιβαλλοντικό. Για να περάσουμε σε μία συγκεκριμένη φάση υλοποίησης και σε ορατά αποτελέσματα, πρέπει να επιδιώξουμε έναν καλό συνδυασμό ελέγξιμων εθελοντικών ενεργειών των 25 κρατών μελών και συστάσεων της Επιτροπής. Το πόσο μεγάλες θα πρέπει να είναι οι φιλοδοξίες μας αποτελεί αυτή τη στιγμή ακόμα αντικείμενο των συζητήσεων για την προετοιμασία του Συμβουλίου.
<P>
Ένας από τους πυλώνες της στρατηγικής της Λισαβόνας είναι η έρευνα και η καινοτομία ως κινητήρια δύναμη για την παραγωγή και την αξιοποίηση της γνώσης. Έχουν περάσει 4 χρόνια από τότε που θέσαμε ως στόχο να επιτύχουμε το 2010 στην Ευρώπη δαπάνες ύψους 3% για την έρευνα, ενώ σημαντικό μέρος αυτών των δαπανών, συγκεκριμένα τα δύο τρίτα, θα χρηματοδοτήσει ο ιδιωτικός τομέας. Θα ήταν καλή ιδέα να αυξηθούν από κοινού με τις εθνικές μας προσπάθειες οι πόροι που διαθέτει η Ευρωπαϊκή Ένωση. Για τον σκοπό αυτόν, πρέπει επίσης να ενταθεί η συνεργασία των πανεπιστημίων, της έρευνας και των επιχειρήσεων έτσι ώστε να βοηθήσουν στην αύξηση των πόρων για την έρευνα.
<P>
Όπως όμως όλοι γνωρίζουμε, ειδικά σε αυτόν τον τόσο καθοριστικό για το μέλλον μας τομέα δεν πάμε στην πραγματικότητα πολύ καλά – οι δαπάνες για την έρευνα φθάνουν σήμερα στην ΕΕ σε ποσοστό μόνο περίπου 1,9%.
<P>
Εκτός αυτού, στη γρήγορη κοινωνία της πληροφορίας οι σύγχρονες στρατηγικές επικοινωνίας παίζουν σημαντικό ρόλο για την προώθηση καινοτομιών. Αναφορικά με την ανώτατη παιδεία, σκοπεύουμε να ζητήσουμε από τα κράτη μέλη να διευκολύνουν –ανάλογα με τις εθνικές τους συνήθειες– μέχρι το 2007 την πρόσβαση των πανεπιστημίων σε επιπλέον ιδιωτικές χορηγίες και να άρουν τα εμπόδια της συνεργασίας μεταξύ των πανεπιστημιακών ιδρυμάτων και των επιχειρήσεων.
<P>
Δεύτερον, πρέπει να κάνουμε περισσότερα για να διευρυνθούν οι όροι πλαίσιο για τις επιχειρήσεις, το επιχειρηματικό δυναμικό και, ιδίως, τις μικρές και μεσαίες επιχειρήσεις. Αυτό πρέπει επίσης να αποτελέσει αντικείμενο του Ευρωπαϊκού Συμβουλίου. Οι μικρές και μεσαίες επιχειρήσεις αποτελούν μεγάλο τμήμα της ευρωπαϊκής οικονομίας και μπορούν δικαιολογημένα να χαρακτηριστούν η κινητήριά της δύναμη. Στην Ευρωπαϊκή Ένωση υπάρχουν περίπου 23 εκατομμύρια μικρές και μεσαίες επιχειρήσεις που προσφέρουν σχεδόν 75 εκατομμύρια θέσεις εργασίας. Ως εκ τούτου, τα μέτρα για την ενίσχυση και προώθηση των μικρών και μεσαίων επιχειρήσεων, που είναι η ραχοκοκαλιά της ευρωπαϊκής οικονομίας, μπορούν να συνεισφέρουν σημαντικά στην ανάπτυξη και την απασχόληση. Επίσης, θέλουμε να μειώσουμε τα διοικητικά εμπόδια που συναντούν οι ΜΜΕ, καθώς και τον χρόνο και τα έξοδα της σύστασης επιχειρήσεων.
<SPEAKER ID="24" LANGUAGE="" NAME="Πρόεδρος." AFFILIATION="">
<P>
   Κύριε Winkler, με συγχωρείτε, συνήθως δεν υπάρχει κανένας περιορισμός στον χρόνο αγόρευσης του Συμβουλίου και της Επιτροπής, αλλά σήμερα το πρωί έχουμε προβλήματα χρονοδιαγράμματος, λόγω του χρόνου που αφιερώσαμε στην προηγούμενη συζήτηση. Σας παρακαλώ, αν μπορείτε, να περιορίσετε τον χρόνο αγόρευσής σας ώστε να μπορέσουν να μιλήσουν και οι βουλευτές. Θα σας ήμουν ευγνώμων. 
<SPEAKER ID="25" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, ζητώ συγγνώμη αν μίλησα πολύ. Θα είμαι πιο σύντομος και θα ολοκληρώσω. Υπάρχει επείγουσα ανάγκη δράσης σε μια σειρά θεμάτων. Η παρέμβασή μου δεν θα ήταν πλήρης αν δεν αναφερόμουν και στην αγορά εργασίας και ιδίως στην προώθηση της ενσωμάτωσης των νέων σε αυτήν. Ειδικά στο Ευρωπαϊκό Συμβούλιο θέλουμε να ασχοληθούμε ιδιαίτερα με την καταπολέμηση της ανεργίας των νέων. Ένα μέλημά μας είναι να μειωθεί μέχρι το 2010 ο αριθμός των νέων που εγκαταλείπουν το σχολείο και να φροντίσουμε ώστε να είναι περισσότεροι οι νέοι με δευτεροβάθμια σχολική εκπαίδευση. Επίσης, στο επίκεντρο των προσπαθειών μας πρέπει να είναι η μακροχρόνια ανεργία.
<SPEAKER ID="26" LANGUAGE="" NAME="Πρόεδρος." AFFILIATION="">
<SPEAKER ID="27" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Χαίρομαι, σήμερα, που έχουν εγκριθεί 25 εθνικά μεταρρυθμιστικά προγράμματα, όπου περιγράφεται ο τρόπος που καθένα από τα κράτη μέλη επιδιώκει να πραγματώσει, στο πλαίσιο των προσιδιαζόντων εθνικών του χαρακτηριστικών, τις κατευθυντήριες γραμμές που συμφωνήθηκαν από κοινού για την οικονομική ανάπτυξη και την απασχόληση. Βέβαια, τα εθνικά σχέδια μεταρρυθμίσεων δεν έχουν όλα τους το ίδιο επίπεδο φιλοδοξιών, βεβαίως και δεν είναι όλα της ίδιας ποιότητας: συνιστούν πάντως μια σταθερή βάση εργασίας.
<P>
Οι ενεργειακές προκλήσεις του 21ου αιώνα απαιτούν σθεναρή και αποτελεσματική ανταπόκριση. Μετά από μια μακρά περίοδο σχετικής σταθερότητας, δεν μπορούμε πλέον να θεωρούμε δεδομένο τον ασφαλή και προσιτό ενεργειακό εφοδιασμό. Η αυξημένη εξάρτηση από τις εισαγωγές, οι υψηλότερες τιμές ενέργειας και η κλιματική μεταβολή αποτελούν κοινές προκλήσεις για όλα τα κράτη μέλη της Ευρωπαϊκής Ένωσης. Μόνον μια ευρωπαϊκή απάντηση, βασισμένη στη βιωσιμότητα, στην ανταγωνιστικότητα και στην ασφάλεια, μπορεί να ανταποκριθεί στο μέγεθος αυτών των προκλήσεων.
<P>
Ακούω ορισμένες φορές τους ανθρώπους να λένε ότι δεν είναι εφικτή η ευρωπαϊκή ενεργειακή πολιτική διότι αγγίζει τομείς στους οποίους τα κράτη μέλη έχουν εθνικά στρατηγικά συμφέροντα. Δεν χρειάζεται να σας υπενθυμίσω ότι η ίδια η βάση της Ευρωπαϊκής Κοινότητας ήταν στην πραγματικότητα μια κοινή ευρωπαϊκή πολιτική για τον άνθρακα και τον χάλυβα, τους δύο τομείς που θεωρούνταν οι πλέον ευαίσθητοι από την άποψη των εθνικών στρατηγικών συμφερόντων των κρατών μελών εκείνη την εποχή. Ακριβώς επειδή η ενέργεια είναι στρατηγικής σημασίας χρειαζόμαστε μια ευρωπαϊκή στρατηγική και όχι 25 εθνικές στρατηγικές. Αυτός είναι ακριβώς ο λόγος για τον οποίο χρειαζόμαστε αυτήν τη στρατηγική.
<P>
Το οικονομικό μέλλον της Ευρώπης εξαρτάται από την απόκτηση του καλύτερα εκπαιδευμένου και καταρτισμένου δυναμικού, με πλήρες φάσμα δεξιοτήτων και την απαιτούμενη προσαρμοσιμότητα για μια οικονομία της γνώσης. Αυτός είναι ο λόγος για τον οποίο πρέπει να ενισχύσουμε σημαντικά τις επενδύσεις στην ανώτερη εκπαίδευση. Η Επιτροπή προτείνει τον στόχο του 2% του ΑΕγχΠ έως το 2010.
<P>
Ταυτόχρονα, πρέπει να ενισχύσουμε τις δαπάνες της Ευρώπης για την έρευνα και την ανάπτυξη στο 3% του ΑΕγχΠ έως το 2010. Αυτό συνεπάγεται πιο φιλόδοξους εθνικούς στόχους και πιο φιλόδοξα μέτρα για την επίτευξή τους. Διαθέτουμε ορισμένα εξαιρετικά πανεπιστήμια και ερευνητικά κέντρα τα οποία θα ωφεληθούν πραγματικά από τη μεγαλύτερη χρηματοδότηση. Τα συστήματά μας είναι, ωστόσο, κατακερματισμένα. Υπάρχει κενό μεταξύ της ανώτερης εκπαίδευσης και της έρευνας, αφενός, και των εταιρειών και της οικονομίας αφετέρου. Δεν φαίνεται να συνδέονται.
<P>
Πάρα πολλές από τις κορυφαίες διάνοιές μας εγκαταλείπουν την Ευρώπη. Γι’ αυτόν τον λόγο η Επιτροπή, σε αναζήτηση της αριστείας, πρότεινε ένα ευρωπαϊκό ινστιτούτο τεχνολογίας. Ένα ευρωπαϊκό ινστιτούτο τεχνολογίας θα συμπληρώσει τα άλλα μέτρα· θα χρησιμοποιήσει τους πόρους που διαθέτουν οι συμμετέχοντες εταίροι και θα το πράξει αποτελεσματικότερα προς όφελός τους και προς όφελος της οικονομίας ολόκληρης της Ευρωπαϊκής Ένωσης. Είναι ένα φιλόδοξο σχέδιο. Θα ζητήσω από τους αρχηγούς κρατών και κυβερνήσεων να προσυπογράψουν την ιδέα και ζητώ από το Κοινοβούλιο την υποστήριξή του. Τα προγράμματα Airbus και Galileo μας έδειξαν τη σημασία των επιτυχημένων ευρωπαϊκών ναυαρχίδων. Το ευρωπαϊκό ινστιτούτο τεχνολογίας πρέπει να είναι το επόμενο· αποτελεί σύμβολο του ευρωπαϊκού στόχου, δεν είναι όμως απλά ένα σύμβολο: προσθέτει αξία στις συλλογικές μας προσπάθειες όσον αφορά την έρευνα, την εκπαίδευση και την καινοτομία.
<SPEAKER ID="28" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Γι’ αυτό σας ευχαριστώ για την αγωνιστική σας στάση. Ελπίζω να τα πείτε αυτά και στο Συμβούλιο, κατά τη συνάντηση των αρχηγών κρατών και κυβερνήσεων. Κύριε Winkler, σας εκτιμούμε πολύ ως προσωπικότητα και εκτιμούμε την παρουσία σας εδώ, όταν όμως είναι εδώ ο Πρόεδρος της Επιτροπής, θα έπρεπε να εκπροσωπείται σε παρόμοια υψηλό επίπεδο και η προεδρία του Συμβουλίου, από έναν υπουργό. Και αυτό πρέπει να το θυμόμαστε. Θέλω να διασαφηνίσω ότι έχω μεγάλο σεβασμό στο πρόσωπό σας, όμως τα θεσμικά όργανα πρέπει να εκπροσωπούνται παρόμοια σε τέτοιες συζητήσεις. Αυτό το λέω ανεξάρτητα από οποιαδήποτε πολιτική ή κομματική τοποθέτηση. Το θέμα αφορά τα θεσμικά όργανα της Ευρωπαϊκής Ένωσης.
<P>
Το Ευρωπαϊκό Κοινοβούλιο δίνει μεγάλη προτεραιότητα στη διαδικασία της Λισαβόνας που ως γνωστόν είναι διαρκής και δεν περιορίζεται στο 2010. Γι’ αυτό συστήσαμε την ομάδα συντονισμού υπό την προεδρία του κ. Daul. Χαίρομαι διότι οι τρεις μεγάλες Ομάδες –ίσως κάποια μέρα προστεθούν και οι άλλες, κύριε Wurtz– το κάνουν αυτό επίκεντρο των εργασιών τους, το ίδιο φυσικά και η Ομάδα των Πρασίνων/Ευρωπαϊκή Ελεύθερη Συμμαχία, ακόμα κι αν τώρα δεν είναι εδώ, και ίσως και μερικοί άλλοι …
<P>
Επικροτώ επίσης το γεγονός –δεν είναι δική μου δουλειά, χαίρομαι όμως ως αρχηγός της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών– ότι τώρα βρίσκεται εδώ ένας από τους αρχηγούς των Πρασίνων. Μαζί θα φτιάξουμε την Ευρώπη, κύριε Cohn-Bendit.
<P>
Κύριε Πρόεδρε της Επιτροπής, επιδοκιμάζουμε την πρότασή σας για ένα ευρωπαϊκό ινστιτούτο τεχνολογίας. Αυτό δεν θα πρέπει να σημαίνει τη δημιουργία μίας νέας, μεγάλης πανεπιστημιακής υπηρεσίας, αλλά ενός δικτύου που θα συνδέει τα διάφορα υπάρχοντα ευρωπαϊκά τεχνολογικά ινστιτούτα, προκειμένου να έχουμε προστιθέμενη αξία και να γίνει η Ευρώπη πραγματικά από τους κορυφαίους παράγοντες στον κόσμο ως προς την έρευνα και την καινοτομία. Αναφέρατε το GALILEO και το Airbus. Χρειαζόμαστε νέα έργα και ως εκ τούτου υποστηρίζουμε τις ιδέες σας.
<P>
Και μια τελευταία παρατήρηση: εγώ δεν έχω 15 λεπτά στη διάθεσή μου όπως το Συμβούλιο και η Επιτροπή. Και εδώ θα πρέπει κάποτε να εξετάσουμε, κύριε Πρόεδρε, πώς θα επιτύχουμε μεγαλύτερη ισορροπία. Είμαι υπέρ του να συνεργαστεί στενά και σε αυτά τα ζητήματα το Ευρωπαϊκό Κοινοβούλιο με τα εθνικά κοινοβούλια, γιατί είναι κοινό μας καθήκον, τόσο σε εθνικό όσο και σε ευρωπαϊκό επίπεδο, να κάνουμε πιο ανταγωνιστική την Ευρώπη και να επιτύχουμε μία καλή οικονομική και γενική εξέλιξη της Ευρωπαϊκής Ένωσης.
<SPEAKER ID="29" LANGUAGE="EN" NAME="Christopher Beazley (PPE-DE ). –" AFFILIATION="">
<P>
   Κύριε Πρόεδρε, εγείρω ένα θέμα επί της διαδικασίας σύμφωνα με το άρθρο 166, παράγραφος 1, και άρθρο 121, παράγραφος 2, του Κανονισμού. Ζητώ συγνώμη για τη διακοπή της συζήτησης, αλλά πριν από την έναρξή της ο Sir Robert Atkins έθεσε ένα θέμα επί της διαδικασίας το οποίο εσείς κρίνατε ότι δεν ευσταθούσε διότι δεν αφορούσε την ημερήσια διάταξη. Στην πραγματικότητα αναφερόταν σε ένα εξαιρετικά σημαντικό θέμα, το οποίο καλύπτεται από το άρθρο 166 του Κανονισμού. Όταν αγνοείται ο Κανονισμός του Κοινοβουλίου, είναι δέον για έναν βουλευτή να σας επιστήσει την προσοχή σε αυτό.
<P>
Ο Sir Robert δήλωσε ότι η βρετανική κυβέρνηση ενδεχομένως να ενεργεί καθ’ υπέρβαση εξουσίας και κατά παράβαση της κοινοτικής νομοθεσίας όσον αφορά την παραβίαση του καθήκοντος εχεμύθειας. Η ενεχόμενη επιτροπή σάς έχει απευθύνει επιστολή. Σας ρωτώ αν είναι δυνατόν να δώσετε την απάντηση σας στον Sir Robert Atkins πριν από την ψηφοφορία.
<P>
Θα ήθελα να σας υπενθυμίσω για μία ακόμη φορά ότι αναφέρομαι στο άρθρο 166, παράγραφος 1, και στο άρθρο 121, παράγραφος 2, του Κανονισμού.
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
Κύριε Πρόεδρε της Επιτροπής, σας ευχαριστώ γι’ αυτό που είπατε, αλλά ταυτόχρονα λυπάμαι διότι αποσιωπείτε κάτι άλλο. Υπάρχει ένα μεγάλο κενό ανάμεσα σε αυτό που περιγράψατε και πάλι ως αναγκαία –και οικονομικά μεταξύ άλλων– δέσμευση και σε αυτό που συμβαίνει στην πραγματικότητα. Περιγράψατε μαζί με την Επιτροπή σας τι χρειάζεται τα επόμενα επτά χρόνια για τη χρηματοδότηση της ΕΕ και το Συμβούλιο αποφάσισε μία χρηματοδοτική βάση, αλλά το πρόβλημα είναι πως ανάμεσα στο αίτημά σας και την απόφαση του Συμβουλίου υπάρχει ένα κενό 40,82 %!
<P>
Το Συμβούλιο αποφάσισε 40,82 % λιγότερα από αυτά που είχατε προτείνει για τις δημοσιονομικές προοπτικές. Αυτά είναι, κύριε Πρόεδρε, τα διαφορετικά μηνύματα, οι διαφορετικοί δομικοί λίθοι. Δεν μπορεί κανείς να χτίσει ένα όμορφο σπίτι με διαφορετικά τούβλα – δεν μπορεί καν να χτίσει μια καλύβα. Δεν μπορεί κανείς να χτίσει ούτε μια καλύβα για σκι στο Arlberg am Lech –ή μάλλον στο Lech am Arlberg– για να τραγουδάει εκεί τα βράδια τα τραγούδια των ναυτικών. Καλώς ήλθατε στην κοιλάδα, κύριε Πρόεδρε! Τώρα τελείωσε ο κατήφορος.
<P>
Προσπαθήσαμε στο Ευρωπαϊκό Κοινοβούλιο να επιτύχουμε έναν συνδυασμό της απαιτούμενης για την Ευρώπη ευελιξίας και της απαραίτητης κοινωνικής συνοχής, γιατί αυτά τα δύο πάνε μαζί. Κύριε Winkler, έχετε δίκιο – όποιος θέλει τη συμπαράσταση του λαού, όποιος θέλει να ακολουθήσουν οι άνθρωποι, πρέπει να περιγράψει την παγκοσμιοποίηση ως ευκαιρία, αλλά πρέπει και να περιορίσει τον κίνδυνο να χρησιμοποιηθεί η παγκοσμιοποίηση για την κατάργηση κοινωνικών προδιαγραφών. Προσπαθήσαμε να πούμε με την οδηγία για τις υπηρεσίες ότι πρέπει να υπάρχει ευελιξία όπου αυτό χρειάζεται και είναι εφικτό, αλλά μόνο με παράλληλη διατήρηση της κοινωνικής συνοχής. Γι’ αυτό θεωρώ τώρα δεδομένο ότι η απόφαση του Ευρωπαϊκού Κοινοβουλίου θα αποτελέσει για την Επιτροπή και το Συμβούλιο τη βάση των περαιτέρω διαβουλεύσεων για την οδηγία για τις υπηρεσίες. Σας προειδοποιώ να μην παρεκκλίνετε από αυτό. Δώσατε αυτήν την υπόσχεση, κύριε Winkler, και είπατε σήμερα ότι θα την τηρήσετε. Και να είστε σίγουρος ότι εμείς θα διασφαλίσουμε ότι θα το κάνετε.
<P>
Χθες ο πρόεδρος της Ομοσπονδιακής Δημοκρατίας της Γερμανίας μάς έδειξε τις επιθυμίες των νέων στην Ευρώπη χρησιμοποιώντας ως παράδειγμα το Erasmus. Κι όμως, το Erasmus είναι ένα από τα σημεία στα οποία το Συμβούλιο έκανε τις περισσότερες περικοπές στις δημοσιονομικές προοπτικές. Επαναλαμβάνω λοιπόν ότι όλα είναι παράταιρα στη διαδικασία της Λισαβόνας.
<SPEAKER ID="32" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   Κύριε Πρόεδρε, περισσότερο παρά ποτέ στην ιστορία της Ένωσης υπάρχει διαχωρισμός μεταξύ αυτών που επιδιώκουν να προχωρήσουν μπροστά και αυτών που επιθυμούν να στραφούν προς τα πίσω· μεταξύ εκείνων που υπερασπίζονται την ενιαία αγορά και την ατζέντα της Λισαβόνας ως το καλύτερο μέσο εγγύησης μακροπρόθεσμης αποδοτικότητας, ανταγωνιστικότητας και ανάπτυξης, και μεταξύ εκείνων που απορρίπτουν το ελεύθερο εμπόριο υπέρ του οικονομικού πατριωτισμού που προσομοιάζει –όπως είπε ο Giulio Tremonti– με αυτόν αμέσως πριν από τον πόλεμο 1914-18.
<P>
Αυτά είναι θέματα για το εαρινό Συμβούλιο. Είναι θέματα για την Επιτροπή διότι η Επιτροπή θα δοκιμαστεί σε αυτό το κλίμα ως υπερασπιστής και εγγυητής των Συνθηκών. Αντιμέτωπη με μια άνευ προηγουμένου επίθεση στην εσωτερική αγορά, η Επιτροπή πρέπει να μείνει σταθερή στις Συνθήκες, να μείνει σταθερή στις βασικές ελευθερίες και να μιλήσει απερίφραστα αν καταστεί απαραίτητο –όπως πράξατε εσείς, Πρόεδρε Barroso, και όπως έπραξαν επίσης οι Επίτροποι McCreevy και Kroes– και να ενεργήσει υπέρ της Ένωσης. Η υπεράσπιση όμως της ενιαίας αγοράς δεν εναπόκειται μόνο στην Επιτροπή· το Συμβούλιο διαδραματίζει επίσης έναν ρόλο, όπως τονίζουμε στην πρόταση ψηφίσματος που συζητούμε σήμερα. Αυτό συνεπάγεται ότι το εαρινό Συμβούλιο πρέπει να προβεί στην επίσπευση της μεταφοράς και εφαρμογής των οδηγιών της Ένωσης προκειμένου να επιτευχθεί μια ενιαία αγορά με ελεύθερη κυκλοφορία αγαθών, υπηρεσιών και κεφαλαίων. Θέλουμε να δούμε το Ευρωπαϊκό Συμβούλιο να αντιμετωπίζει σοβαρά την ελεύθερη κυκλοφορία υπηρεσιών, εργαζομένων και κεφαλαίων. Δεδομένου ότι συζητούν τη μελλοντική χρηματοδότηση της Ένωσής μας, ας αφήσουμε τους αρχηγούς κρατών και κυβερνήσεων να βρουν τους αναγκαίους πόρους για την κατάρτιση του εργατικού δυναμικού μας, για τα διευρωπαϊκά δίκτυα και για την έρευνα και την ανάπτυξη μέσω του Ευρωπαϊκού Ινστιτούτου Τεχνολογίας, το οποίο θα διασφαλίσει μελλοντικό οικονομικό δυναμισμό.
<P>
Κύριε Προεδρεύων του Συμβουλίου, πριν από έναν αιώνα η χώρα σας είχε έναν Υπουργό Εξωτερικών που σπούδασε στο Στρασβούργο, αποκατέστησε το παλαιό καθεστώς και κυριάρχησε στην πολιτική της ηπείρου επί τριάντα έτη. Εάν η κ. Plassnik δύναται να συναγωνιστεί τα επιτεύγματα του Μέτερνιχ, η Ευρώπη θα ευημερήσει. Εάν αποτύχει, μπορεί πάντα να ακολουθήσει το παράδειγμά του και να διαφύγει στη Βρετανία. 
<SPEAKER ID="33" LANGUAGE="DE" NAME="Rebecca Harms," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κύριε Winkler, κύριε Barroso, η Ομάδα μου διαπίστωσε με την πάροδο του χρόνου ότι η στρατηγική της Λισαβόνας δεν είναι πια η στρατηγική που είχε οριστεί στην αρχή αυτής της πολύ ενδιαφέρουσας διαδικασίας. Αυτό φάνηκε ξεκάθαρα στην ομιλία του κ. Winkler. Είναι τώρα μια πολύ μονόπλευρη στρατηγική για την ανάπτυξη και την απασχόληση. Το γεγονός ότι ο στόχος της αειφορίας και της κοινωνικής δικαιοσύνης, όπως διατυπώθηκε στο Γκέτεμποργκ, πρέπει να αποτελεί μέρος αυτής της στρατηγικής παραμελήθηκε εντελώς. Μετά τις συζητήσεις που παρακολούθησα στη συντονιστική ομάδα για τη Λισαβόνα και βάσει όσων περιλαμβάνει η πρόταση ψηφίσματός μας για την οποία θα ψηφίσουμε σήμερα, φοβάμαι ότι υπάρχει κίνδυνος να μην είναι πλέον έτοιμο το Κοινοβούλιο να εφαρμόσει αυτήν τη φιλόδοξη στρατηγική του συνδυασμού της αειφορίας και της ανάπτυξης.
<P>
Ας πάρουμε ένα σημαντικό επίκαιρο παράδειγμα: την ενεργειακή πολιτική. Κύριε Verheugen, κύριε Barroso, αν δεν είσαστε διατεθειμένοι να συμπεριλάβετε την πολιτική των μεταφορών στις στρατηγικές για την ενεργειακή πολιτική, αν δεν είσαστε διατεθειμένοι να θέσετε πραγματικά στο επίκεντρο των στρατηγικών τη διατήρηση των πόρων και την αποδοτικότητα, αλλά συνεχίζετε να επικεντρώνεστε στην παράταση της διάρκειας λειτουργίας σταθμών ατομικής ενέργειας, τότε δεν μπορεί παρά να αποτύχετε. Ούτε θα μειώσετε τις εξαρτήσεις ως προς τις πρώτες ύλες, ούτε θα μπορέσετε να διασφαλίσετε δίκαιες τιμές στην αγορά ενέργειας. Κοιτάξτε τις χώρες με μεγάλο ποσοστό ενέργειας από ατομική ενέργεια. Είναι φθηνή η ηλεκτρική ενέργεια στη Γαλλία και τη Γερμανία; Όχι, είναι ακριβή.
<P>
Κύριε Barroso, έχω ένα αίτημα για την αγορά: εμπιστευτείτε τις προτάσεις που έκανε την περασμένη εβδομάδα η κ. Kroes. Τώρα, η αγορά δεν μπορεί να εφαρμοστεί για την ενέργεια. Χρειαζόμαστε τον διαχωρισμό της παραγωγής και της διανομής ενέργειας, της παραγωγής και του δικτύου. Η κ. Kroes είπε πολύ σωστά ότι πολιτικά, θα έχουμε μα ευκαιρία απέναντι στους ενεργειακούς γίγαντες μόνο εάν επιβάλουμε πραγματικά την αγορά εναντίον τους.
<SPEAKER ID="34" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κύριε Πρόεδρε της Επιτροπής, κύριε Winkler, η Επιτροπή έχει κατά κανόνα την τάση να βρίσκει βαρύγδουπα ονόματα του παρελθόντος για τα προγράμματά της: Erasmus, Socrates και πάει λέγοντας. Ε λοιπόν, θα μπορούσε να αποκαλέσει τη στρατηγική της Λισαβόνας «Ιανό», από το όνομα της διάσημης ρωμαϊκής θεότητας, που είθισται να απεικονίζεται με δύο πρόσωπα, το ένα γυρισμένο προς το μέλλον, το άλλο προς το παρελθόν, ακριβώς όπως και η Ατζέντα της Λισαβόνας.
<P>
Ένα από αυτά τα πρόσωπα της Στρατηγικής της Λισαβόνας για τη δεκαετία 2000–2010 είναι ευχάριστο και φέρνει στο νου το κείμενο συμπερασμάτων του Εαρινού Ευρωπαϊκού Συμβουλίου του 2005, όπου αναφέρεται η ανάγκη και παραθέτω: «να γίνουν επενδύσεις στο ανθρώπινο κεφάλαιο, [που αποτελεί] το πολυτιμότερο κεφάλαιο της Ευρώπης»· ανακοινώνονται περισσότερες θέσεις απασχόλησης, ακόμη και πλήρης απασχόληση, καθώς και θέσεις απασχόλησης καλύτερης ποιότητας· υπογραμμίζεται η σημασία της έρευνας, της εκπαίδευσης, της καινοτομίας, καθώς και ένας εδραίος βιομηχανικός ιστός στο σύνολο της επικράτειας της Ένωσης· προτάσσεται ακόμη και ο στόχος που επιδιώκεται, και διαβάζω, «του να τεθεί μέχρι το 2010 τέρμα στην απώλεια βιολογικής ποικιλομορφίας».
<P>
Βλέπουμε τους γερμανούς δημοσίους υπαλλήλους να κινητοποιούνται κατά της επιμήκυνσης του χρόνου εργασίας και της μείωσης των αποδοχών, τους ιταλούς μισθωτούς να απαιτούν την εκ βάθρων αναθεώρηση του νόμου 30, αυτού του μηχανισμού δημιουργίας εργασιακής ανασφάλειας. Βλέπουμε τους γάλλους νέους να εναντιώνονται στο σχέδιο διετούς σύμβασης εργασίας, που θα επιτρέπει στην εργοδοσία να απολύει κατά το δοκούν, τις βρετανίδες μισθωτούς να αντιτίθενται στο σχέδιο για επιμήκυνση του ορίου συνταξιοδότησης από τα 60 στα 65 και τους μισθωτούς των νέων κρατών μελών της Κεντρικής Ευρώπης, που δεν θέλουν οι χώρες τους να θεωρούνται ζώνη χαμηλού εργασιακού κόστους και διεκδικούν τα δικαιώματά τους στην κοινωνική πρόοδο. Απέναντι σε όλους αυτούς τους ανθρώπους ή και σε όλους εκείνους, που αντιτίθενται στη στρατηγική συμπίεσης των δημόσιων και κοινωνικών δαπανών η οποία υλοποιείται υπό την αιγίδα του Συμφώνου Σταθερότητας, σας εκλιπαρώ να μην υπολογίζετε σε εμάς για να τους εξηγήσουμε ότι σφάλλουν, επειδή στο επίκεντρο της Στρατηγικής της Λισαβόνας βρίσκεται, κι ας μην φαίνεται αυτό εκ πρώτης όψεως, η ευημερία τους.
<SPEAKER ID="35" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
   – Κύριε Πρόεδρε, μετά την απόρριψη του Συντάγματος από τους Γάλλους και τους Ολλανδούς, στη διάσκεψη κορυφής της ΕΕ αποφασίστηκε να υπάρξει ένα διάλειμμα στο οποίο να σκεφτούμε σχετικά με το μέλλον της Ευρώπης. Τώρα αποδεικνύεται ότι δεν επρόκειτο για παύση για περισυλλογή αλλά, απεναντίας, ήταν μια αλλαγή ως προς τη σειρά και τον χρόνο επικύρωσης του κειμένου από τις διάφορες χώρες. Μετά τις δύο αρνητικές ψήφους, το Σύνταγμα έχει εγκριθεί στο Λουξεμβούργο, την Κύπρο, τη Μάλτα, τη Λετονία και, τελευταία, στο Βέλγιο. Η διαδικασία βρίσκεται σε εξέλιξη στην Εσθονία, ενώ η Φινλανδία θα εγκρίνει το Σύνταγμα προτού αναλάβει την Προεδρία την 1η Ιουλίου. Μια αντιπροσωπεία της Επιτροπής Συνταγματικών Υποθέσεων επισκέφθηκε τις προάλλες το Ελσίνκι. Μόνο ένα μικρό κόμμα, το οποίο αντιπροσωπεύει τους πραγματικούς Φινλανδούς, θα σεβαστεί το «όχι» των Γάλλων και των Ολλανδών. Στο Σύνταγμα προτείνεται να επιτραπεί η συνέχιση των επικυρώσεων μέχρις ότου το κείμενο να έχει εγκριθεί από το 80% των χωρών, οπότε θα διεξαχθεί έκτακτη σύνοδος κορυφής. Ωστόσο, οι διατάξεις του Συντάγματος δεν μπορούν να αποτελέσουν τη βάση αλλαγής της Συνθήκης της Νίκαιας, σύμφωνα με την οποία ισχύει ο κανόνας της ομοφωνίας. Ως εκ τούτου, το Σύνταγμα είναι επισήμως νεκρό μετά την απόρριψή του στη Γαλλία και τις Κάτω Χώρες. Η κυβέρνηση των Κάτω Χωρών έχει δηλώσει ότι δεν θα επικυρώσει το απορριφθέν έγγραφο, ενώ το ίδιο δηλώνει και η πολιτική ηγεσία της Γαλλίας. Είναι, λοιπόν, παράνομη η συνέχιση των επικυρώσεων χωρίς να ληφθεί κάποια νέα απόφαση, εκτός εάν η Γαλλία και οι Κάτω Χώρες υποκρίνονται και υποστηρίζουν διαφορετικές θέσεις στο εσωτερικό της χώρας και διαφορετικές στις Βρυξέλλες.
<SPEAKER ID="36" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, θα ήθελα να ευχαριστήσω τον Προεδρεύοντα του Συμβουλίου, κ. Winkler, και τον Πρόεδρο Barroso για τις παρουσιάσεις τους εδώ σήμερα.
<P>
Έχοντας εξετάσει και συζητήσει το θέμα για αρκετά χρόνια, ένα από τα πράγματα που μου έρχεται στο νου είναι: τι θέλουμε πραγματικά από τη Στρατηγική της Λισαβόνας; Τα βασικά στοιχεία και στόχοι εξακολουθούν να ισχύουν σήμερα όπως ίσχυαν και όταν συμφωνήθηκε αρχικά: να καταστεί η Ευρώπη η πλέον δυναμική και καινοτόμος οικονομία στον κόσμο έως το 2010. Δυστυχώς ακούμε σήμερα ό,τι μπορεί να φανταστεί κανείς σχετικά με το τι θα έπρεπε να συμπεριλαμβάνεται στο πεδίο εφαρμογής της Στρατηγικής της Λισαβόνας. Ίσως είμαστε υπερβολικά φιλόδοξοι ή υπερβολικά ανοιχτοί όσον αφορά τους τομείς που επιθυμούμε να συμπεριληφθούν.
<P>
Όταν μιλούμε για την ευρωπαϊκή στρατηγική απασχόλησης, την κοινωνική συνοχή και την κοινωνική εταιρική σχέση, είναι ζωτικής σημασίας να ακολουθούν οι πολίτες, είναι όμως επίσης ζωτικής σημασίας να ξυπνήσουν οι πολίτες και να δουν την πραγματικότητα αυτού που συμβαίνει με τη μετεγκατάσταση της βιομηχανίας –όπως συζητήθηκε χθες– και την έλλειψη επενδύσεων στην έρευνα και την ανάπτυξη. Κοιτάξτε τις 20 ηγετικές εταιρείες βιοτεχνολογίας στον κόσμο. Οι 19 είναι αμερικανικές και μία είναι ελβετική – καμία δεν είναι στην επικράτεια της Ευρωπαϊκής Ένωσης.
<SPEAKER ID="37" LANGUAGE="PL" NAME="Leopold Józef Rutowicz (NI )." AFFILIATION="">
<P>
   – Κύριε Πρόεδρε, στην έκθεση της ομάδας υψηλού επιπέδου υπό την προεδρία του κ. Wim Kok παρουσιάζεται μια ρεαλιστική περιγραφή της κατάστασης της οικονομίας της ΕΕ, η οποία κινδυνεύει να περιθωριοποιηθεί έναντι των ασιατικών και αμερικανικών αγορών. Η παγκόσμια αγορά ευνοεί τους οικονομικούς οργανισμούς οι οποίοι είναι αποτελεσματικοί και ανταγωνιστικοί και προσφέρουν φθηνά, καλής ποιότητας προϊόντα και υπηρεσίες. Η άμεση συμμετοχή των κρατών μελών και των κοινοβουλίων στην εφαρμογή προγραμμάτων μπορεί να θεωρηθεί μία από τις δραστηριότητες οι οποίες αποσκοπούν στην υλοποίηση της στρατηγικής της Λισαβόνας. Οι ενέργειες που σχετίζονται με το πρόγραμμα ενεργειακής ασφάλειας μπορούν επίσης να διαμορφώσουν καλύτερες και σταθερότερες συνθήκες οικονομικής ανάπτυξης. Το γεγονός ότι μια μεγάλη ομάδα ανθρώπων μετέχει στην υλοποίηση της στρατηγικής μπορεί επίσης να θεωρηθεί λόγος αισιοδοξίας. Το πρόβλημα έγκειται στην αποτελεσματικότητα των ενεργειών και στις αντιδράσεις που αντιμετωπίζουν. Οι εν λόγω ενέργειες περιλαμβάνουν τη δημιουργία μιας εσωτερικής αγοράς, μιας αγοράς εργασίας, κατάλληλων συνθηκών για αναδιαρθρώσεις και δημιουργία επιχειρήσεων καθώς και την ανάπτυξη της καινοτομίας, καταργώντας συγχρόνως την ανεργία και αυξάνοντας τις αποδοχές των εργαζομένων. Χρειαζόμαστε συναίνεση μεταξύ των πολιτικών ομάδων, των συνδικαλιστικών ενώσεων και των εργοδοτών. Ορθώνονται πολύ σημαντικά εμπόδια στη διαδικασία αναδιάρθρωσης, οργάνωσης της αγοράς γεωργικών προϊόντων και περιορισμού του κόστους της γεωργικής παραγωγής. Η έλλειψη βιωσιμότητας σε ορισμένους παραγωγικούς τομείς συνεπάγεται ότι πολυάριθμες περιουσίες έρχονται αντιμέτωπες με τον κίνδυνο της ρευστοποίησης και ότι αυξάνονται η ανεργία και οι ακαλλιέργητες εκτάσεις. Γι’ αυτό έχει ζωτική σημασία να αναλάβουμε γρήγορα δράση για τη δημιουργία ενός συστήματος γεωργικής παραγωγής με εγγυημένη αγορά, όπως τα βιοκαύσιμα και η βιομάζα. Χρειαζόμαστε ένα πολυετές πρόγραμμα προσαρμογής της γεωργίας στις νέες συνθήκες της αγοράς. Η διαδικασία κατάργησης του προστατευτισμού, η οποία δεν δημιουργεί αλλά μόνο μειώνει την προστιθέμενη αξία και αυξάνει το κοινωνικό κόστος, έρχεται αντιμέτωπη με τεράστια εμπόδια. Επιτρέψτε μου, τέλος, να παραθέσω μια αισιόδοξη φράση του γερμανού Προέδρου: «Οφείλουμε να μετατρέψουμε τις προκλήσεις σε ευκαιρίες για επιτυχίες». Φρονώ ότι είμαστε σε θέση να επιτύχουμε αυτόν τον στόχο. 
<SPEAKER ID="38" LANGUAGE="DE" NAME="Othmar Karas (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, κύριε Πρόεδρε της Επιτροπής, κύριε Προεδρεύων του Συμβουλίου, κυρίες και κύριοι, εύχομαι καλή επιτυχία σε όλα τα θεσμικά όργανα για τις ενέργειες που θα αποφασιστούν τις επόμενες εβδομάδες ή στη σύνοδο κορυφής, που πρέπει να αποτελέσουν αφετηρίες για το μέλλον της Ευρώπης. Όλες οι συνεδριάσεις των επομένων εβδομάδων πρέπει να έχουν ως σύνθημα «έργα αντί για λόγια», όπως είπε ο κ. Barroso.
<SPEAKER ID="39" LANGUAGE="" NAME="" AFFILIATION="Αντιπροέδρου">
<SPEAKER ID="40" LANGUAGE="FR" NAME="Robert Goebbels (PSE ). –" AFFILIATION="">
<P>
   Κύριε Πρόεδρε, κύριε Winkler, κύριε Barroso, μια στρατηγική χωρίς μέσα είναι όπως ο Ναπολέων χωρίς στρατεύματα: αδύναμη και εν τέλει άχρηστη. Αυτή είναι η απειλή που επικρέμεται πάνω από τη στρατηγική της Λισαβόνας. Ισχνές δημοσιονομικές προοπτικές, ελλειμματικοί εθνικοί προϋπολογισμοί, ένας κοινοτικός προϋπολογισμός που αντιπροσωπεύει το ένα τρίτο του δημοσιονομικού ελλείμματος των ΗΠΑ: μήπως λοιπόν η Ένωση περιορίζεται σε χειρονομίες;
<P>
Το σχέδιο ψηφίσματος που εκπόνησα από κοινού με τον εξαίρετο συνάδελφό μου, κ. Lehne, επισημαίνει ορισμένα ενδιαφέροντα πεδία, έστω και αν το Ευρωπαϊκό Κοινοβούλιο ενίοτε αρνείται να κοιτάξει την αλήθεια κατάματα. Έτσι, η πλειονότητα παραγνώρισε το γεγονός ότι μεγάλο τμήμα του πλεονάσματος της οικονομικής μεγέθυνσης των Ηνωμένων Πολιτειών αυτά τα τελευταία χρόνια ήταν αποτέλεσμα της ενσωμάτωσης άνω των δέκα εκατομμυρίων νόμιμων μεταναστών. Χρειαζόμαστε μια πιο γενναιόδωρη ευρωπαϊκή μεταναστευτική πολιτική. Μια τέτοια πολιτική μπορεί να ασκηθεί, άραγε, σε βάρος των αναπτυσσόμενων χωρών; Σύμφωνα με τα Ηνωμένα Έθνη, τα εμβάσματα των μεταναστών προς τις οικογένειές τους αντιπροσωπεύουν περισσότερο από το μισό της διεθνούς αναπτυξιακής βοήθειας. Η θεαματική οικονομική ανάπτυξη της Ινδίας, της Κίνας, της Ταϊβάν, του Χονγκ Κονγκ, οφείλει πολλά στη δημιουργία επιχειρήσεων από πρώην μετανάστες, που επέστρεψαν στη χώρα τους.
<SPEAKER ID="41" LANGUAGE="" NAME="" AFFILIATION="Αντιπροέδρου">
<SPEAKER ID="42" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
Η ιδέα ότι θα μπορούσαμε να επιτύχουμε «περισσότερη Λισαβόνα» και περισσότερη ανταγωνιστικότητα με λιγότερη εσωτερική αγορά δείχνει είτε απώλεια επαφής με την πραγματικότητα είτε ανειλικρίνεια. Η οικονομική επιτυχία της Ευρώπης βασιζόταν τα τελευταία 50 χρόνια στις τέσσερις ελευθερίες της εσωτερικής αγοράς, από τις οποίες οι τρεις διατρέχουν άμεσο κίνδυνο. Αυτό άρχισε πριν από δύο χρόνια, όταν –μεταξύ άλλων– η Γερμανία και η Αυστρία επέβαλαν περιορισμό της κινητικότητας του εργατικού δυναμικού από τα κράτη μέλη της ΕΕ στην Ανατολική Ευρώπη. Τώρα όμως φαίνεται ότι χώρες που δεν είχαν παρέμβει στην κινητικότητα των εργαζομένων όπως η Μεγάλη Βρετανία, έχουν να αναφέρουν θετικές εμπειρίες.
<P>
Ας πάρουμε την ελεύθερη κυκλοφορία κεφαλαίου: η Ιταλία απαγορεύει την αγορά μεριδίων ιταλικών τραπεζών, η Πολωνία αντιδρά στη συγχώνευση της UniCredit και της HBV, οι Γάλλοι και οι Ισπανοί αντιδρούν στην εξαγορά εγχώριων προμηθευτών ενέργειας. Αυτό αποτελεί ειρωνεία γιατί ειδικά στον ενεργειακό τομέα επιβάλλεται ένας ευρωπαϊκός τρόπος δράσης. Μήπως πιστεύουμε ότι μπορούμε να επιτύχουμε μία κοινή ενεργειακή πολιτική χωρίς μια εσωτερική αγορά ενέργειας; Στο σημείο αυτό είναι ιδιαίτερα ευπρόσδεκτη η σαφής γλώσσα της Επιτροπής. Ελπίζω ότι το Συμβούλιο θα ακολουθήσει τις συστάσεις της.
<P>
Η τρίτη ελευθερία –της παροχής υπηρεσιών– βρίσκεται επίσης σε κίνδυνο. Η αποδυνάμωση της οδηγίας για τις υπηρεσίες από τη Γερμανία, το Βέλγιο και τη Γαλλία δεν σημαίνει τίποτα περισσότερο ή λιγότερο από το ότι δεν επίκειται ακόμα ο καταμερισμός εργασίας στον τομέα αυτόν. Για την κυκλοφορία αγαθών, αυτό θα σήμαινε ότι, για παράδειγμα, η Renault θα μπορούσε να εξάγει τα αυτοκίνητά της στη Γερμανία μόνο εάν κοστίζουν εκεί ακριβώς όσο κι ένα Volkswagen. Και τι να σκεφτούμε για τη Škoda; Οι εργάτες στο Mladá Boleslav κερδίζουν λιγότερα από τους συναδέλφους τους που συναρμολογούν Audi ή Citroën. Είναι κι αυτό κοινωνικό ντάμπινγκ; Με τη λογική της επιχειρηματολογίας των συνδικαλιστικών οργανώσεων για την οδηγία για τις υπηρεσίες, είναι μόνο θέμα χρόνου να προβάλουν απαίτηση επιβολής δασμών με χαρακτήρα ποινής σε βιομηχανικά προϊόντα κρατών μελών με χαμηλότερες αμοιβές. Παρενθετικά, αν εξετάσουμε με συνέπεια το θέμα, αυτό ακριβώς συνιστούν οι απαιτήσεις προς τα νέα κράτη μέλη να αυξήσουν τους φόρους των επιχειρήσεών τους.
<SPEAKER ID="43" LANGUAGE="FR" NAME="Pierre Jonckheer (Verts/ALE ). –" AFFILIATION="">
<P>
   Κύριε Πρόεδρε, κύριε Winkler, κύριε Barroso, κύριε Verheugen, είμαι οικολόγος, αλλά δεν θα σας μιλήσω περί ενέργειας. Έχω συναδέλφους, τους οποίους γνωρίζετε και οι οποίοι είναι λίαν αρμόδιοι επί του θέματος.
<P>
Το δεύτερο μήνυμα συνίσταται στο να πούμε ότι σε μια Ευρωπαϊκή Ένωση των 25 κρατών μελών, δεν πρέπει να υπάρχουν πολίτες και εργαζόμενοι πρώτης και δεύτερης κατηγορίας.
<P>
Στο τρίτο παράδειγμα, τώρα. Στο ζήτημα της εξέλιξης της φορολογίας στην Ευρώπη, η Επιτροπή σημείωσε πρόοδο στο θέμα της εναρμόνισης της φορολογικής βάσης στο πλαίσιο της φορολόγησης των επιχειρήσεων. Πρέπει, το 2007-2008, να υποβάλετε μια έκθεση για τον προϋπολογισμό και τους μελλοντικούς πόρους της Ευρωπαϊκής Ένωσης. Πρέπει να έχετε την πολιτική βούληση και το θάρρος να πείτε ότι είναι απαράδεκτο –και το έθιξαν αυτό άλλοι συνάδελφοι– να μειωθεί ο προϋπολογισμός μέχρι σημείου τα κονδύλια που προβλέπονται για τους νέους φοιτητές ή τους νέους εργαζόμενους να περικοπούν κατά το εν τρίτο.
<P>
Με άλλα λόγια, κύριε Barroso, περιμένω, για την υλοποίηση της Στρατηγικής της Λισαβόνας, όχι μόνο να βρίσκετε καταφύγιο πίσω από τις πλάτες των κρατών μελών, ακόμη και αν έχουν έναν σημαντικό ρόλο να διαδραματίσουν, αλλά να υπερβείτε τον ρόλο σας του έντιμου διαμεσολαβητή και να βρείτε πραγματικά, επειδή έχετε το μονοπώλιο της νομοθετικής πρωτοβουλίας, τη δύναμη να προασπιστείτε το ευρωπαϊκό συμφέρον, που απειλείται από την άνοδο των εθνικιστικών αμυντικών ανακλαστικών. 
<SPEAKER ID="44" LANGUAGE="PT" NAME="Ilda Figueiredo (GUE/NGL )." AFFILIATION="(Ο Πρόεδρος διακόπτει την ομιλήτρια)">
<P>
   – Είναι καιρός να ακούσουμε τις διαμαρτυρίες και τις αντιδράσεις έναντι των νεοφιλελεύθερων μέτρων που περιλαμβάνονται στην προσφάτως αναθεωρηθείσα στρατηγική της Λισαβόνας, οι συνέπειες της οποίας δεν συνάδουν με τις υποσχέσεις που δόθηκαν το 2000 στη σύνοδο κορυφής της Λισαβόνας.
<P>
Με την ενίσχυση της ελευθέρωσης των αγορών, της ιδιωτικοποίησης των δημοσίων υπηρεσιών και της προαγωγής της ευελιξίας στην αγορά εργασίας, ή της «flexisecurity» (συνδυασμός ευελιξίας και ασφάλειας) όπως την αποκαλεί τώρα η Επιτροπή, τα αποτελέσματα που διαπιστώνουμε είναι η μείωση της οικονομικής μεγέθυνσης, η αύξηση της ανεργίας, η αύξηση της ανασφάλειας στην εργασία, η αύξηση της φτώχειας και η όξυνση των ανισοτήτων ως προς την κατανομή του πλούτου, και όλα αυτά στο όνομα της ανταγωνιστικότητας και του ελεύθερου ανταγωνισμού.
<SPEAKER ID="45" LANGUAGE="EN" NAME="John Whittaker (IND/DEM ). –" AFFILIATION="παρά">
<P>
   Κύριε Πρόεδρε, ο κ. Barroso θέλει να εμπλακεί η Ευρωπαϊκή Ένωση με την κοινωνία των πολιτών· ο κ. Winkler θέλει να παρακινήσει τους πολίτες της ΕΕ. Όμως δεν υπάρχει τίποτα πιο κατάλληλο να κάνει τους παρατηρητές της Ευρωπαϊκής Ένωσης να χασμουρηθούν ή να αναστενάξουν ή να πουν, «ωχ, όχι πάλι!», από τη συζήτηση για την ατζέντα της Λισαβόνας. Δεν μπορούμε να δεχτούμε ότι η στρατηγική της Λισαβόνας έχει υποβαθμιστεί, ακριβώς όπως έχει υποβαθμιστεί και το Σύμφωνο Σταθερότητας, γεγονός που είναι άκρως ατυχές διότι σε αυτό στηρίζεται το νόμισμα του ευρώ; Εάν η στρατηγική της Λισαβόνας δεν έχει υποβαθμιστεί, γιατί πρέπει συνεχώς να την ανανεώνουμε;
<SPEAKER ID="46" LANGUAGE="LV" NAME="Guntars Krasts (UEN )." AFFILIATION="">
<SPEAKER ID="47" LANGUAGE="NL" NAME="Philip Claeys (NI )." AFFILIATION="Parti Socialiste">
<P>
Η ευθύνη γι’ αυτό δεν βαρύνει μόνο τα διάφορα κράτη μέλη, αλλά και την ίδια την Επιτροπή. Ενώ η Επιτροπή είχε προτείνει τον διπλασιασμό των δαπανών για την επιστήμη και την ανάπτυξη σε 10 δισ. ευρώ ετησίως αρχής γενομένης από το 2007, το Συμβούλιο απέρριψε αυτή την πρόταση με το σκεπτικό ότι κάτι τέτοιο θα συνεπαγόταν σημαντικές περικοπές στις γεωργικές επιδοτήσεις, τις περιφερειακές ενισχύσεις και τα διαρθρωτικά ταμεία.
<P>
Τώρα όμως εμφανίζεται η κ. Danuta Hübner, Ευρωπαία Επίτροπος αρμόδια για την περιφερειακή πολιτική, η οποία ισχυρίζεται ότι η Βαλονία καταφέρνει να χρησιμοποιήσει αποτελεσματικά τα διαρθρωτικά ταμεία και ότι τα έργα που υλοποιούνται στη Βαλονία είναι χαρακτηριστικά των λεγομένων αξιόλογων διαρθρωτικών αλλαγών που υλοποιούνται στην εν λόγω περιοχή. Εν πάση περιπτώσει, δεδομένου ότι αυτά λέγονται από ένα πρόσωπο το οποίο είναι εν μέρει αρμόδιο για την παρακολούθηση της στρατηγικής της Λισαβόνας, η όλη διαδικασία τίθεται σίγουρα υπό αμφισβήτηση. 
<SPEAKER ID="48" LANGUAGE="DE" NAME="Klaus-Heiner Lehne (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, αρχικά θα ήθελα να επωφεληθώ κι εγώ της ευκαιρίας να ευχαριστήσω θερμά τον συνεισηγητή μου κ. Goebbels για την καλή συνεργασία στη συντονιστική ομάδα. Κατορθώσαμε να συντάξουμε στην ομάδα ένα σχέδιο για την Ολομέλεια και για τη Διάσκεψη των Προέδρων, το οποίο αποτελεί λογική συνέχεια όσων επιτύχαμε πέρυσι στο πλαίσιο της ενδιάμεσης αναθεώρησης.
<SPEAKER ID="49" LANGUAGE="FR" NAME="Harlem Désir (PSE ). –" AFFILIATION="(Χειροκροτήματα)">
<P>
   Κύριε Πρόεδρε, το 2005 ήταν η πρώτη χρονιά υλοποίησης της αναθεωρημένης στρατηγικής της Λισαβόνας. Η στρατηγική πλέον είναι πιο γνωστή, συζητήθηκε στα κράτη μέλη, εγκρίθηκαν τα εθνικά προγράμματα μεταρρυθμίσεων. Αυτό συνιστά πρόοδο, είναι όμως λίγο πολύ η μόνη πρόοδος που σημειώθηκε.
<P>
Κατά τα λοιπά, ο κ. Winkler ήταν λίαν παράτολμος λέγοντας προ ολίγου ότι η Στρατηγική της Λισαβόνας ανανεώθηκε. Στην πράξη, μάλλον είναι αποτελματωμένη. Όπως είπε ο κ. Schulz, αποτελματώθηκε λόγω των λιλιπούτειων δημοσιονομικών προοπτικών, της αναιμικής μεγέθυνσης εντός της ευρωζώνης. Αποτελματώθηκε λόγω της κραυγαλέας έλλειψης επενδύσεων στην έρευνα και στην καινοτομία, στα πανεπιστήμια, στη διά βίου μάθηση, είτε πρόκειται περί επενδύσεων σε ευρωπαϊκό επίπεδο είτε σε επίπεδο κρατών μελών. Ομοίως, αγωνιζόμαστε να περατώσουμε τα διευρωπαϊκά δίκτυα, οι δε ανανεώσιμες ενέργειες και οι βιοτεχνολογίες εξακολουθούν να είναι ο πτωχός συγγενής από πλευράς προσπαθειών στις επενδύσεις και στην έρευνα.
<P>
Ας ανεβάσουμε ταχύτητα, είπατε, κύριε Barroso. Αν βάλουμε έστω την πρώτη ταχύτητα, θα ήταν ήδη μια αρχή, τείνω να σας απαντήσω. Για να επιτύχει η Στρατηγική της Λισαβόνας, θα απαιτήσει μέσα, συνεκτικές δημοσιονομικές προοπτικές, με καθορισμένες προτεραιότητες, επενδύσεις σε επίπεδο κάθε κράτους μέλους και ένα μακροοικονομικό πλαίσιο, που να υποστηρίζει πραγματικά τη μεγέθυνση.
<P>
Για να ολοκληρώσω, κύριε Winkler, κύριε Barroso, θέλω να πω ότι το Ευρωπαϊκό Συμβούλιο θα κριθεί από δύο πράγματα: αφενός, από τα διδάγματα που θα αντλήσει από την ψήφο του Κοινοβουλίου επί της οδηγίας για τις υπηρεσίες –σε καμία περίπτωση δεν πρέπει να επανέλθετε στην οδηγία Bolkestein– και, αφετέρου, από την ελεύθερη κυκλοφορία των εργαζομένων των νέων κρατών μελών εντός της Ένωσης. Είναι καιρός να τους δώσουμε αυτή τη θεμελιώδη ελευθερία!
<SPEAKER ID="50" LANGUAGE="IT" NAME="Paolo Costa (ALDE ). –" AFFILIATION="">
<P>
Ο στόχος αυτός δεν πρέπει να θεωρείται ξεπερασμένος σε σχέση με τις νέες συνθήκες που πρέπει να αντιμετωπίσουμε, καθώς αποτελεί αναγκαία προϋπόθεση: δεν υπάρχει αναπτυγμένη έρευνα χωρίς δυνατότητα στενής επαφής· δεν υπάρχει πραγματικό δυναμικό των επιχειρήσεων χωρίς ολοκλήρωση των αγορών. Αυτή είναι μια απαραίτητη προϋπόθεση, την οποία είχαμε υποσχεθεί ότι θα δημιουργήσουμε πριν από έναν χρόνο με το ψήφισμα 884/2004 που ενέκρινε το Σώμα, αναλαμβάνοντας τη δέσμευση για την ταχύτερη δυνατή υλοποίηση του διευρωπαϊκού δικτύου μεταφορών μέχρι το 2020.
<P>
Απευθύνω θερμή έκκληση προς το Σώμα να αποφύγουμε ένα σοβαρότατο πολιτικό σφάλμα: ένα μεγάλο πολιτικό σφάλμα, καθώς, μετά το ψήφισμα 884, απελευθερώθηκαν στην Ευρώπη πνευματικές, πολιτικές και χρηματοοικονομικές δυνάμεις και τεράστιες προσδοκίες όσον αφορά την ελπίδα της συνέχισης του σχεδίου των ΔΕΔ. Δεν υπάρχει σημείο της Ευρώπης στο οποίο δεν συζητιούνται τα ΔΕΔ. Τα ΔΕΔ αποτελούν σήμερα εκ των πραγμάτων ένα από τα μη προβλεπόμενα κεφάλαια και κατά συνέπεια δεν υποστηρίζονται καταλλήλως από το σχέδιο Δ, το οποίο σχεδιάστηκε με σκοπό να καλύψει το χάσμα που χωρίζει την Ευρωπαϊκή Ένωση από τους πολίτες της.
<SPEAKER ID="51" LANGUAGE="EN" NAME="Bernat Joan i Marí (Verts/ALE ). –" AFFILIATION="">
<P>
Εάν δεν βελτιώσουμε τα υφιστάμενα εκπαιδευτικά μέσα και τα μέσα Ε[amp]Α σε επίπεδο κράτους μέλους της ΕΕ και σε επίπεδο υπερκρατικών φορέων, η στρατηγική της Λισαβόνας θα αποδειχτεί μεγάλη αποτυχία. 
<SPEAKER ID="52" LANGUAGE="DE" NAME="Helmuth Markov (GUE/NGL ). –" AFFILIATION="(Συγκρατημένα χειροκροτήματα)">
<P>
   Κύριε Πρόεδρε, περιττό να πούμε ότι είναι σωστοί οι στόχοι της στρατηγικής της Λισαβόνας να δημιουργηθούν 20 εκατ. θέσεις εργασίας, να έχουμε μέση ετήσια αύξηση του ΑΕγχΠ κατά 3% και να αυξηθούν στο 3% οι δαπάνες για την έρευνα και την ανάπτυξη, όμως, κύριε Lehne, το πρόβλημα δεν είναι ο ορισμός των στόχων, αλλά είναι στην πραγματικότητα η στρατηγική με την οποία σκοπεύουμε να τους πραγματοποιήσουμε
<P>
Ας εξετάσουμε τη σημερινή πραγματικότητα: έχουμε μέση οικονομική ανάπτυξη 1,5%, δημιουργήσαμε μόνο περίπου το ένα τέταρτο από τις νέες θέσεις εργασίας που ελπίζαμε – και πρόκειται για εξαιρετικά κακοπληρωμένες θέσεις εργασίας. Αυτό είναι το βασικό πρόβλημα. Εδώ και έξι χρόνια συνεχίζεται η πορεία αυτή, και οι κατευθυντήριες γραμμές που εγκρίθηκαν πρόσφατα και τώρα πρέπει να εφαρμοστούν στο πλαίσιο των εθνικών σχεδίων, το αντικατοπτρίζουν αυτό.
<SPEAKER ID="53" LANGUAGE="NL" NAME="Johannes Blokland (IND/DEM )." AFFILIATION="">
<P>
   – Κύριε Πρόεδρε, τον Μάρτιο κάθε έτους διεξάγουμε συζητήσεις για την προετοιμασία της εαρινής συνόδου κορυφής και, μετά το 2001, συζητούμε τους λόγους για τους οποίους η στρατηγική της Λισαβόνας αποτυγχάνει να επιτύχει τους στόχους που έχουν τεθεί. Η απάντηση που δινόταν σε αυτό το ερώτημα στην έκθεση Kok, το 2004, ήταν κατηγορηματική: τα κράτη μέλη οφείλουν να αναλάβουν τις ευθύνες τους και να προβούν σε μεταρρύθμιση των οικονομιών τους και του κράτους πρόνοιας, προσφέροντας έτσι περιθώρια για τη βιώσιμη ανάπτυξη και την απασχόληση. Τώρα που η οικονομική ανάπτυξη ανακάμπτει, οι αναγκαίες μεταρρυθμίσεις κινδυνεύουν να τεθούν κατά μέρος, αλλά η ανάπτυξη από μόνη της δεν επαρκεί για τη συντήρηση του κοινωνικού μας προτύπου.
<P>
Μπορεί ο κ. Επίτροπος να δηλώσει τι σκοπεύει να πράξει η Επιτροπή για να αποσοβήσει αυτόν τον κίνδυνο και να εφαρμόσει τα συμπεράσματα της έκθεσης Kok; Ευελπιστώ ότι θα συζητηθεί επίσης η περίοδος προβληματισμού, η οποία είναι απολύτως αναγκαία. Φαίνεται ότι η ελίτ της Ευρώπης αδυνατεί να συζητήσει το μέλλον της ΕΕ χωρίς το βαρίδι ενός συντάγματος το οποίο έχει ήδη απορριφθεί. Εννέα μήνες προβληματισμού έπρεπε να αρκούν για να αποφασιστεί ποια συνέχεια ενδείκνυται να δοθεί σε πρώτη φάση. 
<SPEAKER ID="54" LANGUAGE="PL" NAME="Wojciech Roszkowski (UEN )." AFFILIATION="">
<SPEAKER ID="55" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="56" LANGUAGE="NL" NAME="Marianne Thyssen (PPE-DE )." AFFILIATION="">
<P>
   – Κύριε Πρόεδρε, αξιότιμοι πρόεδροι, κυρίες και κύριοι, δεν συνηθίζω τις φιλοφρονήσεις, αλλά σε αυτή τη συζήτηση θα ήταν πραγματική αγένεια να μην εκφράσουμε την εκτίμησή μας στους συνεισηγητές, τους κκ. Lehne και Goebbels. Αξίζουν τα συγχαρητήριά μας για το σχέδιο ψηφίσματος που έχουν καταρτίσει, το οποίο είναι περισσότερο από ικανοποιητικό και το οποίο στηρίζουμε 100%.
<SPEAKER ID="57" LANGUAGE="EN" NAME="Poul Nyrup Rasmussen (PSE ). –" AFFILIATION="">
<P>
   Κύριε Πρόεδρε, ο πρόεδρος της Ομάδας μου, της Ομάδας των Σοσιαλιστών στο Ευρωπαϊκό Κοινοβούλιο, μίλησε για την αναγκαιότητα δράσης τώρα. Είναι ώρα για δράση. Θα επικεντρωθώ σε αυτό. Όλοι γνωρίζουμε ότι έχουμε μια ελαφρώς καλύτερη οικονομική ανάπτυξη, όμως η ανάπτυξη του 2,2% αντί του 2,1% ανά έτος κατά μέσο όρο δεν δημιουργεί αρκετή απασχόληση προκειμένου να μειωθεί σοβαρά η ανεργία μας που πλήττει 19,5 εκατομμύρια άτομα. Συνεπώς συμφωνώ ουσιαστικά με τον Πρόεδρο Barroso και τον Πρόεδρο του Ευρωπαϊκού Συμβουλίου. Χρειαζόμαστε περισσότερη ανάπτυξη.
<SPEAKER ID="58" LANGUAGE="SV" NAME="Nils Lundgren (IND/DEM )." AFFILIATION="">
<SPEAKER ID="59" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
Το κράτος πρόνοιας της δεκαετίας του ’80 δεν αποτελεί πλέον την απάντηση. Πρέπει να συμφιλιώσουμε ευελιξία και ασφάλεια, να βρούμε άλλους δρόμους για να δώσουμε προτεραιότητα στην απασχόληση, να αποκαταστήσουμε την εμπιστοσύνη των συμπολιτών μας στους εαυτούς τους – εμπιστοσύνη στις πολιτικές τους, εμπιστοσύνη σε μια Ευρώπη που συντονίζει το έργο της. Αυτού του είδους η εμπιστοσύνη δύναται αυθόρμητα να συντελέσει στην ανάπτυξη της μεγέθυνσης, στην άνοδο της γεννητικότητας, που αποτελεί ένα καλό βαρόμετρο της κατάστασης της κοινωνίας μας. Αυτού του είδους η εμπιστοσύνη θα μας επιτρέψει να θεωρούμε τη μετανάστευση ως μεγάλη ευκαιρία και, αντί να θέτει προσκόμματα στην ιδιωτική πρωτοβουλία, θα την απελευθερώνει, θα την ενθαρρύνει, θα την υποστηρίζει. Αυτή η αποκατεστημένη εμπιστοσύνη θα μας επιτρέψει να καταρτίζουμε καλύτερα και να κρατούμε κοντά μας τους ερευνητές μας. Όλα αυτά είναι προς το συμφέρον μιας πιο επιτυχημένης κοινωνίας της γνώσης, όταν όμως βλέπουμε τι γίνεται με το Erasmus, τότε υπάρχουν λόγοι ανησυχίας για τις προοπτικές μιας τέτοιας κοινωνίας. Πρόκειται, τέλος, για μια Ευρώπη που δεν έχει ταμπού, που συνεπώς θα τολμά να μιλά για πυρηνική ενέργεια και ενεργειακή ανεξαρτησία. Θα μπορούσα να δώσω πολλά ακόμη παραδείγματα για το τι θα μπορούσαμε να κάνουμε.
<P>
Χωρίς όμως ανάλογο προϋπολογισμό, σε τι ωφελούν τα λόγια; Μας λένε σήμερα ότι θα πρέπει να επιλέξουμε, κύριε Barroso, μεταξύ των μεγάλων διευρωπαϊκών δικτύων και του Galileo. Είναι, άραγε, αυτό δυνατόν; Απαντώ «όχι». Χρειαζόμαστε το Galileo και πρέπει να ολοκληρώσουμε την εσωτερική αγορά μέσω καλύτερων επικοινωνιών. Επιτρέψτε μου, επίσης, να πω και δυο λόγια υποστήριξης για το έργο σιδηροδρομικής σύνδεσης Λυών-Τορίνο.
<SPEAKER ID="60" LANGUAGE="SV" NAME="Jan Andersson (PSE )." AFFILIATION="">
<SPEAKER ID="61" LANGUAGE="EN" NAME="Timothy Kirkhope (PPE-DE )." AFFILIATION="">
<P>
Για δύο θέματα πιστεύω ότι το Συμβούλιο θα πρέπει να μιλήσει καθαρά και σθεναρά στα συμπεράσματά του. Υπό το πρίσμα του εγγράφου της Επιτροπής «Ώρα να ανεβάσουμε ταχύτητα», το οποίο υποβλήθηκε τον Ιανουάριο, ασφαλώς δεν είναι τώρα η ώρα να ξεμείνουν οι οδηγοί από καύσιμα. Με ευχαριστεί το γεγονός ότι ο κ. Barroso φαίνεται ότι «καίει» καύσιμα υψηλών οκτανίων και μακάρι να συνεχίσει να το κάνει για καιρό, το αυξανόμενο όμως κύμα προστατευτικής ρητορείας και προστατευτικών ενεργειών από τις κυβερνήσεις των κρατών μελών είναι απαράδεκτο. Είναι εντυπωσιακό ότι η Ευρωπαϊκή Ένωση εξακολουθεί να έχει ακόμη κυβερνήσεις προσκολλημένες σε μια απηρχαιωμένη προστατευτική νοοτροπία και στην προώθηση του οικονομικού και βιομηχανικού πατριωτισμού.
<P>
Φοβάμαι ότι επί του παρόντος ότι δεν έχει ληφθεί ακόμη απόφαση. Καλώ μετ’ επιτάσεως το Ευρωπαϊκό Συμβούλιο να επιδείξει την ίδια ζέση και αποφασιστικότητα με τον κ. Barroso. Το καλώ να αποφύγει τη συνήθη υπεκφυγή στη συνεδρίαση στα τέλη του μήνα και να αναλάβει πραγματικά ηγετικό ρόλο. Θα μπορέσουμε τότε να το κρίνουμε βάσει της αποφασιστικότητάς του και εν συνεχεία να εκδώσουμε την ετυμηγορία μας. 
<SPEAKER ID="62" LANGUAGE="DE" NAME="Maria Berger (PSE ). –" AFFILIATION="">
<P>
   Κύριε Πρόεδρε, ακόμα και ο κ. Poettering αναγκάστηκε σήμερα να επικρίνει στην εισαγωγική του δήλωση την εκπροσώπηση της αυστριακής Προεδρίας –συγκεκριμένα την απουσία του καγκελάριου Schüssel– και ίσως αυτή η απουσία να έχει να κάνει και με το ότι το μήνυμα που είχε να μας δώσει η αυστριακή Προεδρία δεν ήταν ούτε κάτι για το οποίο μπορεί κανείς να καυχηθεί ούτε καν ικανοποιητικό. Ένα τέτοιο άχαρο καθήκον το αφήνει κανείς ευχαρίστως σε άλλους.
<SPEAKER ID="63" LANGUAGE="EN" NAME="Jacek Emil Saryusz-Wolski (PPE-DE ). –" AFFILIATION="">
<SPEAKER ID="64" LANGUAGE="EN" NAME="Gary Titley (PSE ). –" AFFILIATION="">
<P>
Τέλος, 13 χρόνια μετά τη δημιουργία της ενιαίας αγοράς, είναι καιρός να δεχτούμε ότι υπάρχει μια ευρωπαϊκή ενιαία αγορά η οποία απαιτεί ευρωπαίους πρωταθλητές, όχι εθνικούς πρωταθλητές.
<SPEAKER ID="65" LANGUAGE="NL" NAME="Ria Oomen-Ruijten (PPE-DE )." AFFILIATION="">
<P>
Έχουμε σχεδιάσει τα ευρωπαϊκά διαρθρωτικά προγράμματα κατά τέτοιο τρόπο ώστε να διασφαλίζεται ότι τα τρία τέταρτα, ή 55 δισ., θα διατεθούν για την επίτευξη των στόχων της Λισαβόνας και, αν δεν επαρκούν οι πόροι για τα προγράμματα αυτά ή αν τα κράτη μέλη δεν είναι διατεθειμένα να συνεισφέρουν, τότε οφείλω να επισημάνω ότι η ανάπτυξη και η απασχόληση σύμφωνα με τη στρατηγική της Λισαβόνας δεν πρόκειται να επιτευχθούν.
<SPEAKER ID="66" LANGUAGE="CS" NAME="Libor Rouček (PSE )." AFFILIATION="">
<SPEAKER ID="67" LANGUAGE="EN" NAME="John Bowis (PPE-DE ). –" AFFILIATION="">
<SPEAKER ID="68" LANGUAGE="HU" NAME="Edit Herczog (PSE )." AFFILIATION="">
<P>
   – Κύριε Πρόεδρε, στις 15 Μαρτίου η Ουγγαρία μνημονεύει τον αγώνα για την ελευθερία και την επανάσταση του 1848. Εκ των υστέρων, μπορούμε να πούμε ότι τα διαρκή επιτεύγματα της επανάστασης υπήρξαν η αλλαγή του οικονομικού συστήματος, η ελευθερία των ανθρώπων και η μακροπρόθεσμη ανταγωνιστικότητα της χώρας.
<P>
Η στρατηγική της Λισαβόνας δεν είναι απλώς ένα πενταετές πρόγραμμα, αλλά το θεμέλιο της ανταγωνιστικότητας και της επιβίωσής μας τα επόμενα 100-150 χρόνια. Το 1848, οι πολιτικοί αντελήφθησαν το μήνυμα των καιρών και ηγήθηκαν της αλλαγής. Καλώ το Συμβούλιο, την Επιτροπή, το Κοινοβούλιο και τους πρωθυπουργούς που προετοιμάζονται για την εαρινή σύνοδο κορυφής να αντιληφθούν επιτέλους και να κάνουν πράξη το μήνυμα του 21ου αιώνα. Αυτή την προσδοκία έχουμε ως ευρωπαίοι πολίτες. 
<SPEAKER ID="69" LANGUAGE="IT" NAME="Vito Bonsignore (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, τον Μάρτιο του 2000 οι ευρωπαίοι ηγέτες αποφάσισαν τι έπρεπε να είναι η Ευρώπη το 2010. Είχαν κατανοήσει ότι οι παρεμβάσεις των μεμονωμένων κρατών μελών θα ήταν ακόμη πιο αποτελεσματικές εάν είχαν τη συλλογική υποστήριξη των άλλων κρατών μελών.
<SPEAKER ID="70" LANGUAGE="FI" NAME="Reino Paasilinna (PSE )." AFFILIATION="">
<P>
Οι σκανδιναβικές χώρες, όμως, διατηρούν σε υψηλά επίπεδα την ανταγωνιστικότητά τους, το κράτος πρόνοιας και μια εκτεταμένη βάση γνώσεων. Αυτή είναι η κατάσταση που επικρατεί τώρα. Θέλω να ρωτήσω τον κ. Barroso, Πρόεδρο της Ευρωπαϊκής Επιτροπής, εάν διαθέτετε το μεσογειακό ταμπεραμέντο να μεταφέρετε αυτό το παράδειγμα σε όσους συνεχίζουν να φοβούνται τις τολμηρές λύσεις που εμείς υιοθετήσαμε πριν από πολύν καιρό. Δεν αναποδογύρισαν τις κοινωνίες μας, ενώ ούτε καν οι ψυχροί χειμώνες δεν μας έκαναν να αλλάξουμε κατεύθυνση. Με άλλα λόγια, είναι εφικτό· και γιατί όχι άλλωστε; 
<SPEAKER ID="71" LANGUAGE="SV" NAME="Gunnar Hökmark (PPE-DE )." AFFILIATION="">
<SPEAKER ID="72" LANGUAGE="PT" NAME="Edite Estrela (PSE )." AFFILIATION="">
<P>
   – Κύριε Πρόεδρε, κύριε Barroso, θέλω απλώς να διατυπώσω δύο επισημάνσεις. Προκειμένου να επιτευχθούν οι στόχοι της ανάπτυξης και της δημιουργίας θέσεων εργασίας, η ενσωμάτωση της διάστασης του φύλου στη στρατηγική της Λισαβόνας πρέπει να ενισχυθεί, ιδίως στο πλαίσιο των γενικών κατευθυντηρίων γραμμών για την οικονομική πολιτική και την απασχόληση. Πρέπει να αυξήσουμε το ποσοστό απασχόλησης των γυναικών, να σχεδιάσουμε μια στρατηγική ενεργού γήρανσης και να οικοδομήσουμε μια κοινωνία η οποία θα χαρακτηρίζεται από τη διά βίου μάθηση.
<SPEAKER ID="73" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, υπόσχομαι να είμαι όσο γίνεται πιο σύντομος. Έγιναν πολλές σημαντικές και ενδιαφέρουσες παρατηρήσεις για το θέμα και μπορώ να διαβεβαιώσω τόσο τον κ. Poettering όσο και την κ. Berger ότι ο καγκελάριος παρακολουθεί συστηματικά, παρά την απουσία του, τα όσα λέει το Ευρωπαϊκό Κοινοβούλιο. Αυτά φυσικά θα παίξουν σημαντικό ρόλο και στην προετοιμασία. Θα ήθελα να πω στην κ. Berger πως το γεγονός ότι σήμερα βρίσκομαι εγώ εδώ δεν πρέπει να ερμηνευτεί ως έλλειψη φιλοδοξίας, το αντίθετο: η αυστριακή Προεδρία φιλοδοξεί να επιτύχει μαζί με την Επιτροπή σπουδαία πράγματα προς το συμφέρον των ευρωπαίων πολιτών.
<P>
Μπορώ επίσης να πω στον κ. Schulz ότι φυσικά κατανοούμε πως πρέπει να χρησιμοποιηθούν οι κατάλληλοι οικονομικοί πόροι. Δεν πρόκειται μόνο για ευρωπαϊκούς, αλλά και για εθνικούς πόρους, και το σημαντικό είναι η ποιότητα και η αποδοτικότητά τους. Δεν πρέπει να κοιτάμε πάντα μόνο το ύψος των πόρων, αλλά και το να διατίθενται στα σωστά σημεία. 
<P>
Κύριε Watson, συμφωνώ ασφαλώς μαζί σας ότι υπάρχουν πολλά θέματα τα οποία το Ευρωπαϊκό Συμβούλιο οφείλει να αντιμετωπίσει, αλλά σε περιορισμένο χρόνο δεν μπορούν να αντιμετωπιστούν τα πάντα.
<P>
 Στην κ. Harms θα ήθελα να πω ότι ασφαλώς η αειφορία διαδραματίζει πολύ σημαντικό ρόλο στην Ευρωπαϊκή Ένωση. Επιτρέψτε μου να υπενθυμίσω στο Σώμα ότι η στρατηγική για την αειφορία θα έχει αναθεωρηθεί πριν από τα μέσα του 2006. Μπορώ να σας διαβεβαιώσω ότι η αειφορία διαδραματίζει, φυσικά, σημαντικό ρόλο και σε όλες τις προσπάθειες που καταβάλλουν το Συμβούλιο και η Επιτροπή.
<P>
Θέλω επίσης να πω κάτι στον κ. Bonde. Θέλω να αντικρούσω με έμφαση την άποψη ότι τα κράτη που θέλουν να συνεχίσουν να ασκούν τα κυρίαρχα δικαιώματά τους συνεχίζοντας τη διαδικασία επικύρωσης της συνταγματικής συνθήκης ενεργούν παράνομα.
<P>
Μπορεί κάλλιστα, κύριε Kirkhope, το Συμβούλιο να μην λειτουργεί με καύσιμα υψηλών οκτανίων, σε αντίθεση με τον Πρόεδρο της Επιτροπής. Ίσως λειτουργούμε περισσότερο με βιοκαύσιμα, σύμφωνα με το πνεύμα του καιρού μας. 
<P>
 Πολλοί ομιλητές ανέφεραν, σε αυτό το πλαίσιο, και την πρωτοβουλία της Επιτροπής για τη βελτίωση της νομοθεσίας. Θα ήθελα να ευχαριστήσω ιδιαίτερα τον Επίτροπο Verheugen, που είναι σήμερα μαζί μας, και να τον ενθαρρύνω να συνεχίσει αυτήν την πρωτοβουλία, γιατί είναι ένα είδος πρωτοβουλίας που το καταλαβαίνουν οι πολίτες και που φέρνει και πάλι την Ευρωπαϊκή Ένωση κοντά τους.
<P>
Ο κ. Rasmussen και άλλοι έθιξαν το θέμα της «flexicurity». Μπορώ να επιβεβαιώσω και να υπογραμμίσω ότι πρόκειται εδώ για ευελιξία μέσω της ασφάλειας ως ένα γενικό υπόδειγμα για μεταρρυθμίσεις στα πεδία του εργατικού δικαίου και της κοινωνικής πολιτικής. Φυσικά, το ζητούμενο είναι να επιτευχθεί μία ισορροπημένη σχέση ευελιξίας και ασφάλειας στις ευρωπαϊκές αγορές εργασίας. 
<P>
 Κύριε Titley, συμφωνώ μαζί σας ότι χρειάζεται δράση, διότι αυτό θα πείσει τους πολίτες μας. Εμείς, μαζί με την Επιτροπή, είμαστε αποφασισμένοι να λάβουμε τα κατάλληλα μέτρα για την ανάληψη αυτής της δράσης.
<SPEAKER ID="74" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
Όταν μιλάμε για ανάπτυξη στην Ευρώπη του 21ου αιώνα, δεν μπορούμε παρά να μιλάμε για αειφόρο, κοινωνικά αποδεκτή και οικολογικά υπεύθυνη ανάπτυξη. Οτιδήποτε άλλο σημαίνει πως δεν μάθαμε τίποτα από τις προηγούμενες δεκαετίες. Σας παρακαλώ να το καταλάβετε επιτέλους αυτό. Όταν η Επιτροπή μιλάει για ανάπτυξη, εννοεί την αειφόρο ανάπτυξη, στην οποία συμπεριλαμβάνεται η περιβαλλοντική καινοτομία, η ενεργειακή απόδοση, ο ανταγωνισμός για καλύτερη ποιότητα και οπωσδήποτε όχι ο ανταγωνισμός για χαμηλότερες κοινωνικές και περιβαλλοντικές προδιαγραφές ή για χαμηλότερους μισθούς. Ελπίζω ότι αυτό ξεκαθαρίστηκε τώρα μια για πάντα.
<SPEAKER ID="75" LANGUAGE="DE" NAME="Martin Schulz (PSE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα να ευχαριστήσω θερμά τον Επίτροπο Verheugen για την ομιλία του, που ήταν εξαίρετη. Μπόρεσα να την ακούσω με τα ακουστικά. Πρέπει όμως να πω πως αν δεν τα είχα χρησιμοποιήσει, κύριε Πρόεδρε, δεν θα την είχα καταλάβει, μολονότι υπάρχουν εδώ μεγάφωνα.
<SPEAKER ID="76" LANGUAGE="" NAME="Πρόεδρος." AFFILIATION="">
<P>
Έχω λάβει δύο προτάσεις ψηφίσματος(1), οι οποίες κατατέθηκαν σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί την Τετάρτη, στις 12.00. 
<SPEAKER ID="77" LANGUAGE="" NAME="" AFFILIATION="Αντιπροέδρου">
<SPEAKER ID="78" LANGUAGE="EN" NAME="Sarah Ludford (ALDE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα να θίξω ένα μικρό θέμα ρουτίνας. Ορισμένοι από εμάς δεν έχουμε λάβει ηλεκτρονικά μηνύματα από τις 11 η ώρα σήμερα το πρωί, παρά μόνον μέσω webmail. Δεν γνωρίζω πόσους αφορά αυτό, επειδή υπάρχουν περισσότεροι από ένας εξυπηρετητές. Ωστόσο, ένας εξυπηρετητής είναι εκτός λειτουργίας και ήταν εκτός λειτουργίας για κάποιο διάστημα χθες το πρωί επίσης. Πιστεύω ότι αυτό είναι ένα πρόβλημα που αφορά ειδικά το Στρασβούργο, δίνοντάς μας έτσι άλλον έναν λόγο να χαιρόμαστε που ερχόμαστε εδώ.
<SPEAKER ID="79" LANGUAGE="" NAME="Πρόεδρος. –" AFFILIATION="">
<P>
   Θα το λάβουμε υπόψη, κυρία Ludford. 
<SPEAKER ID="80" LANGUAGE="SV" NAME="Carl Schlyter (Verts/ALE )." AFFILIATION="">
<P>
   – Κύριε Πρόεδρε, θέλω να επικαλεστώ το άρθρο 140 του Κανονισμού του Ευρωπαϊκού Κοινοβουλίου. Σύμφωνα με το εν λόγω άρθρο, έχουμε δικαίωμα άμεσης πρόσβασης στο εσωτερικό σύστημα πληροφορικής του Κοινοβουλίου για να συμβουλευόμαστε διάφορα έγγραφα. Σας παρακαλώ να αναθεωρήσετε τη συμφωνία με την ιδιωτική εταιρεία η οποία υποτίθεται ότι παρέχει αυτή την υπηρεσία. Εξυπηρετεί τόσο τα δημοκρατικά όσο και τα οικονομικά μας συμφέροντα να το πράξουμε. 
<SPEAKER ID="81" LANGUAGE="" NAME="Πρόεδρος. –" AFFILIATION="Γραπτές δηλώσεις (άρθρο 142)">
<SPEAKER ID="82" LANGUAGE="EN" NAME="Richard Corbett (PSE ). –" AFFILIATION="">
<SPEAKER ID="83" LANGUAGE="FR" NAME="Dominique Vlasto (PPE-DE ). –" AFFILIATION="">
<SPEAKER ID="84" LANGUAGE="" NAME="Πρόεδρος. –" AFFILIATION="(Για τα αποτελέσματα και λοιπές πληροφορίες επί της ψηφοφορίας: βλ. Συνοπτικά Πρακτικά)">
<SPEAKER ID="85" LANGUAGE="" NAME="" AFFILIATION="- Eπί της τροπολογίας 136, δεύτερο μέρος:">
<SPEAKER ID="86" LANGUAGE="DE" NAME="Ingeborg Gräßle (PPE-DE )," AFFILIATION="εισηγήτρια">
<SPEAKER ID="87" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="88" LANGUAGE="DE" NAME="Ingeborg Gräßle (PPE-DE )," AFFILIATION="εισηγήτρια">
<P>
   Κύριε Πρόεδρε, ζητώ την αναβολή της ψηφοφορίας για το ψήφισμα νομοθετικού περιεχομένου βάσει του άρθρου 53, παράγραφος 1 του Κανονισμού. 
<SPEAKER ID="89" LANGUAGE="" NAME="" AFFILIATION="(Το Σώμα εγκρίνει την αίτηση αναπομπής στην επιτροπή)">
<SPEAKER ID="90" LANGUAGE="" NAME="" AFFILIATION="-Eπί της τροπολογίας 1 στην παράγραφο 12:">
<SPEAKER ID="91" LANGUAGE="EN" NAME="Eija-Riitta Korhola (PPE-DE ). –" AFFILIATION="">
<SPEAKER ID="92" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="93" LANGUAGE="" NAME="" AFFILIATION="- Eπί της παραγράφου 9:">
<SPEAKER ID="94" LANGUAGE="FR" NAME="Roselyne Bachelot-Narquin (PPE-DE ). –" AFFILIATION="">
<P>
   Κύριε Πρόεδρε, θέλω να υποβάλω μια τροπολογία για να διευκρινιστούν τα πράγματα. Πράγματι, θα δημιουργηθεί ένα ταμείο υποστήριξης προς τους εργαζομένους που πλήττονται από τις αναδιαρθρώσεις. Στην έκθεση του κ. Cottigny αναφέρεται ως ταμείο προσαρμογής στην οικονομική ανάπτυξη και προτείνω να επανέλθουμε στην ονομασία που χρησιμοποιεί η Ευρωπαϊκή Επιτροπή: ευρωπαϊκό ταμείο προσαρμογής στην παγκοσμιοποίηση, προς αποφυγή σύγχυσης. 
<SPEAKER ID="95" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="96" LANGUAGE="" NAME="" AFFILIATION="- Eπί της παραγράφου 47, δεύτερο μέρος:">
<SPEAKER ID="97" LANGUAGE="EN" NAME="Anne E. Jensen (ALDE ). –" AFFILIATION="">
<P>
   Κύριε Πρόεδρε, η Ομάδα μου θα ήθελε να προτείνει μια προφορική τροπολογία σε αυτήν την παράγραφο. Η ψηφοφορία μας κατά τμήματα αφορά τη διαγραφή του χρονικού ορίου. Θα θέλαμε αντί αυτού να εισαγάγουμε την πρόταση: «το οποίο πρέπει να τεθεί σε ισχύ το ταχύτερο δυνατό». Αυτή η προσθήκη γίνεται προς συμμόρφωση με τη διατύπωση που θα προταθεί στην έκθεση απαλλαγής του 2004, στην παράγραφο 55. 
<SPEAKER ID="98" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="99" LANGUAGE="" NAME="" AFFILIATION="- Επί της τροπολογίας 24:">
<SPEAKER ID="100" LANGUAGE="FR" NAME="Robert Goebbels (PSE ). –" AFFILIATION="">
<P>
   Κύριε Πρόεδρε, θέλω καταρχάς να παρέμβω για να προτείνω την απόσυρση της τροπολογίας 1, που απορρίφθηκε τελικά. Σε ό,τι αφορά την τροπολογία αριθ. 24, θέλω να προτείνω στους συναδέλφους των Φιλελευθέρων να αλλάξουν μια λέξη μέσω μιας προφορικής τροπολογίας. Πρόκειται για αντικατάσταση του όρου «παιδεία» από τον όρο «ανώτατη παιδεία», διότι εν προκειμένω στοχεύουμε στη συνεργασία μεταξύ έρευνας, ιδιωτικού τομέα και ανώτατης εκπαίδευσης. Νομίζω πως μπορώ να πω ότι υποβάλλω αυτή την τροπολογία εξ ονόματος του κ. Lehne και του κ. Lambsdorff, που επίσης συμφωνεί. 
<SPEAKER ID="101" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="102" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<SPEAKER ID="103" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="104" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
   . – Ενόψει της μεταρρύθμισης της κοινής αλιευτικής πολιτικής, έχει καταστεί ζωτική η σημασία της ενημέρωσης του κανονισμού αριθ. 3690/93 της 20ής Δεκεμβρίου 1993. Οι πληροφορίες ως προς τα αλιευτικά σκάφη πρέπει να είναι σύμφωνες με τους νέους κανόνες σχετικά με τη διαχείριση της διατήρησης των αλιευτικών αποθεμάτων, προκειμένου να διασφαλιστεί η συμμόρφωση προς τη βασική αρχή της «διαχείρισης της αλιευτικής προσπάθειας».
<SPEAKER ID="105" LANGUAGE="SV" NAME="Charlotte Cederschiöld, Christofer Fjellner, Gunnar Hökmark και Anna Ibrisagic (PPE-DE )," AFFILIATION="γραπτώς">
<SPEAKER ID="106" LANGUAGE="SV" NAME="Lena Ek (ALDE )," AFFILIATION="γραπτώς">
<P>
   . – Χάρη στην έκθεση ιδίας πρωτοβουλίας της κ. Hazan σχετικά με την αξιολόγηση του ευρωπαϊκού εντάλματος σύλληψης, μπορούμε να ενισχύσουμε περαιτέρω την ασφάλεια δικαίου της οποίας απολαύουν οι πολίτες μας. Στην έκθεση επισημαίνονται οι βελτιώσεις που έχουν επέλθει. Επιθυμώ, ωστόσο, να υπογραμμίσω τα προβλήματα που αναφέρονται στην έκθεση και τα οποία εξακολουθούν να θέτουν εμπόδια στην εγγύηση της ασφάλειας δικαίου.
<SPEAKER ID="107" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="108" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . – Όπως επισημάναμε το 2001, η Επιτροπή κατέθεσε προτάσεις, με το πρόσχημα της καταπολέμησης της τρομοκρατίας, στις οποίες υποστηριζόταν ο υπερεθνικός χειρισμός καίριων πτυχών της δικαιοσύνης, παρακάμπτοντας έτσι την αναγκαία συνεργασία μεταξύ των κρατών μελών και τα ισχύοντα νομικά μέσα όπως η διαδικασία έκδοσης. Αυτό ισοδυναμούσε με πλήγμα κατά της κυριαρχίας των κρατών μελών και του καθήκοντός τους να διασφαλίζουν τα δικαιώματα των πολιτών τους.
<P>
Είναι σημαντικό το γεγονός ότι το γερμανικό Συνταγματικό Δικαστήριο αποφάσισε την ακύρωση της νομοθεσίας για τη μεταφορά του ευρωπαϊκού εντάλματος σύλληψης και ότι, ενόψει της εν λόγω απόφασης, μια σειρά κρατών μελών έχουν επαναφέρει τη χρήση των διαδικασιών έκδοσης. Η εισηγήτρια επικρίνει αυτές τις αποφάσεις και υποστηρίζει την ενεργοποίηση της «γέφυρας» στην οποία αναφέρεται το άρθρο 42 της Συνθήκης ΕΕ, ενσωματώνοντας έτσι το ευρωπαϊκό ένταλμα σύλληψης στον πρώτο πυλώνα. 
<SPEAKER ID="109" LANGUAGE="FR" NAME="Marine Le Pen (NI )," AFFILIATION="γραπτώς">
<P>
Αυτό το ένταλμα σύλληψης δημιουργήθηκε βεβιασμένα, ως αντίδραση στις επιθέσεις της 11ης Σεπτεμβρίου, οι δε αρχηγοί κρατών και κυβερνήσεων της Ευρωπαϊκής Ένωσης δεν δίστασαν, στο όνομα της φροντίδας της επικοινωνιακής τους εικόνας μάλλον, αντί να προσπαθούν να επιδείξουν σωφροσύνη και ευθύνη, να ξεπουλήσουν τις ατομικές ελευθερίες και τα δικαιώματα υπεράσπισης του καθενός.
<SPEAKER ID="110" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="111" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="112" LANGUAGE="DE" NAME="Tobias Pflüger (GUE/NGL )," AFFILIATION="γραπτώς">
<P>
   . Ο ενθουσιασμός που προκλήθηκε από την έκθεση Hazan για το ευρωπαϊκό ένταλμα σύλληψης, η οποία εγκρίθηκε σήμερα με μεγάλη πλειοψηφία στο Ευρωπαϊκό Κοινοβούλιο, είναι εντελώς ακατανόητος. Άκρως απαράδεκτο είναι το γεγονός ότι συνιστάται να μην απαιτείται από τον δικαστή που εκτελεί το ευρωπαϊκό ένταλμα σύλληψης να εξετάσει συστηματικά τη συμφωνία του με τα θεμελιώδη δικαιώματα. Αλλά και γενικά, το ζητούμενο είναι κυρίως η κατάργηση των δικαστικών ελέγχων. Με την απόφαση αυτήν, η Ευρώπη συνεχίζει να ακολουθεί έναν λάθος δρόμο που αντιτίθεται στα θεμελιώδη δικαιώματα. Αν εφαρμοστεί η αρχή της αμοιβαίας αναγνώρισης δικαστικών και εξωδικαστικών αποφάσεων εν τη απουσία ενιαίων προδιαγραφών, τα θεμελιώδη δικαιώματα στην Ευρωπαϊκή Ένωση θα χάσουν, γιατί έτσι οι κατηγορούμενοι θα κινδυνεύουν να συνθλιβούν ανάμεσα στα εντελώς διαφορετικά ποινικά συστήματα που υπάρχουν στην Ευρωπαϊκή Ένωση.
<SPEAKER ID="113" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="114" LANGUAGE="FR" NAME="Robert Goebbels (PSE )," AFFILIATION="γραπτώς">
<P>
   Απείχα της ψηφοφορίας επί της έκθεσης Grässle που στοχεύει στη μεταρρύθμιση του Δημοσιονομικού Κανονισμού. Εκτιμώ ότι αντί να διευρύνει την ευθύνη των διαχειριστικών οργάνων, κάτι που συνεπάγεται μεγαλύτερη ευελιξία και σαφέστερους κανόνες, το Ευρωπαϊκό Κοινοβούλιο επιτείνει τον περίπλοκο και γραφειοκρατικό χαρακτήρα. Όλα αυτά δεν εξυπηρετούν την αποτελεσματικότητα της κοινοτικής δράσης και δεν οδηγούν σε καλύτερη διαχείριση των πόρων της Ένωσης.
<P>
Δεν γνωρίζω καμία άλλη δημόσια οντότητα, πόσο δε μάλλον ιδιωτική, όπου το 40% του προσωπικού να εμπλέκεται στην οικονομική και ελεγκτική διαχείριση. Η Ένωση θα διαθέτει προσεχώς περισσότερους ελεγκτές παρά ελεγχόμενους. 
<SPEAKER ID="115" LANGUAGE="FR" NAME="Jean-Claude Martinez (NI )," AFFILIATION="γραπτώς">
<P>
Αν απαιτούνται ογκώδη εγχειρίδια για την κατανόηση αυτού του κανονισμού, αν χρειάστηκε η δημιουργία «γραφείου υποστήριξης» για να συνδράμει σε καθημερινή βάση δημοσίους υπαλλήλους χαμένους στον δαίδαλο των διαδικασιών του, αν οι επιχειρήσεις, τα ινστιτούτα, οι οργανισμοί, οι αγρότες, οι πολίτες δεν μπορούν να επωφεληθούν του συνόλου των επιχορηγήσεων ούτε να συμμετάσχουν σε όλες τις αγορές, αυτό συμβαίνει πολύ απλά διότι ο Δημοσιονομικός Κανονισμός βασίζεται στη θεμελιώδη φιλοσοφική αρχή που διέπει συνολικά την ευρωπαϊκή ολοκλήρωση: την αρχή του καπνού και των καθρεπτών, που ο ιταλός κεφαλαιούχος Puviani αποκαλούσε, το 1905, αρχή των οικονομικών αυταπατών και συνίσταται στην απόκρυψη της αλήθειας μέσω της πολυπλοκότητας, εν προκειμένω της ευρωπαϊκής. 
<SPEAKER ID="116" LANGUAGE="EN" NAME="Proinsias De Rossa (PSE )," AFFILIATION="γραπτώς">
<P>
Έως 800 000 γυναίκες πέφτουν θύματα εμπορίας κάθε χρόνο, 100 000 εξ αυτών στην Ευρωπαϊκή Ένωση. Αυτή είναι μία από τις πιο σοβαρές παραβιάσεις ανθρωπίνων δικαιωμάτων στον κόσμο σήμερα. Οι οργανωμένοι εγκληματίες προετοιμάζονται τώρα να εκμεταλλευτούν το Παγκόσμιο Κύπελλο. Χιλιάδες φτωχές γυναίκες θα παρασυρθούν στη Γερμανία με ψεύτικες υποσχέσεις για εργασία, μόνο για να εξαναγκαστούν στην πορνεία και σε μια ζωή αθλιότητας.
<SPEAKER ID="117" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="118" LANGUAGE="" NAME="Διαμάντω Μανωλάκου (GUE/NGL )," AFFILIATION="γραπτώς">
<SPEAKER ID="119" LANGUAGE="EN" NAME="David Martin (PSE )," AFFILIATION="γραπτώς">
<P>
Εκτός από την ενημέρωση του ευρέος κοινού, το ψήφισμα καλεί τη Διεθνή Ολυμπιακή Επιτροπή και τις αθλητικές ενώσεις, συμπεριλαμβανομένης της FIFA, της UEFA, της Γερμανικής Ένωσης Ποδοσφαίρου και άλλων, καθώς και αθλητές και αθλήτριες, να υποστηρίξουν την εκστρατεία «Κόκκινη κάρτα» και να καταδικάσουν απερίφραστα την εμπορία ανθρώπων και την καταναγκαστική πορνεία. 
<SPEAKER ID="120" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   Ψηφίζοντας υπέρ αυτού του ψηφίσματος με ανησυχεί το γεγονός ότι ειδικά το Παγκόσμιο Κύπελλο της FIFA δημιουργεί μείζονα και απαράδεκτη αύξηση της εμπορίας γυναικών. Για την αντιμετώπιση αυτών των περιστατικών, και γενικότερα, η Επιτροπή και άλλοι θα πρέπει να διασφαλίσουν ότι προτεραιότητα πρέπει να είναι η αντιμετώπιση των συμμοριών που εξωθούν τις γυναίκες σε αυτές τις καταστάσεις, αντί των «ηπιότερων επιλογών» στόχευσης συχνά ευάλωτων γυναικών που εξωθούνται στη σεξουαλική δουλεία. 
<SPEAKER ID="121" LANGUAGE="SV" NAME="Jonas Sjöstedt και Eva-Britt Svensson (GUE/NGL )," AFFILIATION="γραπτώς">
<SPEAKER ID="122" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Υπερψήφισα το κοινό ψήφισμα για το τέταρτο Παγκόσμιο Φόρουμ για το Νερό, που διεξάγεται στο Μεξικό από 16 ως 22 Μαρτίου 2006, επειδή θεωρώ ότι το νερό θα είναι ένα από τα μείζονα θέματα της ευημερίας των συμπολιτών μας και της ειρήνης στον κόσμο. Η Ευρωπαϊκή Ένωση δεν θα μπορούσε να απουσιάζει από αυτή την παγκόσμια πρόκληση, που συνίσταται στο να δώσει στους ανθρώπους τη δυνατότητα να έχουν πρόσβαση σε αυτόν τον πολύτιμο φυσικό πόρο, το νερό. Έχουμε μια συλλογική ευθύνη να παρακολουθήσουμε αυτό το ζήτημα που επηρεάζει τα θεμελιώδη δικαιώματα των ανθρώπων, των ζώων και των φυτών. Την ίδια ώρα, αναρωτιέμαι μήπως ήλθε η στιγμή να εξετάσουμε αν η Ένωση πρέπει να στοχαστεί σχετικά με μια συνολική ευρωπαϊκή πολιτική για το νερό προκειμένου να εγγυηθεί σε σταθερή και ανανεώσιμη βάση την παροχή του, σε ικανοποιητική ποιότητα και ποσότητα, προς τους πολίτες της Ένωσης, όπου κι αν βρίσκονται στην επικράτεια της ΕΕ. Θεωρώ ότι η Επιτροπή πρέπει να επισπεύσει την υποβολή, ενώπιον του Ευρωπαϊκού Κοινοβουλίου και του Ευρωπαϊκού Συμβουλίου, της έκθεσης δυνάμει του άρθρου 18 παρ. 1 της οδηγίας 2000/60/ΕΚ του Ευρωπαϊκού Κοινοβουλίου και του Ευρωπαϊκού Συμβουλίου της 23ης Οκτωβρίου 2000 για τη θέσπιση πλαισίου κοινοτικής δράσης στον τομέα της πολιτικής των υδάτων. 
<SPEAKER ID="123" LANGUAGE="" NAME="Διαμάντω Μανωλάκου (GUE/NGL )," AFFILIATION="γραπτώς">
<P>
Η ΕΕ προωθεί την πολιτική απελευθέρωση των υπηρεσιών στα πλαίσια της Λισαβόνας. Συμφώνησε με τα άλλα ιμπεριαλιστικά κέντρα στις διαπραγματεύσεις του ΠΟΕ για τις υπηρεσίες (GATS).
<SPEAKER ID="124" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, σε μια περίοδο όπου αυξάνονται τα μερίσματα και τα κέρδη, και μαζί τους οι αμοιβές των μάνατζερ, μειώνεται, αντίθετα, ο αριθμός των θέσεων εργασίας. Σε ολόκληρη την Ευρώπη, οι θέσεις που πλήττονται από αναδιαρθρώσεις είναι πενταπλάσιες από εκείνες που πλήττονται από την αφερεγγυότητα. Μόνο στην Αυστρία, τα τελευταία χρόνια υπολογίζεται ότι χάθηκαν 15 000-20 000 θέσεις εργασίας επειδή μεταφέρθηκαν στα νέα κράτη μέλη. Η αναδιάρθρωση είναι το θαυματουργό μέσον με το οποίο οι σημερινές επιχειρήσεις θέλουν να παρουσιάσουν γρήγορες επιτυχίες, τουλάχιστον στα χαρτιά. Στον δημόσιο τομέα έγιναν, και εξαιτίας των οδηγιών της ΕΕ, πολύ περισσότερες αναδιαρθρώσεις από ό,τι στον ιδιωτικό.
<SPEAKER ID="125" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<SPEAKER ID="126" LANGUAGE="FR" NAME="Jean Louis Cottigny (PSE )," AFFILIATION="γραπτώς">
<SPEAKER ID="127" LANGUAGE="FR" NAME="Brigitte Douay (PSE )," AFFILIATION="γραπτώς">
<P>
Αυτός είναι ο για τον οποίον υπερψήφισα με θέρμη την έκθεση Cottigny για τις αναδιαρθρώσεις και την απασχόληση. Εύχομαι, πραγματικά, Συμβούλιο και Επιτροπή να υποστηρίξουν τις προτάσεις της και αυτές να οδηγήσουν σε πρακτικά μέτρα. Η Ευρωπαϊκή Ένωση πρέπει να δημιουργήσει εργαλεία για να προβλέπει καλύτερα τις αναδιαρθρώσεις, να προσαρμόσει τις απαντήσεις και να ενισχύσει τον ρόλο των κοινωνικών εταίρων.
<SPEAKER ID="128" LANGUAGE="SV" NAME="Lena Ek και Cecilia Malmström (ALDE )," AFFILIATION="γραπτώς">
<P>
   . – Στην έκθεση σχετικά με τις αναδιαρθρώσεις και την απασχόληση, ο εισηγητής, κ. Cottigny, υιοθετεί την ίδια ατυχή στάση η οποία χαρακτηρίζει επίσης την έκθεση σχετικά με τις μετεγκαταστάσεις στο πλαίσιο της περιφερειακής ανάπτυξης, η ψηφοφορία επί της οποίας διεξήχθη εχθές. Καταψηφίσαμε αυτά τα μέτρα οικονομικού προστατευτισμού εχθές και το ίδιο θα πράξουμε σήμερα. Για μία ακόμη φορά, εκφράζουμε τη σταθερή μας πεποίθηση ότι δεν πρέπει το κράτος ή η ΕΕ να επιβάλλουν στις εταιρείες τους τρόπους με τους οποίους θα επιδιώξουν την αναδιάρθρωσή τους. Τούτου λεχθέντος, είναι προφανές ότι δεν πρέπει να στρουθοκαμηλίζουμε και να υποκρινόμαστε ότι οι αναδιαρθρώσεις και οι μετεγκαταστάσεις επιχειρήσεων δεν επηρεάζουν σε ορισμένες περιπτώσεις τους κατοίκους και τις βασικές κοινωνικές συνθήκες στις περιοχές τις οποίες αφορούν. Στηρίζουμε το αίτημα εντατικοποίησης του διαλόγου μεταξύ των κοινωνικών εταίρων ως προς τα θέματα αυτά, αλλά μπορούμε να αντισταθμίσουμε τις αρνητικές επιπτώσεις των αναδιαρθρώσεων με άλλους τρόπους, εκτός της ανάσχεσης της ανάπτυξης του ιδιωτικού τομέα. Οφείλουμε, απεναντίας, να στρέψουμε τις προσπάθειές μας στη βελτίωση των βασικών προϋποθέσεων για τη δημιουργία μεγαλύτερου αριθμού σταθερών θέσεων εργασίας από περισσότερες εταιρείες. 
<SPEAKER ID="129" LANGUAGE="FR" NAME="Anne Ferreira (PSE )," AFFILIATION="γραπτώς">
<SPEAKER ID="130" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   Το απόγευμα θα βρίσκομαι στη πόλη Le Syndicat, στα Βόσγια. Συμβαίνει ένα γεγονός χαρακτηριστικό ως προς τις συνέπειες των πολιτικών που καθορίζονται στις Βρυξέλλες.
<P>
Ο όμιλος SEB θα κλείσει εκεί μια μονάδα παραγωγής, μια και ο ανταγωνισμός με τις φθηνές κινεζικές εισαγωγές έχει καταστεί δυσβάστακτος. Περισσότεροι από 400 εργαζόμενοι μένουν στον δρόμο, για να μην μιλήσουμε για τους υπεργολάβους, που χάνουν έναν από τους βασικότερους πελάτες τους και που επίσης με τη σειρά τους θα πρέπει να προβούν σε απολύσεις. Μιλάμε για έναν πόλο δημιουργίας θέσεων εργασίας που πλήττεται ανεπανόρθωτα. Ωστόσο, ο όμιλος SEB είναι σε καλή κατάσταση. Τα κέρδη του βαίνουν αυξανόμενα. Επεκτείνεται στο εξωτερικό, εξαγοράζει μάρκες και ούτω καθεξής, κλείνει, όμως, εργοστάσια στη Γαλλία. Στριμωγμένος ανάμεσα στους γραφειοκρατικούς και οικονομικούς αντικειμενικούς περιορισμούς –άμεσα ή έμμεσα ευρωπαϊκούς– και τον αχαλίνωτο παγκόσμιο ανταγωνισμό που διαπραγματεύεται η ΕΕ, δεν μπορεί να κάνει αλλιώς. Δεν είναι ο SEB εκείνος που καθόρισε τους κανόνες του παιχνιδιού, αλλά οι Βρυξέλλες.
<P>
Σήμερα, σε μια προσπάθεια άμβλυνσης των λογικών συνεπειών των ευρωπαϊκών πολιτικών ανταγωνισμού (αναδιαρθρώσεις, μετεγκαταστάσεις και ούτω καθεξής), η έκθεση Cottigny προτείνει μια λίστα γραφειοκρατικών μέτρων, που δεν θα επιλύσουν το πρόβλημα, αλλά αντίθετα θα το μεγεθύνουν και θα το επιταχύνουν. Πρέπει να αλλάξει η όλη λογική του πράγματος, αρχίζοντας από τη λατρεία του «ελεύθερου» ανταγωνισμού, η οποία προστίθεται στον πολλαπλασιασμό των ρυθμιστικών και φορολογικών περιορισμών. Αν γίνει αυτό, θα βγει κερδισμένη η αγορά εργασίας. 
<SPEAKER ID="131" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="132" LANGUAGE="FR" NAME="Carl Lang (NI )," AFFILIATION="γραπτώς">
<P>
   Η «στρατηγική» της Λισαβόνας, που υποτίθεται ότι θα μας παράσχει ένα λαμπρό μέλλον, θα αποτελέσει παταγώδη αποτυχία και δεν πρόκειται μερικά συμπληρωματικά ταμεία στήριξης να περισώσουν τις απώλειες ενός βιομηχανικού κλάδου, που στην περιφέρειά μου, στο Nord-Pas-de-Calais, είδε να καταστρέφονται οι θέσεις εργασίας του για το τίποτα. Πρόκειται για μια θυσία που δεν θα επιτρέψει να εξαγάγουμε την οικονομική και κοινωνική ευημερία αλλού στον κόσμο.
<SPEAKER ID="133" LANGUAGE="DE" NAME="Thomas Mann (PPE-DE )," AFFILIATION="γραπτώς">
<P>
   . Ενέκρινα την έκθεση Cottigny αφού προηγουμένως είχαν λάβει επαρκή πλειοψηφία οι τροπολογίες που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, στις οποίες συμπεριλαμβάνονται οι προτάσεις μου στην Επιτροπή Απασχόλησης και Κοινωνικών Υποθέσεων. Η αναδιάρθρωση επιχειρήσεων πρέπει να εξετάζεται υπό ένα διαφορετικό πρίσμα.
<P>
Εφόσον δεν αρκούν τα σημερινά διαρθρωτικά ταμεία, επικροτώ την ίδρυση ειδικού ταμείου ύψους 500 εκατ. ευρώ ετησίως για επανεκπαίδευση και βοήθεια στην αλλαγή επαγγέλματος, ως έκφραση της αλληλεγγύης μας. Όμως πρέπει ακόμα να συζητηθούν τα σχετικά κριτήρια, γιατί η πρόβλεψη είναι μόνο για μετεγκαταστάσεις σε κράτη εκτός ΕΕ και για απολύσεις περισσότερων από 1 000 εργαζομένων ανά επιχείρηση. Η διαχείρισή του δεν πρέπει να έχει ως αποτέλεσμα νέα γραφειοκρατία στην Επιτροπή και τις εθνικές υπηρεσίες. 
<SPEAKER ID="134" LANGUAGE="EN" NAME="David Martin (PSE )," AFFILIATION="γραπτώς">
<P>
Η έκθεση ζητεί να δοθεί στήριξη στις ΜΜΕ και προτείνει τα δημοσιονομικά προγράμματα που συζητούνται για την περίοδο 2007-2013 να προσανατολίζονται περισσότερο στην πρόβλεψη και τη διαχείριση των αναδιαρθρώσεων. Για την πρόληψη του «τουρισμού των επιχορηγήσεων», η έκθεση υποστηρίζει ότι οι εταιρείες που επιχορηγούνται από ευρωπαϊκά κονδύλια δεν πρέπει να λάβουν εκ νέου κοινοτικές ενισχύσεις για ένα δεδομένο διάστημα εάν μετεγκαθιστούν πλήρως ή εν μέρει την παραγωγή τους εντός της ΕΕ. 
<SPEAKER ID="135" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   Ψήφισα υπέρ της έκθεσης Cottigny σχετικά με τις αναδιαρθρώσεις και την απασχόληση. Ψήφισα υπέρ της παραγράφου 9, τμήμα 2, σχετικά με την τροφοδότηση του ταμείου παγκοσμιοποίησης και προσαρμογής από τις επιχειρήσεις καθώς πρόκειται για εθελοντική δωρεά. 
<SPEAKER ID="136" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Προβαίνω σε αυτές τις επισημάνσεις ενόψει της έκθεσης Cottigny σχετικά με τις αναδιαρθρώσεις και την απασχόληση, η οποία είναι άστοχη ακριβώς επειδή δεν συμβαδίζει με την πραγματικότητα. Οι κοινωνικές δομές, ιδίως στον δημόσιο τομέα, πρέπει να είναι σε θέση να απορροφήσουν τον αντίκτυπο των μετασχηματισμών που αναπόφευκτα θα συνοδεύουν αυτή την περίοδο οικονομικής επανάστασης. Εξάλλου, δεν μπορούμε να αγνοήσουμε όσους έχουν αποκλειστεί από την πρόοδο. Από την άλλη πλευρά, δεν θεωρώ επιθυμητή ούτε την πλήρη αναστροφή της διαδικασίας. Στόχος μας πρέπει να είναι να προσπαθήσουμε να εκμεταλλευτούμε με τον καλύτερο δυνατό τρόπο τον χρόνο που έχουμε στη διάθεσή μας προς όφελος των οικονομιών και των πολιτών μας, και προς αυτή την κατεύθυνση πρέπει να κινούνται οι προσπάθειές μας. 
<SPEAKER ID="137" LANGUAGE="SV" NAME="Carl Schlyter (Verts/ALE )," AFFILIATION="γραπτώς">
<SPEAKER ID="138" LANGUAGE="IT" NAME="Carlo Fatuzzo (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, ψήφισα υπέρ της έκθεσης της κ. Bauer σχετικά με την ενσωμάτωση και την κοινωνική προστασία και θα ήθελα να απευθύνω μια ερώτηση προς το Ευρωπαϊκό Συμβούλιο, στους είκοσι πέντε δηλαδή αρχηγούς των κυβερνήσεων, στην οποία ελπίζω να απαντήσουν: γιατί οι συνταξιούχοι λαμβάνουν σήμερα συντάξεις που μειώνονται συνεχώς και επαρκούν ολοένα και λιγότερο για να ζήσουν και να επιβιώσουν;
<P>
Οι μεταρρυθμίσεις που εφαρμόζουν οι είκοσι πέντε αρχηγοί των κυβερνήσεων αποσκοπούν στη συνεχή μείωση των συντάξεων. Μόνο στην Ιταλία, το 2050 οι σημερινοί νέοι θα παίρνουν σύνταξη που θα φτάνει μόλις το ένα τρίτο του τελευταίου τους μισθού.
<P>
Θα ήθελα να στείλω την παρέμβασή μου, ηχογραφημένη σε DVD, στους είκοσι επτά αρχηγούς κρατών και κυβερνήσεων και ελπίζω να απαντήσουν με σαφήνεια ποιες είναι οι προθέσεις τους. Να καταργήσουν την κατηγορία των συνταξιούχων ή να επιτρέψουν την επιβίωση και αυτών που εργάσθηκαν όλη τους τη ζωή και δεν μπορούν να εργασθούν πλέον λόγω ηλικίας. 
<SPEAKER ID="139" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
– τα κράτη μέλη πρέπει να προάγουν την πρόσβαση στη διά βίου κατάρτιση (παράγραφος 11)·
<P>
– τα κράτη μέλη πρέπει να διευκολύνουν την πρόσβαση σε ποιοτικές και προσιτές υπηρεσίες μέριμνας για τα παιδιά (παράγραφος 24)·
<P>
– τα συνταξιοδοτικά συστήματα των κρατών μελών πρέπει να μεταρρυθμιστούν έτσι ώστε να διασφαλίζουν τη μέγιστη δυνατή κοινωνική δικαιοσύνη (παράγραφος 44)·
<P>
– οι μεταρρυθμίσεις των δημοσίων συνταξιοδοτικών συστημάτων στα κράτη μέλη πρέπει να αποφεύγουν την αύξηση του συνολικού φορολογικού βάρους που επωμίζονται οι εργαζόμενοι (παράγραφος 45)·
<SPEAKER ID="140" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Η έκθεση της Επιτροπής σχετικά με την κοινωνική προστασία και την κοινωνική ενσωμάτωση επιβεβαιώνει ότι τα κράτη μέλη εντείνουν τις προσπάθειές τους για την καταπολέμηση της φτώχειας και τη διατήρηση της δυνατότητας των συνταξιοδοτικών συστημάτων να προσφέρουν επαρκή εισοδήματα στους συνταξιούχους. Στην εν λόγω έκθεση, ωστόσο, επισημαίνεται ότι το 2002 περισσότερα από 68 εκατ. άτομα –ή το 15% του πληθυσμού της ΕΕ– ζούσαν υπό την απειλή της φτώχειας.
<P>
Στηρίζω ολόψυχα την έκθεση Bauer, στην οποία επικροτούνται τα μέτρα τα οποία προτείνει η Επιτροπή με σκοπό να βοηθηθούν τα κράτη μέλη να αναγνωρίσουν τις δυσκολίες που αντιμετωπίζουν ορισμένα μειονεκτούντα άτομα και να προαγάγουν την ενσωμάτωση των εν λόγω ατόμων, τη δημιουργία θέσεων εργασίας, την κατάρτιση και την επαγγελματική ανέλιξη, τον συνδυασμό επαγγελματικού και οικογενειακού βίου, καθώς και το δικαίωμα ίσης πρόσβασης στην υγειονομική περίθαλψη και σε αξιοπρεπή στέγαση, διασφαλίζοντας επίσης τη βιωσιμότητα των συστημάτων κοινωνικής προστασίας. 
<SPEAKER ID="141" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="142" LANGUAGE="SV" NAME="Charlotte Cederschiöld, Christofer Fjellner, Gunnar Hökmark και Anna Ibrisagic (PPE-DE )," AFFILIATION="γραπτώς">
<P>
   . – Στην τελική ψηφοφορία, επιλέξαμε να υπερψηφίσουμε τις κατευθυντήριες γραμμές για τη διαδικασία του προϋπολογισμού του 2007, παρά τις σοβαρές αντιρρήσεις μας όσον αφορά δύο επιμέρους ζητήματα.
<SPEAKER ID="143" LANGUAGE="FR" NAME="Gérard Deprez (ALDE )," AFFILIATION="γραπτώς">
<P>
   Στήριξα την έκθεση του κ. Grech, η οποία είναι κάθε άλλο παρά πολιτικά ανώδυνη.
<P>
Έτσι, για παράδειγμα, στον τομέα της πολιτικής για την ενημέρωση, αν εφαρμοστεί η γενική αρχή που επαναλαμβάνεται στις παραγράφους 17, 28 και 62 (μείωση των δραστηριοτήτων που δεν κομίζουν καμία προστιθέμενη αξία), κατ’ εμέ πρέπει να γίνουν σοβαρές αλλαγές. Καθημερινά, λαμβάνουμε ενημερωτικά φυλλάδια που συντάσσονται από «ειδικούς». Είμαι πεπεισμένος ότι, για να εμπνεύσουμε εμπιστοσύνη στους ευρωπαίους πολίτες, είναι καλύτερα να τους ενημερώνουμε μέσω των μέσων ενημέρωσης που συνήθως τους βρίσκουν εκεί που είναι, παρά να σχεδιάζουμε ακριβά ενημερωτικά φυλλάδια, που δεν θα τα διαβάσουν ή δεν θα τα καταλάβουν.
<P>
Άλλος τομέας όπου πρέπει να εφαρμοστούν οι αρχές της έκθεσης είναι αυτός των βοηθητικών υπαλλήλων συνεδριάσεων. Στα θέματα της απασχόλησης, ο εισηγητής μας συνηγορεί υπέρ του να προσληφθεί προσωπικό με συμβάσεις μακράς διαρκείας αντί να προσφεύγουμε σε συμβασιούχους. Αν υποστηρίξουμε αυτή την αρχή –όπως κάνω εγώ– τι καθεστώς θα προτείνουμε στο τέλος αυτής της χρονιάς στους 300 βοηθητικούς υπαλλήλους συνεδριάσεων των οποίων η σύμβαση δεν θα μπορεί να ανανεωθεί ως έχει, λόγω της απάλειψης της νομικής βάσης, όπως προβλέπεται στο άρθρο 78 των «όρων απασχόλησης του λοιπού προσωπικού»; 
<SPEAKER ID="144" LANGUAGE="FR" NAME="Astrid Lulling (PPE-DE )," AFFILIATION="γραπτώς">
<P>
   Καταψήφισα την έκθεση Grech, διότι δεν συμφωνώ με την επανεξέταση του ορισμού της έδρας του Ευρωπαϊκού Κοινοβουλίου στο Στρασβούργο και τον ορισμό του Λουξεμβούργου ως τόπου εργασίας. 
<SPEAKER ID="145" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   Ψηφίζω υπέρ της έκθεσης Grech. Ψήφισα υπέρ και των δύο μερών του άρθρου 47, διότι πιστεύω ότι θα πρέπει να έχει τεθεί σε ισχύ ένα καθεστώς για τους βοηθούς των βουλευτών έως το 2009. 
<SPEAKER ID="146" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
Τασσόμαστε υπέρ της συμμετοχής των αλιέων και των αντιπροσωπευτικών τους ενώσεων στον καθορισμό των μέτρων προστασίας του θαλάσσιου περιβάλλοντος και αποκατάστασης των ελαττωμένων αλιευτικών αποθεμάτων (τροπολογία 1). Διαφωνούμε, όμως, με την πρόταση χρηματοδότησης των προτεινόμενων μέτρων αποζημίωσης των αλιέων από την Κοινότητα (τροπολογία 2).
<SPEAKER ID="147" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . – Μετά τη συζήτηση που προηγήθηκε, χαιρετίζουμε τη στήριξη που παρείχε ο Επίτροπος Αλιείας, κ. Borg, στην τροπολογία την οποία καταθέσαμε, στην οποία αναφέρεται ότι η αποκέντρωση και η συνδιαχείριση είναι δύο αρχές θεμελιώδους σημασίας τόσο για τη διασφάλιση της συμμετοχής των αλιέων και των αντιπροσωπευτικών ενώσεών τους στη λήψη αποφάσεων για μέτρα προστασίας του θαλάσσιου περιβάλλοντος και αποκατάστασης των ελαττωμένων αλιευτικών αποθεμάτων, όσο και για τη διασφάλιση της αποτελεσματικότητας αυτών των μέτρων, λαμβάνοντας υπόψη ότι οι αλιείς και οι ενώσεις τους είναι αυτοί που θα κληθούν να εφαρμόσουν τα εν λόγω μέτρα, ενώ γνωρίζουν από πρώτο χέρι την κατάσταση των αλιευτικών πόρων και ενδιαφέρονται περισσότερο από οποιονδήποτε άλλο για τη διατήρησή τους.
<SPEAKER ID="148" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="149" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Σήμερα, η προτεραιότητα είναι να καταφέρουμε να μειώσουμε την ένταση της αλιευτικής δραστηριότητας προκειμένου να επιτρέψουμε την ανασύσταση των αποθεμάτων. Το θέμα είναι ευαίσθητο, το γνωρίζουμε· όμως επείγει. Πράγματι, 46% των 28 000 ειδών ιχθύων που καταγράφονται στον κόσμο απειλούνται. Επιπλέον, το πρόγραμμα αξιολόγησης των οικοσυστημάτων των Ηνωμένων Εθνών υπογραμμίζει ότι το 25% των εμπορικών ειδών υφίσταται υπέρμετρη εκμετάλλευση.
<SPEAKER ID="150" LANGUAGE="EN" NAME="Brian Crowley (UEN )," AFFILIATION="γραπτώς">
<P>
Θα ήθελα να συμπεριληφθεί στα πρακτικά ότι ενώ υποστηρίζω τον γενικό στόχο του ψηφίσματος του Κοινοβουλίου για την εαρινή σύνοδο κορυφής του 2006, δεν υποστηρίζω τις τροπολογίες που δηλώνουν ότι η πυρηνική ενέργεια αποτελεί μια βιώσιμη εναλλακτική λύση στη σημερινή ενεργειακή εξάρτηση της Ευρώπης. Η Ιρλανδία δεν υποστηρίζει επ’ ουδενί τη χρήση της πυρηνικής ενέργειας. 
<SPEAKER ID="151" LANGUAGE="PT" NAME="Emanuel Jardim Fernandes (PSE )," AFFILIATION="γραπτώς">
<P>
Στην ετήσια έκθεση προόδου της για τη στρατηγική της Λισαβόνας, την οποία δημοσίευσε στις 25 Ιανουαρίου, πριν από το ερχόμενο εαρινό Ευρωπαϊκό Συμβούλιο, η Επιτροπή δηλώνει ότι, παρότι αναγνωρίζει τη σημαντική πρόοδο που έχει σημειωθεί εν τω μεταξύ, πρέπει πλέον να δοθεί προτεραιότητα στην επίτευξη αποτελεσμάτων, ενώ είναι καιρός να επιταχυνθούν οι μεταρρυθμίσεις.
<SPEAKER ID="152" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . – Παρότι αισθάνομαι απογοήτευση για την απόρριψη της πρότασης ψηφίσματος που καταθέσαμε, αξίζει να σημειωθεί ότι περίπου 100 βουλευτές αυτού του Σώματος είτε ψήφισαν υπέρ (79) είτε απείχαν (20), και ο αριθμός αυτός είναι σχεδόν διπλάσιος από τον αριθμό των μελών της πολιτικής μας ομάδας και μεγαλύτερος από το σύνολο των μελών της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών και της Ομάδας των Πρασίνων/Ευρωπαϊκής Ελεύθερης Συμμαχίας. Εξίσου σημαντικό ήταν το γεγονός ότι ο αριθμός των βουλευτών οι οποίοι αρνήθηκαν να υπερψηφίσουν το κοινό ψήφισμα, το οποίο εγκρίθηκε παρ’ όλα αυτά από την πλειοψηφία, ήταν ακόμη μεγαλύτερος.
<SPEAKER ID="153" LANGUAGE="EN" NAME="Glyn Ford (PSE )," AFFILIATION="γραπτώς">
<P>
Η θέρμανση του πλανήτη μάς απομακρύνει από τη συμβατική ενέργεια, ενώ οι ανησυχίες για την ασφάλεια και την προστασία απειλούν την πυρηνική ενέργεια. Το κενό μπορεί να συμπληρωθεί με μεγάλη δυσκολία από τις ανανεώσιμες πηγές ενέργειας, είτε πρόκειται για την ηλιακή, την αιολική ή τα βιοκαύσιμα. Η μόνη δυνατότητα που παραμελείται είναι η παλιρροϊκή ενέργεια. Οι Γάλλοι δημιούργησαν τον σταθμό παραγωγής ενέργειας στην εκβολή La Ranche επιδεικνύοντας την τεχνολογία· στο Ηνωμένο Βασίλειο τόσο το Mersey, σε μικρή κλίμακα, όσο και το Severn, σε μαζική κλίμακα, είναι κατάλληλες τοποθεσίες. Μόνο το σχέδιο Severn θα μπορούσε να καλύψει περίπου το 10% των ενεργειακών αναγκών της Βρετανίας. Γιατί παραμελούμε τις «μεγάλες» ανανεώσιμες πηγές ενέργειας επιλέγοντας να καλύψουμε τους λόφους μας με ανεμόμυλους και τις οροφές μας με συλλέκτες ηλιακής ενέργειας; 
<SPEAKER ID="154" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="155" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
Η στρατηγική της Λισαβόνας δεν πρέπει να χρησιμοποιηθεί ως επιχείρημα για τη διαρκή απαίτηση αύξησης των δημοσιονομικών κονδυλίων της ΕΕ. Η Λίστα του Ιουνίου θεωρεί, απεναντίας, ότι οι προϋπολογισμοί των κρατών μελών πρέπει να καλύπτουν τις ανάγκες που προκύπτουν από την εφαρμογή της στρατηγικής της Λισαβόνας. Στην παράγραφο 3 του ψηφίσματος υποστηρίζεται ότι προκειμένου να επιτευχθούν οι στόχοι της στρατηγικής της Λισαβόνας πρέπει να αυξηθεί ο κοινοτικός προϋπολογισμός. Για τον λόγο αυτόν, επιλέξαμε να καταψηφίσουμε το κείμενο.
<SPEAKER ID="156" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . – Η διάσκεψη που θα διεξαχθεί στις 16 και 17 Μαρτίου θα μπορούσε να θεωρηθεί ένα είδος γενικής συνέλευσης των εργοδοτών, και δεν είναι τυχαίο το γεγονός ότι θα πραγματοποιηθεί λίγο πριν από το Ευρωπαϊκό Συμβούλιο. Παρόντες θα είναι ο αυστριακός Καγκελάριος και Προεδρεύων του Συμβουλίου, ο Πρόεδρος και τα μέλη της Επιτροπής, καθώς και η αφρόκρεμα των επιχειρήσεων, της βιομηχανίας, του περιβάλλοντος, της έρευνας και των μέσων ενημέρωσης, για να μην αναφέρουμε τους εκπροσώπους κυβερνήσεων που ασχολούνται με τα λεγόμενα προγράμματα εθνικών μεταρρυθμίσεων.
<SPEAKER ID="157" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<P>
Δεν μπορούμε να υποστηρίξουμε αυτές τις προτάσεις στο ψήφισμα που θα μπορούσαν να οδηγήσουν σε δημοσιονομικές προοπτικές υψηλότερες από τις συμφωνηθείσες στο Ευρωπαϊκό Συμβούλιο τον Δεκέμβριο του 2005.
<SPEAKER ID="158" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="159" LANGUAGE="DE" NAME="Tobias Pflüger (GUE/NGL )," AFFILIATION="γραπτώς">
<P>
   . Αποτελεί σκάνδαλο το γεγονός ότι ακριβώς 20 χρόνια μετά την καταστροφή του Τσερνομπίλ, τα δύο τρίτα των βουλευτών του Ευρωπαϊκού Κοινοβουλίου, εγκρίνοντας το ψήφισμα για τη στρατηγική της Λισαβόνας, ψήφισαν και υπέρ της συνέχισης της χρήσης πυρηνικής ενέργειας. Η πυρηνική ενέργεια παραμένει μια επικίνδυνη τεχνολογία με απρόβλεπτες συνέπειες.
<P>
Οι εγκαταστάσεις επανεπεξεργασίας γίνονται όλο και πιο μεγάλες και προξενούν ραδιενεργή μόλυνση σε ολόκληρες εκτάσεις στην ξηρά και τις θάλασσες. Μέχρι σήμερα παραμένει ανεπίλυτο το ζήτημα της διαχείρισης και τελικής εναπόθεσης των εξαιρετικά ραδιενεργών αποβλήτων, τα περισσότερα εκ των οποίων παράγονται καθημερινά και θα παραμείνουν ραδιενεργά για τουλάχιστον 10 000 ακόμα χρόνια. Τα 3,1 δισ. ευρώ που προβλέπονται για την πυρηνική έρευνα στο 7ο πρόγραμμα πλαίσιο για την έρευνα (2007-2011) είναι διπλάσια από εκείνα του προηγουμένου προγράμματος πλαισίου. Αντί να επενδύει σε πυρηνικές τεχνολογίες, η ΕΕ θα έπρεπε να κάνει περισσότερα για την ανάπτυξη των ανανεώσιμων ενεργειών. Μόνο με έναν αποκεντρωμένο εφοδιασμό από ανανεώσιμες πηγές ενέργειας μπορεί να εξασφαλιστεί μακροπρόθεσμα η ασφάλεια του ενεργειακού εφοδιασμού. 
<SPEAKER ID="160" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . – Υπερψήφισα την πρόταση ψηφίσματος του Ευρωπαϊκού Κοινοβουλίου σχετικά με τη συμβολή στο εαρινό Ευρωπαϊκό Συμβούλιο του 2006 όσον αφορά τη στρατηγική της Λισαβόνας, καθόσον συμφωνώ με την πλειονότητα των θεμάτων που θίγει και των προτάσεων που περιλαμβάνει. Επικροτώ ιδιαιτέρως τις προτάσεις όσον αφορά μια απαιτητική, ανταγωνιστική και καινοτόμο προσέγγιση στην ευρωπαϊκή οικονομία, η οποία θα καθορίζει έναν οδικό χάρτη οικονομικών μεταρρυθμίσεων στην Ευρώπη στον οποίο θα κυριαρχούν η ολοκλήρωση της εσωτερικής αγοράς, οι επενδύσεις στην έρευνα και ανάπτυξη, καθώς και η αλληλεγγύη μεταξύ των κοινοτήτων και των γενεών.
<P>
Κατά τη γνώμη μου, είναι λυπηρό το γεγονός ότι, ενώ έχει παρέλθει ένα έτος από το εαρινό Συμβούλιο του 2005, βρισκόμαστε ακόμη στο σημείο περίπου από το οποίο είχαμε ξεκινήσει, σε πολλούς τομείς, όπως η ελεύθερη παροχή υπηρεσιών, η ελευθερία εγκατάστασης των πολιτών από τα νέα κράτη μέλη, η εμβάθυνση της εσωτερικής αγοράς και η μεταρρύθμιση των δημοσιονομικών προτεραιοτήτων. Βεβαίως, τα ζητήματα αυτά δεν με οδήγησαν στην καταψήφιση του κειμένου, αλλά εντείνουν την απογοήτευσή μου ενόψει της μειωμένης δέσμευσης για τις μεταρρυθμίσεις στην ΕΕ. 
<SPEAKER ID="161" LANGUAGE="" NAME="" AFFILIATION="(Η συνεδρίαση, που είχε διακοπεί στις 1.20 μ.μ. επαναλαμβάνεται στις 3 μ.μ.)">
<SPEAKER ID="162" LANGUAGE="" NAME="" AFFILIATION="Αντιπροέδρου">
<SPEAKER ID="163" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα αποτελέσματα του άτυπου Συμβουλίου Υπουργών Εξωτερικών της 10ης/11ης Μαρτίου 2006. 
<SPEAKER ID="164" LANGUAGE="EN" NAME="Olli Rehn," AFFILIATION="Επιτροπή">
<P>
   .  Κύριε Πρόεδρε, στα Δυτικά Βαλκάνια η ΕΕ μπορεί πράγματι να κάνει τη διαφορά. Αυτό συζητήθηκε στη συνεδρίαση Gymnich των Υπουργών Εξωτερικών στο Σάλτσμπουργκ.
<P>
Πρώτον, θα πρέπει να άρουμε τα εμπόδια στο εμπόριο, στην παραγωγή και στις επενδύσεις. Η Επιτροπή, μαζί με το σύμφωνο σταθερότητας και με τις ενδιαφερόμενες χώρες, επιδιώκει τη δημιουργία μιας περιφερειακής συμφωνίας ελεύθερου εμπορίου, η οποία θα αντικαταστήσει το σημερινό μωσαϊκό των 31 διμερών συμφωνιών ελεύθερου εμπορίου. Αυτό μπορεί να επιτευχθεί μέσω της ταυτόχρονης διεύρυνσης και εκσυγχρονισμού της ζώνης ελεύθερων συναλλαγών της Κεντρικής Ευρώπης (CEFTA), θέμα το οποίο θα εξετάσει η συνάντηση κορυφής της CEFTA τον Απρίλιο στο Βουκουρέστι.
<P>
Είμαι ευτυχής για το γεγονός ότι οι Υπουργοί Εξωτερικών της ΕΕ επικύρωσαν το περασμένο σαββατοκύριακο στο Σάλτσμπουργκ αυτά τα πρακτικά μέτρα και, αν και δεν παρίσταται σήμερα, θα ήθελα να αποδώσω ιδιαίτερο φόρο τιμής στην κ. Plassnik και στην προσωπική της δέσμευση για τη διασφάλιση προόδου στα Δυτικά Βαλκάνια.
<P>
Τέλος, πρέπει να πω λίγα λόγια για τον θάνατο του Σλόμπονταν Μιλόσεβιτς. Όταν λάβαμε την είδηση του θανάτου του στο τέλος της συνεδρίασης Gymnich, η άμεση αντίδρασή μου ήταν να θυμηθώ την επίσκεψή μου στη Σρεμπρένιτσα τον περασμένο Ιούλιο, στη δέκατη επέτειο της πιο αποκρουστικής σφαγής στην μεταπολεμική Ευρώπη. Λυπάμαι που ο Μιλόσεβιτς πέθανε πριν αποδοθεί δικαιοσύνη για τα εκατοντάδες χιλιάδες θύματα των εγκλημάτων για τα οποία παραπέμφθηκε στη δικαιοσύνη.
<SPEAKER ID="165" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="166" LANGUAGE="" NAME="Πρόεδρος." AFFILIATION="">
<P>
   – Συμφωνώ με τις επισημάνσεις του κ. Posselt, αν και πληροφορήθηκα ότι η κ. Υπουργός θα είναι σύντομα εδώ. 
<SPEAKER ID="167" LANGUAGE="ES" NAME="José Ignacio Salafranca Sánchez-Neyra," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, θα ήθελα να προσθέσω τη φωνή μου στη διαμαρτυρία του κ. Posselt, διότι πιστεύω ότι εμείς στο Κοινοβούλιο δεν πρέπει να αγνοούμε αυτό που είναι πραγματικά σημαντικό απλώς λόγω αδυναμίας να συμμορφωθούμε με τις τυπικές διαδικασίες και εφόσον έχει προγραμματιστεί μια συζήτηση με την Επιτροπή και το Συμβούλιο, το Συμβούλιο θα έπρεπε να είναι παρόν.
<P>
Αναφορικά με τη διεύρυνση, κύριε Πρόεδρε, υπό το πρίσμα των σχολίων του γάλλου Υπουργού Εσωτερικών, κ. Sarkozy, ότι υπάρχει ένας βαθμός κούρασης όσον αφορά τη διεύρυνση και το αίτημά του για μία συζήτηση στο Συμβούλιο τον Ιούνιο σχετικά με την εκτίμηση των ορίων της ικανότητας απορρόφησης της Ευρωπαϊκής Ένωσης −και η έκθεση του κ. Brok είναι το επόμενο θέμα της ημερήσιας διάταξης− θα ήθελα να μάθω αν η Επιτροπή συμφωνεί με το αίτημα του κ. Sarkozy προς το Συμβούλιο και αν πιστεύει ότι η αυστριακή Προεδρία της Ένωσης θα πρέπει να δώσει μια οριστική απάντηση στο θέμα των γεωγραφικών ορίων του πολιτικού σχεδίου μας. 
<SPEAKER ID="168" LANGUAGE="" NAME="Πρόεδρος." AFFILIATION="">
<P>
   – Ορισμένα από τα θέματα που θίγετε πρέπει να απευθυνθούν στην κ. Ferrero-Waldner, η οποία επί του παρόντος απουσιάζει, όμως πολλά από τα υπόλοιπα ερωτήματά σας θα απαντηθούν στο πλαίσιο της συζήτησης σχετικά με την Ευρωμεσογειακή Κοινοβουλευτική Συνέλευση, η οποία θα διεξαχθεί προσεχώς. 
<SPEAKER ID="169" LANGUAGE="EN" NAME="Olli Rehn," AFFILIATION="Επιτροπή">
<P>
   Κύριε Πρόεδρε, λόγω του περιορισμένου χρόνου ομιλίας της Επιτροπής σε αυτήν τη συζήτηση θα ήταν αδύνατον να αναφερθώ σε ένα τόσο ευρύ φάσμα θεμάτων, καλύπτοντας όλες τις εξωτερικές υποθέσεις, όλα τα παγκόσμια θέματα· συμφωνήθηκε ότι η κ. Ferrero-Waldner θα ασχοληθεί με το Ιράν και την Παλαιστίνη και με την κρίση των γελοιογραφιών στην ομιλία της αργότερα απόψε. Αυτός είναι ο λόγος για τον οποίο επικεντρώθηκα στις πολιτικές που αφορούν τα Δυτικά Βαλκάνια.
<P>
Έτσι θα κατανεμηθεί η συνδρομή της Επιτροπής, γεγονός που σημαίνει ότι μετά τη συζήτηση θα απαντήσω σχετικά με τα Δυτικά Βαλκάνια και η κ. Ferrero-Waldner θα απαντήσει επί των άλλων θεμάτων αργότερα απόψε. 
<SPEAKER ID="170" LANGUAGE="DE" NAME="Doris Pack (PPE-DE ). –" AFFILIATION="">
<P>
   Κύριε Πρόεδρε, ο Επίτροπος Rehn περιέγραψε την κατάσταση. Ας συζητήσουμε λοιπόν τώρα για την έκθεση του κ. Brok που αφορά τη διεύρυνση κι ας κάνουμε μετά όλα τα υπόλοιπα, όταν θα έχει έρθει η κ. Plassnik. Σας παρακαλώ θερμά να το κάνουμε έτσι, γιατί διαφορετικά θα φανούμε άδικοι απέναντι στον κ. Επίτροπο και η συζήτηση δεν θα γίνει με τη σωστή σειρά. 
<SPEAKER ID="171" LANGUAGE="" NAME="Πρόεδρος." AFFILIATION="">
<P>
   – Αντιλαμβάνομαι ότι βρισκόμαστε αντιμέτωποι με μια ασυνήθιστη κατάσταση, αλλά, δυστυχώς, σύμφωνα με την ημερήσια διάταξη, η συζήτηση της έκθεσης του κ. Brok θα διεξαχθεί μετά τις δηλώσεις του Συμβουλίου και της Επιτροπής. 
<SPEAKER ID="172" LANGUAGE="DE" NAME="Elmar Brok (PPE-DE ). –" AFFILIATION="(Γέλια)">
<SPEAKER ID="173" LANGUAGE="ES" NAME="José Ignacio Salafranca Sánchez-Neyra (PPE-DE ). –" AFFILIATION="">
<P>
Πιστεύω ότι αυτό που πρότειναν ο κ. Posselt και η κ. Pack είναι απολύτως δικαιολογημένο. Αν η αρμόδια Επίτροπος δεν είναι εδώ για να ασχοληθεί με τα κύρια θέματα του άτυπου Συμβουλίου των Υπουργών Εξωτερικών, ας συζητήσουμε την έκθεση του κ. Brok και μετά μπορούμε να εξετάσουμε αυτό το θέμα όταν έλθει η αρμόδια Επίτροπος, διότι είναι απαράδεκτο να κατανέμονται τα θέματα χωρίς να ακούγεται η γνώμη των βουλευτών. 
<SPEAKER ID="174" LANGUAGE="" NAME="Πρόεδρος." AFFILIATION="">
<SPEAKER ID="175" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, το πρόβλημα είναι ασφαλώς ότι ορισμένοι συνάδελφοι που έχουν προετοιμαστεί για την έκθεση Brok δεν είναι τώρα εδώ αλλά θα έρθουν αργότερα. Φυσικά, μπορούμε να κάνουμε κάποιες αλλαγές. Η κ. Napoletano είναι πρόθυμη να μιλήσει αργότερα κι εγώ μιλάω τώρα διότι θα μιλήσω κυρίως για τα Βαλκάνια. Μπορούμε, φυσικά, τώρα να τα συνδυάσουμε αυτά. Όμως μερικοί συνάδελφοι θα δυσαρεστηθούν που δεν θα μπορέσουν να μιλήσουν για την έκθεση Brok επειδή δεν είναι εδώ. Αυτό είναι το πρόβλημα. 
<SPEAKER ID="176" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="177" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 15.20 και συνεχίζεται στις 15.35)">
<SPEAKER ID="178" LANGUAGE="DE" NAME="Ursula Plassnik," AFFILIATION="Προεδρεύουσα του Συμβουλίου">
<P>
   Κύριε Πρόεδρε, ζητώ συγγνώμη για την καθυστέρησή μας. Συναντήσαμε δύο τροχαία, ένα πηγαίνοντας στο αεροδρόμιο της Βιέννης και ένα από το Entzheim προς τα εδώ.
<P>
Σας ευχαριστώ που μου δίνετε την ευκαιρία να σας ενημερώσω για την άτυπη συνάντηση των Υπουργών Εξωτερικών, τη συνάντηση Gymnich, που έγινε το περασμένο σαββατοκύριακο στο Σάλτσμπουργκ. Βασικά ασχοληθήκαμε με δύο θεματικές ενότητες: πρώτον, με τις επίκαιρες προκλήσεις της εξωτερικής πολιτικής, τις οποίες αντιμετωπίζουμε, και κυρίως το ζήτημα των εξελίξεων της Μέσης Ανατολής και τις επικείμενες εκλογές στη Λευκορωσία και την Ουκρανία. Η δεύτερη ημέρα ήταν αφιερωμένη στα Βαλκάνια, την ατζέντα της Θεσσαλονίκης, την εφαρμογή και το μέλλον της.
<P>
Η πολιτική μας θα αναπτυχθεί πάνω σε αυτήν τη σαφή και συνεπή βάση. Σε αυτήν τη βάση, άλλωστε, απευθύναμε και μια έκκληση προς τους εταίρους μας στη Μέση Ανατολή. Θα είναι απαραίτητο να συνειδητοποιήσει η Χαμάς ότι βρίσκεται τώρα σε ένα σταυροδρόμι και πρέπει να λάβει αποφάσεις για τον δρόμο που θα ακολουθήσει. Πρέπει να ξεκαθαρίσει ποια πορεία πρόκειται να ακολουθήσει. Από την πλευρά μας, οι όροι έχουν ξεκαθαριστεί και τίποτα δεν έχει αλλάξει σε αυτό. Εξακολουθούμε να υποστηρίζουμε τον παλαιστινιακό λαό και συζητήσαμε και στη συνάντηση Gymnich για το πώς μπορεί να διαμορφωθεί μια μελλοντική οικονομική υποστήριξη. Είναι σαφές ότι μια τέτοια υποστήριξη πρέπει να είναι προς όφελος του παλαιστινιακού λαού και όχι να χρησιμοποιηθεί για τη βία ή την τρομοκρατία.
<P>
Σχετικά με τα Βαλκάνια, είναι ένα θέμα που, όπως γνωρίζετε, ενδιέφερε και ενδιαφέρει ιδιαίτερα την αυστριακή Προεδρία. Ως εκ τούτου, θεωρώ τη συνάντηση Gymnich και την ενασχόληση με αυτό το θέμα ως ένα μήνυμα ενθάρρυνσης, και μάλιστα διπλό, που απευθύνεται στους πολίτες των κρατών των Δυτικών Βαλκανίων: ότι αξίζει τον κόπο ο δύσκολος δρόμος προς την Ευρώπη και την εκπλήρωση των ευρωπαϊκών προδιαγραφών και ότι έχουν τις ευχές και την υποστήριξή μας σε αυτήν την πορεία.
<P>
Διότι, ειδικά σε καιρούς όπου γίνεται λόγος για «κούραση από τη διεύρυνση», ήταν σημαντικό να δοθεί αυτό το μήνυμα και να προσφέρει στους εταίρους μας μια ιδέα για το τι έχουν να περιμένουν ενόψει των εξαιρετικά δύσκολων αποφάσεων που θα πρέπει να λάβουμε το 2006. Από τον κατάλογο των προσκεκλημένων στη συνάντηση του Σάλτσμπουργκ φαίνεται καθαρά πόσο απαιτητική θα είναι η φετινή πορεία μας, καθώς ανάμεσα στους προσκεκλημένους μας ήταν ο ειδικός απεσταλμένος του ΟΗΕ στο Κοσσυφοπέδιο Martti Ahtisaari και ο αντιπρόσωπός του Albert Rohan, με τους οποίους είχαμε την ευκαιρία να συζητήσουμε για το μέλλον της περιοχής αυτής. Είχαμε καλέσει επίσης τον ύπατο εκπρόσωπο για τη Βοσνία Ερζεγοβίνη Christian Schwarz-Schilling. Παρών ήταν και ο Søren Jensen-Petersen, επικεφαλής της UNMIK, με την αντιπροσωπεία του, το ίδιο και ο διάδοχος του Ibrahim Rugova, ο πρόεδρος του Κοσσυφοπεδίου Fatmir Sejdiu. Χάρηκα επίσης διότι σε αυτό το μέρος της συνάντησής μας στο Σάλτσμπουργκ καταφέραμε να επιτύχουμε μια πρωτιά με την παρουσία του προέδρου της Επιτροπής Εξωτερικών Υποθέσεων κ. Brok, ο οποίος συμμετείχε στις συζητήσεις μας.
<P>
Το κεντρικό ζήτημα για καθεμιά από αυτές τις χώρες είναι η εργασία σε σχέση με τις ευρωπαϊκές προδιαγραφές. Χθες με επισκέφτηκε στη Βιέννη ο Βόσνιος Πρωθυπουργός και μου είπε ότι το καθοριστικό δεν είναι μία ημερομηνία ή ένα συγκεκριμένο χρονικό σημείο μιας εξέλιξης, αλλά η κοινή εργασία σχετικά με τις ευρωπαϊκές προδιαγραφές. Ο Χαβιέ Σολάνα, που παρακολουθεί εδώ και πολύν καιρό τις εξελίξεις, χαρακτήρισε όσα έχουν επιτευχθεί μετά από την Θεσσαλονίκη το 2003 ως μια επιτυχία που φαίνεται από την ημερήσια διάταξη και πιο συγκεκριμένα από την ημερήσια διάταξη της συνάντησης του Σάλτσμπουργκ, αφού τα θέματά της ήταν η διευκόλυνση και βελτίωση των εμπορικών συμφωνιών, η καταπολέμηση του οργανωμένου εγκλήματος, οι νέοι και η διευκόλυνση των ταξιδιών. Ασχοληθήκαμε με το θέμα της θεώρησης διαβατηρίων για να ανταποκριθούμε στις σχετικές προσδοκίες των λαών των εν λόγω χωρών. Πρέπει, ωστόσο, και να τους διασαφηνίσουμε ποιες δυνατότητες διαθέτουμε και να αναζητήσουμε μαζί, βήμα-βήμα, λύσεις για τα προβλήματα που παραμένουν ανοιχτά εκεί και αλλού.
<P>
Υπογραμμίσαμε την ανάγκη περιφερειακής συνεργασίας, ιδίως αναφορικά με το έργο που γίνεται για μία περιφερειακή ζώνη ελευθέρου εμπορίου, με μία κοινή συμφωνία ελευθέρου εμπορίου βασισμένη στη CEFTA, η οποία θα αντικαταστήσει 31 επιμέρους συμφωνίες. Προσωπικά, ευγνωμονώ τον Επίτροπο Rehn και ολόκληρη την Επιτροπή για τον ζήλο τους. Το Συμβούλιο και η Επιτροπή εργάζονται εδώ πλάι-πλάι με την καλύτερη σημασία του όρου. Θα ήθελα να ευχαριστήσω την Επιτροπή για την ανακοίνωσή της στο τέλος Ιανουαρίου και για την προθυμία της να συνεχίσει να συνεργάζεται μαζί μας για την επίτευξη των στόχων της δήλωσης του Σάλτσμπουργκ.
<SPEAKER ID="179" LANGUAGE="DE" NAME="Hannes Swoboda," AFFILIATION="εξ ονόματος της Ομάδας PSE">
<P>
Αναφορικά με τα Βαλκάνια, μου φαίνεται πως οι πράξεις μας είχαν ως γνώμονα την αρχή ότι πρόοδος είναι ό,τι δεν είναι οπισθοδρόμηση. Πρέπει να πω ότι η Ομάδα μου και εγώ αισθανόμαστε μεγάλη αμηχανία εξαιτίας της συμπεριφοράς ορισμένων κρατών μελών, που είναι υπεύθυνα για το πώς το θέμα της προετοιμασίας της Ευρώπης για την εισδοχή νέων κρατών μελών χρησιμοποιείται εναντίον της προοπτικής ένταξης των βαλκανικών χωρών. Ωστόσο, η Ευρώπη δεν πρόκειται να γίνει πιο δυνατή αν στερηθούν οι χώρες των Βαλκανίων την προοπτική της ένταξης ή αν η προοπτική αυτή αναβληθεί για πολύ αργότερα. Το όραμα της ένταξης στην ΕΕ, το οποίο τόσες φορές το Σώμα –και η Ομάδα μου– ενέκρινε ομόφωνα, πρέπει να παραμείνει η αρχή που θα τις οδηγεί. Όσο κατανοητό κι αν είναι ότι θα πρέπει να ζητήσουμε από την ΕΕ να γίνει πιο ικανή να υποδεχθεί νέα μέλη –σκέφτομαι για παράδειγμα το σύνταγμα και την οικονομική βάση– αυτό δεν μπορεί να χρησιμοποιηθεί σε βάρος των χωρών της Νοτιοανατολικής Ευρώπης και σαν μέσον εξουδετέρωσης των προσπαθειών τους για ένταξη. Οι προετοιμασίες γι’ αυτό από την πλευρά μας και από την πλευρά των Βαλκανίων πρέπει να είναι παράλληλες. Η προετοιμασία και των δύο πλευρών πρέπει να είναι συνεπής και προσεκτική και στη διάρκειά της πρέπει να γίνουν πρακτικά βήματα για την προετοιμασία των χωρών των Βαλκανίων για την ένταξή τους στην Ευρωπαϊκή Ένωση, στα οποία συγκαταλέγεται και η διευκόλυνση και απλοποίηση των διαδικασιών για την θεώρηση διαβατηρίων. Αναφορικά με όσα είπατε για τους Υπουργούς Εσωτερικών, την κ. Gottes και τον κ. Ohr, ελπίζω ότι θα κάνουν κάτι συγκεκριμένο για να δώσουν ειδικά στους νέους της περιοχής μια ευκαιρία να γνωρίσουν επιτέλους την Ευρώπη. Παρά τον θάνατο του Σλόμπονταν Μιλόσεβιτς –που ήταν πρόωρος από πολλές απόψεις– εξακολουθεί να είναι προς το συμφέρον των θυμάτων και του κοινού μέλλοντος της Ευρώπης να προσαχθούν στο δικαστήριο της Χάγης όλοι εκείνοι που διέπραξαν εγκλήματα και ασφαλώς πρέπει να εμμείνουμε σε αυτό.
<P>
Οι χώρες των Βαλκανίων, που υπήρξαν τόσο συχνά στην ιστορία της ηπείρου μας παιχνιδάκια στα χέρια των ευρωπαϊκών μεγάλων δυνάμεων, πρέπει να ενσωματωθούν προοδευτικά στην Ευρωπαϊκή Ένωση. Δεν πρόκειται σε καμία περίπτωση να δεχτούμε την επαναφορά τους σε ένα προηγούμενο στάδιο της σχέσης τους με την ΕΕ. Όταν ψηφίσουμε αύριο για την έγκριση της έκθεσης Brok, πρέπει να εγκρίνουμε ξεκάθαρα μόνο αυτό που λέει το κείμενο και όχι τις ερμηνείες που δυστυχώς του δόθηκαν τις τελευταίες ώρες με αποτέλεσμα την αλλοίωση του περιεχομένου του. Υπερασπιζόμαστε τις προοπτικές ένταξης των χωρών των Βαλκανίων στην Ευρωπαϊκή Ένωση.
<SPEAKER ID="180" LANGUAGE="EN" NAME="Annemie Neyts-Uyttebroeck," AFFILIATION="εξ ονόματος της Ομάδας ALDE">
<P>
Όλοι αναγνωρίζουμε ότι ολόκληρη η περιοχή των Βαλκανίων παραμένει ευμετάβλητη και εν δυνάμει ασταθής, γι’ αυτό η σαφήνεια είναι απολύτως απαραίτητη. Η κοινή δήλωση τύπου, σημαντικά ασθενέστερη από τις προηγούμενες δηλώσεις, δηλώνει ότι το μέλλον των Δυτικών Βαλκανίων βρίσκεται στην Ευρωπαϊκή Ένωση. Παρατηρούμε την απουσία κάθε αναφοράς στην προσχώρηση. Προσθέτει ότι μια συζήτηση για τη στρατηγική διεύρυνσης αναμένεται το 2006 και ότι πρέπει να ληφθεί υπόψη η ικανότητα απορρόφησης της ΕΕ. Αυτό είναι απογοητευτικό. Θα επανέλθω σε αυτό κατά τη διάρκεια της συζήτησης για την έκθεση Brok.
<SPEAKER ID="181" LANGUAGE="DE" NAME="Angelika Beer," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρία Plassnik, ο λόγος που διακόψαμε την συνεδρίασή μας για να σας περιμένουμε είναι ότι υπάρχουν πράγματα που μας ανησυχούν πολύ και θέλουμε να τα συζητήσουμε μαζί σας.
<P>
Όταν ανέλαβε η αυστριακή Προεδρία, σχεδίαζε την Θεσσαλονίκη ΙΙ, όμως στη δήλωση του Σάλτσμπουργκ δεν υπάρχει λέξη γι’ αυτό, ούτε και ακούγεται πια κάτι για την προοπτική των χωρών των Βαλκανίων για ένταξη. Η δήλωση αυτή είναι ένας συμβιβασμός χωρίς ουσία, που γίνεται δεκτός με κριτικό πνεύμα στα Βαλκάνια και δεν είναι καθόλου μήνυμα ενθάρρυνσης, αλλά στην καλύτερη περίπτωση παροτρύνει σε παρερμηνείες. Έτσι αξιολογώ εγώ τουλάχιστον τη δήλωση του κ. Brok, που συμμετείχε στη διάσκεψη του Σάλτσμπουργκ και μιλάει από τη Δευτέρα στα γερμανικά μέσα ενημέρωσης για το τέλος της ευρωπαϊκής προοπτικής των Βαλκανίων, για αυτό που αποκαλεί «τρίτο δρόμο», δηλαδή μία προνομιακή εταιρική σχέση.
<P>
Αν η Ευρώπη θέλει να έχει κάποια αξιοπιστία, πρέπει να διατηρήσουμε την ευρωπαϊκή προοπτική των Βαλκανίων όχι μόνο στα λόγια, αλλά και έμπρακτα, και εδώ συμφωνώ με όσα είπε ο Επίτροπος Rehn.
<P>
Κύριε Brok, επιτρέψτε μου να πω τελειώνοντας ότι ο τρίτος δρόμος είναι αυτό που επιζητούσε ήδη στη δεκαετία του ’80 ο πρόεδρος της Λιβύης Καντάφι. Εκείνος ευτυχώς απέτυχε οικτρά και το ίδιο θα συμβεί και σε εσάς. 
<SPEAKER ID="182" LANGUAGE="DE" NAME="Elmar Brok (PPE-DE ). –" AFFILIATION="">
<SPEAKER ID="183" LANGUAGE="SV" NAME="Cecilia Malmström (ALDE )." AFFILIATION="">
<P>
Οι διάφορες πρωτοβουλίες ενθάρρυνσης της συνεργασίας των χωρών μεταξύ τους και με την ΕΕ είναι θαυμάσιες. Θετικό είναι επίσης το γεγονός ότι, εντέλει, αποφασίστηκε να χρησιμοποιηθεί ως βάση για την επιδίωξη αυτού του στόχου η CEFTA, η οποία ήδη υπάρχει και λειτουργεί, αντί να δημιουργηθεί κάποιο νέο όργανο, όπως είχε συζητηθεί αρχικά. Φρονώ ότι η απόφαση αυτή υπήρξε εξαιρετικά συνετή. Συγχρόνως, αναφερόμαστε επίσης σε διαφορετικές χώρες με διαφορετικές παραδόσεις, διαφορετικές ιστορίες και βαθμούς ανάπτυξης. Είναι, συνεπώς, σημαντικό να συνεχίσουμε να στέλνουμε το μήνυμα ότι όλες αυτές οι χώρες μπορούν κάλλιστα να υποβάλουν αίτηση ένταξής τους στην Ευρωπαϊκή Κοινότητα εφόσον το επιθυμούν και ότι, σε μια τέτοια περίπτωση, θα αντιμετωπιστούν βάσει των ιδιαίτερων επιτευγμάτων τους. Αυτή την περίοδο υπάρχει σε ορισμένους κύκλους η ανησυχία ότι σκοπεύουμε να αντιμετωπίσουμε για μία ακόμη φορά τις διάφορες υποψήφιες χώρες ως ενιαίο σύνολο. Φρονώ ότι η εν λόγω ανησυχία είναι υπερβολική, αλλά είναι πολύ σημαντικό να είμαστε απολύτως σαφείς επ’ αυτού: κάθε χώρα δηλαδή πρέπει να αντιμετωπιστεί ανεξάρτητα και βάσει των ιδιαίτερων επιτευγμάτων της.
<SPEAKER ID="184" LANGUAGE="FR" NAME="Margie Sudre (PPE-DE ). –" AFFILIATION="">
<P>
   Κύριε Πρόεδρε, κυρία Υπουργέ, κύριε Επίτροπε, αγαπητοί συνάδελφοι, οι Υπουργοί Εξωτερικών της Ένωσης επαναπροσδιόρισαν το Σάββατο την ευρωπαϊκή προοπτική των Δυτικών Βαλκανίων και διευκρίνισαν ότι ο τελικός σκοπός της τρέχουσας διαδικασίας σταθεροποίησης και σύνδεσης με αυτές τις χώρες είναι η πλήρης ένταξη στην Ευρωπαϊκή Ένωση. Προχώρησαν, λοιπόν, πολύ μακρύτερα από τη Δήλωση της Θεσσαλονίκης του 2003, η οποία μιλούσε για τη μεγάλη πρόκληση που αντιπροσωπεύει η ολοκλήρωση των πέντε χωρών των Βαλκανίων και η εν ευθέτω χρόνω ένταξή τους στην Ένωση. Οι ευρωβουλευτές του UMP ασπάζονται αυτό το όραμα και αυτή την προοπτική και είναι πεπεισμένοι πως, χωρίς τα Βαλκάνια, η ευρωπαϊκή ενοποίηση δεν είναι ολοκληρωμένη. Συμμερίζονται επίσης την άποψη ότι ο δρόμος θα είναι μακρύς, γεμάτος εμπόδια, ζητούν όμως πρωτίστως να τεθούν τα πραγματικά ζητήματα με σαφήνεια τόσο για τα Βαλκάνια όσο και για κάθε άλλη προοπτική διεύρυνσης. Ποια, άραγε, πραγματικά ζητήματα τίθενται; Καταρχάς, η Ευρωπαϊκή Ένωση έχει, άραγε, την ικανότητα να απορροφήσει αυτές τις χώρες; Υπενθυμίζω ότι αυτό είναι ένα από τα κριτήρια της Κοπεγχάγης, ένα υπερβολικά συχνά λησμονημένο κριτήριο· οικονομική, θεσμική αλλά και πολιτική ικανότητα. Τα κράτη μέλη μας και οι λαοί τους είναι, άραγε, έτοιμοι να υποδεχθούν στους κόλπους της Ένωσης άλλα κράτη μέλη και, αν ναι, πότε και με ποιον τρόπο;
<P>
Τέλος, οι ευρωβουλευτές του UMP ζητούν εδώ και χρόνια μια σε βάθος συζήτηση στο εσωτερικό της Ευρωπαϊκής Ένωσης για το θέμα των συνόρων της Ευρώπης. Είναι πλέον καιρός να πραγματοποιηθεί αυτή η συζήτηση! Πρέπει να κοιτάξουμε κατάματα την πραγματικότητα και να προβούμε σε μια ώριμη επιλογή για το μέλλον της Ευρωπαϊκής Ένωσης από πλευράς πολιτικού περιεχομένου και γεωγραφικών συνόρων. Είναι ένα καθήκον έναντι ημών των ιδίων, αλλά και έναντι των χωρών που κρούουν τις θύρες μας. Ας αναλάβουμε τις ευθύνες μας. 
<SPEAKER ID="185" LANGUAGE="DE" NAME="Silvana Koch-Mehrin (ALDE ). –" AFFILIATION="">
<P>
   Κύριε Πρόεδρε, κυρία Προεδρεύουσα του Συμβουλίου, θα ήθελα να υποστηρίξω όσα είπε η κ. Neyts-Uyttebroeck για τη στάση της Ομάδας μου ως προς την πολιτική του Ισραήλ των τελευταίων ημερών, θα ήθελα όμως και να απαντήσω σε όσα είπατε για τη σημασία αυτής της μεταβατικής περιόδου. Σε αυτήν τη φάση, η ΕΕ πρέπει να στείλει ένα σαφές μήνυμα υπογραμμίζοντας τις αρχές της συνεργασίας, δηλαδή την αποκήρυξη της βίας, την αποδοχή των υφισταμένων συμφωνιών και την αναγνώριση του δικαιώματος ύπαρξης του Ισραήλ. Αυτό έχει τεράστια σημασία και η ΕΕ δεν πρέπει να αποκλίνει καθόλου από αυτό. Για τον λόγο αυτόν, θεωρώ ότι η ΕΕ διαπράττει σοβαρό λάθος συνεχίζοντας να προσφέρει οικονομική υποστήριξη στη μεταβατική κυβέρνηση.
<SPEAKER ID="186" LANGUAGE="" NAME="" AFFILIATION="Αντιπροέδρου">
<SPEAKER ID="187" LANGUAGE="DE" NAME="Bernd Posselt (PPE-DE ). –" AFFILIATION="">
<P>
Τρίτον –κι εδώ διαφωνώ με την κ. Koch-Mehrin– θα ήθελα να πω ότι δεν πρέπει μόνο να προσφέρουμε ανθρωπιστική βοήθεια στην Παλαιστίνη, αλλά και να τη βοηθήσουμε να επιτύχει τον πλουραλισμό, όσο δύσκολο κι αν είναι αυτό, πράγμα που πρέπει να παραδεχτούμε. Το κράτος της Φατάχ ήταν διεφθαρμένο και αμφισβητήσιμο, όμως ένα κράτος με κυβέρνηση της Χαμάς θα είναι ακόμα πιο αμφισβητήσιμο. Πρέπει να προωθήσουμε την ειρηνευτική διαδικασία και τον πλουραλισμό με όλα τα μέσα που διαθέτουμε, προκειμένου να εμποδίσουμε τη δημιουργία μιας ζώνης επιρροής του Ιράν που θα εκτείνεται από τον Κόλπο ως τη Μεσόγειο.
<SPEAKER ID="188" LANGUAGE="DE" NAME="Ursula Plassnik," AFFILIATION="Προεδρεύουσα του Συμβουλίου">
<P>
Δεν δέχομαι ότι η δήλωση του Σάλτσμπουργκ ήταν ένας επιφανειακός συμβιβασμός ή και μία οπισθοδρόμηση και σας παρακαλώ να εξετάσετε προσεκτικά το κείμενο. Θα ήθελα να σας υπενθυμίσω ότι στην παράγραφο 3 αναφέρουμε καθαρά ως απώτερο στόχο την πλήρη ένταξη στην ΕΕ: . Επομένως, το ζητούμενο, που ήταν και μέλημά μας στη συζήτηση, είναι να γίνει η προοπτική της ένταξης πιο αξιόπιστη και απτή, και για τους λαούς των Δυτικών Βαλκανίων. Αυτό εξηγεί γιατί συζητήσαμε αυτά τα θέματα και γιατί το κάναμε αυτό με πολύ εποικοδομητικό πνεύμα.
<P>
Συστήσαμε αυτοσυγκράτηση τόσο στο Ισραήλ όσο και στην Παλαιστινιακή Αρχή. Τώρα πρέπει και οι δύο πλευρές να εξετάσουν πολύ προσεκτικά τις συνέπειες των πράξεών τους. Καταδικάσαμε κατηγορηματικά την σύλληψη ομήρων και –όπως σας είπε σήμερα ο κ. Winkler– απευθύναμε αμέσως έκκληση στην Παλαιστινιακή Αρχή να κάνει ό,τι πρέπει και τώρα και στο μέλλον προκειμένου να διασφαλίσει και να προστατεύσει τους ευρωπαίους πολίτες και κτίρια. Πρέπει να πούμε ότι ενώ είμαστε διατεθειμένοι να προσφέρουμε βοήθεια –συγκεκριμένα, ανθρωπιστική βοήθεια– αυτό μπορεί να γίνει μόνο μέσα σε ένα ειρηνικό περιβάλλον και όλες οι πλευρές πρέπει να συμβάλουν στη δημιουργία ενός τέτοιου περιβάλλοντος. 
<SPEAKER ID="189" LANGUAGE="EN" NAME="Olli Rehn," AFFILIATION="Επιτροπή">
<P>
   Κύριε Πρόεδρε, όπως είπα πριν από το διάλειμμα, η Επίτροπος Ferrero-Waldner θα παρουσιάσει τις απόψεις της Επιτροπής για τη Μέση Ανατολή, την Παλαιστίνη και το Ισραήλ αργότερα απόψε.
<P>
Θα σχολιάσω το επόμενο θέμα της ημερήσιας διάταξης: τα θέματα που σχετίζονται με τη διεύρυνση και την ικανότητα απορρόφησης. Θα ήθελα επίσης να εκμεταλλευτώ την ευκαιρία για να συγχαρώ την κ. Plassnik για την προσωπική της αφοσίωση στην πολιτική σχετικά με τα Δυτικά Βαλκάνια. Ήταν εξαιρετικά σημαντική, και η αυστριακή Προεδρία έχει λάβει νέα μέτρα για την ενσωμάτωση αυτής της περιοχής στον ευρωπαϊκό κορμό. Αυτό είναι απολύτως απαραίτητο για την ασφάλεια και τη σταθερότητα ολόκληρης της Ευρώπης και της Ένωσης.
<SPEAKER ID="190" LANGUAGE="" NAME="Πρόεδρος." AFFILIATION="">
<SPEAKER ID="191" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0025/2006) του κ. Brok, εξ ονόματος της Επιτροπής Εξωτερικών Υποθέσεων, σχετικά με το έγγραφο στρατηγικής της Επιτροπής για τη διεύρυνση – 2005 (2005/2206(INI)). 
<SPEAKER ID="192" LANGUAGE="DE" NAME="Elmar Brok (PPE-DE )," AFFILIATION="εισηγητής">
<P>
Αυτό μπορεί όμως να είναι και ένα ενδιάμεσο στάδιο. Αν χώρες που έχουν σήμερα, μετά από τη Θεσσαλονίκη, μια προοπτική ένταξης –όπως για παράδειγμα οι χώρες των Δυτικών Βαλκανίων που η ανάπτυξή τους αναμένεται να απαιτήσει διαφορετικά χρονικά διαστήματα– αποφασίσουν να το χρησιμοποιήσουν σαν ενδιάμεσο στάδιο πριν από την πλήρη ένταξη, τότε οι υποσχέσεις της Θεσσαλονίκης δεν ακυρώνονται. Σε αυτή τη βάση μπορούμε να επιτύχουμε έναν νέο βαθμό ευελιξίας καθιστώντας την προοπτική αυτήν αξιόπιστη, γιατί μπορεί να συμβεί κάτι άμεσα χωρίς να περάσουν 15 χρόνια με διαπραγματεύσεις, και τότε θα πρέπει να πούμε «ναι» ή «όχι».
<SPEAKER ID="193" LANGUAGE="DE" NAME="Ursula Plassnik," AFFILIATION="Προεδρεύουσα του Συμβουλίου">
<P>
   Κύριε Πρόεδρε, κυρίες και κύριοι, θα ήθελα να ευχαριστήσω το Σώμα και τον πρόεδρο της Επιτροπής Εξωτερικής Πολιτικής για τη διεξοδική έκθεση που αφορά το στρατηγικό έγγραφο της Επιτροπής του 2005. Το θέμα αυτό αποτελεί αντικείμενο διαρκών συζητήσεων στο Συμβούλιο, και σε συνάρτηση με τις συγκεκριμένες αποφάσεις που πρέπει να λάβουμε. Όπως αναφέρθηκε, είχαμε στο Gymnich μία πολύ καλή και διεξοδική συζήτηση για το θέμα αυτό και θα τη συνεχίσουμε. Θεωρώ πολύ σημαντικό να το κάνουμε, γιατί η άρνηση συζήτησης προκαλεί τη δυσπιστία της κοινής γνώμης και πρέπει να φροντίσουμε να ενισχύσουμε την εμπιστοσύνη των ευρωπαίων πολιτών στο ευρωπαϊκό σχέδιο γενικότερα και να δημιουργήσουμε περισσότερη εμπιστοσύνη και σαφήνεια. Αυτό είναι ένα από τα κεντρικά μου μελήματα ως Προεδρεύουσας του Συμβουλίου και, ως εκ τούτου, επιδοκιμάζω τη συζήτηση που άρχισε.
<P>
Όπως είπαμε και στην προηγούμενη συζήτηση, και η υπογραμμίζει τις ευρωπαϊκές προδιαγραφές, που θα πρέπει να εφαρμοστούν με δικαιοσύνη, αλλά και αυστηρότητα, όπως διασαφηνίστηκε απόλυτα στην έκθεση της Επιτροπής του Νοεμβρίου 2005.
<P>
Επιτρέψτε μου να σκιαγραφήσω με δυο λόγια τις συγκεκριμένες αποφάσεις που επεξεργαζόμαστε τώρα. Η πρώτη έχει να κάνει με τη Ρουμανία και τη Βουλγαρία, για τις οποίες έχουμε ενθαρρυντικές εκθέσεις και ήδη έχουμε ως στόχο την ένταξη την 1η Ιανουαρίου 2007, μολονότι υπάρχει πιθανότητα καθυστέρησης κατά ένα χρόνο. Έχουν αρχίσει ενταξιακές διαπραγματεύσεις με την Τουρκία και την Κροατία, με επίσημη ημερομηνία έναρξης την 3η Οκτωβρίου του περασμένου χρόνου. Τώρα αναλύουμε το κοινοτικό κεκτημένο. Η Προεδρία απηύθυνε επιστολή στην Κροατία και την Τουρκία καλώντας τις να εκθέσουν τη διαπραγματευτική τους θέση για το πρώτο κεφάλαιο, που είναι η έρευνα και ανάπτυξη.
<P>
Συμφωνούμε με την άποψη του Σώματος ότι είναι απαραίτητες διαρκείς πρόοδοι ως προς την εκπλήρωση όλων των πολιτικών και οικονομικών κριτηρίων και την αποτελεσματική υλοποίηση των θεμελιωδών δικαιωμάτων, του κράτους δικαίου και της δημοκρατίας. Αναφορικά με την Τουρκία, η Προεδρία επιδοκιμάζει το κλείσιμο της υπόθεσης του Ορχάν Παμούκ και διασαφήνισε στην πρόσφατη συνεδρίαση της Τρόικα στη Βιέννη ότι περιμένουμε την ίδια αντιμετώπιση για τις δίκες που εκκρεμούν βάσει του άρθρου 301 του τουρκικού ποινικού κώδικα ή και την αλλαγή του νόμου.
<P>
Παρακολουθούμε κι εμείς στενά την εφαρμογή του πρωτοκόλλου της Άγκυρας και θα φροντίσουμε να γίνει εφέτος η αναθεώρησή του στα αρμόδια όργανα σύμφωνα με τη δήλωση του Συμβουλίου της 21ης Σεπτεμβρίου.
<P>
Είπα όσα χρειάζεται για τα Δυτικά Βαλκάνια. Η στρατηγική του Συμβουλίου για να επιτύχει την πλήρη συνεργασία της Σερβίας και του Μαυροβουνίου με το διεθνές δικαστήριο εγκλημάτων πολέμου είναι επίσης σαφής και εμείς στείλαμε ένα πολύ ξεκάθαρο μήνυμα γι’ αυτό στην τελευταία μας συνεδρίαση. Υποστηρίζουμε το έργο του ειδικού απεσταλμένου του ΟΗΕ στο Κοσσυφοπέδιο Martti Ahtisaari και πιστεύω ότι η Ευρωπαϊκή Ένωση, με τις προσπάθειες του ειδικού απεσταλμένου της Χαβιέ Σολάνα, θα μπορέσει να βοηθήσει με πολύ θετικό και διπλωματικό τρόπο στην επίτευξη συμφωνίας για τις συνθήκες του δημοψηφίσματος της 21ης Μαΐου.
<SPEAKER ID="194" LANGUAGE="EN" NAME="Olli Rehn," AFFILIATION="Επιτροπή">
<P>
   Κύριε Πρόεδρε, εφόσον είναι ακόμη εδώ, επιτρέψτε μου να επαινέσω τον κ. Brok για τη σημαντική έκθεσή του. Όπως σωστά είπε, η διεύρυνση είναι πράγματι ένα από τα πιο ισχυρά μέσα πολιτικής της ΕΕ για την επιδίωξη της ειρήνης και της ευημερίας, της ελευθερίας και της δημοκρατίας. Η διεύρυνση του 2004 προς ανατολάς σφράγισε την ειρηνική επανένωση της Δυτικής και της Ανατολικής Ευρώπης. Τώρα η ενέργειά μας επικεντρώνεται στην ειρηνική ενοποίηση της Νοτιοανατολικής Ευρώπης. Η βαθμιαία και προσεκτικά ελεγχόμενη διαδικασία προσχώρησης που ακολουθούμε βασίζεται σε τρεις σημαντικές αρχές.
<P>
Δεύτερον, εφαρμόζουμε αυστηρές προϋποθέσεις. Σε συνδυασμό με μια αξιόπιστη προοπτική προσχώρησης, η εφαρμογή προϋποθέσεων είναι αποτελεσματική. Βοήθησε στη μετατροπή της Κεντρικής και Ανατολικής Ευρώπης σε σύγχρονες δημοκρατίες. Προσφάτως, ενέπνευσε γενναίες και σημαντικές μεταρρυθμίσεις στην Τουρκία και ολοένα περισσότερες στα Δυτικά Βαλκάνια. Αυτό αποδεικνύεται επίσης από ορισμένα πρόσφατα σημαντικά γεγονότα, όπως ότι ο στρατηγός Ante Gotovina βρίσκεται στη φυλακή στη Χάγη, ενώ ο συγγραφέας Ορχάν Παμούκ είναι ελεύθερος να εκφράσει τις απόψεις του.
<SPEAKER ID="195" LANGUAGE="" NAME="Γιώργος Δημητρακόπουλος," AFFILIATION="εξ ονόματος της ομάδας PPE-DE">
<P>
   Κύριε Πρόεδρε, κυρία προεδρεύουσα του Συμβουλίου, κύριε Επίτροπε, κατ’ αρχήν θα ήθελα να συγχαρώ τον εισηγητή και πρόεδρο της Επιτροπής Εξωτερικών Υποθέσεων, Brok, για την πολύ σημαντική έκθεσή του και, ταυτόχρονα, να συγχαρώ και εσάς, κυρία προεδρεύουσα του Συμβουλίου, για το ενδιαφέρον και την αποφασιστικότητα που δείχνετε και ως Υπουργός Εξωτερικών της Αυστρίας αλλά και ως προεδρεύουσα τώρα του Συμβουλίου για το θέμα των Βαλκανίων. Συγχαρητήρια επίσης και στον Επίτροπο για τη σφαιρική και άρτια ανακοίνωση της Επιτροπής, την οποία μας παρουσίασε.
<P>
Πρώτον, η κεντρική άποψη της έκθεσης Brok, για τη σημασία που έχει η ευρωπαϊκή προοπτική για έναν αριθμό χωρών, όπου το κύριο μέρος είναι στα Βαλκάνια, είναι σωστή. Ταυτόχρονα, οι παράγραφοι 5, 9 και 10 της έκθεσης, εάν αναγνωσθούν μαζί, δίνουν το στίγμα με βάση το οποίο η Ευρωπαϊκή Ένωση βλέπει πλέον τη συνέχεια της διεύρυνσης.
<SPEAKER ID="196" LANGUAGE="NL" NAME="Jan Marinus Wiersma," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, η Επιτροπή δεν μασάει τα λόγια της στο έγγραφό της: ενώ δεν πρόκειται να υπάρξει νέος γύρος διεύρυνσης με την ταυτόχρονη ένταξη μεγάλου αριθμού χωρών, υποστηρίζει –ορθώς, κατά τη γνώμη μου– ότι η Ευρωπαϊκή Ένωση είναι, και θα παραμείνει, ένας οργανισμός ο οποίος είναι ανοικτός σε νέα μέλη, αλλά υπό προϋποθέσεις. Παρότι η ένταξη δέκα νέων χωρών το 2004 ήταν επιτυχημένη, δεν συμμερίζονται όλοι οι πολίτες αυτή την άποψη. Απαιτείται λοιπόν να καταβληθεί επιπλέον προσπάθεια επανεκτίμησης αυτής της επιτυχίας.
<P>
Εξ ονόματος της Ομάδας μου, μπορώ να δηλώσω ότι στηρίζουμε τον προσανατολισμό της έκθεσης Brok, τον οποίο θέλω να ευχαριστήσω για τον ενδιαφέροντα γύρο προετοιμασιών στον οποίο μετείχαμε τους τελευταίους μήνες. Οι Σοσιαλδημοκράτες τάσσονται ρητώς υπέρ του να δοθεί μεγαλύτερη έμφαση στο κριτήριο της ικανότητας απορρόφησης. Το αδιέξοδο ως προς την κύρωση της Συνταγματικής Συνθήκης διαδραματίζει κεντρικό ρόλο επ’ αυτού. Χωρίς εσωτερικές μεταρρυθμίσεις, θα είναι δύσκολη η αποτελεσματική διαχείριση της ένταξης νέων κρατών μελών.
<P>
Αυτό άλλωστε αναφέρεται με ιδιαίτερη σαφήνεια στην έκθεση Brok. Είναι μια επιλογή η οποία προσφέρεται σε αυτές τις χώρες, εφόσον αποφασίσουν ότι τις εξυπηρετεί. Δεν αποτελεί εναλλακτική της πλήρους ένταξης. Αυτό ισχύει εξίσου για την Τουρκία όσο και για τις χώρες των Βαλκανίων. Θέλω δε να υπογραμμίσω ότι αυτή την ερμηνεία δίδουμε στην παράγραφο 10 του σχεδίου ψηφίσματος. Μόνον υπό αυτή την προϋπόθεση μπορέσαμε να καταλήξουμε σε συμφωνία με τον εισηγητή στους κόλπους της Επιτροπής Εξωτερικών Υποθέσεων. 
<SPEAKER ID="197" LANGUAGE="SV" NAME="Cecilia Malmström," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, η διεύρυνση είναι η μεγαλύτερη επιτυχία της ΕΕ στο πεδίο της ευρωπαϊκής συνεργασίας. Η ενοποίηση της ανατολικής και της δυτικής Ευρώπης τον Μάιο του 2004 σήμανε τον τερματισμό της διαίρεσης της Ευρώπης και κατέδειξε την ισχύ του οράματος μιας ενωμένης Ευρώπης βάσει της δημοκρατίας, του ελεύθερου εμπορίου και του σεβασμού του κράτους δικαίου. Η προοπτική ένταξης στην ΕΕ ήταν το κίνητρο που ζωογόνησε τις δυνάμεις της μεταρρύθμισης στις πρώην κομουνιστικές δικτατορίες. Η προοπτική ένταξης στην ΕΕ έχει επίσης τεράστια σημασία για τις διαπραγματεύσεις και τις μεταρρυθμίσεις στην Τουρκία και στα κράτη των Βαλκανίων. Στις περιοχές αυτές, η ΕΕ έχει τεράστια αποθέματα της λεγόμενης ήπιας ισχύος, η οποία συμβάλλει στην ενίσχυση της σταθερότητας και της δημοκρατίας στην Ευρώπη. Τα μέλη της Ομάδας μου θεωρούμε ότι είναι σημαντικό, σύμφωνα με τη Συνθήκη, να αφήσουμε ανοικτή την προοπτική συνέχισης της διεύρυνσης. Φυσικά, τα κριτήρια πρέπει να τηρούνται, ενώ και η ικανότητα της ΕΕ να δέχεται νέες χώρες πρέπει να λαμβάνεται εξίσου σοβαρά υπόψη. Πρέπει, ωστόσο, να προβούμε σε εσωτερικές αλλαγές και να επιδοθούμε στον διάλογο για τη διεύρυνση χωρίς να την κατηγορούμε για τα όποια προβλήματα.
<P>
Γι’ αυτό τασσόμαστε κατά της περιχαράκωσης των γεωγραφικών ορίων της Ευρώπης. Το παρόν Σώμα έδωσε ώθηση στη διεύρυνση και, πριν από ένα έτος, συγκεντρωθήκαμε στο κτίριο των Βρυξελλών και, φορώντας τα πορτοκαλί φουλάρια μας, χειροκροτήσαμε τον Πρόεδρο Γιουσένκο. Εγκρίναμε ένα ψήφισμα στο οποίο αναφερθήκαμε στις προοπτικές ένταξης της Ουκρανίας. Πρόκειται για έναν στόχο, έστω και αν είναι μακρινός. Όπως ακριβώς ανέφερε ο κ. Brok, ο ουκρανικός λαός βρίσκεται σε μια επικίνδυνη κατάσταση ισορροπίας μεταξύ της δημοκρατίας και της δικτατορίας. Εάν περιχαρακώσουμε τα σύνορα της Ευρώπης, θα θεωρήσουν ότι τους κλείνουμε την πόρτα κατάμουτρα. Αυτό θα ήταν μείζον ιστορικό λάθος.
<P>
Αντί να εισάγουμε νέες έννοιες όπως οι πολυμερείς συμφωνίες, μπορούμε να εκμεταλλευτούμε αυτή την ευκαιρία –όπως εξάλλου ανέφερε ο Επίτροπος κ. Rehn– προκειμένου να προσαρμόσουμε τη στρατηγική γειτονίας στις ανάγκες των υποψηφίων κρατών μελών και να της δώσουμε πρακτικό περιεχόμενο. Το να προτείνουμε τώρα νέες έννοιες, τις οποίες δεν έχουμε συζητήσει επαρκώς και τις επιπτώσεις των οποίων δεν γνωρίζουμε, δεν φαίνεται να είναι ιδιαιτέρως παραγωγικό επί του παρόντος.
<SPEAKER ID="198" LANGUAGE="NL" NAME="Joost Lagendijk," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, στην Επιτροπή Εξωτερικών Υποθέσεων, η πολιτική μου ομάδα υπερψήφισε την έκθεση Brok για δύο λόγους. Θεωρούμε ότι η έννοια της ικανότητας απορρόφησης πρέπει να οριστεί καλύτερα. Είναι μια έννοια του συρμού η οποία ταιριάζει σε πολλές και διάφορες καταστάσεις και την οποία μπορεί κανείς να ερμηνεύσει όπως θέλει, γεγονός που σημαίνει ότι το ζήτημα των γεωγραφικών συνόρων πρέπει να επιλυθεί, καθόσον δεν μπορούμε να συνεχίσουμε να το αποφεύγουμε.
<P>
Εάν είχαμε διαβάσει όσα ανέφεραν τα μέσα ενημέρωσης πριν από τη σημερινή συζήτηση, το συμπέρασμα στο οποίο θα καταλήγαμε είναι ότι πρέπει να δημιουργηθεί ένα ενδιάμεσο στάδιο για χώρες όπως η Τουρκία και οι χώρες των Δυτικών Βαλκανίων. Δεν είναι τυχαίο το γεγονός –και καλό είναι να είμαστε ειλικρινείς επ’ αυτού– ότι αυτή συμβαίνει να είναι η άποψη του εισηγητή, την οποία άλλωστε ποτέ δεν απέκρυψε. Ο κ. Brok είχε εξαρχής ταχθεί κατά της έναρξης διαπραγματεύσεων με την Τουρκία ενώ, μετά την απόρριψη του Συντάγματος, εκφράζει αυξανόμενο σκεπτικισμό όσον αφορά τις ενταξιακές προοπτικές των χωρών των Δυτικών Βαλκανίων. Ο εισηγητής έχει κάθε δικαίωμα να υποστηρίζει τις απόψεις του, αλλά τις απόψεις αυτές δεν τις υποστηρίζει η πλειονότητα των μελών της Επιτροπής Εξωτερικών Υποθέσεων. Επιπλέον, οι εν λόγω απόψεις δεν υποστηρίζονται καν στην ίδια την έκθεσή του.
<SPEAKER ID="199" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, μέχρι πρότινος, η ταχεία και εκτεταμένη διεύρυνση της Ευρωπαϊκής Ένωσης θεωρούνταν εξαιρετικό βήμα προόδου, κάτι που έχρηζε γενικής στήριξης. Χαιρετιζόταν ως επανένωση της Ευρώπης και επισφράγιση της νίκης της Δύσης στον Ψυχρό Πόλεμο. Μετά την εκτεταμένη διεύρυνση του 2004, το κλίμα αυτό άλλαξε δραστικά. Η κοινή γνώμη στα παλαιά κράτη μέλη δεν θεωρεί ότι η διεύρυνση αυτή συνιστά επιτυχία, ιδίως ενόψει της αυξανόμενης εκμετάλλευσης της ανισότητας μεταξύ των χωρών με υψηλούς και των χωρών με χαμηλούς μισθούς.
<P>
Στο σύνολο των Δυτικών Βαλκανίων, τόσο σε αναγνωρισμένα κράτη όσο και σε ομόσπονδα κρατίδια ή προτεκτοράτα τα οποία πασχίζουν να ανεξαρτητοποιηθούν, όπου ζουν ομάδες ανθρώπων οι οποίοι μιλούν διαφορετικές γλώσσες και πιστεύουν σε διαφορετικές θρησκείες και οι οποίοι, κατά τη δεκαετία του 1990, βρίσκονταν σε εμπόλεμη κατάσταση μεταξύ τους, η κοινή γνώμη αναμένει τώρα θαύματα και μια ταχεία διαδικασία ένταξης στην Ευρωπαϊκή Ένωση. Η ΕΕ εκμεταλλεύεται αυτές τις προσδοκίες για να απαιτήσει την υλοποίηση μεταρρυθμίσεων και, κατ’ αυτόν τον τρόπο, παρεμβαίνει έντονα στις επιλογές των χωρών αυτών όσον αφορά τον τρόπο διακυβέρνησής τους.
<P>
Η ΕΕ δεν επιθυμεί επί του παρόντος τη διεύρυνση, αλλά επιθυμεί να ασκεί επιρροή εκτός των συνόρων της. Γι’ αυτό η Βοσνία-Ερζεγοβίνη διαθέτει τώρα ένα φορολογικό σύστημα το οποίο κανείς δεν είχε ζητήσει, ενώ η περιφερειακή αυτονομία την οποία της εγγυήθηκαν στο πλαίσιο της συμφωνίας του Ντέιτον αναβάλλεται για το απώτερο μέλλον. Σύμφωνα με τα προπαγανδιστικά φυλλάδια, χάρη στη στρατιωτική παρουσία της ΕΕ η χώρα αυτή βρίσκεται καθ’ οδόν προς την ένταξή της στην Ευρωπαϊκή Ένωση. Στο Μαυροβούνιο και το Κοσσυφοπέδιο, περιοχές στις οποίες το ευρώ εισήχθη πριν από τέσσερα χρόνια ως νόμιμο χρήμα, μαζί με τα 12 κράτη μέλη, η κοινή γνώμη θεωρεί δεδομένο ότι σύντομα θα ενταχθούν στην ΕΕ ως ανεξάρτητα κράτη, ενώ η ουγγρόφωνη κοινότητα της Βοϊβοδίνας αναμένει προστασία έναντι της σλαβικής κυριαρχίας.
<P>
Μέχρι στιγμής, όλοι αυτοί οι άνθρωποι έχουν απογοητευθεί από τη στάση της ΕΕ. Δεν έχουμε τίποτε άλλο να προσφέρουμε σε αυτές τις χώρες των Δυτικών Βαλκανίων πέραν της πρόσκλησης για συμμετοχή σε μια κοινή αγορά στο έδαφος της πρώην Γιουγκοσλαβίας και της προσαρμογής της οικονομίας και του τρόπου διακυβέρνησής τους στις δικές μας επιθυμίες, χωρίς να τους προσφέρουμε προοπτική ένταξης πριν από το 2020; Η πολιτική μου ομάδα αδυνατεί να υποστηρίξει με ιδιαίτερο ενθουσιασμό αυτή την πρόταση.
<SPEAKER ID="200" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
Στο τρέχον πλαίσιο, θέλω να θέσω δύο ερωτήσεις στον Επίτροπο κ. Rehn. Είναι καθόλου βάσιμη η πληροφορία, την οποία μου μετέφερε εχθές το βράδυ ένας ειδήμονας, ότι η θέση των χριστιανικών εκκλησιών στην Τουρκία έχει επιδεινωθεί ορατά το τελευταίο διάστημα;
<P>
Υπό το πρίσμα αυτής της πληροφορίας, η δολοφονία του ιταλού ιερέα Andrea Santoro στο λιμάνι της Τραπεζούντας στις 5 Φεβρουαρίου δεν είναι απομονωμένο περιστατικό. Απόπειρα δολοφονίας με παρόμοια χαρακτηριστικά σημειώθηκε πολύ πρόσφατα στην πόλη της Μερσίνας, ενώ εκτοξεύονται ευθείες απειλές κατά εκκλησιών μέσω τηλεφώνου, ακόμη και από τις στήλες εφημερίδων. Παρεμπιπτόντως, σύμφωνα με τον αγγλικανό εφημέριο Ian Sherwood, ο οποίος δραστηριοποιείται στην Κωνσταντινούπολη, η τουρκική ελίτ θεωρεί τη διάδοση χριστιανικών κειμένων στην τουρκική γλώσσα πνευματικά απαράδεκτη, αν όχι δυνητικά παράνομη. Πώς μπορεί, κύριε Επίτροπε, να συνάδει κάτι τέτοιο με τη θρησκευτική ελευθερία στην Τουρκία; Απ’ ό,τι καταλαβαίνω, δεν σημειώνεται η παραμικρή πρόοδος όσον αφορά το σημαντικό αυτό θέμα στο πλαίσιο των κριτηρίων της Κοπεγχάγης.
<SPEAKER ID="201" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, είναι πολύ σημαντικό το γεγονός ότι η έκθεση την οποία εκπόνησε ο κ. Elmar Brok μας προσέφερε σήμερα την ευκαιρία να συζητήσουμε το θέμα της διεύρυνσης.
<SPEAKER ID="202" LANGUAGE="NL" NAME="Philip Claeys (NI )." AFFILIATION="">
<P>
Όπως εξήγησε λεπτομερώς προ ολίγου ο κ. Belder, σημειώνονται παραβιάσεις των δικαιωμάτων εθνικών και θρησκευτικών μειονοτήτων. Τα βασανιστήρια εξακολουθούν να είναι διαδεδομένα ενώ, δυνάμει του άρθρου 301 του ποινικού κώδικα, μεταξύ άλλων, η ελεύθερη έκφραση γνώμης και η ελευθεροτυπία δεν είναι εγγυημένες. Επίσης, η Τουρκία αρνείται κατηγορηματικά να τηρήσει τις υποχρεώσεις της όσον αφορά την τελωνειακή ένωση. Τα κυπριακά πλοία και αεροσκάφη εξακολουθούν να μην γίνονται δεκτά στην τουρκική επικράτεια.
<SPEAKER ID="203" LANGUAGE="DE" NAME="Doris Pack (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρία Προεδρεύουσα του Συμβουλίου, ως πρόεδρος της αντιπροσωπείας για τη Νοτιοανατολική Ευρώπη υποστηρίζω πλήρως όσα αναφέρονται στην έκθεση του κ. Brok για την κάθε χώρα και τις εκάστοτε απαιτήσεις που προβάλλονται. Η κάθε χώρα έχει τα δικά της, ιδιαίτερα προβλήματα και πρέπει να κριθεί βάσει των δικών της επιτευγμάτων και έτσι θα ήταν ιδιαίτερα επιθυμητό να εξεταστεί η δυνατότητα να ενταχθεί σύντομα η Κροατία. Αυτό θα αποτελούσε ένα σημαντικό μήνυμα σταθεροποίησης για ολόκληρη την περιοχή, αφού τα επιτεύγματα της Κροατίας τόσο στον πολιτικό, όσο και στον οικονομικό τομέα δεν είναι καθόλου μικρότερα από εκείνα των δύο άλλων υπό ένταξη χωρών.
<P>
Τώρα όμως που πλησιάζουμε στο τέλος της συζήτησης, θα ήθελα να ασχοληθώ με μια ιδέα που υπάρχει συγκαλυμμένη στην έκθεση Brok, αλλά είναι πιο φανερή στα δημόσια μέσα ενημέρωσης. Αναφέρομαι στις νύξεις για αλλαγές στη στρατηγική της διεύρυνσης. Τίθεται το ερώτημα πού βρίσκονται τα σύνορα της ΕΕ, αλλά κανείς δεν δίνει μια απάντηση. Ο ίδιος ο Επίτροπος Rehn είπε προηγουμένως ότι αυτό είναι ένα ερώτημα που πρέπει να απαντηθεί και ακριβώς αυτό είναι που έχει ανησυχήσει την κοινή γνώμη. Εγώ προσωπικά θεωρώ ότι με την ένταξη της Βουλγαρίας, της Ρουμανίας και των χωρών των Δυτικών Βαλκανίων, η ΕΕ θα φθάσει στα όριά της. Για όλες τις άλλες χώρες σχεδιάσαμε το νέο μέσον της πολιτικής γειτνίασης και πρέπει να το χρησιμοποιήσουμε. Οι εσπευσμένες διαπραγματεύσεις με την Τουρκία έκαναν ό,τι έμενε να γίνει για να αποσταθεροποιήσουν και να αποπροσανατολίσουν τους πολίτες μας.
<P>
Επιδοκιμάζω θερμά όσα είπαν για το θέμα αυτό ο Επίτροπος Rehn και η κ. Plassnik. Δικαίως υποσχεθήκαμε σε όλες αυτές τις χώρες την ένταξη εφόσον εκπληρώσουν τα κριτήρια. Αυτό ήταν και παραμένει σημαντικό κίνητρο για αλλαγή μετά από τις τρομερές συγκρούσεις στην πρώην Γιουγκοσλαβία και τη δικτατορία του Εμβέρ Χότζα στην Αλβανία. Κάθε λογικός άνθρωπος που έχει ρίξει μια ματιά στον χάρτη της περιοχής καταλαβαίνει πως βρίσκεται στο κέντρο της ΕΕ. Αν η περιοχή αυτή έχει σταθερότητα, τότε έχουμε κι εμείς. Το αντίθετο το διαπιστώσαμε με οδυνηρό τρόπο το 1990. Φοβάμαι ωστόσο –και μπορώ να πω στην Προεδρεύουσα του Συμβουλίου ότι αφορμή γι’ αυτό μου δίνουν οι ασαφείς και ανακριβείς δηλώσεις του Σάλτσμπουργκ– ότι ορισμένοι Ευρωπαίοι θέλουν να αφήσουν για δεύτερη φορά ακάλυπτα τα κράτη της Νοτιοανατολικής Ευρώπης και αυτό δεν μπορούμε να το επιτρέψουμε. 
<SPEAKER ID="204" LANGUAGE="DE" NAME="Helmut Kuhne (PSE ). –" AFFILIATION="">
<P>
   Κύριε Πρόεδρε, επιδοκιμάζω την αλλαγή προοπτικής που παρουσιάζει η έκθεση Brok. Οι συζητήσεις μας δεν μπορεί να συνεχίσουν να αφορούν την προτίμησή μας για τη μία ή την άλλη χώρα. Αντίθετα, πρέπει να απαντήσουμε επιτέλους στο ερώτημα ποιο είδος πολιτικού συστήματος μπορεί να αντέξει η Ευρώπη προκειμένου να βελτιωθεί η ικανότητά της να λαμβάνει αποφάσεις και να ενεργεί ανάλογα. Αυτό είναι το βασικό θέμα από το οποίο εξαρτώνται όλα τα άλλα.
<SPEAKER ID="205" LANGUAGE="" NAME="" AFFILIATION="Αντιπροέδρου">
<SPEAKER ID="206" LANGUAGE="NL" NAME="Annemie Neyts-Uyttebroeck (ALDE )." AFFILIATION="">
<P>
   – Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, στην έκθεση Brok τίθενται μείζονα ερωτήματα και παρέχονται απαντήσεις, ακόμη και αν δεν συμφωνώ με το σύνολό τους. Καθίστανται επίσης εμφανείς οι αμφιβολίες πολλών βουλευτών έναντι της περαιτέρω διεύρυνσης. Γι’ αυτό δίνεται τόσο μεγάλη έμφαση στην ικανότητα απορρόφησης, η οποία, αν η έκθεση εγκριθεί χωρίς τροποποιήσεις, θα προσλάβει ακόμη και γεωγραφική διάσταση.
<SPEAKER ID="207" LANGUAGE="DE" NAME="Cem Özdemir (Verts/ALE ). –" AFFILIATION="“pacta sunt servanda”">
<P>
   Κύριε Πρόεδρε, κυρίες και κύριοι, η έκθεση ζητάει να οριστούν τα γεωγραφικά όρια της Ευρωπαϊκής Ένωσης και η φύση της. Μερικοί Χριστιανοδημοκράτες, αλλά και μερικοί Σοσιαλδημοκράτες αναζητούν εναλλακτικές λύσεις για την ένταξη στην Ευρωπαϊκή Ένωση. Θα ήθελα να υπενθυμίσω στο Σώμα ότι πριν από λίγα χρόνια, οι πολιτικοί επιστήμονες και αναλυτές δεν μπορούσαν να φανταστούν ότι θα ερχόταν μια ημέρα που δεν θα υπήρχε πια το Σιδηρούν Παραπέτασμα. Κι όμως, αυτό συνέβη και μας προκαλεί χαρά. Προειδοποιώ το Σώμα να δείξει προσοχή όταν προβλέπει πώς θα είναι η Ευρωπαϊκή Ένωση σε είκοσι, τριάντα ή σαράντα χρόνια, όταν οι περισσότεροι από εμάς θα έχουν από καιρό σταματήσει να ασχολούνται ενεργά με την πολιτική. Πιστεύω ότι θα μας έκανε καλό ενόψει του λάθους που κάναμε οι περισσότεροι εκτιμώντας τι θα γινόταν το 1989.
<P>
Θα ήθελα να πω στον κ. Brok πως θα ήθελα να μην εμφανίζεται ο Χέλμουτ Κολ μόνο στα βιβλία ιστορίας αλλά να παίζει από καιρό σε καιρό και πάλι ρόλο στη διαμόρφωση της ευρωπαϊκής πολιτικής της CDU. 
<SPEAKER ID="208" LANGUAGE="" NAME="Δημήτριος Παπαδημούλης (GUE/NGL ). –" AFFILIATION="">
<P>
   Κύριε Πρόεδρε, η πολιτική μου ομάδα δεν θα υπερψηφίσει την έκθεση Brok για τους εξής, κυρίως, λόγους:
<P>
Η έκθεση, και κυρίως το σημείο 10, με τη σκόπιμη ασάφειά του, αποτυπώνει μια διπλή στρατηγική. Αφήνει εντελώς ανοικτή την πίσω πόρτα η προοπτική της ένταξης να μετατραπεί σε φόρμουλα της ειδικής σχέσης: τον μεγάλο έρωτα της γερμανικής χριστιανοδημοκρατίας. Το σημείο για το Κοσσυφοπέδιο, με τις θολές του διατυπώσεις, αποτυπώνει τη διγλωσσία στο εσωτερικό της Ένωσης και την τάση σταδιακής απαγκίστρωσης από τις σαφείς προϋποθέσεις του ψηφίσματος 1244 του ΟΗΕ.
<P>
Τέλος, η πολιτική μου ομάδα υποστηρίζει, μεταξύ άλλων, την τροπολογία 19 για την αμοιβαία αποδεκτή επίλυση στο πρόβλημα με την ονομασία της Φυρόμ, καθώς και την αναθεωρημένη τροπολογία 4 που αφορά στην Κύπρο. 
<SPEAKER ID="209" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, το πρώτο θέμα που πρέπει να συζητήσουμε είναι πού φθάνουν τα όρια της Ευρώπης. Δεν ξέρουμε πλέον ποια είναι η Ευρώπη: Φτάσαμε στο Ντιαρμπακίρ και, αν αύριο οι Αμερικανοί μας πουν ότι πρέπει να μπει και το Ιράκ στην Ευρώπη για λόγους ισορροπίας, θα φθάσουμε στον Ινδικό Ωκεανό; Αυτό είναι το ζητούμενο. Ποίος αποφασίζει ποιος θα μπει στην Ευρώπη. Μέχρι χθες λέγαμε όχι στην Κροατία. Έλεγε η εισαγγελέας, κ. Κάρλα ντελ Πόντε, «όχι», πίεσε η Αυστρία, μπαίνει η Κροατία. Αυτή είναι η πολιτική βούληση της Ευρώπης; Και, βεβαίως, να πούμε στους φίλους μας τους Τούρκους ότι δεν πρέπει να προπηλακίζουν τον Πρόεδρο του Κοινοβουλίου, δεν είναι πάρα πολύ κομψό. Δεν είναι πολύ κομψό να τους πηγαίνουμε 139 εκατομμύρια ευρώ στα κατεχόμενα και να πετάνε αυγά και πέτρες στους ευρωβουλευτές. Πρέπει να αλλάξουν νοοτροπία, όχι μόνο ένα άρθρο στο σύνταγμά τους. Δεν μπορούν να έχουν αυτή την περιποίηση. Δεν μπορούν να απειλούν κράτος της Ευρώπης με πόλεμο, «casus belli», και εμείς να συζητάμε να τους βάλουμε μέσα. Δεν μπορούν να αναγνωρίσουν μια κυβέρνηση που έχουν αναγνωρίσει οι υπόλοιποι 24; Αυτά δεν είναι λογικές επεξεργασίες.
<P>
Και έρχομαι στα Σκόπια τα οποία, βεβαίως, διεκδικούν ένα όνομα. Να σας θυμίσω ότι όταν κάνατε την αίτηση να μπείτε στον ΟΗΕ ως Γερμανική Δημοκρατία της Αυστρίας η Γερμανία –η ηττημένη τότε Γερμανία– έβαλε βέτο και μπήκατε ως Αυστρία; Να θυμίσω ότι οι Βρετανοί δεν άφησαν να μπει μέσα η Μεγάλη Βρετανία διότι είχαν τη Βρετάνη και μπήκαν ως Ηνωμένο Βασίλειο; Για ποιο λόγο λοιπόν δεν στηρίζετε και εμάς όταν έχουμε μία ιστορία 3000 χρόνων με τη Μακεδονία;
<SPEAKER ID="210" LANGUAGE="LV" NAME="Inese Vaidere (UEN )." AFFILIATION="">
<P>
Η συνέχιση της διεύρυνσης της Ευρωπαϊκής Ένωσης είναι αναγκαία, αλλά πρέπει να αναζητήσουμε νέους μηχανισμούς και τρόπους εξόδου της Ευρωπαϊκής Ένωσης από το αδιέξοδο της σημερινής της ικανότητας να απορροφά νέα κράτη. Βεβαίως, μέσω του ορισμού σαφών κριτηρίων η Ευρωπαϊκή Επιτροπή οφείλει να αναπτύξει αυτή την έννοια της ικανότητας απορρόφησης. Εκτός της δυνατότητας πλήρους ένταξης, πρέπει επίσης να προσφέρουμε διάφορες μορφές πολυμερούς συνεργασίας και εταιρικών σχέσεων με χώρες οι οποίες, τουλάχιστον σε βραχυπρόθεσμο ορίζοντα, δεν θα μπορούν να ενταχθούν στην Ευρωπαϊκή Ένωση. Θέλω εν προκειμένω να δηλώσω ότι συμφωνώ πλήρως με τη δήλωση του κ. Brok. Κατ’ αυτόν τον τρόπο μπορούμε να δώσουμε κίνητρα στην Τουρκία, την Ουκρανία και τις χώρες των Βαλκανίων, για παράδειγμα –και αργότερα σε άλλες χώρες– προκειμένου να στραφούν προς την κατεύθυνση των μεταρρυθμίσεων και της εφαρμογής των ευρωπαϊκών αξιών. 
<SPEAKER ID="211" LANGUAGE="PL" NAME="Ryszard Czarnecki (NI )." AFFILIATION="">
<P>
Είναι προτιμότερο να εστιάσουμε απλώς την προσοχή μας στις προτεραιότητες όσον αφορά τη διεύρυνση. Μετά τη Ρουμανία και τη Βουλγαρία, οι οποίες πρέπει να ενταχθούν στην Ευρωπαϊκή Ένωση το 2007 και όχι το 2008, πρέπει να δοθεί προτεραιότητα στις χώρες της Νοτιοανατολικής Ευρώπης. Μετά την Κροατία και την ΠΓΔΜ, πρέπει να ξεκινήσουμε έναν νέο γύρο διεύρυνσης με τη Σερβία, τη Βοσνία-Ερζεγοβίνη, το Μαυροβούνιο, το Κοσσυφοπέδιο και την Αλβανία. Αυτή είναι η λογική σειρά που πρέπει να ακολουθηθεί. Είναι ζήτημα στρατηγικής σκέψης, καθώς και ενίσχυσης της ασφάλειας της Γηραιάς Ηπείρου. Σε γενικές γραμμές, θα είναι επωφελής από οικονομική άποψη, καθώς θα δαπανήσουμε λιγότερα χρήματα αν διευρύνουμε την Ένωση εντάσσοντας τα επόμενα κράτη των Βαλκανίων, αντί να σπαταλούμε πόρους στον πίθο των Δαναΐδων που θα αποτελούν τα ταμεία των εν λόγω χωρών στο προενταξιακό στάδιο. Η επίλυση μακροχρόνιων συγκρούσεων σε αυτή την περιοχή της Ευρώπης κοστίζει περισσότερο από ό,τι θα κόστιζε η ένταξή τους στην Ευρώπη, οπότε θα όφειλαν να τηρούν τους κανόνες του πολιτικού και οικονομικού παιχνιδιού που ισχύουν στην ΕΕ.
<SPEAKER ID="212" LANGUAGE="EN" NAME="Jacek Emil Saryusz-Wolski (PPE-DE ). –" AFFILIATION="">
<P>
   Κύριε Πρόεδρε, χαιρετίζω αυτήν τη γενικά θετική έκθεση του κ. Brok. Χαιρετίζω τη γενναιότητά του να αναγνωρίσει το γεγονός ότι τα Δυτικά Βαλκάνια πρέπει να αποτελέσουν αναπόσπαστο τμήμα της Ευρωπαϊκής Ένωσης στο μέλλον. Είμαι πεπεισμένος ότι πρέπει να σεβαστούμε τις δεσμεύσεις μας· δεν μπορούμε να κλείσουμε τις πόρτες στις χώρες στις οποίες προσφέρθηκε μια προοπτική προσχώρησης ή στις χώρες που αξίζουν αυτή την προοπτική στο μέλλον υπό το πρίσμα των διατάξεων της Συνθήκης για την ΕΕ.
<SPEAKER ID="213" LANGUAGE="PL" NAME="Józef Pinior (PSE )." AFFILIATION="">
<P>
Η ικανότητα απορρόφησης περιπλέκεται επί του παρόντος από το αδιέξοδο στη διαδικασία κύρωσης της Συνθήκης για τη θέσπιση Συντάγματος της Ευρώπης και από τα εμπόδια που ορθώνονται στην πορεία πολιτικής εμβάθυνσης και στρατηγικής ολοκλήρωσης των 25 κρατών μελών της Ευρωπαϊκής Ένωσης. Συγχρόνως, κατά τη διάρκεια των προσεχών ετών, τα θεσμικά όργανα της Ευρωπαϊκής Ένωσης καλούνται να εφαρμόσουν στρατηγικές διεύρυνσης οι οποίες θα στηρίζονται σε αυστηρούς όρους, λαμβάνοντας υπόψη τις υποχρεώσεις της Ευρωπαϊκής Ένωσης έναντι της Τουρκίας, της Κροατίας και των κρατών των Δυτικών Βαλκανίων. Η Ευρωπαϊκή Ένωση πρέπει επίσης να καταρτίσει μια μακρόπνοη ευρωπαϊκή προοπτική έναντι των χωρών της Ανατολικής Ευρώπης, κυρίως δε της Ουκρανίας. 
<SPEAKER ID="214" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, όταν συζητάμε για τη διεύρυνση, στην ουσία συζητάμε για το πώς αντιλαμβανόμαστε την Ευρωπαϊκή Ένωση. Την εννοούμε ως μέσο για κάποιον σκοπό ή ως μία αυτοτελή πολιτική οντότητα; Θέλουμε έναν ΟΑΣΕ με ελεύθερο εμπόριο για τη σταθεροποίηση μιας προβληματικής γειτνίασης ή μία πολιτική ένωση που θα μπορεί να ενεργεί βάσει των δικών της νόμων; Η έκθεση Brok είναι καλή επειδή πραγματικά αλλάζει την προοπτική υπέρ της δεύτερης επιλογής.
<P>
Γενικά λένε για εμάς τους πολιτικούς ότι δεν είμαστε ικανοί να επαινέσουμε, όμως ο κ. Kuhne του SPD μόλις μίλησε βάσει ενός εξαίρετου εγγράφου που ενέκριναν οι γερμανοί σοσιαλδημοκράτες και το εξαιρετικό σε αυτό είναι ότι ορίζει τη θέση του SPD για τη διεύρυνση.
<SPEAKER ID="215" LANGUAGE="EN" NAME="Tatjana Ždanoka (Verts/ALE ). –" AFFILIATION="">
<P>
   Κύριε Πρόεδρε, εκτιμώ ιδιαιτέρως τις αναφορές στην έκθεση του κ. Brok για την ανάγκη σεβασμού των θεμελιωδών δικαιωμάτων και ελευθεριών, κυρίως των δικαιωμάτων των μειονοτήτων στην Τουρκία, στην Κροατία και στις χώρες των Δυτικών Βαλκανίων.
<P>
Κατά τη συζήτηση της τουρκικής αίτησης προσχώρησης στην Ένωση, προέτρεψα την Επιτροπή να μην επαναλάβει τα λάθη που έγιναν στην περίπτωση προσχώρησης της χώρας μου, της Λετονίας, στην οποία δεν χρησιμοποιήθηκε αυτή η διαδικασία για την προώθηση των δικαιωμάτων των μειονοτήτων. Η Ομάδα Ευρωπαϊκή Ελεύθερη Συμμαχία ζήτησε από τα ευρωπαϊκά θεσμικά όργανα να προτρέψουν την τουρκική κυβέρνηση να βελτιώσει την πολιτική της για τις εθνοτικές, θρησκευτικές και γλωσσικές μειονότητες. Δυστυχώς, δεν βλέπουμε καμία πρόοδο εδώ και, συγκεκριμένα, αθώοι πολίτες εξακολουθούν να σκοτώνονται στο Κουρδιστάν. Πριν από δύο εβδομάδες δολοφονήθηκαν οι γονείς του Derwich Ferho, του διαπρεπούς υποστηρικτή των ανθρωπίνων δικαιωμάτων και προέδρου του κουρδικού ινστιτούτου με έδρα τις Βρυξέλλες. Οι ενδείξεις υποδεικνύουν ότι εμπλέκονται οι τουρκικές ειδικές δυνάμεις. Είμαι υπέρ της περαιτέρω διεύρυνσης, είμαι όμως υπέρ της διεύρυνσης που βασίζεται αυστηρά στα κριτήρια της Κοπεγχάγης. 
<SPEAKER ID="216" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, σε ό,τι αφορά την παράγραφο 29 της έκθεσης, η απόφαση του Συμβουλίου για τη δέσμη της χρηματοδοτικής βοήθειας προς τους Τουρκοκυπρίους ήταν μια εξέλιξη προς τη σωστή κατεύθυνση και γι’ αυτό θα ήθελα να ευχαριστήσω την κυρία Υπουργό.
<SPEAKER ID="217" LANGUAGE="EN" NAME="Roger Knapman (IND/DEM ). –" AFFILIATION="">
<SPEAKER ID="218" LANGUAGE="DE" NAME="Hans-Peter Martin (NI ). –" AFFILIATION="">
<P>
Μπράβο, κύριε Kuhne! Αλλαγή προοπτικής, προοπτικές ένταξης, ικανότητα αφομοίωσης – ακριβώς για αυτά πρόκειται. Εδώ υπάρχει λόγος να ελπίζουμε, γιατί αυτά που υποστηρίζετε μπορούν να λάβουν την υποστήριξη της πλειοψηφίας όχι μόνο των δικών σας ψηφοφόρων, αλλά και σε ολόκληρη την Ευρώπη. Με μία σωστή προοπτική μπορεί να προχωρήσουν τα πράγματα, ασφαλώς όμως αυτό δεν γίνεται αν συνεχίσουμε να μην θίγουμε το θέμα, όπως κάναμε ως σήμερα. 
<SPEAKER ID="219" LANGUAGE="NL" NAME="Camiel Eurlings (PPE-DE )." AFFILIATION="">
<P>
Το κυρίαρχο συναίσθημα στη χώρα μου κατά τη διεξαγωγή του δημοψηφίσματος ήταν ο φόβος ότι θα πλημμυρίσουμε από πολωνούς υδραυλικούς. Η πραγματικότητα είναι διαφορετική: μετά την πρόσφατη διεύρυνση με την ένταξη των χωρών αυτών, οι Κάτω Χώρες κερδίζουν 2 δισ. ευρώ ετησίως. Οι ίδιοι άνθρωποι οι οποίοι υποστήριξαν εξαρχής αυτή τη διεύρυνση οφείλουν επίσης να γνωστοποιήσουν αυτά τα στοιχεία σχετικά με τη διεύρυνση, χωρίς ταυτόχρονα να λησμονούν την ισορροπία μεταξύ της διεύρυνσης και της εμβάθυνσης, η οποία αυτή την περίοδο έχει ανατραπεί. Η Συνθήκη της Νίκαιας δεν είναι σίγουρα επαρκής για 25, και σίγουρα δεν θα είναι επαρκής όταν προσεχώς θα ενταχθούν δύο ακόμη χώρες, η Ρουμανία και η Βουλγαρία. Φρονώ ότι θα ήταν καλό να φροντίσουμε πρώτα τα του οίκου μας, με την έγκριση μιας νέας συνθήκης, προτού δεχθούμε δύο ακόμη χώρες. Οφείλουμε δε να αναλάβουμε μια τέτοια δέσμευση με δική μας πρωτοβουλία.
<P>
Η υπό εξέταση έκθεση επ’ ουδενί δεν μειώνει τα δικαιώματα των υποψηφίων χωρών οι οποίες έχουν ήδη αναγνωριστεί ως τέτοιες, και αυτό θέλω να καταστεί απολύτως σαφές. Εντούτοις, αυτή μας η αξιοπιστία πρέπει να συνοδεύεται επίσης από την αξιοπιστία την οποία εμείς προσδίδουμε στα κριτήρια. Τούτο σημαίνει, όπως ορθώς επεσήμανε η κ. Plassnik, ότι η Τουρκία οφείλει να παρακολουθεί τον σεβασμό του δικαιώματος στην ελευθερία της γνώμης, όχι μόνο προς όφελος ενός συγκεκριμένου συγγραφέα, αλλά για τον καθέναν, πρέπει να διασφαλίζει τη θρησκευτική ελευθερία και, επιπλέον, να σημειώσει πρόοδο στο θέμα της Κύπρου.
<P>
Χαιρετίζουμε τη συνολική συμφωνία που επετεύχθη, αλλά θα ήταν θαυμάσιο –και ευελπιστώ ότι ο κ. Επίτροπος θα το λάβει αυτό υπόψη του– αν μπορούσαμε να πείσουμε την Τουρκία να κυρώσει και να εφαρμόσει το πρωτόκολλο. Πώς σκοπεύετε να επιτύχετε αυτή τη διευκρίνιση, κύριε Επίτροπε; Διότι, εφόσον επιτευχθεί αυτός ο στόχος, θα σημειωθεί επίσης σημαντική πρόοδος στο ίδιο το θέμα της Κύπρου. Από αυτή την άποψη, υποστηρίζω πλήρως την τροπολογία 4, στην οποία τα μέλη του παρόντος Σώματος δηλώνουμε για μία ακόμη φορά ότι θέλουμε να πράξουμε το καθήκον μας προς όφελος των κατοίκων τόσο του νοτίου όσο και του βορείου τμήματος του νησιού. 
<SPEAKER ID="220" LANGUAGE="EN" NAME="Richard Howitt (PSE ). –" AFFILIATION="">
<SPEAKER ID="221" LANGUAGE="HU" NAME="István Szent-Iványi (ALDE )." AFFILIATION="">
<P>
Εντούτοις, δεν είναι σωστό να επιβάλλεται μια οικονομική ή πολιτική ενοποίηση όταν αυτή δεν είναι επιθυμητή από τους ενδιαφερόμενους, ή όταν δεν είναι από μόνη της βιώσιμη. Θα ήταν πολύ πιο αποτελεσματικό να επεκτείνουμε την ήδη υπάρχουσα CEFTA, όπως προτείνει η κροατική κυβέρνηση, καθόσον έχει ήδη αποδειχθεί ότι αποτελεί μια επιτυχημένη και θετική μορφή συνεργασίας, η οποία πρέπει να συμπεριλάβει τις χώρες των Βαλκανίων.
<SPEAKER ID="222" LANGUAGE="LT" NAME="Laima Liucija Andrikienė (PPE-DE )." AFFILIATION="">
<P>
   – Καταρχάς, θέλω να ευχαριστήσω τον κ. Brok για την πολύ εποικοδομητική και λογική έκθεσή του. Είμαι βέβαιη ότι, εάν η Ευρωπαϊκή Ένωση μπορούσε να τοποθετηθεί κατά τον ίδιο τρόπο για όλα τα θέματα, οι πολίτες της θα μπορούσαν να την κατανοήσουν και να την υποστηρίξουν πολύ πιο εύκολα. Θέλω να αναφερθώ στο τμήμα της έκθεσης που αφορά την Τουρκία. Συμφωνώ απολύτως με την άποψη ότι η στρατηγική διεύρυνσης της Ευρωπαϊκής Ένωσης έχει αναμφίβολα ενθαρρύνει τις δημοκρατικές, πολιτικές και άλλες μεταρρυθμίσεις στην Τουρκία και στις υπόλοιπες χώρες που κατονομάζονται στο ψήφισμα. Εντούτοις, είναι εξίσου σημαντικό να επισημάνουμε ότι, και παραθέτω, «παρ’ όλο που έχει δρομολογηθεί η διαδικασία πολιτικής μετάβασης της Τουρκίας, ο ρυθμός της αλλαγής επιβραδύνθηκε το 2005 και η υλοποίηση των μεταρρυθμίσεων παραμένει άνιση». Αυτή ακριβώς την απάντηση έδωσε εχθές ο Επίτροπος κ. Rehn στην προφορική μου ερώτηση σχετικά με την εφαρμογή του ψηφίσματος του Ευρωπαϊκού Κοινοβουλίου για την έναρξη των διαπραγματεύσεων με την Τουρκία. Το ίδιο αναφέρεται και στο σχέδιο ψηφίσματος που συζητούμε σήμερα, ότι δηλαδή ο ρυθμός υλοποίησης των μεταρρυθμίσεων στην Τουρκία το 2005 δεν ήταν απλώς ανεπαρκής, αλλά σημείωσε και επιβράδυνση. Αυτό ενδέχεται να σημαίνει ότι η Τουρκία δεν είναι έτοιμη να προβεί σε μεταρρυθμίσεις οι οποίες θα την έφερναν πιο κοντά στην Ευρωπαϊκή Ένωση, ή ίσως δεν είναι καν πρόθυμη να δεσμευτεί ως προς την τήρηση των στοιχειωδών υποχρεώσεων που απορρέουν από την προοπτική ένταξής της.
<P>
Συμμερίζομαι επίσης τη λύπη που εκφράζεται στην έκθεση του κ. Brok και στο ψήφισμα για τη μονομερή δήλωση στην οποία προέβη η Τουρκία κατά την υπογραφή του πρόσθετου πρωτοκόλλου της Συμφωνίας της Άγκυρας. Φρονώ ότι είναι αναγκαίο να υπενθυμιστεί στην Τουρκία ότι η αναγνώριση όλων των κρατών μελών της Ευρωπαϊκής Ένωσης αποτελεί αναπόσπαστο στοιχείο της ενταξιακής διαδικασίας.
<P>
Είναι αλήθεια ότι αυτό που θα πω δεν περιλαμβάνεται στην έκθεση, αλλά είμαι βέβαιη ότι η γενοκτονία που διαπράχθηκε εις βάρος του αρμενικού λαού πριν από 90 χρόνια πρέπει να αναγνωριστεί από την Τουρκία στο υψηλότερο δυνατό επίπεδο, καθόσον αυτό θα καταδείκνυε περισσότερο από οτιδήποτε άλλο ότι η στάση της Τουρκίας, ακόμη και για τα οδυνηρά αυτά γεγονότα του παρελθόντος, συνάδει με το πνεύμα των κριτηρίων της Κοπεγχάγης. 
<SPEAKER ID="223" LANGUAGE="HU" NAME="Csaba Sándor Tabajdi (PSE )." AFFILIATION="">
<P>
   – Κύριε Πρόεδρε, στην έκθεση Brok δεν αναφέρεται τίποτε συγκεκριμένο όσον αφορά τις εθνικές μειονότητες. Η Ευρωπαϊκή Ένωση χρησιμοποιεί συχνά δύο ή ακόμη και τρία μέτρα και σταθμά όταν προβάλλει πολύ διαφορετικές απαιτήσεις έναντι δύο υποψηφίων χωρών, ενώ σχεδόν αγνοεί τις ενέργειες των κρατών μελών της σε θέματα που αφορούν εθνικές μειονότητες.
<P>
Μετά από μια ένοπλη εξέγερση, οι Αλβανοί που ζουν στην ΠΓΔΜ απέκτησαν ευρύτατη διοικητική, ακόμη και περιφερειακή, αυτονομία, ενώ στην περίπτωση της Ρουμανίας η Ευρωπαϊκή Ένωση δεν ασκεί πιέσεις για τοπική αυτονομία της ουγγρικής κοινότητας που ζει στην περιοχή Székely, ο πληθυσμός της οποίας ανέρχεται σχεδόν σε ένα εκατομμύριο. Η Ευρωπαϊκή Ένωση υπόσχεται ανεξαρτησία στο Κοσσυφοπέδιο, ενώ στην περίπτωση της Βοϊβοδίνας δεν συνιστά καν την αποκατάσταση της αυτονομίας την οποία είχε καταργήσει ο Μιλόσεβιτς.
<P>
Σας παρακαλώ να στηρίξετε τις ουγγρικές προτάσεις τροπολογιών οι οποίες αποσκοπούν στη διατήρηση του πολυεθνικού χαρακτήρα της Βοϊβοδίνας, στην προστασία των μειονοτήτων και στη διεύρυνση της τοπικής αυτονομίας. Ο Επίτροπος Olli Rehn γνωρίζει πολύ καλά ότι δεν υπάρχει λύση χωρίς αυτονομία των σουηδόφωνων Φινλανδών στη Φινλανδία, όπως δεν μπορεί να υπάρξει λύση για τα Βαλκάνια ή για τους Κούρδους που ζουν στην Τουρκία. 
<SPEAKER ID="224" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<SPEAKER ID="225" LANGUAGE="ET" NAME="Marianne Mikko (PSE )." AFFILIATION="">
<P>
   – Κυρίες και κύριοι, ο εισηγητής κ. Brok εργάστηκε με ιδιαίτερη επιμέλεια για να δείξει στις χώρες των Δυτικών Βαλκανίων τον δρόμο προς την Ευρωπαϊκή Ένωση.
<P>
Μου προξενεί απογοήτευση, ωστόσο, η υπερβολική έμφαση που δίνεται στην έκθεση στο τέταρτο κριτήριο της Κοπεγχάγης. Συγχρόνως, συμφωνώ με τον Elmar Brok ως προς το ότι η Ευρωπαϊκή Επιτροπή οφείλει να ορίσει το ταχύτερο δυνατόν την έννοια της ικανότητας απορρόφησης. Δεν πρέπει να γίνεται εκμετάλλευση μιας τέτοιας αόριστης δικαιολογίας για την απόρριψη χωρών οι οποίες επιθυμούν να ενταχθούν στην Ευρωπαϊκή Ένωση.
<P>
Μετά τη σύνοδο κορυφής της Θεσσαλονίκης του 2003, η ένωσή μας έχει μετασχηματιστεί. Αυτή είναι η επιτυχημένη πορεία των χωρών οι οποίες εκπλήρωσαν τα κριτήρια της Κοπεγχάγης. Οι πιθανές υποψήφιες χώρες πρέπει και στο μέλλον να αξιολογούνται βάσει διαφανών κριτηρίων.
<SPEAKER ID="226" LANGUAGE="DE" NAME="Ursula Plassnik," AFFILIATION="Προεδρεύουσα του Συμβουλίου">
<P>
Δεν πρόκειται να υπάρξει Ευρώπη χωρίς σύνορα. – ωστόσο, η Ευρώπη ήταν ανέκαθεν ένα πολιτικό σχέδιο. Ως εκ τούτου, ούτε οι γεωγράφοι ούτε οι ιστορικοί ή οι χάρακες θα μας βοηθήσουν στις πολιτικές αποφάσεις που πρέπει να λάβουμε. Το καθοριστικό θα είναι η κοινή βούληση όλων όσων μοιράζονται αυτήν την κοινότητα αξιών και δικαίου, δηλαδή η δική μας και –όπως είναι αυτονόητο στις δημοκρατίες– εκείνη των ίδιων των λαών. Πού βρισκόμαστε λοιπόν τώρα; Αν το δούμε αντικειμενικά, στις 3 Οκτωβρίου του περασμένου χρόνου ελήφθησαν πολιτικές αποφάσεις με μεγάλες συνέπειες. Τώρα έχουμε μπροστά μας –και εννοώ το Συμβούλιο και την Επιτροπή μαζί με τους ανά τον κόσμο εταίρους μας– μία φάση ήρεμης εργασίας πάνω σε αυτά τα θέματα.
<P>
Επιτρέψτε μου να πω κάτι για την Ουκρανία. Η Επίτροπος Ferrero-Waldner κι εγώ πήγαμε πρόσφατα στην Ουκρανία σε μία αποστολή της Τρόικα και μπορώ να σας δώσω το ίδιο μήνυμα που μετέδωσα εκεί: ότι η Ευρώπη, η Ευρωπαϊκή Ένωση, θα ήθελε να δει μια σταθερή, γεμάτη αυτοπεποίθηση και επιτυχημένη Ουκρανία, πρώτα απ’ όλα όμως θα ήθελε να δει μια Ουκρανία που αντιμετωπίζει το καθήκον του μετασχηματισμού και το αναλαμβάνει με αποφασιστικότητα. Η ευρωπαϊκή πολιτική γειτονίας και το σχέδιο δράσης, του οποίου επίκειται η πρώτη επανεξέταση στη διάρκεια της αυστριακής Προεδρίας, μας προσφέρουν μια σειρά καλών και κατάλληλων μέσων. Υπάρχει επίσης σημαντικό δυναμικό, για παράδειγμα για μια βαθύτερη συμφωνία που θα μπορούσε να περιλαμβάνει μία ευρεία συμφωνία ελευθέρου εμπορίου. 
<SPEAKER ID="227" LANGUAGE="EN" NAME="Olli Rehn," AFFILIATION="Επιτροπή">
<P>
   Κύριε Πρόεδρε, θα ήθελα να ξεκινήσω μεταφέροντας σας ορισμένα κρίσιμα νέα: οι αποφάσεις που λήφθηκαν στα τέλη του 2005 δημιούργησαν ένα στέρεο πολιτικό πλαίσιο για την πολιτική διεύρυνσής μας για την περίοδο 2006-2010 και σε ορισμένες περιπτώσεις για ακόμη μεγαλύτερη περίοδο. Επί παραδείγματι, οι ενταξιακές διαπραγματεύσεις με την Τουρκία θα διαρκέσουν πιθανώς 10 έως 15 χρόνια. Δεν πιστεύω ότι αμφισβητεί κανείς σοβαρά τις υφιστάμενες δεσμεύσεις μας στη Νοτιοανατολική Ευρώπη διότι είναι πραγματικά θέμα της δικής μας ασφάλειας και σταθερότητας να μπορέσουμε να ενισχύσουμε την ειρήνη, τη δημοκρατία και να αυξήσουμε την ευημερία σε αυτόν τον ευαίσθητο τομέα.
<P>
Τώρα έχουμε μια παγιωμένη και επαρκώς απαιτητική ατζέντα διεύρυνσης. Το τραίνο της διεύρυνσης δεν είναι τραίνο βολίδα, ούτε TGV, ούτε Eurostar· είναι ένα συνηθισμένο τραίνο ή, σε ορισμένες περιπτώσεις, ακόμη και τοπικό τραίνο, το πιο σημαντικό όμως είναι ότι αυτό το τραίνο είναι εν κινήσει, είναι εν μέσω της διαδικασίας και, ως εκ τούτου, αλλάζει τις χώρες που βρίσκονται σε άμεση γειτονία με την Ευρωπαϊκή Ένωση.
<P>
Όσον αφορά τα σύνορα της Ευρώπης, η Επιτροπή εργάζεται βάσει του άρθρου 49 της Συνθήκης για την Ευρωπαϊκή Ένωση, το οποίο ορίζει ότι κάθε ευρωπαϊκό κράτος που σέβεται και εφαρμόζει τις ευρωπαϊκές αξίες της δημοκρατίας, των ανθρωπίνων δικαιωμάτων, του κράτους δικαίου και των θεμελιωδών ελευθεριών μπορεί να ζητήσει να γίνει μέλος της Ένωσης. Αυτό δεν σημαίνει ότι κάθε ευρωπαϊκή χώρα πρέπει να υποβάλει αίτηση ή ότι η ΕΕ πρέπει να αποδεχτεί όλες τις χώρες, παράλληλα όμως σημαίνει ότι δεν είναι λογικό να κλείνει η πόρτα για πάντα με τη χάραξη μιας γραμμής κατά μήκος του χάρτη για τον καθορισμό της Ευρώπης άπαξ δια παντός, γεγονός που θα ζημίωνε σοβαρά τις δυνατότητές μας να ασκούμε επωφελή επιρροή και στρατηγική ισχύ στην άμεση γύρω περιοχή μας.
<P>
Έχουν γίνει ορισμένα σχόλια και παρατηρήσεις όσον αφορά την ικανότητα απορρόφησης. Θα ήθελα να κάνω μια πολύ σύντομη ιστορική επισκόπηση. Αυτή η ιδέα αναφέρθηκε ρητά για πρώτη φορά στην Κοπεγχάγη το 1993 όταν το Ευρωπαϊκό Συμβούλιο δήλωσε ότι η ικανότητα της Ένωσης να απορροφήσει νέα μέλη, διατηρώντας παράλληλα την ορμή της ευρωπαϊκής ολοκλήρωσης, είναι επίσης μια σημαντική παράμετρος προς το γενικό συμφέρον της Ένωσης και των υποψηφίων χωρών. Αυτή η ιδέα και οι επιπτώσεις της εξετάζονται τακτικά από την Επιτροπή.
<P>
Στην ατζέντα της για το 2000 –και είμαι ευτυχής που αναφέρομαι σε αυτό διότι ήμουν μέλος της διευθύνουσας ομάδας για την ατζέντα του 2000, η οποία εγκρίθηκε το 1997– η Επιτροπή εξέτασε τις επιπτώσεις της προσχώρησης των χωρών της Κεντρικής και Ανατολικής Ευρώπης από δύο οπτικές γωνίες: τον αντίκτυπό της στις πολιτικές της ΕΕ, όπως η γεωργία ή η περιφερειακή πολιτική, και οι δημοσιονομικές επιπτώσεις της. Ως αποτέλεσμα, αυτή η εργασία οδήγησε στον καθορισμό καίριων παραμέτρων στις διαπραγματεύσεις που ακολούθησαν, στις αποφάσεις της διάσκεψης του Βερολίνου τον Μάρτιο του 1999 και το 2003, όταν επιτράπηκε στις χώρες της Κεντρικής και Ανατολικής Ευρώπης να προσχωρήσουν στην Ευρωπαϊκή Ένωση. Αυτό διευκόλυνε την προσχώρηση της ΕΕ των 10 και, με αυτά τα μέσα, συνδυάσαμε επιτυχώς την ιστορική μας αποστολή να επανενώσουμε την ευρωπαϊκή ήπειρο και να μεριμνήσουμε για τις πρακτικές παραμέτρους, οι οποίες ενδιαφέρουν επίσης τους πολίτες μας σήμερα.
<P>
Εν συνεχεία, εξετάσαμε αυτή την ιδέα κατά τη διάρκεια των ενταξιακών διαπραγματεύσεων, σε ορισμένα κεφάλαια συγκεκριμένα, όπως το κεφάλαιο για την ελεύθερη κυκλοφορία των ατόμων και τα οικονομικά κεφάλαια, και πιο πρόσφατα η Επιτροπή εξέτασε επίσης αυτή την ιδέα στο θεματικό έγγραφο του 2004 σχετικά με τα ζητήματα που ανακύπτουν από την προοπτική προσχώρησης της Τουρκίας.
<P>
Θα συνιστούσα αυτό το έγγραφο του Οκτωβρίου 2004 σε όλα τα κράτη μέλη του Ευρωπαϊκού Κοινοβουλίου. Αξίζει ακόμα να διαβαστεί και περιγράφει πολύ καλά τις ευρείες επιπτώσεις της ενδεχόμενης τουρκικής προσχώρησης στην Ένωση εάν, κάποια μέρα, η Τουρκία ικανοποιήσει όλες τις προϋποθέσεις για την προσχώρηση.
<P>
Τέλος, αναφορικά με όσα είπε ο κ. Eurlings σχετικά με την εμβάθυνση και τη διεύρυνση, ανήκω στο στρατόπεδο εκείνων που πιστεύουν ότι η εμβάθυνση της πολιτικής ένταξης είναι απαραίτητη προκειμένου να καταστεί η Ευρωπαϊκή Ένωση πιο αποδοτική και δημοκρατική. Πρέπει να βελτιώσουμε τη λειτουργία της Ένωσης και αυτός ήταν και είναι ο σκοπός της Συνταγματικής Συνθήκης. Ως εκ τούτου, χρειαζόμαστε μια συνταγματική συζήτηση και, εγκαίρως –όσο το δυνατόν συντομότερα– πρέπει να αποφασίσουμε για τον τρόπο με τον οποίο θα μεταρρυθμίσουμε τις δομές μας ούτως ώστε να είναι πιο αποδοτικές και δημοκρατικές και ούτως ώστε η Ευρωπαϊκή Ένωση να ασκεί περισσότερη επιρροή στις εξωτερικές σχέσεις, στην κοινή εξωτερική πολιτική και πολιτική ασφάλειας και στη διαφύλαξη της ασφάλειας των ίδιων των πολιτών της έναντι του διεθνούς εγκλήματος και της τρομοκρατίας.
<P>
Αυτό πρέπει να γίνει στο εγγύς μέλλον, όχι στο απώτερο μέλλον –όχι σε 10 έως 15 χρόνια, επί παραδείγματι, όταν ενδεχομένως η Τουρκία θα είναι σε θέση να προσχωρήσει– για χάρη της Ευρώπης και το χρειαζόμαστε ήδη για την Ευρωπαϊκή Ένωση των 25 ή των 27 κρατών μελών. Συνεπώς, αντί να μιλήσω για την ικανότητα απορρόφησης, θα προτιμούσα να μιλήσω για την ικανότητα λειτουργίας της υφιστάμενης Ευρωπαϊκής Ένωσης προκειμένου να διασφαλιστεί ότι υπηρετούμε τους πολίτες μας καλύτερα τόσο από πλευράς πολιτικών όσο και από πλευράς θεσμικών οργάνων. 
<SPEAKER ID="228" LANGUAGE="" NAME="Πρόεδρος. –" AFFILIATION="Γραπτή Δήλωση (Άρθρο 142 του Κανονισμού)">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="229" LANGUAGE="IT" NAME="Cristiana Muscardini (UEN ). –" AFFILIATION="">
<P>
   Η έκθεση του κ. Brok είναι πλήρης και άρτια όσον αφορά τη σημερινή κατάσταση της διεύρυνσης και εξετάζει χώρες, οι οποίες αναμφίβολα καταβάλλουν σημαντικές προσπάθειες για την επίτευξη των πολιτικών και οικονομικών στόχων που απαιτείται για την ένταξη στην Ευρωπαϊκή Ένωση.
<P>
Ειδικότερα, συμφωνούμε με την πρόσκληση προς την Κροατία για την «επίλυση των εκκρεμών διμερών θεμάτων περιουσιακής φύσεως», αλλά επισημαίνουμε με θλίψη ότι δεν γίνεται καμία αναφορά στα προβλήματα που αφορούν την προσαρμογή της νομοθεσίας της χώρας όσον αφορά την πρόσβαση στην αγορά ακινήτων των πολιτών της Κοινότητας και ειδικότερα των ιταλών και των προσφύγων από τη Venezia Giulia και από τη Δαλματία. Σε κανέναν πολίτη της Ευρωπαϊκής Ένωσης δεν μπορεί να απαγορεύεται η εγκατάσταση σε άλλο κράτος μέλος και η πρόσβαση στην αγορά ακινήτων.
<SPEAKER ID="230" LANGUAGE="" NAME="Πρόεδρος. –" AFFILIATION="">
<SPEAKER ID="231" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Η οικονομία δεν είναι στατική αλλά δυναμική και έτσι, οι επιχειρήσεις αντιμετωπίζουν καθημερινά την πρόκληση να εξοπλιστούν για το μέλλον και να παραμείνουν ανταγωνιστικές. Στην ΕΕ υπάρχουν περισσότερες από 23 εκατομμύρια επιχειρήσεις και κάθε μέρα ιδρύονται νέες, ενώ άλλες κλείνουν.
<P>
Συνεχίζοντας τη συζήτηση που έγινε σήμερα το πρωί, θα πρέπει να υπογραμμίσουμε γι’ άλλη μία φορά ότι το 99% των επιχειρήσεων είναι μικρές και μεσαίες επιχειρήσεις που προσφέρουν το 80% της απασχόλησης. Συνεπώς, η ανταγωνιστικότητα έχει σημαντικό αντίκτυπο στην αγορά εργασίας και προϋποθέτει έναν αποτελεσματικό ανταγωνισμό. Δεν πρέπει να υπάρχει στην εσωτερική αγορά στρέβλωση του ανταγωνισμού. Αυτό είναι μία από τις ουσιαστικές προϋποθέσεις για την επιτυχία της ευρωπαϊκής οικονομίας.
<SPEAKER ID="232" LANGUAGE="EN" NAME="Neelie Kroes," AFFILIATION="Επιτροπή">
<P>
Η Επιτροπή, όπως γνωρίζετε, έχει δύο κύρια νομικά μέσα στη διάθεσή της –τους κανόνες της ενιαίας αγοράς στη Συνθήκη ΕΚ και το άρθρο 21 του Κανονισμού ΕΚ για τις συγχωνεύσεις– για την αντιμετώπιση αθέμιτων παρεμβάσεων εκ μέρους των εθνικών αρχών σχετικά με την εταιρική αναδιάρθρωση. Έχει καθήκον να ενισχύσει αυτούς τους κανόνες ανάλογα, όποτε είναι σκόπιμο.
<SPEAKER ID="233" LANGUAGE="DE" NAME="Klaus-Heiner Lehne," AFFILIATION="εξ ονόματος της Ομάδας PPE-DE">
<P>
Γνωρίζω ότι η κ. Kroes εξετάζει τη δυνατότητα να το αλλάξει αυτό, όμως κάτι τέτοιο απαιτεί ομοφωνία στο Συμβούλιο και δεν νομίζω ότι αυτό μπορεί να επιτευχθεί στην παρούσα φάση. Γι’ αυτό, είναι ζωτικής σημασίας να ασχοληθεί και το Συμβούλιο με το εν λόγω πρόβλημα. Μπορεί κανείς επίσης να περιμένει από τις κυβερνήσεις να συμμορφωθούν με τις Συνθήκες και την ευρωπαϊκή νομοθεσία. Σε τελευταία ανάλυση, το θέμα είναι ότι θέλουμε να έχουμε μια εσωτερική αγορά ειδικά στον τομέα των ενεργειακών επιχειρήσεων και γι’ αυτό περιμένω να ασχοληθεί το Συμβούλιο με αυτό το ζήτημα.
<SPEAKER ID="234" LANGUAGE="EN" NAME="Ieke van den Burg," AFFILIATION="εξ ονόματος της Ομάδας PSE">
<P>
   Κύριε Πρόεδρε, φανταστείτε ο Πρόεδρος Barroso να διοργάνωνε το προσεχές σαββατοκύριακο συνέντευξη Τύπου για να ανακοινώσει τη συγχώνευση του Euronet, του Deutsche Börse και του Χρηματιστηρίου του Λονδίνου. Όνειρο ή εφιάλτης; Τείνω να πω τίποτα από τα δύο, αλλά σημειώνω απλά ότι είναι μάλλον απίθανο να συμβεί.
<P>
Το μήνυμα της Ομάδας μου, ωστόσο, είναι ότι ο Πρόεδρος Barroso, η Επίτροπος και οι συνάδελφοί τους δεν θα πρέπει να πιαστούν στον ύπνο στην κατάσταση στην οποία βρισκόμαστε τώρα, με τις συγχωνεύσεις, τις εξαγορές και τις εξελίξεις που βλέπουμε στις χρηματοπιστωτικές αγορές, στην ενέργεια και σε άλλους κλάδους – κλάδους οι οποίοι όλοι είναι πολύ σημαντικοί για την ευρωπαϊκή οικονομία.
<P>
Το πρώτο είναι η βιομηχανική πολιτική. Χάρηκα πολύ με ορισμένες από τις παρατηρήσεις του Επιτρόπου Verheugen σήμερα το πρωί, οι οποίες έγιναν περισσότερο από τη σκοπιά της βιομηχανικής πολιτικής.
<P>
Το δεύτερο –το οποίο ανέφερε επίσης ο κ. Lehne– αφορά αυτά που συμβαίνουν στις εξαγορές και τον τρόπο με τον οποίο οργανώνουμε αυτό το θέμα. Χρειαζόμαστε μια συζήτηση επ’ αυτού, όχι μόνο σχετικά με τη δημοκρατία των μετόχων, την οποία κηρύττουν οι εφημερίδες και αλλά και σχετικά με άλλες πτυχές.
<SPEAKER ID="235" LANGUAGE="IT" NAME="Vittorio Prodi," AFFILIATION="εξ ονόματος της Ομάδας ALDE">
<P>
Να γιατί αδυνατώ να κατανοήσω, για παράδειγμα, τις δυσκολίες που εγείρονται όσον αφορά τις τραπεζικές συγχωνεύσεις στην Πολωνία, καθώς εμείς στην Ιταλία δεχθήκαμε την ανάληψη του ελέγχου της Banca Nazionale del Lavoro με αυτήν ακριβώς την προοπτική. Στις δυσκολίες αυτές διαβλέπω μια σύγκρουση συμφερόντων, ακριβώς γιατί πολύ συχνά πρόκειται για επιχειρήσεις, οι οποίες ανήκουν πλήρως ή κατά πλειοψηφία στο δημόσιο.
<P>
Είναι μια σύγκρουση συμφερόντων μεταξύ του άμεσου πολιτικού συμφέροντος και των μακροπρόθεσμων συμφερόντων όχι μόνο των καταναλωτών, αλλά και της συνολικής αποτελεσματικότητας του ευρωπαϊκού συστήματος. Το ίδιο συνέβη και στην περίπτωση Enel και Suez, από την οποία προκύπτει μια ιδιάζουσα σύγκρουση ανάμεσα στην απαίτηση εξορθολογισμού των επιχειρήσεών μας προκειμένου να καταστούν πραγματικά παράγοντες ικανοί να αντέξουν στον διεθνή ανταγωνισμό και στην ανάγκη να αποφύγουμε την υποβάθμισή τους σε τόσο σύντομο χρονικό διάστημα.
<P>
Ζητώ επίσης την οργάνωση του ανταγωνισμού. Σήμερα συζητήσαμε το ζήτημα του ανταγωνισμού στην ενέργεια με την Επίτροπο Kroes, την οποία ευχαριστώ για την προθυμία της να αναλάβει δράση. Πρέπει να δημιουργήσουμε δίκτυα ηλεκτρικής ενέργειας και αερίου σε εντελώς ευρωπαϊκό επίπεδο. Αυτή είναι η αποστολή μας και ζητώ να κινηθούμε γρήγορα προς αυτήν την κατεύθυνση. 
<SPEAKER ID="236" LANGUAGE="EN" NAME="Claude Turmes," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κατανοώ πλήρως τον θυμό της Ιταλίας και της Ισπανίας προς αυτό που θα αποκαλούσα γερμανογαλλικό ενεργειακό ιμπεριαλισμό στην Ευρώπη. Η γερμανική και η γαλλική οικονομία είναι εκείνες που πληρώνουν το μεγαλύτερο τίμημα γι’ αυτόν. Οι τιμές για το ηλεκτρικό ρεύμα και το φυσικό αέριο στην Αυστρία είναι κατά 20% χαμηλότερες από εκείνες στη Γερμανία διότι η πρώτη έχει χαμηλότερο κόστος δικτύου και διότι έχει μεγαλύτερο ανταγωνισμό στην αγορά της από ό,τι η γερμανική αγορά.
<P>
Η απάντηση στα όσα συνέβησαν τις τελευταίες εβδομάδες, κυρία Kroes και κύριε Barroso, δεν είναι οι ευρωπαίοι πρωταθλητές. Οι ευρωπαίοι πρωταθλητές στην ενέργεια θα αποκομίσουν ακόμη περισσότερα χρήματα από τη μείζονα βιομηχανία και τους καταναλωτές μας, και από εμάς ως πολίτες, και θα τα διανείμουν στους μετόχους τους. Επομένως η μόνη λύση είναι να έχουμε ανταγωνιστικές αγορές, οι οποίες πρέπει να ενισχυθούν με ισχυρούς και ανεξάρτητους ρυθμιστές, ισχυρές αρχές ανταγωνισμού και πλήρη αποδέσμευση του ιδιοκτησιακού καθεστώτος. 
<SPEAKER ID="237" LANGUAGE="IT" NAME="Roberto Musacchio," AFFILIATION="εξ ονόματος της Ομάδας GUE/NGL">
<SPEAKER ID="238" LANGUAGE="PL" NAME="Adam Jerzy Bielan," AFFILIATION="εξ ονόματος της Ομάδας UEN">
<P>
Το 1999 η απέκτησε την πλειοψηφία των μετοχών της , μιας από τις μεγαλύτερες πολωνικές τράπεζες. Όπως αποδείχθηκε, η απόφαση αυτή ήταν πολύ επικερδής. Επτά χρόνια αργότερα, η αξία των μετοχών έχει τετραπλασιαστεί. Ωστόσο, όταν αγόρασαν την πολωνική τράπεζα, ζητήθηκε ως όρος από τους Ιταλούς να μην επενδύσουν κεφάλαια σε καμία εταιρεία η οποία θα είναι ανταγωνιστική της εν λόγω τράπεζας στην Πολωνία. Συνεπώς, η απόκτηση της και, ως εκ τούτου, μιας ακόμη πολωνικής τράπεζας, της , αποτελεί σαφή παραβίαση της συμφωνίας ιδιωτικοποίησης. Οι πολωνικές αρχές είναι, λοιπόν, υποχρεωμένες να εμποδίσουν αυτή τη συγχώνευση και να επιβάλουν την τήρηση των όρων της συμφωνίας.
<SPEAKER ID="239" LANGUAGE="IT" NAME="Antonio Tajani (PPE-DE ). –" AFFILIATION="">
<P>
Για τον λόγο αυτόν, ζητούμε από την Ευρωπαϊκή Επιτροπή να δράσει με αποφασιστικότητα, προκειμένου να διασφαλισθεί η ελεύθερη κυκλοφορία κεφαλαίων και ο ελεύθερος ανταγωνισμός. Κρίνουμε συνεπώς θετικά όσα είπε η κ. Kroes στο Σώμα. Όποιος τολμά να κάνει αυτές τις επιλογές σημαίνει ότι είναι πραγματικά ευρωπαϊστής: η ανταγωνιστικότητα, η ανάπτυξη και η ευημερία των πολιτών που προσφέρει η ολοκληρωμένη αγορά είναι αναγκαίες για να προετοιμάσουμε το έδαφος για τη θέσπιση του Ευρωπαϊκού Συντάγματος. 
<SPEAKER ID="240" LANGUAGE="FR" NAME="Pervenche Berès (PSE ). –" AFFILIATION="(Χειροκροτήματα από την αριστερή πτέρυγα)">
<SPEAKER ID="241" LANGUAGE="IT" NAME="Umberto Pirilli (UEN ). –" AFFILIATION="Gaz de France">
<SPEAKER ID="242" LANGUAGE="ES" NAME="Cristóbal Montoro Romero (PPE-DE ). –" AFFILIATION="(Χειροκροτήματα από τη δεξιά πτέρυγα)">
<SPEAKER ID="243" LANGUAGE="IT" NAME="Pier Luigi Bersani (PSE ). –" AFFILIATION="">
<SPEAKER ID="244" LANGUAGE="NL" NAME="Ivo Belet (PPE-DE )." AFFILIATION="Suez">
<P>
   – Κύριε Πρόεδρε, κυρία Επίτροπε, γνωρίζετε ότι πάρα πολλά μάτια στο Βέλγιο είναι στραμμένα πάνω σας αυτή την περίοδο. Όλοι αναμένουν ότι θα δηλώσετε ρητώς στους προσφάτως συγχωνευθέντες γαλλικούς ομίλους και ότι η θέση τους σε μια αγορά τόσο μικρή όσο η βελγική είναι απαράδεκτα μονοπωλιακή. Γνωρίζω ότι οι υπηρεσίες σας δεν έχουν ενημερωθεί επισήμως για τη συγχώνευση, αλλά δεν θεωρούμε ότι αυτό σημαίνει ότι δεν μπορείτε, στο παρόν στάδιο, να στείλετε το σαφές μήνυμα ότι παρόμοιες καταστάσεις αποτελούν παραβίαση της κοινοτικής νομοθεσίας, καθόσον ο όμιλος που προκύπτει από τη συγχώνευση είναι σε θέση να προσφέρει τουλάχιστον το 90% του φυσικού αερίου που διανέμεται στο Βέλγιο. Ευελπιστώ ότι θα μπορέσετε να επιβεβαιώσετε τη θέση ότι μια εταιρεία με τέτοιο βαθμό συγκέντρωσης στην αγορά οφείλει να παραχωρήσει σημαντικό μερίδιο των δραστηριοτήτων της.
<P>
Επίτροπε Kroes, είστε η μόνη εγγύηση που έχει ο πελάτης, και αναφέρομαι τόσο στους ιδιώτες όσο και στις βιομηχανίες, ότι δεν θα υποχρεωθεί να καταβάλλει απαράδεκτα υψηλό τίμημα για την αγορά φυσικού αερίου και ηλεκτρισμού στο μέλλον. Έχετε επίσης τη δυνατότητα να αποκαταστήσετε την εμπιστοσύνη των πολιτών στην Ευρώπη, έστω και σε κάποιο βαθμό. Μπορείτε δε να το επιτύχετε καθιστώντας σαφές σε αυτούς τους κολοσσιαίους βιομηχανικούς ομίλους ότι καταχρώνται το καθεστώς ελευθέρωσης και ότι οι ενέργειές τους είναι παράνομες και αντίθετες με τους κανόνες του ανταγωνισμού.
<SPEAKER ID="245" LANGUAGE="ES" NAME="Antolín Sánchez Presedo (PSE ). –" AFFILIATION="">
<P>
Αυτή τη στιγμή υπάρχουν 25 ενεργειακές αγορές με μεγάλες διαφορές, ασυμμετρίες στους κανονισμούς και διαχειριστές που εργάζονται σύμφωνα με διαφορετικές στρατηγικές επιλογές και δεσμεύσεις εξωτερικής πολιτικής.
<SPEAKER ID="246" LANGUAGE="IT" NAME="Iles Braghetto (PPE-DE ). –" AFFILIATION="Suez">
<P>
   Κύριε Πρόεδρε, κυρία Επίτροπε, κυρίες και κύριοι, η ιταλική αντιπροσωπεία του UDC-SVP κατέθεσε εδώ και μερικές εβδομάδες μια γραπτή ερώτηση προς την Επιτροπή για να επισημάνει τις αντιφάσεις μιας ευρωπαϊκής ενεργειακής πολιτικής που φαίνεται να διέρχεται κρίση.
<P>
Κύριε Πρόεδρε, θέλουμε να επισημάνουμε στο Σώμα τον φόβο για μια επικίνδυνη εκτροπή προς μια Ευρώπη αποτελούμενη από έθνη που είναι αντίθετα με τα ιδανικά και το πνεύμα των Συνθηκών και με το πνεύμα και τις αρχές που μας κληροδότησαν ο Alcide de Gasperi, ο Konrad Adenauer, ο Robert Schumann και ο Jean Monnet.
<P>
Η προοπτική ενός πανευρωπαϊκού βιομηχανικού πλαισίου που προέβαλε ο Πρόεδρος Barroso με την έγκριση της Πράσινης Βίβλου για την ενέργεια μας κάνει επιτέλους να ελπίζουμε. Η δημιουργία ανοικτών αγορών προς όφελος των καταναλωτών και ο κεντρικός ρόλος κοινών ευρωπαϊκών πολιτικών, οι οποίες δεν θα επηρεάζονται από εθνικούς εγωισμούς, πρέπει να αποτελέσουν τους πρωταρχικούς στόχους της Επιτροπής για τα προσεχή χρόνια. 
<SPEAKER ID="247" LANGUAGE="ES" NAME="Manuel Medina Ortega (PSE ). –" AFFILIATION="">
<P>
Όπως είπε ο κ. Turmes νωρίτερα, οι μεγάλες πολυεθνικές απαιτούν αυτή τη στιγμή υψηλότερα ποσά από τους μετόχους τους σε ορισμένες χώρες σε σχέση με χώρες όπου δεν υπάρχει ελεύθερη κυκλοφορία. Όσοι από εμάς προερχόμαστε από περιφερειακές νησιωτικές περιοχές αναρωτιόμαστε ποιος θα πληρώσει το επιπρόσθετο κόστος που θα προκύψει για αυτές τις ελλειμματικές περιφέρειες.
<P>
Τέλος, θα ήθελα να επισημάνω ότι δεν είναι αλήθεια ότι η οδηγία σχετικά με δημόσιες προσφορές εξαγοράς δεν προβλέπει πολιτικές παρεμβάσεις: το άρθρο 4, παράγραφος 5, προβλέπει τη θέσπιση έκτακτων μέτρων ανάλογα με τις συνθήκες στα επιμέρους κράτη μέλη. Οι ρυθμιστές της Ευρωπαϊκής Ένωσης θα πρέπει να το λάβουν υπόψη αυτό. 
<SPEAKER ID="248" LANGUAGE="ES" NAME="José Manuel García-Margallo y Marfil (PPE-DE ). –" AFFILIATION="Endesa">
<P>
   Κύριε Πρόεδρε, θα λάβω υπόψη τα λόγια του συμπατριώτη μου Sánchez Presedo και θα μιλήσω για τις δημόσιες προσφορές εξαγοράς –πληθυντικός– για την εταιρεία .
<SPEAKER ID="249" LANGUAGE="PL" NAME="Andrzej Jan Szejna (PSE )." AFFILIATION="E.ON">
<SPEAKER ID="250" LANGUAGE="DE" NAME="Alexander Radwan (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, γνωρίζατε ότι το γιαούρτι είναι θέμα εθνικού συμφέροντος; Αυτό ήταν το επιχείρημα ενός από τα μεγάλα ιδρυτικά κράτη μέλη σχετικά με το θέμα εάν είναι επιτρεπτή η εξαγορά της Danone μολονότι ο κύκλος εργασιών και τα κέρδη της πραγματοποιούνται κυρίως στο εξωτερικό.
<P>
Η παρούσα συζήτηση προκαλεί κατάπληξη. Όλοι είναι υπέρ του να επιδοθούν σε αγορές οι επιχειρήσεις της πατρίδας τους στην Ευρώπη και σε ολόκληρο τον κόσμο – όχι όμως στη δική τους χώρα. Δεν άκουσα κανέναν να παραπονιέται στην Ισπανία όταν η ισπανική Telefónica εξαγόρασε την γερμανοβρετανική επιχείρηση O2 ή όταν η Banco de Santander εξαγόρασε έναν μεγάλο βρετανικό φορέα παροχής υπηρεσιών. Δεν είδα κανέναν να συγχύζεται επειδή η Γαλλία θέλει να εξαγοράσει μία ιταλική τράπεζα, η Electricité de France αποκτά μερίδια της Energie Baden-Württemberg AG ή η UniCredito στην Ιταλία αγοράζει την Hypo-Vereinsbank, ακόμη κι αν η ABN AMRO συνάντησε προβλήματα όταν επιχείρησε να ενεργήσει παρόμοια στην Ιταλία.
<SPEAKER ID="251" LANGUAGE="PT" NAME="Elisa Ferreira (PSE )." AFFILIATION="">
<SPEAKER ID="252" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρία Επίτροπε, κυρίες και κύριοι, δεν έχω πολλά να προσθέσω σε όσα είπα αρχικά. Δήλωσα σαφώς εξ ονόματος του Συμβουλίου την υποστήριξή μου στον ανταγωνισμό προς το συμφέρον των καταναλωτών. Στην αρχή της συζήτησης, ο κ. Lehne ζήτησε να ασχοληθεί με το θέμα αυτό το Συμβούλιο και ο κ. Radwan απηύθυνε προς το Συμβούλιο μία παρόμοια έκκληση. Μπορώ να πω μόνο ότι όταν απαιτείται μια προσπάθεια από το Συμβούλιο και έχουμε την αρμοδιότητα, την εξουσία, τότε φυσικά θα ενεργήσουμε, και μάλιστα σε συμφωνία με τις αντίστοιχες διατάξεις των συνθηκών.
<P>
Επιτρέψτε μου να εκμεταλλευτώ την ευκαιρία για να κάνω λίγη αυτοδιαφήμιση. Θα ήθελα να επισημάνω στο Σώμα μία εκδήλωση που οργανώθηκε από κοινού από την αυστριακή και την φινλανδική Προεδρία του Συμβουλίου και ίσως να παρουσιάζει ενδιαφέρον για τους παρευρισκομένους. Επ’ ευκαιρία της παραδοσιακής πλέον Ευρωπαϊκής Ημέρας Ανταγωνισμού, η Αυστρία και η Φινλανδία, οι δύο προεδρίες του 2006, θα παρουσιάσουν μία εκδήλωση με τίτλο «Το δίκαιο του ανταγωνισμού και το περιβάλλον του – σημεία τομής και νέες τάσεις».
<P>
Στην εκδήλωση αυτή, επίκεντρο θα είναι οι σύγχρονες τάσεις στις συγχωνεύσεις και ο έλεγχος των συγχωνεύσεων. Σε μια συζήτηση με τίτλο «Κάνουν οι συγχωνεύσεις αυτό που υπόσχονται;» θα συζητηθεί, με βάση παραδείγματα μιας συγχώνευσης και της κατάστασης μίας οικονομίας σε μεταβατική κατάσταση, το κατά πόσον ο κανονισμός για τις συγχωνεύσεις έφερε μια νέα προσέγγιση. Θα έχουμε την ευχαρίστηση να καλωσορίσουμε εκεί την Επίτροπο Kroes και τον αυστριακό ομοσπονδιακό Υπουργό Οικονομικών και Εργασίας κ. Bartenstein. Υποθέτω ότι αυτό θα τύχει κάποιου ενδιαφέροντος. 
<SPEAKER ID="253" LANGUAGE="EN" NAME="Neelie Kroes," AFFILIATION="Επιτροπή">
<P>
Λαμβάνω ιδιαιτέρως υπόψη τις ανησυχίες που εκφράστηκαν για συγκεκριμένες περιπτώσεις στον τομέα της ενέργειας. Δεν έχω πληροφορίες αυτή τη στιγμή, επομένως δεν μπορώ να τις συζητήσω. Λέω για άλλη μία φορά ότι ελέγχουμε τις συγχωνεύσεις μόνο όσον αφορά τον ανταγωνισμό και αυτή είναι η βάση με την οποία το Δικαστήριο εξετάζει τις αποφάσεις μας. Όπως γνωρίζετε, το άρθρο 21 του κανονισμού περί συγχωνεύσεων μας δίνει επίσης ένα μέσο για την αντιμετώπιση κάθε αθέμιτης παρέμβασης εκ μέρους των εθνικών αρχών σε σχέση με την εταιρική αναδιάρθρωση. Θα προσέθετα ότι δεν θα διστάσω να κάνω χρήση αυτού του μέσου όποτε παραστεί ανάγκη.
<SPEAKER ID="254" LANGUAGE="" NAME="Πρόεδρος. –" AFFILIATION="">
<SPEAKER ID="255" LANGUAGE="" NAME="" AFFILIATION="Προέδρου">
<SPEAKER ID="256" LANGUAGE="" NAME="Πρόεδρος." AFFILIATION="">
<SPEAKER ID="257" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Τώρα είναι η σειρά της αυστριακής Προεδρίας να εργαστεί για την υλοποίηση όλων αυτών των σχεδίων. Αυτό θα το κάνουμε με προθυμία, σθεναρά και με πεποίθηση. Θα ήθελα με αυτήν την ευκαιρία να εξαγγείλω επίσης ότι θα πραγματοποιηθεί συνάντηση των Υπουργών Εμπορίου στις 24 Μαρτίου στο Μαρακές και των Υπουργών Οικονομικών Euromed στην Τύνιδα στις 25 και 26 Ιουνίου.
<P>
Όπως ήδη είπε στο Σώμα η αυστριακή Υπουργός Εξωτερικών και πρόεδρος του Συμβουλίου Γενικών Υποθέσεων και Εξωτερικών Σχέσεων, το Συμβούλιο ασχολήθηκε εντατικά τις προηγούμενες εβδομάδες με το θέμα των γελοιογραφιών, μεταξύ άλλων και στην άτυπη συνάντηση των Υπουργών Εξωτερικών στο Σάλτσμπουργκ. Αυτό είναι άλλο ένα θέμα για το οποίο είχα την ευκαιρία να σας μιλήσω εδώ. Ειδικά αυτό το πρόβλημα μάς κατέστησε σαφές ότι πρέπει να ακολουθήσουμε στοχοθετημένα τον δρόμο ενός μελλοντοστραφούς διαλόγου της Ευρωπαϊκής Ένωσης με τον ισλαμικό κόσμο και τις μουσουλμανικές κοινότητες στην Ευρώπη. Εδώ, η ευρωμεσογειακή εταιρική σχέση προσφέρει ένα ιδανικό και ιδιαίτερα σημαντικό βήμα διαλόγου με τις χώρες της Μεσογείου. Θεωρώ τον διάλογο αυτόν ιδιαίτερα σημαντικό σε όλα τα επίπεδα, ιδίως την άμεση επαφή μεταξύ των νέων, και πιστεύω ότι η ευρωμεσογειακή εταιρική σχέση μπορεί και πρέπει πραγματικά να διαδραματίσει καίριο ρόλο. Με αυτόν τον στόχο ιδρύθηκε πέρυσι το ίδρυμα Anna Lindh για τον διάλογο μεταξύ των πολιτισμών, που ειδικά τώρα έχει να εκπληρώσει έναν καίριο ρόλο.
<P>
Στα συμπεράσματα του Συμβουλίου των Υπουργών Εξωτερικών της 27ης Φεβρουαρίου 2006 γίνεται σαφής αναφορά στη διαδικασία της Βαρκελώνης και το ίδρυμα Anna Lindh, παράλληλα με άλλες πολυμερείς οργανώσεις που παίζουν ρόλο στον τομέα αυτόν, και αυτό το επικροτούμε θερμά.
<P>
Τώρα είναι σημαντικό να χρησιμοποιήσουμε όλα τα διαθέσιμα μέσα της ευρωμεσογειακής σχέσης για να διαλύσουμε εντάσεις σαν κι αυτές που είδαμε πρόσφατα. Στις 22 Φεβρουαρίου πραγματοποιήθηκε ήδη μια συνάντηση των ανώτερων ευρωμεσογειακών αξιωματούχων που έδωσε τη δυνατότητα για μια πολύ ανοιχτή ανταλλαγή απόψεων για τα γεγονότα και προσέφερε σε όλους τους συμμετέχοντες την ευκαιρία να προτείνουν συγκεκριμένα μέτρα.
<P>
Η Ευρωμεσογειακή Κοινοβουλευτική Συνέλευση έδωσε στη διαδικασία της Βαρκελώνης μια νέα διάσταση που ήταν επειγόντως απαραίτητη και ειδικότερα αύξησε την νομιμότητά της. Ήδη κατά την προετοιμασία της συνόδου κορυφής της Βαρκελώνης τον Νοέμβριο του 2005 συστήθηκαν ανάλογες επιτροπές εργασίας.
<P>
Η Επιτροπή Πολιτικών Υποθέσεων, Ασφαλείας και Ανθρωπίνων Δικαιωμάτων της Ευρωμεσογειακής Κοινοβουλευτικής Συνέλευσης συζήτησε στη συνάντησή της στις 6 τρέχοντος μηνός ήρεμα και διεξοδικά για το πρόβλημα με τις γελοιογραφίες και υπογράμμισε επίσης την ανάγκη για περισσότερο διάλογο. Είμαι πεπεισμένος ότι η σύνοδος της ολομέλειας στις 26 και 27 Μαρτίου θα μπορέσει να δώσει την κατάλληλη απάντηση στα ερωτήματα που τέθηκαν. Η αυστριακή Προεδρία παρακολουθεί και υποστηρίζει τις διάφορες σχετικές πρωτοβουλίες που ανελήφθησαν.
<P>
Μόλις σήμερα, στη συνεδρίαση της επιτροπής Euromed, του ανώτατου οργάνου της διαδικασίας της Βαρκελώνης σε επίπεδο αξιωματούχων, άλλαξε ο τίτλος ενός σεμιναρίου που θα διεξαχθεί στη Βιέννη μετά από επιθυμία των μεσογειακών εταίρων μας προκειμένου να ληφθεί υπόψη το αίτημά τους για σεβασμό των θρησκευτικών αισθημάτων τους.
<SPEAKER ID="258" LANGUAGE="EN" NAME="Benita Ferrero-Waldner," AFFILIATION="Επιτροπή">
<P>
Επιτρέψτε μου μόνο να πω λίγα λόγια σχετικά με τα πρόσφατα γεγονότα στα παλαιστινιακά εδάφη, διότι ο χρόνος σήμερα ήταν πολύ λίγος κατά τη διάρκεια των ομιλιών σχετικά με την άτυπη συνεδρίαση και ήταν παρόντες μόνο δύο Επίτροποι. Παραχώρησα τη θέση μου στον Επίτροπο Rehn για τη συζήτηση σχετικά με τα Δυτικά Βαλκάνια και τώρα, αν μου επιτρέπετε, θα πω λίγα λόγια σχετικά με τα χθεσινά γεγονότα. Δεν είναι μόνο επίκαιρα αλλά αφορούν και τον πυρήνα της ευρωμεσογειακής εταιρικής σχέσης, τον κοινό μας στόχο για μια περιοχή ειρήνης, σταθερότητας, ευημερίας και ευκαιριών. Αδυνατώ να καταλάβω πώς οιαδήποτε από τις χθεσινές ενέργειες συνέβαλε κατά κάποιον τρόπο στους στόχους αυτούς.
<P>
Η Επιτροπή έχει ήδη ξεκινήσει να εργάζεται για την υλοποίηση αυτού του πενταετούς προγράμματος. Έχουν αναληφθεί πρωτοβουλίες με την τρέχουσα και την επερχόμενη Προεδρία του Συμβουλίου, καθώς και με τους μεσογειακούς εταίρους, ούτως ώστε να διασφαλιστεί η επιτυχία αυτής της κοινής προσπάθειας. Έχουμε δεσμεύσει επαρκή χρηματοδότηση για συνδρομή και υποστήριξη, μέσω του MEDA και του μελλοντικού Ευρωπαϊκού Μέσου Γειτονίας και Εταιρικής Σχέσης, συμπεριλαμβανομένου ενός σημαντικού χρηματοδοτικού μέσου για την ενθάρρυνση της προόδου στη μεταρρύθμιση της διακυβέρνησης το οποίο αποκαλούμε «χρηματοδοτικό μέσο υπέρ της διακυβέρνησης».
<P>
Ο κ. Winkler ανέφερε ήδη την υπουργική συνάντηση για θέματα εμπορίου, στην οποία θα συμμετάσχει ο Επίτροπος Mandelson και θα προωθήσει τον στόχο ενός ευρωπαϊκού χώρου ελεύθερου εμπορίου.
<P>
Ελπίζουμε επίσης να δούμε παρόμοια πρόοδο στο εμπόριο Νότου-Νότου – τη «διαδικασία του Αγαδίρ». Η αποκαλούμενη κρίση των γελοιογραφιών ανέδειξε τους κινδύνους που ανακύπτουν όταν αφήνουμε τις προκαταλήψεις, την παραπληροφόρηση και τις παρανοήσεις να κακοφορμίζουν. Λυπούμαστε για την προσβολή που προκάλεσαν αυτές οι γελοιογραφίες στους μουσουλμάνους σε όλο τον κόσμο, αλλά καταδικάσαμε εξίσου έντονα κάθε βίαιη πράξη και απειλή κατά προσώπων και ιδιοκτησιών της Ευρωπαϊκής Ένωσης και άλλων χωρών. Είναι σημαντική η υποστήριξη του διαπολιτισμικού διαλόγου σε όλα τα επίπεδα. Χαίρομαι που στο Σάλτσμπουργκ έγιναν πολύ έντονες συστάσεις επ’ αυτού. Είμαστε πεπεισμένοι ότι η Διαδικασία της Βαρκελώνης έχει ένα πλαίσιο γι’ αυτό και ότι η αρχιτεκτονική υπάρχει ήδη: υπάρχει το Ίδρυμα Anna Lindh και 35 άλλες δομές στο πλαίσιο ενός ολόκληρου δικτύου.
<SPEAKER ID="259" LANGUAGE="EN" NAME="Edward McMillan-Scott," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, αποτελεί μεγάλη χαρά να σας βλέπω στην έδρα στην αρχή αυτής της συζήτησης για την Ευρωμεσογειακή Κοινοβουλευτική Συνέλευση, για την ανάδειξη και την προώθηση της οποίας κάνετε τόσα πολλά. Από τους συναδέλφους που βρίσκονται εδώ στο Σώμα, υπάρχουν πολλοί πρωτοπόροι της ευρωμεσογειακής πολιτικής στην αριστερή πτέρυγα, αλλά όχι τόσοι πολλοί στην κεντροδεξιά, με φωτεινές εξαιρέσεις τους κκ. Busuttil και Κασουλίδη και την κυρία Saïfi, αλλά ίσως έρθουν κι άλλοι.
<P>
Όπως αναφέρθηκε νωρίτερα σήμερα, η κ. Veronique De Keyser και εγώ είχαμε την τιμή να συναντήσουμε χθες το βράδυ τον Πρόεδρο της Παλαιστίνης. Λυπούμαστε βαθύτατα για τις συνθήκες υπό τις οποίες αναγκάστηκε να επιστρέψει. Πιστεύω ότι αποτελεί ειρωνεία και τραγωδία το γεγονός ότι οι δύο χώρες που μιλούν περισσότερο για την ενθάρρυνση της δημοκρατίας στη Μέση Ανατολή –το Ηνωμένο Βασίλειο και οι Ηνωμένες Πολιτείες– είναι οι ίδιες χώρες οι οποίες εγκατέλειψαν τις θέσεις τους στην Ιεριχώ χθες. Οι κυβερνήσεις και των δύο αυτών χωρών θα έπρεπε να έχουν ενισχύσει και όχι αποσύρει τις φρουρές τους.
<P>
Οι εργασίες της ευρωμεσογειακής βασίζονται κατά μεγάλο μέρος στις επιτροπές της. Είμαστε πραγματικά ευγνώμονες για το έργο που πραγματοποιείται σε αυτές και για την ευκαιρία που παρέχει η Συνέλευση, μοναδική στον κόσμο, για συνεργασία μεταξύ του Ισραήλ και της Παλαιστίνης. Είναι μια ασυνήθιστη συνάντηση, η οποία πραγματοποιείται την παραμονή μιας εκλογικής αναμέτρησης στο Ισραήλ και κατόπιν των εκλογών της 25ης Ιανουαρίου στην Παλαιστίνη. Μπορεί να μην είναι παρόντες οι αντιπρόσωποι των δύο αυτών χωρών, αλλά αυτό δεν σημαίνει ότι τους έχουμε ξεχάσει. Είναι στην πρώτη σειρά των ανησυχιών μας. Πιστεύω ότι αυτή η συνάντηση –η τελευταία στο διάστημα που εσείς ασκείτε την Προεδρία του Ευρωπαϊκού Κοινοβουλίου– θα αποτελέσει μια μεγάλη ευκαιρία για την Επιτροπή, το Συμβούλιο και το Κοινοβούλιο να υπογραμμίσουν τη δέσμευσή μας να δώσουμε πραγματική ουσία στην κοινοβουλευτική διάσταση της Μεσογείου.
<SPEAKER ID="260" LANGUAGE="IT" NAME="Pasqualina Napoletano," AFFILIATION="εξ ονόματος της Ομάδας PSE">
<P>
   Κυρία Επίτροπε, κύριε Winkler, κύριε Πρόεδρε, κυρίες και κύριοι, οι δραματικές εξελίξεις των τελευταίων ωρών στην Παλαιστίνη μας υποχρεώνουν να πάρουμε θέση και, όπως είπατε και εσείς, κυρία Επίτροπε, αγγίζουν την ουσία της ευρωμεσογειακής εταιρικής σχέσης.
<P>
Όσον αφορά την κρίση του Ιράν, άλλο επώδυνο κεφάλαιο, εκτίμησα τις δηλώσεις του κ. Straw, τις οποίες εύχομαι να ακολουθήσει μέχρι τέλους. Ο κ. Straw δήλωσε ότι δεν υπάρχει καμία περίπτωση στρατιωτικής επέμβασης, εκφράζοντας με σαφήνεια μια θέση που πρέπει να υποστηρίξει όλη η Ευρώπη και την οποία προσυπογράφει ανεπιφύλακτα η Σοσιαλιστική Ομάδα στο Ευρωπαϊκό Κοινοβούλιο, καθώς αποτελεί τη δική μας θέση. Η απομάκρυνση από τις διαπραγματεύσεις θα οδηγούσε σε μια καταστροφική δυναμική που γνωρίσαμε ήδη στο Ιράκ.
<SPEAKER ID="261" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
Αυτό δεν αφορά μόνο τα επακόλουθα της δημοσίευσης των γελοιογραφιών. Στην Αλγερία, όσοι επιτίθενται στον Πρόεδρο διώκονται για συκοφαντική δυσφήμιση και καταδικάζονται σε ποινές φυλάκισης ή σε πρόστιμα. Αυτό συνέβη στην περίπτωση του Ali Dilem, ανταποκριτή της , του Bachir El Arabi και του Hakim Laâlam, χρονογράφου της 
<P>
Ο Mohamed Benchicou, ο διευθυντής της , κρατείται στη φυλακή του El-Harrach από τις 14 Ιουνίου 2004. Παρά την κατάσταση της υγείας του, που συνεχώς επιδεινώνεται, οι αρχές αρνούνται να του παράσχουν νοσηλεία. Έχει ήδη καταδικαστεί ή εναντίον του εκκρεμεί δίωξη για περίπου πενήντα αδικήματα που αφορούν τον Τύπο. Πρόκειται για πολιτικό κρατούμενο και όχι για κρατούμενο ποινικού δικαίου, όπως ισχυρίζονται ορισμένοι.
<P>
Στην Τυνησία, η αντιπροσωπεία της οποίας θα προεδρεύσει προσεχώς της Ευρωμεσογειακής Κοινοβουλευτικής Συνέλευσης, ο Mohammed Abbou, δικηγόρος και προασπιστής των ανθρωπίνων δικαιωμάτων, είναι φυλακισμένος πάνω από ένα έτος, μετά τη δημοσίευση δύο επικριτικών άρθρων. Είχε ήδη ράψει το στόμα του για να υπογραμμίσει τη διαφωνία του για τη φυλάκισή του και τις συνθήκες κράτησής του. Τώρα εξετάζει το ενδεχόμενο να αρχίσει απεργία πείνας.
<P>
Στο Μαρόκο, οι Aboubakr Jamai και Fahd Iraki, της εφημερίδας , καταδικάστηκαν να καταβάλουν το ισόποσο 143 ετών του ελάχιστου ετήσιου μαροκινού μισθού. Απαγορεύτηκε η διανομή του φύλου της 2ας Φεβρουαρίου 2006 της καθημερινής ισπανικής εφημερίδας εξαιτίας ενός άρθρου, που έγραψε ο Ali Lmrabet. Οι δημοσιογράφοι της εβδομαδιαίας επίσης καταδικάστηκαν για συκοφαντική δυσφήμηση.
<P>
Τελειώνω με μια έκκληση να ληφθούν περισσότερο υπόψη τα ανθρώπινα δικαιώματα και η δημοκρατία στις συζητήσεις στο πλαίσιο της Ευρωμεσογειακής Κοινοβουλευτικής Συνέλευσης, όπως μας καλούν να πράξουμε οι βραβευμένοι με το Βραβείο Ζαχάρωφ 2005 «Ρεπόρτερ χωρίς σύνορα». 
<SPEAKER ID="262" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, ένας άνθρωπος ονόματι Ayman, μου είπε στο σημείο ελέγχου Karni της Γάζας «στον διάολο και εσείς και τα λεφτά σας», όχι γιατί δεν ήθελε να δεχθεί τη βοήθειά μας, την οποία είχε ανάγκη, αλλά για να πει: «Φτάνει πια. Έχουμε ανάγκη από ελευθερία και αξιοπρέπεια και όχι μόνο από ανθρωπιστική βοήθεια». Από την πλευρά μας, εμείς δεν μπορούμε να έχουμε καθαρή συνείδηση μόνο και μόνο γιατί εξακολουθούμε να βοηθάμε τους Παλαιστίνιους, όπως έχουμε καθήκον.
<SPEAKER ID="263" LANGUAGE="FR" NAME="Paul Marie Coûteaux," AFFILIATION="εξ ονόματος της Ομάδας IND/DEM">
<P>
Η δεύτερη ανησυχία είναι ότι το θέμα των πολιτισμών είναι κάτι παλαιόθεν προφανές, που το γνωρίζουμε σε ό,τι μας αφορά από την εποχή του Κάρολου Μαρτέλου: δεν περιμέναμε αμερικανούς στοχαστές να μας το θυμίσουν. Πρέπει κάποιος να βαυκαλίζεται ηλιθιωδώς με αυταπάτες παγκοσμιοποίησης για να εκπλαγεί, ξάφνου, που οι πολιτισμοί δεν είναι αμοιβαία ανταλλάξιμοι, πόσο δε μάλλον οι άνθρωποι, και που η συμβίωση των μεν με τους δε ουδόλως είναι αυτονόητη. Αυτού του είδους η προσέγγιση α λα Huntington στοχεύει, προφανώς, να περάσει ένα άλλο μήνυμα, ότι δηλαδή προοριζόμαστε όλοι να αποτελέσουμε τμήμα της «Δύσης» −με εισαγωγικά στη λέξη− η πρωτεύουσα της οποίας κατ’ ανάγκη θα είναι η Ουάσιγκτον, οι δε Ευρωπαίοι δεν θα κάνουν άλλο από το να ακολουθούν τις πολεμικές περιπέτειες των Ηνωμένων Πολιτειών. Αυτή, ακριβώς, η ιδέα της Δύσεως είναι, και το γνωρίζουμε, μια ιδεολογική φενάκη. Επειδή ακριβώς οι πολιτισμοί αλληλοσυγκρούονται ατέρμονα, χρειάζεται μια πολιτική, χρειάζεται η Πολιτική, χρειάζεται συλλογική βούληση για συμβίωση, κάτι για το οποίο, εν ολίγοις, προσφέρουν το πλαίσιο η Ευρωμεσογειακή Κοινοβουλευτική Συνέλευση και η Ευρωμεσογειακή Συνεργασία. Ας αρχίσουμε, λοιπόν, ενισχύοντάς τις, αφού μου φαίνονται όλο και πιο ευάλωτες, στον βαθμό που καθίστανται ολοένα και πιο αναγκαίες χρόνο με τον χρόνο. 
<SPEAKER ID="264" LANGUAGE="MT" NAME="Simon Busuttil (PPE-DE )." AFFILIATION="">
<P>
   – Είναι κρίμα που αμέσως μόλις πραγματοποιούμε ένα βήμα προόδου στη διαδικασία της Βαρκελώνης κάτι συμβαίνει στη Μέση Ανατολή και ανατρέπει την πρόοδο που θα είχαμε σημειώσει. Εν πάση περιπτώσει, θα εστιάσω την προσοχή μου στο αντικείμενο της συζήτησής μας και θα μιλήσω ως μέλος της Οικονομικής Επιτροπής της Ευρωμεσογειακής Κοινοβουλευτικής Συνέλευσης. Επιθυμούσα τόσο η Επιτροπή όσο και το Συμβούλιο να αναλύσουν τη μελέτη του Πανεπιστημίου του Μάντσεστερ με τίτλο «Sustainable Impact Assessment Study of the Euromed Free-trade Area» (μελέτη αξιολόγησης της βιωσιμότητας του αντικτύπου της ευρωμεσογειακής ζώνης ελευθέρων συναλλαγών). Ξεκινήσαμε στην Οικονομική Επιτροπή της Συνέλευσης τη συζήτηση της εν λόγω μελέτης, η οποία προσφέρει μια ανησυχητική εικόνα του αντικτύπου της πολιτικής της Ευρωπαϊκής Ένωσης για τη δημιουργία μιας ζώνης ελευθέρων συναλλαγών στη Μεσόγειο. Προβλέπει μάλλον αρνητικές επιπτώσεις για τις χώρες εταίρους μας στη Μεσόγειο, οι οποίες υποτίθεται ότι δεν θα ζημιωθούν, αλλά θα ωφεληθούν από τη διαδικασία της Βαρκελώνης. Μεταξύ των αρνητικών επιπτώσεων που αναφέρονται είναι η πιθανότητα αύξησης της ανεργίας στις χώρες αυτές και μείωσης των επιπέδων των αποδοχών, καθώς και σοβαρές συνέπειες για φυσικούς πόρους όπως το νερό και η βιοποικιλότητα και άλλες περιβαλλοντικές επιπτώσεις. Φυσικά, στην έκθεση δεν υποστηρίζεται ότι πρέπει να σταματήσουμε ή να ανατρέψουμε την εφαρμογή του σχεδίου δημιουργίας μιας ζώνης ελευθέρων συναλλαγών, αλλά επισημαίνεται ότι πρέπει να λάβουμε σοβαρά υπόψη αυτές τις αρνητικές επιπτώσεις και να λάβουμε προληπτικά μέτρα από τώρα, πριν να είναι πολύ αργά. Συνεπώς, καλώ τόσο την Επιτροπή όσο και το Συμβούλιο να μας εκθέσουν τις απόψεις τους σχετικά με τη μελέτη αυτή και να μας ενημερώσουν για τα μέτρα τα οποία σκοπεύουν να λάβουν για την αντιμετώπιση τυχόν αρνητικών επιπτώσεων που ενδέχεται να επιφέρει η δημιουργία μιας ζώνης ελευθέρων συναλλαγών στη Μεσόγειο. Για παράδειγμα, αναμφίβολα οι πολιτικές της Ευρωπαϊκής Ένωσης πρέπει να εξισορροπούν την εμπορική πτυχή μέσω της ενίσχυσης της συνεργασίας στον οικονομικό, τον κοινωνικό και τον εκπαιδευτικό τομέα, καθώς και στον τομέα του περιβάλλοντος. Ολοκληρώνω την παρέμβασή μου καλώντας την Επιτροπή και το Συμβούλιο να μετάσχουν πιο ενεργά στην Ευρωμεσογειακή Κοινοβουλευτική Συνέλευση και να απαντήσουν στις ερωτήσεις που τους θέτουν οι βουλευτές. 
<SPEAKER ID="265" LANGUAGE="ES" NAME="Carlos Carnero González (PSE ). –" AFFILIATION="">
<P>
Σε αυτό το πλαίσιο, η Ευρωμεσογειακή Κοινοβουλευτική Συνέλευση μάς παρέχει ένα εξαιρετικά σημαντικό βήμα για πολιτική συζήτηση. Πιστεύω ότι, ενόψει της συνεδρίασης στις 26 και 27, πρέπει να κάνουμε τέσσερα πράγματα: να επιταχύνουμε τη λήψη των αποφάσεων, να εστιάσουμε εκ νέου τις συζητήσεις γύρω από εισηγητές ανά επιτροπή, να διασφαλίσουμε ότι η Επιτροπή και το Συμβούλιο θα παραστούν και θα συμμετάσχουν, όπως ζήτησε σήμερα το πρωί ο Πρόεδρος Borrell στην αρχή της συνεδρίασής μας, όπως το απαιτούν τα γεγονότα, και τέλος να συμπεριλάβουμε την κοινωνία των πολιτών.
<SPEAKER ID="266" LANGUAGE="ES" NAME="David Hammerstein Mintz (Verts/ALE ). –" AFFILIATION="">
<P>
Το Ίδρυμα Anna Lindh, με έδρα την Αλεξάνδρεια, είναι σε άριστη θέση να οργανώσει αυτή την επιτροπή εμπειρογνωμόνων, η οποία θα μπορούσε να δρα προληπτικά σε περίπτωση παρόμοιων συγκρούσεων, προκειμένου να ξεκαθαρίζει παρεξηγήσεις που αφορούν την κουλτούρα των άλλων και να διασαφηνίζει τυχόν αμφιβολίες για το τι συνέβη πραγματικά.
<P>
Πιστεύω ότι με αυτόν τον τρόπο, στη Συνέλευση στις 26 του μηνός θα μπορούσαμε να κάνουμε ένα μικρό βήμα προς την ανοχή που θέλουμε να επιτύχουμε στη Μεσόγειο. 
<SPEAKER ID="267" LANGUAGE="FR" NAME="Tokia Saïfi (PPE-DE ). –" AFFILIATION="">
<P>
Κυρία Επίτροπε, σας ακούσαμε. Σημειώσαμε την πεποίθησή σας και τη βούλησή σας. Στην Ευρωμεσογειακή Κοινοβουλευτική Συνέλευση και μαζί με τον Πρόεδρο Borrell, είμαστε αποφασισμένοι να προχωρήσουμε προς τα εμπρός. Πιστεύω ότι είναι καιρός πλέον να σταματήσουμε να απογοητεύουμε τον κόσμο. 
<SPEAKER ID="268" LANGUAGE="FR" NAME="Véronique De Keyser (PSE ). –" AFFILIATION="">
<P>
Δεν είναι, όμως, ο μόνος που επλήγη. Δεν αναφέρθηκε ότι ο Ahmed Sa’adat ήταν μέλος του νεοεκλεγμένου παλαιστινιακού νομοθετικού συμβουλίου. Ούτε επεσήμανε κανείς ότι η Χαμάς, που είχε προβεί σε κάποια πρώτα βήματα στην κατεύθυνση της αναγνώρισης του κράτους του Ισραήλ εντός των συνόρων του 1967, δεν μπορούσε να προχωρήσει περαιτέρω σε μια τέτοια αναγνώριση μετά τις ταπεινωτικές εικόνες μισόγυμνων, δεμένων φυλακισμένων, με καλυμμένα τα μάτια.
<P>
Θα ήθελα να πω στους βουλευτές του ΕΚ που διστάζουν να υποστηρίξουν την Παλαιστίνη ότι δεν υπάρχει ούτε ένας Παλαιστίνιος σήμερα που δεν θα αντάλλαζε τα χρήματα που δίνουμε στην Παλαιστίνη με μια σθεναρή στάση της ΕΕ σε σχέση με τα τρέχοντα γεγονότα. Μπορούμε, τελικά, να εθελοτυφλούμε στο γεγονός ότι το Ισραήλ επέλεξε ένα μονομερές μονοπάτι, που επικεντρώνεται στο νόμο και την τάξη, που δεν έχει πλέον καμία σχέση με τον οδικό χάρτη; Το σχέδιο Olmert είναι μονομερές, όπως ήταν η απεμπλοκή από τη Γάζα –που επικροτήθηκε ένθερμα ως γεγονός– η προσάρτηση της Δυτικής Όχθης και η κατάληψη της Ανατολικής Ιερουσαλήμ. Η πραγματικότητα της Παλαιστίνης είναι μια ατέλειωτη κατοχή και ένα τείχος που καταδικάστηκε από τη Χάγη, αλλά που παραμένει όρθιο. Όλα τα χρήματα που δίνουμε στην Παλαιστίνη για να επιβιώσει δεν τη βοηθούν να ξεφύγει από αυτή την πραγματικότητα. Με άλλα λόγια, η ειρηνευτική διαδικασία έχει αποτελματωθεί.
<SPEAKER ID="269" LANGUAGE="EN" NAME="Ιωάννης Κασουλίδης (PPE-DE ). –" AFFILIATION="">
<SPEAKER ID="270" LANGUAGE="" NAME="" AFFILIATION="Αντιπροέδρου">
<SPEAKER ID="271" LANGUAGE="FR" NAME="Béatrice Patrie (PSE ). –" AFFILIATION="">
<P>
Θέλω να αναφερθώ στο Ίδρυμα Anna Lindh, που προάγει τον διάλογο μεταξύ των πολιτισμών και που ήταν το θέμα μιας ομάδας εργασίας της Ευρωμεσογειακής Κοινοβουλευτικής Συνέλευσης (ΕΜΚΣ). Αυτός ο θεσμός αντιμετωπίζει ήδη σειρά διαρθρωτικών δυσχερειών. Ορισμένα κράτη εταίροι δεν έχουν ακόμη διαρθρώσει τα εθνικά τους δίκτυα και υπήρξαν σοβαρές καθυστερήσεις στην καταβολή των εισφορών. Υπάρχει εξαιρετικά μεγάλη αβεβαιότητα ως προς τη συνέχιση της χρηματοδότησης μετά το 2008.
<P>
Αυτός είναι ο λόγος που οι εν λόγω δυσκολίες πρέπει να αντιμετωπιστούν πάραυτα: πρέπει να εξασφαλιστεί η αδιάλειπτη χρηματοδότηση του Ιδρύματος Anna Lindh· τα μέτρα που έλαβε το ίδρυμα και οι σχετικές με αυτά προτεραιότητες πρέπει να αναδειχθούν περαιτέρω· οι ευρωπαϊκοί κανόνες για τη χρηματοδότηση έργων πρέπει να καταστούν πιο χαλαροί· πρέπει να δημιουργηθεί ένας αραβόφωνος ευρωπαϊκός τηλεοπτικός σταθμός· και οι τρεις γλώσσες εργασίας του θεσμού πρέπει να έχουν ισότιμη παρουσία στις επικοινωνίες.
<SPEAKER ID="272" LANGUAGE="PT" NAME="Jamila Madeira (PSE )." AFFILIATION="">
<P>
Αυτό που μας απασχολεί είναι οι μελλοντικές προοπτικές. Τούτο ισχύει ιδίως όσον αφορά τη μελέτη του αντικτύπου για τη βιωσιμότητα της ευρωμεσογειακής ζώνης ελευθέρων συναλλαγών, η οποία επιθυμούμε να έχει ξεκινήσει να λειτουργεί έως το 2010, όπως επεσήμανε η κ. Επίτροπος. Σε αυτή την περίπτωση, τα δεδομένα καταδεικνύουν ότι, όσον αφορά την καταπολέμηση της φτώχειας, τα άμεσα οφέλη είναι σημαντικά μειωμένα, παρότι ενδέχεται να προκύψουν άλλα οφέλη από τις εκτεταμένες αλλαγές που σημειώνονται στις οικονομίες των μεσογειακών εταίρων μας. Στους τομείς της υγείας και της εκπαίδευσης, οι πιθανότητες βραχυπρόθεσμου οφέλους είναι ελάχιστες. Συνεπώς, εφόσον αυτή η εξέλιξη δεν αντισταθμιστεί κατά κάποιον τρόπο, είναι πιθανόν να δούμε αρνητικές επιπτώσεις ως προς την υγεία και την εκπαίδευση.
<P>
Θεωρώ ότι ιδίως στο ισχύον πλαίσιο –αν και, στην πραγματικότητα ισχύει γενικότερα– πρόκειται για ζωτικής σημασίας πτυχή, στην οποία πρέπει να δοθεί η δέουσα προτεραιότητα στο πρόγραμμα MEDA.
<SPEAKER ID="273" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρία Επίτροπε, κυρίες και κύριοι, σας ευχαριστώ πολύ όλους διότι αναφερθήκατε στις παρεμβάσεις σας στις θετικές επιπτώσεις της ευρωμεσογειακής εταιρικής σχέσης. Φυσικά, μπορεί κανείς να αναφέρει –όπως μόλις έκανε η κ. Madeira– πολλά ζητήματα όπου εξακολουθούν να υπάρχουν σοβαρές ελλείψεις. Αυτό σημαίνει πως δεν μπορούμε να επαναπαυόμαστε στις δάφνες μας –και όντως δεν το κάνουμε– αλλά πρέπει να θέσουμε ως στόχο να συνεχίσουμε την εργασία μας σε όλους τους τομείς που ανέφερε η κ. Madeira: την υγειονομική περίθαλψη, τον κοινωνικό διάλογο, την αειφορία, τα θέματα της ισότητας των φύλων, τις δυνατότητες εκπαίδευσης και πολλά άλλα. Αυτά δεν μπορούν να γίνουν από τη μια στιγμή στην άλλη. Θα ήταν ψευδαίσθηση να πιστέψουμε πως αρκεί αυτή η εταιρική σχέση για να μπορέσουμε να κάνουμε αλλαγές μέσα σε μικρό χρονικό διάστημα, πρέπει όμως να εργαστούμε γι’ αυτό και όπως είπε η Επίτροπος, υπάρχουν τα μέσα για να το κάνουμε.
<P>
Κύριε Πρόεδρε, θα ήθελα, επίσης, να ευχαριστήσω όλους εκείνους τους αφοσιωμένους βουλευτές, όπως εσείς και η υποεπιτροπή σας, καθώς και την κ. De Keyser και άλλους, οι οποίοι εργάζεστε αδιάκοπα και με μεγάλη προσήλωση προς μια καλύτερη κατανόηση μεταξύ των λαών της ευρωμεσογειακής εταιρικής σχέσης. Θα πρέπει να τους είμαστε ευγνώμονες και θα πρέπει να κάνουμε ό,τι μπορούμε για να σας υποστηρίζουμε και να σας βοηθούμε, ακόμη κι αν δεν συμφωνείτε πλήρως με κάποια από τα μέτρα του Συμβουλίου. 
<P>
Ο κ. Carnero González είπε κάτι πολύ σημαντικό, συγκεκριμένα ότι στη σύνοδο κορυφής του Νοεμβρίου συνέβη κάτι που θα ήταν αδύνατο πριν από λίγα χρόνια. Αν εξετάσει κανείς καλύτερα αυτή τη δήλωση για την τρομοκρατία, αυτόν τον κώδικα συμπεριφοράς για την καταπολέμηση της τρομοκρατίας, διαπιστώνει πως περιλαμβάνει μία καλή προσέγγιση ακόμα και για τα δύσκολα και ευαίσθητα θέματα – και ασφαλώς η καταπολέμηση της τρομοκρατίας με όλα τα γνωστά πολιτικά προβλήματα είναι ένα εξαιρετικά δύσκολο ζήτημα. Η προσέγγιση αυτή μας επιτρέπει να συνεχίσουμε για να επιτύχουμε περαιτέρω αποτελέσματα και το Συμβούλιο συμφωνεί με αυτόν τον στόχο.
<SPEAKER ID="274" LANGUAGE="EN" NAME="Benita Ferrero-Waldner," AFFILIATION="Επιτροπή">
<P>
Συμφωνώ, επίσης, απολύτως με τον κ. Carnero González. Πιστεύω ότι η Βαρκελώνη ήταν επιτυχής. Ωστόσο, δεν είναι σωστό να λέμε ότι δεν ήταν απολύτως επιτυχής διότι ήταν παρόντες μόνο αρχηγοί κρατών. Το περιεχόμενο ήταν καλό. Τώρα πρέπει να φροντίσουμε να υλοποιηθούν όλα στο πενταετές πρόγραμμά μας. Είμαι υπέρ της ελευθέρωσης, αλλά συμφωνώ ότι πρέπει να λαμβάνει επίσης υπόψη την κοινωνική συνοχή και την κοινωνική σταθερότητα, τα κοινωνικά δικαιώματα, τα ζητήματα της ενέργειας και φυσικά την εκπαίδευση.
<SPEAKER ID="275" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.50 και συνεχίζεται στις 21.00)">
<SPEAKER ID="276" LANGUAGE="PT" NAME="Ilda Figueiredo (GUE/NGL )." AFFILIATION="">
<SPEAKER ID="277" LANGUAGE="" NAME="" AFFILIATION="Αντιπροέδρου">
<SPEAKER ID="278" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τις δηλώσεις του Συμβουλίου και της Επιτροπής για την 62η σύνοδο της Επιτροπής των Ηνωμένων Εθνών για τα Ανθρώπινα Δικαιώματα (UNHCR, Γενεύη). 
<SPEAKER ID="279" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Φυσικά, η απόφαση του περασμένου Σεπτεμβρίου δεν ήταν παρά μία απόφαση αρχής και χρειάστηκαν δύσκολες διαπραγματεύσεις για να δώσουμε ζωή σε αυτό το Συμβούλιο Ανθρωπίνων Δικαιωμάτων. Θεωρώ ότι αυτήν την ώρα πρέπει να ευχαριστήσουμε ιδιαίτερα τον πρόεδρο της Γενικής Συνέλευσης των Ηνωμένων Εθνών κ. Jan Eliasson διότι εργάστηκε ακούραστα για να καταστεί δυνατή πριν από λίγες ώρες στη Νέα Υόρκη η λήψη απόφασης για το Συμβούλιο Ανθρωπίνων Δικαιωμάτων. Το αποτέλεσμα της ψηφοφορίας για την έγκριση του εν λόγω συμβουλίου είναι εντυπωσιακό: 170 ψήφοι υπέρ και 4 κατά με 3 αποχές. Οι χώρες που ψήφισαν αρνητικά είναι οι ΗΠΑ, το Ισραήλ, το Palau και η δημοκρατία των νήσων Marshall, ενώ απείχαν η Βενεζουέλα, το Ιράν και η Λευκορωσία.
<P>
Κυρίες και κύριοι, 170 ψήφοι στα Ηνωμένα Έθνη συνιστούν μια μεγάλη επιτυχία. Η ΕΕ παρουσιάστηκε ενωμένη και με κοινή θέση στη Γενική Συνέλευση των Ηνωμένων Εθνών. Αυτό είναι κάτι για το οποίο μπορούμε να είμαστε περήφανοι και μπορούμε να συγχαρούμε τους εαυτούς μας και τη διεθνή κοινότητα γι’ αυτήν την επιτυχία.
<P>
Πρώτον: σε αντίθεση με την Επιτροπή Ανθρωπίνων Δικαιωμάτων που εργαζόταν υπό την αιγίδα του ECOSOC, το οποίο συνεδρίαζε μία φορά τον χρόνο για έξι εβδομάδες στη Γενεύη, το Συμβούλιο Ανθρωπίνων Δικαιωμάτων θα συνεδριάζει καθ’ όλο το έτος και θα είναι άμεσα υπόλογο στη Γενική Συνέλευση. Η δυνατότητα να γίνει ίσως μια μέρα το Συμβούλιο Ανθρωπίνων Δικαιωμάτων ένα από τα κύρια όργανα των Ηνωμένων Εθνών παρέμεινε ανοιχτή. Αυτό βέβαια θα απαιτούσε να αλλάξει ο Χάρτης των Ηνωμένων Εθνών και όλοι γνωρίζουμε πόσο δύσκολο θα ήταν κάτι τέτοιο, όμως η δυνατότητα αυτή παραμένει ανοιχτή. Σε κάθε περίπτωση, όμως, τώρα είναι ένα μόνιμο όργανο της Γενικής Συνέλευσης των Ηνωμένων Εθνών.
<SPEAKER ID="280" LANGUAGE="EN" NAME="Benita Ferrero-Waldner," AFFILIATION="Επιτροπή">
<P>
Όπως γνωρίζετε, η Ευρωπαϊκή Ένωση και η Ευρωπαϊκή Επιτροπή έχουν συμβάλλει ουσιαστικά στο αποτέλεσμα αυτό. Την περασμένη εβδομάδα, όταν η ΕΕ αποφάσισε να υποστηρίξει το σχέδιο ψηφίσματος που υπέβαλε ο Πρόεδρος Eliasson, επιτρέψαμε σε μια σειρά χωρών να μας αντιγράψουν. Ελπίζαμε ότι ορισμένες από τις προτάσεις μας θα ήταν στο ψήφισμα. Ωστόσο, συμφωνώ με την Προεδρία ότι το κείμενο του συμβιβασμού αποτελεί σαφή βελτίωση της Επιτροπής Δικαιωμάτων του Ανθρώπου και αυτό είναι καίριας σημασίας.
<P>
Είναι όμως εξίσου αλήθεια πως ό,τι μπορούσε να γίνει έγινε. Είναι η ίδια Επιτροπή που, το 1948, επέβλεψε τη σύνταξη της πλέον σημαντικής δήλωσης αρχών των δικαιωμάτων του ανθρώπου: της Οικoυμεvικής Διακήρυξης τωv Δικαιωμάτωv τoυ Αvθρώπoυ. Ήθελα να το αναφέρω διότι τώρα, φυσικά, βλέπουμε προς το μέλλον, αλλά θα έπρεπε να έχουμε κοιτάξει και προς το παρελθόν.
<SPEAKER ID="281" LANGUAGE="EN" NAME="Simon Coveney," AFFILIATION="εξ ονόματος της Ομάδας PPE-DE">
<P>
1. Η ανάγκη για μια μόνιμη δομή/συμβούλιο.
<P>
2. Τα μέλη αυτού του συμβουλίου πρέπει να διαθέτουν αξιοπιστία στα θέματα των ανθρωπίνων δικαιωμάτων.
<P>
3. Το συμβούλιο δεν θα πρέπει να είναι πολύ μεγάλο.
<P>
4. Το συμβούλιο θα πρέπει να εξετάζει τις γεωγραφικές διαφορές παγκοσμίως.
<P>
5. Δεν θα πρέπει να θεωρηθεί ως συμβούλιο ελίτ, μια μικρή ομάδα η οποία κατηχεί τους άλλους.
<P>
6. Το ζήτημα του τρόπου επιλογής ή εκλογής των μελών αυτού του συμβουλίου.
<P>
7. Η ανάγκη για έναν συνεχή ρόλο των ΜΚΟ.
<P>
8. Ένας μηχανισμός αναστολής για εκείνους που έχουν σταθερά κακές επιδόσεις στα ανθρώπινα δικαιώματα.
<P>
Ωστόσο, δεν θεωρώ το έγγραφο κατ’ ουδένα τρόπο τέλειο και θα ασκήσω κριτική σε δύο σημεία ιδιαίτερα. Πρώτον, πιστεύω ότι το Συμβούλιο είναι πολύ μεγάλο: 47 μέλη είναι πάρα πολλά. Δεύτερον, η εκλογική διαδικασία με την οποία εκλέγονται τα μέλη με απόλυτη πλειοψηφία δεν είναι ιδανική. Θα συμφωνούσα με τις ΗΠΑ και θα ήθελα αντ’ αυτού μια πλειοψηφία δύο τρίτων για τον σκοπό αυτόν.
<SPEAKER ID="282" LANGUAGE="" NAME="Παναγιώτης Μπεγλίτης," AFFILIATION="εξ ονόματος της Ομάδας PSE">
<P>
   Κύριε Πρόεδρε, σήμερα υπάρχει πράγματι μια πολύ θετική εξέλιξη σε ό,τι αφορά τη συμφωνία που επετεύχθη στη Νέα Υόρκη. Η συμφωνία αυτή, με μια τεράστια πλειοψηφία 170 χωρών, αποτελεί έναν δυναμικό και προωθητικό συμβιβασμό στην κατεύθυνση της βελτίωσης και της ενίσχυσης της αποτελεσματικότητας του διεθνούς συστήματος υπεράσπισης των ανθρωπίνων δικαιωμάτων.
<SPEAKER ID="283" LANGUAGE="SV" NAME="Cecilia Malmström," AFFILIATION="εξ ονόματος της Ομάδας ALDE.">
<P>
Συμμερίζομαι επίσης την άποψη ότι το Συμβούλιο είναι μάλλον πιο αδύναμο απ’ ό,τι προσδοκούσαμε. Συμφωνώ με τον κ. Coveney ότι η πλειοψηφία των δύο τρίτων θα ήταν καλύτερη. Το αναλογικό σύστημα που ισχύει σήμερα για τον διορισμό αντιπροσώπων του Συμβουλίου σημαίνει, δυστυχώς, ότι θα εκπροσωπούνται ακόμα και τα κράτη που παραβιάζουν τα ανθρώπινα δικαιώματα. Παρόλα αυτά, η μυστική ψηφοφορία και η δυνατότητα αποκλεισμού χωρών δείχνουν, από την άλλη, ότι έγινε ένα σημαντικό βήμα προόδου.
<SPEAKER ID="284" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
Έρχομαι, τέλος, στην 62η σύνοδο της Επιτροπής Ανθρωπίνων Δικαιωμάτων. Κατά πάσα πιθανότητα, θα είναι μια μεταβατική επιτροπή, που κατά βάση θα έχει ως καθήκον να διαβιβάσει υποθέσεις στο Συμβούλιο. Καλώ, ωστόσο, τα κράτη μέλη να βρίσκονται σε επιφυλακή και να εξασφαλίσουν την πλειοψηφία για σημαντικά θέματα, όπως είναι η έγκριση του σχεδίου διεθνούς σύμβασης για την προστασία όλων των θυμάτων βίαιης εξαφάνισης, η δήλωση για τους αυτόχθονες λαούς και η ανανέωση εντολών, όπως η εντολή του ειδικού εκπροσώπου για τους υπερασπιστές των ανθρωπίνων δικαιωμάτων. 
<SPEAKER ID="285" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<SPEAKER ID="286" LANGUAGE="LV" NAME="Inese Vaidere," AFFILIATION="εξ ονόματος της Ομάδας UEN">
<SPEAKER ID="287" LANGUAGE="ES" NAME="Francisco José Millán Mon (PPE-DE ). –" AFFILIATION="">
<P>
Η τελική πρόταση του Προέδρου Eliasson, η οποία μόλις ψηφίστηκε από μια μεγάλη πλειοψηφία στη Νέα Υόρκη, είναι το αποτέλεσμα δύσκολης διαπραγμάτευσης. Δεν ήταν η ιδανική πρόταση –η Ευρώπη θα ήθελε περισσότερα– αλλά δημιουργεί ένα νέο όργανο που είναι καλύτερο από αυτό που έχουμε αυτή τη στιγμή.
<P>
Τα μέλη του νέου Συμβουλίου θα εκλέγονται από τη Συνέλευση με απόλυτη πλειοψηφία, δηλαδή, θα απαιτείται ένα ελάχιστο όριο 96 ψήφων υπέρ. Επιπλέον, κατά τη διάρκεια της θητείας τους, όλα τα μέλη του Συμβουλίου θα υπόκεινται σε εξονυχιστικό έλεγχο και επίσης, όπως έχει αναφερθεί, θα είναι δυνατόν να απομακρυνθούν. Επίσης, όπως έχουμε απαιτήσει, οι συνεδριάσεις θα είναι πολύ πιο συχνές και θα διαρκούν πολύ περισσότερο από τις συνεδριάσεις της τρέχουσας Επιτροπής για τα Ανθρώπινα Δικαιώματα.
<P>
Κύριε Πρόεδρε, θα ήθελα αυτή η πρόταση του κ. Eliasson να είχε εγκριθεί με συναίνεση, αλλά τελικά τέθηκε σε ψηφοφορία. Λυπάμαι πολύ που οι Ηνωμένες Πολιτείες ψήφισαν κατά. Είναι μια χώρα καίριας σημασίας στο πλαίσιο των Ηνωμένων Εθνών και έλπιζα ότι οι πρωτοβουλίες για την εξασφάλιση της υποστήριξής τους για την πρόταση του κ. Eliasson θα ήταν επιτυχείς και ότι, τελικά, το νέο Συμβούλιο θα συγκροτούνταν με τη στήριξη της Ουάσινγκτον. Αλλά χαίρομαι που, εν πάση περιπτώσει, έχει διασφαλιστεί η εποικοδομητική τους συνεργασία με το νέο Συμβούλιο.
<SPEAKER ID="288" LANGUAGE="PL" NAME="Józef Pinior (PSE ). –" AFFILIATION="">
<P>
Το νέο Συμβούλιο των Ηνωμένων Εθνών δεν πληροί πολλά από τα κριτήρια για την αποτελεσματική παρακολούθηση των ανθρωπίνων δικαιωμάτων και την αντίδραση στις παραβιάσεις αυτών των δικαιωμάτων ανά τον κόσμο. Παρόλα αυτά, αποτελεί ένα βήμα προόδου για την εγκαθίδρυση μιας νέας διεθνούς δομής βασισμένης στον σεβασμό των θεμελιωδών δικαιωμάτων και των πολιτικών ελευθεριών. Η δημιουργία του Συμβουλίου υποστηρίχθηκε από νομπελίστες ειρήνης, καθώς και από ανθρωπιστικές οργανώσεις, όπως η Διεθνής Αμνηστία, το Παρατηρητήριο Ανθρωπίνων Δικαιωμάτων, το Open Society Institute και το Soros Foundation Network.
<SPEAKER ID="289" LANGUAGE="DE" NAME="Frithjof Schmidt (Verts/ALE ). –" AFFILIATION="">
<P>
Γι’ αυτό, η σημερινή έκβαση των μακρών διαπραγματεύσεων είναι μια σημαντική επιτυχία, και για τον πρόεδρο Eliasson μεταξύ άλλων. Τον συγχαίρουμε γι’ αυτό, διότι έγιναν πραγματικές βελτιώσεις. Οπωσδήποτε, τα μέλη αυτού του νέου Συμβουλίου Ανθρωπίνων Δικαιωμάτων θα πρέπει να εκλέγονται τώρα με μυστική ψηφοφορία, συγκεκριμένα από τουλάχιστον 96 χώρες. Θα μπορεί να γίνεται αποκλεισμός μελών με πλειοψηφία δύο τρίτων, εφόσον έχουν διαπράξει σοβαρές παραβιάσεις των ανθρωπίνων δικαιωμάτων. Το Συμβούλιο Ανθρωπίνων Δικαιωμάτων θα συνεδριάζει τουλάχιστον τρεις φορές τον χρόνο. Θα υπάρχει μεγαλύτερη συνέχεια στις εργασίες και θα γίνεται τακτικός έλεγχος της κατάστασης των ανθρωπίνων δικαιωμάτων σε όλα τα κράτη μέλη του ΟΗΕ. Αυτές είναι πέντε σημαντικές επιτυχίες. Ως εκ τούτου, εγώ δεν καταλαβαίνω γιατί οι ΗΠΑ προσπάθησαν να το εμποδίσουν αυτό.
<P>
Κύριε Winkler, οι ΗΠΑ δεν είχαν μόνο θετικές αξιώσεις, αλλά ζήτησαν επίσης να διατηρήσουν το προνομιακό καθεστώς τους τα πέντε μέλη του Συμβουλίου Ασφαλείας, να παραμείνουν δηλαδή στο Συμβούλιο Ανθρωπίνων Δικαιωμάτων χωρίς να εκλεγούν. Αυτό θα ήταν σοβαρό λάθος αν λάβουμε υπόψη την κατάσταση των ανθρωπίνων δικαιωμάτων στη Λαϊκή Δημοκρατία της Κίνας. Είναι καλό το ότι με τη σημερινή ψηφοφορία υποστηρίχτηκαν οι προτάσεις με τη συγκεκριμένη μορφή τους. 
<SPEAKER ID="290" LANGUAGE="" NAME="Αθανάσιος Παφίλης (GUE/NGL ). –" AFFILIATION="">
<SPEAKER ID="291" LANGUAGE="CS" NAME="Jana Hybášková (PPE-DE ). –" AFFILIATION="">
<SPEAKER ID="292" LANGUAGE="EN" NAME="Richard Howitt (PSE ). –" AFFILIATION="">
<P>
Είμαι ιδιαίτερα υπερήφανος για τον ρόλο που διαδραματίσαμε εμείς, ως βουλευτές, στο περιθώριο της διαδικασίας. Όταν συναντήσαμε την κ. Louise Arbour, την Ύπατη Αρμοστή των Ηνωμένων Εθνών για τα ανθρώπινα δικαιώματα, στη Γενεύη, και όταν εκείνη μας επισκέφτηκε με τη σειρά της στις Βρυξέλλες, εξετάσαμε ενδελεχώς τις προτάσεις της για την παγκόσμια διαδικασία ελέγχου που τώρα συμφωνήθηκε, η οποία θα επιτρέψει, όπως υποστηρίζεται, μια πολύ πιο ισχυρή, πιο αντικειμενική εξέταση των επιδόσεων όλων των χωρών.
<SPEAKER ID="293" LANGUAGE="DE" NAME="Milan Horáček (Verts/ALE ). –" AFFILIATION="">
<SPEAKER ID="294" LANGUAGE="PL" NAME="Bogusław Sonik (PPE-DE ). –" AFFILIATION="">
<SPEAKER ID="295" LANGUAGE="PT" NAME="Ana Maria Gomes (PSE )." AFFILIATION="">
<P>
   – Τα νέα που φτάνουν από τη Νέα Υόρκη μάς προκαλούν ανακούφιση και ικανοποίηση. Η συμβιβαστική λύση που προτάθηκε από τον Πρόεδρο της Γενικής Συνέλευσης, κ. Eliasson, δεν είναι η ιδανική, αλλά είναι καλή. Αυτό ισχύει για τους λόγους που εξέφρασαν αρκετοί ομιλητές και, σε ένα άρθρο, διάφοροι νομπελίστες ειρήνης, μεταξύ των οποίων και ο πρώην πρόεδρος Τζίμι Κάρτερ.
<P>
Πρέπει να τρίζουν τα κόκαλα της Eleanor Roosevelt και άλλων αξιοσέβαστων υπερασπιστών των ανθρωπίνων δικαιωμάτων. Εκεί που έσφαλλε η κυβέρνηση Μπους ήταν στην προσπάθειά της να μπλοκάρει τη δημιουργία του Συμβουλίου στις διαπραγματεύσεις της τελευταίας στιγμής. Πρέπει να φροντίσουμε να αποτύχει σε περίπτωση που επιχειρήσει να μποϊκοτάρει τη δράση του νέου Συμβουλίου. Αποτελεί ευθύνη της ΕΕ να εξακολουθήσει να επιδιώκει μια σταθερή και οξυδερκή σχέση συνεργασίας με τον κ. Eliasson, μέσω της αυστριακής Προεδρίας και των μελλοντικών Προεδριών, και μέσω των κκ. Solana και Barroso, τις φωνές των οποίων θα θέλαμε να ακούμε πιο δυνατά και πιο καθαρά σε αυτό το ζήτημα. Η Ευρώπη πρέπει να χρησιμοποιήσει όλη τη σημαντική επιρροή της, προκειμένου να διασφαλίσει την πλήρη δραστηριοποίηση του Συμβουλίου Ανθρωπίνων Δικαιωμάτων το συντομότερο δυνατό. 
<SPEAKER ID="296" LANGUAGE="PL" NAME="Lidia Joanna Geringer de Oedenberg (PSE ). –" AFFILIATION="">
<SPEAKER ID="297" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Έχει υπογραμμιστεί επανειλημμένα ότι η εκλογή των μελών του Συμβουλίου Ανθρωπίνων Δικαιωμάτων είναι υψίστης σημασίας. Όλοι λυπόμαστε διότι δεν κατέστη δυνατόν να επιβληθεί η αρχική πρόταση της πλειοψηφίας των δύο τρίτων. Θα ήθελα, ωστόσο, να επαναλάβω ότι είναι πολύ σημαντική η δέσμευση της ΕΕ που ανέφερα προηγουμένως να ψηφίζει μόνο υπέρ χωρών που έχουν ένα καθαρό μητρώο ως προς τα ανθρώπινα δικαιώματα. Εδώ δεν μιλάμε μόνο για 25 ή 27 ψήφους, αλλά αν συμπεριλάβουμε τις συνδεδεμένες χώρες –γενικά, την κοινότητα όλων των δημοκρατικών εθνών– μιλάμε για έναν μεγάλο αριθμό που έχει τη δυνατότητα να μπλοκάρει ως μέλη τις χώρες που παραβιάζουν κατάφωρα τα ανθρώπινα δικαιώματα.
<P>
Ο κ. Coveney είπε ότι τα 47 μέλη του νέου Συμβουλίου Ανθρωπίνων Δικαιωμάτων είναι πάρα πολλά, ότι το όργανο αυτό είναι πάρα πολύ μεγάλο. Αυτό μπορούμε να το συζητήσουμε. Πρέπει να θυμόμαστε ότι οπωσδήποτε, τα μέλη του Συμβουλίου Ανθρωπίνων Δικαιωμάτων είναι κάπως λιγότερα από εκείνα της Επιτροπής Ανθρωπίνων Δικαιωμάτων. Σε συσχετισμό με τα 191 κράτη μέλη του ΟΗΕ, εγώ προσωπικά θεωρώ τον αριθμό 47 απόλυτα ενδεδειγμένο. Παρενθετικά, αυτό είχε πραγματικά ως αποτέλεσμα να έχει λιγότερες έδρες η ομάδα της Δύσης, επειδή τώρα τα μέλη δεν θα εκλέγονται στο ECOSOC, αλλά άμεσα, στη Γενική Συνέλευση. Αυτό είναι επίσης λυπηρό, όμως δεν μπορούμε να τα έχουμε όλα. Αν θέλουμε ένα ισχυρό και σχετικά μικρό όργανο, πρέπει να δεχτούμε ότι θα έχουμε κάπως λιγότερες ψήφους.
<P>
Βασικά συμφωνώ με όλα όσα είπε ο κ. Schmidt. Το αίτημα των ΗΠΑ να γίνονται αυτόματα τα πέντε μόνιμα μέλη του Συμβουλίου Ασφαλείας και μέλη του Συμβουλίου Ανθρωπίνων Δικαιωμάτων ήταν μια σχετικά πρώιμη πρόταση που δεν υπήρχε πια στην τελευταία φάση. Ασφαλώς, δεν θα είχε υποστηριχτεί από την ΕΕ και, ως εκ τούτου, ποτέ δεν θα μπορούσε πραγματικά να λάβει πλειοψηφία.
<P>
Η κ. Flautre επεσήμανε ότι οι σημαντικοί φάκελοι, με τους οποίους ασχολείται ακόμα η Επιτροπή Ανθρωπίνων Δικαιωμάτων, πρέπει να ολοκληρωθούν. Η ΕΕ φυσικά θα διασφαλίσει ότι θα περατωθούν οι υποθέσεις που εκκρεμούν, και μάλιστα με τρόπο ευνοϊκό για τα ανθρώπινα δικαιώματα και έτσι ώστε να μπορούν να διαβιβαστούν άμεσα στο Συμβούλιο Ανθρωπίνων Δικαιωμάτων. 
<SPEAKER ID="298" LANGUAGE="FR" NAME="Benita Ferrero-Waldner," AFFILIATION="Επιτροπή">
<P>
   . Κύριε Πρόεδρε, κυρίες και κύριοι, το γεγονός ότι η πρόταση ψηφίσματος για τη δημιουργία του Συμβουλίου Ανθρωπίνων Δικαιωμάτων εγκρίθηκε με συντριπτική πλειοψηφία –με 70 ψήφους υπέρ, 4 κατά και 3 αποχές– αναμφίβολα θα δώσει την εντύπωση ότι αυτό το Συμβούλιο θα έχει μια κάποια αξιοπιστία.
<P>
Δεν υπάρχει αμφιβολία ότι η 9η Μαΐου, ημέρα εκλογής των μελών του Συμβουλίου, θα αποτελέσει ορόσημο για την ανάδυση του εκκολαπτόμενου συμβουλίου. Σε αυτό το σημείο, ευελπιστώ ότι οι υποψήφιες χώρες θα υποβάλουν τις υποψηφιότητές τους ένα μήνα πριν από την ψηφοφορία, όπως τους ζήτησε να πράξουν η Ένωση.
<P>
Το Συμβούλιο προγραμματίζει την πρώτη του συνάντηση στη Γενεύη στις 16 Ιουνίου και ευελπιστώ ότι θα υπάρξει από μέρους μας ευάριθμη συμμετοχή. Αν και το Συμβούλιο Ανθρωπίνων Δικαιωμάτων αποτελεί αναντίρρητα αίσια έκβαση της τελευταίας Διάσκεψης Κορυφής του ΟΗΕ, είναι γεγονός επίσης ότι ο μεγάλος νικητής αναδείχτηκε στην πράξη η πολυμέρεια, με τη δημιουργία, επίσης τον Δεκέμβριο του 2005, της Επιτροπής Οικοδόμησης της Ειρήνης, που ομοίως προγραμματίζει σύντομα την πρώτη της συνάντηση.
<P>
Το 2006 προοιωνίζεται να είναι μια καλή χρονιά για την πολυμερή συνεργασία. Και στις δύο περιπτώσεις, η ΕΕ επέδειξε τη δέσμευσή της στην αποτελεσματική πολυμερή συνεργασία. Επέδειξε επίσης το ηγετικό της πνεύμα και την ικανότητά της για την άσκηση μιας κάποιας επιρροής σε αυτή τη μεταρρύθμιση του ΟΗΕ. Πιστεύω ότι μπορούμε να συνεχίσουμε προς αυτή την κατεύθυνση μαζί. 
<SPEAKER ID="299" LANGUAGE="" NAME="Πρόεδρος. –" AFFILIATION="">
<P>
   Για να ολοκληρωθεί η συζήτηση, έλαβα τέσσερις προτάσεις ψηφίσματος(1) σύμφωνα με το άρθρο 103, παράγραφος 2, του Κανονισμού.
<SPEAKER ID="300" LANGUAGE="" NAME="Πρόεδρος. –" AFFILIATION="">
<P>
– έκθεση (A6-0033/2006) του κ. Friedrich-Wilhelm Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για τα γεωργικά προϊόντα και τα τρόφιμα που χαρακτηρίζονται εγγυημένα παραδοσιακά ιδιότυπα τρόφιμα (COM(2005)0694 – C6-0026/2006 – 2005/0270(CNS), και
<P>
– έκθεση του κ. Friedrich-Wilhelm Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων (COM(2005)0698 – C6-0027/2006 – 2005/0275(CNS)) (A6-0034/2006).
<P>
Υπενθυμίζω προς όσους πρόκειται να λάβουν τον λόγο σε αυτή τη συζήτηση αυτό που είπα και για την προηγούμενη, δηλαδή ότι η νυκτερινή συνεδρίαση θα είναι εξαιρετικά μακρά και συνεπώς θα είμαι αμείλικτος όσον αφορά την τήρηση του χρόνου ομιλίας. Μην με αναγκάσετε, συνεπώς, να λάβω πειθαρχικά μέτρα αναγκάζοντάς σας να παραμείνετε στα όρια του χρόνου ομιλίας που διαθέτετε επισήμως. Αυτό δεν ισχύει ασφαλώς για την Επίτροπο, κυρία Neelie Kroes, στην οποία δίνω αμέσως τον λόγο. 
<SPEAKER ID="301" LANGUAGE="EN" NAME="Neelie Kroes," AFFILIATION="Επιτροπή">
<P>
   Κύριε Πρόεδρε, θέλω να ξεκινήσω ευχαριστώντας τον κ. Graefe zu Baringdorf και τα μέλη της Επιτροπής Γεωργίας και Ανάπτυξης της Υπαίθρου για όλη την εργασία τους και στις δύο εκθέσεις, την πρώτη σχετικά με την προστασία των γεωγραφικών ενδείξεων και των ονομασιών προέλευσης και τη δεύτερη σχετικά με τα εγγυημένα παραδοσιακά ιδιότυπα προϊόντα.
<P>
Καταρχάς, όσον αφορά την έκθεση σχετικά με την προστασία των γεωγραφικών ενδείξεων και των ονομασιών προέλευσης, πριν από σχεδόν 14 χρόνια η Ευρωπαϊκή Κοινότητα θέσπισε ένα προαιρετικό σύστημα γεωγραφικών ενδείξεων για τα γεωργικά προϊόντα και τα τρόφιμα εκτός του οίνου και των οινοπνευματωδών. Από το 1993, έχουν καταχωρηθεί περισσότερες από 700 ονομασίες. Εκκρεμούν επί του παρόντος για καταχώρηση σχεδόν 300 αιτήματα· αυτό δίνει μια ιδέα για την επιτυχία αυτού του συστήματος.
<P>
Επιτρέψτε μου τώρα να στραφώ στην άλλη πρόταση, η οποία αφορά τα εγγυημένα παραδοσιακά ιδιότυπα προϊόντα. Παρά τον μικρό αριθμό των καταχωρημένων προϊόντων, ορισμένοι παραγωγοί εκδήλωσαν ενδιαφέρον για τον εν λόγω κανονισμό. Υπάρχουν μόνο 50 ονομασίες καταχωρημένες ως εγγυημένα παραδοσιακά ιδιότυπα προϊόντα, αλλά εκκρεμούν 19 αιτήσεις σε κοινοτικό επίπεδο και μια σειρά άλλων βρίσκεται υπό εξέταση στα κράτη μέλη. Ο κανονισμός αυτός δεν έχει τροποποιηθεί από την έγκρισή του το 1992. Οι διαδικασίες δεν έχουν σχεδιαστεί ούτε για 25, ούτε για 27 κράτη μέλη, αλλά ούτε και για τη διεκπεραίωση μεγάλου αριθμού αιτήσεων.
<P>
Θεωρώ, επίσης, ότι είναι σημαντικό να διορθωθεί μια σειρά αντιφάσεων και να αντικατοπτριστούν οι σημαντικές εξελίξεις στους νομικούς συντακτικούς κανόνες μετά το 1992. Συγχρόνως, προτείνουμε απλοποιήσεις και διευκρινίσεις και άλλες βελτιώσεις πανομοιότυπες με εκείνες που προτείνονται για τις γεωγραφικές ενδείξεις και τις ονομασίες προέλευσης.
<P>
Ολοκληρώνοντας, οι προτάσεις αυτές επιτυγχάνουν συμμόρφωση με τον ΠΟΕ και εισαγάγουν μια περιορισμένη αλλά απαραίτητη τακτοποίηση, η οποία στοχεύει στην απλοποίηση και διασαφήνιση των διαδικασιών. Μπορούμε, ως εκ τούτου, να υποστηρίξουμε τους μηχανισμούς και να εξυπηρετήσουμε καλύτερα τους παραγωγούς και τους καταναλωτές, οι οποίοι βασίζονται στις ονομασίες. Ωστόσο, ειδικά υπό το πρίσμα της προθεσμίας του ΠΟΕ της 3ης Απριλίου 2006, δεν προτείναμε βαθύτερες αλλαγές πολιτικής. Θα επιληφθούμε αυτών εν καιρώ, στο πλαίσιο μιας ευρείας εξέτασης της πολιτικής για την ποιότητα των γεωργικών προϊόντων. 
<SPEAKER ID="302" LANGUAGE="DE" NAME="Friedrich-Wilhelm Graefe zu Baringdorf (Verts/ALE )," AFFILIATION="εισηγητής">
<P>
   Κύριε Πρόεδρε, χαίρομαι διότι είναι εδώ η κ. Επίτροπος εκπροσωπώντας την Επιτροπή στη σημερινή συζήτηση για την έκθεση αυτή. Η συνάδελφός της κ. Fischer Boel δεν μπορεί να παραστεί, αυτό όμως δεν θα μας εμποδίσει να κάνουμε μια καλή συζήτηση.
<P>
Η κ. Επίτροπος είπε ότι δεν πρόκειται για την αρχή μιας νομοθετικής διαδικασίας αλλά απλά αντιδρούμε σε ένα αίτημα του ΠΟΕ. Η αρχή της δημιουργίας νομοθετικού πλαισίου για τη διασφάλιση της ποιότητας έγινε το 1992, πριν από 14 χρόνια, φυσικά όμως δεν έγινε τότε η αρχή της παραγωγής υψηλής ποιότητας στους τομείς που ήταν τότε προστατευόμενοι. Αντίθετα, όπως και με τη βιολογική γεωργία, τα σχετικά προϊόντα τα είχαν εισαγάγει οι παραγωγοί στην αγορά πολύ νωρίτερα, αρκετές δεκαετίες πριν, και είχαν γίνει αποδεκτά από τους καταναλωτές. Μετά επακολούθησαν μέτρα εναρμόνισης και εκσυγχρονισμού, διασαφηνίσεις και εξασφάλιση.
<P>
Η διένεξη αφορά ειδικά τις ΗΠΑ – και λέγοντας ΗΠΑ εννοώ τις μεγάλες πολυεθνικές, που εξετάζουν με μεγάλη προσοχή μήπως μπορούν να αναλάβουν ως εμπορικά σήματα τα προϊόντα που προστατεύονται τώρα εδώ ως ονομασίες προέλευσης. Ακριβώς όπως συμβαίνει με την Coca Cola, θέλουν να συμπεριλάβουν την φέτα, την παρμεζάνα, τα Spreewälder Gurken (αγγούρια Spreewald), τα Karlsbader Oblaten (μπισκότα Karlsbad), τα Thüringer Rostbratwurst και Tiroler Speck –τόσο από την Αυστρία όσο και από το Νότιο Τιρόλο (Südtiroler Speck)– στα εμπορικά σήματα, όχι γιατί τα βρίσκουν ιδιαίτερα καλά, αλλά γιατί μπορούν με αυτά να κερδίσουν χρήματα. Γι’ αυτό βρίσκονται κι αυτές σε αντιπαράθεση με τον ΠΟΕ και τώρα εμείς αντιδρούμε σε αυτό.
<P>
Θα ήθελα όμως να υπογραμμίσω ότι εδώ έρχεται στο προσκήνιο ένα άλλο είδος επιθυμίας. Για παράδειγμα, παραγωγοί ζαμπόν Πάρμας ή Tiroler Speck μπορεί να σκέφτονται: αν αγοράσουμε τώρα τους χοίρους στη γενική αγορά, θα είναι φθηνότερα από ό,τι αν πρέπει να τους εκτρέφουμε στην περιοχή ή αν επιβάλουμε μια τέτοια κατεύθυνση στην παραγωγή των περιφερειών από τις οποίες τους αγοράζουμε – γιατί φυσικά αυτό σημαίνει αύξηση του κόστους παραγωγής.
<P>
Εξετάσαμε το ενδεχόμενο να αναπέμψουμε το θέμα στην επιτροπή, επειδή είχαμε ενοχληθεί διότι αγνοηθήκαμε ακόμη μία φορά, το ίδιο και το εξειδικευμένο έργο μας. Ωστόσο, πιστεύουμε ότι αυτό θα έδειχνε προς τα έξω έλλειψη ομοφωνίας στις διαδικασίες του ΠΟΕ και θα έδινε το δικαίωμα σε άλλους να πουν: α, αυτοί δεν συμφωνούν καν μεταξύ τους. Αφού είμαστε υπέρ της ενίσχυσης και εξασφάλισης της θέσης της ΕΕ, θα το αφήσουμε να περάσει, αλλά θέλουμε να καταστήσουμε σαφείς τις αδυναμίες που έχει το Συμβούλιο από ορισμένες απόψεις και ζητώ από την κ. Kroes, υπό την ιδιότητα της Επιτρόπου, να το ανακοινώσει αυτό προκειμένου να επανεξεταστούν οι αποφάσεις.
<SPEAKER ID="303" LANGUAGE="IT" NAME="Giuseppe Castiglione," AFFILIATION="εξ ονόματος της Ομάδας PPE-DE">
<P>
Τέλος, τάσσομαι υπέρ των τροπολογιών 48 και 50 οι οποίες αφορούν τη συνεργασία των περιφερειακών αρχών στη φάση του εθνικού ελέγχου και την αυξημένη προστασία των ΠΟΠ και ΠΓΕ σε σχέση με άλλες μορφές προστασίας, όπως τα σήματα. Ελπίζω οι συνάδελφοι να συμφωνήσουν με την άποψή μου εγκρίνοντας τις δύο αυτές τροπολογίες.
<SPEAKER ID="304" LANGUAGE="ES" NAME="María Isabel Salinas García," AFFILIATION="εξ ονόματος της Ομάδας PSE">
<SPEAKER ID="305" LANGUAGE="NL" NAME="Jan Mulder," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, ο κ. Graefe zu Baringdorf έκανε για άλλη μία φορά το καθήκον του ως εισηγητής με τον συνήθη ενθουσιασμό του και θα ήθελα να τον συγχαρώ για αυτό. Συμφωνώ με την ουσία των συμπερασμάτων του. Υπό το πρίσμα της αυξανόμενης ελευθέρωσης του εμπορίου γεωργικών προϊόντων, είναι απαραίτητο να αναγνωρίσουμε περισσότερες γεωγραφικές ενδείξεις και ονομασίες προέλευσης για τα γεωργικά προϊόντα και τα τρόφιμα σε παγκόσμιο επίπεδο. Συνεπώς, τα συμπεράσματά του είναι απολύτως δικαιολογημένα.
<P>
Αυτό που επίσης έχει σημασία, κατά την άποψή μου, είναι το ποιος είναι ο επακριβής ορισμός της γεωγραφικής ένδειξης στην ίδια την Ευρώπη. Ο κ. Graefe zu Baringdorf ανέφερε το παράδειγμα του ζαμπόν της Πάρμα, ότι αυτό θα πρέπει να προέρχεται από αυτή την περιοχή. Πάντα με παραξένευε το γεγονός ότι η Γερμανία, και όχι η Ολλανδία, είναι ο μεγαλύτερος παραγωγός τυριού Ένταμ, και πιστεύω ότι αυτή η κατάσταση πρέπει να αλλάξει.
<P>
Εάν το ρυθμίσουμε αυτό στον ΠΟΕ –και χαίρομαι που συμφωνεί σε αυτό μαζί μου– και ζητήσουμε από τους άλλους να αναγνωρίσουν τα προϊόντα μας, το πλέον φυσιολογικό, κατά την άποψή μου, είναι να αναγνωρίσουμε κι εμείς τα δικά τους. Δεν συμφωνώ απολύτως με τον κ. Graefe zu Baringdorf όταν λέει ότι σήμερα υπάρχουν μόνο δύο κατηγορίες ποιότητας γεωργικών προϊόντων στην Ευρωπαϊκή Ένωση, συγκεκριμένα αυτά με γεωγραφικές ενδείξεις και αυτά που παράγονται με οργανική καλλιέργεια. Μολονότι αυτό μπορεί να αληθεύει αυτήν τη στιγμή, πρέπει να προχωρήσουμε πολύ περισσότερο.
<SPEAKER ID="306" LANGUAGE="CS" NAME="Daniel Strož," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κυρία Επίτροπε, σχετικά με το θέμα της πρότασης κανονισμού του Συμβουλίου για την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίµων, θα ήθελα να επιστήσω την προσοχή σε κάτι που αναφέρεται στην έκθεση Graefe zu Baringdorf, συγκεκριμένα ότι η πνευματική ιδιοκτησία συνιστά την τελευταία πρώτη ύλη που έχει απομείνει στους Ευρωπαίους. Για αυτόν ακριβώς τον λόγο, μπορούμε να εκφράσουμε κατάπληξη και λύπη για το γεγονός ότι μέχρι σήμερα δεν υπήρξε κάποιο στοχευμένο σχέδιο για την ανάπτυξη ενός συστήματος ειδικά για την προστασία της πνευματικής ιδιοκτησίας. Το νέο όργανο θα πρέπει επιτέλους να εξαλείψει τις μόνιμες διαφωνίες στον ΠΟΕ ανάμεσα στην ΕΕ και σε ορισμένους από τους εμπορικούς εταίρους της. Μόνο όταν διευθετηθεί αυτό το ζήτημα, μπορούμε να ελπίζουμε ότι η Επιτροπή θα επιστρέψει στο ζήτημα των γεωγραφικών ενδείξεων και των ονομασιών προέλευσης με ξεκάθαρους εννοιολογικούς στόχους.
<SPEAKER ID="307" LANGUAGE="PL" NAME="Witold Tomczak," AFFILIATION="εξ ονόματος της Ομάδας IND/DEM">
<P>
Ας εξετάσουμε τα μέχρι σήμερα αποτελέσματα των υπαρχουσών λύσεων. Στο πλαίσιο των εγγυημένων, παραδοσιακών ιδιότυπων προϊόντων, μόνο 15 γεωργικά προϊόντα και τρόφιμα έχουν καταχωρηθεί μέχρι στιγμής σε ολόκληρη την Ένωση. Είναι πράγματι αναγκαίο να δημιουργούνται πολύπλοκες διαδικασίες και να αυξάνεται η γραφειοκρατία προς όφελος μιας δεκάδας ή λίγων δεκάδων προϊόντων; Θα κερδίσει πραγματικά κάτι από αυτό ο γεωργός-παραγωγός; Στο πλαίσιο του συστήματος προστασίας των γεωγραφικών ενδείξεων και των ονομασιών προέλευσης, περισσότερα από 700 ονόματα έχουν καταχωρηθεί σε ολόκληρη την Ευρωπαϊκή Ένωση, μεταξύ αυτών 150 τυριά, 160 είδη κρέατος ή προϊόντων κρέατος, 150 είδη φρούτων και λαχανικών και 80 είδη ελαιολάδου. Υπάρχουν 300 νέες αιτήσεις των οποίων η εξέταση εκκρεμεί. Θεσπίζοντας αυτήν τη νομοθεσία, δεν θα βρεθούμε άραγε σύντομα σε μια αστεία θέση που θα αγγίζει τα όρια της γελοιότητας; Σε μερικά χρόνια θα έχουμε χιλιάδες ονόματα αυθεντικών προϊόντων που θα θέλουν να κατακτήσουν τα σούπερ-μάρκετ σε ολόκληρη την Ευρωπαϊκή Ένωση. Ως καταναλωτές, θα κουραστούμε από αυτά και το δαπανηρό γραφειοκρατικό σύστημα θα αποδειχθεί ανεπαρκές σε ό,τι αφορά την εξέταση των αιτήσεων.
<SPEAKER ID="308" LANGUAGE="PL" NAME="Janusz Wojciechowski," AFFILIATION="εξ ονόματος της Ομάδας UEN">
<P>
   . Κύριε Πρόεδρε, εξ ονόματος της Ομάδας UEN θα ήθελα να συγχαρώ τον κ. Graefe zu Baringdorf για τις εξαιρετικές εκθέσεις του. Χαίρομαι που θα πραγματοποιήσουμε τις απαραίτητες απλοποιήσεις στις διαδικασίες καταχώρησης των τοπικών τροφίμων και που θα είναι διαθέσιμα περισσότερα από αυτά τα προϊόντα, ή μάλλον που θα μας είναι πιο γνώριμα, αφού μιλάμε για παραδοσιακά προϊόντα που διατίθενται στην αγορά εδώ και πολύ καιρό.
<SPEAKER ID="309" LANGUAGE="PL" NAME="Jan Tadeusz Masiel (NI ). –" AFFILIATION="">
<SPEAKER ID="310" LANGUAGE="FR" NAME="Astrid Lulling (PPE-DE ). –" AFFILIATION="(Ο Πρόεδρος διακόπτει την ομιλήτρια)">
<P>
Είναι καλά τεκμηριωμένο ότι οι Ηνωμένες Πολιτείες και η Αυστραλία είχαν το θράσος να προσφύγουν κατά του επιτυχούς μας κανονισμού στον Παγκόσμιο Οργανισμό Εμπορίου (ΠΟΕ). Περισσότερες από 700 ονομασίες προϊόντων καταχωρήθηκαν από το 1993 και μετά, η δε εμπορική τους αξία ανέρχεται σε πάνω από 10 δισεκατομμύρια ευρώ. Νομίζω ότι πρέπει σε αυτό το σημείο να αναφέρω την καταχώρηση του Tiroler Speck, στο οποίο έχει ιδιαίτερη αδυναμία ο κ. Ebner, που μου παραχώρησε τα δύο λεπτά του χρόνου ομιλίας του για αυτή τη συζήτηση.
<P>
Το αρμόδιο όργανο του ΠΟΕ ευτυχώς κατέληξε στο συμπέρασμα ότι ο κανονισμός μας δεν αντιβαίνει στους κανόνες του ΠΟΕ. Το μόνο που έχουμε να κάνουμε είναι να προσαρμοστούμε σε αυτόν μέχρι τις 20 Απριλίου –δεν υπάρχει, με άλλα λόγια, καιρός για χάσιμο χρόνου– ούτως ώστε να αντιμετωπίζονται οι υπήκοοι τρίτων χωρών σε ισότιμη βάση με τους πολίτες της ΕΕ όσον αφορά τη διαδικασία υποβολής αίτησης και το δικαίωμα υποβολής ένστασης.
<P>
Θέλω να συγχαρώ τον εισηγητή μας, τον κ. Graefe zu Baringdorf και να τον επαινέσω για το άριστο πνεύμα συνεργασίας, πράγμα που δεν είναι πάντα προφανές μεταξύ των διαφόρων ομάδων σε όλο το πολιτικό φάσμα στο Ευρωπαϊκό Κοινοβούλιο. Επικροτώ το γεγονός ότι –με τον κ. Graefe zu Baringdorf και με άλλα σημαίνοντα μέλη της Επιτροπής Γεωργίας και Ανάπτυξης της Υπαίθρου, συμπεριλαμβανομένου του Προέδρου, κ. Daul– καταφέραμε να συμφωνήσουμε για τροπολογίες που στοχεύουν στην αποσαφήνιση και απλούστευση των πραγμάτων και να τα καταστήσουμε πιο συγκεκριμένα, καθώς και να διασφαλίσουμε τον σεβασμό, μέσω της δέουσας παρακολούθησης, αυτής της πνευματικής ιδιοκτησίας των γεωργών μας, που είναι μία από τις τελευταίες πρώτες ύλες που κατέχουν οι Ευρωπαίοι.
<SPEAKER ID="311" LANGUAGE="" NAME="Bogdan Golik (PSE ). –" AFFILIATION="PL)">
<SPEAKER ID="312" LANGUAGE="IT" NAME="Giusto Catania (GUE/NGL ). –" AFFILIATION="">
<P>
Ο εισηγητής έφερε εις πέρας ένα εξαιρετικό έργο για τη βελτίωση των δύο κανονισμών: πρέπει να προστατεύσουμε τα προϊόντα προκειμένου να έχουμε αληθινό αντίκτυπο στη βελτίωση της ασφάλειας των τροφίμων και να καταπολεμηθεί η τυποποίηση των γεύσεων που επιχειρείται παγκοσμίως! Δυστυχώς, πολύ συχνά παρακολουθούμε φαινόμενα αντιποίησης: η μεγαλύτερη αγορά της Νοτίου Ιταλίας, η αγορά Vittoria στη Σικελία, κατακλύζεται καθημερινά από αντιποιημένα προϊόντα, τα οποία διατίθενται ως προϊόντα ΠΓΕ, όπως τα ντοματάκια του Pachino.
<SPEAKER ID="313" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
Τι νόημα θα έχει, όμως, όλη αυτή η πολύτιμη εργασία αν, ταυτόχρονα, επιτρέπουμε στους γενετικά τροποποιημένους οργανισμούς να διαποτίσουν τις σοδειές μας και επομένως και τα τρόφιμα και τα προϊόντα μας; Εδώ προσπαθούμε να προστατεύσουμε την ατομικότητα των προϊόντων και τη μοναδικότητα των τοπικών συστατικών. Πώς μπορούμε να ισχυριζόμαστε ότι τα συστατικά μας είναι τοπικά αν είναι όλα τροποποιημένα σε ένα εργαστήριο; Οι σπόροι αυτοί μετά βεβαιότητας δεν είναι η οικογενειακή σας ποικιλία· είναι ένας πανομοιότυπος σπόρος Monsanto ενός συγκεκριμένου αριθμού παρτίδας, ακριβώς ο ίδιος σπόρος όπως εκατομμύρια άλλοι στον πλανήτη.
<P>
Πώς μπορούμε λοιπόν να ισχυριστούμε ότι τα προϊόντα μας είναι μοναδικά, ότι αποτελούν το πλούσιο άρωμα των περιφερειών μας ή ότι προέρχονται έστω από την περιφέρειά μας; Η ειλικρίνεια δεν απαιτεί άραγε να χαρακτηρίζουμε τα προϊόντα ως «Επιχείρηση Monsanto, παραχθέντα στο St Louis, Μισούρι»; Πρέπει να επιτρέψουμε στις περιφέρειες να επιλέξουν αν επιθυμούν να είναι γενετικά τροποποιημένες και πρέπει να προστατεύσουμε εκείνες που δεν το θέλουν.
<SPEAKER ID="314" LANGUAGE="PL" NAME="Zdzisław Zbigniew Podkański (UEN ). –" AFFILIATION="">
<P>
   Κύριε Πρόεδρε, ευτυχώς που διεξάγεται κοινή συζήτηση για τις εκθέσεις του κ. Graefe zu Baringdorf. Σε μία από τις εκθέσεις, στο σημείο 5 της αιτιολόγησης, το κείμενο αναφέρει ότι: «Σκοπός των προτάσεων είναι η απλοποίηση της διαδικασίας και η παροχή επακριβούς ορισμού του εύρους αρμοδιοτήτων των διαφορετικών οργάνων κατά τη διάρκεια της διαδικασίας εξέτασης για την πρόταση». Αυτό μαζί με άλλα σχόλια, όπως αυτά στο σημείο 9, μας κάνουν να ελπίζουμε ότι στους τελικούς κανονισμούς του Συμβουλίου θα μπορέσουμε να αποφύγουμε τις γραφειοκρατικές διατυπώσεις και τις νομικές αντιφάσεις. Αυτό είναι ιδιαιτέρως σημαντικό σε ό,τι αφορά τον κανονισμό για την προστασία των γεωγραφικών ενδείξεων και των ονομασιών προέλευσης για τα γεωργικά προϊόντα και τα τρόφιμα. Πρέπει να θυμόμαστε ότι οι γεωγραφικές ενδείξεις αποτελούν μέρος της κληρονομιάς ορισμένων τοπικών κοινωνιών και μεμονωμένων εθνών και ότι είναι υπεύθυνες για την προστασία τους.
<P>
Η προστασία των γεωγραφικών ενδείξεων και των ονοµασιών προέλευσης των τροφίµων σε κοινοτικό επίπεδο θα πρέπει μόνο να επιτελεί υποστηρικτική λειτουργία και να αποτρέπει τις δόλιες πρακτικές. Ωστόσο, «μόνο εθνικοί οργανισμοί θα έχουν τη δικαιοδοσία να επιβάλουν κυρώσεις σε εθνικό επίπεδο», όπως αναφέρεται στο άρθρο 11(3).
<SPEAKER ID="315" LANGUAGE="EN" NAME="James Hugh Allister (NI ). –" AFFILIATION="">
<P>
Σημειώνω ότι εκτιμάται πως, στα κράτη μέλη στα οποία γίνεται αυτό, συγκεντρώνονται περίπου 5 δισεκατομμύρια ευρώ ετησίως, όσον αφορά την προστιθέμενη αξία, από την προώθηση τέτοιων γεωγραφικών ενδείξεων. Φυσικά, υπάρχει και μια επακόλουθη συνέπεια, όσον αφορά τον αντίκτυπο και τη δημιουργία θέσεων εργασίας και τη διατήρηση του πληθυσμού στις αγροτικές περιοχές.
<P>
Το βοδινό του Ulster, το οποίο σύντομα θα μπορούν να γευτούν και πάλι όλοι οι Ευρωπαίοι όταν αρθεί η απαγόρευση βοδινού, έχει τέτοια γεύση και ποιότητα που το κάνει διάσημο και είχε ως αποτέλεσμα η ετικέτα Greenfield να γίνει συνώνυμη της υψηλότερης ποιότητας. Το σταρένιο ψωμί μας και το ψωμί από σόδα αποτελούν λιχουδιές που πρέπει να δοκιμάσει κανείς και τα μήλα Armagh Bramley έχουν πολύ χαρακτηριστική φήμη.
<SPEAKER ID="316" LANGUAGE="DE" NAME="Agnes Schierhuber (PPE-DE ). –" AFFILIATION="">
<P>
Θεωρώ ότι και οι δύο εκθέσεις ανήκουν στους πολύ σημαντικούς φακέλους αυτής της κοινοβουλευτικής περιόδου, ιδίως η έκθεση για την προστασία των γεωγραφικών ενδείξεων και των ονομασιών προέλευσης. Όπως ανέφερε η Επίτροπος, υπάρχουν ήδη παραπάνω από 700 καταχωρημένα προϊόντα και 300 διαδικασίες εν εξελίξει. Πρόκειται για μια ουσιαστική πτυχή για την ευρωπαϊκή γεωργία και τις αγροτικές περιοχές.
<P>
Γενικότερα, όμως, πρέπει να φροντίσουμε για αυστηρό έλεγχο στις διαδικασίες, καθώς και για να μην υπάρξει υποβάθμιση. Η ποιότητα έχει τίμημα. Όπως είπε χθες ο πρόεδρος της Ομοσπονδιακής Δημοκρατίας της Γερμανίας, κ. Köhler, οι υψηλότερες τιμές της ΕΕ πρέπει να συνδυάζονται με ανώτερη ποιότητα. Ένα παράδειγμα: στην Αυστρία υπάρχουν 180 000 αγρότες που ασχολούνται με την παραγωγή και αποδεδειγμένα εξασφαλίζουν περίπου 600 000 θέσεις εργασίας στον πρωτογενή και δευτερογενή τομέα. Αυτό δείχνει επίσης πόσο σημαντικές είναι για τις αγροτικές περιοχές οι ενεργές αγροτικές εκμεταλλεύσεις και οικογενειακές αγροτικές εκμεταλλεύσεις που ασχολούνται με την παραγωγή. 
<SPEAKER ID="317" LANGUAGE="FR" NAME="Robert Navarro (PSE ). –" AFFILIATION="">
<P>
Εγώ ο ίδιος κατάγομαι από μια περιοχή που έχει πάνω από 30 προϊόντα καταχωρημένα με προστατευόμενη ονομασία προέλευσης (ΠΟΠ), προστατευόμενη γεωγραφική ένδειξη (ΠΓΕ) και εγγυημένη παραδοσιακή ιδιαιτερότητα (ΕΠΙ). Αυτές οι ονομασίες αποτελούν αναμφίβολα κεφάλαιο για τους παραγωγούς, που επωφελούνται από αυτές. Είναι παρόμοια ιδέα με αυτή που ανέκαθεν χρησιμοποιούσαμε σε έναν άλλο τομέα, που δεν εμπίπτει στο πεδίο εφαρμογής αυτού του κειμένου, αλλά που απαιτεί υποστήριξη και προστασία από την Ευρώπη. Αναφέρομαι, φυσικά, στον κλάδο της οινοποιίας, που παρέχει δεκάδες χιλιάδες θέσεις απασχόλησης στην περιοχή μου, στη Νότια Γαλλία, και εκατοντάδες χιλιάδες θέσεις απασχόλησης σε ολόκληρη την Ευρώπη, και που στην παρούσα φάση διέρχεται μείζονα κρίση. Αν δεν γίνει κάτι, συμπεριλαμβανομένου σε ευρωπαϊκό επίπεδο, υπάρχει κίνδυνος η Ευρώπη να απολέσει την ψυχή της. 
<SPEAKER ID="318" LANGUAGE="PL" NAME="Andrzej Tomasz Zapałowski (IND/DEM ). –" AFFILIATION="">
<SPEAKER ID="319" LANGUAGE="ES" NAME="María Esther Herranz García (PPE-DE ). –" AFFILIATION="">
<SPEAKER ID="320" LANGUAGE="PT" NAME="Luis Manuel Capoulas Santos (PSE )." AFFILIATION="">
<P>
Μπορώ να το βεβαιώσω αυτό από την εμπειρία της χώρας μου, στην οποία περισσότερα από 100 προϊόντα έχουν υποβληθεί σε αυτές τις ρυθμίσεις και τα περισσότερα από αυτά έχουν σημειώσει αξιόλογη εμπορική επιτυχία. Σε ορισμένες περιπτώσεις, η επιτυχία της αγοράς αντιπροσωπεύει τόσο την αποκατάσταση ντόπιων καλλιεργειών που όδευαν προς εξαφάνιση, όσο και τις μεθόδους λειτουργίας που σε άλλη περίπτωση θα κινδύνευαν σοβαρά ή θα είχαν εξαφανιστεί.
<SPEAKER ID="321" LANGUAGE="EN" NAME="Mairead McGuinness (PPE-DE ). –" AFFILIATION="">
<P>
   Κύριε Πρόεδρε, προτού αναφερθώ στο θέμα της σημερινής συζήτησης, είναι σημαντικό να καταγραφεί στα πρακτικά του Σώματος το γεγονός ότι η ιρλανδική βιομηχανία ζάχαρης θα σταματήσει τελείως την παραγωγή. Η ανακοίνωση έγινε σήμερα στην Ιρλανδία. Όταν μιλάμε για τον ΠΟΕ, η Ιρλανδία είναι η πρώτη απώλεια όσον αφορά την παραγωγή ζαχαρότευτλων. Τριακόσιοι εργαζόμενοι θα χάσουν τη δουλειά τους και 3 500 αγρότες θα υποστούν βαρύ πλήγμα. Αποτελεί άραγε αυτό προειδοποίηση για το τι μέλλει γενέσθαι, καθώς αυξάνεται η εξουσία του ΠΟΕ να διαμορφώνει τη γεωργία μας στην Ευρώπη; Αν σήμερα θυσιάζεται το ζαχαροκάλαμο, όπως συνέβη στην Ιρλανδία, τι θα γίνει αύριο με την κτηνοτροφία βοοειδών;
<SPEAKER ID="322" LANGUAGE="FR" NAME="Marc Tarabella (PSE ). –" AFFILIATION="">
<P>
   Κύριε Πρόεδρε, πρέπει καταρχάς να συγχαρώ και εγώ τον εισηγητή, κ. Graefe zu Baringdorf, για το αξιοσημείωτο έργο του, που στοχεύει στην παροχή καλύτερης ενημέρωσης και καλύτερης προστασίας στους παραγωγούς, τους μεταποιητές και τους καταναλωτές. Η έκθεσή του κατάφερε, αφενός, να αποστασιοποιηθεί από τον συντηρητικό προστατευτισμό και, αφετέρου, να επιδείξει τη δέουσα αναγνώριση και σεβασμό στην εξειδίκευσή μας. Αυτό δεν θα τους χαροποιήσει όλους, όμως, και η καλύτερη απόδειξη αυτού του πράγματος είναι η σθεναρή στάση που υιοθέτησαν οι Ηνωμένες Πολιτείες και η Αυστραλία, που θέλουν οι γεωγραφικές ενδείξεις να γίνονται δεκτές μόνο σε εξαιρετικές περιπτώσεις και επιδιώκουν να τις περιορίσουν σε ορισμένα κρασιά και οινοπνευματώδη.
<SPEAKER ID="323" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<P>
   Κύριε Πρόεδρε, ευχαριστώ τους συναδέλφους και θα ήθελα να μεταφέρω μέρος αυτών των σπουδαίων επαίνων στους συνεργάτες μου. Κύριε Mulder, χάρηκα και για τη δική σας παρέμβαση. Στην ουσία συμφωνούμε, αλλά χάρηκα επίσης γιατί επαινέσατε τον ζήλο μου. Φυσικά, εμείς τώρα είμαστε εδώ και πολύν καιρό στο Σώμα και παρ’ όλ’ αυτά εξακολουθούμε να ενδιαφερόμαστε για τα πράγματα και δεν κουραστήκαμε να αγωνιζόμαστε για αυτά που θεωρούμε σωστά. Συμφωνώ κι εγώ με τα παράπονά σας για το ότι υπάρχουν μόνο δύο ενδείξεις ποιότητας. Αυτό πρέπει να επεκταθεί. Δεν πρέπει μόνο να προσφέρουμε ασφάλεια με την έννοια ότι οι άνθρωποι δεν θα πεθάνουν τρώγοντας κάτι, αλλά και να σεβόμαστε την απόλαυση του φαγητού, καθώς και την ποιότητα, την προέλευση και τους κόπους πολλών γενεών.
<P>
Θα ήθελα να αναφερθώ επίσης στη συνεργασία με την κ. Lulling, που δεν είναι βέβαια η μεγαλύτερη σε ηλικία, είναι όμως σε θητεία. Όλοι όσοι έχουν συνεργαστεί μαζί της ξέρουν ότι αυτό δεν είναι πάντα εύκολο. Αυτό δεν έχει να κάνει μόνο με την πολιτική κατεύθυνση, αλλά και με την προσωπικότητά της. Παρ’ όλ’ αυτά, καταφέραμε να υποβάλουμε για ορισμένους τομείς κοινές τροπολογίες και θα ήθελα να αναφέρω εδώ μερικές από τις πιο σημαντικές.
<SPEAKER ID="324" LANGUAGE="EN" NAME="Neelie Kroes," AFFILIATION="Επιτροπή">
<P>
Ως γενικό σχόλιο –οι κκ. Graefe zu Baringdorf και Castiglione αναφέρθηκαν στο σημείο αυτό– θα ήθελα να τονίσω και πάλι ότι με τις προτάσεις αυτές η Επιτροπή θέλει να φέρει τη νομοθεσία μας σε συμφωνία με τα πορίσματα των επιτροπών του ΠΟΕ. Αυτό περιλαμβάνει αρκετές πτυχές της διαδικασίας και στοιχεία απλοποίησης, ούτως ώστε το σύστημα να μπορεί να υποστηρίξει την υλοποίηση των πορισμάτων του ΠΟΕ. Αυτό το σημείο αναφέρθηκε από τον κ. Allister και, κατά τη γνώμη μου, καθησυχάζει τις ανησυχίες του.
<P>
Για να απαντήσω στον κ. Mulder, επαναλαμβάνω την πρόθεση της Επιτροπής να επανεξετάσει περαιτέρω τα διάφορα θέματα πολιτικής που δεν σχετίζονται με τα πορίσματα του ΠΟΕ και το ευρύτερο θέμα της πολιτικής της αγροτικής ποιότητας στην ΕΚ τον επόμενο χρόνο. Έμαθα πολλά απόψε, συμπεριλαμβανομένης της αναφοράς του κ. Mulder στο τυρί Ένταμ. Θα πρέπει να εξηγήσω στον κ. Mulder ότι το Ένταμ είναι ένα είδος τυριού το οποίο μπορεί να παραχθεί παντού. Είναι ένα πρότυπο Codex. Ωστόσο, το Ένταμ της βόρειας Ολλανδίας προστατεύεται και αυτό είναι ένα ολλανδικό προϊόν ποιότητας. Επομένως να τρώτε περισσότερο Ένταμ από τη βόρεια Ολλανδία!
<P>
Επιτρέψτε μου να σχολιάσω εκτενέστερα την ανταλλαγή απόψεων και να αναφερθώ σε ορισμένα από τα θέματα που θέσατε. Όσον αφορά τα λογότυπα, τα τρία λογότυπα που έχουν θεσπίσει οι κανόνες της Επιτροπής διαφέρουν ήδη μεταξύ τους. Θέλω επίσης να καταστήσω σαφές ότι κάθε πλεονέκτημα που δίνεται στους παραγωγούς της ΕΚ –και πιστεύω ότι η χρήση ενός κοινοτικού συμβόλου είναι ένα τέτοιο πλεονέκτημα– θα είναι εξίσου ανοιχτό και σε παραγωγούς τρίτων χωρών. Αυτή η απάντηση απευθύνεται στον κ. Castiglione και στην κ. Herranz García. Ωστόσο, η Επιτροπή συμφωνεί ότι αυτό πρέπει να εξεταστεί περαιτέρω. Αυτό θα γίνει στο πλαίσιο της ευρύτερης αναθεώρησης της πολιτικής, την οποία σκοπεύει η Επιτροπή να διεξαγάγει μόλις υλοποιηθεί αυτή η πρόταση.
<P>
Αρκετές τροπολογίες αφορούν τις υποχρεώσεις των κρατών μελών και της Επιτροπής, τις οποίες ανέφερε ο κ. Podkański. Η Επιτροπή δεν προτίθεται να μεταβάλλει την ισχύουσα κατανομή αρμοδιοτήτων μεταξύ των κρατών μελών και της Επιτροπής.
<P>
Οι τροπολογίες 23 και 24 ζητούν ένα χρονικό διάστημα στο οποίο η Επιτροπή θα εξετάζει και θα δημοσιεύει τις αιτήσεις. Συμφωνώ ότι η Επιτροπή θα πρέπει να εκτελεί τα καθήκοντά της εντός ενός εύλογου χρονικού διαστήματος. Οι κυρίες Lulling και Salinas García αναφέρθηκαν σε αυτό. Συμφωνώ ότι θα πρέπει να λάβουμε υπόψη τον ορισμό του εύλογου χρονικού διαστήματος, κάτι που δεν είναι εύκολο, δεδομένης της πολυπλοκότητας των αιτήσεων. Σίγουρα δεν είναι ρεαλιστικό να εξετάσουμε και να δημοσιεύσουμε όλες τις αιτήσεις σε έξι μήνες· οι δώδεκα μήνες θα ήταν περισσότερο αποδεκτοί.
<P>
Οι τροπολογίες σας σχετικά με τους ελέγχους αντανακλούν τον στόχο της πρότασης της Επιτροπής, ο οποίος είναι να διασφαλίσει ότι είναι απολύτως σαφής η ύπαρξη παντού στην ΕΚ αρχών αρμόδιων για την επιβολή των κοινοτικών κανόνων για τις γεωγραφικές ενδείξεις και τα παραδοσιακά ιδιότυπα προϊόντα. Δεν υπάρχει επίσης αμφιβολία ότι οι εν λόγω έλεγχοι θα διενεργούνται στο πλαίσιο του κανονισμού (ΕΚ) αριθ. 882/2004 σχετικά με τη διενέργεια επισήμων ελέγχων της συμμόρφωσης προς τη νομοθεσία περί ζωοτροφών και τροφίμων.
<P>
Σημείωσα διάφορες τροπολογίες που αφορούν τη σήμανση της προέλευσης ή άλλες συνθήκες που ισχύουν για τις πρώτες ύλες. Η Επιτροπή συμμερίζεται τον στόχο του κ. Graefe zu Baringdorf ότι οι πολίτες δεν θα πρέπει να παραπλανούνται εν προκειμένω. Ωστόσο, πρέπει να είμαστε εξαιρετικά συνετοί. Κάθε αλλαγή πολιτικής στον κλάδο αυτό μπορεί να επηρεάσει δικαιώματα που έχουν ήδη παραχωρηθεί σε χρήστες συγκεκριμένων ονομασιών.
<P>
Τέλος, θα κάνω ορισμένες παρατηρήσεις σχετικά με την έκθεση για τα εγγυημένα παραδοσιακά ιδιότυπα προϊόντα. Ο ισχύων κανονισμός για τα εγγυημένα παραδοσιακά ιδιότυπα προϊόντα δεν περιέχει ορισμό του όρου «παραδοσιακά». Προτείνουμε τη θέσπιση της υποχρέωσης απόδειξης της χρήσης για μια χρονική περίοδο τουλάχιστον 25 ετών. Πιστεύουμε ότι αυτό αποτελεί έναν καλό συμβιβασμό.
<P>
Ως αποτέλεσμα, η Επιτροπή μπορεί να δεχτεί επί της αρχής τις ακόλουθες τροπολογίες στην έκθεση σχετικά με τις γεωγραφικές ενδείξεις: τροπολογίες 1, 10, 11, 15, 25, 29 και 31. Από τις τροπολογίες της τελευταίας στιγμής που κατατέθηκαν για την τρέχουσα περίοδο συνόδου, η Επιτροπή μπορεί να δεχτεί επί της αρχής τις τροπολογίες 41, 43, 49 και 54. Στην έκθεση σχετικά με τα παραδοσιακά ιδιότυπα προϊόντα, μπορεί να δεχτεί τις τροπολογίες 6, 10, 13 και 16. Η Επιτροπή δεν μπορεί να δεχτεί τις άλλες τροπολογίες στις εν λόγω εκθέσεις. 
<SPEAKER ID="325" LANGUAGE="" NAME="Πρόεδρος." AFFILIATION="">
<SPEAKER ID="326" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης του κ. Gargani προς την Επιτροπή, εξ ονόματος της Επιτροπής Νομικών Θεμάτων, σχετικά με τα νομικά επαγγέλματα και το γενικό συμφέρον για την ομαλή λειτουργία των νομικών συστημάτων (O-0003/2006 – B6-0005/2006). 
<SPEAKER ID="327" LANGUAGE="DE" NAME="Klaus-Heiner Lehne (PPE-DE )," AFFILIATION="αναπληρωτής συντάκτης">
<P>
   Κύριε Πρόεδρε, κυρίες και κύριοι, βρίσκομαι εδώ για να αντικαταστήσω τον συνάδελφό μου κ. Gargani που, ως πρόεδρος της Επιτροπής Νομικών Θεμάτων, είναι ο καθαυτό συντάκτης αυτής της ερώτησης. Ωστόσο, αυτό αποτελεί τιμή για μένα.
<P>
Πριν αιτιολογήσω αναλυτικά την ερώτηση αυτήν, θα ήθελα να πω δυο λόγια για το ιστορικό της. Το θέμα αυτό, δηλαδή τα ελεύθερα επαγγέλματα και ειδικότερα τα ελεύθερα νομικά επαγγέλματα –τα οποία αφορά η ερώτηση– υφίσταται εδώ και αρκετά χρόνια. Το Κοινοβούλιο είχε ασχοληθεί με αυτό κατά την προηγούμενη κοινοβουλευτική περίοδο βάσει δύο προφορικών ερωτήσεων στα αντίστοιχα ψηφίσματα, ιδίως σε συνάρτηση με τις δραστηριότητες της Γενικής Διεύθυνσης Εσωτερικής Αγοράς και Υπηρεσιών υπό τον κ. Monti, που ήταν ο αρμόδιος για τον ανταγωνισμό Επίτροπος, και επίσης σε συνάρτηση με τη μελέτη του Ινστιτούτου Μελετών της Βιέννης που ήταν αποτέλεσμα της συζήτησης αυτής.
<P>
Σήμερα παρουσιάζουμε, μετά την τελευταία ενδιάμεση έκθεση που υπέβαλε η Επίτροπος Kroes, μία νέα προφορική ερώτηση –την επόμενη εβδομάδα θα ακολουθήσει ένα συνοδευτικό ψήφισμα– που ουσιαστικά είναι η συνέχιση αυτής της παράδοσης της προηγούμενης νομοθετικής περιόδου.
<P>
Θα χαιρόμασταν αν τώρα έδινε η Επίτροπος Kroes, που είχε ήδη την ευκαιρία να συζητήσει μαζί μας το θέμα αυτό στην επιτροπή, μια απάντηση στην προφορική μας ερώτηση εξ ονόματος της Επιτροπής. Έτσι θα έχουμε την ευκαιρία να απαντήσουμε τόσο στο πλαίσιο της συζήτησης όσο και την επόμενη εβδομάδα στο πλαίσιο του ψηφίσματος. 
<SPEAKER ID="328" LANGUAGE="EN" NAME="Neelie Kroes," AFFILIATION="Επιτροπή">
<P>
   Κύριε πρόεδρε, η Επιτροπή ευχαριστεί την Επιτροπή Νομικών Θεμάτων για την ερώτησή της και τον κ. Lehne για την εξαιρετική εργασία του εδώ απόψε. Παρουσίασε τις απόψεις του με απόλυτη σαφήνεια.
<P>
Η Επιτροπή αναγνωρίζει τον ειδικό ρόλο του νομικού τομέα στην καλή απονομή δικαιοσύνης και στην προώθηση της πρόσβασης στην δικαιοσύνη –παρεμπιπτόντως, σε απάντηση του παραδείγματος που ανέφερε ο κ. Lehne, η Επιτροπή αναγνωρίζει επίσης το γεγονός ότι τα σούπερ μάρκετ είναι πολύ σημαντικά και πολύ αξιότιμα μέλη της κοινότητάς μας· σίγουρα δεν το αμφισβητούμε. Λέμε όμως ότι πρέπει να εξετάσουμε εκ νέου τον ισχύοντα κανονισμό για να δούμε τι μπορεί να εκσυγχρονιστεί ώστε να προωθηθούν νέοι τύποι υπηρεσιών και νέοι τρόποι λειτουργίας. Αυτό είναι προς το συμφέρον των χρηστών αυτών των βασικών υπηρεσιών.
<P>
Στο ερώτημα σχετικά με το δικαίωμα των κρατών μελών να καθορίζουν το ύψος των αμοιβών, θα υπογράμμιζα τη θέση της Επιτροπής στην έκθεσή της του Φεβρουαρίου 2004. Κατά την άποψή μας, η απόφαση υποδεικνύει ότι κρατικά μέτρα τα οποία αναθέτουν κανονιστικές αρμοδιότητες σε επαγγελματικούς φορείς, προκειμένου να ορίσουν αμοιβές, μπορούν να αμφισβητηθούν σύμφωνα με τους κανόνες του ανταγωνισμού –για παράδειγμα, άρθρο 3, παράγραφος 1ζ, άρθρο 10, παράγραφος 2, και άρθρο 81 ΕΚ– αν το κράτος δεν έχει τον τελευταίο λόγο και δεν ασκεί αποτελεσματικό έλεγχο της εφαρμογής αυτών των αμοιβών. Αναμένουμε περαιτέρω διευκρινίσεις επ’ αυτού, όταν το Δικαστήριο θα εκδώσει την προδικαστική απόφασή του στην υπόθεση (υπόθεση C-202/04).
<P>
Τέλος, υπάρχουν οι κανόνες της εσωτερικής αγοράς. Αυτοί εξετάζονται σε μια άλλη υπόθεση που εκκρεμεί ενώπιον του Ευρωπαϊκού Δικαστηρίου, την υπόθεση (υπόθεση C-04/04), η οποία και πάλι αφορά την ευθύνη των κρατών μελών για καθορισμό αμοιβών. Η Επιτροπή θεωρεί ότι οι ελάχιστες αμοιβές για τις υπηρεσίες των δικηγόρων αποτελούν περιορισμό της ελευθερίας παροχής υπηρεσιών, διότι εξουδετερώνουν το ανταγωνιστικό πλεονέκτημα των παρόχων υπηρεσιών από άλλα κράτη μέλη. Επιπλέον, δεν βλέπουμε καμία αιτιολόγηση για ελάχιστες αμοιβές σύμφωνα με τη δοκιμασία αναλογικότητας, καθώς αυτές καθαυτές δεν εγγυώνται την ποιότητα, την πρόσβαση στην δικαιοσύνη ή την καλή δεοντολογική συμπεριφορά. 
<SPEAKER ID="329" LANGUAGE="ES" NAME="Antonio Masip Hidalgo," AFFILIATION="εξ ονόματος της Ομάδας PSE">
<P>
   Κύριε Πρόεδρε, η ερώτηση της Επιτροπής Νομικών Θεμάτων είναι ορθή καθώς πρέπει να δοθεί ιδιαίτερη προσοχή στις σχέσεις μεταξύ δικηγόρων και συμβολαιογράφων, και των νομικών επαγγελμάτων γενικά –όπως είπε ο κ. Lehne– και των πελατών τους.
<P>
Η Ευρωπαϊκή Επιτροπή δεν πρέπει να εξετάσει αυτές τις περιπτώσεις σαν να ήταν απλά ένα θέμα επαγγελματικής σχέσης μεταξύ πελάτη και παρόχου υπηρεσιών. Η σχέση ανάμεσα σε έναν δικηγόρο ή συμβολαιογράφο και στον πελάτη του επηρεάζει την απονομή της δικαιοσύνης, η οποία αποτελεί ένα ευαίσθητο θέμα για τη δημοκρατία, όπως επίσης επεσήμανε ο κ. Lehne.
<P>
Το έργο των επαγγελματικών ενώσεων νομικών επαγγελμάτων στις διάφορες χώρες είναι πολύ ωφέλιμο για τις σχέσεις, όχι μόνο τις σωματειακές σχέσεις, αλλά επίσης τις σχέσεις προστασίας του δημόσιου συμφέροντος. Η απόφαση του Δικαστηρίου των Ευρωπαϊκών Κοινοτήτων, που με τόση ανυπομονησία περιμένει η κ. Kroes, έχει αναγνωρίσει μέχρι στιγμής ότι συστήματα όπως το ισπανικό συμμορφώνονται με την ευρωπαϊκή νομοθεσία, οι αμοιβές της οποίας αποτελούν απλά κατευθυντήριες γραμμές, και όχι ελάχιστες τιμές, που βοηθούν τη δικαστική διοίκηση να ορίσει τα έξοδα, γεγονός που τελικά ελέγχεται πάντα δικαστικά.
<P>
Ούτε πρέπει να αμφισβητηθεί η αντίθεση πολλών δικηγόρων από πολλές χώρες στο σύμφωνο . Αυτό το σύμφωνο παραβιάζει την αξιοπρέπεια της εργασίας και δείχνει έλλειψη φροντίδας και σεβασμού για το επάγγελμα. Η απαγόρευση του συμφώνου έχει γίνει επίσης δεκτή από τα εθνικά δικαστήρια, κυρία Kroes.
<SPEAKER ID="330" LANGUAGE="EN" NAME="Diana Wallis," AFFILIATION="εξ ονόματος της Ομάδας ALDE">
<SPEAKER ID="331" LANGUAGE="EN" NAME="Neelie Kroes," AFFILIATION="Επιτροπή">
<P>
   Κύριε Πρόεδρε, συμφωνώ απολύτως με το συμπέρασμα της κ. Wallis. Ας αναζητήσουμε το καλύτερο και ας το κάνουμε μαζί. Είναι ο μόνος τρόπος για να αντιμετωπίσουμε όλους τους πελάτες και τους δυνητικούς πελάτες των επαγγελματιών για τους οποίους μιλάμε.
<P>
Όσον αφορά το γεγονός ότι η κατάργηση της ρύθμισης των τιμών στο Ηνωμένο Βασίλειο οδήγησε σε υψηλό νομικό κόστος, δεν γνωρίζω κάποια στοιχεία τα οποία να υποδεικνύουν ότι η κατάργηση της ρύθμισης των τιμών στο Ηνωμένο Βασίλειο δημιούργησε προβλήματα στους πολίτες του Ηνωμένου Βασιλείου όσον αφορά την πρόσβαση σε νομικές συμβουλές και σε εκπροσώπηση ή ότι οι νομικές αμοιβές στο Ηνωμένο Βασίλειο αυξήθηκαν δυσανάλογα ως αποτέλεσμα αυτού. Στην πραγματικότητα, το στο Ηνωμένο Βασίλειο επεσήμανε το 1999 ότι η εισαγωγή μεγαλύτερου ανταγωνισμού στον τομέα των μεταβιβάσεων ακινήτων οδήγησε σε πτώση τιμών έως και 24% στη δεκαετία του 1990 και άνοιξε τον δρόμο για τους καταναλωτές να κάνουν έρευνα προκειμένου να επιτύχουν την καλύτερη προσφορά. Στη χώρα που γνωρίζω καλύτερα, έρευνα του 2002 διαπίστωσε ότι η εισαγωγή του ανταγωνισμού στις υπηρεσίες σχετικά με τις μεταβιβάσεις είχε ως αποτέλεσμα την πτώση των αμοιβών.
<P>
Τέλος, δυο λόγια για την ποιότητα. Όλοι επιθυμούμε να έχουν οι ευρωπαίοι καταναλωτές πρόσβαση σε νομικές υπηρεσίες ποιότητας. Αυτό είναι ουσιώδες, προκειμένου η πρόσβαση όλων στη δικαιοσύνη να γίνει πραγματικότητα. Δεν πιστεύω, όμως, ότι οι καθορισμένες τιμές είναι πάντα απαραίτητες για το σκοπό αυτό. Δεν γνωρίζω κάποιο στοιχείο που να υποδεικνύει ότι η κατάργηση των καθορισμένων αμοιβών οδήγησε σε επιδείνωση της ποιότητας των νομικών υπηρεσιών στα κράτη μέλη όπου συνέβη, παρόλο που η ποιότητα έχει μια τιμή. Η καθορισμένη τιμή δεν αποτελεί από μόνη της εγγύηση για την ποιότητα. Το σύνθημα που θα δανειστώ από την κ. Wallis και θα επαναλάβω είναι: «ας αναζητήσουμε το καλύτερο και ας το κάνουμε μαζί». 
<SPEAKER ID="332" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις Βρυξέλλες την Πέμπτη, 23 Μαρτίου. 
<SPEAKER ID="333" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη δήλωση της Επιτροπής σχετικά με την προετοιμασία της συνεδρίασης COP-MOP σχετικά με τη βιοποικιλότητα και τη βιοασφάλεια (Curitiba, Βραζιλία) 
<SPEAKER ID="334" LANGUAGE="EN" NAME="Neelie Kroes," AFFILIATION="Επιτροπή">
<P>
Η Εκτίμηση Οικοσυστήματος της Χιλιετίας καταλήγει ότι «απαιτείται άνευ προηγουμένου προσπάθεια, προκειμένου να επιτευχθεί ο στόχος του 2010 για σημαντική μείωση του βαθμού απώλειας της βιοποικιλότητας σε όλα τα επίπεδα». Αυτός ο παγκόσμιος στόχος του 2010 για τη βιοποικιλότητα εγκρίθηκε από τη Σύμβαση για τη Βιολογική Ποικιλότητα και υποστηρίχθηκε στην Παγκόσμια Διάσκεψη Κορυφής του Γιοχάνεσμπουργκ για την Αειφόρο Ανάπτυξη. Απαιτείται, συνεπώς, υψηλού επιπέδου πολιτική δέσμευση για την ενίσχυση και την εφαρμογή της Σύμβασης για τη Βιολογική Ποικιλότητα και την επίτευξη του στόχου του 2010. Η όγδοη συνεδρίαση της συνδιάσκεψης των συμβαλλομένων μερών (COP8) της Σύμβασης για τη Βιολογική Ποικιλότητα θα πραγματοποιηθεί τις προσεχείς δύο εβδομάδες στην Κουριτίμπα της Βραζιλίας. Της COP-8 προηγείται η τρίτη συνάντηση των συμβαλλόμενων μερών του Πρωτοκόλλου της Καρθαγένης για τη Βιοασφάλεια. Αυτά αποτελούν μείζονα διεθνή περιβαλλοντικά γεγονότα και ο Επίτροπος Δήμας θα μετάσχει στο υπουργικό τμήμα της όγδοης συνεδρίασης της συνδιάσκεψης των συμβαλλόμενων μερών από τις 26 έως τις 30 Μαρτίου.
<P>
Το Συμβούλιο Περιβάλλοντος της περασμένης Τετάρτης ενέκρινε συμπεράσματα τα οποία καθορίζουν τις προτεραιότητες της ΕΕ για την όγδοη συνεδρίαση της συνδιάσκεψης των συμβαλλομένων μερών. Τα συμπεράσματα είναι: πρώτον, ενίσχυση της εφαρμογής της Σύμβασης για τη Βιολογική Ποικιλότητα και παρακολούθηση της προόδου προς την επίτευξη του στόχου βιοποικιλότητας του 2010· δεύτερον, επίτευξη προόδου στην υλοποίηση του προγράμματος εργασίας για τις προστατευόμενες περιοχές της Σύμβασης για τη Βιολογική Ποικιλότητα, και ειδικά για τον στόχο της να θεσπίσει ένα παγκόσμιο δίκτυο συνεκτικών, οικολογικά αντιπροσωπευτικών και αποτελεσματικά διαχειριζόμενων εθνικών και περιφερειακών συστημάτων προστατευόμενων περιοχών. Αυτό θα πρέπει να έχει γίνει έως το 2010 για τις ηπειρωτικές περιοχές και έως το 2012 για τις θαλάσσιες περιοχές. Αυτό θα απαιτήσει, επίσης, την επίτευξη προόδου όσον αφορά τις θαλάσσιες περιοχές, οι οποίες βρίσκονται πέραν της εθνικής δικαιοδοσίας. Η Σύμβαση για τη Βιολογική Ποικιλότητα θα πρέπει να θεσπίσει επιστημονικά κριτήρια για τον προσδιορισμό των θαλάσσιων περιοχών και των ειδών ανοιχτής θαλάσσης που απαιτούν επειγόντως προστασία. Το τρίτο συμπέρασμα αφορά την επίτευξη προόδου στις διαπραγματεύσεις για ένα διεθνές καθεστώς για την πρόσβαση και τον καταμερισμό των ωφελειών.
<P>
Η Επιτροπή χαιρετίζει, συνεπώς, τη συμμετοχή βουλευτών του Ευρωπαϊκού Κοινοβουλίου στην COP-8 και πιστεύει ότι μπορούν να συμβάλλουν σημαντικά. Στο πλαίσιο των περιορισμών που επιβάλλουν οι διαθέσιμοι πόροι προσωπικού στην COP, η Επιτροπή θα τηρεί τους βουλευτές του Κοινοβουλίου τακτικά ενήμερους για τις εξελίξεις στις διαπραγματεύσεις, σύμφωνα με τη διοργανική συμφωνία. 
<SPEAKER ID="335" LANGUAGE="FI" NAME="Eija-Riitta Korhola," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, έχουν περάσει 13 χρόνια από τότε που υπογράφηκε η Σύμβαση των Ηνωμένων Εθνών για τη Βιολογική Ποικιλότητα και παρόλα αυτά η βιολογική ποικιλότητα στη γη υποβαθμίζεται ολοένα και περισσότερο. Την επόμενη εβδομάδα, που θα ξεκινήσει η όγδοη συνεδρίαση των συμβαλλομένων μερών της σύμβασης, η παγκόσμια κατάσταση θα έχει ως εξής: περίπου 16 000 είδη ζώων και 60 000 είδη φυτών απειλούνται από εξαφάνιση. Εκμεταλλευόμαστε τα οικοσυστήματά μας με έναν μη βιώσιμο τρόπο. Σε παγκόσμιο επίπεδο, ο σπουδαιότερος παράγοντας που προκαλεί την υποβάθμιση της ποικιλότητας είναι η χρήση γης που αλλάζει το φυσικό περιβάλλον, για να το κάνει πιο επικερδές. Κάθε χρόνο περίπου το 2% των αρχικών φυσικών περιβαλλόντων της γης γίνονται γεωργική και δασική γη ή μέρος του οικοδομηθέντος περιβάλλοντος.
<P>
Επειδή τα προβλήματα των οικοτόπων, των ειδών τους και η υποβάθμιση της κληρονομικής ποικιλότητας γενικά γίνονται ορατά μόνο αφότου περάσει κάποιο χρονικό διάστημα, η φύση του ανώτατου ορίου της βιοποικιλότητας ως μέρους της παγκόσμιας αλλαγής δεν έχει τύχει της δέουσας προσοχής. Ως αποτέλεσμα της καταστροφής των οικοσυστημάτων, η λειτουργία τους και οι δωρεάν υπηρεσίες που παρέχουν στους ανθρώπους, όπως η παραγωγή καθαρού νερού και η διατήρηση του υδρολογικού κύκλου, η δέσμευση άνθρακα, η επικονίαση βρώσιμων φυτών και η ανακύκλωση των θρεπτικών ουσιών είναι πιθανό να επηρεαστούν με πολύ επιβλαβή τρόπο. Οι οικολόγοι και οι οικονομολόγοι έχουν υπολογίσει ότι η αξία των δωρεάν υπηρεσιών που παρέχονται από τη φύση ανέρχεται στο ασύλληπτο ποσό των περίπου 23 δισεκατομμυρίων ευρώ τον χρόνο, που είναι περισσότερο από το συνολικό εθνικό προϊόν ολόκληρου του κόσμου. Οι υπηρεσίες που παρέχονται από ένα οικοσύστημα μπορούν έως έναν βαθμό να ανταποδοθούν – για παράδειγμα, με αναδάσωση των υλοτομημένων περιοχών που οδεύουν προς τη διάβρωση, ωστόσο οι αναδασώσεις δεν αντισταθμίζουν την ποικιλομορφία των φυσικών δασών. Έτσι, συμμεριζόμαστε την ίδια ξεκάθαρη επιθυμία: θέλουμε να σταματήσουμε την υποβάθμιση της φύσης. Πού θα βρεθεί όμως η σύνεση για να καθιερώσουμε αποτελεσματικούς τρόπους ώστε να γίνει κάτι τέτοιο;
<SPEAKER ID="336" LANGUAGE="FI" NAME="Riitta Myller," AFFILIATION="εξ ονόματος της Ομάδας PSE">
<P>
Η Σύμβαση για τη Βιολογική Ποικιλότητα είναι η ευρύτερα αποδεκτή υπάρχουσα διεθνής συμφωνία για τη διατήρηση της βιολογικής ποικιλότητας. Έχει 188 συμβαλλόμενους, συμπεριλαμβανομένων και των 25 κρατών μελών της Ευρωπαϊκής Ένωσης. Προκειμένου να διασφαλιστεί η ευρύτερη δυνατή επιρροή της σύμβασης, είναι βασικό να εφαρμοστεί αποτελεσματικά στους διάφορους τομείς πολιτικής, να συμφωνεί με άλλες διεθνείς συμβάσεις για το περιβάλλον και να μπορούν να συντονιστούν όλες μαζί.
<SPEAKER ID="337" LANGUAGE="LT" NAME="Jolanta Dičkutė," AFFILIATION="εξ ονόματος της Ομάδας ALDE">
<P>
   . – Γιατί πρέπει να διαφυλάξουμε τη βιολογική ποικιλότητα; Η απάντηση είναι απλή: επειδή συνδέεται άμεσα με εμάς, τους ανθρώπους. Ο άνθρωπος αποτελεί μέρος της βιολογικής ποικιλότητας· ο άνθρωπος επηρεάζει τους ζώντες οργανισμούς που τον περιβάλλουν και επηρεάζεται και ο ίδιος από αυτούς. Ωστόσο, κάθε μέρα, συγκεκριμένα ο άνθρωπος καταστρέφει έναν άγνωστο αριθμό ζώντων οργανισμών, καθώς οι ενέργειές του προκαλούν κλιματικές μεταβολές, αυξάνουν τη ρύπανση του περιβάλλοντος και καταστρέφουν τα φυσικά οικοσυστήματα φυτών και ζώων. Οι ανθρώπινες δραστηριότητες, για τις οποίες δεν υπάρχει αναλογία στη φύση, είναι ως επί το πλείστον καταστροφικές σε ό,τι αφορά τη βιολογική ποικιλότητα. Η αξιολόγηση διαθέσιμων στοιχείων που έχουν συγκεντρωθεί από διάφορα ευρωπαϊκά κράτη σχετικά με την κατάσταση των πληθυσμών πτηνών και θηλαστικών και τις αλλαγές στην αφθονία τους δείχνει ότι δεν μπορεί να εξασφαλιστεί η μακροπρόθεσμη διατήρηση πολλών από αυτά τα είδη εάν δεν πραγματοποιηθεί κάποια επείγουσα και αποφασιστική αλλαγή στη στρατηγική και πολιτική βιολογικής προστασίας. Η αποκαλούμενη απλοποιημένη στρατηγική περιβαλλοντικής προστασίας, που χρησιμοποιήθηκε παλαιότερα, λαμβάνει υπόψη μόνο τις ανάγκες των ειδών εκείνων που διατρέχουν τον μεγαλύτερο κίνδυνο εξαφάνισης. Αυτή η στρατηγική δεν είναι πλέον κατάλληλη. Βλέπω πολύ θετικά τον φιλόδοξο στόχο της Ευρωπαϊκής Ένωσης να σταματήσει τη μείωση της βιολογικής ποικιλότητας μέχρι το έτος 2010. Για να υλοποιηθεί αυτός ο στόχος, πρέπει να δημιουργηθεί ένα σύστημα βιολογικών δεικτών, που θα βοηθήσει στην αξιολόγηση της προόδου στην εφαρμογή των υποχρεώσεων που προβλέπονται από τη Σύμβαση για τη Βιολογική Ποικιλότητα. Πρέπει να εκπονήσουμε εθνικά σχέδια δράσης και να συντονίσουμε τη συλλογή, ανάλυση και δημοσίευση στοιχείων σε διεθνή κλίμακα. Προφανώς αυτό απαιτεί και οικονομικές επενδύσεις. Σήμερα είναι η Παγκόσμια Ημέρα των Δικαιωμάτων του Καταναλωτή. Είναι συμβολικό που σήμερα ειδικά συζητάμε για τη διαφύλαξη της βιολογικής ποικιλότητας. Η συνεχώς αυξανόμενη προώθηση του καταναλωτισμού, που, όπως έχει αποδειχθεί, αυξάνει την οικονομική ανάπτυξη και την ευημερία κάθε ατόμου, βλάπτει ολοένα και περισσότερο το περιβάλλον σε καθημερινή βάση. 
<SPEAKER ID="338" LANGUAGE="EN" NAME="Caroline Lucas," AFFILIATION="εξ ονόματος της Ομάδας Verts/ALE">
<P>
Τα τελευταία αρχαία δάση του πλανήτη χάνονται με ρυθμό που ξεπερνά τα 13 εκατομμύρια εκτάρια ετησίως με καταστροφικές επιπτώσεις. Πρέπει να θεσπιστεί και να χρηματοδοτηθεί ένα παγκόσμιο δίκτυο προστατευόμενων δασικών περιοχών και οι χώρες πρέπει να θέσουν μετρήσιμους εντός ενός χρονικού πλαισίου στόχους, ώστε να διασφαλιστεί ότι η χρήση, η κατανάλωση και το εμπόριο των πόρων βιοποικιλότητας θα προέρχεται μόνο από βιώσιμες πηγές.
<P>
Πρέπει, επίσης, επειγόντως να μιλήσουμε ευθαρσώς για το θέμα των καλλιεργειών που παράγονται με χρήση τερματικών τεχνολογιών. Οι καλλιέργειες αυτές παράγουν στείρους σπόρους ούτως ώστε οι γεωργοί να μην μπορούν να κρατούν σπόρους από την καλλιέργεια μιας χρονιάς για να σπείρουν την επόμενη, κάτι που τους αναγκάζει να αγοράζουν σπόρους κάθε χρόνο από επιχειρήσεις βιοτεχνολογίας, των οποίων ο έλεγχος στους σπόρους είναι ήδη τεράστιος: δέκα μόνο επιχειρήσεις ελέγχουν περισσότερο από το 50% των παγκόσμιων πωλήσεων σπόρων. Οι συνέπειες για την ασφάλεια των τροφίμων, ειδικά στις αναπτυσσόμενες χώρες, και για τη ζωή των φτωχών γεωργών θα είναι τεράστιες. Κάθε πρόταση για υπονόμευση του μνημονίου συμφωνίας για την επί τόπου δοκιμασία και τη διάθεση στην αγορά αυτών των σπόρων αυτοκτονίας πρέπει να απορριφθεί κατηγορηματικά, και επ’ αυτού κατέθεσε η Ομάδα μας τροπολογία για αύριο προκειμένου να ενισχύσει αυτό το σημείο. 
<SPEAKER ID="339" LANGUAGE="DE" NAME="Karin Scheele (PSE ). –" AFFILIATION="">
<P>
Όπως είπε η Επίτροπος, στην παγκόσμια σύνοδο κορυφής για την αειφόρο ανάπτυξη το 2002 ελήφθη απόφαση να μειωθεί ο ρυθμός απώλειας της βιοποικιλότητας. Τότε η αντιπροσωπεία του Ευρωπαϊκού Κοινοβουλίου είχε ασκήσει αυστηρή κριτική σε αυτό το αίτημα που δεν θεωρούσε αρκετά φιλόδοξο. Στην ΕΕ πήγαμε μακρύτερα από αυτό και είπαμε ότι πρέπει να αντιστραφεί μέχρι το 2010 η τάση ως προς την βιοποικιλότητα.
<SPEAKER ID="340" LANGUAGE="" NAME="Πρόεδρος. –" AFFILIATION="">
<P>
   Ολοκληρώνοντας τη συζήτηση, ανακοινώνω ότι έλαβα τέσσερις προτάσεις ψηφίσματος(1) σύμφωνα με το άρθρο 103, παράγραφος 2, του Κανονισμού.
<SPEAKER ID="341" LANGUAGE="" NAME="" AFFILIATION="(Η συνεδρίαση λήγει στις 23.40)">

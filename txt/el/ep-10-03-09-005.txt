<CHAPTER ID="005">
Κυκλοφορία προσώπων κατόχων θεώρησης μακράς διάρκειας (συζήτηση)
<SPEAKER ID="063" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Carlos Colho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση της σύμβασης εφαρμογής της συμφωνίας του Σένγκεν και του κανονισμού (ΕΚ) αριθ. 562/2006 που αφορά την κυκλοφορία των προσώπων με θεώρηση μακράς διάρκειας - C6-0076/2009 -.
<SPEAKER ID="064" NAME="Carlos Coelho" LANGUAGE="PT">
Κύριε Πρόεδρε, κύριε Επίτροπε, κυρίες και κύριοι, σήμερα μιλάμε για παράλογες καταστάσεις όπως π.χ. την κατάσταση ενός σπουδαστή ο οποίος αποκτά θεώρηση προκειμένου να παρακολουθήσει πρόγραμμα σπουδών στο Βέλγιο. Δεδομένου ότι κάτι τέτοιο δεν εμπίπτει στο πεδίο εφαρμογής της οδηγίας 2004/114/ΕΚ, ο εν λόγω σπουδαστής δεν μπορεί ούτε να μεταβεί στις Κάτω Χώρες, προκειμένου να συγκεντρώσει υλικό από εξειδικευμένη βιβλιοθήκη για την εκπόνηση της διατριβής του, ούτε να επωφεληθεί από ένα σαββατοκύριακο για να γνωρίσει τη Βαρκελώνη, διότι θα συλληφθεί στη χώρα η οποία εξέδωσε τη θεώρηση.
<P>
" Σύμβαση του Σένγκεν ορίζει ότι οι κάτοχοι θεώρησης μακράς διάρκειας μπορούν να διαμένουν μόνο στην επικράτεια του κράτους μέλους που χορήγησε τη θεώρηση. Δεν μπορούν ούτε να ταξιδεύουν σε άλλα κράτη μέλη ούτε και να διέρχονται από άλλα κράτη μέλη κατά την επιστροφή τους στη χώρα καταγωγής τους.
<P>
Σένγκεν σημαίνει ελεύθερη κυκλοφορία. Οιοσδήποτε διαμένει νόμιμα σε κάποιο κράτος μέλος θα πρέπει να έχει τη δυνατότητα να κυκλοφορεί ελεύθερα σε έναν χώρο όπου δεν υπάρχουν εσωτερικά σύνορα. " ιδανική λύση θα ήταν τα κράτη μέλη να τηρούν την υποχρέωσή τους να εκδίδουν άδεια διαμονής σε υπηκόους τρίτων χωρών που είναι κάτοχοι αυτού του τύπου θεώρησης. Ωστόσο, αυτό δεν συμβαίνει στη συντριπτική πλειονότητα των κρατών μελών.
<P>
Τα κράτη μέλη διόρθωσαν προσωρινά αυτήν την κατάσταση εκδίδοντας θεωρήσεις τύπου D + C, οι οποίες επιτρέπουν στους κατόχους θεωρήσεων μακράς διάρκειας να κυκλοφορούν ελεύθερα εντός του χώρου Σένγκεν για τους πρώτους τρεις μήνες. Αυτού του είδους η θεώρηση θα καταργηθεί από τον Απρίλιο του 2010 με την έναρξη ισχύος του κοινοτικού κώδικα θεωρήσεων, ο οποίος θα καταστήσει ακόμα πιο επιτακτική την εξεύρεση λύσης στο συγκεκριμένο πρόβλημα.
<P>
Οι τροπολογίες που έχω προτείνει και που έχουν τη στήριξη της πλειοψηφίας των μελών της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων συμβάλλουν στην επίλυση αυτού του προβλήματος χωρίς να μειώνεται η ασφάλεια στον χώρο Σένγκεν.
<P>
" υποχρεωτική έρευνα των μητρώων του Συστήματος Πληροφοριών Σένγκεν (SIS) κατά την εξέταση των αιτήσεων θεώρησης μακράς διάρκειας (τύπου D) ακολουθεί την ίδια διαδικασία που εφαρμόζεται ήδη επί του παρόντος για υπηκόους τρίτων χωρών που είναι κάτοχοι τίτλων διαμονής. Με τον τρόπο αυτόν, αντιμετωπίζουμε τυχόν ανησυχίες περί μειωμένης ασφάλειας.
<P>
" αλήθεια είναι ότι διάφορα κράτη μέλη χορηγούν θεωρήσεις μακράς διάρκειας και, στη συνέχεια, τίτλους διαμονής, χωρίς προηγουμένως να έχουν ερευνήσει τα μητρώα του SIS, ιδίως σε ό,τι αφορά τις απαιτήσεις του άρθρου 96 σχετικά με τις επιπτώσεις της άρνησης εισόδου.
<P>
" πρακτική αυτή αποδυναμώνει την ασφάλεια του χώρου Σένγκεν και δημιουργεί προβλήματα στα εξωτερικά του σύνορα σε περίπτωση καταχώρησης ατόμων με έγκυρη θεώρηση στο SIS. Τούτο δημιουργεί περίπλοκες και περιττές καταστάσεις, όχι μόνο για τους ενδιαφερόμενους, αλλά και για τους συνοριοφύλακες, οι οποίοι προσπαθούν να ανακαλύψουν εάν είναι πλαστές οι θεωρήσεις, εάν τα στοιχεία του συστήματος SIS είναι ανακριβή και πρέπει να διαγραφούν, ή εάν απλώς οι θεωρήσεις αυτές δεν έπρεπε να είχαν εκδοθεί ποτέ.
<P>
" πρωτοβουλία επί της οποίας θα διεξαγάγουμε ψηφοφορία θα επιτρέψει στους κατόχους θεωρήσεων μακράς διάρκειας να κυκλοφορούν ελεύθερα για τρεις μήνες ανά εξάμηνο. " ίδια περίοδος ισχύει και για τους κατόχους των αδειών διαμονής, ενώ δεσμεύονται παράλληλα και τα κράτη μέλη σε ό,τι αφορά την υποχρέωσή τους να χορηγούν τίτλους διαμονής σε περιπτώσεις που επιτρέπουν διαμονή μεγαλύτερη του ενός έτους.
<P>
Αναγνωρίζει επίσης την ανάγκη ενίσχυσης του επιπέδου προστασίας των δεδομένων που υφίσταται βάσει της συμφωνίας Σένγκεν και συνιστά στην Επιτροπή να υποβάλει τις απαραίτητες πρωτοβουλίες, εφόσον το SIS II δεν τεθεί σε λειτουργία πριν από το 2012.
<P>
Με την έναρξη ισχύος της Συνθήκης της Λισαβόνας, οι δύο αρχικές προτάσεις συγχωνεύθηκαν και δημιουργήθηκε μία νέα νομική βάση. Το κείμενο επί του οποίου θα ψηφίσουμε στην παρούσα σύνοδο Ολομέλειας είναι αποτέλεσμα των διαπραγματεύσεων που συνεχίστηκαν επί σουηδικής και ισπανικής Προεδρίας. Οι προσπάθειες αυτές οδήγησαν σε συμφωνία σε πρώτη ανάγνωση, επιτρέποντας, επομένως, και τη θέσπιση αυτού του κανονισμού πριν από τη θέση σε ισχύ του κώδικα θεωρήσεων.
<P>
Κύριε Πρόεδρε, θα ήθελα να καλέσω την ισπανική Προεδρία, που είναι απούσα από αυτήν τη συζήτηση, να εγγυηθεί στο Κοινοβούλιο ότι ο κανονισμός θα μπορέσει να τεθεί σε ισχύ πριν από τις 5 Απριλίου 2010. Είναι εξαιρετικά σημαντικό να συμβεί αυτό, προκειμένου να αποφύγουμε παράλειψη στη νομοθεσία.
<P>
Συγχαίρω την Ευρωπαϊκή Επιτροπή για αυτήν την έγκαιρη πρωτοβουλία. Είμαι ευγνώμων για την πιστή συνεργασία του Συμβουλίου, ιδίως δε για τη συνεργασία της σουηδικής και της ισπανικής Προεδρίας, και τη συνεργασία των σκιωδών εισηγητών, η οποία κατέστησε δυνατή την ευρεία συναίνεση στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Με το μέτρο αυτό, μπορούμε να επιλύσουμε ένα δύσκολο πρόβλημα που αντιμετωπίζουν χιλιάδες πολίτες τρίτων χωρών και το κατορθώνουμε, ενισχύοντας παράλληλα τόσο την ελευθερία όσο και την ασφάλεια.
<SPEAKER ID="065" NAME="Cecilia Malmström">
μέλος της Επιτροπής. - (EN) Κύριε Πρόεδρε, όπως επεσήμανε ο εισηγητής, στόχος αυτής της πρωτοβουλίας είναι να διευκολύνει την κυκλοφορία στο εσωτερικό του χώρου Σένγκεν για τους υπηκόους τρίτων χωρών που διαμένουν νόμιμα σε ένα από τα κράτη μέλη δυνάμει θεώρησης μακράς διάρκειας ή θεώρησης τύπου "D". Σύμφωνα με το ισχύον κεκτημένο του Σένγκεν, οι υπήκοοι τρίτων χωρών που διαθέτουν τίτλο διαμονής μπορούν να ταξιδεύουν ελεύθερα εντός του χώρου Σένγκεν, επειδή η άδεια διαμονής ισοδυναμεί με θεώρηση.
<P>
Ωστόσο, έχει αναπτυχθεί πρόσφατα μία τάση στα κράτη μέλη να μην μετατρέπονται οι θεωρήσεις μακράς διάρκειας σε τίτλους διαμονής κατά την άφιξη. Για αυτόν ακριβώς τον λόγο κάνουμε αυτήν τη συζήτηση σήμερα· προφανώς, η Επιτροπή, το Συμβούλιο και το Κοινοβούλιο έπρεπε να βρουν λύση στο πρόβλημα. " νομική και πρακτική κατάσταση έχει σημαντικές αρνητικές συνέπειες για τους υπηκόους τρίτων χωρών που διαμένουν νόμιμα στα κράτη μέλη μας βάσει θεώρησης τύπου D. Τα άτομα αυτά δεν μπορούν ούτε να ταξιδέψουν νόμιμα σε άλλη χώρα ούτε να διέλθουν από το έδαφος άλλης χώρας όταν θέλουν να επιστρέψουν στη χώρα καταγωγής τους. Ο παραλογισμός αυτής της κατάστασης αποτυπώνεται στο παράδειγμα που ανέφερε ο εισηγητής κ. Coelho.
<P>
" καλύτερη λύση θα ήταν, φυσικά, όλα τα κράτη μέλη να χορηγούν τους απαραίτητους τίτλους διαμονής, και να το πράττουν εγκαίρως. Δυστυχώς, αυτό δεν ισχύει σήμερα και, ως εκ τούτου, έχουμε την παρούσα πρόταση που αποβλέπει στη διεύρυνση της έννοιας της ισοδυναμίας ανάμεσα σε έναν τίτλο διαμονής και σε μία θεώρηση μικρής διάρκειας, ώστε να καλύπτονται και οι θεωρήσεις μακράς διάρκειας (D). Κατά συνέπεια, ένας υπήκοος τρίτης χώρας, ο οποίος κατέχει θεώρηση μακράς διάρκειας τύπου D που έχει εκδοθεί από ένα κράτος μέλος, θα έχει τη δυνατότητα να ταξιδεύει σε άλλα κράτη μέλη για διαμονή τριών μηνών ανά εξάμηνο, υπό τις ίδιες συνθήκες που ταξιδεύει και ο κάτοχος τίτλου διαμονής. Αυτό θα μπορούσε να αποκαταστήσει τη βασική φιλοσοφία που διέπει τη δημιουργία ενός χώρου χωρίς εσωτερικά σύνορα, σύμφωνα με την οποία κάθε πρόσωπο μπορεί να ταξιδεύει στον χώρο Σένγκεν με τα έγγραφα βάσει των οποίων ευρίσκεται νόμιμα σε κράτος μέλος.
<P>
Με μεγάλη ικανοποίηση πληροφορήθηκα ότι ο κ. Carlos Coelho είχε εκφράσει εξαρχής τη στήριξή του προς αυτήν την πρόταση και ο εισηγητής, μαζί με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, αλλά και την Επιτροπή Νομικών Θεμάτων, κατάλαβε ότι απαιτείται η ανάληψη δράσης, προκειμένου να διευκολυνθεί η ζωή των υπηκόων από τρίτες χώρες, διότι επειδή εμείς θέλουμε να ενθαρρύνουμε όλους τους πολίτες να κατοικούν νόμιμα στην ήπειρό μας. Θέλω να ευχαριστήσω τον εισηγητή για την εποικοδομητική προσέγγισή του προς το ζήτημα αυτό.
<P>
Δεν χρειάζεται να σας υπενθυμίσω ότι πρέπει να βρούμε λύση άμεσα, κυρίως λόγω του κώδικα θεωρήσεων ο οποίος θα ισχύσει από 5ης Απριλίου του τρέχοντος έτους και θα καταργήσει τις ονομαζόμενες θεωρήσεις τύπου D+C, οι οποίες είχαν στόχο να διορθώσουν εν μέρει την κατάσταση των κατόχων θεωρήσεων τύπου D. Νομίζω ότι το τελικό κείμενο του σχεδίου του κανονισμού ικανοποίησε όλα τα μέρη, δεδομένου ότι το κείμενο συμβιβαστικής λύσης έλαβε τη συναίνεση όλων των θεσμικών οργάνων. Προκειμένου να καμφθούν ορισμένες ανησυχίες που εκφράστηκαν από το Ευρωπαϊκό Κοινοβούλιο και τα κράτη μέλη -σε ό,τι αφορά για παράδειγμα την ασφάλεια- συμπεριελήφθησαν αρκετές τροπολογίες στο αρχικό κείμενο.
<P>
Για να παραθέσω μερικά παραδείγματα, η πρόταση μειώνει την περίοδο ισχύος για τις θεωρήσεις μακράς διάρκειας. " περίοδος ισχύος τους δεν θα πρέπει να υπερβαίνει το ένα έτος. Παρελθούσης αυτής της περιόδου του ενός έτους, η πρόταση θεσπίζει την υποχρέωση για τα κράτη μέλη να εκδίδουν τίτλο διαμονής.
<P>
Ενισχύεται επίσης η υποχρέωση των συστηματικών ελέγχων στο Σύστημα Πληροφοριών Σένγκεν (SIS). Όταν ένα κράτος μέλος εξετάζει το ενδεχόμενο έκδοσης τίτλου διαμονής ή θεώρησης τύπου D, η αρμόδια αρχή θα πρέπει να διενεργεί συστηματική έρευνα στο Σύστημα Πληροφοριών Σένγκεν, προκειμένου να αποφεύγονται τυχόν καταστάσεις στις οποίες θα υπάρχει ταυτόχρονα καταχώρηση στο μητρώο και θεώρηση μακράς διάρκειας.
<P>
Προκειμένου να δοθεί απάντηση στις ανησυχίες περί της ασφάλειας σχετικά με τα βιομετρικά στοιχεία -και αυτό είναι ασφαλώς ένα πολύ σημαντικό ζήτημα για πολλά κράτη μέλη- στο σχέδιο κανονισμού έχει προσαρτηθεί, όπως γνωρίζετε, πολιτική δήλωση, στην οποία η Επιτροπή καλείται να μελετήσει το ενδεχόμενο χρησιμοποίησης βιομετρικών στοιχείων αναγνώρισης σε σχέση με τις θεωρήσεις μακράς διάρκειας και να παρουσιάσει τα αποτελέσματα της μελέτης στην Ολομέλεια του παρόντος Σώματος και στο Συμβούλιο έως τις 21 Ιουλίου 2011. " Επιτροπή αποδέχεται επίσης τη συμπερίληψη στο σχέδιο κανονισμού υποχρέωσης υποβολής εκθέσεων σχετικά με την εφαρμογή.
<P>
Ολοκληρώνοντας, προκειμένου να βρεθεί συμβιβαστική απάντηση στη μείζονα ανησυχία του Ευρωπαϊκού Κοινοβουλίου σχετικά με τη διασφάλιση υψηλού επιπέδου προστασίας των δεδομένων σε περίπτωση καταχωρήσεων στο SIS, έχει συμφωνηθεί η διατύπωση κοινής δήλωσης. Το Συμβούλιο και το Ευρωπαϊκό Κοινοβούλιο καλούν την Επιτροπή να υποβάλει τις αναγκαίες νομοθετικές προτάσεις για την τροποποίηση της αντίστοιχης διάταξης περί της προστασίας των δεδομένων προσωπικού χαρακτήρα στο πλαίσιο της Σύμβασης του Σένγκεν, σε περίπτωση που προκύψουν περαιτέρω, μεγάλες καθυστερήσεις για την εφαρμογή του SIS II, πέραν του 2012. Φρονώ ότι με αυτές τις αλλαγές, καταλήξαμε σε εύλογη, αρκούντως ισόρροπη λύση που θα διευκολύνει σημαντικά τη ζωή των πολιτών από τρίτες χώρες που διαμένουν νόμιμα στις χώρες μας. Επιπλέον, η συγκεκριμένη λύση θα ανταποκρίνεται απολύτως στη φιλοσοφία μίας Ευρώπης χωρίς εσωτερικά σύνορα.
<P>
Θέλω να ευχαριστήσω για άλλη μία φορά την Επιτροπή LIBE, την Επιτροπή JURI και τον εισηγητή για τη λίαν εποικοδομητική τους προσέγγιση σε αυτό το ζήτημα.
<SPEAKER ID="066" NAME="Cecilia Wikström" LANGUAGE="SV">
Κύριε Πρόεδρε, η κοινοτική συνεργασία στηρίζεται σε αξίες, και η πλέον θεμελιώδης όλων αυτών των αξιών είναι η ελευθερία. Το θέμα της σημερινής μας συζήτησης είναι η δυνατότητα των ανθρώπων να κυκλοφορούν ελεύθερα. Στη δική μου ΕΕ, δεν υπάρχουν περιορισμοί ως προς αυτό. Σε αυτό ακριβώς το στοιχείο θεωρώ ότι έγκειται το μεγαλείο της ΕΕ. Όλοι εμείς που ζούμε εδώ απολαμβάνουμε την ελεύθερη κυκλοφορία, αλλά το ίδιο θα πρέπει να ισχύει και για όλους όσοι έρχονται να μείνουν εδώ για μεγάλη χρονική περίοδο.
<P>
Σύμφωνα με τη Σύμβαση του Σένγκεν, ο κάτοχος θεώρησης μακράς διάρκειας δεν έχει σήμερα δικαίωμα στην ελεύθερη κυκλοφορία· αντίθετα, όπως επεσήμανε ο κ. Coelho, μπορεί να διαμείνει μόνο στο κράτος μέλος που έχει εκδώσει τη θεώρηση. Συνεπεία τούτου, για παράδειγμα, ένας επισκέπτης καθηγητής από την Ινδία που ζει και εργάζεται στη γενέτειρα πόλη μου, στην Ουψάλα της Σουηδίας, δεν μπορεί να ταξιδέψει στο Παρίσι και να παραστεί σε κάποια διάλεξη χωρίς προηγουμένως να έχει υποβάλει αίτηση θεώρησης για να επισκεφθεί τη Γαλλία, και ένας σπουδαστής από την Κίνα δεν μπορεί να ταξιδέψει στη Γερμανία, προκειμένου να επισκεφθεί έναν φίλο του για το σαββατοκύριακο, χωρίς να υποβάλει πρώτα αίτηση θεώρησης για να μεταβεί στη Γερμανία.
<P>
Τέτοιου είδους φραγμοί στην ελεύθερη κυκλοφορία δεν πρέπει να υφίστανται στο εσωτερικό της ΕΕ. Τώρα αυτό το αλλάζουμε. Ο σκοπός της παρούσας πρότασης είναι να διασφαλιστεί η ελεύθερη κυκλοφορία σε ολόκληρο τον χώρο Σένγκεν για τους υπηκόους τρίτων χωρών που διαμένουν σε ένα κράτος μέλος για μεγάλη χρονική περίοδο.
<P>
Θα ήθελα να ευχαριστήσω τον κ. Coelho, ο οποίος έκανε εξαιρετική δουλειά ως εισηγητής και έλαβε υπόψη τις απόψεις που διατυπώνω στη γνωμοδότησή μου εξ ονόματος της Επιτροπής Νομικών Θεμάτων, καθώς και τις απόψεις των άλλων σκιωδών εισηγητών. Έχουμε πλέον ανά χείρας το αποτέλεσμα: μία θετική πρόταση που προσθέτει άλλον έναν κρίκο στη διασφάλιση της ελεύθερης κυκλοφορίας στο εσωτερικό της ΕΕ, και για τους υπηκόους τρίτων χωρών. Βελτιώνει την κατάσταση ακόμα περισσότερο, και αυτή είναι η ΕΕ που με κάνει να ζω σε αυτήν και να εργάζομαι για αυτήν με υπερηφάνεια.
<SPEAKER ID="067" NAME="Kinga Gál" LANGUAGE="HU">
Κύριε Πρόεδρε, κυρία Επίτροπε, κυρίες και κύριοι, επικροτώ την ευκαιρία που μας δίδεται να εγκρίνουμε ψήφισμα στο Κοινοβούλιο για τη διευκόλυνση της κυκλοφορίας των υπηκόων τρίτων χωρών που διαμένουν νόμιμα στο έδαφος της Ευρωπαϊκής Ένωσης, και συγχαίρω τον συνάδελφό μου, κ. Coelho, για το εξαιρετικό έργο που επιτέλεσε συναφώς στο Κοινοβούλιο. " πρόταση αυτή διευκολύνει με απτό τρόπο τα ταξίδια στο εσωτερικό της Ευρωπαϊκής Ένωσης για τους υπηκόους τρίτων χωρών που κατέχουν θεωρήσεις μακράς διάρκειας τύπου D, οι οποίες έχουν εκδοθεί από κράτος μέλος. Κατ' αυτόν τον τρόπο, προσφέρεται λύση για τις περιπτώσεις στις οποίες, για οποιονδήποτε λόγο, ορισμένα κράτη μέλη δεν μπορούν ή δεν θέλουν να εκδώσουν εγκαίρως τίτλο διαμονής για υπηκόους τρίτων χωρών που διαμένουν στην επικράτειά τους. Με άλλα λόγια, δεν χρησιμοποιούν το πλαίσιο που παρέχεται από τους κανονισμούς Σένγκεν με τον δέοντα τρόπο. Και χαίρομαι που μπορούμε και κάνουμε ένα βήμα προόδου ως προς το ζήτημα αυτό.
<P>
Σκοπός μας είναι να μην δημιουργείται η εντύπωση στους υπηκόους τρίτων χωρών που φτάνουν στην Ευρωπαϊκή Ένωση ότι εισέρχονται σε απόρθητο φρούριο. Το ολοκληρωμένο σύστημα διαχείρισης των συνόρων και η πολιτική για τις θεωρήσεις πρέπει να εξυπηρετεί αυτούς τους σκοπούς. Ως βουλευτής από την Ουγγαρία, απευθύνω έκκληση ώστε τα σύνορα της Ευρωπαϊκής Ένωσης να καταστούν διαπερατά για άτομα που ταξιδεύουν με καλή πίστη. " επικοινωνία μεταξύ των πολιτών που ζουν εκατέρωθεν των συνόρων δεν πρέπει να περιορίζεται. Είναι προς το συμφέρον των υπηκόων τρίτων χωρών που ζουν σε χώρες οι οποίες συνορεύουν με την ΕΕ -περιλαμβανομένων των μελών της ουγγρικής μειονότητας- να μπορούν να διαμένουν νόμιμα στο εσωτερικό της Ευρωπαϊκής Ένωσης χωρίς καμία γραφειοκρατική ή διοικητική επιβάρυνση. Αυτό προϋποθέτει κατάλληλους νόμους, τόσο σε κοινοτικό επίπεδο όσο και σε επίπεδο κρατών μελών, οι οποίοι δεν αλληλοσυγκρούονται, αλλά αντίθετα ενισχύουν αμοιβαία τους στόχους τους.
<P>
Εύχομαι η νέα κοινοτική νομοθεσία να μην παραμείνει απλώς μία πομπώδης ιδέα, αλλά να προσφέρει όντως πρακτική στήριξη, ιδίως στους νέους, στους σπουδαστές που επιθυμούν να σπουδάσουν στα κράτη μέλη. Αυτοί θα πρέπει να είναι οι κύριοι επωφελούμενοι αυτού του κανονισμού. Στο σημείο αυτό, συμφωνώ απολύτως ότι η Επιτροπή θα πρέπει να υποβάλει έκθεση σχετικά με την εφαρμογή του εν λόγω κανονισμού μέχρι τον Απρίλιο του 2012 το αργότερο, και, αν χρειαστεί, πρόταση για την τροποποίηση του κανονισμού, προκειμένου να επιτευχθούν οι στόχοι.
<SPEAKER ID="068" NAME="Vilija Blinkevičiūtė" LANGUAGE="LT">
Συγχαίρω τον εισηγητή, κ. Coelho, για την κατάρτιση αυτής της έκθεσης και συμφωνώ επίσης ότι είναι σημαντικό να διασφαλιστεί το συντομότερο δυνατόν η ελεύθερη κυκλοφορία στον χώρο Σένγκεν των υπηκόων τρίτων χωρών που είναι κάτοχοι θεώρησης μακράς διάρκειας και ευρίσκονται νόμιμα σε κάποιο κράτος μέλος. Σύμφωνα με την τρέχουσα πρακτική των κρατών μελών, απαιτείται, για διάφορους λόγους, μεγάλο χρονικό διάστημα για τους υπηκόους τρίτων χωρών να αντικαταστήσουν θεώρηση μακράς διάρκειας με τίτλο διαμονής. Μπορώ να αναφέρω πολλά παραδείγματα από τα κράτη μέλη της Ευρωπαϊκής Ένωσης, περιλαμβανομένης της πατρίδας μου, της Λιθουανίας, όπου, παραδείγματος χάρη, ένας οδηγός φορτηγού μεγάλων αποστάσεων που έχει λάβει θεώρηση τύπου D δεν μπορεί να ασκήσει τη κύρια επαγγελματική του δραστηριότητα. " πρακτική που έχει αναπτυχθεί σε αυτόν τον τομέα υπονομεύει τις θεμιτές προσδοκίες των υπηκόων τρίτων χωρών που έχουν έρθει στην Ευρωπαϊκή Ένωση για να εργαστούν ή να σπουδάσουν. Τα κράτη μέλη θα πρέπει επίσης να λάβουν κατάλληλα μέτρα για την απλοποίηση των διαδικασιών έκδοσης θεωρήσεων. Μία θεώρηση μακράς διάρκειας θα πρέπει να έχει τον ίδιο αντίκτυπο στην κυκλοφορία ενός ατόμου εντός του χώρου Σένγκεν χωρίς εσωτερικά σύνορα με έναν τίτλο διαμονής. " πιο σημαντική πτυχή εν προκειμένω δεν είναι το χρονικό διάστημα κατά το οποίο ο κάτοχος θεώρησης κατηγορίας D επισκέπτεται άλλο κράτος μέλος, αλλά η δυνατότητα, αυτή καθαυτή, να καλύπτει καλύτερα τις ανάγκες του εντός του χώρου Σένγκεν. Ως εκ τούτου, συμφωνώ με την πρόταση ότι ένας υπήκοος τρίτης χώρας, που είναι κάτοχος θεώρησης μακράς διάρκειας η οποία έχει εκδοθεί από ένα κράτος μέλος, θα πρέπει να έχει τη δυνατότητα να διαμένει σε άλλο κράτος μέλος για τρεις μήνες ανά εξάμηνο υπό τους ίδιους όρους με έναν κάτοχο τίτλου διαμονής. Συγχρόνως, είναι πολύ σημαντικό να διασφαλιστεί ότι η απλοποίηση της κυκλοφορίας των υπηκόων τρίτων χωρών εντός του χώρου Σένγκεν ουδόλως συνιστά επιπλέον απειλή για την ασφάλεια των κρατών μελών. Για τον λόγο αυτόν, σας καλώ να εγκρίνετε άμεσα αυτόν τον μερικώς τροποποιημένο κανονισμό.
<SPEAKER ID="069" NAME="Nathalie Griesbeck" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, σε έναν κυκεώνα δυσκολιών, τα στάδια εξέλιξης αποκτούν μορφή. Αυτό ισχύει για το συγκεκριμένο κείμενο, το οποίο μόλις αναλύθηκε πολύ καλά από όλους τους συναδέλφους μου, από όλες τις πτέρυγες, και το οποίο αφορά όλους τους υπηκόους τρίτων χωρών που διαμένουν νόμιμα -το τονίζω αυτό- στην Ευρώπη.
<P>
Είναι πράγματι καιρός να εγκριθεί αυτό το κείμενο· είναι καιρός να εδραιωθεί η ελεύθερη κυκλοφορία για τους υπηκόους τρίτων χωρών στο εσωτερικό της ΕΕ, και είμαι χαρούμενη που φτάσαμε σε αυτό το σημείο όπου βάζουμε ένα ακόμα λιθαράκι στο οικοδόμημα της Ευρώπης των ελευθεριών, σε έναν χώρο που θέλουμε να είναι ολοένα και πιο ασφαλής.
<P>
Πρόκειται για ένα προφανές γεγονός και για ένα βήμα προόδου. Ένα προφανές γεγονός, όπως αναφέρθηκε: στην ουσία, δεν υπάρχουν σοβαρές διαφωνίες γύρω από αυτό το κείμενο, και οι λίγες τροπολογίες δείχνουν ότι όλοι εμείς θέλουμε να οικοδομήσουμε μία Ευρώπη όπου κανένας δεν θα εγκλωβίζεται σε ένα κράτος μέλος χωρίς να έχει τη δυνατότητα να εξερευνήσει την υπόλοιπη ευρωπαϊκή επικράτεια. Αποτελεί επίσης ένα μεγάλο βήμα προόδου, διότι αντιπροσωπεύει δικαιώματα για τους υπηκόους τρίτων χωρών, σπουδαστές, ερευνητές, και άλλους που ζουν στο έδαφος της ΕΕ.
<P>
Τέλος, για να ολοκληρώσω, η πρωτοβουλία αυτή θα ενθαρρύνει σαφώς τα άτομα εκτός της ΕΕ να σκέπτονται την Ευρώπη ως έναν ενιαίο χώρο, και θα εδραιώσει τον ευρωπαϊκό πολιτισμό και την ευρωπαϊκή ταυτότητα πέρα από τα σύνορά μας.
<SPEAKER ID="070" NAME="Rui Tavares" LANGUAGE="PT">
Κύριε Πρόεδρε, καταρχάς θα ήθελα να ευχαριστήσω τον εισηγητή κ. Coelho, την πρόταση του οποίου εγώ, όπως και οι άλλοι σκιώδεις εισηγητές της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, υποστηρίζουμε.
<P>
Είχα ήδη την ευκαιρία να δηλώσω εδώ ότι ο κ. Coelho υπηρέτησε επάξια την αρχή της ελεύθερης κυκλοφορίας εντός της Ευρωπαϊκής Ένωσης, τα δικαιώματα των πολιτών, είτε πρόκειται για ευρωπαίους πολίτες είτε για πολίτες ξένων χωρών, και την ευρωπαϊκή δημοκρατία αυτήν καθαυτή. " τελευταία δεν συνίσταται μόνο στους πολίτες της, αλλά στηρίζεται και στη συμβολή χιλιάδων ή ακόμα και εκατομμυρίων πολιτών από τρίτες χώρες που διέρχονται από το ευρωπαϊκό έδαφος, διαμένουν σε αυτό και το επισκέπτονται για μεγάλες ή μικρές χρονικές περιόδους, προκειμένου να εργαστούν και να σπουδάσουν.
<P>
Με τη συνεισφορά των σκιωδών εισηγητών, ο κ. Coelho εργάστηκε μέσα σε εξαιρετικό κλίμα συνεργασίας και προθυμίας για παροχή πληροφοριών. Πάνω από όλα, επιτέλεσε το έργο του έγκαιρα, και στην προκειμένη περίπτωση ο χρόνος είναι καίριας σημασίας, δεδομένου ότι έχουμε να κάνουμε με τις ζωές ανθρώπων.
<P>
Όπως και οι προηγούμενοι ομιλητές, θα μπορούσα να δώσω παραδείγματα σπουδαστών, ερευνητών και επιστημόνων που έρχονται στην Ευρώπη λόγω της αναγνωρισμένης ποιότητας της δουλειάς τους, οι οποίοι όμως στη συνέχεια δεν μπορούν να διασχίσουν τα σύνορά μας, που είναι, πράγματι, πολύ κλειστά για περιπτώσεις ορισμένων ανθρώπων που προέρχονται από άλλες ηπείρους. Μέσα σε δύο ώρες, ένας ερευνητής μπορεί να φύγει από την Πορτογαλία και να εισέλθει στην Ισπανία με κατεύθυνση προς τα σύνορα κάποιου άλλου κράτους μέλους· ενδέχεται, όμως, και να μην μπορεί να φύγει εάν έχει, όπως συμβαίνει σε ορισμένες περιπτώσεις, θεώρηση για την παρακολούθηση διετούς προγράμματος μεταπτυχιακών σπουδών η οποία δεν του επιτρέπει την έξοδο από τη χώρα για να μοιραστεί το έργο του ή να πραγματοποιήσει έρευνα σε κάποιο άλλο κράτος μέλος.
<P>
Ανάλογα περιστατικά έχουμε αντιμετωπίσει ορισμένες φορές και εμείς οι ίδιοι, όταν θέλουμε, για παράδειγμα, να ακούσουμε τα σχόλια κάποιου σε συζήτηση που διεξάγεται στις Βρυξέλλες, επί παραδείγματι.
<P>
Πρέπει να σημειώσουμε ότι η κατάσταση αυτή δεν αποτελεί περιττή και άδικη επιβάρυνση μόνο για τον ενεχόμενο πολίτη της τρίτης χώρας. Αποτελεί απώλεια και για εμάς που στηριζόμασταν στην παρέμβασή του. Αποτελεί απώλεια από την άποψη της ανταγωνιστικότητάς μας όταν την συγκρίνουμε, για παράδειγμα, με την κινητικότητα των αντίστοιχων αλλοδαπών πολιτών στις "νωμένες Πολιτείες, παραδείγματος χάριν, ή στην Κίνα, την Ινδία ή τη Βραζιλία και ύστερα βλέπουμε τα εμπόδια για την κινητικότητά τους στο εσωτερικό της Ευρωπαϊκής Ένωσης. Αποτελεί απώλεια από την άποψη της κινητικότητας του εργατικού δυναμικού μας ή της επιστημονικής μας κοινότητας, όταν αναγνωρίζουμε ότι αυτή η αυξανόμενη κινητικότητα είναι πολύ σημαντική σε περιόδους κρίσης όπως αυτήν που διανύουμε επί του παρόντος, και είναι αποτελεί επίσης απώλεια για την κοινωνία της γνώσης.
<P>
Είναι, λοιπόν, η κατάλληλη στιγμή το Συμβούλιο να εφαρμόσει αυτές τις προτάσεις πριν τεθεί σε ισχύ ο κώδικας θεωρήσεων τον Απρίλιο και εγείρει περισσότερα περιττά εμπόδια στην κινητικότητα των εν λόγω ατόμων. Επομένως, το μόνο που έχω να πω, εξ ονόματος της Ομάδας μας, είναι ότι υποστηρίζουμε την πρόταση του εισηγητή και θα την υπερψηφίσουμε.
<SPEAKER ID="071" NAME="Gerard Batten" LANGUAGE="EN">
Κύριε Πρόεδρε, η έκθεση προτείνει στα κράτη μέλη τη δυνατότητα να εκδίδουν θεωρήσεις μακράς διάρκειας έως και 12 μηνών για τους υπηκόους τρίτων χωρών οι οποίες θα αναγνωρίζονται από τα άλλα κράτη της ομάδας Σένγκεν.
<P>
" Βρετανία δεν είναι μέλος της ομάδας Σένγκεν, και, επομένως, δεν φαίνεται να θίγεται άμεσα. Ωστόσο, οι προτάσεις θα διευκολύνουν τους πολίτες τρίτων χωρών να εισέρχονται σε ένα κράτος μέλος για να ταξιδέψουν σε άλλα κράτη της ΕΕ.
<P>
" Βρετανία αντιμετωπίζει τεράστιο πρόβλημα με την παράνομη μετανάστευση. Υπάρχουν τουλάχιστον ένα εκατομμύριο λαθρομετανάστες στη Βρετανία. Δυνάμει των εν λόγω προτάσεων, άτομα που επιθυμούν να μεταναστεύσουν παράνομα στη Βρετανία μπορούν να εισέρχονται σε κράτος της ΕΕ απολύτως νόμιμα, να αποκτούν θεώρηση μακράς διάρκειας που θα τους επιτρέπει να μεταβούν στη Γαλλία, για παράδειγμα, από όπου και θα μπορούν να εισέλθουν παράνομα στη Βρετανία.
<P>
Κατά συνέπεια, οι βουλευτές του ΕΚ από το Κόμμα Ανεξαρτησίας του "νωμένου Βασιλείου θα καταψηφίσουν αυτήν την έκθεση μεριμνώντας για την προστασία των συνόρων μας από την περαιτέρω παράνομη μετανάστευση.
<SPEAKER ID="072" NAME="Frank Vanhecke" AFFILIATION="NI">
(NL) Κύριε Πρόεδρε, σε αυτήν την έκθεση αναλογίστηκα ένα πραγματικά περίεργο παράδειγμα που καταδεικνύει τον λόγο για τον οποίο πρέπει οπωσδήποτε να χαλαρώσουμε τους κανόνες με αυτόν τον τρόπο, και, πιο συγκεκριμένα, το παράδειγμα ενός αλλοδαπού σπουδαστή στον οποίον έχει χορηγηθεί θεώρηση για να σπουδάσει στο Βέλγιο και, χάρη σε αυτήν τη νέα ρύθμιση, μπορεί πλέον να αναζητήσει πληροφορίες και σε μία ολλανδική βιβλιοθήκη και μετά να συνεχίσει το ταξίδι του μέχρι τη Βαρκελώνη. Αυτό είναι καλό για τον εν λόγω σπουδαστή!
<P>
Ωστόσο, δεν είναι, φυσικά, αυτό το ζητούμενο. Στην πράξη, ο χώρος Σένγκεν και η ευρωπαϊκή πολιτική για τις θεωρήσεις, στο σύνολό της, σημαίνει κάτι πολύ διαφορετικό από την ελευθερία μετακίνησης για τους σπουδαστές. Σημαίνει την πλήρη κατάργηση των συνόρων μας, αφήνοντας ελεύθερο το πεδίο στο οργανωμένο έγκλημα και την παράνομη μετανάστευση χωρίς να υπάρχουν στεγανά εξωτερικά σύνορα -τα οποία υποτίθεται ότι αποτελούν τον ακρογωνιαίο λίθο ολόκληρου του οικοδομήματος- για τον έλεγχο της κατάστασης. Ένα από τα άμεσα αποτελέσματα της συμφωνίας του Σένγκεν, για παράδειγμα, είναι ότι οι νομιμοποιηθέντες ισπανοί λαθρομετανάστες είναι ελεύθεροι να μετακινούνται προς τα άλλα κράτη μέλη.
<P>
Κατά την άποψή μου, το παρόν Κοινοβούλιο θα ήταν καλύτερο να συλλογιστεί αυτήν τη φορά τις επιπτώσεις των συγκεκριμένων αποφάσεων για τον μέσο ευρωπαίο πολίτη, αντί να σκέπτεται τις καθημερινές πρακτικές ανησυχίες των αλλοδαπών σπουδαστών.
<SPEAKER ID="073" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα να ξεκινήσω συγχαίροντας τον κ. Coelho για το εξαιρετικό του έργο και, ειδικότερα, για το υψηλό επίπεδο συναίνεσης που επιτεύχθηκε μεταξύ του Συμβουλίου, της Επιτροπής και των διαφόρων πολιτικών ομάδων του Κοινοβουλίου. Χάρη στο έργο του, νομίζω ότι οι διαφωνίες που θα υπάρξουν εν προκειμένω θα είναι ελάχιστες.
<P>
" Ευρωπαϊκή Ένωση αποτελεί τον μεγαλύτερο χώρο ελευθερίας που έχει δημιουργηθεί ποτέ. Θα πρέπει να εξαλείψουμε όλους τους φραγμούς που εμποδίζουν την ελεύθερη κυκλοφορία, τόσο των ευρωπαίων πολιτών όσο και των υπηκόων τρίτων χωρών που διαμένουν νόμιμα σε ένα κράτος μέλος. Πρέπει να θέσουμε οριστικά τέρμα στις παράλογες καταστάσεις που αντιμετωπίζουν τόσο συχνά οι κάτοχοι θεωρήσεων μακράς διάρκειας τύπου D.
<P>
Όπως γνωρίζετε, η θεώρηση μακράς διάρκειας επιτρέπει στον κάτοχό της να διαμένει στο κράτος μέλος που την έχει εκδώσει. Ωστόσο, οι κάτοχοι αυτών των θεωρήσεων δεν μπορούν να κυκλοφορούν ελεύθερα εντός της Ευρωπαϊκής Ένωσης παρά μόνον εάν ταξιδεύουν προς το κράτος μέλος που εξέδωσε τη θεώρηση. Παραδόξως, καταστάσεις όπως αυτές που έχουν ήδη περιγραφεί συμβαίνουν πολύ συχνά. Θα αναφέρω ένα ακόμα παράδειγμα: ένας σπουδαστής που εκπονεί τη διδακτορική του διατριβή στη Λισαβόνα με θέμα την ιστορία της Αμερικής, δεν μπορεί να συμβουλευτεί τα αρχεία και τα έγγραφα που είναι καταχωρημένα στα Γενικά Αρχεία των Ινδιών στη Σεβίλλη, η οποία απέχει μία ώρα με το αεροπλάνο.
<P>
Τέλος, στόχος της πρότασης για τις θεωρήσεις μακράς διάρκειας είναι να παράσχει τα ίδια δικαιώματα με αυτά που παρέχει ένας τίτλος διαμονής. Κυρίες και κύριοι, πρέπει να βελτιώσουμε την αρχή της κινητικότητας: της κινητικότητας που είναι ουσιώδης για επαγγελματικούς, επιστημονικούς και ακαδημαϊκούς σκοπούς.
<P>
Μολονότι φαίνεται, από ό,τι αντιλαμβάνομαι, εντελώς περιττό, θα ολοκληρώσω ζητώντας από όλους εσάς να υποστηρίξετε την έκθεση του κ. Coelho, όχι μόνο για την εξαιρετικά υψηλή ποιότητά της αλλά και επειδή αποτελεί περαιτέρω εγγύηση για τον σπουδαίο χώρο της ελεύθερης κυκλοφορίας που υπερασπιζόμαστε. Υποστηρίζω επίσης και το χρονοδιάγραμμα που προτείνει ο κ. Coelhο.
<SPEAKER ID="074" NAME="Iliana Malinova Iotova" AFFILIATION="S&amp;D">
(FR) Κύριε Πρόεδρε, καταρχάς θα ήθελα να ευχαριστήσω τον εισηγητή, κ. Coelho, για το έργο του και να εξαίρω τη συνεργασία που αναπτύχθηκε μεταξύ του Κοινοβουλίου, του Συμβουλίου και της Επιτροπής κατά τη διάρκεια της συγχώνευσης των δύο κειμένων, και κατά την πρώτη ανάγνωση, που θα πρέπει να είναι και η τελευταία.
<P>
Ήταν καίριας σημασίας η έγκριση της παρούσας έκθεσης πριν από το τέλος του Απριλίου του 2010, ούτως ώστε να μπορέσει να εφαρμοστεί ταυτόχρονα με τον κώδικα θεωρήσεων. Είναι εξαιρετικά σημαντικό για όλους τους κατοίκους της Ευρωπαϊκής Ένωσης να μπορούν να ταξιδεύουν σε όλα τα κράτη μέλη. Με τον τρόπο αυτόν, μπορούμε να λύσουμε το διπλό πρόβλημα της εφαρμογής των θεωρήσεων τύπου "D+C" και των κανόνων για τους τίτλους διαμονής.
<P>
Χάρη σε αυτήν την έκθεση, όλοι οι υπήκοοι τρίτων χωρών που είναι κάτοχοι θεώρησης μακράς διάρκειας θα έχουν το δικαίωμα να ταξιδεύουν οπουδήποτε στην Ευρώπη για έξι μήνες τον χρόνο. Κάθε ενδιαφερόμενος θα πρέπει να λαμβάνει όλες τις απαραίτητες πληροφορίες κατά την παραλαβή της θεώρησής του και, κυρίως, να ενημερώνεται ότι η συγκεκριμένη θεώρηση θα μετατρέπεται αυτόματα σε τίτλο διαμονής πριν από τη λήξη της ετήσιας ισχύος της.
<P>
Τέλος, είναι σημαντικό να επισημανθεί ότι, για λόγους ασφαλείας, κάθε άτομο που υποβάλλει αίτηση για θεώρηση τύπου D θα πρέπει να υποβάλλεται σε έλεγχο, χωρίς όμως να απαιτείται η καταχώρησή του στο SIS. Το συμβαλλόμενο μέρος πρέπει να λαμβάνει δεόντως υπόψη τυχόν πληροφορίες που έχουν ήδη καταχωρηθεί στο SIS από άλλο συμβαλλόμενο μέρος.
<P>
Επίσης, αν το SIS II δεν εφαρμοστεί από το τέλος του 2012, ζητούμε μετ' επιτάσεως από την Επιτροπή και το Συμβούλιο να υποβάλουν την απαιτούμενη νομοθεσία, προκειμένου να παρασχεθεί το ίδιο επίπεδο προστασίας δεδομένων με αυτό που παρέχει το SIS II.
<SPEAKER ID="075" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, οι προτάσεις αυτές αποβλέπουν στη διευκόλυνση της κυκλοφορίας των υπηκόων τρίτων χωρών που διαμένουν νόμιμα σε ένα κράτος μέλος εντός του χώρου Σένγκεν δυνάμει θεώρησης μακράς διάρκειας τύπου D.
<P>
Στην ουσία στοχεύουν στη διεύρυνση -και τούτο μας προβληματίζει- της υφιστάμενης έννοιας της ισοδυναμίας ανάμεσα σε έναν τίτλο διαμονής και σε μία θεώρηση μικρής διάρκειας τύπου C, ώστε να καλύπτονται και οι θεωρήσεις μακράς διάρκειας. Επομένως, μία θεώρηση μακράς διάρκειας θα έχει το κύρος ενός τίτλου διαμονής σε ό,τι αφορά την κυκλοφορία στο εσωτερικό του χώρου Σένγκεν. Με άλλα λόγια, αποσκοπούν στην παροχή της δυνατότητας σε κάθε κάτοχο ενός εγγράφου που δείχνει ότι διαμένει νόμιμα σε ένα κράτος μέλος να κυκλοφορεί ελεύθερα στον χώρο Σένγκεν για μικρές περιόδους που δεν θα υπερβαίνουν τους τρείς μήνες ανά εξάμηνο.
<P>
Θα θέλαμε να επισημάνουμε στην Επιτροπή και στο Συμβούλιο τα προβλήματα ασφάλειας που ενδέχεται να προκύψουν από αυτήν την ελεύθερη κυκλοφορία. Είναι ήδη πολύ δύσκολη η διενέργεια ελέγχων σε κάποιο κράτος μέλος: ας έχουμε επίγνωση των κινδύνων που διατρέχουμε με την απότομη εφαρμογή αυτής της αρχής.
<SPEAKER ID="076" NAME="Franz Obermayr" AFFILIATION="NI">
(DE) Κύριε Πρόεδρε, πριν από λίγους μήνες, στην παρούσα Αίθουσα επικρατούσε όχι μόνο εορταστική ατμόσφαιρα, αλλά και ένα αίσθημα ευφορίας από τους περισσότερους ανθρώπους που βρίσκονται εδώ, επειδή οι κανόνες για τις θεωρήσεις άρχισαν να χαλαρώνουν για πολλές χώρες στην Ευρώπη.
<P>
Ποια είναι λοιπόν η πραγματικότητα; Με την κατάργηση της υποχρέωσης θεώρησης για τους πολίτες του Μαυροβουνίου, της Μακεδονίας και της Σερβίας τον Δεκέμβριο του 2009, εμφανίστηκε ένα μεταναστευτικό κύμα από τα Βαλκάνια, μέσω της Αυστρίας, προς την κεντρική Ευρώπη, το οποίο έφτασε ακόμα και στη Σκανδιναβία. Πραγματική μετανάστευση λαών! Σύμφωνα με το Υπουργείο Εσωτερικών, 150.000 περίπου Μακεδόνες επωφελήθηκαν από αυτήν τη νέα ελεύθερη διακίνηση σε χρονικό διάστημα επτά μόλις εβδομάδων. Τα δύο τρίτα αυτών των ανθρώπων δεν παίρνουν τον δρόμο της επιστροφής για την πατρίδα τους. Σε πολλά χωριά, κυρίως σε αλβανο-μακεδονικά χωριά, πέντε λεωφορεία αναχωρούν καθημερινά για την κεντρική ή τη δυτική Ευρώπη, εφοδιασμένα με τουριστική θεώρηση, η οποία απαγορεύει ρητά την επικερδή απασχόληση. Αυτό σημαίνει, επομένως, ότι μετά την παρέλευση 90 ημερών, οι άνθρωποι αυτοί περνούν στην παρανομία και οι υποτιθέμενοι τουρίστες εντάσσονται για άλλη μία φορά στη φθηνή αγορά εργασίας, κερδίζοντας "μισθούς ντάμπινγκ". Αυτή είναι η διαφορά μεταξύ της πραγματικής κατάστασης και του ευσεβούς πόθου του Ευρωπαϊκού Κοινοβουλίου.
<P>
Τις συνέπειες αυτής της εξέλιξης θα κληθούν να επωμιστούν οι γενέτειρές μας. Αυτές θα υποστούν εντέλει τις επιπτώσεις των αποφάσεων που λαμβάνει η πλειοψηφία αυτού του Σώματος. Θα πρέπει να ανεχθούν τη σχεδόν ανεξέλεγκτη λαθρομετανάστευση και την παρανομία, καθώς και τη συνακόλουθη αδήλωτη απασχόληση.
<SPEAKER ID="077" NAME="Simon Busuttil" AFFILIATION="PPE">
(MT) Θα ήθελα και εγώ να συγχαρώ τον συνάδελφό μου, κ. Carlos Coelho, για την έκθεσή του σχετικά με αυτήν την πρωτοβουλία που προσφέρει σε πολίτες τρίτων χωρών τη δυνατότητα μεγαλύτερης ελευθερίας όσον αφορά την κυκλοφορία εντός της ευρωπαϊκής ελεύθερης ζώνης. Ωστόσο, οφείλω, κύριε Πρόεδρε, να επισημάνω μία ειρωνική κατάσταση που αναδύθηκε μέσα από την παρούσα συζήτηση, ήτοι το γεγονός ότι, ενώ εμείς παραχωρούμε περισσότερα δικαιώματα σε πολίτες τρίτων χωρών, την ίδια ακριβώς στιγμή, η Ευρωπαϊκή Ένωση και οι πολίτες της αντιμετωπίζουν σοβαρά προβλήματα όταν ταξιδεύουν σε χώρες όπως η Λιβύη, για παράδειγμα. Αυτό οφείλεται στο συνεχιζόμενο πρόβλημα μεταξύ της Ελβετίας και της Λιβύης, που είχε ως αποτέλεσμα την απαγόρευση των ταξιδιών με προορισμό τη Λιβύη για όλους τους ευρωπαίους πολίτες, και όχι μόνο για τους Ελβετούς. Έτσι, ενώ εμείς παραχωρούμε περισσότερα δικαιώματα σε πολίτες τρίτων χωρών, στους δικούς μας πολίτες εκχωρούνται λιγότερα δικαιώματα για να ταξιδεύουν σε τρίτες χώρες, όπως π.χ. στην περίπτωση της Λιβύης. Ποιες είναι οι συνέπειες; Οι συνέπειες είναι πολύ σοβαρές. Υπάρχουν εργαζόμενοι που δεν μπορούν να μεταβούν και να εργαστούν στη Λιβύη, εταιρείες που έχουν επενδύσει στη Λιβύη και αδυνατούν να στείλουν εκεί τους εργαζόμενούς τους, ενώ άλλοι εργαζόμενοι βρίσκονται επί του παρόντος στη Λιβύη και πρέπει να παραμείνουν εκεί έως ότου οι αντικαταστάτες τους αποκτήσουν άδεια εισόδου στη χώρα. Πρόκειται για μία επισφαλή κατάσταση, και απευθύνω έκκληση στην Επίτροπο Malmström να παρέμβει επειγόντως. Καταλαβαίνω ότι πρόκειται για διπλωματικό ζήτημα μεταξύ δύο χωρών που δεν είναι καν μέλη της Ευρωπαϊκής Ένωσης, ωστόσο έχει σοβαρές επιπτώσεις για τους πολίτες της Ευρωπαϊκής Ένωσης των οποίων τα συμφέροντα εξαρτώνται από τα ταξίδια στη Λιβύη προκειμένου για την εξασφάλιση του βιοπορισμού τους.
<SPEAKER ID="078" NAME="Monika Flašíková Beňová" AFFILIATION="S&amp;D">
- (SK) " έκθεση του συναδέλφου μου, κ. Coelho, και το σχέδιο κανονισμού αφορούν αμφότερα την ελεύθερη κυκλοφορία των ατόμων, η οποία αποτελεί συστατικό στοιχείο της δημοκρατίας στην Ευρωπαϊκή Ένωση, και, επομένως, είναι απαράδεκτο να υπάρχουν άνθρωποι με θεωρήσεις μακράς διάρκειας σε ένα κράτος μέλος της Ευρωπαϊκής Ένωσης χωρίς να μπορούν να ταξιδέψουν στην Ευρωπαϊκή Ένωση.
<P>
Συντρέχουν πολλοί λόγοι για τη στήριξη των ανωτέρω πρωτοβουλιών. Ο πρώτος είναι ο σεβασμός και η περιφρούρηση των θεμελιωδών ανθρωπίνων δικαιωμάτων, τα οποία περιλαμβάνουν, αναμφίβολα, και την ελεύθερη κυκλοφορία. Αν ένα κράτος μέλος νομιμοποιεί τη διαμονή ενός πολίτη τρίτης χώρας, δεν υπάρχει λόγος ο ίδιος άνθρωπος να μην μπορεί να κυκλοφορεί ελεύθερα εντός του χώρου Σένγκεν. Φυσικά, θα πρέπει να αποσαφηνιστούν οι σχετικές λεπτομέρειες, προκειμένου να μην υποβαθμιστεί το επίπεδο της ασφάλειας στο εσωτερικό του χώρου Σένγκεν.
<P>
Αναφέρθηκε επίσης στη συζήτηση ότι σπουδαστές και επιστήμονες δεν μπορούν να ταξιδέψουν σε κάποιο άλλο κράτος μέλος. Θα ήθελα αυτή η ομάδα να διευρυνθεί περαιτέρω ώστε να συμπεριλάβει και τους επιχειρηματίες, διότι εάν δεν προσφέρουμε σε αυτούς την εν λόγω δυνατότητα, τότε θα περιορίσουμε την ανταγωνιστικότητα της Ευρωπαϊκής Ένωσης. Και για τον λόγο αυτόν, πιστεύω ότι η συγκεκριμένη πρόταση θα λάβει την υποστήριξή μας, και συγχαίρω τον εισηγητή.
<SPEAKER ID="079" NAME="Piotr Borys" AFFILIATION="PPE">
(PL) Κύριε Πρόεδρε, θα ήθελα να ευχαριστήσω θερμότατα τον κ. Coelho. " άποψή μου έχει συμπεριληφθεί στον κανονισμό. Είχα επίσης την ευκαιρία να εργαστώ επί του κανονισμού αυτού καθαυτόν. Θα ήθελα να πω ότι ο χαρακτήρας της έκθεσης του κ. Coelho δεν είναι μόνο επείγων και σημαντικός, αλλά είναι και συμβολικός. Σήμερα, ως εκπρόσωπος ενός εκ των νέων κρατών μελών, μπορώ να δηλώσω με υπερηφάνεια ότι μπορούμε να αλλάξουμε τους κανόνες που επιτρέπουν την ελεύθερη κυκλοφορία στο εσωτερικό του χώρου Σένγκεν, ενώ, μέχρι προσφάτως, ορισμένες από τις σημερινές χώρες της Ευρωπαϊκής Ένωσης αντιμετώπιζαν ανάλογες δυσκολίες. Θεωρώ ότι ο συμβολικός χαρακτήρας αυτών των αλλαγών είναι, σήμερα, κάτι που δεν μπορεί να υπερεκτιμηθεί, και ελπίζω ότι η συναίνεση που επιτεύχθηκε σε αυτό το Σώμα θα αποτελέσει τεράστια επιτυχία για όλους μας.
<P>
Δεύτερον, θα ήθελα να πω ότι η κατάργηση των θεωρήσεων τύπου D+C και το γεγονός ότι τα κράτη μέλη δεν μπορούν να εκδίδουν τίτλους διαμονής μάς υποχρεώνει να αναλάβουμε πολύ επείγουσα δράση. Θα παραθέσω μόνο μερικά παραδείγματα για τα ζητήματα που αναφέρθηκαν σήμερα στην παρούσα Αίθουσα. Δύο ουκρανοί σπουδαστές, οι οποίοι ταξίδευαν πέρυσι από το Wrocław προς το Βερολίνο, συνελήφθησαν ακριβώς τη στιγμή που διέσχιζαν τα σύνορα, κυρίως επειδή οι νέοι αυτοί δεν γνώριζαν τους κανόνες και ήθελαν απλώς να χρησιμοποιήσουν τους πολιτιστικούς μας πόρους. Νομίζω ότι η σημερινή ψηφοφορία θα είναι ιδιαίτερα ουσιώδης και σημαντική για εμάς.
<P>
Θα ήθελα μόνο να επιστήσω την προσοχή στο τελευταίο ζήτημα - στο θέμα της ασφάλειας. Οφείλουμε πλέον να διαθέτουμε ένα καλό σύστημα ανταλλαγής των πληροφοριών που συλλέγονται στον χώρο Σένγκεν, να τελειοποιήσουμε οπωσδήποτε το Σύστημα Πληροφοριών Σένγκεν δεύτερης γενιάς και το Σύστημα Πληροφοριών για τις Θεωρήσεις, και, πάνω από όλα, να εκπονούμε, ενδεχομένως, ακόμα συχνότερες αναθεωρήσεις και εκθέσεις. Θα ήθελα, εν προκειμένω, να απευθύνω θερμή παράκληση στην κ. Malmström να διασφαλίσει ότι ο συντονισμός μεταξύ των κρατών μελών στο ζήτημα της ασφάλειας θα συνεχίσει να είναι εξίσου καλός όπως ήταν μέχρι σήμερα, και, για άλλη μία φορά, θα ήθελα να ευχαριστήσω θερμότατα τον κ. Coelho για τη λαμπρή έκθεσή του.
<SPEAKER ID="080" NAME="Kinga Göncz" AFFILIATION="S&amp;D">
(HU) Κύριε Πρόεδρε, θα ήθελα να πω ότι συμφωνώ πλήρως με τον εισηγητή, τον οποίο και υποστηρίζω, καθώς επίσης και την Επίτροπο Malmström, για την εξεύρεση λύσης στο θέμα αυτό η οποία εναρμονίζεται με το κράτος δικαίου, τον σεβασμό των ανθρωπίνων δικαιωμάτων, την προστασία των δεδομένων και, φυσικά, με τα ζητήματα της ασφάλειας. Διατυπώθηκαν πολλές ανησυχίες. Θα ήθελα να υπογραμμίσω μερικά σημεία. Για να καταστήσουμε λειτουργικό τον συγκεκριμένο κανονισμό, πρέπει καταρχάς να μελετήσουμε και να μάθουμε περισσότερα για τις πρακτικές εκάστου κράτους μέλους. Γνωρίζουμε ότι ορισμένα κράτη μέλη μπορούν να εκδώσουν εγκαίρως τους τίτλους διαμονής. Οι βέλτιστες πρακτικές μπορούν να έχουν μεγάλη σημασία για εμάς. Πρέπει να συντονίσουμε τις πρακτικές των κρατών μελών ώστε να ενισχυθεί η εμπιστοσύνη. Όλα τα κράτη μέλη θα πρέπει να χρησιμοποιούν το σύστημα SIS -ξέρουμε ότι δεν το πράττουν επί του παρόντος όλα τα κράτη- και η εισαγωγή του SIS ΙΙ και η λειτουργία των συστημάτων VIS είναι εξαιρετικά επείγοντα καθήκοντα, επειδή τα συστήματα αυτά θα προσφέρουν εγγυήσεις σε μακροπρόθεσμο ορίζοντα. Είναι προς το συμφέρον της Ευρώπης οι υπήκοοι τρίτων χωρών που διαμένουν εδώ -σπουδαστές, επιχειρηματίες, ερευνητές- να μπορούν να κυκλοφορούν πραγματικά ελεύθερα.
<SPEAKER ID="081" NAME="Γεώργιος Παπανικολάου" AFFILIATION="PPE">
Κύριε Πρόεδρε, θα ήθελα καταρχάς να ευχαριστήσω και εγώ τον κύριο Coelho για την εξαιρετική δουλειά που έχει κάνει γι' αυτή την έκθεση και να πω τα εξής:
<P>
Пρώτα απ' όλα, το κεκτημένο της Συνθήκης Σένγκεν συνιστά ακριβώς αυτό· την ελεύθερη κυκλοφορία εντός των ορίων της περιοχής Σένγκεν. Επομένως στη συζήτηση αυτή πρέπει να βγάλουμε το πρώτο βασικό και απλό συμπέρασμα, ότι είναι πολύ σημαντικό να προχωρήσει αυτός ο κανονισμός. Το παράδειγμα του φοιτητή είναι χαρακτηριστικό· όποιος έχει θεώρηση μακράς διάρκειας να έχει το δικαίωμα της ελεύθερης κυκλοφορίας.
<P>
Τίθεται η προβληματική -και σ' αυτό θέλω να δώσω ιδιαίτερη έμφαση- κατά πόσο θα διευκολυνθεί, έστω και με τρόπο έμμεσο, η παράνομη μετανάστευση, αν θα υπάρξει πρόβλημα ασφάλειας ή κατά πόσο κάποιος, εφαρμόζοντας αυτό το δικαίωμα, δεν θα μπορεί να έχει παράλληλα και τα μέσα για να κινηθεί, πράγμα που τα κράτη μέλη θα πρέπει να λαμβάνουν υπόψη.
<P>
Είναι δεδομένο ότι κάθε κράτος μέλος, όταν εκδίδει τις θεωρήσεις, πρέπει πάντα να είναι πολύ προσεκτικό. Και στο σημείο αυτό τίθεται μια πολύ σημαντική παράμετρος, όπως ορίζεται στην έκθεση, που είναι η πλέον καθοριστική: ότι στο σύστημα πληροφοριών Σένγκεν θα είναι πλέον υποχρεωτική η επεξεργασία των δεδομένων πριν τη θεώρηση μακράς διάρκειας. Άρα, τελικά, όχι μόνο διασφαλίζουμε το κεκτημένο της Συνθήκης Σένγκεν αλλά ενισχύουμε και την ασφάλεια σε ό,τι αφορά αυτό ακριβώς το δεδομένο.
<P>
Ως εκ τούτου, όλοι πρέπει να είμαστε θετικοί στην προοπτική αυτή και πρέπει βεβαίως, σε κάθε περίπτωση, να προχωρήσει γρήγορα το σύστημα SIS II, που είναι απαραίτητο. Τέλος πρέπει, σε συνεργασία με τα κράτη μέλη και τις υπηρεσίες των κρατών μελών, όχι μόνο να διευκολύνουμε το κεκτημένο Σένγκεν και να το ενισχύσουμε αλλά να ενισχύσουμε παράλληλα και την ασφάλεια, που είναι απαραίτητο στοιχείο για κάθε κράτος μέλος, για όλους μας, για το κεκτημένο της Συνθήκης αυτής.
<P>
(Χειροκροτήματα)
<SPEAKER ID="082" NAME="Tanja Fajon" AFFILIATION="S&amp;D">
(SL) " ελεύθερη κυκλοφορία και η κατάργηση των εσωτερικών συνόρων είναι δύο από τους σημαντικότερους παράγοντες της ευρωπαϊκής ολοκλήρωσης. Πρέπει να διευκολύνουμε την κυκλοφορία στο εσωτερικό του χώρου Σένγκεν για τους πολίτες τρίτων χωρών που διαμένουν νόμιμα σε ένα κράτος μέλος. Είναι απαράδεκτο να περιορίζουμε, εξαιτίας της γραφειοκρατίας, την κυκλοφορία των σπουδαστών, των ερευνητών και των εταιρειών στην Ευρώπη.
<P>
Ομοίως, πρέπει να επιτρέψουμε όσο το δυνατόν συντομότερα την ελεύθερη κυκλοφορία για τους πολίτες της Βοσνίας-Ερζεγοβίνης και της Αλβανίας, καθώς και για τους πολίτες του Κοσσυφοπεδίου που, παραδόξως, έχουν επί του παρόντος λιγότερα δικαιώματα να ταξιδεύουν ελεύθερα από ό,τι κατά το παρελθόν. Είναι ευνόητο ότι, για να συμβεί αυτό, απαιτούνται οι κατάλληλες συνθήκες, και δεν πρέπει να επιτρέψουμε να μας παραπλανήσουν τα στοιχεία για τη μαζική παράνομη μετανάστευση.
<P>
Οι πολίτες των δυτικών Βαλκανίων έχουν απομονωθεί λόγω του καθεστώτος των θεωρήσεων για πολύ μεγάλο χρονικό διάστημα. Πρέπει να ενισχύσουν τους δεσμούς τους με τους πολίτες της Ένωσης αλλά, συνήθως, τους εμποδίζει η απόρριψη των αιτήσεών τους για χορήγηση θεώρησης. Ας μην διακινδυνεύσουμε να ενισχύσουμε ακόμα περισσότερο το ήδη ισχυρό αίσθημα απομόνωσης και δυσμενούς διάκρισης, ιδίως μεταξύ των νέων, οι οποίοι μπορεί να μην είχαν ποτέ την ευκαιρία να ανακαλύψουν την Ένωση. Ας μην χάσουμε λοιπόν άλλο χρόνο μόλις η Βοσνία- Ερζεγοβίνη ή η Αλβανία εκπληρώσουν τα κριτήρια της ελευθέρωσης του καθεστώτος των θεωρήσεων.
<P>
Κάθε ενέργεια που πραγματοποιούμε για να διευκολύνουμε την κυκλοφορία στον χώρο Σένγκεν θα αποτελεί βήμα προόδου και θα αποβεί προς το συμφέρον της Ευρωπαϊκής Ένωσης.
<SPEAKER ID="083" NAME="Zbigniew Ziobro" AFFILIATION="ECR">
(PL) Κύριε Πρόεδρε, η υπό συζήτηση πρόταση αφορά μία από τις θεμελιώδεις αρχές της λειτουργίας της Ευρωπαϊκής Ένωσης - την άρση των εσωτερικών συνόρων και την ελεύθερη ροή των προσώπων. Για τον λόγο αυτόν, αξίζει ειδικής προσοχής. Είναι αδιανόητο και, ως εκ τούτου, απαράδεκτο, οι κάτοχοι θεωρήσεων μακράς διάρκειας να απολαμβάνουν λιγότερη ελευθερία κυκλοφορίας στο εσωτερικό του χώρου Σένγκεν από εκείνους που διαθέτουν θεωρήσεις βραχείας διάρκειας. Αυτός είναι ο λόγος για τον οποίο τάσσομαι υπέρ της πρότασης της Ευρωπαϊκής Επιτροπής. Νομίζω, ωστόσο, ότι θα πρέπει να επιφέρουμε τροπολογίες στην πρόταση, προκειμένου να εγγυηθούμε την ασφάλεια. Ως εκ τούτου, υποστηρίζω την πρόταση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων σύμφωνα με την οποία, στο πλαίσιο του Συστήματος Πληροφοριών Σένγκεν, θα πρέπει να ανταλλάσσονται πληροφορίες μεταξύ των κρατών μελών σχετικά με ανεπιθύμητα πρόσωπα. " Ευρωπαϊκή Επιτροπή θα πρέπει επίσης να υποβάλει έκθεση σχετικά με την εφαρμογή του κανονισμού το αργότερο έως τις 5 Απριλίου 2012. Οι τροπολογίες που καταρτίστηκαν αξίζουν σοβαρής μελέτης και -στις περισσότερες περιπτώσεις- στήριξης.
<SPEAKER ID="084" NAME="Elżbieta Katarzyna Łukacijewska" AFFILIATION="PPE">
(PL) Κύριε Πρόεδρε, δεν επιθυμούν μόνο οι πολίτες των τρίτων χωρών να διευκολυνθεί η κυκλοφορία τους στον χώρο Σένγκεν, διότι το ίδιο θέλουμε και εμείς, οι κάτοικοι της Ευρωπαϊκής Ένωσης. Παραδόξως, ο κάτοχος θεώρησης βραχείας διάρκειας έχει σήμερα μεγαλύτερη ελευθερία κυκλοφορίας από έναν κάτοχο θεώρησης μακράς διάρκειας, και ένας πολίτης από τρίτη χώρα που έχει νόμιμη άδεια για διαμονή μακράς διάρκειας, παραδείγματος χάριν, στην Πολωνία, δεν μπορεί να ταξιδέψει στη Γερμανία ή τη Γαλλία. " ελεύθερη κυκλοφορία δεν θα πρέπει να ισχύει μόνο για τους κατοίκους της Ευρωπαϊκής Ένωσης. Ερευνητές, σπουδαστές, μαθητές και επιχειρηματίες από τρίτες χώρες θα πρέπει να έχουν τη δυνατότητα να κυκλοφορούν ελεύθερα, να επισκέπτονται φίλους και να ανακαλύπτουν τις παραδόσεις, τα έθιμα και τον πολιτισμό άλλων χωρών. Θα αποτελούν καλούς πρεσβευτές για την ιδέα της Ευρωπαϊκής Ένωσης, και εμείς, οι κάτοικοι της Ευρωπαϊκής Ένωσης θα κάνουμε ένα ακόμα βήμα προς την κατεύθυνση της πραγμάτωσης της ιδέας μίας Ένωσης χωρίς σύνορα.
<SPEAKER ID="085" NAME="Andreas Mölzer" AFFILIATION="NI">
(DE) Κύριε Πρόεδρε, το σύστημα θεωρήσεων των χωρών Σένγκεν είναι προφανώς τόσο περίπλοκο που οι προξενικοί υπάλληλοι δεν ξέρουν πλέον τι κάνουν και επιτρέπουν σε έντιμους κατόχους θεωρήσεων να πέφτουν στην παγίδα της θεώρησης. Το γεγονός ότι το προξενικό προσωπικό δεν γνωρίζει τις κατηγορίες θεωρήσεων D και C φαίνεται μάλλον περίεργο. Είναι καθαρή αμέλεια να παραλείπει κάποιος να ελέγξει το Σύστημα Πληροφοριών Σένγκεν, προκειμένου να διευκολύνει την εργασία του. Είναι σαφές ότι αυτό θα δημιουργήσει πολλά, περιττά προβλήματα στα εξωτερικά σύνορα, και η κατάσταση αυτή πρέπει να αλλάξει άμεσα. Σε σχέση με αυτό, δεν έχει νόημα να συζητούμε για τους εθνικούς καταλόγους ανεπιθύμητων σχετικά με τις θεωρήσεις, εάν το σύστημα καταχωρήσεων της ΕΕ και οι κανονισμοί καταχωρήσεων της ΕΕ δεν εφαρμόζονται με συνέπεια.
<P>
" ελευθέρωση του καθεστώτος θεωρήσεων για τις βαλκανικές χώρες συμβαδίζει με την αύξηση του αριθμού άσκοπων αιτήσεων χορήγησης ασύλου από τις αντίστοιχες χώρες. Μετά τη χαλάρωση των κανόνων των θεωρήσεων για τα Βαλκάνια, και με υπαρκτό πλέον τον κίνδυνο μεταναστευτικού ρεύματος - δεδομένου ότι, σε χρονικό διάστημα επτά εβδομάδων, περίπου 150.000 άνθρωποι από τη Μακεδονία αξιοποίησαν αυτήν τη νέα ελευθερία τους να ταξιδέψουν και, σύμφωνα με εκτιμήσεις, τα δύο τρίτα εξ αυτών πιθανόν δεν θα πάρουν το δρόμο της επιστροφής- είναι πλέον σημαντικό να εντείνουμε την επιβολή των κανόνων για τις θεωρήσεις.
<SPEAKER ID="086" NAME="Krisztina Morvai" AFFILIATION="NI">
(HU) " θέση μας ως βουλευτών του ΕΚ από την Ουγγαρία είναι λεπτή όταν ετοιμαζόμαστε να ψηφίσουμε και να αποφασίσουμε αν θα επιτρέψουμε στους υπηκόους τρίτων χωρών να κυκλοφορούν ελεύθερα εντός της Ευρωπαϊκής Ένωσης ή αν θα προσπαθήσουμε, αντιθέτως, να τους εμποδίσουμε. Λόγω της τραγωδίας της Συνθήκης του Τριανόν, η Ουγγαρία έχασε μεγάλο τμήμα των εδαφών της και ένας μεγάλος αριθμός ούγγρων συμπατριωτών μας ζει εκτός των συνόρων της σημερινής Ουγγαρίας, και, επομένως, εκτός των υφιστάμενων συνόρων της Ευρωπαϊκής Ένωσης, στην πρώην νότια περιφέρεια και στα Κάτω Καρπάθια. Οι συμπατριώτες μας περιπίπτουν σε πολύ ταπεινωτική θέση όταν σπουδάζουν ή εργάζονται στην έρευνα ή σε άλλους τομείς στην ακρωτηριασμένη τους χώρα και δεν έχουν τη δυνατότητα να απομακρυνθούν από το έδαφος της Ουγγαρίας. Πρόκειται για μία απαράδεκτη και ανεπίτρεπτη κατάσταση κατά της οποίας πρέπει να αναλάβουμε δράση. Για τον λόγο αυτόν, οι Ούγγροι βουλευτές του Κοινοβουλίου με ουγγρική συνείδηση θα υπερψηφίσουμε αυτήν την πρόταση, προκειμένου να τερματιστεί αυτή η γελοία κατάσταση.
<SPEAKER ID="087" NAME="Andrew Henry William Brons" AFFILIATION="NI">
(ΕΝ) Κύριε Πρόεδρε, η παρούσα πρόταση ερείδεται στην υπόθεση ότι όλα τα άτομα από τρίτες χώρες που εισέρχονται στην ΕΕ είναι καλόπιστα άτομα και ότι, εφόσον δηλώνουν οι ίδιοι ότι έρχονται εδώ για να σπουδάσουν, τότε έρχονται όντως για τον λόγο αυτόν. " ΕΕ έχει άφθονα κολέγια-φαντάσματα, ενώ ακόμα και τα πραγματικά κολλέγια έχουν συχνά σπουδαστές στους καταλόγους τους οι οποίοι δεν εμφανίζονται ποτέ στην παράδοση των μαθημάτων. Αν διευκολυνθεί η κυκλοφορία τους προς τα άλλα κράτη, θα είναι πολύ πιο δύσκολο να ελεγχθεί το πραγματικό καθεστώς τους και πιο δύσκολο να εντοπιστούν, όταν αποδειχθεί ότι το καθεστώς τους δεν είναι αληθινό.
<P>
Παρότι το "νωμένο Βασίλειο δεν ανήκει στον χώρο Σένγκεν, η ΕΕ έχει πλούσιο ιστορικό στη νομιμοποίηση λαθρομεταναστών. Ο σημερινός κάτοχος θεώρησης μακράς διάρκειας ή τίτλου διαμονής μπορεί να είναι ο αυριανός λαθρομετανάστης, και ο μελλοντικός πολίτης της ΕΕ με πλήρες δικαίωμα στην ελεύθερη κυκλοφορία.
<SPEAKER ID="088" NAME="Cecilia Malmström">
μέλος της Επιτροπής. - (EN) Κύριε Πρόεδρε, θίχτηκαν δύο ζητήματα, που δεν έχουν άμεση σχέση με το θέμα, αλλά θα ήθελα, εν πάση περιπτώσει, να επωφεληθώ της ευκαιρίας για να τα αναφέρω ακροθιγώς.
<P>
Ο κ. Busuttil έθιξε το ζήτημα της Λιβύης. Μπορώ να τον διαβεβαιώσω ότι πρόκειται για ένα περίπλοκο ζήτημα, αλλά συμμετέχουμε ενεργά στον διάλογο με τη Λιβύη, την Ελβετία και τα κράτη μέλη, προκειμένου να εξευρεθεί μία λύση σε αυτό το περίπλοκο πρόβλημα προτού κλιμακωθεί περαιτέρω. Ελπίζω, λοιπόν, να είμαι σε θέση να επανέλθω σύντομα με τις τελευταίες εξελίξεις επί του θέματος αυτού.
<P>
Σε εσάς, κυρία Fajon, θέλω να πω ότι η κατάσταση στην Αλβανία και τη Βοσνία-Ερζεγοβίνη αποτελούν, ασφαλώς, διαφορετικό πεδίο εξελίξεων και, επί του παρόντος, ολοκληρώνουμε μία αποστολή εκεί για την αξιολόγηση της πορείας των δύο χωρών βάσει των κριτηρίων. Λίαν συντόμως, η Επιτροπή θα καταρτίσει, κατόπιν διαβούλευσης με τα κράτη μέλη και με εμπειρογνώμονες, έκθεση για το θέμα αυτό και η αξιολόγηση αυτής της έκθεσης θα γίνει από κοινού με τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, πριν συμπεριλάβουμε πιθανή πρόταση στην ημερήσια διάταξη.
<P>
Σχετικά με την πρόταση αυτή, μπορώ να διαβεβαιώσω τους βουλευτές και τον εισηγητή ότι η Επιτροπή είναι εξαιρετικά προσηλωμένη στο έργο αυτό, και θα καταβάλουμε κάθε δυνατή προσπάθεια για να διασφαλίσουμε την εφαρμογή του κανονισμού. Μπορεί να ακούγεται σαν τεχνικό πρόβλημα, αλλά δεν είναι. Αφορά μεμονωμένους πολίτες, και θέλουμε να ενθαρρύνουμε τους ανθρώπους να έρχονται εδώ νόμιμα, με όλα τους τα χαρτιά τακτοποιημένα, είτε πρόκειται για σπουδαστές, είτε για ερευνητές, εμπειρογνώμονες ή επιστήμονες. Είναι καλό για εκείνους, και είναι καλό για εμάς. Εντάσσεται επίσης στη φιλοσοφία της Ευρωπαϊκής Ένωσης σχετικά με την εδραίωση ενός χώρου χωρίς εσωτερικά σύνορα. Ως εκ τούτου, δέον είναι να μην περιπλέκουμε τη ζωή αυτών των ανθρώπων χωρίς λόγο.
<P>
Νομίζω ότι, στο πλαίσιο της παρούσας πρότασης, έχουμε επιτύχει ικανοποιητική ισορροπία. Καταφέραμε να λάβουμε υπόψη τα ζητήματα της ασφάλειας με ικανοποιητικό τρόπο, και μπορούμε να είμαστε υπερήφανοι για αυτό. Αυτή είναι η Ένωση που εργάζεται με τον καλύτερο δυνατό τρόπο με τρία θεσμικά όργανα, που προσπαθεί να εντοπίσει ένα πρόβλημα και προσπαθεί να βρει συγκεκριμένη λύση προς όφελος του πολίτη.
<P>
Σας ευχαριστώ, λοιπόν, θερμά για το έργο σας, κ. Coelho, και σας ευχαριστώ για την εποικοδομητική συζήτηση που είχαμε στη σημερινή Ολομέλεια.
<SPEAKER ID="089" NAME="Carlos Coelho" LANGUAGE="PT">
Κύριε Πρόεδρε, τέσσερα τελευταία σημεία. Το πρώτο είναι ότι, δυστυχώς, τα έδρανα του Συμβουλίου είναι κενά στην παρούσα συζήτηση. Το δεύτερο είναι να ευχαριστήσω την Επίτροπο Malmström για τα ευγενικά σχόλιά της και να της ζητήσω επίσης, να διασφαλίσει, από κοινού με το Συμβούλιο, την έναρξη ισχύος του παρόντος κανονισμού από 5ης Απριλίου 2010. Διαφορετικά, θα έχουμε ένα νομικό κενό, με επιπτώσεις σε υπαρκτά πρόσωπα.
<P>
Το τρίτο σημείο είναι ότι, δυστυχώς, τα κράτη μέλη που συμμετείχαν σήμερα σε αυτήν τη συζήτηση και που έθιξαν το ζήτημα των προβλημάτων σχετικά με την ασφάλεια δεν μπόρεσαν να αναγνωρίσουν τις βελτιώσεις που επέφερε το Κοινοβούλιο μέσω του παρόντος κανονισμού, ιδίως, την υποχρέωση της εκ των προτέρων έρευνας στο Σύστημα Πληροφοριών Σένγκεν.
<P>
Όπως τόνισα στην αρχική μου δήλωση, πιστεύω ότι το Κοινοβούλιο επιτέλεσε άρτιο έργο, διότι ενίσχυσε τόσο την ελεύθερη κυκλοφορία όσο και την ασφάλεια. Το ότι δεν το αναγνωρίζουν αυτό σημαίνει ότι έχουν μονομερή αντίληψη και δεν συλλαμβάνουν ολόκληρη την εικόνα.
<P>
Το τελευταίο σημείο, κύριε Πρόεδρε, είναι να ευχαριστήσω όλους όσοι συνεργάστηκαν για τον σκοπό αυτόν, ιδίως εκείνους που μας επέτρεψαν να καταλήξουμε σε συμφωνία με την πρώτη ανάγνωση, ιδίως δε την Επιτροπή και το Συμβούλιο, αλλά και όλες τις πολιτικές ομάδες της Επιτροπής Πολιτικών Ελευθεριών, Δικαιοσύνης και Εσωτερικών Επιθέσεων και της Επιτροπής Νομικών Θεμάτων που κατέστησαν δυνατή αυτήν την ευρεία συναίνεση. Πιστεύω ότι όταν συμμετέχουμε στην εξεύρεση λύσης με τον τρόπο αυτόν, επιτελούμε το έργο μας με τον καλύτερο δυνατό τρόπο.
<SPEAKER ID="090" NAME="President">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="091" NAME="Petru Constantin Luhan  " AFFILIATION="PPE">
γραπτώς. - (RO) Υποστηρίζω τις προσπάθειες που καταβλήθηκαν στο πλαίσιο της συγκεκριμένης έκθεσης για την επιτυχή επέκταση της ελεύθερης κυκλοφορίας στους κατόχους θεωρήσεων μακράς διάρκειας, όπως ακριβώς ισχύει και για τους κατόχους αδειών και θεωρήσεων βραχείας διάρκειας. Οι ισχύουσες συμφωνίες παρουσιάζουν πολλά μειονεκτήματα για τους υπηκόους τρίτων χωρών που διαμένουν νόμιμα σε ένα από τα κράτη μέλη και που επιθυμούν να ταξιδέψουν, για διάφορους λόγους, στην Ευρωπαϊκή Ένωση. Υπάρχουν αποκλίσεις μεταξύ των κρατών μελών σε ό,τι αφορά τον απαιτούμενο χρόνο, τη μέθοδο και τα κριτήρια που χρησιμοποιούνται για τη χορήγηση των θεωρήσεων. Στην πράξη έχει παρατηρηθεί το εξής: οι αιτούντες θεώρηση που απορρίπτονται από ένα κράτος δοκιμάζουν την "τύχη" τους σε άλλα κράτη μέλη. Το φαινόμενο αυτό οφείλεται στο γεγονός ότι ορισμένα κράτη είναι πιο απαιτητικά ενώ άλλα είναι πιο επιεική στο ζήτημα της χορήγησης θεωρήσεων και τίτλων διαμονής. Για να αποφύγουμε το φαινόμενο της συρροής αιτήσεων για χορήγηση θεώρησης μέσω ορισμένων κρατών που εφαρμόζουν πιο φιλελεύθερη πολιτική στη χορήγηση θεωρήσεων, προτείνω την τυποποίηση των ελέγχων και της μεθόδου έγκρισης των αιτήσεων θεωρήσεων από όλα τα κράτη μέλη. " διαδικασία αυτή θα διασφαλίσει μία τυποποιημένη προσέγγιση για όλες τις αιτήσεις, εξαλείφοντας με τον τρόπο αυτόν τον κίνδυνο εμφάνισης "πυλών πρόσβασης" στον χώρο Σένγκεν.

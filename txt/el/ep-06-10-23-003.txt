<CHAPTER ID="003">
Καλωσόρισμα
<SPEAKER ID="007" NAME="Πρόεδρος">
Κυρίες και κύριοι, θα ήθελα να σας ενημερώσω ότι έχουμε μια επίσκεψη από μία αντιπροσωπεία της βουλής της Ιαπωνίας σήμερα το απόγευμα και αυτή η αντιπροσωπεία έλαβε θέση στο θεωρείο των επισήμων, υπό την ηγεσία του κ. Tsushima Tuji, ενός μεγάλου φίλου της Ευρώπης.
<P>
(Χειροκροτήματα)
<P>
" αντιπροσωπεία των ιαπώνων συναδέλφων μας συμμετέχει στην 27η διακοινοβουλευτική διάσκεψη μεταξύ του Ευρωπαϊκού Κοινοβουλίου και της Ιαπωνίας.
<P>
Έχουμε μακρά παράδοση διαλόγου μεταξύ του Ευρωπαϊκού Κοινοβουλίου και του ιαπωνικού κοινοβουλίου. Αρχικά αφορούσε αποκλειστικά εμπορικά θέματα, αλλά τώρα έχει επεκταθεί σε πολλά θέματα που ενδιαφέρουν τους λαούς μας.
<P>
Χαιρόμαστε που ο διάλογός μας με την Ιαπωνία ενισχύεται, σε ένα πλαίσιο στο οποίο είναι ολοένα και πιο αναγκαίο να εργαστούμε από κοινού για τη διεθνή ασφάλεια και σταθερότητα.
<P>
Σας καλωσορίζουμε, κυρίες και κύριοι.

<CHAPTER ID="005-12">
12. Επιστημονικά δεδομένα για την αλλαγή του κλίματος: συμπεράσματα και συστάσεις για τη λήψη αποφάσεων (
<P>
- Πριν από την ψηφοφορία:
<SPEAKER ID="997" NAME="Πρόεδρος">
Επί της έκθεσης Florenz, θα δηλώσω ότι οι τροπολογίες 5, 11, 12, 13, 14 και 15 έχουν χαρακτηρισθεί μη παραδεκτές γι' αυτήν την έκθεση. Ωστόσο, μπορούν να κατατεθούν όταν θα ασχοληθούμε με την κύρια έκθεση. Επί του θέματος έλαβα ορισμένα ηλεκτρονικά μηνύματα. Όλες οι υπηρεσίες και η Νομική Υπηρεσία έχουν εξετάσει το θέμα λεπτομερώς και έχουν καταλήξει ότι αυτές οι τροπολογίες είναι μη παραδεκτές γι' αυτήν την έκθεση. Ωστόσο, είναι παραδεκτές για την τελική έκθεση.
<SPEAKER ID="151" NAME="Jan Březina" AFFILIATION="PPE-DE">
(EN) Κύριε Πρόεδρε, πρέπει να πω ότι είμαι σε θέση να δεχθώ αυτήν την επιχειρηματολογία για όλες τις τροπολογίες με την εξαίρεση της τροπολογίας 15. Δεν γνωρίζω γιατί η τροπολογία 15 δεν είναι παραδεκτή για ψηφοφορία αμέσως τώρα.
<SPEAKER ID="152" NAME="Πρόεδρος">
Κύριε Březina, η απάντηση που έλαβα -και έχω λάβει ηλεκτρονικό μήνυμα σχετικά με αυτήν τη συγκεκριμένη τροπολογία- ήταν η ίδια με αυτή για όλες αυτές τις συγκεκριμένες τροπολογίες. Οφείλω να βασιστώ σε αυτό. Ωστόσο, η τροπολογία 15 μπορεί να κατατεθεί για την κύρια έκθεση, έτσι, θα μπορούσε να καταστεί τμήμα της κύριας έκθεσης.

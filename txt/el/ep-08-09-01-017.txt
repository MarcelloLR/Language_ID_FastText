<CHAPTER ID="017">
Ευρωπαϊκό Δικαστικό Δίκτυο - Ενίσχυση της Eurojust και τροποποίηση της απόφασης 2002/187/ΔΕΥ - Εφαρμογή της αρχής της αμοιβαίας αναγνώρισης των αποφάσεων (συζήτηση)
<SPEAKER ID="060" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της κ. Kaufmann, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το Ευρωπαϊκό Δικαστικό Δίκτυο (05620/2008 - C6-0074/2008 -·
<P>
της κ. Weber, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την ενίσχυση της Eurojust και την τροποποίηση της απόφασης 2002/187/ΔΕΥ (05613/2008 - C6-0076/2008 -·
<P>
του κ. França, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την εφαρμογή της αρχής της αμοιβαίας αναγνώρισης των ποινικών δικαστικών αποφάσεων (05598/2008 - C6-0075/2008 -.
<SPEAKER ID="061" NAME="Rachida Dati">
Προεδρεύουσα του Συμβουλίου. - (FR) Κυρία Πρόεδρε, κυρίες και κύριοι, αισθάνομαι μεγάλη τιμή για τη δυνατότητα που μου δίνεται να σας μιλήσω σήμερα και να σας εκφράσω τη βαθιά προσήλωσή μου στις αξίες της Ευρωπαϊκής Ένωσης. Στο επίκεντρο αυτών των αξιών βρίσκεται, αναμφίβολα, η δικαιοσύνη. Θέλατε να ξεκινήσετε την περίοδο συνόδου σας με μια κοινή συζήτηση σχετικά με τα θέματα που άπτονται της δικαιοσύνης. Αυτό καταδεικνύει τη σημασία που αποδίδει το παρόν Σώμα στα θέματα που σχετίζονται με την ευρωπαϊκή δικαστική συνεργασία και την προστασία των θεμελιωδών δικαιωμάτων. Με απασχολούν εξίσου έντονα αυτά τα θέματα και σας ευχαριστώ για αυτήν την ευκαιρία.
<P>
Τρία κείμενα περιλαμβάνονται στην ημερήσια διάταξη, όπως υπενθύμισε η Πρόεδρός σας: η απόφαση σχετικά με το Ευρωπαϊκό Δικαστικό Δίκτυο, η απόφαση σχετικά με τη Eurojust και η απόφαση πλαίσιο σχετικά με την εκτέλεση των αποφάσεων που εκδίδονται ερήμην. Αυτά τα τρία κείμενα θα βελτιώσουν τη δικαστική συνεργασία εντός της Ευρωπαϊκής Ένωσης και θα αλλάξουν επίσης τον τρόπο λειτουργίας των κρατών μελών. Οι εν λόγω τρεις πρωτοβουλίες αναμένονται επίσης με ανυπομονησία από όσους εργάζονται στον τομέα των δικαστικών συστημάτων των χωρών μας. Το έργο του Συμβουλίου ΔΕΥ της 25ης Ιουλίου κατέστησε δυνατή την επίτευξη πολιτικής συμφωνίας σχετικά με τα σχέδια απόφασης που αφορούν το Ευρωπαϊκό Δικαστικό Δίκτυο και την ενίσχυση της Eurojust. Οι συνδυασμένες προσπάθειες της σλοβενικής και της γαλλικής Προεδρίας οδήγησαν σε αυτό το αποτέλεσμα σε διάστημα λιγότερο από ένα έτος. Αυτά τα δύο σχέδια αποφάσεων θα προσφέρουν μεγαλύτερη προστασία στους πολίτες της Ευρώπης και θα ενισχύσουν τη δικαστική συνεργασία σε ποινικά θέματα. Αυτή είναι η εικόνα μιας Ευρωπαϊκής Ένωσης η οποία μπορεί να αναλαμβάνει δράση και να σημειώνει πρόοδο λαμβάνοντας συγχρόνως υπόψη τις ελευθερίες και τα θεμελιώδη δικαιώματα.
<P>
Όσον αφορά το Ευρωπαϊκό Δικαστικό Δίκτυο, το σχέδιο απόφασης που πρόκειται να αντικαταστήσει την κοινή δράση του 1998 διευκρινίζει τις υποχρεώσεις της Eurojust και του Δικτύου. Λαμβάνει δε υπόψη την επιθυμία των κρατών μελών να διατηρήσουν και τα δύο όργανα και να ενισχύσουν τη συμπληρωματικότητά τους. Ο σχεδιασμός ασφαλών μεθόδων επικοινωνίας μεταξύ της Eurojust και του Ευρωπαϊκού Δικαστικού Δικτύου θα εξασφαλίσει την αποτελεσματική δικαστική συνεργασία και τη μεγαλύτερη αμοιβαία εμπιστοσύνη. Το Ευρωπαϊκό Δικαστικό Δίκτυο είναι ένα γνωστό και αναγνωρισμένο μέσο το οποίο έχει αποδείξει τη χρησιμότητά του στην ενθάρρυνση των επαφών μεταξύ των άμεσα ενδιαφερομένων. " έκθεση της Sylvia Kaufmann τονίζει τη χρησιμότητα του Δικτύου και την επιτυχία του. Δίνει έμφαση στην προσαρμοστικότητα του Δικτύου, το οποίο ικανοποιεί τις ανάγκες, ιδίως, των δικαστών. Στην έκθεση αυτή υπογραμμίζεται περαιτέρω η ανάγκη διατήρησης αυτής της ευελιξίας και της αποκεντρωμένης διάρθρωσης.
<P>
Κυρία Kaufmann, λάβατε υπόψη και υποστηρίξατε τις γενικές γραμμές της αρχικής πρότασης και γι' αυτό σας ευχαριστώ. Θίξατε επίσης ορισμένους προβληματισμούς. Ορθώς επισημάνατε ότι η ασφάλεια των τηλεπικοινωνιών πρέπει να συνοδεύεται από την πλήρη συμμόρφωση με τους κανόνες περί προστασίας των δεδομένων. Συμφωνούμε απολύτως επ' αυτού. Μπορώ να σας διαβεβαιώσω ότι το Συμβούλιο θα δώσει μεγάλη προσοχή στις υιοθετηθείσες από το Κοινοβούλιο προτάσεις. Αυτή η αξιολόγηση της λειτουργίας του Ευρωπαϊκού Δικαστικού Δικτύου συνδυάζεται με την ενίσχυση της Eurojust. Το ένα σύστημα δεν μπορεί να υπάρξει χωρίς το άλλο. Μετά από μία εξαετία λειτουργίας της Eurojust, η συσσωρευμένη πείρα καταδεικνύει ότι πρέπει να βελτιώσουμε τη λειτουργία αυτής της μονάδας δικαστικής συνεργασίας. " Eurojust δεν είναι αρκετά καλά ενημερωμένη, ιδίως σε θέματα τρομοκρατίας. Οι αρμοδιότητες των εθνικών μελών δεν είναι εναρμονισμένες, η δε επιχειρησιακή ικανότητα της Eurojust δεν είναι αναπτυγμένη ικανοποιητικά.
<P>
Το κείμενο επί του οποίου επιτεύχθηκε συνολική πολιτική συμφωνία στις 25 Ιουλίου είναι ένα ζωτικής σημασίας στάδιο στην οικοδόμηση του ευρωπαϊκού δικαστικού χώρου. Όπως πρέπει να γνωρίζετε ήδη πολύ καλά, η καταπολέμηση όλων των μορφών σοβαρού εγκλήματος είναι μία από τις προτεραιότητες της Ευρωπαϊκής Ένωσης. Για παράδειγμα, το 2004 παραπέμφθηκαν στη Eurojust δεκατέσσερις υποθέσεις διακίνησης ανθρώπων· το 2007 παραπέμφθηκαν εβδομήντα μία περιπτώσεις. Αυτό δείχνει ότι πρέπει να έχουμε στη διάθεσή μας αποτελεσματικά μέσα για την καταπολέμηση της διακίνησης ανθρώπων σε πρωτοφανή κλίμακα της οποίας πέφτουν θύματα χιλιάδες από τους πολίτες μας.
<P>
" Eurojust πρέπει επίσης να καταστεί ηγετική μονάδα στο πλαίσιο της ευρωπαϊκής δικαστικής συνεργασίας. Χάρη σε αυτό το κείμενο επί του οποίου συμφώνησε το Συμβούλιο ΔΕΥ, η Eurojust θα είναι πιο λειτουργική και ετοιμοπόλεμη. Θεωρούμε, λοιπόν, ότι πραγματοποιούμε έτσι ένα σημαντικό βήμα προόδου.
<P>
Θέλω να συγχαρώ ιδιαίτερα τη Renate Weber για το έργο της και να την ευχαριστήσω για την υποστήριξή της. Γνωρίζω καλά την αφοσίωσή της και την επιθυμία της να τελεσφορήσει αυτή η πρόταση.
<P>
Με την ενίσχυση της Eurojust, θα ενισχυθούν οι αρμοδιότητες των εθνικών μελών. Θα συσταθεί μια "μονάδα συντονισμού καταστάσεων έκτακτης ανάγκης" (ECC) και η μετάδοση των πληροφοριών θα βελτιωθεί έτσι ώστε να ανταποκρίνεται καλύτερα στις προκλήσεις που δημιουργούν οι νέες μορφές εγκλήματος. Ορισμένοι θα προτιμούσαν ίσως μια πιο φιλόδοξη προσέγγιση. Καθόσον αυτό δεν επιτρέπεται από το ισχύον θεσμικό πλαίσιο, πρέπει να εκμεταλλευτούμε κάθε δυνατότητα ενίσχυσης της Eurojust, βάσει της κρατούσας νομοθεσίας και χωρίς καθυστερήσεις.
<P>
Ορισμένες από τις ανησυχίες σας έχουν επίσης ληφθεί υπόψη. " υποβολή εκθέσεων στο Κοινοβούλιο σχετικά με τη λειτουργία της Eurojust θα εξεταστεί προσεκτικά σε αυτό το πλαίσιο.
<P>
Όσον αφορά την εφαρμογή της αρχής της αμοιβαίας αναγνώρισης, που είναι επίσης μία από τις κεντρικές πτυχές της οικοδόμησης ενός χώρου δικαιοσύνης, ελευθερίας και ασφάλειας, η απόφαση πλαίσιο σχετικά με την εκτέλεση των αποφάσεων που εκδίδονται ερήμην θα καταστήσει δυνατή την ενίσχυση υφιστάμενων μέσων, όπως το ευρωπαϊκό ένταλμα σύλληψης. Έχει ζωτική σημασία μια απόφαση που εκδίδεται ερήμην ενός προσώπου σε ένα κράτος μέλος να μπορεί να εκτελεστεί σε όλη την Ευρωπαϊκή Ένωση. " απόφαση πλαίσιο θα συνοδεύεται επίσης από την ενίσχυση των δικονομικών δικαιωμάτων των πολιτών. Αυτό περιλαμβάνει τη δυνατότητα εκτέλεσης των αποφάσεων που εκδίδονται ερήμην με παράλληλο σεβασμό του δικαιώματος στην υπεράσπιση. Εντούτοις, η υπό εξέταση απόφαση πλαίσιο δεν αποβλέπει στην τροποποίηση των εθνικών διατάξεων αλλά μάλλον στη βελτίωση της εκτέλεσης των αποφάσεων που εκδίδονται ερήμην.
<P>
Στην έκθεσή σας, κύριε França, υπογραμμίζεται η ανάγκη εναρμόνισης των υφιστάμενων μέσων και διασφάλισης του δικαιώματος στην υπεράσπιση κατά τη διάρκεια της δικαστικής διαδικασίας. " ποικιλομορφία των νομικών συστημάτων πρέπει να γίνει σεβαστή, για παράδειγμα όσον αφορά τον τρόπο κλήτευσης των ενδιαφερομένων. Το Συμβούλιο συμμερίζεται αυτές τις ανησυχίες και το σχέδιο πρότασης επανέρχεται, ως εκ τούτου, στην κοινή συζήτηση σχετικά με την ενίσχυση των θεμελιωδών εγγυήσεων εντός της Ευρωπαϊκής Ένωσης. Γνωρίζω ότι το Κοινοβούλιό σας ενδιαφέρεται πολύ έντονα για αυτό το ζήτημα. Το Συμβούλιο θα εξετάσει τις προτάσεις σας οι οποίες, σε γενικές γραμμές, είναι σύμφωνες με το περιεχόμενο του κειμένου επί του οποίου επιτεύχθηκε πολιτική συμφωνία στο Συμβούλιο. Αυτό ισχύει ειδικότερα όσον αφορά τις προτάσεις σχετικά με την εκπροσώπηση από νομικό σύμβουλο και το δικαίωμα του κατηγορουμένου να δικαστεί εκ νέου. Αυτές οι τροπολογίες συνιστούν αναμφίλεκτα βελτιώσεις της αρχικής πρότασης.
<P>
Κυρία Πρόεδρε, κυρίες και κύριοι, το Συμβούλιο θα μελετήσει πολύ προσεκτικά τις προτάσεις που θα υιοθετηθούν αυτήν την εβδομάδα, και θέλω για μία ακόμη φορά να σας διαβεβαιώσω για την επιθυμία της Προεδρίας να συνεργαστεί με το Κοινοβούλιό σας. Πρέπει να προχωρήσουμε μαζί, και δεν πρόκειται να λησμονήσω ότι είστε οι αντιπρόσωποι των ευρωπαίων πολιτών. Μέσω αυτών των τριών κειμένων, θα σημειωθεί πρόοδος όσον αφορά τη δικαστική συνεργασία σε ποινικά θέματα και υπέρ του κοινού καλού στην Ευρώπη.
<SPEAKER ID="062" NAME="Jacques Barrot">
Αντιπρόεδρος της Επιτροπής. - (FR) Όπως μόλις επισημάνατε, κυρία Dati, βρισκόμαστε σε μια κρίσιμη περίοδο της διαμόρφωσης αυτού του ευρωπαϊκού δικαστικού χώρου, τον οποίο επιθυμούμε ολόψυχα και στον οποίο το Ευρωπαϊκό Κοινοβούλιο συμβάλλει με ζωτικό τρόπο.
<P>
Θέλω να ευχαριστήσω τους τρεις εισηγητές -την κ. Kaufmann, την κ. Weber και τον κ. França- για τις εξαίρετες εκθέσεις τους σχετικά με τις τρεις πρωτοβουλίες. Τα έγγραφα αυτά δείχνουν ότι το Ευρωπαϊκό Κοινοβούλιο υποστηρίζει τις προτάσεις που έχουν υποβάλει τα κράτη μέλη. Χαίρομαι επίσης, κυρία Dati, για την πολύ καρποφόρα συνεδρίαση του Συμβουλίου στις 25 Ιουλίου, η οποία οδήγησε σε πολιτική συμφωνία επί των τριών κειμένων. " Επιτροπή υποστηρίζει αυτές τις τρεις πρωτοβουλίες και έχουμε προσπαθήσει να συμβάλουμε δημιουργικά στο έργο του Συμβουλίου.
<P>
Όσον αφορά τη Eurojust και το Ευρωπαϊκό Δικαστικό Δίκτυο, τα κράτη μέλη, εμπνεόμενα από την ανακοίνωσή μας του Οκτωβρίου του 2007 σχετικά με το θέμα, κατέδειξαν με μεγάλη σαφήνεια την επιθυμία τους για σύγκλιση. Πολλές προτάσεις έχουν συμπεριληφθεί σε αυτές τις δύο πρωτοβουλίες των κρατών μελών: εναρμόνιση των αρμοδιοτήτων των εθνικών μελών της Eurojust, ενίσχυση του ρόλου του σώματος σε περιπτώσεις σύγκρουσης αρμοδιοτήτων, βελτίωση της μεταφοράς των πληροφοριών από τα εθνικά μέλη στη Eurojust, και δυνατότητα ορισμού δικαστών συνδέσμων της Eurojust σε τρίτες χώρες. Πολλές από τις προτεινόμενες τροπολογίες στις εξαιρετικά χρήσιμες εκθέσεις της κ. Kaufmann και της κ. Weber έχουν ήδη ληφθεί υπόψη κατά τη διάρκεια των συζητήσεων του Συμβουλίου. Ως εκ τούτου, η τροπολογία 32 στην απόφαση περί ίδρυσης της Eurojust, που εμφανίζεται στην έκθεση της κ. Weber, έχει ως στόχο τη βελτίωση του επιπέδου προστασίας των δεδομένων σε τρίτες χώρες που συνεργάζονται με τη Eurojust. " συνεργασία αυτή θα αξιολογηθεί όχι μόνο με την ολοκλήρωση της συμφωνίας, αλλά και μετά την έναρξη ισχύος της. " Επιτροπή πρότεινε την εφαρμογή αυτής της ιδέας και το σχέδιο απόφασης τροποποιήθηκε αναλόγως. Δηλώνει ότι η συμφωνία συνεργασίας πρέπει να περιλαμβάνει διατάξεις για την παρακολούθηση της εφαρμογής της, περιλαμβανομένης της εφαρμογής των διατάξεων περί προστασίας των δεδομένων.
<P>
Θα αναφέρω ένα ακόμη παράδειγμα: η τροπολογία 38 στην απόφαση για το "Ευρωπαϊκό Δικαστικό Δίκτυο", όπως ορίζεται στην έκθεση της κ. Kaufmann. Όπως τόνισε η κ. Dati, αυτή η τροπολογία έχει ως στόχο να εξασφαλίσει την υποβολή έκθεσης στο Ευρωπαϊκό Κοινοβούλιο ανά διετία σχετικά με τις δραστηριότητες του Ευρωπαϊκού Δικαστικού Δικτύου. " εν λόγω τροπολογία υποστηρίχθηκε από την Επιτροπή και περιλαμβάνεται στο κείμενο του σχεδίου απόφασης.
<P>
Όπως γνωρίζετε, το Συμβούλιο έχει καταλήξει σε πολιτική συμφωνία όσον αφορά τις πρωτοβουλίες για τη Eurojust και το Δίκτυο. Ευελπιστώ ότι το Συμβούλιο θα εγκρίνει σύντομα και επισήμως αυτά τα μέσα και, πράγμα εξίσου σημαντικό, ότι τα κράτη μέλη θα λάβουν τα απαραίτητα μέτρα για να εφαρμόσουν πλήρως τις αποφάσεις στα εθνικά νομικά τους συστήματα.
<P>
Όσον αφορά την έκθεση França σχετικά με την εκτέλεση των αποφάσεων που εκδίδονται ερήμην, σημειώνω ότι οι περισσότερες από τις τροπολογίες, τουλάχιστον κατά το πνεύμα τους, αν όχι και ως προς τη διατύπωσή τους, περιλαμβάνονται ήδη στο κείμενο που ενέκρινε το Συμβούλιο ΔΕΥ στις 5 και 6 Ιουνίου.
<P>
Αυτές είναι ορισμένες μόνο από τις παρατηρήσεις μου, κυρία Πρόεδρε. Προφανώς, θα παρακολουθήσω με μεγάλη προσοχή το σύνολο των προτάσεων του Κοινοβουλίου. Ωστόσο, είμαι πολύ ευτυχής που αρχίζουμε αυτήν την περίοδο συνόδου με ένα ζήτημα που είναι εξαιρετικά θετικό για το μέλλον του ευρωπαϊκού δικαστικού χώρου.
<SPEAKER ID="063" NAME="Sylvia-Yvonne Kaufmann">
εισηγήτρια. - (DE) Κυρία Πρόεδρε, αν μου επιτρέπετε, θέλω να χρησιμοποιήσω το σύνολο του χρόνου ομιλίας μου τώρα. Χαίρομαι πολύ που είναι παρόντες στο Σώμα σήμερα και η Προεδρεύουσα του Συμβουλίου και ο Αντιπρόεδρος της Ευρωπαϊκής Επιτροπής.
<P>
" αρμόδια κοινοβουλευτική επιτροπή υιοθέτησε την έκθεσή μου σχετικά με το Ευρωπαϊκό Δικαστικό Δίκτυο ομοφώνως. " συνεργασία υπήρξε πολύ εποικοδομητική και θέλω να ευχαριστήσω για αυτό όλους τους εμπλεκόμενους, ιδίως τον κ. Popa, την κ. Gebhardt και την κ. Weber, την εισηγήτρια για το θέμα της Eurojust.
<P>
Το Ευρωπαϊκό Δικαστικό Δίκτυο -ή ΕΔΔ για συντομία- υφίσταται επί 10ετία και έχει αποδείξει την αξία του στην πράξη. Ακόμα και μετά την ίδρυση της Eurojust το 2002, δεν έχει μειωθεί η σημασία του ΕΔΔ. Το ΕΔΔ δεν έχει ως ρόλο τον συντονισμό των ερευνών, αλλά τη διευκόλυνση των απευθείας επαφών, την ορθή εκτέλεση των αιτημάτων αμοιβαίας δικαστικής συνδρομής και την παροχή πληροφοριών. Είναι σημαντικό, επομένως, να παραμείνει άθικτη η αποκεντρωμένη δομή του ΕΔΔ. Αλλαγές πρέπει να γίνουν μόνον όπου είναι αναγκαίο ή όπου τέτοιες αλλαγές προκύπτουν φυσικά από τις συνήθεις πρακτικές που εφαρμόζονται τα τελευταία χρόνια. Ένα παράδειγμα είναι η δημιουργία εθνικών σημείων επαφής, τα οποία διαδραματίζουν συντονιστικό ρόλο εντός των κρατών μελών και είναι αρμόδια για τη διατήρηση των επαφών με τη γραμματεία του ΕΔΔ.
<P>
Μια βασική καινοτομία είναι η καθιέρωση ενός ασφαλούς τηλεπικοινωνιακού δικτύου. Χάρηκα πολύ όταν άκουσα την Προεδρεύουσα του Συμβουλίου να εφιστά επίσης την προσοχή σε αυτό το ζήτημα. Μεταξύ των αρμοδίων αρχών των κρατών μελών ανταλλάσσονται προσωπικά δεδομένα, τα οποία ενδέχεται να περιλαμβάνουν ευαίσθητα στοιχεία όπως δακτυλικά αποτυπώματα στο πλαίσιο εκτέλεσης ενός ευρωπαϊκού εντάλματος σύλληψης. Προκειμένου να εξασφαλιστεί η ασφαλής μεταφορά των δεδομένων σε τέτοιες περιπτώσεις, απαιτείται ένα ασφαλές δίκτυο τηλεπικοινωνιών, καθότι θα ήταν απαράδεκτο να διαβιβάζονται τέτοια στοιχεία μέσω τηλεομοιοτυπίας, παραδείγματος χάρη. Ήδη από το 1998, όταν συστήθηκε το ΕΔΔ, προβλεπόταν ένα ασφαλές τηλεπικοινωνιακό δίκτυο, όμως έχει καταστεί αδύνατο, μέχρι στιγμής, να επιτευχθεί συμφωνία σχετικά με τα επιμέρους χαρακτηριστικά του, προφανώς για λόγους κόστους.
<P>
Στην έκθεση προτείνεται οι ασφαλείς τηλεπικοινωνίες να καθιερωθούν αρχικά μόνο για τα σημεία επαφής. Εντούτοις, δεδομένου ότι στόχος είναι να εξασφαλιστεί, στον μέγιστο δυνατό βαθμό, ότι όλες οι επαφές μεταξύ των αρμοδίων αρχών θα πραγματοποιούνται απευθείας, ένα δεύτερο μέτρο προβλέπει την ένταξη όλων των αρμοδίων για τη δικαστική αρωγή αρχών στο αντίστοιχο κράτος μέλος στο ασφαλές τηλεπικοινωνιακό δίκτυο. Λόγω του ευαίσθητου χαρακτήρα των δεδομένων, στην έκθεση γίνεται αναφορά στις συναφείς διατάξεις περί προστασίας των δεδομένων, και θέλω να υπογραμμίσω για μία ακόμα φορά, σε αυτό το πλαίσιο, πόσο σημαντικό είναι να διαθέτουμε μια ισχυρή απόφαση πλαίσιο σχετικά με την προστασία των προσωπικών δεδομένων στο πλαίσιο του τρίτου πυλώνα. Αυτό πρέπει να ισχύει για την ανταλλαγή δεδομένων μεταξύ των διαφόρων σημείων επαφής των κρατών μελών. Δυστυχώς, το Συμβούλιο δεν έχει ακόμα εγκρίνει μια τέτοια απόφαση πλαίσιο ως γενικό δίκαιο, οπότε έχουν περιληφθεί απευθείας στο ίδιο το νομικό κείμενο βασικές διατάξεις περί προστασίας των δεδομένων.
<P>
" λειτουργικότητα του ΕΔΔ εξαρτάται σε μεγάλο βαθμό από τα σημεία επαφής. Για τον λόγο αυτόν, έχουν καταρτιστεί κατευθυντήριες γραμμές για την επιλογή των σημείων επαφής βάσει ειδικών κριτηρίων. Τα πρόσωπα που λειτουργούν ως σημεία επαφής πρέπει βεβαίως να έχουν καλές γλωσσικές δεξιότητες, τουλάχιστον σε μία άλλη γλώσσα της ΕΕ, και πρέπει να έχουν πείρα στη διεθνή συνεργασία σε ποινικά θέματα, καθώς και να έχουν υπηρετήσει ως δικαστές, δημόσιοι κατήγοροι ή αξιωματούχοι στο δικαστικό σύστημα. Είναι σημαντικό να τηρούνται αυτές οι κατευθυντήριες γραμμές από τα κράτη μέλη και, φυσικά, πρέπει επίσης να διασφαλίζουν τον εξοπλισμό των σημείων επαφής με επαρκείς πόρους.
<P>
Προκειμένου να βελτιωθεί η συνεργασία μεταξύ του ΕΔΔ και της Eurojust και να επιτευχθεί ο καλύτερος συντονισμός των δραστηριοτήτων τους, τα μέλη της Eurojust πρέπει να μπορούν να συμμετέχουν σε συνεδριάσεις του ΕΔΔ κατόπιν πρόσκλησης, και αντιστρόφως. Στην απόφαση περί ίδρυσης της Eurojust αναφέρεται ότι οι δικαστικές αρχές των κρατών μελών -με άλλα λόγια τα σημεία επαφής του ΕΔΔ- πρέπει να ενημερώνουν τη Eurojust για συγκεκριμένες υποθέσεις. " παρούσα απόφαση συμπληρώνει αυτήν την υποχρέωση, έτσι ώστε το ΕΔΔ και η Eurojust να έχουν την υποχρέωση να ενημερώνουν το ένα το άλλο σε αμοιβαία βάση για όλες τις υποθέσεις τις οποίες εκτιμούν ότι είναι ικανότερο να εξετάσει το άλλο όργανο. Με τη χρήση αυτού του ευέλικτου και στηριζόμενου στις πραγματικές ανάγκες κανόνα, στόχος είναι να αποφευχθεί το ενδεχόμενο οι εθνικές αρχές να είναι υποχρεωμένες να παρέχουν υπερβολικά λεπτομερείς πληροφορίες στη Eurojust και να αποφευχθεί επίσης η διοχέτευση υπερβολικού όγκου πληροφοριών στη Eurojust τις οποίες η εν λόγω αρχή απλούστατα δεν θα μπορεί να διαχειριστεί.
<P>
Τέλος, όσον αφορά την υποβολή εκθέσεων σχετικά με τη διοίκηση και τις δραστηριότητες του Δικτύου, αυτό το έργο πρέπει να το αναλάβει το ίδιο το ΕΔΔ, όχι μόνο ως προς την υποβολή εκθέσεων στο Συμβούλιο και την Επιτροπή αλλά και ως προς την υποβολή τους στο Κοινοβούλιο. Χαίρομαι δε που η συγκεκριμένη προσέγγιση υποστηρίζεται ρητώς από την Επιτροπή.
<P>
Με την παρούσα απόφαση, το Ευρωπαϊκό Δικαστικό Δίκτυο θα προσαρμοστεί στις εξελίξεις των τελευταίων ετών, και η σχέση του με τη Eurojust θα καθοριστεί με πιο συγκεκριμένο τρόπο. Κατά συνέπεια, το Ευρωπαϊκό Δικαστικό Δίκτυο θα είναι σε θέση να εκπληρώνει καλύτερα την αποστολή του στον τομέα της δικαστικής συνεργασίας σε ποινικά θέματα, ιδίως σε περίπτωση που τεθεί σε ισχύ η Συνθήκη της Λισαβόνας, με τη συνακόλουθη κοινοτικοποίηση της δικαστικής συνεργασίας σε ποινικά θέματα.
<SPEAKER ID="064" NAME="Renate Weber">
εισηγήτρια. - (EN) Κυρία Πρόεδρε, η προσέγγιση της Ευρωπαϊκής Ένωσης ως χώρου ελευθερίας, ασφάλειας και δικαιοσύνης δεν θα ήταν παρά ένας αξιόλογος στόχος χωρίς τη συμμετοχή των υφιστάμενων ευρωπαϊκών οργάνων, οι ικανότητες παρέμβασης και αντίδρασης των οποίων για την καταπολέμηση του διασυνοριακού εγκλήματος πρέπει να ενισχυθούν.
<P>
Θέλω να ευχαριστήσω τους σκιώδεις εισηγητές, με τους οποίους συνεργάστηκα πολύ καλά σχετικά με όλες σχεδόν τις πτυχές αυτής της έκθεσης, καθώς και τον πρόεδρο της Eurojust και την ομάδα του για την ειλικρίνειά τους κατά τη διάρκεια αυτής της διαδικασίας.
<P>
Κατά την κατάρτιση αυτής της έκθεσης, άκουσα πολλούς συναδέλφους να ζητούν την καθιέρωση του θεσμού ενός ευρωπαίου εισαγγελέα. Ως προς το θέμα αυτό, τάσσομαι περισσότερο υπέρ της εναρμόνισης και της καθιέρωσης ενός ευρωπαϊκού δικαστικού συστήματος παρά υπέρ της ενίσχυσης της συνεργασίας. Εντούτοις, για διάφορους λόγους απέχουμε, προς το παρόν, αρκετά από έναν τέτοιο στόχο: καταρχάς, επειδή δεν υπάρχει ευρωπαϊκή νομοθεσία για τον χειρισμό του θέματος της αρμοδιότητας σε υποθέσεις που υπάγονται στο πεδίο αρμοδιότητας της Eurojust· δεύτερον, λόγω της απροθυμίας των κρατών μελών να μεταφέρουν ακόμη και μέρος των ελεγκτικών τους αρμοδιοτήτων σε έναν ευρωπαϊκό οργανισμό. Ένα χαρακτηριστικό παράδειγμα είναι το κείμενο σχετικά με τη δυνατότητα συμμετοχής των εθνικών μελών της Eurojust σε κοινές ομάδες έρευνας.
<P>
Είναι παράδοξο το γεγονός ότι, ενώ οι βουλευτές του Ευρωπαϊκού Κοινοβουλίου είναι διατεθειμένοι να αντιμετωπίσουν πραγματικά το σοβαρό διασυνοριακό έγκλημα -μεταξύ άλλων, με τη χορήγηση περισσότερων αρμοδιοτήτων στη Eurojust, ενώ το σημαντικότερο μέλημά μας είναι ο σεβασμός των ανθρωπίνων δικαιωμάτων- τα κράτη μέλη άλλα δηλώνουν και άλλα νομοθετούν. Είναι δύσκολο να εξηγήσουμε στους ευρωπαίους πολίτες πώς είναι δυνατόν να καθιερώσουμε έναν χώρο ελευθερίας, ασφάλειας και δικαιοσύνης αν τα κράτη μέλη δεν εμπιστεύονται επαρκώς τα ίδια τα ευρωπαϊκά μας όργανα.
<P>
Ως βουλευτές του ΕΚ, κατανοούμε και συμφωνούμε με το γεγονός ότι η Eurojust πρέπει να λειτουργεί 24 ώρες την ημέρα, επτά ημέρες την εβδομάδα. " Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων έχει επίσης συμφωνήσει ως προς το ότι, για να είναι αποδοτική η Eurojust, επιβάλλεται τα εθνικά μέλη της να έχουν τις ίδιες δικαστικές αρμοδιότητες που απολαμβάνουν στις χώρες τους. Ψήφισε επίσης υπέρ της ενίσχυσης των σχέσεων με τη Europol και το Ευρωπαϊκό Δικαστικό Δίκτυο, και της δημιουργίας συνδέσμων με άλλα ευρωπαϊκά και διεθνή όργανα, όπως η Frontex, η INTERPOL και ο Παγκόσμιος Οργανισμός Τελωνείων.
<P>
Εκείνο που επιδιώκουμε ως μέλη του Ευρωπαϊκού Κοινοβουλίου -και η έκθεση αντικατοπτρίζει τη συγκεκριμένη προσέγγιση- είναι η ορθή εξισορρόπηση των αρμοδιοτήτων της Eurojust και των εθνικών μελών της, αφενός, και των δικαιωμάτων του εναγόμενου, αφετέρου. Γι' αυτό αρκετές από τις τροπολογίες που έχω καταθέσει έχουν ως στόχο την αύξηση του επιπέδου προστασίας των δικονομικών δικαιωμάτων, όπως το δικαίωμα στην υπεράσπιση, το δικαίωμα σε δίκαιη δίκη, το δικαίωμα ενημέρωσης και το δικαίωμα δικαστικής προσφυγής. Συγχρόνως, αν και γνωρίζουμε το ισχυρό σύστημα προστασίας δεδομένων που έχει δημιουργήσει ο οργανισμός, αρκετές τροπολογίες συνεισφέρουν πρόσθετα μέτρα προφύλαξης.
<P>
Εντούτοις, εξακολουθεί να υπάρχει μια σημαντική ανησυχία σχετικά με τα δεδομένα που διαβιβάζονται σε τρίτες χώρες και διεθνείς οργανισμούς, επειδή η αλήθεια είναι ότι δεν γνωρίζουμε, στην πραγματικότητα, πώς θα χρησιμοποιηθούν αυτά τα δεδομένα. Επομένως, για να βεβαιωθούμε ότι τηρούνται τα ευρωπαϊκά μας πρότυπα, προτείνω την κατάρτιση ενός μηχανισμού αξιολόγησης. Θέλω δε να ευχαριστήσω τον Επίτροπο Barrot επειδή έθιξε αυτό το θέμα.
<P>
Τέλος, με απασχολεί ο ρόλος που πρέπει να διαδραματίσει το Ευρωπαϊκό Κοινοβούλιο όσον αφορά τη Eurojust. Το γεγονός ότι αγνοούμε ακόμη τη μελλοντική τύχη της Συνθήκης της Λισαβόνας, εντείνει ακόμη περισσότερο τις ανησυχίες μας. Παρόλα αυτά, δεν υπάρχει τίποτα στο ισχύον κοινοτικό δίκαιο το οποίο να εμποδίζει το Κοινοβούλιο να διαδραματίσει ενεργό ρόλο στην εποπτεία των δραστηριοτήτων της Eurojust. Είναι αποκλειστικά θέμα πολιτικής βούλησης, και ελπίζω ειλικρινά ότι θα επιτραπεί στο Σώμα να επιτελέσει το έργο του.
<SPEAKER ID="065" NAME="Armando França">
εισηγητής. - (PT) Κυρία Πρόεδρε, κυρία Dati, κύριε Επίτροπε, κυρίες και κύριοι, η διαδικασία της ευρωπαϊκής ολοκλήρωσης αφορούσε αρχικά την κοινοτικοποίηση του οικονομικού χώρου. Εντούτοις, βαθμιαία, η Κοινότητα, αυτή η μέθοδος την οποία εξιδανίκευσαν ο Jean Monnet και οι θεμελιωτές της, έχει προωθηθεί και σε άλλους τομείς με σκοπό την εξεύρεση κοινών λύσεων σε κοινά προβλήματα.
<P>
Δεν έχουμε φτάσει ακόμα στο τέρμα αυτής της μακράς και δύσκολης διαδρομής, όμως πρέπει να συνεχίσουμε να πραγματοποιούμε σταθερά και αποφασιστικά βήματα. Ένας από τους τομείς που προκαλεί σε όλους μας σύνθετα και δύσκολα προβλήματα εντός της Ευρωπαϊκής Ένωσης, η οποία έχει διευρυνθεί και περιλαμβάνει πλέον 27 κράτη μέλη, στα οποία ζουν σχεδόν 500 εκατομμύρια κάτοικοι, είναι η δικαιοσύνη. " δικαιοσύνη είναι ένας από τους στυλοβάτες της δημοκρατίας και ένα από τα μέσα στην υπηρεσία της ελευθερίας. " δημοκρατία και η ελευθερία είναι δύο από τις θεμελιώδεις αξίες της ΕΕ. Κατά συνέπεια, λόγω των προκλήσεων που δημιουργεί η ίδια η διαδικασία της ευρωπαϊκής ολοκλήρωσης και λόγω των νέων προβλημάτων της σύγχρονης ζωής, η δικαιοσύνη έχει αποκτήσει πλέον, κατά τη γνώμη μου, κρίσιμη σημασία. Απαιτεί ιδιαίτερη προσοχή από τα κοινοτικά όργανα τα οποία έχουν την αρμοδιότητα να νομοθετούν, να λαμβάνουν αποφάσεις και να σχεδιάζουν πολιτικές κατευθυντήριες γραμμές σε αυτόν τον τομέα. Οι αποφάσεις που εκδίδονται χωρίς να είναι παρόντες οι εναγόμενοι σε ποινικές δίκες, γνωστές ως αποφάσεις που εκδίδονται ερήμην, έχουν διαφορετικές δικονομικές λύσεις οι οποίες ποικίλλουν σημαντικά μεταξύ των κρατών μελών.
<P>
" κατάσταση είναι σοβαρή, δεδομένου ότι αυτές οι διαφορετικές δικονομικές λύσεις αποτελούν μόνιμο εμπόδιο στην εκτέλεση σε ένα κράτος μέλος των ποινικών αποφάσεων που έχουν εκδοθεί σε άλλο κράτος μέλος. Αυτή η κατάσταση εμποδίζει, ή ακόμα και αποτρέπει, την εφαρμογή της αρχής της αμοιβαίας αναγνώρισης και ενθαρρύνει την αύξηση της εγκληματικότητας και της ανασφάλειας στο εσωτερικό της Ένωσης.
<P>
Χαιρετίζουμε, λοιπόν, τη νομοθετική πρωτοβουλία της Σλοβενίας, της Γαλλίας, της Τσεχικής Δημοκρατίας, της Σουηδίας, της Σλοβακίας, του "νωμένου Βασιλείου και της Γερμανίας, στη μορφή με την οποία έγινε δεκτή και επιδοκιμάστηκε από το Συμβούλιο. Κύριος στόχος της είναι ο καθορισμός δικονομικών κανόνων για την κλήτευση των ενδιαφερομένων, την επανεκδίκαση υποθέσεων ή την ενδεδειγμένη νομική εκπροσώπηση και υποβολή εφέσεων. Οι κανόνες αυτοί θα καταστήσουν ταχύτερες και αποδοτικότερες τις ποινικές δικαστικές διαδικασίες. Θα ενισχύσουν επίσης την αποτελεσματικότητα της αρχής της αμοιβαίας αναγνώρισης, ιδίως όσον αφορά το ευρωπαϊκό ένταλμα σύλληψης και τις διαδικασίες παράδοσης μεταξύ των κρατών μελών, καθώς και την εφαρμογή της αρχής της αμοιβαίας αναγνώρισης επί χρηματικών ποινών, αποφάσεων δήμευσης και ποινικών δικαστικών αποφάσεων οι οποίες επιβάλλουν ποινές στερητικές της ελευθερίας ή μέτρα ασφαλείας στερητικά της ελευθερίας, για τον σκοπό της εκτέλεσής τους στην Ευρωπαϊκή Ένωση. " αναγνώριση και εποπτεία ποινών με αναστολή, εναλλακτικών κυρώσεων και υπό όρους καταδίκης πρέπει επίσης να συμπεριληφθούν.
<P>
" έκθεση την οποία παρουσιάζω στο Κοινοβούλιο σήμερα περιλαμβάνει συνεισφορές από μεγάλο αριθμό μελών της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Διάφορες τροπολογίες έχουν προταθεί από εμένα ή από άλλους συναδέλφους, με συνέπεια να υπάρχουν πολυάριθμες συμβιβαστικές τροπολογίες και σταθερή συναίνεση μεταξύ των μελών των Ομάδων ΕΣΚ, ΕΛΚ, ALDE, ΠΡΣ/ΕΕΣ και ΕΕΕ· ως εκ τούτου, μόνο δύο ψήφοι τάχθηκαν κατά αυτής της έκθεσης.
<P>
Κυρία Πρόεδρε, κυρίες και κύριοι, η έκθεση αυτή περιλαμβάνει, επομένως, ορισμένες τροπολογίες επί της πρότασης απόφασης πλαισίου του Συμβουλίου οι οποίες, κατά τη γνώμη μας, την εμπλουτίζουν από τεχνική άποψη και την καθιστούν πιο ρωμαλέα πολιτικά, ιδίως όσον αφορά τις διαδικασίες κλήτευσης των εναγομένων και τη διασφάλιση των δικαιωμάτων υπεράσπισής τους, τη δυνατότητα εκπροσώπησης του εναγομένου, απουσία του ιδίου, από νομικό σύμβουλο που διορίζεται και πληρώνεται από το κράτος και επίσης τη δυνατότητα επανεκδίκασης ή κατάλληλης έφεσης, σύμφωνα με την εθνική νομοθεσία, την οποία πρέπει να μπορεί να ζητήσει ο κατηγορούμενος που έχει ήδη δικαστεί ερήμην.
<P>
Τέλος, οφείλω να υπογραμμίσω και να εκφράσω τις ευχαριστίες μου για την κατανόηση και τη συναίνεση των πολιτικών ομάδων, ενώ εύχομαι, και επιθυμώ, η τελική έκβαση της ψηφοφορίας να συνάδει τουλάχιστον με την ευρεία συναίνεση που έχει επιτευχθεί.
<SPEAKER ID="066" NAME="Neena Gill">
συντάκτρια γνωμοδότησης της Επιτροπής Νομικών Θεμάτων. - (EN) Κυρία Πρόεδρε, χαιρετίζω αυτές τις εκθέσεις, ιδίως αυτήν που αφορά τις αποφάσεις που εκδίδονται ερήμην, διότι θα διευκολύνει και θα απλουστεύσει τις διαδικασίες για όσους χρειάζεται να υπερασπιστούν τους εαυτούς τους ή να κινήσουν δικαστική διαδικασία όταν ο ένας εκ των διαδίκων αδυνατεί να παραστεί στη δίκη. Οι διαφορές προσέγγισης μεταξύ των διαφόρων κρατών της Ένωσης έχουν δημιουργήσει έναν βαθμό αβεβαιότητας και έχουν υπονομεύσει την αμοιβαία εμπιστοσύνη στα δικαστικά συστήματα των επιμέρους κρατών.
<P>
Χαιρετίζω, λοιπόν, τη δήλωση της υπουργού σύμφωνα με την οποία το Συμβούλιο θα προσπαθήσει να διασφαλίσει την εναρμόνιση αυτής της διαδικασίας σε όλα τα κράτη μέλη, καθότι μέχρι στιγμής ορισμένα κράτη μέλη δεν καταβάλλουν όλες τις αναγκαίες προσπάθειες ώστε να έρθουν σε επαφή με τους εναγόμενους. Φρονώ ότι το δικαστικό σύστημα πρέπει να είναι υποχρεωμένο, σε κάθε κράτος, να διασφαλίζει ότι οι εναγόμενοι κατανοούν τις συνέπειες των όποιων αποφάσεων λαμβάνονται ερήμην τους, και ότι εξασφαλίζεται η προστασία των συναφών θεμελιωδών τους δικαιωμάτων.
<P>
Καλώ επίσης το Συμβούλιο να διασφαλίσει ότι όλα τα κράτη μέλη θα διαθέτουν ένα σύστημα στο πλαίσιο του οποίου οι εναγόμενοι θα μπορούν να εκπροσωπηθούν νομικά ανεξαρτήτως της χώρας στην οποία διαμένουν.
<P>
Τέλος, τα συγχαρητήριά μου σε όλους τους εισηγητές για την προσπάθειά τους να απλουστεύσουν ένα περίπλοκο σύνολο νομικών διαδικασιών και προτάσεων, οι οποίες πιστεύω ότι θα δώσουν υπόσταση στο ευρωπαϊκό ένταλμα σύλληψης.
<SPEAKER ID="067" NAME="Nicolae Vlad Popa">
εξ ονόματος της Ομάδας PPE-DE. - (RO) Τα διασυνοριακά εγκλήματα έχουν αυξηθεί και το δικαστικό σύστημα πρέπει να προσαρμοστεί στη νέα κατάσταση.
<P>
Έχω, άλλωστε, διαπιστώσει την ανάγκη εναρμόνισης της νομοθεσίας μεταξύ των κρατών μελών και ειδικότερα, κατά τη διάρκεια αυτής της περιόδου, την ανάγκη ταχείας και αποδοτικής ενημέρωσης των αρμοδίων αρχών των κρατών μελών.
<P>
Αυτή η έκθεση αποτελεί προφανώς βήμα προόδου για την αντιμετώπιση αυτής της πρόκλησης ενώπιον της οποίας βρίσκονται οι ευρωπαίοι πολίτες και τα ευρωπαϊκά όργανα. Ο εκσυγχρονισμός του Ευρωπαϊκού Δικαστικού Δικτύου θα προσφέρει επαρκείς λύσεις στο φαινόμενο του διασυνοριακού εγκλήματος. " έκθεση, η οποία ψηφίστηκε ομοφώνως στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, καθιστά το Ευρωπαϊκό Δικαστικό Δίκτυο πιο αποδοτικό και ικανό να παρέχει τις αναγκαίες πληροφορίες ανά πάσα στιγμή και από οποιοδήποτε σημείο των κρατών μελών.
<P>
Ωφελημένοι από αυτόν τον εκσυγχρονισμό θα είναι οι ευρωπαίοι πολίτες, οι οποίοι θα διαπιστώσουν ότι τα εθνικά δικαστικά όργανα διαθέτουν τα αναγκαία μέσα ταχείας ανταπόκρισης, μέσω ενός σύγχρονου και ασφαλούς δικτύου τηλεπικοινωνιών.
<P>
Τόσο η Eurojust όσο και τα δικαστικά συστήματα των κρατών μελών θα μπορούν να στηριχθούν στο σύστημα του Ευρωπαϊκού Δικαστικού Δικτύου και κανείς δεν θα μπορεί πλέον να προβάλλει δικαιολογίες για την έλλειψη των αναγκαίων πληροφοριών. Ως σκιώδης εισηγητής για λογαριασμό του Ευρωπαϊκού Λαϊκού Κόμματος, ευχαριστώ την εισηγήτρια κ. Silvia-Yvonne Kaufmann για το έργο της και για τον τρόπο με τον οποίο μπορέσαμε να καταλήξουμε σε συμβιβαστικές λύσεις.
<SPEAKER ID="068" NAME="Evelyne Gebhardt">
εξ ονόματος της Ομάδας PSE. - (DE) Κυρία Πρόεδρε, κυρία υπουργέ, κύριε Επίτροπε, χαίρομαι που μας δίνεται σήμερα η ευκαιρία να συζητήσουμε μια τόσο σημαντική δέσμη μέτρων, και είμαι απολύτως σίγουρη ότι αύριο θα υπερψηφίσουμε τις υπό εξέταση εκθέσεις με πολύ μεγάλη πλειοψηφία. Θέλω ιδιαίτερα να ευχαριστήσω τις δύο εισηγήτριες με τις οποίες συνεργάστηκα ως σκιώδης εισηγήτρια, την κ. Kaufmann και την κ. Weber, για την πολύ καλή συνεργασία τους, καθώς αυτό αποτελούσε αναγκαία προϋπόθεση για να μπορέσουμε να κάνουμε τόσο καλή δουλειά.
<P>
" καλή δουλειά είναι αναγκαία σε αυτόν τον τομέα και χαίρομαι επίσης πολύ διότι, όσον αφορά το Ευρωπαϊκό Δικαστικό Δίκτυο (ΕΔΔ), το αποτέλεσμα που έχει επιτευχθεί μας επιτρέπει να προωθήσουμε περαιτέρω το έργο που έχει ήδη συντελεστεί. " καλή συνεργασία μεταξύ των δικηγόρων, των δικαστών και των αρμόδιων αρχών στα κράτη μέλη είναι επιβεβλημένη αν θέλουμε πραγματικά να εγγυηθούμε το κράτος δικαίου και τη δικαιοσύνη προς όφελος των πολιτών μας, και αυτό, σε τελευταία ανάλυση, επιδιώκουμε με τις ενέργειές μας.
<P>
Είμαι ιδιαίτερα ικανοποιημένη, στο πλαίσιο αυτό, για το γεγονός ότι θεμελιώνουμε επιτέλους τη συνεργασία μεταξύ του ΕΔΔ και της Eurojust σε επίσημη βάση και εξασφαλίζουμε συνδέσμους οι οποίοι δεν μπορεί παρά να είναι παραγωγικοί και τους οποίους δεν μπορούμε παρά να επικροτήσουμε. Ωστόσο, όταν ανταλλάσσονται αυξημένοι όγκοι δεδομένων, η προστασία των δεδομένων καθίσταται φυσικά όλο και πιο σημαντική, και αυτό ισχύει εξίσου για την ασφάλεια των τηλεπικοινωνιών και την ανταλλαγή των συναφών δεδομένων. Είμαι, λοιπόν, πολύ ευτυχής που το Κοινοβούλιο, η Επιτροπή και το Συμβούλιο συμφωνούν προφανώς επί του θέματος, και αυτό είναι επίσης κάτι που δεν μπορώ παρά να επικροτήσω.
<P>
Με μεγάλη ικανοποίηση δηλώνω επίσης ότι θα εξασφαλίσουμε μεγάλη πλειοψηφία υπέρ της έγκρισης και των τριών εκθέσεων αύριο, καθότι η επέκταση την οποία έχουμε προτείνει -και που ελπίζω θα έχει την έγκριση της Επιτροπής και του Συμβουλίου- η προσθήκη του Ευρωπαϊκού Κοινοβουλίου για την οποία οφείλουμε ευχαριστίες στην κ. Weber, ότι δηλαδή η σεξουαλική εκμετάλλευση παιδιών ή η παιδική πορνογραφία πρέπει τώρα να περιληφθεί επίσης ως αδίκημα, κάτι που δεν ίσχυε προηγουμένως, είναι, κατά την άποψή μου, ένα πολύ σημαντικό ζήτημα για την κοινωνία μας, το οποίο θέλω να τονίσω ιδιαίτερα.
<P>
Ένα ιδιαίτερα σημαντικό ζήτημα για τη Σοσιαλιστική Ομάδα σε αυτό το πλαίσιο -στο οποίο, επιπλέον, έχει δοθεί λύση- είναι να εξασφαλιστεί ότι, σε αυτόν τον τομέα, τα μέτρα που λαμβάνονται δεν αφορούν μόνο το οργανωμένο έγκλημα αλλά και το σοβαρό έγκλημα. Θεωρώ ότι είναι σημαντικό να μην χρειάζεται να προσκομίσουμε στοιχεία, εκ των προτέρων, ότι υπάρχει οργανωμένο έγκλημα, αλλά, μέσω της ανταλλαγής πληροφοριών, να μπορούμε να καταδείξουμε ότι σε κάποιο σημείο ενδέχεται να αναπτύσσονται δραστηριότητες οργανωμένου εγκλήματος. Δεν μπορεί να συνιστά βασική προϋπόθεση. Νομίζω ότι υπήρξε κάποια παρανόηση επ' αυτού μεταξύ των πολιτικών ομάδων, και θέλησα να προσπαθήσω να ξεκαθαρίσω τα πράγματα. Εύχομαι, και έχω την πεποίθηση, ότι θα μπορέσουμε να προχωρήσουμε με θετικό τρόπο, και αυτό είναι κάτι που επικροτώ ενθέρμως.
<SPEAKER ID="069" NAME="Sarah Ludford">
εξ ονόματος της Ομάδας ALDE. - (EN) Κυρία Πρόεδρε, όταν στη συνάντηση των πρωθυπουργών μας σχεδόν πριν από μία δεκαετία στο Τάμπερε καθορίστηκαν οι βασικές κατευθυντήριες γραμμές για την κοινοτική πολιτική στον τομέα της ποινικής δικαιοσύνης, τονίστηκε πολύ σωστά ότι οι ευρωπαίοι πολίτες έχουν δικαίωμα να αναμένουν ότι η Ένωση θα εξασφαλίσει ότι οι εγκληματίες δεν θα μπορούν να κρυφτούν πουθενά. Γι' αυτό οι ευρωπαίοι Φιλελεύθεροι Δημοκράτες έχουν υποστηρίξει με συνέπεια μέτρα όπως το ευρωπαϊκό ένταλμα σύλληψης, αντίθετα με τους βρετανούς Συντηρητικούς, οι οποίοι φλυαρούν περί νόμου και τάξης, όμως αντιτίθενται στα κοινοτικά μέσα συνεργασίας.
<P>
Τα μέτρα αυτά εξηγούν επίσης τους λόγους ενίσχυσης της δυνατότητας των εθνικών εισαγγελέων να συνεργάζονται στο πλαίσιο της Eurojust για την προσαγωγή σημαντικών εγκληματιών στη δικαιοσύνη. Είναι εύλογο να εξασφαλιστεί η διαθεσιμότητά τους είκοσι τέσσερις ώρες το εικοσιτετράωρο και να τους δοθούν περισσότερες αρμοδιότητες για την εφαρμογή στην πράξη των αποφάσεών τους, όπως η έκδοση ενταλμάτων έρευνας και σύλληψης στα κράτη μέλη τους και η πρόσβαση στις εθνικές τους βάσεις δεδομένων όσον αφορά τα ποινικά αδικήματα.
<P>
Ασφαλώς, υπάρχουν επίσης περιθώρια περαιτέρω αποσαφήνισης και βελτίωσης των κανόνων σχετικά με το πότε πρέπει να αναγνωρίζονται οι αποφάσεις που εκδίδονται ερήμην, χωρίς την παρουσία των εναγομένων, όμως αυτό δεν πρέπει να οδηγήσει σε οκνηρία και στην καταβολή ανεπαρκών προσπαθειών ειδοποίησης των εναγομένων. Δεν θα ήθελα να αντιγράψουν όλα τα κράτη μέλη το ανησυχητικό ιταλικό παράδειγμα ως προς τον όγκο των υποθέσεων που εκδικάζονται ερήμην.
<P>
Όταν απηύθυνα σχετικό ερώτημα πριν από λίγους μήνες στην Επιτροπή, μου τονίστηκε ότι η πρωτοβουλία ήταν ισορροπημένη, καθώς ενισχύει τα θεμελιώδη δικαιώματα των πολιτών, ενώ ενδυναμώνει επίσης την αρχή της αμοιβαίας αναγνώρισης. Ωστόσο, οργανώσεις όπως η Ένωση Ευρωπαίων Ποινικολόγων, το Συμβούλιο των Δικηγορικών Συλλόγων της Ευρωπαϊκής Ένωσης και η οργάνωση "Fair Trials International" έχουν όλες εκφράσει ανησυχίες λόγω των ανεπαρκών διασφαλίσεων υπέρ των εναγομένων.
<P>
" εκπρόσωπος της Προεδρίας τόνισε και υποσχέθηκε ότι το Συμβούλιο θα εξετάσει τις τροπολογίες του Κοινοβουλίου με προσοχή. Είμαι βέβαιη ότι έχει καλές προθέσεις, όμως η απάντησή μου είναι η εξής: σπουδαίο πράγμα. Οι άμεσα εκλεγμένοι βουλευτές του ΕΚ περιθωριοποιούνται κατά τη λήψη αποφάσεων σχετικά με το κοινοτικό δίκαιο όσον αφορά τη διασυνοριακή δικαιοσύνη. Μέχρις ότου τεθεί σε ισχύ η Συνθήκη της Λισαβόνας, οι νόμοι αυτοί αποφασίζονται εν πολλοίς από δημοσίους υπαλλήλους των κρατών μελών, και αυτό εξηγεί σε μεγάλο βαθμό γιατί δεν τηρήθηκε το δεύτερο σκέλος της από δεκαετίας συμφωνίας, η οποία υποσχόταν τη βελτίωση των προτύπων απονομής της δικαιοσύνης στα κράτη μέλη, όπως η εφαρμογή ορθών κανόνων προστασίας των δεδομένων και η ενίσχυση των δικαιωμάτων των κατηγορουμένων, όπως η νομική αρωγή, η μετάφραση και η καταβολή εγγύησης. Εάν δεν στραφούμε από μια τεχνοκρατική σε μια δημοκρατική πολιτική δικαιοσύνης στην ΕΕ, η οποία θα ισορροπεί πραγματικά μεταξύ της σύλληψης των εγκληματιών και της διασφάλισης δίκαιων δικών, η υποστήριξη των μέτρων τα οποία συζητούμε σήμερα πρέπει να είναι επιφυλακτική.
<SPEAKER ID="070" NAME="Kathalijne Maria Buitenweg">
εξ ονόματος της Ομάδας Verts/ALE. - (NL) Κυρία Πρόεδρε, γνωρίζω ότι δεν θα μπορούσα ποτέ να κατηγορηθώ ότι συντάσσομαι τους Τόρηδες, όμως ψήφισα και εγώ κατά του ευρωπαϊκού εντάλματος σύλληψης. " στάση μου αυτή δεν σημαίνει ότι τάσσομαι κατά των εκδόσεων, κατά της παράδοσης υπόπτων από χώρα σε χώρα. Απεναντίας, είμαι ένθερμη υποστηρίκτρια αυτής της πρακτικής. Το πρόβλημά μου αρχικά ήταν πως θεώρησα ότι δεν είχαμε θεσπίσει ικανοποιητικές διατάξεις σχετικά με τα δικαιώματα των υπόπτων και ότι έπρεπε να το είχαμε πράξει συγχρόνως. Δεν είχαν ρυθμιστεί επαρκώς τα δικονομικά δικαιώματα των κατηγορουμένων. Παρά τις προσπάθειες που καταβλήθηκαν σε αυτόν τον τομέα και τις εξαιρετικές προτάσεις που συζητούμε εδώ σήμερα, τις οποίες επίσης υποστηρίζω, γεγονός παραμένει ότι ακόμα δεν έχουμε επιτύχει την έγκριση της πρότασης η οποία βρίσκεται υπό διαπραγμάτευση επί σειρά ετών και η οποία είναι κρίσιμη πτυχή της προσπάθειας οικοδόμησης εμπιστοσύνης μεταξύ των κρατών μελών και, ως εκ τούτου, διευκόλυνσης των διαδικασιών έκδοσης.
<P>
Θέλω πολύ να ακούσω την άποψη της υπουργού Dati σχετικά με το αν θεωρεί και η ίδια ότι η εν λόγω πρόταση είναι πολύ κρίσιμη για την ευρωπαϊκή μας συνεργασία, σε ποια σημεία υπάρχουν ακόμα ενστάσεις στο Συμβούλιο και αν υπάρχει η δυνατότητα, κατά τη διάρκεια αυτής της δυναμικής γαλλικής Προεδρίας, να συντελεστεί οποιαδήποτε πρόοδος σε αυτό το ζήτημα που άπτεται των δικαιωμάτων των κατηγορουμένων. " αλήθεια είναι ότι το θέμα αυτό έχει πραγματικά ζωτική σημασία για τη διευκόλυνση των διαδικασιών έκδοσης.
<P>
Όσον αφορά τις αποφάσεις που λαμβάνονται ερήμην, είναι θετικό το γεγονός ότι οι απαιτήσεις με την παρούσα τους διατύπωση τίθενται σε ισχύ για τις εκδόσεις. Το ερώτημα που πρέπει να τεθεί είναι το εξής: είναι επαρκείς; Θα μπορούσε να συμπεράνει κανείς από την πολιτική συμφωνία στους κόλπους του Συμβουλίου ότι πρέπει να εξασφαλίζεται το δικαίωμά του σε επανεκδίκαση ή ότι η δυνατότητα έφεσης είναι επαρκής. Μπορεί η υπουργός Dati να με διαβεβαιώσει ότι έχουν όλοι δικαίωμα επανεκδίκασης; Σε τελευταία ανάλυση, η έφεση δεν εξασφαλίζει στον κατηγορούμενο όλες τις ευκαιρίες και όλες τις επιλογές που του προσφέρει η εκ νέου εκδίκαση της υπόθεσής του. Θέλω, λοιπόν, να ακούσω πραγματικά κατά πόσον οι πολίτες θα έχουν όντως δικαίωμα εντελώς νέας δίκης και όχι απλώς έφεσης.
<P>
Όσον αφορά, τώρα, την τελευταία μου επισήμανση, η οποία θα προσπαθήσω να είναι σύντομη: ακούμε να γίνεται πολύς λόγος σχετικά με το τι απαιτείται προκειμένου να διευκολυνθεί το έργο των διωκτικών αρχών. Ακούμε ελάχιστα -ή ανακόλουθα- πράγματα σχετικά με το ποια είναι η κατάσταση όσον αφορά τα κενά στον τομέα της υπεράσπισης, κενά τα οποία οφείλονται ακριβώς στην ευρωπαϊκή συνεργασία. Ευελπιστώ ότι θα προχωρήσουμε στη δημιουργία μιας εξεταστικής επιτροπής για τα δικαιώματα σε ευρωπαϊκό επίπεδο, μιας επιτροπής για τη διαμεσολάβηση, έτσι ώστε να μπορέσουμε να διαπιστώσουμε ποια κενά υπάρχουν στον τομέα της υπεράσπισης, και να αναζητήσουμε από κοινού λύσεις.
<SPEAKER ID="071" NAME="Gerard Batten">
εξ ονόματος της Ομάδας IND/DEM. - (EN) Κυρία Πρόεδρε, επιτρέψτε μου να περιγράψω ένα συγκεκριμένο παράδειγμα των καταστάσεων στις οποίες οδηγεί η ύπαρξη ενός προκρούστειου ολοκληρωμένου ευρωπαϊκού δικαστικού συστήματος.
<P>
Ένας 19χρονος που ζει στο Λονδίνο, ο Andrew Symeou, βρίσκεται αντιμέτωπος με την προοπτική έκδοσής του στην Ελλάδα με την κατηγορία της ανθρωποκτονίας. Ο κ. Symeou υποστηρίζει ότι δεν έχει καμία σχέση με το εν λόγω έγκλημα. Τα εις βάρος του στοιχεία είναι ύποπτα, καθώς στηρίζονται σε μια επισφαλή αναγνώριση και σε δηλώσεις τις οποίες, σύμφωνα με καταγγελίες, η ελληνική αστυνομία απέσπασε από τους φίλους του μετά από ξυλοδαρμό.
<P>
Τα στοιχεία αυτά πρέπει να εξεταστούν από βρετανικό δικαστήριο, προτού συμφωνήσει στην έκδοσή του. Εντούτοις, με βάση το ευρωπαϊκό ένταλμα σύλληψης, τα βρετανικά δικαστήρια δεν έχουν πλέον το δικαίωμα να εξετάζουν αποδεικτικά εκ πρώτης όψεως στοιχεία προκειμένου να διακριβωθεί αν η έκδοση είναι δικαιολογημένη, και αδυνατούν πλήρως να την αποτρέψουν.
<P>
Το ευρωπαϊκό ένταλμα σύλληψης σημαίνει ότι οι βρετανοί πολίτες έχουν χάσει στην πράξη τη βασική προστασία του νόμου κατά της αυθαίρετης σύλληψης και κράτησης όπως κατοχυρώθηκε από τη Magna Carta. Αυτό δεν εξασφαλίζει τη δικαιοσύνη υπέρ του θύματος ή του κατηγορουμένου, την οποία αμφότεροι δικαιούνται.
<SPEAKER ID="072" NAME="Παναγιώτης Δημητρίου" AFFILIATION="PPE-DE">
Κυρία Πρόεδρε, πρώτα απ' όλα θέλω να συγχαρώ τη Σλοβενική Προεδρία και τις άλλες δεκατρείς χώρες που έχουν προσυπογράψει αυτήν την πρόταση και την έχουν φέρει σήμερα ενώπιόν μας. Είναι μία μεγάλη συμβολή στην υπόθεση της δικαιοσύνης στην Ευρωπαϊκή Ένωση.
<P>
Θέλω επίσης να συγχαρώ τις δύο εισηγήτριες, την κυρία Kaufmann και την κυρία Weber, καθώς και τον εισηγητή, κύριο França, για την καλή και μεθοδική δουλειά που έχουν κάνει. Έχουν ουσιαστικά εγκρίνει την πρόταση με τις τροπολογίες, τις οποίες -με χαρά μου έχω ακούσει, και χαιρετίζω αυτό το γεγονός- σχεδόν υιοθετούν το Συμβούλιο και η Επιτροπή.
<P>
Εκείνο που θα με έκανε περισσότερο ευτυχή είναι εάν σήμερα είχαμε για έγκριση και την πρόταση για την υιοθέτηση των ελαχίστων διαδικαστικών δικαιωμάτων των υπόπτων και των κατηγορουμένων. Θα ήταν ολοκληρωμένη η προσπάθεια. Κάνω έκκληση λοιπόν προς την Επιτροπή και προς το Συμβούλιο να προωθήσουν αυτήν την πρόταση το συντομότερο δυνατόν.
<P>
Ως σκιώδης εισηγητής στην πρόταση για την Eurojust, θέλω να πω ότι αισθάνομαι ικανοποιημένος γιατί ενισχύεται αυτός ο θεσμός, ο οποίος, όταν ιδρύθηκε, φαινόταν ότι ήταν απλώς ένας τυπικός θεσμός με πολύ μικρή προοπτική και ελάχιστη χρησιμότητα. Τα στοιχεία διέψευσαν και παρουσιάζουν τη χρησιμότητα και την ανάγκη να ενισχυθεί περισσότερο.
<P>
Δεν θα αναφερθώ σε όσα έχουν πει οι προηγούμενοι ομιλητές και οι εισηγητές για το τι προστίθεται σε αυτόν τον οργανισμό, απλώς λέω ότι χαιρετίζω την ενίσχυσή του.
<P>
Αυτές οι προτάσεις είναι οπωσδήποτε καλά βήματα προς την κατεύθυνση της ανάπτυξης του χώρου δικαιοσύνης, ελευθερίας και ασφάλειας. Όμως πρέπει να γίνουν δραστικότερα βήματα και πρέπει να ξεπεράσουμε τα εμπόδια της εθνικιστικής προσέγγισης των θεμάτων και να εφαρμόσουμε μια ευρύτερη δικαιοσύνη στον ευρωπαϊκό χώρο, ώστε να λέμε ότι πράγματι η Ευρωπαϊκή Ένωση έχει μία ενιαία δικαιοσύνη.
<P>
Και αυτό ελπίζω να γίνει με την έγκριση της Συνθήκης της Λισαβόνας.
<SPEAKER ID="073" NAME="Daciana Octavia Sârbu" AFFILIATION="PSE">
(RO) Καταρχάς, θέλω να συγχαρώ τους εισηγητές.
<P>
Τα τελευταία χρόνια, η δραστηριότητα του Ευρωπαϊκού Δικαστικού Δικτύου και της Eurojust έχει αποδειχθεί εξαιρετικά σημαντική και χρήσιμη όσον αφορά τη δικαστική συνεργασία σε θέματα ποινικού δικαίου.
<P>
" υιοθέτηση της απόφασης του Συμβουλίου σχετικά με το Ευρωπαϊκό Δικαστικό Δίκτυο, καθώς και της απόφασης σχετικά με την ενίσχυση της Eurojust, είναι απαραίτητη προκειμένου να επιταχυνθεί η λειτουργία των δύο αυτών οργάνων, λαμβάνοντας υπόψη ότι η κινητικότητα των προσώπων και τα διασυνοριακά εγκλήματα έχουν αυξηθεί σημαντικά τα τελευταία χρόνια.
<P>
Τα δύο συστήματα πρέπει να συνεργάζονται και να συμπληρώνουν το ένα το άλλο.
<P>
" δημιουργία ενός σημείου επαφής ως εθνικού ανταποκριτή για τον συντονισμό της δραστηριότητας του Ευρωπαϊκού Δικαστικού Δικτύου, καθώς και η δημιουργία ενός εθνικού συστήματος συντονισμού της Eurojust, είναι σημαντικές για τη μόνιμη ανταλλαγή πληροφοριών, καθώς και για την παραπομπή των εθνικών αρχών είτε στο δικαστικό δίκτυο είτε στη Eurojust, ανάλογα με τις συγκεκριμένες υποθέσεις που εξετάζονται.
<P>
" ύπαρξη οργανωμένων πληροφοριών, οι οποίες παρέχονται εγκαίρως, είναι ζωτική για την αποδοτική λειτουργία της Eurojust. Ιδιαίτερη προσοχή πρέπει να δοθεί στη δημιουργία ενός ειδικού δικτύου επικοινωνίας για τη διαβίβαση προσωπικών δεδομένων. " εγγύηση της επαρκούς προστασίας των δεδομένων κατά τη λειτουργία των δύο συστημάτων είναι εξαιρετικά σημαντική.
<SPEAKER ID="074" NAME="Mihael Brejc" AFFILIATION="PPE-DE">
(SL) " έκθεση του κ. França φαινόταν εκ πρώτης όψεως περισσότερο νομικού ή τεχνικού χαρακτήρα, και όχι τόσο συγκεκριμένη. Εντούτοις, αποδείχθηκε ότι μεταξύ των κρατών μελών υπάρχουν ορισμένα κράτη στα οποία είναι εντελώς άγνωστο αυτό το νομικό μέσο. " έκθεση αυτή αποκάλυψε επίσης τις διαφορές μεταξύ του αγγλοσαξονικού και του ευρωπαϊκού συστήματος ποινικής δικαιοσύνης. Είναι, επομένως, λογικό ορισμένοι από τους συναδέλφους μου να διαφωνήσουν με την έκθεση. Φυσικά, αυτό δεν υπονοεί ότι τα υπό εξέταση θέματα δεν είναι σημαντικά.
<P>
Ως μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, υποστηρίζουμε την άποψη ότι το δικαίωμα σε δίκαιη δίκη είναι θεμελιώδες πολιτικό δικαίωμα. Ωστόσο, έχουν υπάρξει περιπτώσεις στις οποίες ο κατηγορούμενος δεν ήταν παρών στη δίκη, παρόλα αυτά όμως το δικαστήριο εξέδωσε καταδικαστική απόφαση. Καταδικαστικές αποφάσεις οι οποίες εκδόθηκαν ερήμην σε μια χώρα δεν έχουν μέχρι στιγμής αναγνωριστεί σε άλλο κράτος μέλος. Αυτή η απόφαση πλαίσιο εξασφαλίζει ότι τέτοιες καταδικαστικές αποφάσεις θα μπορούν επίσης να εκτελεστούν σε άλλα κράτη μέλη της Ευρωπαϊκής Ένωσης, υπό ορισμένους όρους φυσικά, ένας εκ των οποίων, κατά τη γνώμη μας, είναι ότι ο κατηγορούμενος εκλήθη να παραστεί στο δικαστήριο με ορθό τρόπο και ότι, παρά την κλήτευση από τις δικαστικές αρχές, δεν προσήλθε στο δικαστήριο. " αποφυγή της δικαιοσύνης είναι κοινή και ένα πρόσωπο που καταδικάζεται νομίμως σε μια χώρα της Ευρωπαϊκής Ένωσης δεν πρέπει να επιτρέπεται να κυκλοφορεί ανενόχλητος στους δρόμους άλλων κρατών μελών.
<P>
Εμείς, τα μέλη του ΕΛΚ-ΕΔ, είμαστε της άποψης ότι ο εισηγητής κατόρθωσε να εναρμονίσει τις τροπολογίες και να καταρτίσει μια ισορροπημένη έκθεση, και γι' αυτό θέλω να του εκφράσω τις ευχαριστίες μου.
<P>
Επιτρέψτε μου επίσης την ακόλουθη επισήμανση: είναι καλό να προσπαθούμε να εξασφαλίσουμε τις αναγκαίες προϋποθέσεις για δίκαιες δίκες, πρέπει όμως να μεριμνούμε επίσης για τα θύματα εγκληματικών ενεργειών.
<SPEAKER ID="075" NAME="Philip Bradbourn" AFFILIATION="PPE-DE">
(EN) Κυρία Πρόεδρε, λαμβάνω τον λόγο για να σχολιάσω μόνο την έκθεση França σχετικά με την αμοιβαία αναγνώριση των αποφάσεων που εκδίδονται ερήμην. " ίδια η έννοια αυτής της πρότασης είναι άγνωστη σε πολλά δικαστικά συστήματα κρατών μελών, ιδίως στα κράτη το νομικό σύστημα των οποίων στηρίζεται στο εθιμικό δίκαιο.
<P>
Στο "νωμένο Βασίλειο έχουμε διαμορφώσει με την πάροδο των αιώνων το νομικό μας σύστημα με βάση την ιδέα του habeas corpus και το δικαίωμα του κατηγορουμένου να μην δικάζεται χωρίς να του έχει δοθεί η ευκαιρία να υπερασπιστεί τον εαυτό του. Αυτή η αρχή είναι κατοχυρωμένη στο πολύ γνωστό κείμενο που έχω εδώ -τη Magna Carta του 1215- το οποίο εγγυάται αυτό το δικαίωμα στη χώρα μου εδώ και 800 χρόνια. " αναγνώριση των ερήμην δικών έρχεται σε πλήρη αντίθεση με τα βασικά ιδεώδη του εν λόγω ιστορικού κειμένου.
<P>
" δυνατότητα έκδοσης μιας δικαστικής απόφασης σε ένα κράτος μέλος και αναγνώρισής της στη συνέχεια σε άλλο κράτος μέλος, εφόσον εκδοθεί ευρωπαϊκό ένταλμα σύλληψης, εγείρει οπωσδήποτε το ερώτημα αν έχει όντως διεξαχθεί δίκαιη δίκη. " οργάνωση "Fair Trials International", στη μελέτη της σχετικά με αυτήν την πρόταση, αντικατοπτρίζει τις ανησυχίες μου και υπογραμμίζει ότι υπάρχουν -παραθέτω- "σοβαρές ανησυχίες ως προς το ζήτημα της διαδικασίας έκδοσης που πρέπει να ακολουθείται". Κυρίες και κύριοι συνάδελφοι, σας παρακαλώ να εξετάσετε σοβαρά το περιεχόμενο της πρότασης και να σκεφτείτε πώς θα επηρεάσει τους ψηφοφόρους σας και το δικαίωμά τους σε δίκαιη δίκη.
<SPEAKER ID="076" NAME="Jim Allister" AFFILIATION="NI">
(EN) Κυρία Πρόεδρε, κανένας λογικός άνθρωπος δεν θέλει να διευκολύνει τη ζωή των εγκληματιών, όμως πρέπει να προφυλαχτούμε από το ενδεχόμενο να υποβαθμιστεί η δικαιοσύνη στην Ευρώπη στον ελάχιστο κοινό παρονομαστή. Και με ένα τόσο ευρύ φάσμα δικαστικών διαδικασιών, εγγυήσεων και δικονομικών διαδικασιών ανά την ΕΕ, αυτό ακριβώς συνεπάγονται συχνά οι συζητήσεις περί εξασφάλισης της ισοδυναμίας των δικαστικών συστημάτων.
<P>
Στο "νωμένο Βασίλειο, το νομικό μας σύστημα, το οποίο στηρίζεται στο εθιμικό δίκαιο, διαφέρει σημαντικά ως προς την πρακτική, το δικαστικό προηγούμενο και τη διαδικασία από το σύστημα των γειτόνων μας στην ηπειρωτική Ευρώπη. Έτσι, όταν βλέπω εκθέσεις οι οποίες υποστηρίζουν τη συγχώνευση για χάρη της συγχώνευσης, δεν μπορώ παρά να αισθάνομαι βαθιά ανησυχία.
<P>
Ας δούμε, για παράδειγμα, την έκθεση σχετικά με την αμοιβαία αναγνώριση των αποφάσεων που εκδίδονται ερήμην. Οφείλω να επισημάνω με κάθε ειλικρίνεια ότι δεν υπάρχει αντιστοιχία μεταξύ των επίπονων δικαστικών προφυλάξεων που λαμβάνονται προτού καταδικαστεί κάποιος ερήμην στο "νωμένο Βασίλειο και της πιο χαλαρής, κατά την εκτίμησή μου, προσέγγισης που φαίνεται να χαρακτηρίζει παρόμοιες διαδικασίες σε χώρες όπως η Ελλάδα ή η Βουλγαρία, για παράδειγμα. Επομένως, δεν συμφωνώ με την αυτόματη αναγνώριση στο "νωμένο Βασίλειο της ερήμην καταδικαστικής απόφασης που λαμβάνεται εκεί για έναν ψηφοφόρο μου.
<SPEAKER ID="077" NAME="Jean-Paul Gauzès" AFFILIATION="PPE-DE">
(FR) Κυρία Πρόεδρε, κύριε Επίτροπε, θέλω απλώς να συγχαρώ τους εισηγητές και επίσης την Προεδρία του Συμβουλίου για τα αποτελέσματα που επιτεύχθηκαν σε αυτό το στάδιο της συζήτησης και της προετοιμασίας των κειμένων. Πολλοί από τους πολίτες μας αμφισβητούν την προστιθέμενη αξία της Ευρώπης στην καθημερινή τους ζωή. Όσον αφορά τη δικαιοσύνη, κάθε μέτρο βελτίωσης αυτών των ζωτικής σημασίας δημοσίων υπηρεσιών είναι αναμενόμενο να βελτιώσει την άποψη του κοινού για τη χρησιμότητα της Ευρώπης σε σχέση με την ασφάλεια των πολιτών της. Ως εκ τούτου, είναι ιδιαίτερα σημαντικό να εξασφαλιστεί η δυνατότητα εκτέλεσης των αποφάσεων σε όλη την Ευρώπη και να καταργηθούν τα εμπόδια ως προς την επιβολή τους στην κοινοτική επικράτεια. Αυτός είναι ο στόχος των υπό εξέταση κειμένων. Σεβόμενα συγχρόνως τις δημόσιες ελευθερίες, αυτά τα μέτρα θα ενισχύσουν την αποτελεσματικότητα των ποινών που επιβάλλονται από τα εθνικά δικαστήρια.
<SPEAKER ID="078" NAME="Kathalijne Maria Buitenweg" AFFILIATION="Verts/ALE">
(EN) Κυρία Πρόεδρε, με το σχόλιό μου θέλω απλώς να απαντήσω στους βρετανούς σκεπτικιστές, καθότι συμφωνώ μαζί τους ως προς το ότι δεν πρέπει να θεσπίζουμε νομοθεσία με βάση τον ελάχιστο κοινό παρονομαστή. Το ζήτημα, όμως, είναι ότι πρέπει τότε να εξετάσουμε πώς θέλουμε να θεσπίζουμε νομοθεσία, διότι, αν συμφωνούμε συγχρόνως ότι επιθυμούμε μια κοινή προσέγγιση για τη σύλληψη των εγκληματιών, δεν είναι δυνατό να θεσπίζουμε νομοθεσία με βάση την ομοφωνία. Γι' αυτό υπάρχουν σήμερα τόσα ζητήματα που δεν μπορούν να προχωρήσουν στο Συμβούλιο.
<P>
Αναμένω επίσης τη βοήθειά τους προκειμένου να επινοήσουμε μια διαδικασία λήψης αποφάσεων με ειδική πλειοψηφία, ειδάλλως θα βρεθούμε σε αδιέξοδο. Είτε θα απομονωθούμε και θα αρνηθούμε τη συνεργασία στον τομέα της δικαιοσύνης, είτε θα επιλέξουμε το σύστημα της ψηφοφορίας με ειδική πλειοψηφία, καθότι μόνον έτσι μπορούμε να θεσπίσουμε πραγματικά ουσιαστική, χρήσιμη νομοθεσία.
<SPEAKER ID="079" NAME="Jacques Toubon" AFFILIATION="PPE-DE">
(FR) Κυρία Πρόεδρε, οφείλω να συμφωνήσω με όσα μόλις ανέφερε η κ. Buitenweg. Το ερώτημα που εγείρουν αυτά τα κείμενα, όπως και η όλη πρόοδος που έχει σημειωθεί σε αυτόν τον τομέα τα τελευταία 20 χρόνια, είναι πολύ απλό: στην Ευρωπαϊκή Ένωση, όπως ανέφερε ο συνάδελφός μου Jean-Paul Gauzès, μεριμνούμε πρώτα για τα συμφέροντα των πολιτών, και ιδίως των έντιμων πολιτών, ή μήπως ενδιαφερόμαστε πρωτίστως για τα συμφέροντα των κρατών και του κρατικού μηχανισμού; Είναι σαφές ότι το ευρωπαϊκό οικοδόμημα -και μπορεί κανείς να εκφράζει τη δυσαρέσκειά του για αυτό, είναι όμως γεγονός, και μάλιστα θετικό γεγονός στον σημερινό κόσμο- συνεπάγεται ότι πρέπει να διασφαλίζεται ότι οι κρατικοί μηχανισμοί των 27 κρατών μελών δεν μπορούν, όπως έχει συμβεί για πάρα πολύ μεγάλο χρονικό διάστημα, να υπερισχύουν των συμφερόντων των πολιτών, ειδικότερα όσον αφορά την ασφάλειά τους. Αυτό είναι άλλωστε το νόημα του ευρωπαϊκού οικοδομήματος, ειδάλλως δεν υπάρχει ευρωπαϊκό οικοδόμημα. Ως εκ τούτου, το Συμβούλιο και οι τρεις αυτές προτάσεις πρέπει να υποστηριχθούν.
<SPEAKER ID="080" NAME="Rachida Dati">
Προεδρεύουσα του Συμβουλίου. - (FR) Κυρία Πρόεδρε, κυρίες και κύριοι, τα σχόλιά σας σήμερα το απόγευμα μαρτυρούν το μεγάλο ενδιαφέρον σας για τα τρία αυτά κείμενα. Μαρτυρούν επίσης τη δέσμευσή σας να εξασφαλιστεί ουσιαστική πρόοδος ως προς τη δικαστική συνεργασία, ιδίως για τα θέματα που άπτονται του ποινικού δικαίου, με ταυτόχρονο σεβασμό, όπως επισημάνατε, των θεμελιωδών δικαιωμάτων. Αυτή η διττή απαίτηση έχει ουσιαστική σημασία δεδομένου ότι αποτελεί την αναγκαία προϋπόθεση για τη διαμόρφωση του ευρωπαϊκού δικαστικού χώρου, καθότι διαθέτουμε όλοι διαφορετικά νομικά συστήματα και ακόμη πιο διαφορετικά νομικά όργανα. Οι εγγυήσεις που παρέχονται στη λειτουργία της Eurojust και του Ευρωπαϊκού Δικαστικού Δικτύου, όπως αυτών που θα ισχύουν κατά την εκτέλεση αποφάσεων που εκδίδονται ερήμην, υπακούουν σαφώς στην ίδια λογική. Θέλω, συνεπώς, να ευχαριστήσω την Ευρωπαϊκή Επιτροπή, ιδίως δε τον κ. Jacques Barrot, για τη στήριξη που παρείχε στην Προεδρία. Όπως επισημάνατε, πολυάριθμα στοιχεία αυτών των εκθέσεων συμφωνήθηκαν από το Συμβούλιο, εν τέλει, σχεδόν ομοφώνως. Όπως επίσης δηλώσατε, έχουμε πολλά ακόμα να κάνουμε και πρέπει να συνεργαστούμε περαιτέρω σε αυτόν τον τομέα.
<P>
Επιτρέψτε μου να ευχαριστήσω συγχρόνως την κ. Sylvia Kaufmann για την έκθεσή της και για την ομιλία της σήμερα, καθότι η αξιολόγηση του Ευρωπαϊκού Δικαστικού Δικτύου είναι ένα σημαντικό βήμα για τη βελτίωση της δικαστικής συνεργασίας σε θέματα ποινικού δικαίου. Πρέπει να σημειωθεί ότι αυτό το Δίκτυο έχει αποδείξει τη σημασία και την αποτελεσματικότητά του. Κυρία Kaufmann, πολύ ορθώς υπογραμμίσατε και πάλι σήμερα τους συνδέσμους μεταξύ της Eurojust και του Ευρωπαϊκού Δικαστικού Δικτύου. " ανάπτυξή τους είναι παράλληλη· αυτή η πτυχή εθίγη επίσης επανειλημμένως κατά τη διάρκεια του τελευταίου Ευρωπαϊκού Συμβουλίου.
<P>
Ευχαριστώ επίσης την κ. Renate Weber για την έκθεσή της και για τη σημαντική συνεισφορά της. " ομιλία της στην Τουλούζ για το θέμα αυτό ήταν εξίσου εξαιρετική. Κυρία Weber, επιτρέψτε μου να σας ευχαριστήσω επίσης για το καλωσόρισμά σας. Γνωρίζω ότι έχετε επιτελέσει αξιόλογο έργο σε συνεργασία με όλους τους υπόλοιπους εμπλεκόμενους στη Eurojust. Αναφέρατε επίσης τη Συνθήκη της Λισαβόνας. Αντιλαμβάνομαι ότι θα προτιμούσατε να εργάζεστε σε διαφορετικό θεσμικό πλαίσιο, πρέπει εντούτοις να προχωρήσουμε με βάση το ισχύον δίκαιο, καθότι αυτό επηρεάζει το σύνολο των ευρωπαϊκών οργάνων.
<P>
Κύριε França, στην ομιλία σας δώσατε έμφαση στην ανάγκη υιοθέτησης ενός ενιαίου πλαισίου για την εκτέλεση των αποφάσεων που εκδίδονται ερήμην. Ορθώς θίγετε αυτό το ζήτημα, και είναι ένας τρόπος με τον οποίο μπορούν τα νομικά μας συστήματα να αποδείξουν την αποτελεσματικότητά τους.
<P>
Κυρία Gebhardt, η συνεργασία μεταξύ όλων των πολιτικών και νομικών παραγόντων αποτελεί ζωτική αναγκαιότητα, καθώς η μείζων πρόκληση για τη δικαστική συνεργασία σε θέματα ποινικού δικαίου στην Ευρώπη είναι να μάθουμε να συνεργαζόμαστε για την αποτελεσματική καταπολέμηση όλων των μορφών εγκλήματος. Γνωρίζω ότι είστε απαιτητική υπέρμαχος αυτής της συνεργασίας.
<P>
Θέλω τώρα να απαντήσω σε όσους εξέφρασαν αμφιβολίες για μια Ευρώπη της δικαιοσύνης, καθώς και τον φόβο ότι υπονομεύουμε τα θεμελιώδη δικαιώματα. Είναι αλήθεια ότι, υπό τη γερμανική Προεδρία, δεν μπορέσαμε να καταλήξουμε σε συμφωνία ως προς τις ελάχιστες δικονομικές εγγυήσεις. Επ' αυτού, οφείλω να επισημάνω ότι η απόφαση πλαίσιο σχετικά με τις αποφάσεις που εκδίδονται ερήμην προβλέπει το δικαίωμα του κατηγορουμένου να δικαστεί εκ νέου, και αυτό συνιστά θεμελιώδη εγγύηση. Το αποτέλεσμα αυτής της διαδικασίας αναμένεται με ανυπομονησία από τους δικαστές, τους εισαγγελείς και τους νομικούς, οι οποίοι συνεργάζονται σε καθημερινή βάση, αλλά και από τα θύματα διαφόρων μορφών εγκλήματος που προσαρμόζονται και μεταβάλλονται διαρκώς. Πρέπει να δείξουμε ότι είμαστε σε θέση να αντεπεξέλθουμε σε αυτές τις απαιτήσεις και να θεσπίσουμε αποτελεσματικά και χρήσιμα μέσα. Πρέπει να οικοδομήσουμε μια Ευρώπη η οποία προστατεύει τους πολίτες της εντός ενός τέτοιου δικαστικού χώρου.
<P>
" Προεδρία γνωρίζει ότι μπορεί να υπολογίζει στην πλήρη υποστήριξή σας για αυτά τα τρία κείμενα. Θέλει δε να εκφράσει την ευγνωμοσύνη της για το γεγονός αυτό και να ευχαριστήσει το σύνολο όσων επέδειξαν σήμερα ενδιαφέρον για το συγκεκριμένο θέμα.
<SPEAKER ID="081" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θέλω και εγώ, όπως η κ. Dati, Προεδρεύουσα του Συμβουλίου ΔΕΥ κατά τη διάρκεια της γαλλικής Προεδρίας, να εκφράσω τους επαίνους και τις ευχαριστίες μου για το έργο που έχει πραγματοποιηθεί. Οφείλω να πω στην κ. Kaufmann ότι ορθώς επιμένει στην προστασία των δεδομένων. Πρέπει επίσης να της υπενθυμίσω ότι το σχέδιο απόφασης πλαισίου σχετικά με την προστασία των δεδομένων ορίζει όντως λεπτομερείς κανόνες που θα ισχύουν επίσης για τις πληροφορίες που ανταλλάσσονται μεταξύ των σημείων επαφής του Ευρωπαϊκού Δικαστικού Δικτύου, οπωσδήποτε όμως οφείλουμε να μεριμνήσουμε ώστε αυτό να γίνει πράξει.
<P>
Πρέπει επίσης να πω στην κ. Weber ότι, προκειμένου να εξασφαλιστεί η επιτυχία αυτών των κειμένων, η εμπιστοσύνη μεταξύ των κρατών μελών αλλά και η εμπιστοσύνη στις υπηρεσίες της ΕΕ είναι προφανώς πολύ σημαντική. Κυρία Weber, νομίζω ότι διατυπώσατε ορισμένες πολύ αυστηρές επισημάνσεις επ' αυτού.
<P>
Ο κ. França κατέδειξε με σαφήνεια τη σημασία του κειμένου για την ταχύτερη εκτέλεση των αποφάσεων, του οποίου υπήρξε εισηγητής. Το έπραξε δε κατά τρόπο ισορροπημένο, κάτι που οφείλω να υπογραμμίσω, επιβεβαιώνοντας συγχρόνως ότι θα υπάρχει δυνατότητα επανεκδίκασης, όπως μόλις ανέφερε η κ. Dati, και ότι θα διατηρηθεί σαφώς το δικαίωμα υπεράσπισης. Πρέπει να απαντήσω στα ζητήματα που έθιξαν η κ. Buitenweg και ο κ. Δημητρίου σχετικά με τα δικονομικά δικαιώματα. Θεωρώ ότι τα δικονομικά δικαιώματα είναι άκρως σημαντικά για την ανάπτυξη του κοινού χώρου ελευθερίας, ασφάλειας και δικαιοσύνης. " Επιτροπή απογοητεύτηκε από το γεγονός ότι δεν κατέστη πέρυσι δυνατό να επιτευχθεί συμφωνία επί της πρότασής μας για την έκδοση απόφασης πλαισίου σχετικά με τα δικονομικά δικαιώματα. Αυτήν την περίοδο εξετάζω πρωτοβουλίες που θα μπορούσαν να αναληφθούν στο πεδίο αυτό στο εγγύς μέλλον. Είμαι αποφασισμένος να σημειώσουμε πρόοδο σε αυτόν τον τομέα, ίσως με την υποβολή νέας πρότασης σχετικά με τα δικονομικά δικαιώματα. Εν πάση περιπτώσει, μπορείτε να είστε βέβαιοι ότι αυτό το θέμα θα έχει την αμέριστη προσοχή μου.
<P>
Πρέπει επίσης να πω στην κ. Gebhardt, αν και νομίζω ότι η κ. Dati έχει ήδη απαντήσει, ότι ασχολούμαστε εν προκειμένω με νέες μορφές σοβαρών εγκλημάτων, οι οποίες ενδέχεται να μην αντιστοιχούν πλήρως σε έναν υπερβολικά αυστηρό ορισμό του οργανωμένου εγκλήματος. Το σοβαρό έγκλημα πρέπει να αποτελεί επίσης μία από τις πτυχές αυτής της δικαστικής συνεργασίας την οποία επιθυμούμε πραγματικά.
<P>
Δεν έχω να προσθέσω περισσότερα σε αυτό το θέμα, εκτός από το να επαναλάβω το σχόλιο του Jacques Toubon, ότι δηλαδή πρέπει να μεριμνούμε για τα συμφέροντα των ευρωπαίων κατηγορουμένων, καθώς και για τα συμφέροντα όλων μας και των συμπατριωτών μας, προκειμένου να εξασφαλιστεί ότι αυτή η δικαστική συνεργασία θα αποδειχθεί όλο και περισσότερο αποτελεσματική - φυσικά, σεβόμενοι παράλληλα τα ανθρώπινα δικαιώματα.
<P>
Σε κάθε περίπτωση, θέλω και εγώ να ευχαριστήσω το Κοινοβούλιο για την ποιότητα της συνεισφοράς του σε αυτήν τη σημαντική συζήτηση, η οποία θα αποτελέσει ένα πολύ θετικό βήμα για την ανάπτυξη αυτού του ευρωπαϊκού δικαστικού χώρου.
<P>
Κυρία Πρόεδρε, κυρία Dati, σας ευχαριστώ που ενθαρρύνατε το έργο αυτού του Ευρωπαϊκού Συμβουλίου, το οποίο μπόρεσε να επιτύχει συναίνεση σε αυτόν τον τομέα και να καταλήξει σε αυτές τις πολιτικές συμφωνίες.
<SPEAKER ID="082" NAME="Renate Weber">
εισηγήτρια. - (EN) Κυρία Πρόεδρε, θέλω να πω λίγα λόγια με την ιδιότητά μου ως σκιώδους εισηγήτριας στις δύο άλλες εκθέσεις που εξετάζουμε σήμερα και να ευχαριστήσω την κ. Kaufmann για τη συνεργασία μας, καθώς και τον κ. França για το έργο που έχει επιτελέσει. Στην έκθεσή του κατατέθηκαν 57 συμβιβαστικές τροπολογίες, και αυτό είναι ενδεικτικό της ποιότητας του έργου που χρειάστηκε να επιτελέσουμε.
<P>
Όσον αφορά την έκθεση σχετικά με τις αποφάσεις που εκδίδονται ερήμην, η πιο ευαίσθητη ίσως πτυχή αφορά το γεγονός ότι, σε ορισμένα κράτη μέλη, όταν εκδίδονται αποφάσεις ερήμην του κατηγορουμένου, η λύση είναι η επανάληψη της δίκης, και κατ' αυτόν τον τρόπο σεβόμαστε πλήρως την Ευρωπαϊκή Σύμβαση Ανθρωπίνων Δικαιωμάτων (πρωτόκολλο αριθ. 7, άρθρο 2) και το Διεθνές Σύμφωνο για τα Ατομικά και Πολιτικά Δικαιώματα, ενώ άλλες χώρες αναγνωρίζουν μόνο το δικαίωμα στην έφεση.
<P>
Δυστυχώς, η πρόταση που περιλαμβάνεται σε αυτήν την έκθεση δεν αφορά την εναρμόνιση της ισχύουσας νομοθεσίας στα 27 κράτη μέλη. Αν και πρέπει να αποβλέπουμε στη θέσπιση ευρωπαϊκής νομοθεσίας στο μέλλον, προς το παρόν κάναμε ό,τι καλύτερο μπορούσαμε, διασφαλίζοντας τουλάχιστον ότι ακόμη και σε περίπτωση έφεσης ο κατηγορούμενος θα απολαμβάνει όλες τις δικονομικές εγγυήσεις που προβλέπονται στα άρθρα 5 και 6 της Ευρωπαϊκής Σύμβασης Ανθρωπίνων Δικαιωμάτων.
<P>
Επιτρέψτε μου να ολοκληρώσω αυτήν την παρέμβαση επισημαίνοντας ότι η καλή λειτουργία της αρχής της αμοιβαίας αναγνώρισης των δικαστικών αποφάσεων απαιτεί υψηλό επίπεδο αμοιβαίας εμπιστοσύνης μεταξύ των κρατών μελών, και αυτή η εμπιστοσύνη πρέπει να στηρίζεται στον κοινό σεβασμό των ανθρωπίνων δικαιωμάτων και των συναφών θεμελιωδών αρχών.
<SPEAKER ID="083" NAME="Armando França">
εισηγητής. - (PT) Ευχαριστώ την υπουργό για τα σχόλιά της, καθώς και τον Επίτροπο και τους συναδέλφους μου, τόσο εκείνους που συμφωνούν όσο και εκείνους που διαφωνούν, καθότι οι τελευταίοι μού δίνουν την ευκαιρία, εδώ και τώρα, να διευκρινίσω ορισμένα ζητήματα.
<P>
Καταρχάς, όμως, θέλω να επισημάνω το εξής: και ως βουλευτής αυτού του Σώματος και ως δικηγόρος και πολίτης, αισθάνομαι ιδιαίτερη ικανοποίηση σήμερα διότι είμαι σε θέση να συνυπογράψω την πρόταση του Συμβουλίου και τις τροπολογίες μας. Γιατί εύχομαι και επιθυμώ την έγκριση και εφαρμογή της απόφασης πλαισίου; " απάντηση είναι επειδή η κατάσταση στην Ευρώπη είναι σοβαρή και πρέπει να δράσουμε χωρίς περαιτέρω καθυστερήσεις. Υπάρχουν πολλά άτομα τα οποία έχουν ήδη καταδικαστεί και κυκλοφορούν ελεύθερα στο εσωτερικό της Ένωσης χωρίς τα δικαστήρια να είναι σε θέση να εκτελέσουν τις αποφάσεις που έχουν εκδοθεί σε άλλες χώρες. Αυτό είναι σοβαρό τόσο για την εξέλιξη του ίδιου του εγκλήματος όσο και για την ασφάλεια στην Ευρώπη, και είναι σημαντικό να παρέμβουν τα ευρωπαϊκά όργανα σε αυτήν την κατάσταση.
<P>
Ειδικότερα, η απόφαση πλαίσιο προωθεί την αρχή της αμοιβαίας αναγνώρισης, και οι τροπολογίες μας, οι τροπολογίες τις οποίες προτείνει το Κοινοβούλιο, πρέπει να εξεταστούν συνδυαστικά. Οι λύσεις που προτείνονται όσον αφορά την κλήτευση των ενδιαφερομένων, τους κανόνες που διέπουν την εκπροσώπηση των διαδίκων και τις διαδικασίες επανεκδίκασης ή υποβολής έφεσης πρέπει επίσης να εξεταστούν από κοινού. Όλες αυτές οι τεχνικές λύσεις είναι αλληλένδετες και, κατά τη γνώμη μας, τα δικαιώματα υπεράσπισης των κατηγορουμένων πρέπει πάντα να διασφαλίζονται ανεξαρτήτως των επιμέρους συνθηκών.
<P>
Γνωρίζουμε καλά, και αυτό πρέπει να ειπωθεί, τι πρέπει να αφήσουμε άθικτο. Υπό τις παρούσες συνθήκες, η λύση που έχει βρεθεί πρέπει, κατά τη γνώμη μου, να υιοθετηθεί. Πρόκειται για σημαντικό και μεγάλο βήμα προόδου, αν και μπορεί ταυτόχρονα να θεωρηθεί ότι συνιστά ένα ακόμη μικρό βήμα προόδου. Σύμφωνα με τον παλαιό γνωστό κανόνα, έτσι πρέπει να οικοδομήσουμε την Ευρωπαϊκή Ένωση, έτσι πρέπει να οικοδομήσουμε την Ευρώπη.
<SPEAKER ID="085" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="086" NAME="Carlo Casini  " AFFILIATION="PPE-DE">
γραπτώς. - (IT) " νομοθετική πρόταση σχετικά με τις αποφάσεις που εκδίδονται ερήμην πρέπει να εγκριθεί προκειμένου να υπερκεραστούν οι σοβαρές διαφορές ως προς τον χειρισμό των υποθέσεων και τα τεράστια περιθώρια διακριτικής ευχέρειας που έχουν στη διάθεσή τους οι εκτελεστικές αρχές στα 27 κράτη μέλη της ΕΕ.
<P>
Αυτοί είναι οι στόχοι τους οποίους έθεσε η Επιτροπή Νομικών Θεμάτων κατά την παρουσίαση της γνωμοδότησής της στην Επιτροπή Πολιτικών Ελευθεριών. Οι τέσσερις τροπολογίες, που εγκρίθηκαν ομοφώνως τον περασμένο Μάιο και κατά βάση υιοθετήθηκαν από την αρμόδια επιτροπή, αποσκοπούν στην εξασφάλιση της κατάλληλης ισορροπίας μεταξύ των θεμελιωδών δικαιωμάτων και ελευθεριών των πολιτών και της ανάγκης για αμοιβαία αναγνώριση των δικαστικών αποφάσεων.
<P>
Έχει, συνεπώς, καταστεί αναγκαία η εναρμόνιση των συστημάτων ποινικής δικαιοσύνης μας, εισάγοντας στην πρόταση ενιαία κριτήρια που να αναγνωρίζονται από τον μεγαλύτερο δυνατό αριθμό χωρών της ΕΕ, με σκοπό τη νομική σαφήνεια. Πρόκειται για ελάχιστα πρότυπα τα οποία αποβλέπουν στον συνδυασμό των εγγυήσεων προστασίας των κατηγορουμένων και της ανάγκης διατήρησης της αποτελεσματικής διασυνοριακής δικαστικής συνεργασίας. Παρά ταύτα, σε ορισμένες περιπτώσεις τα κράτη μέλη έχουν στη διάθεσή τους τα αναγκαία περιθώρια ευελιξίας προκειμένου να λαμβάνονται υπόψη οι ιδιαιτερότητες του νομικού τους συστήματος.
<SPEAKER ID="999" NAME="Αθανάσιος Παφίλης  " AFFILIATION="GUE/NGL">
γραπτώς. - Tο Ευρωπαϊκό Κοινοβούλιο υπερψήφισε την πρόταση για αμοιβαία αναγνώριση από τις δικαστικές αρχές των κρατών μελών της ΕΕ των ερήμην ποινικών καταδικαστικών αποφάσεων, δηλαδή των αποφάσεων που έχουν εκδοθεί χωρίς την παρουσία του κατηγορούμενου σε ένα άλλο κράτος μέλος.
<P>
Σε συνδυασμό με το Ευρωπαϊκό Ένταλμα Σύλληψης ο καθένας κινδυνεύει να συλληφθεί και να εκδοθεί σε κάποιο κράτος μέλος της ΕΕ στο οποίο δικάστηκε και καταδικάστηκε ερήμην, χωρίς καν να έχει ποτέ ειδοποιηθεί και να γνωρίζει τη διεξαγωγή δίκης εναντίον του. Tο πρόβλημα αποκτά ακόμη σοβαρότερες διαστάσεις για κράτη μέλη, όπως η Ελλάδα, το νομικό σύστημα των οποίων δεν αναγνωρίζει τη δυνατότητα -τουλάχιστον για τα σοβαρότερα αδικήματα- να δικαστεί ο κατηγορούμενος χωρίς την παρουσία του. O Κανονισμός αυτός υπονομεύει καίρια το δικαίωμα του κατηγορουμένου για δίκαιη δίκη. Πρόκειται για μία βόμβα στο δικαίωμα της πραγματικής υπεράσπισης του κατηγορουμένου, γεγονός το οποίο έχει ήδη προκαλέσει τις σφοδρές αντιδράσεις των νομικών οργανώσεων και ενώσεων σε ολόκληρη την ΕΕ.
<P>
Αποδεικνύεται ότι η προωθούμενη από την ΕΕ εναρμόνιση των ποινικών συστημάτων των κρατών μελών και η λεγόμενη "κοινοτικοποίηση" του ποινικού δικαίου οδηγεί στον περιορισμό των θεμελιωδών δικαιωμάτων και των κυριαρχικών δικαιωμάτων των κρατών μελών να καθορίζουν τις εγγυήσεις προστασίας τους σε κρίσιμους τομείς, όπως είναι οι ποινικές διαδικασίες.

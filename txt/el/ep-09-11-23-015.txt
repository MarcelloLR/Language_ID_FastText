<CHAPTER ID="015">
Ημερήσια διάταξη
<SPEAKER ID="041" NAME="Πρόεδρος">
" πτήση του κ. David Martin έχει καθυστερήσει. Θέλω επομένως να παρακαλέσω το Σώμα να συναινέσει στην εξέταση της έκθεσής του σχετικά με τις αλλαγές του Κανονισμού, η οποία είναι πολύ σημαντική για όλους εμάς, ως τελευταίο θέμα της σημερινής ημερήσιας διάταξης. Πρόκειται για αλλαγή της ημερήσιας διάταξης, παρά για τροποποίηση του περιεχομένου της συζήτησής μας. Θα ήταν θαυμάσιο αν μπορούσαμε να συμφωνήσουμε σε αυτήν την αλλαγή, δεδομένου ότι ο εισηγητής πρέπει να είναι παρών κατά τη συζήτηση.
<P>
Δεδομένου όμως ότι τυπικώς πρόκειται για αλλαγή της ημερήσιας διάταξης, είμαι υποχρεωμένος να ζητήσω τη σύμφωνη γνώμη του Σώματος, ευελπιστώντας ότι το Σώμα θα συναινέσει.
<P>
(Το Σώμα εγκρίνει την πρόταση)

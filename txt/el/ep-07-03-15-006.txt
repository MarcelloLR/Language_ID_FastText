<CHAPTER ID="006">
Αιτιολογήσεις ψήφου
<SPEAKER ID="114" NAME="David Martin " AFFILIATION="PSE">
γραπτώς. (EN) Υπερψήφισα το παρόν ψήφισμα και χαιρετίζω την πρωτοβουλία της Επιτροπής να δρομολογήσει διαδικασία διαβούλευσης σχετικά με τη βέλτιστη μορφή κοινοτικής δράσης για την εξασφάλιση πλαισίου για τις διασυνοριακές παραμέτρους της υγειονομικής περίθαλψης
<SPEAKER ID="116" NAME="Simon Busuttil" AFFILIATION="PPE-DE">
(MT) Θα ήθελα να αιτιολογήσω την ψήφο μου όσον αφορά το ψήφισμα για το εαρινό κυνήγι στη Μάλτα. Καταψήφισα το ψήφισμα γιατί αισθάνθηκα πως ήταν ανώφελο και δυσανάλογο. Δεν ήταν αναγκαίο, δεδομένου ότι διεξάγονται συζητήσεις μεταξύ της Ευρωπαϊκής Επιτροπής και των αρχών της Μάλτας όσον αφορά το ζήτημα. Το ψήφισμα είναι άσκοπο, δεδομένου ότι η Μάλτα κατέβαλε μεγάλες προσπάθειες για την αντιμετώπιση όσων παραβιάζουν τους κανόνες που διέπουν το κυνήγι. Επιπλέον, αυτό που πρέπει να λάβουμε υπόψη μας είναι ότι, κατά τη διεξαγωγή των ενταξιακών διαπραγματεύσεων μεταξύ της Μάλτας και της Ευρωπαϊκής Ένωσης, αναγνωρίστηκε γραπτώς και όχι προφορικά μια συμφωνία, σύμφωνα με την οποία η Μάλτα θα μπορούσε να χρησιμοποιήσει μια παρέκκλιση για να επιτρέψει το εαρινό κυνήγι.
<SPEAKER ID="117" NAME="Karin Scheele" AFFILIATION="PSE">
(DE) Κύριε Πρόεδρε, σε αντίθεση με τον προηγούμενο ομιλητή, πιστεύω ότι το ψήφισμα αυτό σχετικά με το κυνήγι πτηνών στη Μάλτα είναι ένα πολύ σημαντικό ψήφισμα. Το Ευρωπαϊκό Κοινοβούλιο έχει ήδη δείξει σε πολλές περιπτώσεις ότι η διατήρηση των ζώων και η συμμόρφωση με τη νομοθεσία που έχουμε στην Ευρωπαϊκή Ένωση για τη διατήρηση των ζώων είναι πολύ σημαντικές για εμάς. Γι' αυτόν ακριβώς τον λόγο, το συγκεκριμένο ψήφισμα είναι πολύ σημαντικό, αν και από την άλλη πλευρά αυτής της Αίθουσας πνέει ένας αρκετά δυνατός αντίθετος άνεμος.
<SPEAKER ID="118" NAME="Marcin Libicki" AFFILIATION="UEN">
(PL) Κύριε Πρόεδρε, θα ήθελα να πω πως ψήφισα υπέρ του ψηφίσματος σχετικά με τη Μάλτα, γιατί υπήρξε ελάχιστη πρόοδος από την πλευρά της κυβέρνησης της Μάλτας. Εξακολουθούμε να διαπιστώνουμε τον αφανισμό τεράστιου αριθμού πτηνών στη Μάλτα. Πολλά εκατομμύρια πτηνά θανατώνονται εκεί, σε αντίθεση με όλες τις θεμελιώδεις διατάξεις που ενέκρινε η Ευρωπαϊκή Ένωση.
<P>
Θα ήθελα επίσης να επισημάνω ότι κατά την πρώτη ονομαστική ψηφοφορία, ψήφισα υπέρ της παραγράφου 2 της έκθεσης Voggenhuber κατά λάθος, ενώ ήθελα να την καταψηφίσω, θα ήθελα λοιπόν να σας παρακαλέσω να καταγραφεί αυτό το γεγονός.
<SPEAKER ID="119" NAME="Robert Atkins " AFFILIATION="PPE-DE">
γραπτώς. (EN) Οι Βρετανοί Συντηρητικοί καταψήφισαν το ψήφισμα για καθαρά διαδικαστικούς λόγους. Νιώθουμε ότι αυτό το ψήφισμα αντιπροσωπεύει κατάχρηση της διαδικασίας. " ψήφος μας δεν πρέπει να εκληφθεί ως έκφραση των απόψεων που έχουν οι Βρετανοί Συντηρητικοί ευρωβουλευτές για την ουσία ή, με άλλα λόγια, για τη συγκεκριμένη υπόθεση που εξετάζουμε.
<SPEAKER ID="120" NAME="David Martin " AFFILIATION="PSE">
γραπτώς. (EN) Ψήφισα υπέρ του ψηφίσματος και επιθυμώ να δω μια άμεση απαγόρευση του παράνομου κυνηγιού πτηνών στη Μάλτα.
<SPEAKER ID="121" NAME="Bart Staes " AFFILIATION="Verts/ALE">
γραπτώς. (NL) " υποβολή αυτού του ψηφίσματος στη σύνοδο της ολομέλειας του Κοινοβουλίου θα μπορούσε εύκολα να αποφευχθεί αν η Μάλτα είχε απλώς ακυρώσει το εαρινό κυνήγι και, ενεργώντας με αυτόν τον τρόπο, θα είχε τηρήσει τις διατάξεις της οδηγίας για τα πτηνά. Ωστόσο, συνεχίζει να αγνοεί τις αναρίθμητες κοινοβουλευτικές πρωτοβουλίες και τις νομικές ενέργειες της Επιτροπής και φαίνεται διατεθειμένη για μια ακόμη φορά να επιτρέψει στους κυνηγούς να θανατώνουν έναν τεράστιο αριθμό προστατευμένων αποδημητικών πτηνών. Το να τα θανατώνουν, δεν εξυπηρετεί κανέναν σκοπό, αποτελεί απλώς ένα χόμπι για τους κυνηγούς της περιοχής και είναι πια ανεξέλεγκτο, απειλώντας την πολυμορφία και την προστασία των ειδών των πτηνών σε όλη την Ευρωπαϊκή Ένωση. Εκπρόσωποι των κυνηγών δεν έχουν αναστολές χαρακτηρίζοντας φασίστες αυτούς που αντιτίθενται στο εαρινό κυνήγι. Απειλούν την ίδια τους την κυβέρνηση, τους εκλεγμένους αντιπροσώπους τους και τον μηχανισμό της αστυνομίας με βίαιο τρόπο και αυτό είναι κάτι που στη δική μας Ένωση δεν μπορούμε να αγνοήσουμε. " κυβέρνηση της Μάλτας μπορεί να νιώσει πως θίγεται από αυτό το ψήφισμα, αλλά θα νιώσει επίσης αναζωογονημένη από τη στήριξη όλης της Ευρώπης η οποία λαμβάνει μέτρα για την αντιμετώπιση του εαρινού κυνηγιού και για αυτόν τον μοναδικό λόγο στηρίζω πλήρως αυτό το ψήφισμα.
<SPEAKER ID="123" NAME="Glyn Ford " AFFILIATION="PSE">
γραπτώς. (EN) Θα υποστηρίξω αυτή την έκθεση, παρά την αποτυχία να συμπεριληφθεί η παράγραφος 21 στην αρχική της μορφή: "υπενθυμίζει ότι σύμφωνα με τη νομολογία του Ευρωπαϊκού Δικαστηρίου Ανθρωπίνων Δικαιωμάτων, τα ευρωπαϊκά κράτη δεν είναι δυνατόν σε καμία περίπτωση να απωθήσουν άτομο προς κράτος όπου κινδυνεύει να υποστεί βασανιστήρια ή ωμή, εξευτελιστική ή απάνθρωπη μεταχείριση συμπεριλαμβανομένης της θανατικής ποινής".
<P>
Είμαι απογοητευμένος που υπήρξε μια μικρή πλειοψηφία σε αυτό το Σώμα υπέρ του αποκλεισμού αυτής της σημαντικής αρχής των ανθρωπίνων δικαιωμάτων.
<SPEAKER ID="124" NAME="Pedro Guerreiro " AFFILIATION="GUE/NGL">
γραπτώς. (PT) Θα μπορούσα να πω πολλά για αυτό το ψήφισμα. Ωστόσο, μου επιτρέπονται μόνο 200 λέξεις, τις οποίες θα χρησιμοποιήσω για να καταδικάσω την αποσιώπηση από το ψήφισμα, του απαράδεκτου μποϊκοτάζ της Παλαιστινιακής Αρχής (ΠΑ) που εξήγγειλε η κυβέρνηση του Ισραήλ και η Διοίκηση των "νωμένων Πολιτειών μετά τις εκλογές στην Παλαιστίνη τον Ιανουάριο 2006. " ΕΕ συμμετείχε στο μποϊκοτάζ και διέκοψε τη χρηματοδοτική της ενίσχυση, επιτείνοντας κατά συνέπεια την ήδη σοβαρή ανθρωπιστική κατάσταση την οποία αντιμετωπίζει ο λαός της Παλαιστίνης ως αποτέλεσμα της κατοχής και της επίθεσης του Ισραήλ.
<P>
Αποσιώπησε την απαράδεκτη, στάση της ΕΕ του τύπου "περιμένετε να δείτε" και "ακολουθήστε τον αρχηγό μου", η οποία συνεχίζει την αποκατάσταση των σχέσεων με τις αρχές της Παλαιστίνης, συμπεριλαμβανόμενης της εκ νέου χορήγησης της χρηματοδοτικής βοήθειας, που εξαρτάται από την ικανοποίηση ορισμένων συνθηκών όπως η "υποχρέωση στη μη βία", όταν το Ισραήλ είναι αυτό που κατέχει με στρατιωτικές δυνάμεις τα εδάφη της Παλαιστίνης· ή την "αναγνώριση του Ισραήλ", όταν το Ισραήλ είναι αυτό που δεν αναγνωρίζει το δικαίωμα του λαού της Παλαιστίνης σε ένα κυρίαρχο και ανεξάρτητο κράτος· και τον "σεβασμό των προηγούμενων συμφωνιών και υποχρεώσεων, συμπεριλαμβανόμενου του Χάρτη Πορείας, όταν είναι το Ισραήλ αυτό που δεν τηρεί τα ψηφίσματα των "νωμένων Εθνών, τις συμφωνίες του Όσλο και τον ίδιο τον Χάρτη Πορείας και συνεχίζει με την κατασκευή του παράνομου τείχους και της πολιτικής διακανονισμών.
<SPEAKER ID="125" NAME="David Martin " AFFILIATION="PSE">
γραπτώς. (EN) Υπερψήφισα αυτό το ψήφισμα. Συγκεκριμένα, είμαι υπέρ των τροπολογιών που συνάδουν με τις αποφάσεις του Ευρωπαϊκού Δικαστηρίου που δήλωναν ότι κανένα άτομο δεν θα πρέπει να απωθείται σε μέρος όπου κινδυνεύει να υποστεί άσχημη μεταχείριση, βασανιστήρια ή να του επιβληθεί η θανατική ποινή.
<SPEAKER ID="126" NAME="Luís Queiró " AFFILIATION="γραπτώς">
Μια από τις μεγαλύτερες επιτυχίες της Ευρωπαϊκής Ένωσης είναι το αποτέλεσμα των διαδοχικών διευρύνσεων - ένα αποτέλεσμα που οφείλεται εν μέρει στο γεγονός ότι η προοπτική προσχώρησης υπήρξε ένας από τους βασικούς παράγοντες για τον εκδημοκρατισμό και τον εκσυγχρονισμό των χωρών και των κοινωνιών μας.
<P>
Εφόσον είναι αδύνατη η απεριόριστη διεύρυνση της ΕΕ και δεν είναι κάτι του οποίο είμαι υπέρμαχος, είμαι υπέρ μιας ρύθμισης που θα βοηθούσε να προκύψουν παρόμοια αποτελέσματα στη λεκάνη της Μεσογείου. Σκέφτομαι ένα νέο ευρωπαϊκό σχέδιο, που καθορίστηκε σε συνεργασία με τους γείτονές μας της Μεσογείου και σχεδιάστηκε για να δημιουργήσει, μεσοπρόθεσμα, έναν χώρο ελεύθερης κυκλοφορίας στην περιοχή της Μεσογείου και έναν χώρο του οποίου η συλλογιστική θα ήταν όσο το δυνατόν πιο κοντά σε αυτήν του μοντέλου της ΕΕ. " προσχώρηση σε αυτόν τον χώρο θα ήταν ανοιχτή στις κοντινές χώρες που πληρούν τα βασικά κριτήρια της Κοπεγχάγης, όπως το να είναι δημοκρατικές, να έχουν οικονομίες αγοράς και να σέβονται τα ανθρώπινα δικαιώματα. Θα ήταν μια ενισχυμένη συνεργασία σε αντιστάθμιση των μεταρρυθμίσεων. Θα είχε επίσης περιστασιακή και επικουρική αξία όντας μια η λύση η οποία, αν ενδιαφέρει ενδεχομένως το Μαρόκο, το Ισραήλ ή την Τυνησία, θα μπορούσε επίσης να ενδιαφέρει την Τουρκία, αν αυτή η χώρα επρόκειτο να καταλήξει στο συμπέρασμα ότι η διαδικασία προσχώρησης έφτασε σε αδιέξοδο.
<P>
" ευημερία και η δημοκρατία των γειτόνων μας, με τα δυνητικά πλεονεκτήματα και πληθυσμούς που δεν θα χρειάζεται να μεταναστεύσουν με οποιοδήποτε κόστος, θα συνιστούσε ένα εποικοδομητικό ευρωπαϊκό σχέδιο. Επιπλέον, δεν θα ήταν καν κάτι εντελώς νέο.
<SPEAKER ID="128" NAME="Bruno Gollnisch " AFFILIATION="ITS">
γραπτώς. - (FR) Είναι σαφές ότι μια πραγματική πολιτική συνεργασίας με τις χώρες της νότιας και της ανατολικής Μεσογείου είναι απαραίτητη για τη μείωση των μεταναστευτικών ροών τις οποίες η Ευρώπη δεν διαθέτει πλέον τα μέσα να υποδεχθεί, μέσα που δεν διέθετε εδώ και αρκετό καιρό. Είναι επίσης σαφές ότι μια λογική εμπορική πολιτική μπορεί να είναι εξίσου ωφέλιμη και για τις δύο πλευρές της Μεσογείου.
<P>
Δεν είναι αυτό όμως που προτείνει η έκθεση του κ. Arif. Ούτε λίγο ούτε πολύ προτείνει την επέκταση, προς τη Βόρεια Αφρική και ένα τμήμα της Μέσης Ανατολής, της Ευρωπαϊκής Ένωσης, των λειτουργιών και των πολιτικών της: ολοκληρωμένη αγροτική πολιτική, ελεύθερη κυκλοφορία προσώπων και αγαθών, ελεύθερη παροχή υπηρεσιών, μεταξύ άλλων.
<P>
Με ποιον σκοπό; Δεν γνωρίζουμε πραγματικά, καθώς μια έρευνα που αναφέρει ο κ. Arif προβλέπει τις αρνητικές βραχυπρόθεσμες και μακροπρόθεσμες κοινωνικές και περιβαλλοντικές επιπτώσεις.
<P>
Λόγω επομένως της ιδεολογίας του όσον αφορά τις ελεύθερες συναλλαγές και όχι προς όφελος των χωρών της Ευρωπαϊκής Ένωσης, ούτε καν των χωρών της Μεσογείου, το Κοινοβούλιο στηρίζει αυτό το σχέδιο.
<SPEAKER ID="129" NAME="Pedro Guerreiro " AFFILIATION="GUE/NGL">
γραπτώς. (PT) Παρά το γεγονός ότι χαρακτηρίζεται ως έναν βαθμό από μια μεταρρυθμιστική ρητορική, στόχος της έκθεσης αυτής είναι κυρίως η προώθηση της δημιουργίας μιας ζώνης ελεύθερων συναλλαγών (ΖΕΣ) μεταξύ της ΕΕ και της περιοχής της Μεσογείου και να επιτευχθεί αυτό, επιπλέον, στο πλαίσιο των προσπαθειών της ΕΕ να καθιερώσει την αποτελεσματική ελευθέρωση του παγκόσμιου εμπορίου μέσω της υπογραφής διμερών/περιφερειακών συμφωνιών, στο πλαίσιο της προσπάθειας να αντιμετωπιστούν οι δυσκολίες που προκύπτουν στις διαπραγματεύσεις με τον Παγκόσμιο Οργανισμό Εμπορίου.
<P>
Για παράδειγμα, η έκθεση προβλέπει το, αν όχι ρυθμισμένο, "άνοιγμα των αγροτικών αγορών", με ειδική αναφορά στον τομέα της οινοποιίας και των οπωροκηπευτικών· η ελευθέρωση των υπηρεσιών, αν όχι ο αποκλεισμός (μόνο...) αυτών των δημόσιων υπηρεσιών που θεωρούνται σημαντικοί (υγεία, εκπαίδευση, παροχή πόσιμου νερού, τέχνες και οπτικοακουστικές υπηρεσίες)· η ελευθέρωση του ενεργειακού εφοδιασμού μέσω της δημιουργίας μιας ευρωμεσογειακής αγοράς· και η ελευθέρωση του βιομηχανικού τομέα, κυρίως μέσω της "καθιέρωσης ενός ευρωμεσογειακού χώρου παραγωγής" για την κλωστοϋφαντουργία και τα είδη ένδυσης, ενθαρρύνοντας κυρίως με αυτόν τον τρόπο τη μεταφορά ενός μεγάλου ποσοστού της παραγωγικής ικανότητας.
<P>
Με άλλα λόγια, η πρόθεση είναι να προωθηθεί η ελευθέρωση του εμπορίου, προς ικανοποίηση των πολυεθνικών και των κυριότερων ευρωπαίων εισαγωγέων, οι οποίοι λαχταρούν να κυριαρχήσουν στις νέες αγορές και στους φυσικούς πόρους και να δημιουργήσουν νέες ευκαιρίες για την εκμετάλλευση φθηνού εργατικού δυναμικού.
<P>
Αυτό που, βασικά, τίθεται σε κίνδυνο είναι τα ίδια τα αναπτυξιακά πρότυπα των εθνών τα οποία βασίζονται σε συγκεκριμένες εθνικές ανάγκες και συνθήκες, μαζί με ένα σχέδιο συνεργασίας μεταξύ αυτών των διαφορετικών χωρών που βασίζεται πραγματικά σε αμοιβαία στήριξη.
<SPEAKER ID="130" NAME="Διαμάντω Μανωλάκου " AFFILIATION="GUE/NGL">
γραπτώς. - Στα 12 χρόνια από τη Δήλωση της Βαρκελώνης, οι λαοί της Μεσογείου έχουν γίνει φτωχότεροι, πιο απελπισμένοι, ενώ περιοχές γνωρίζουν τον πόλεμο. Ταυτόχρονα το κεφάλαιο, ντόπιο και ξένο, πλουτίζει.
<P>
Στην έκθεση για τη δημιουργία ευρωμεσογειακής ζώνης ελεύθερων συναλλαγών εκφράζεται η ανησυχία της ΕΕ για τη μικρή πρόοδο της διαδικασίας της Βαρκελώνης. Επιδιώκεται ενίσχυση των ενεργειών, δηλαδή της ωμής επέμβασης της ιμπεριαλιστικής ΕΕ στο εσωτερικό των χωρών της νότιας-νοτιανατολικής Μεσογείου, με επεξεργασμένη στόχευση σε κάθε πλευρά της κοινωνικής, οικονομικής και πολιτικής ζωής των χωρών. Τεράστια ποσά ξοδεύει σε αυτές τις χώρες η ΕΕ με όρους και προϋποθέσεις, ώστε η οικονομική ανάπτυξη, οι πολιτικές δομές να εξυπηρετούν το ευρωενωσιακό κεφάλαιο και την κερδοφορία του, καταστρατηγώντας κάθε εθνική κυριαρχία για τα κράτη της περιοχής.
<P>
Είναι υποκριτική η ανησυχία που εκφράζεται για την πολιτική αστάθεια στην νότια-νοτιανατολική Μεσόγειο, για τις υλικές καταστροφές των πολέμων. " ιμπεριαλιστική ΕΕ είναι συνένοχη και συνυπεύθυνη. Ζωντανή μαρτυρία οι χιλιάδες στρατιωτών στην περιοχή.
<P>
" ευημερία για τους λαούς μπορεί να είναι δυνατή μόνο στο βαθμό που έχουν πλήρη εθνική κυριαρχία και ελευθερία να αναπτύξουν τις δομές και την παραγωγή τους με τρόπο που αυτοί επιλέγουν. Γι' αυτό είναι ανάγκη η απαλλαγή τους από κάθε μορφή ξένης επέμβασης και η ενίσχυση της αντιιμπεριαλιστικής πάλης τους, ώστε κυρίαρχοι να είναι πράγματι οι λαοί.
<SPEAKER ID="131" NAME="David Martin " AFFILIATION="PSE">
γραπτώς. (EN) Υπερψήφισα αυτή την έκθεση που περιλαμβάνει αρκετές προτάσεις όσον αφορά τη δημιουργία μιας αμοιβαία επωφελούς ευρωμεσογειακής ζώνης ελεύθερων συναλλαγών. Πιστεύω ότι η υλοποίηση οικονομικών και πολιτικών μεταρρυθμίσεων μπορεί να είναι μια ευκαιρία για ανάπτυξη. Ειδικότερα, είμαι ευχαριστημένος που η έκθεση δηλώνει ότι η ΖΕΣ πρέπει να λάβει υπόψη τα ειδικά οικονομικά και κοινωνικά χαρακτηριστικά των χωρών για να τους επιτρέψει να προστατεύσουν τους πιο ευαίσθητους οικονομικούς τομείς τους, όπως η γεωργία και οι δημόσιες υπηρεσίες.
<SPEAKER ID="132" NAME="Sebastiano " AFFILIATION="Nello) Musumeci (UEN">
γραπτώς. (IT) Οι τρεις πρωταρχικοί στόχοι που καθορίστηκαν στη Διάσκεψη της Βαρκελώνης του 1995 -δηλαδή η οικοδόμηση μιας ζώνης ελεύθερων συναλλαγών έως και το 2010 μεταξύ της Ευρωπαϊκής Ένωσης και των αφρικανών και ασιατών εταίρων, η οικοδόμηση ενός χώρου ειρήνης και σταθερότητας και η ανάπτυξη ελεύθερων και δημοκρατικών κοινωνιών- δεν έχουν ακόμη επιτευχθεί.
<P>
" ισραηλινο-παλαιστινιακή σύγκρουση απέχει, δυστυχώς, έτη φωτός από μια ειρηνική λύση. Επιπλέον, μετά την απόσυρση του Ισραήλ από τη Λωρίδα της Γάζας ξέσπασε ένας δραματικός εμφύλιος πόλεμος μεταξύ των υποστηρικτών της Χαμάς και της Φατάχ.
<P>
Σε ορισμένες μη ευρωπαϊκές χώρες της εταιρικής σχέσης, αν και ορισμένα από τα θεμελιώδη ανθρώπινα δικαιώματα έχουν αναγνωριστεί, συχνά δεν εφαρμόζονται πλήρως.
<P>
Επίσης, η οικονομική και κοινωνική εταιρική σχέση, η οποία ενισχύεται από πόρους του προγράμματος Meda, δεν έχει αποδώσει τα προσδοκώμενα αποτελέσματα και εξακολουθεί να υπάρχει μια τρομακτική αναπτυξιακή υστέρηση, τόσο γιατί η Ευρώπη δεν μερίμνησε επαρκώς για την πλήρη εφαρμογή του πρώτου και δεύτερου προγράμματος Meda όσο και γιατί οι δικαιούχες χώρες δεν ήταν πάντοτε σε θέση να δημιουργήσουν τις αναγκαίες οικονομικές και κοινωνικές υποδομές, προκειμένου να καταστούν ανταγωνιστικές.
<P>
Τέλος, σε πολλές ευρωμεσογειακές περιφέρειες δεν υπάρχει αποτελεσματικό σύστημα μεταφορών, η ανάπτυξη των τεχνολογιών της πληροφορίας είναι ακόμη ανεπαρκής και ο εκσυγχρονισμός των τηλεπικοινωνιών έχει ακόμη να διανύσει αρκετό δρόμο. Για τους λόγους αυτούς, νομίζω ότι είναι απαραίτητο να αναβάλουμε την οικοδόμηση της ευρωμεσογειακής ζώνης ελεύθερων συναλλαγών.
<SPEAKER ID="133" NAME="Luís Queiró " AFFILIATION="PPE-DE">
γραπτώς. (PT) Τα σχόλιά μου όσον αφορά τις ευρωμεσογειακές σχέσεις εφαρμόζονται απολύτως κατ' αναλογία σε αυτή τη συζήτηση.
<P>
Όπως ανέφερα σε προηγούμενες περιπτώσεις, στηρίζω τον στόχο της δημιουργίας μιας εις βάθους συμφωνίας μεταξύ της "Ευρώπης" και των γειτόνων της Μεσογείου. Οτιδήποτε λιγότερο από αυτό -και μια ζώνη ελεύθερων συναλλαγών είναι λιγότερο από αυτό- δεν αρκεί κατά τη γνώμη μου. Καθίσταται επίσης σαφές, ωστόσο, ότι οτιδήποτε κινείται προς αυτή την κατεύθυνση είναι θετικό και αξίζει τη στήριξή μου. Αυτή είναι κυρίως η περίπτωση αυτού που συζητάμε σήμερα.
<P>
Ψήφισα επομένως υπέρ, αλλά θα ήθελα η συζήτησή μας σχετικά με αυτά τα θέματα να κινείται προς μια ευρύτερη άποψη της μορφής που θα λάβουν οι σχέσεις μας με τους νότιους γείτονές μας. Για το καλό και των δύο πλευρών της Μεσογείου.
<SPEAKER ID="134" NAME="Luca Romagnoli " AFFILIATION="ITS">
γραπτώς. (IT) Εξ ονόματος της Ομάδας Ταυτότητα, Παράδοση και Κυριαρχία καθώς και του κόμματος Fiamma Tricolore που εκπροσωπώ, λέω "Όχι" σε αυτό το απαράδεκτο ψήφισμα. Όχι όσον αφορά την οικοδόμηση της ζώνης ελεύθερων συναλλαγών, αλλά εξαιτίας του περίπλοκου περιεχομένου της πρότασης και των προοπτικών για το μέλλον.
<P>
Στο σημερινό πλαίσιο πολιτικής αστάθειας και θεσμικής σύγχυσης, η ζώνη ελεύθερων συναλλαγών δεν μπορεί να σημαίνει μόνο την παροχή ευκαιριών στις χώρες της νοτιοανατολικής Μεσογείου. Τα εμπόδια που συνάντησαν οι εν λόγω χώρες κατά την εφαρμογή των αναγκαίων μεταρρυθμίσεων για την οικοδόμηση μιας ευρωμεσογειακής αγοράς δεν θα πρέπει να τους δίνει αυτομάτως το δικαίωμα να προστατεύσουν τους πιο ευαίσθητους τομείς των οικονομιών τους, σε βάρος των χωρών της ΕΕ, ο μοναδικός ρόλος των οποίων, σύμφωνα με την παρούσα έκθεση, είναι η παροχή συνδρομής, ενώ οι πολίτες τους θα πρέπει να πληρώσουν το κόστος.
<P>
" μόνη πτυχή που εξετάστηκε όσον αφορά την ανάγκη προσαρμογής του ρυθμού και της έντασης, με τα οποία πραγματοποιείται το άνοιγμα των αγορών, είναι η έγκαιρη παροχή υποστήριξης για την ενσωμάτωση των χωρών της νοτιοανατολικής Μεσογείου. Τα σχέδια για τη θέσπιση ενός είδους ολοκληρωμένης γεωργικής πολιτικής για τη Μεσόγειο και η ανάλογη οικονομική υποστήριξη προς τις χώρες της νοτιοανατολικής Μεσογείου βρίσκονται σε τέτοιο στάδιο, ώστε να προεικάζεται η μετατροπή του FEMIP σε μια πραγματική αναπτυξιακή τράπεζα. Και για να ολοκληρωθεί η φάρσα, η έκθεση προτίθεται να προωθήσει την ελεύθερη κυκλοφορία των εργαζομένων, μέσω νομικών και διοικητικών διαδικασιών που θα διευκολύνουν τη χορήγηση θεωρήσεων εισόδου. Δεν υπάρχει κανένα όφελος σε όλα αυτά, μόνο επιπρόσθετα βάρη για τους ευρωπαίους φορολογούμενους.
<SPEAKER ID="136" NAME="David Martin " AFFILIATION="PSE">
γραπτώς. (EN) Ψήφισα υπέρ αυτής της έκθεσης και χαίρομαι διότι η έκθεση δίνει έμφαση στη μεταρρύθμιση της αστυνομίας και στην εκπαίδευση.
<SPEAKER ID="137" NAME="James Nicholson " AFFILIATION="PPE-DE">
γραπτώς. (EN) Υποστηρίζω αυτή την έκθεση λόγω του ότι προβαίνει σε ορθές συστάσεις για την επιδίωξη της δικαιοσύνης και τη διατήρηση της ειρήνης στην περιοχή. Συγχαίρω ιδιαιτέρως την εισηγήτρια που ενθάρρυνε τις αρχές στη Βοσνία-Ερζεγοβίνη να διώξουν τους καταζητούμενους εγκληματίες πολέμου και να τους φέρουν ενώπιον της δικαιοσύνης. Χαιρετίζω επίσης το πρόσφατα υποβληθέν σχέδιο για τη διαρθρωτική μεταρρύθμιση της αστυνομίας, καθώς επιβάλει μια ισορροπημένη κατανομή των ευθυνών σε όλα τα επίπεδα, ενώ παράλληλα διασφαλίζει τη διαφάνεια στην επιλογή των αρχηγών και των αξιωματικών της αστυνομίας και για την παρακολούθηση του έργου τους. Εδώ, θέλω επίσης να επαινέσω το έργο των αφοσιωμένων ανδρών και γυναικών της Βασιλικής Αστυνομικής Διεύθυνσης του Ulster που βοήθησαν στην εκπαίδευση της τοπικής αστυνομικής δύναμης.
<SPEAKER ID="139" NAME="Koenraad Dillen" AFFILIATION="ITS">
(NL) Κύριε Πρόεδρε, καταψήφισα την έκθεση Voggenhuber γιατί το Κοινοβούλιο ακυρώνει για μια ακόμη φορά τα δημοψηφίσματα στις Κάτω Χώρες και στη Γαλλία όσον αφορά το Ευρωπαϊκό Σύνταγμα. Πως αλλιώς μπορεί να περιγραφεί αυτό; Παρά το γεγονός ότι ο Χάρτης των Θεμελιωδών Δικαιωμάτων δεν υπήρξε ποτέ ένα νομικά δεσμευτικό έγγραφο και μετά την απόρριψη του Συντάγματος σε αυτές τις δύο χώρες, δεν πρόκειται να γίνει ποτέ, αυτός ο πολιτικά ορθός κατάλογος διακινείται και πάλι με τη χρήση όλων των παρασκηνιακών τρόπων. Αυτό είναι νομικά και πολιτικά απαράδεκτο.
<P>
" επίσημη ομόφωνη σαφής περιφρόνηση της Ευρώπης για τις εθνικές δημοκρατίες είναι ο λόγος για τον οποίο ο Πρόεδρος της Επιτροπής Barroso υπέδειξε στον λαό των Κάτω Χωρών, μέσα στην ίδια του τη χώρα μάλιστα, να αποδεχτούν τελικά αυτό το Σύνταγμα. Οι πολίτες είναι ευπρόσδεκτοι να συνεχίσουν να ψηφίζουν, αλλά τελικά οι ευρωπαίοι μανδαρίνοι είναι αυτοί που λαμβάνουν αποφάσεις. Όποιος νομίζει ότι αυτού του είδους η αλαζονεία πρόκειται να κάνει τους πολίτες λιγότερο ευρωσκεπτικιστές, πρέπει να το ξανασκεφτεί.
<SPEAKER ID="140" NAME="Gerard Batten, Nigel Farage, Michael Henry Nattrass και Thomas Wise " AFFILIATION="IND/DEM">
γραπτώς. (EN) Το Κόμμα Ανεξαρτησίας του "νωμένου Βασιλείου υποστήριξε αυτή την τροπολογία διότι δηλώνει με μεγάλη σαφήνεια την τεκμηριωμένη θέση ότι η Συνταγματική Συνθήκη απορρίφθηκε και, ως εκ τούτου, θα πρέπει να εγκαταλειφθεί. Ωστόσο, το γεγονός ότι ψηφίσαμε με αυτόν τον τρόπο δεν υποδηλώνει καμία απολύτως υποστήριξη για την πολιτική ομάδα που κατέθεσε την τροπολογία.
<SPEAKER ID="141" NAME="Philip Bradbourn " AFFILIATION="PPE-DE">
γραπτώς. (EN) Οι Συντηρητικοί υποστηρίζουν την αρχή της εφαρμογής του Χάρτη των Θεμελιωδών Δικαιωμάτων ως μια συμβουλευτική δήλωση προς τα κράτη μέλη. Ωστόσο, οι Συντηρητικοί καταψήφισαν την έκθεση αυτή καθώς το θέμα ήταν να αποκτήσει νομικά δεσμευτικό χαρακτήρα ο Χάρτης (νομική κατοχύρωση) σε ολόκληρη την Ένωση, και σε αυτό είμαστε εντελώς αντίθετοι.
<SPEAKER ID="142" NAME="Derek Roland Clark " AFFILIATION="IND/DEM">
γραπτώς. (EN) Υποστήριξα αυτή την τροπολογία διότι δηλώνει με μεγάλη σαφήνεια την τεκμηριωμένη θέση ότι η Συνταγματική Συνθήκη απορρίφθηκε και, ως εκ τούτου, θα πρέπει να εγκαταλειφθεί. Ωστόσο, το γεγονός ότι ψήφισα με αυτόν τον τρόπο δεν υποδηλώνει καμία απολύτως υποστήριξη για την πολιτική ομάδα που κατέθεσε την τροπολογία.
<SPEAKER ID="143" NAME="Carlos Coelho " AFFILIATION="PPE-DE">
εισηγητής. (PT) Ο χάρτης των Θεμελιωδών Δικαιωμάτων αποτελεί μια περίληψη των κοινών ευρωπαϊκών αρχών με τις οποίες όλοι οι πολίτες μπορούν να ταυτιστούν, παρέχοντάς τους ένα μέσο με το οποίο μπορούν να υπερασπίζονται τους εαυτούς τους, μέσω της ευαισθητοποίησης και της κατανόησης των δικαιωμάτων τους και για τον καλύτερο έλεγχο των δραστηριοτήτων των εθνικών και ευρωπαϊκών αρχών όταν εγκρίνουν και εφαρμόζουν τη νομοθεσία της Ένωσης.
<P>
Εκφράζω τη λύπη μου για το γεγονός ότι δεν έχει ακόμη καταστεί νομικά δεσμευτικός, παρόλο που αποτελεί ένα κείμενο αναφοράς για τις δραστηριότητες των ευρωπαϊκών θεσμικών οργάνων και για την ευρωπαϊκή δικαιοσύνη, όπως για παράδειγμα στην περίπτωση του Ευρωπαϊκού Δικαστηρίου.
<P>
Είναι σημαντικό να καταβάλουμε κάθε δυνατή προσπάθεια για να αναπτύξουμε μια πραγματική "νοοτροπία θεμελιωδών δικαιωμάτων" στην Ευρωπαϊκή Ένωση, μέσω της δημιουργίας ενός γενικού συστήματος για την παρακολούθηση των θεμελιωδών δικαιωμάτων και της ενεργούς προώθησης αυτών των δικαιωμάτων και μέσω της παρέμβασης σε περίπτωση παραβίασής τους από τα κράτη μέλη, ή σε περίπτωση αποτυχίας της σωστής τήρησής τους.
<P>
Πρέπει επομένως να υπάρξει αυστηρή και συστηματική παρακολούθηση προκειμένου να βρεθούν οι καλύτερες λύσεις για τη διασφάλιση μιας σωστής ισορροπίας μεταξύ των στόχων ασφαλείας και των περιορισμών των θεμελιωδών δικαιωμάτων.
<P>
Επιπλέον, ο σεβασμός για τον Χάρτη των Θεμελιωδών Δικαιωμάτων πρέπει να επεκταθεί σε όλη τη νομοθετική διαδικασία και στην επιτροπολογία.
<SPEAKER ID="144" NAME="Bruno Gollnisch " AFFILIATION="ITS">
γραπτώς. - (FR) " έκθεση του κ. Voggenhuber ισχυρίζεται ότι όλη η ευρωπαϊκή νομοθεσία πρέπει να υπόκειται στον Χάρτη των θεμελιωδών δικαιωμάτων, αυτό το γνήσιο ιδεολογικό συνονθύλευμα, και επομένως ότι αυτός ο Χάρτης πρέπει να καταστεί δεσμευτικός. Με άλλα λόγια, συμφωνεί να αγνοήσουμε την απόρριψη του Ευρωπαϊκού Συντάγματος από τους πολίτες, του οποίου ο Χάρτης αποτελεί το δεύτερο μέρος, και να επιβληθεί ένας δικαστικός περιορισμός ο οποίος δεν έχει εγκριθεί ούτε από τους λαούς, ούτε από τα κοινοβούλιά τους!
<P>
Επιπλέον, αυτό θα έχει τρεις επιπτώσεις. Θα νομιμοποιήσει την παρέμβαση του Δικαστηρίου του Λουξεμβούργου σε τομείς στους οποίους δεν έχει δικαιοδοσία, σύμφωνα με τις ίδιες τις συνθήκες, όπως η αστυνομική και δικαστική συνεργασία, γεγονός που αποτελεί μεγάλο παράδοξο. Θα επιβάλει στα κράτη παράνομους περιορισμούς: Οι Βρυξέλλες θα μπορούσαν να επιβάλουν για παράδειγμα την "ανταπεργία" ένα δικαίωμα που αναγνωρίζει ο Χάρτης, μια απαγορευμένη όμως πρακτική σε πολλά κράτη. Θα επιβάλει περιορισμούς στον τρόπο με τον οποίον διεξάγονται οι ψηφοφορίες του Ευρωπαϊκού Κοινοβουλίου: πώς θα τροποποιήσουμε, αν όχι μόνο περιθωριακά, μια νομοθεσία που εφαρμόζει ένα "θεμελιώδες δικαίωμα";
<P>
Το κείμενο αυτό προκαλεί μεγάλη ανησυχία: στο όνομα των ανθρωπίνων δικαιωμάτων, επιτυγχάνει με καταπληκτικό τρόπο την παραβίαση της δημοκρατίας, των Συνθηκών και των δικαιωμάτων του ίδιου του Ευρωπαϊκού Κοινοβουλίου!
<SPEAKER ID="145" NAME="Hélène Goudin και Nils Lundgren " AFFILIATION="IND/DEM">
γραπτώς. (SV) " έκθεση κινείται προς τη σωστή κατεύθυνση αλλά περιλαμβάνει ορισμένες άχρηστες προτάσεις, για παράδειγμα στην παράγραφο 2, η οποία αντιβαίνει με την εντολή που έχουμε από το εκλογικό μας σώμα. Είναι σημαντικό όλες οι αποφάσεις της ΕΕ να λαμβάνονται στο πλαίσιο του σεβασμού για τα θεμελιώδη ανθρώπινα δικαιώματα. " έκθεση ασκεί κριτική στις προηγούμενες συμφωνίες όσον αφορά τη μεταφορά δεδομένων των επιβατών που αποφασίστηκαν από κοινού από την Επιτροπή και τις αμερικανικές αρχές. Ο εισηγητής επισημαίνει γιατί η μυστική μεταφορά των κρατουμένων από την CIA στο έδαφος της ΕΕ ήταν παράνομη και τονίζει πόσο σημαντικό είναι να μην επαναληφθούν ποτέ παρόμοιες παραβιάσεις των ανθρωπίνων δικαιωμάτων.
<P>
" έκθεση αποδεικνύει σαφώς ότι το Ευρωπαϊκό Σύνταγμα δεν είναι απαραίτητο για την προστασία των ανθρωπίνων δικαιωμάτων στα κράτη μέλη.
<SPEAKER ID="146" NAME="Pedro Guerreiro " LANGUAGE="PT">
Υπήρξαν διαδοχικοί ελιγμοί στο πλαίσιο της προσπάθειας αποκατάστασης της καλούμενης "συνταγματικής διαδικασίας", η οποία περιφρονεί κατάφωρα τις κυρίαρχες αποφάσεις του λαού της Γαλλίας και των Κάτω Χωρών μέσω των δημοψηφισμάτων του 2005.
<P>
" χρήση του "Χάρτη των Θεμελιωδών Δικαιωμάτων", ένα αναπόσπαστο μέρος του "Ευρωπαϊκού Συντάγματος", υπήρξε εδώ και καιρό το τέχνασμα σε αυτό το απαράδεκτο παιχνίδι.
<P>
Πρόθεση του εισηγητή είναι να διαπιστώσει το περιεχόμενο του συντάγματος που υποβλήθηκε από την πίσω πόρτα, δηλαδή να καταστήσει δεσμευτικό το κείμενο αυτό, ενώ στην πραγματικότητα δεν είναι και επομένως να "διατηρήσει" τα διαβόητα "κύρια επιτεύγματα του Συντάγματος".
<P>
Αν ο στόχος είναι η υπεράσπιση των δικαιωμάτων, τότε πρέπει να παρατηρήσουμε αυτά που εφαρμόζονται στο Σύνταγμα της Πορτογαλικής Δημοκρατίας, στην Ευρωπαϊκή Σύμβαση για την Προάσπιση των Ανθρωπίνων Δικαιωμάτων και στον Ευρωπαϊκό Κοινωνικό Χάρτη, κείμενα τα οποία ισχύουν διεθνώς, που είναι πιο πλήρη και των οποίων η νομιμότητα έχει αναγνωριστεί, συγκριτικά με τον "Χάρτη των Θεμελιωδών Δικαιωμάτων", το περιεχόμενο του οποίου είναι ανεπαρκές όσον αφορά τα οικονομικά, κοινωνικά και πολιτιστικά δικαιώματα για παράδειγμα.
<P>
Για ακόμη μια φορά, η πρόθεση είναι η χρήση των ανθρωπίνων δικαιωμάτων (τα οποία είναι σήμερα γνωστά ως "θεμελιώδη" δικαιώματα) προκειμένου να επιβληθεί (εκ νέου) η λεγόμενη "συνταγματική διαδικασία" κρύβοντας την απαράδεκτη, νέο-φιλελεύθερη, ομοσπονδιακή και στρατιωτική ατζέντα πίσω από δηλώσεις που χειραγωγούν τις νόμιμες προσδοκίες και τις λογικές ανησυχίες των διάφορων λαών της ΕΕ.
<P>
Επομένως καταψηφίσαμε την έκθεση.
<SPEAKER ID="147" NAME="Carl Lang " AFFILIATION="ITS">
γραπτώς. - (FR) Το Ευρωπαϊκό Κοινοβούλιο διαθέτει έναν πολύ συγκεκριμένο και κομματικό τρόπο σκέψης όσον αφορά τον ορισμό των θεμελιωδών δικαιωμάτων.
<P>
Τα δικαιώματα αυτά χρησιμεύουν υποστηρικτικά για την καταπολέμηση ατόμων που το Κοινοβούλιο θεωρεί ανεπιθύμητα, πολιτικών αντιπάλων ή και για να επιτεθεί σε ενοχλητικές κυβερνήσεις οι οποίες δεν είναι πολιτικά ορθές. Παραδόξως, δεν τα επικαλούμαστε ποτέ για την προστασία, για παράδειγμα, των δικαιωμάτων των πολιτικών μειονοτήτων που βρίσκονται στη σύνθεσή του. Μειονότητες, οι οποίες έχουν το μειονέκτημα ότι δεν ανήκουν στη μεγάλη και συμπαγή μάζα των ορθώς σκεπτόμενων ευρωπαίων φεντεραλιστών. Σε αυτόν τον τομέα, οι σημαντικές αρχές της ελευθερίας της έκφρασης και της ισότητας έχουν εντελώς περιφρονηθεί. Το Ευρωπαϊκό Κοινοβούλιο εφαρμόζει στην πράξη την περίφημη φράση: "κάνε αυτό που λέω, όχι αυτό που κάνω".
<P>
Αυτή η γενιά ευρωπαίων πολιτικών είναι έτοιμη να καταβάλει κάθε δυνατή προσπάθεια για την επιβολή του οράματός της για την Ευρώπη και θα το κάνει παρά τη βούληση των λαών, αν χρειαστεί. Συνεπώς, ενώ το Ευρωπαϊκό Σύνταγμα απορρίφθηκε μέσω δημοψηφίσματος στη Γαλλία και στις Κάτω Χώρες, αυτή η γενιά πολιτικών φαίνεται πως καταβάλλει κάθε δυνατή προσπάθεια να το προωθήσει τμηματικά. Ομοίως, ενώ ο Χάρτης των θεμελιωδών δικαιωμάτων δεν έχει καμία δεσμευτική νομική ισχύ, το κείμενο που μας προτάθηκε επιχειρεί να τον καταστήσει απαραίτητο -και στη χειρότερη περίπτωση, βασικό κείμενο αναφοράς- για τα ευρωπαϊκά δικαστήρια.
<P>
" έκθεση αυτή όχι μόνο δεν είναι αθώα αλλά είναι και επικίνδυνη για τις ελευθερίες και τα δικαιώματα των λαών.
<SPEAKER ID="148" NAME="David Martin " AFFILIATION="PSE">
γραπτώς. (EN) Ψήφισα υπέρ της έκθεσης αυτής που αναζητά τρόπους για τη βελτίωση των μηχανισμών με τους οποίους ελέγχεται ότι όλη η νομοθεσία της ΕΕ συμμορφώνεται με τα διεθνή πρότυπα των ανθρωπίνων δικαιωμάτων και τα θεμελιώδη δικαιώματα εξετάζονται μέσω διαδικασιών αξιολόγησης του αντίκτυπου ήδη από το στάδιο εκπόνησης της πρότασης της Επιτροπής. Ειδικότερα, είμαι ευχαριστημένος που η έκθεση αναζητά τρόπους για να ενισχυθεί ο ρόλος του Κοινοβουλίου στην υπεράσπιση των θεμελιωδών δικαιωμάτων και στη διασφάλιση ότι η νομοθεσία της ΕΕ συμμορφώνεται με τα διεθνή πρότυπα για τα ανθρώπινα δικαιώματα.
<SPEAKER ID="149" NAME="Martine Roure " AFFILIATION="PSE">
γραπτώς. - (FR) " Ευρωπαϊκή Ένωση διέρχεται επί του παρόντος θεσμική κρίση. Μέσω της ψήφου του, ο λαός της Γαλλίας εξέφρασε την επιθυμία του για μια Ευρωπαϊκή Ένωση, αλλά για μια Ευρώπη η οποία δεν περιορίζεται στην ενιαία αγορά. Οι πολίτες επιθυμούν μια Ευρώπη που αναγνωρίζει και κοινωνικά δικαιώματα.
<P>
Αυτή η πρόταση μεθοδολογίας για την αποτελεσματική εφαρμογή του Χάρτη των Θεμελιωδών Δικαιωμάτων στις νομοθετικές προτάσεις της Επιτροπής και, κυρίως, για τη συστηματική και αυστηρή παρακολούθηση όσον αφορά τη διασφάλιση ότι όλα τα εν λόγω θεμελιώδη δικαιώματα τηρούνται κατά την κατάρτιση όλων των νομοθετικών προτάσεων, θα οδηγήσει στην εκπλήρωση των επιθυμιών της Ευρώπης. Θεωρώ επομένως σημαντικό να βρεθεί ένας τρόπος να μην αμφισβητηθεί ο δεσμευτικός από νομικής άποψης χαρακτήρας του Ευρωπαϊκού Χάρτη των Θεμελιωδών Δικαιωμάτων για να καταφέρει να αποκτήσει τη σημασία που οι ευρωπαίοι πολίτες επιθυμούν.
<SPEAKER ID="150" NAME="Carl Schlyter " AFFILIATION="Verts/ALE">
γραπτώς. - (SV) " έκθεση περιλαμβάνει πολλές ανοησίες σχετικά με τη συνεχή υποχρέωση ανάπτυξης της ΕΕ και ορισμένες χρήσιμες διατυπώσεις σχετικά με το Σύνταγμα και τις περισσότερες εξουσίες της νέας υπηρεσίας. Τίποτα από αυτά δεν είναι προς όφελος της δημοκρατίας και της ανάπτυξης. Αντίθετα, αυτές είναι κλασσικές διατυπώσεις οι οποίες ανακύπτουν συνεχώς στις εκθέσεις της Επιτροπής Συνταγματικών Υποθέσεων. Αυτό που είναι εξαιρετικά ενδιαφέρον σε αυτή την περίπτωση είναι το αίτημα για τη δυνατότητα της Υποεπιτροπής για τα Ανθρώπινα Δικαιώματα να εμποδίσει τη νομοθεσία της ΕΕ που απειλεί παρόμοια δικαιώματα. Αυτό είναι εξαιρετικά σημαντικό όταν ένα συνεχές κύμα νέων αντιτρομοκρατικών νόμων απειλεί την κοινωνία την οποία οι νόμοι αυτοί έχουν σχεδιαστεί να προστατεύουν. Υπερψηφίζω λοιπόν την έκθεση, παρά τα μειονεκτήματά της.
<SPEAKER ID="151" NAME="Andrzej Jan Szejna " AFFILIATION="PSE">
γραπτώς. (PL) Ψήφισα θετικά την έκθεση όσον αφορά τη συμμόρφωση με τον Χάρτη των Θεμελιωδών Δικαιωμάτων στη μεθοδολογία των νομικών προτάσεων της Επιτροπής για μια συστηματική και αυστηρή παρακολούθηση.
<P>
Ο κ. Voggenhuber ετοίμασε μια πολύ καλή έκθεση σχετικά με το σημαντικό ζήτημα των θεμελιωδών δικαιωμάτων. Τονίζει την ανάγκη σεβασμού και συμμόρφωσης με αυτά τα δικαιώματα καθώς και την ανάγκη δημιουργίας μέσων για την ελευθερία. Είναι βασικό να καταστεί νομικά δεσμευτικός ο Χάρτης των Θεμελιωδών Δικαιωμάτων.
<P>
" συστηματική παρακολούθηση και ο έλεγχος της Επιτροπής προκειμένου να εξετασθούν όλες οι νομοθετικές προτάσεις της Επιτροπής για συμμόρφωση με τα θεμελιώδη δικαιώματα φαίνεται να είναι σωστά. Ως το κύριο νομοθετικό όργανο, η Επιτροπή πρέπει να επιφορτίζεται με τον έλεγχο της συμμόρφωσης των νομοθετικών προτάσεων με άλλα διεθνή μέσα όσον αφορά τα δικαιώματα και τις ελευθερίες που διασφαλίζονται στους πολίτες. Στηρίζω τη θέση της Επιτροπής. Σκοπεύει να εφαρμόσει τον Χάρτη των Θεμελιωδών Δικαιωμάτων στο πλαίσιο των νομοθετικών της προτάσεων έως ότου τεθεί σε ισχύ αυτός ο Χάρτης.
<P>
" προστασία των θεμελιωδών δικαιωμάτων και η διασφάλιση της συμμόρφωσης με αυτά πρέπει να είναι μια από τις προτεραιότητες της Ένωσης. Φαίνεται πως ο έγκαιρος έλεγχος των ενεργειών της Επιτροπής για τη διασφάλιση της συμμόρφωσης με τα θεμελιώδη δικαιώματα είναι ένα καλό σημάδι και υποδεικνύει την κατεύθυνση των ενεργειών των οργάνων της Ένωσης. Ας ελπίσουμε ότι θα οδηγήσουν στον νομικά δεσμευτικό χαρακτήρα του Χάρτη των Θεμελιωδών Δικαιωμάτων.
<SPEAKER ID="152" NAME="Anna Záborská " AFFILIATION="PPE-DE">
γραπτώς. - (FR) Το να καταστήσουμε νομικά δεσμευτικό τον ευρωπαϊκό Χάρτη των Θεμελιωδών Δικαιωμάτων είναι πολιτικά ανειλικρινές και ανεύθυνο στην πράξη. Ο Χάρτης αυτός θεωρείτο πάντα ως ένα συμβολικό έγγραφο πολιτικού συμβιβασμού, επηρεασμένο από ισχυρούς εκπροσώπους ατομικών συμφερόντων που δεν προωθούν το κοινό καλό.
<P>
Ο Χάρτης δημιουργεί 18 νέα "θεμελιώδη δικαιώματα" τα οποία είναι αυθαίρετα αλλά υποχρεωτικά για τα εθνικά συντάγματα, χωρίς να μπορεί να αντιταχθεί σε αυτά καμία κυβέρνηση και κανένας εθνικά εκλεγμένος αντιπρόσωπος. Ο Χάρτης αυτός είναι άχρηστος και άσκοπος εφόσον δεν έχουμε επισήμως καθορίσει το νομικό μέσο που πρέπει να εφαρμοστεί στο Ευρωπαϊκό Δικαστήριο του Λουξεμβούργου ή στο Ευρωπαϊκό Δικαστήριο Ανθρωπίνων Δικαιωμάτων του Στρασβούργου. Έχοντας τις αμφιβολίες μου για τα δύο μέτρα και τα δύο σταθμά, δεν θα στηρίξω τον Χάρτη και εκφράζομαι υπέρ της Σύμβασης.
<P>
Το μόνο θεσμικό όργανο που έχει το δικαίωμα να ασχολείται με την προστασία των ανθρωπίνων δικαιωμάτων της ηπείρου είναι το Συμβούλιο της Ευρώπης. Το μόνο νομικό μέσο όσον αφορά τα ανθρώπινα δικαιώματα στην Ευρώπη είναι η Ευρωπαϊκή Σύμβαση για τα δικαιώματα του ανθρώπου. " ευρωπαϊκή ενισχυμένη υπηρεσία μας για τα ανθρώπινα δικαιώματα είναι το Ευρωπαϊκό Δικαστήριο Ανθρωπίνων Δικαιωμάτων.
<SPEAKER ID="155" NAME="Edite Estrela " LANGUAGE="PT">
Υπερψήφισα την έκθεση του κ. Meyer Pleite όσον αφορά τη διαπραγμάτευση συμφωνίας σύνδεσης μεταξύ της Ευρωπαϊκής Ένωσης και των χωρών της Κεντρικής Αμερικής, γιατί πιστεύω πως η Ευρωπαϊκή Ένωση πρέπει να συνεχίσει να διαδραματίζει έναν θεμελιώδη ρόλο όσον αφορά την προστασία των ανθρωπίνων δικαιωμάτων παγκοσμίως.
<P>
" συμφωνία πρέπει να επιδιώξει μια ισορροπία μεταξύ των τριών πυλώνων -πολιτικός διάλογος, συνεργασία και εμπόριο- που καθιστά δυνατή την εδραίωση των δημοκρατικών διαδικασιών στην Κεντρική Αμερική, τη βελτίωση της αποτελεσματικότητας των δημοκρατικών θεσμικών οργάνων και διοικήσεων, την καταπολέμηση της βίας, της διαφθοράς και της ατιμωρησίας, καθώς και της παραβίασης των ανθρωπίνων δικαιωμάτων και, τέλος, τη βελτίωση της κοινωνικής συνοχής και των συνθηκών διαβίωσης όλων των κατοίκων της περιοχής.
<SPEAKER ID="156" NAME="David Martin " AFFILIATION="PSE">
γραπτώς. (EN) Ψήφισα υπέρ της έκθεσης αυτής καθώς υποστηρίζω μια ισορροπημένη συμφωνία σύνδεσης στην οποία η προοδευτική ελευθέρωση του εμπορίου θα πρέπει να είναι εργαλείο (και όχι σκοπός) στην υπηρεσία των κύριων στόχων της προαγωγής της κοινωνικοοικονομικής ανάπτυξης, της αειφόρου ανάπτυξης και της κοινωνικής συνοχής. Το πολιτικό, οικονομικό και κοινωνικό έλλειμμα των χωρών της Κεντρικής Αμερικής αξίζει μια συμφωνία που θα λαμβάνει υπόψη τις ασυμμετρίες μεταξύ των δύο περιοχών.
<SPEAKER ID="157" NAME="Jean-Claude Martinez " AFFILIATION="ITS">
γραπτώς. - (FR) Στο πλαίσιο της παγκοσμιοποίησης των οικονομικών, της γεωργίας, της μετανάστευσης και της αγοράς, τα έθνη της Ευρώπης πρέπει να διαμορφώσουν μια συμμαχία πολιτισμού με τις χώρες της κεντρικής Αμερικής. Οι γεωργοί μας για παράδειγμα, αντιμετωπίζουν κυρίως προβλήματα ανάλογα με αυτά των campesinos του Μεξικού ή των ΜΜΒ της Λατινικής Αμερικής λόγω της κατάσχεσης της πνευματικής τους ιδιοκτησίας, της τεχνογνωσίας τους και κυρίως της σταδιακής εξαφάνισης μέσω ενός παγκόσμιου εμπορικού συστήματος που υποχρεώνει τους παραγωγούς μπανάνας των γαλλικών Αντιλλών ή των Καναρίων να αναμετρηθούν με τους παραγωγούς της Ονδούρας ή της Νικαράγουας, αποκλειστικά προς όφελος πολυεθνικών όπως η Chiquita.
<P>
" ανάγκη αυτής της συμμαχίας πολιτισμού μεταξύ της Ευρώπης και της Λατινικής Αμερικής καθίσταται ακόμη πιο σαφής υπό το πρίσμα της παγκόσμιας μετανάστευσης. Επομένως, αν τη δεκαετία του 1970, οι γαλλικές αυτοκινητοβιομηχανίες, η χαλυβουργία και οι κατασκευαστικές βιομηχανίες είχαν στραφεί στο εργατικό δυναμικό της Λατινικής Αμερικής, αντί για αυτό των Aures, της Ανατολίας ή της Καβυλίας, η γαλλική κοινωνία θα είχε αποφύγει τις σημερινές εντάσεις και οι δημόσιοι προϋπολογισμοί θα είχαν αποφύγει τις σοβαρές δαπάνες.
<P>
" Λατινική Αμερική στο πλαίσιο της σύναψης συμμαχίας με την Ευρώπη, θα έβρισκε τους συμμάχους που χρειάζεται στα διεθνή και εμπορικά φόρουμ, για την υπεράσπιση μιας άποψης σχετικά με τη διαχείριση των ανθρώπινων κοινωνιών και των οικονομιών που διαφέρουν από την αγγλοσαξονική ιδεολογία ότι αποτελούν το σύνολο της αγοράς.
<SPEAKER ID="158" NAME="Willy Meyer Pleite " AFFILIATION="GUE/NGL">
γραπτώς. (ES) Όταν διορίστηκα εισηγητής αυτής της έκθεσης, εκπόνησα ένα κείμενο, σε συνεργασία με την κοινωνία των πολιτών της Κεντρικής Αμερικής και τις πολιτικές οργανώσεις, το οποίο πρότεινε μια Συμφωνία Σύνδεσης βασισμένη σε τρεις βασικούς πυλώνες: την πολιτική συμφωνία και την καλή διακυβέρνηση, την αναπτυξιακή συνεργασία και το εμπόριο μεταξύ των δύο περιοχών με δίκαιους όρους και επ' αμοιβαία ωφελεία στη βάση της συμπληρωματικότητας και της αλληλεγγύης. Μετά τη συζήτηση στην Επιτροπή Εξωτερικών Υποθέσεων, μια σειρά τροπολογιών ενσωματώθηκαν βάση της γνωμοδότησης της Επιτροπής Διεθνούς Εμπορίου, οι οποίες στρέβλωσαν εντελώς την προσέγγιση της έκθεσής μου, υποδεικνύοντας ότι η δημιουργία μιας ζώνης ελεύθερων συναλλαγών ήταν ένας στρατηγικός στόχος προτεραιότητας. " άποψή μου, την οποία συμμερίζεται μια πλειοψηφία στην Κεντρική Αμερική, είναι ότι μια Συμφωνία Σύνδεσης που υπόκειται σε μία νεοφιλελεύθερη συνταγή θα ήταν λάθος και θα οδηγούσε μόνο σε ανισότητες και φτώχεια στην Κεντρική Αμερική, ωφελώντας τις πολυεθνικές εταιρείες. Στο πλαίσιο αυτό, οι διάφορες πολιτικές ομάδες κατέληξαν σε μια σειρά συμβιβασμών που μετριάζουν τη νεοφιλελεύθερη φύση της έκθεσης, αλλά όχι επαρκώς κατά την άποψή μου. Αυτή η έκθεση εξακολουθεί να είναι πολύ διαφορετική από εκείνη που ήταν η αρχική μου πρόθεση και επομένως απείχα από την ψηφοφορία.
<SPEAKER ID="160" NAME="Pedro Guerreiro " AFFILIATION="GUE/NGL">
γραπτώς. (PT) Δεν υπάρχει αμφιβολία ότι η παρούσα κατάσταση σε πολλές χώρες της Λατινικής Αμερικής καθιστά σαφώς αμφιλεγόμενες τις πραγματικές προθέσεις των Συμφωνιών Σύνδεσης που προωθεί η ΕΕ. Αυτός είναι ο λόγος που την τελευταία στιγμή, σε ορισμένα σημεία του ψηφίσματος, το Ευρωπαϊκό Κοινοβούλιο αντικατέστησε μια σαφή υπόδειξη της βοήθειάς του, τη δημιουργία μιας "ζώνης ελεύθερων συναλλαγών", με τη φράση "χώρος διαπεριφερειακής συνεργασίας Ευρώπης-Λατινικής Αμερικής", διατηρώντας την ίδια στιγμή το περιεχόμενο της προηγούμενης ως στόχους του τελευταίου.
<P>
Αυτό το τέχνασμα δεν συγκαλύπτει το γεγονός ότι η βοήθεια είναι η "έγκαιρη καθιέρωση ενός χώρου ελεύθερων συναλλαγών", προβλέποντας στις "κατευθυντήριες γραμμές της διαπραγμάτευσης τη σταδιακή και αμοιβαία ελευθέρωση των εμπορικών συναλλαγών" (που διορθώθηκε την τελευταία στιγμή προσθέτοντας "υπό συνθήκες δικαιοσύνης και αμοιβαίου οφέλους στη βάση της συμπληρωματικότητας και της αλληλεγγύης"), με σκοπό "να διαπραγματευθεί μια ενιαία και αδιαίρετη εμπορική συμφωνία, η οποία θα υπερβαίνει τις σημερινές και τις μελλοντικές υποχρεώσεις των διαπραγματευόμενων μερών" στο πλαίσιο του ΠΟΕ, και θα θεσπίζει, εντός μεταβατικής περιόδου συμβατής με τις απαιτήσεις του ΠΟΕ, μια ευρω-λατινοαμερικανική ζώνη σφαιρικής διαπεριφερειακής συνεργασίας... χωρίς να αποκλείει κανέναν τομέα...", αναπτύσσοντας μια "τελωνειακή ένωση" και μια "κοινή εσωτερική αγορά", διασφαλίζοντας "πρόσβαση στην αγορά στη γεωργία" και στις υπηρεσίες (εκτός από την υγεία και την εκπαίδευση).
<P>
Τι άλλο πρέπει να πούμε;
<SPEAKER ID="161" NAME="Jörg Leichtfried " AFFILIATION="γραπτώς" LANGUAGE="DE">
Θα ψηφίσω υπέρ της έκθεσης σχετικά με τη διαπραγματευτική εντολή για μια συμφωνία σύνδεσης μεταξύ της ΕΕ και της Κοινότητας των Άνδεων, αν κατά τη διαπραγμάτευση της ζώνης ελεύθερου εμπορίου ληφθούν υπόψη οι ασυμμετρίες μεταξύ των διαφόρων χωρών μελών του Συμφώνου των Άνδεων (πρέπει να δοθεί προσοχή στα διαφορετικά οικονομικά επίπεδα, στα δημογραφικά χαρακτηριστικά, στις διαφορετικές πολιτικές πορείες και στη σημαντική έλλειψη σύγχρονων υποδομών επικοινωνίας και μεταφορών μεταξύ των επιμέρους κρατών μελών). Ένα άλλο σημαντικό σημείο είναι η εισαγωγή βασικών κανόνων εργασίας, καθώς και η καταπολέμηση της διακίνησης ναρκωτικών και όπλων.
<SPEAKER ID="162" NAME="David Martin " AFFILIATION="PSE">
γραπτώς. (EN) Ψήφισα υπέρ αυτής της έκθεσης καθώς υποστηρίζει μια ισορροπημένη συμφωνία σύνδεσης στην οποία η προοδευτική ελευθέρωση του εμπορίου θα πρέπει να είναι μέσο (και όχι σκοπός) στην υπηρεσία των κύριων στόχων της προαγωγής της κοινωνικοοικονομικής ανάπτυξης, της αειφόρου ανάπτυξης και της κοινωνικής συνοχής.
<SPEAKER ID="154" NAME="Daniel Hannan" AFFILIATION="PPE-DE">
(EN) Κύριε Πρόεδρε, θέλω να επικεντρωθώ σε μία μόνο πτυχή των εκθέσεων Meyer Pleite και Yañez-Barnuevo García, ήτοι τη στήριξή τους για την περιφερειακή ολοκλήρωση στη Λατινική Αμερική. Στη χθεσινοβραδινή συζήτηση, ο Επίτροπος Mandelson είπε στο Σώμα ότι η εν λόγω ολοκλήρωση είναι το κλειδί για την ανάπτυξη και τη σταθερότητα. Έχει δικαίωμα στην άποψή του, αλλά κανείς στη Λατινική Αμερική δεν έχει εκλέξει τον κ. Mandelson σε καμία θέση - ούτε, τώρα που το καλοσκέφτομαι, και στην Ευρώπη.
<P>
Όπως γνωρίζουν οι συνάδελφοι, κάποια κράτη στην Κεντρική Αμερική ειδικότερα παραπονιούνται ότι οι Βρυξέλλες θέτουν ως προϋπόθεση για τις συμφωνίες εμπορίου και βοήθειας τη συμμετοχή των χωρών αυτών σε περιφερειακές δομές. Δεν αμφισβητώ την ειλικρίνεια εκείνων που επιμένουν στην Ευρώπη ότι η υπερεθνικότητα είναι προς το συμφέρον όλων, αλλά είναι δική μας δουλειά να πούμε στις άλλες χώρες να μιμούνται αυτό που κάνει η ΕΕ; Γιατί άραγε όποτε συζητάμε σε αυτό το Σώμα για το Ιράκ ή το Ιράν, λόγου χάρη, οι βουλευτές σπεύδουν να καταδικάσουν την Ουάσινγκτον που επιδιώκει να επιβάλει τις αξίες της στον κόσμο, αλλά όταν έρχεται η στιγμή να απειλήσουν άλλα κράτη για την ανάγκη να εκχωρήσουν την κυριαρχία τους, οι Βρυξέλλες ενθουσιάζονται ξαφνικά θέλοντας να επιβάλουν τις αξίες τους στον κόσμο; Δεν γίνεται να τα θέλουμε όλα δικά μας.
<SPEAKER ID="164" NAME="Hélène Goudin " AFFILIATION="IND/DEM">
γραπτώς. (SV) " Λίστα του Ιουνίου πιστεύει πως όταν το εμπόριο είναι πιο ελεύθερο, προωθείται η παγκόσμια ευημερία. " έννοια του ελεύθερου εμπορίου βασίζεται στην ιδέα ότι όσο περισσότερα μέρη συμμετέχουν σε αυτήν, τόσο καλύτερα αποτελέσματα θα προκύψουν.
<P>
Αυτή η έκθεση πρωτοβουλίας περιλαμβάνει πολλά που αξίζουν και που θα μπορούσαν να επιφέρουν αυξημένη ευημερία. Δυστυχώς, όπως συνήθως συμβαίνει στην περίπτωση εκθέσεων του Κοινοβουλίου, υπάρχουν επίσης ασυναφείς και άχρηστες διατυπώσεις.
<P>
" έκθεση αναφέρεται, για παράδειγμα, στις στρατηγικής σημασίας πτυχές της εξωτερικής πολιτικής μιας συμφωνίας και στην εκχώρηση επιπλέον εξουσιών στο Κοινοβούλιο όσον αφορά την εμπορική και εξωτερική πολιτική.
<P>
Είναι ατυχές το γεγονός ότι οι πτυχές που ανέφερα μόλις, επισκιάζουν τα επιθυμητά αποτελέσματα που θα μπορούσαν να επιτευχθούν. Συνεπώς καταψήφισα αυτή την έκθεση κατά τη σημερινή ψηφοφορία.
<SPEAKER ID="165" NAME="Nils Lundgren " AFFILIATION="IND/DEM">
γραπτώς. - (SV) Το ελεύθερο εμπόριο αποτελεί τον πιο σημαντικό παράγοντα ευημερίας στον κόσμο και όσο περισσότερες χώρες συμμετέχουν, τόσο περισσότερο θα αυξάνεται η ευημερία αυτών των χωρών. " ενσωμάτωση μεγάλων τμημάτων της Νότιας και Κεντρικής Αμερικής σε έναν χώρο ελεύθερου εμπορίου με την ΕΕ θα αποτελεί ένα μεγάλο βήμα προς την ευημερία και την εξάλειψη της φτώχειας.
<P>
Αυτή η έκθεση πρωτοβουλίας περιλαμβάνει επομένως πολλές πολύτιμες προτάσεις που θα οδηγήσουν σε αυξημένη ευημερία, αν εφαρμοστούν. Όπως συμβαίνει συνήθως με εκθέσεις του Κοινοβουλίου ωστόσο, περιλαμβάνει δυστυχώς ορισμένα σημεία των οποίων σκοπός είναι η προώθηση της μετατροπής της ΕΕ σε μια ομοσπονδιακή υπερδύναμη και η αύξηση της εξουσίας του Κοινοβουλίου εις βάρος των κρατών μελών.
<P>
" έκθεση αναφέρεται, για παράδειγμα, στις στρατηγικής σημασίας πτυχές της εξωτερικής πολιτικής μιας συμφωνίας και με την εκχώρηση επιπλέον εξουσιών στο Κοινοβούλιο όσον αφορά την εμπορική και εξωτερική πολιτική.
<P>
Παρά τις προσωπικές μου ενστάσεις, κρίνω πως είναι καλύτερο να εγκριθούν αυτές οι Συμφωνίες Διαπεριφερειακής Συνεργασίας, παρά να απορριφθούν.
<SPEAKER ID="167" NAME="Edite Estrela " AFFILIATION="PSE">
γραπτώς. (PT) Υπερψήφισα αυτή την πρόταση ψηφίσματος γιατί πιστεύω πως η εξαφάνιση ανθρώπων, η οποία έχει δραματικές επιπτώσεις σε όλους, στους ανθρώπους και στις οικογένειές τους και τους φίλους τους, είναι απαράδεκτη υπό οποιεσδήποτε συνθήκες και κυρίως εντός της ευρωπαϊκής επικράτειας.
<P>
" ΕΕ δεν μπορεί να αποφύγει τις ευθύνες της και πρέπει να διαδραματίσει τον κύριο ρόλο όσον αφορά την επίλυση αυτών των προβλημάτων. Πρέπει να ληφθούν αποτελεσματικά μέτρα, ενισχυμένα από την αποτελεσματική συνεργασία μεταξύ των εμπλεκόμενων μερών, με σκοπό να τεθεί ένα τέλος στις θηριωδίες που συνεχίζονται για δεκαετίες και οι οποίες παραβιάζουν την ανθρώπινη αξιοπρέπεια και τη Διακήρυξη των Ανθρωπίνων Δικαιωμάτων.
<P>
Εκφράζω επίσης την ικανοποίησή μου για την απόσυρση, στις 9 Μαρτίου, του τείχους που χώριζε για δεκαετίες "την τελευταία διχοτομημένη πρωτεύουσα της Ευρώπης".
<SPEAKER ID="168" NAME="Luís Queiró " AFFILIATION="PPE-DE">
γραπτώς. (PT) Πέρα από τα εγγενή επιτεύγματα των προτάσεων που ψηφίζουμε, ανεξάρτητα με οποιαδήποτε συγκεκριμένη άποψη σχετικά με το Κυπριακό ζήτημα, αυτό το ψήφισμα είναι σημαντικό γιατί μας υπενθυμίζει ότι στην "Ευρώπη" μας υπάρχει ένα εξίσου επονείδιστο τείχος όπως αυτό που αποκαλέσαμε "τείχος της ντροπής", παρόλο που στη Λευκωσία το τείχος αντικαταστάθηκε από περίφραξη.
<P>
Το πρόβλημα ωστόσο συνίσταται στη γραμμή που χωρίζει το νησί, διχάζει την Ευρώπη και προκαλεί οδύνη και στις δύο πλευρές. Πρέπει να το θυμόμαστε πάντα αυτό και η δήλωση αυτή αποτελεί μια υπενθύμιση.
<SPEAKER ID="170" NAME="Den Dover " AFFILIATION="PPE-DE">
γραπτώς. (EN) Οι βρετανοί Συντηρητικοί μπορούν να χαιρετίσουν ορισμένα σημεία αυτής της έκθεσης όπως η ανάγκη παρακολούθησης του αντίκτυπου της παράνομης μετανάστευσης στις νησιωτικές κοινότητες.
<P>
Ωστόσο, δεν μπορούμε να υποστηρίξουμε τη δημιουργία ομάδων ταχείας επέμβασης στα σύνορα. Ούτε μπορούμε να υποστηρίξουμε οποιαδήποτε κίνηση για τη δημιουργία μιας "ευρωπαϊκής υπηρεσίας ακτοφυλακής".
<P>
Για τους λόγους αυτούς, αποφασίσαμε να απόσχουμε από την τελική ψηφοφορία.
<SPEAKER ID="171" NAME="Bruno Gollnisch " AFFILIATION="ITS">
γραπτώς. - (FR) " ύπαρξη αυτής της έκθεσης όσον αφορά την ενσωμάτωση, στις περιφερειακές πολιτικές, των ιδιαίτερων χαρακτηριστικών και των μειονεκτημάτων των νησιωτικών περιοχών της Ευρωπαϊκής Ένωσης, αποδεικνύει από μόνη της ότι αυτά τα ιδιαίτερα χαρακτηριστικά, ενώ δεν έχουν χαθεί εντελώς κατά την πάροδο των ετών, δεν έχουν εξετασθεί σωστά. Αυτό συμβαίνει αναμφίβολα λόγω της ίδιας της φύσης της Ευρωπαϊκής Ένωσης, η οποία επιδίδεται στην ενοποίηση και την ισοπέδωση.
<P>
Εκφράζω επίσης τη δυσαρέσκειά μου για το γεγονός ότι δεν δόθηκε έμφαση στους απαράδεκτους περιορισμούς που αντιπροσωπεύει η εφαρμογή, ή η απειλή εφαρμογής, του κοινού ευρωπαϊκού δικαίου γι' αυτές τις περιοχές, κυρίως όσον αφορά τη φορολογία και τον ανταγωνισμό. Στη Γαλλία, το θαλάσσιο διαπύλιο τέλος, οι συντελεστές ΦΠΑ ή οι μειωμένοι ειδικοί φόροι κατανάλωσης που εφαρμόζονται στην Κορσική ή στα υπερπόντια γαλλικά διαμερίσματα, αμφισβητούνται ανά διαστήματα και πρέπει επίσης ανά διαστήματα να τίθενται εκ νέου υπό διαπραγμάτευση στις Βρυξέλλες από την κυβέρνηση.
<P>
Τέλος, εκφράζω τη λύπη μου για το γεγονός ότι η ροή λαθρομεταναστών που έχουν κατακλύσει ορισμένα ευρωπαϊκά νησιά αντιμετωπίζεται σχεδόν κλινικά από αυτή την έκθεση, ως ένα καθαρά τοπικό ζήτημα, ενώ πρόκειται για ένα εξαιρετικά σοβαρό θέμα. " κατάργηση των εσωτερικών συνόρων και ο μεταναστευτικός προσηλυτισμός της ΕΕ πρέπει να τονισθεί πως είναι μια από τις βασικές αιτίες αυτού του προβλήματος.
<SPEAKER ID="172" NAME="Pedro Guerreiro " AFFILIATION="GUE/NGL">
γραπτώς. (PT) Θα ήθελα να προσθέσω απλώς δύο σημεία όσον αφορά το εν λόγω ψήφισμα:
<P>
Θα ήθελα να τονίσω πως συμφωνούμε ότι δεν πρέπει να συγχέεται μια νησιωτική περιοχή με μια εξόχως απόκεντρη περιφέρεια και ότι πρέπει επομένως να λάβουμε υπόψη μας ότι οι εξόχως απόκεντρες περιφέρειες είναι διπλά μειονεκτούσες. Αυτό οφείλεται, πρώτον, στην απόστασή τους από την ευρωπαϊκή ήπειρο και δεύτερον, στο γεγονός ότι πλήττονται από διαρθρωτικά μειονεκτήματα λόγω των νησιωτικών τους χαρακτηριστικών, κυρίως, καθώς και από άλλα φυσικά και γεωγραφικά εμπόδια.
<P>
Θα ήθελα να τονίσω την απόλυτη διαφωνία μας με τα σημεία του ψηφίσματος που ενισχύουν την παρούσα μεταναστευτική πολιτική, κυρίως όσον αφορά τη μετανάστευση από τη Βόρεια Αφρική, που στηρίζουν τη δημιουργία "ομάδων ταχείας επέμβασης στα σύνορα" και ενός "Ευρωπαϊκού σώματος ακτοφυλακής" στο πλαίσιο του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα (FRONTEX), με σκοπό τη μείωση "της άμεσης πίεσης για την αντιμετώπιση αυτού του προβλήματος". Πιστεύουμε πως είναι μια κατασταλτική πολιτική, η οποία αποσκοπεί στην ποινικοποίηση των μεταναστών, οι οποίοι αναζητούν απλώς καλύτερες συνθήκες διαβίωσης για τους ίδιους και τις οικογένειές τους όπως ακριβώς οι χιλιάδες Πορτογάλοι οι οποίοι μεταναστεύουν κάθε χρόνο. Πρόκειται για μια πολιτική η οποία παραμερίζει και αποτυγχάνει να αντιμετωπίσει τις υποκείμενες αιτίες μετανάστευσης, οι οποίες αναγνωρίζονταν για αρκετό καιρό, κυρίως από τα "νωμένα Έθνη.
<P>
Αυτός είναι και ο λόγος της απόφασής μας να απέχουμε από την ψηφοφορία.
<SPEAKER ID="173" NAME="David Martin " AFFILIATION="PSE">
γραπτώς. (EN) Ψήφισα υπέρ αυτής της έκθεσης. " σημασία των νησιών στις σημαντικές κοινοτικές πολιτικές ενισχύεται με την επέκταση της Ένωσης. Είμαι ευχαριστημένος που το ζήτημα αυτό εξακολουθεί να βρίσκεται στην ημερήσια διάταξη καθώς εξακολουθεί να αποτελεί πρόκληση για την ΕΕ. " έκθεση αυτή προσδιορίζει τα βασικά προβλήματα των νησιών, όπως οι υψηλότερες τιμές, οι χαμηλότεροι μισθοί και η δυσκολία πρόσβασης στην ενιαία αγορά.
<SPEAKER ID="174" NAME="Mary Lou McDonald " AFFILIATION="GUE/NGL">
γραπτώς. (EN) Ενώ υποστηρίζω πλήρως τις εκκλήσεις για να δοθεί μεγαλύτερη προσοχή στην κακή κατάσταση των νησιών στο πλαίσιο της περιφερειακής ανάπτυξης, ένιωσα ότι δεν είχα άλλη επιλογή από το να καταψηφίσω τη σημερινή έκθεση του κ. Musotto επειδή ασπάζεται την προσέγγιση μιας "Ευρώπης-Φρουρίου".
<P>
" οικονομική και κοινωνική ανάπτυξη των νησιών είναι πολύ σημαντική και απαιτεί ειδικά μέτρα όπως η ευελιξία που ζητήθηκε όσον αφορά τους κανονισμούς περί ανταγωνισμού. Τα νησιά που βρίσκονται στα ανοικτά της Ιρλανδίας έχουν διαδραματίσει και συνεχίζουν να διαδραματίζουν σημαντικό ρόλο στην προστασία του ιρλανδικού πολιτισμού και της οικονομίας. Το Sinn Féin θα υποστηρίξει κάθε μέτρο που συμβάλει στη στήριξη τέτοιου είδους νησιών.
<SPEAKER ID="175" NAME="Sebastiano " AFFILIATION="Nello) Musumeci (UEN">
γραπτώς. (IT) Τα νησιά της Ευρωπαϊκής Ένωσης, είτε είναι εξόχως απομακρυσμένα είτε όχι, πρέπει σχεδόν όλα να αντιμετωπίσουν τις ίδιες δυσκολίες. Μεταξύ αυτών, την έλλειψη υποδομών, τις υψηλότερες τιμές που οφείλονται στο πρόσθετο κόστος μεταφοράς, το μεγαλύτερο ενεργειακό κόστος και τη μετανάστευση.
<P>
Για τους λόγους αυτούς, έχω επανειλημμένα ζητήσει από την Ευρωπαϊκή Επιτροπή να εκφράσει τη θέση της σχετικά με ορισμένα ζητήματα που είναι ουσιώδη για την ανάπτυξη των νησιών, και ιδιαίτερα για την περιοχή από όπου κατάγομαι, τη Σικελία.
<P>
Καταρχάς, πιστεύω ότι είναι ουσιώδες να επιβληθούν σε όλα τα νησιά ειδικά, χαμηλότερα ποσοστά φορολογίας, όπως έχει γίνει για άλλες περιφέρειες της Ευρωπαϊκής Ένωσης. Κάτι τέτοιο θα επέτρεπε την προσέλκυση μεγαλύτερου κεφαλαίου, δημιουργώντας ανάπτυξη και θέσεις απασχόλησης.
<P>
Όσον αφορά τα επενδυτικά κίνητρα, έχω ζητήσει από την Επιτροπή να εξετάσει το ενδεχόμενο ανάπτυξης μιας πολιτικής που θα ενθαρρύνει κυρίως τις ξένες επενδύσεις, ειδικά από το εξωτερικό της Ευρωπαϊκής Ένωσης, με μηδενικό ποσοστό φορολογίας.
<P>
Τέλος, όσον αφορά την έλλειψη υποδομών, η οποία συνιστά ένα από τα μεγαλύτερα εμπόδια για την κοινωνικοοικονομική ανάπτυξη των νησιών, συμφωνώ απολύτως με την πρόσκληση προς την Επιτροπή, προκειμένου να επανεξετάσει την πολιτική της σχετικά με την μη παροχή κρατικών ενισχύσεων για έργα υποδομών που θα βελτιώσουν τις μεταφορικές διασυνδέσεις. Στο σημείο αυτό, θέλω να επισημάνω την ανάγκη κατασκευής μιας γέφυρας στο Στενό της Μεσσίνας.
<SPEAKER ID="176" NAME="Luís Queiró " AFFILIATION="PPE-DE">
γραπτώς. (PT) Οι νησιωτικές περιοχές αντιμετωπίζουν μεγάλες δυσκολίες ως αποτέλεσμα φυσικών και οικονομικών περιορισμών. Υψηλότερο κόστος μεταφορών και ενέργειας, έλλειψη φυσικών πόρων, μείωση του πληθυσμού, φτωχές υποδομές και παράνομη μετανάστευση καθιστούν αναγκαία τη λήψη ειδικών κοινοτικών μέτρων για την αποτελεσματική αντιμετώπιση των χαρακτηριστικών προβλημάτων αυτών των περιοχών.
<P>
Τα Διαρθρωτικά Ταμεία αποτελούν επομένως το κύριο μέσο κοινοτικής δράσης σε αυτόν τον τομέα. Μπορούν να ανταποκριθούν στην πολιτική βούληση της Ένωσης να μην εγκαταλείψει τα νησιά της.
<P>
Συγκεκριμένα, πρέπει να καθορίσουμε ακριβώς ποια είναι τα χαρακτηριστικά και οι ανάγκες τους. " Επιτροπή πρέπει στη συνέχεια να διασφαλίσει ότι τα συγκεκριμένα προβλήματα που αντιμετωπίζουν τα ευρωπαϊκά νησιά λαμβάνονται πάντα υπόψη και επομένως πρέπει να λάβει μέτρα ελέγχου των συνόρων για την αντιμετώπιση της παράνομης μετανάστευσης που τα απειλεί. Πρέπει επίσης να χαράξει μια ολοκληρωμένη αναπτυξιακή στρατηγική, η οποία θα είναι ικανή να διασφαλίσει τη βιωσιμότητα των οικονομικών δραστηριοτήτων, όπως ο τουρισμός, στα νησιά.
<P>
Τέλος, η συνολική δέσμη μέτρων είναι απαραίτητη προκειμένου τελικά να δημιουργηθούν οι συνθήκες που θα επιτρέψουν σε αυτές τις περιοχές να αποκτήσουν την ίδια πρόσβαση στην ενιαία αγορά, όπως οι ηπειρωτικές περιοχές. Υπερψήφισα επομένως αυτή την έκθεση.
<SPEAKER ID="179" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, με χαροποιεί το γεγονός ότι η Ευρωπαϊκή Ένωση κινείται προς τη σωστή κατεύθυνση, ενισχύοντας τον ρόλο των τοπικών φορέων στο πλαίσιο της συνεργασίας μας με μεμονωμένες χώρες, κυρίως με τρίτες χώρες. Εκφράζω την ικανοποίησή μου που επικεντρώνεται στην αποκέντρωση τόσο της συνεργασίας, όσο και της ενίσχυσης.
<P>
Οι τοπικοί φορείς διαδραματίζουν έναν σημαντικό ρόλο στην τοπική και περιφερειακή ανάπτυξη, γιατί αντιλαμβάνονται τις ανάγκες των τοπικών κοινοτήτων, βρίσκονται εκεί και συνήθως εκλέγονται δημοκρατικά. Διαδραματίζουν συγκεκριμένο ρόλο όσον αφορά την καταπολέμηση της φτώχειας και της ανισότητας. Ο ρόλος τους ως φορέων αφορά κυρίως ζητήματα που συνδέονται με την εκπαίδευση, την υγεία, το περιβάλλον και την επιχειρηματικότητα. Πρέπει να τονιστεί ότι δεν διαθέτουν πάντα επαρκείς χρηματοδοτικούς πόρους. Αυτό είναι αλήθεια κυρίως σε περιοχές που πλήττονται από τη φτώχεια, με υψηλούς δείκτες ανεργίας.
<P>
Αυτοί οι τοπικοί φορείς δεν λαμβάνουν την κατάλληλη στήριξη από τους προϋπολογισμούς των κρατών μελών. " ενίσχυση των τοπικών αρχών προκειμένου να δράσουν αυτοδικαίως στο πλαίσιο της αναπτυξιακής μας πολιτικής, αξίζει επομένως την απόλυτη στήριξή μας τώρα και στο μέλλον. Αυτό επιβεβαιώνεται από την εμπειρία συνεργασίας μας με τοπικούς φορείς σε χώρες της Ένωσης, συμπεριλαμβανόμενης της χώρας μου, της Πολωνίας.
<SPEAKER ID="178" NAME="David Martin " AFFILIATION="PSE">
γραπτώς. (EN) Ψήφισα υπέρ της έκθεσης αυτής καθώς πιστεύω ότι προκειμένου να επιτευχθούν οι Αναπτυξιακοί Στόχοι της Χιλιετίας έχει καίρια σημασία η βοήθεια να διανέμεται στις κοινότητες από τις δομές που είναι πιο κοντά σε αυτές. Συγκεκριμένα, είμαι ικανοποιημένος που η έκθεση περιέχει συγκεκριμένες υποδείξεις για δράσεις που πρέπει να ληφθούν από την Επιτροπή, ιδίως μέσω της ενίσχυσης του διαλόγου με τις αρχές τοπικής αυτοδιοίκησης σχετικά με την αναπτυξιακή βοήθεια, μέσω της βελτίωσης της αποκέντρωσης της διανομής βοήθειας και της υποστήριξης διαρθρωμένου διαλόγου μεταξύ των αρχών τοπικής αυτοδιοίκησης στον αναπτυσσόμενο κόσμο και στην ΕΕ.
<SPEAKER ID="180" NAME="Πρόεδρος">
Οι αιτιολογήσεις ψήφου ολοκληρώθηκαν.

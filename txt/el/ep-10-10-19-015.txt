<CHAPTER ID="015">
Kαταπολέμηση των καθυστερήσεων πληρωμών στις εμπορικές συναλλαγές (συζήτηση)
<SPEAKER ID="545" NAME="Πρόεδρος">
" ημερήσια διάταξη προβλέπει τη συζήτηση της έκθεσης, της κ. Weiler, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την καταπολέμηση των καθυστερήσεων πληρωμών στις εμπορικές συναλλαγές (αναδιατύπωση) - C7-0044/2009 -.
<SPEAKER ID="546" NAME="Barbara Weiler" LANGUAGE="DE">
Κυρία Πρόεδρε, κύριε ασκών την Προεδρία του Συμβουλίου, κυρία Επίτροπε, κυρίες και κύριοι, καταρχάς θα ήθελα να ευχαριστήσω την ομάδα σκιωδών εισηγητών της Επιτροπής Νομικών Θεμάτων και της Επιτροπής Βιομηχανίας, Έρευνας και Ενέργειας, τους συναδέλφους μου και όλους όσους συνέβαλαν σε αυτό το εξαιρετικό αποτέλεσμα. Χωρίς την εποικοδομητική και έντιμη συνεργασία με την Επιτροπή και τη βελγική Προεδρία, σίγουρα δεν θα είχαμε επιτύχει αυτό το αποτέλεσμα.
<P>
Ως εισηγήτρια, είμαι -όπως καταλαβαίνετε- πολύ ικανοποιημένη με το αποτέλεσμα, πρώτον, επειδή κάναμε σημαντικές βελτιώσεις σε σχέση με την παλιά οδηγία και δεύτερον, επειδή παρουσιάσαμε νέους τρόπους για την ενθάρρυνση καλύτερων πρακτικών πληρωμών. Επιτύχαμε τον στόχο. Βέβαια, θα προτιμούσα να πω ότι χαράχθηκε η πορεία για τη βελτίωση της ρευστότητας των ΜΜΕ, των μικρομεσαίων επιχειρήσεων, και για τη διασφάλιση των επενδύσεων σε νέα προϊόντα, νέες θέσεις εργασίας και νέες διαδικασίες.
<P>
Γιατί ήταν απαραίτητη η βελτίωση της εν λόγω οδηγίας; " νομοθεσία του 2000 ήταν μη δεσμευτική και δεν ήταν πολύ αποτελεσματική. Τα τελευταία χρόνια, οι πρακτικές πληρωμών σε όλα σχεδόν τα κράτη μέλη έγιναν χειρότερες και αυτό συνέβη πριν από τη χρηματοπιστωτική και οικονομική κρίση. Τη μεταρρύθμιση ζήτησαν επίσης οι μικρές επιχειρήσεις, οι οποίες εξέφρασαν τις επιθυμίες τους στο πλαίσιο της Πράξης για τις μικρές επιχειρήσεις. Επιθυμούσαν να οργανωθούν οι πρακτικές πληρωμών στην Ευρώπη με πολύ πιο αποτελεσματικό τρόπο.
<P>
Όσον αφορά τα αποτελέσματα, καταρχάς, μπορώ να πω ότι ακολουθήσαμε έναν νέο δρόμο. Έχουμε αυστηρούς κανόνες. Καταρχήν, τα τιμολόγια πρέπει να πληρώνονται εντός 30 ημερών με μερικές εξαιρέσεις, που πρέπει να δικαιολογούνται. Εισαγάγαμε ένα υψηλότερο επιτόκιο καθυστέρησης πληρωμών της τάξεως του 8%. Ορίσαμε τα έξοδα είσπραξης στο απολύτως μη γραφειοκρατικό σταθερό ποσό των 40 ευρώ και καταστήσαμε ευκολότερη από πριν τη διεκδίκηση των δικαιωμάτων για τις μικρές επιχειρήσεις.
<P>
" δεύτερη πτυχή του νέου δρόμου, ωστόσο, είναι οι θετικές πρωτοβουλίες και τα νέα μέσα, για παράδειγμα η αναφορά των πελατών με καλές πρακτικές πληρωμών, η παροχή περισσότερων πληροφοριών προς τις μικρές επιχειρήσεις σχετικά με τα δικαιώματά τους, η πληρωμή σε δόσεις και η προώθηση εναλλακτικών μηχανισμών επίλυσης διαφορών.
<P>
" εν λόγω νομοθεσία αποτελεί επίσης μέρος της προσέγγισης για τη "βελτίωση της νομοθεσίας" και θα εφαρμόζεται επίσης στα θεσμικά όργανα της ΕΕ. Είμαστε ιδιαίτερα υπερήφανοι για αυτό, επειδή -όπως σίγουρα καταλαβαίνετε- δεν ήταν όλοι ενθουσιασμένοι με αυτό.
<P>
Φυσικά, υπήρξαν ορισμένες συγκρούσεις και θα ήθελα να αναφέρω κάποιες από αυτές. Πρώτον, αρχικά υπήρχαν ασφαλώς σημαντικές διαφορές και ποικιλία απόψεων στο Κοινοβούλιο. Μόνο οι 100 τροπολογίες καταδεικνύουν ότι πρώτα χρειάστηκε να δώσουμε μάχη για να συμφωνήσουμε γι' αυτό και στο Κοινοβούλιο. " Επιτροπή σίγουρα δεν ήταν πάντοτε ευχαριστημένη με τις προσπάθειές μας, συμπεριλαμβανομένης της επέκτασης στο διεπιχειρησιακό επίπεδο, όμως πιστεύω ότι, συνολικά, επιτύχαμε ένα καλό αποτέλεσμα.
<P>
Το Συμβούλιο ήταν εκείνο που δημιούργησε τα προβλήματα. Είναι λυπηρό που το Συμβούλιο δεν εκπληρώνει πάντοτε το στόχο της συνδρομής προς τις μικρές επιχειρήσεις. Αυτό το βρίσκω ιδιαίτερα λυπηρό για τις σχετικά πλούσιες χώρες με καλή δομή, όπως η Γερμανία και η Αυστρία.
<P>
Όσον αφορά τις επαγγελματικές οργανώσεις, το μόνο που μπορώ να πω είναι ότι η συμμετοχή τους ήταν εποικοδομητική, παρόλο που, φυσικά, δεν αποδεχθήκαμε όλες τις φορές τις απόψεις τους ή δεν μπορούσαμε πάντοτε να συμφωνήσουμε με αυτές.
<P>
Συνοπτικά, τα επόμενα βήματα είναι ότι, μετά από την αυριανή ψηφοφορία, αναμένουμε να διεξαγάγει το Συμβούλιο τελική θετική ψηφοφορία και κατόπιν τα κράτη μέλη θα μπορούν να εφαρμόσουν την εν λόγω νομοθεσία. Δεν αναμένουμε να χρειαστούν δύο χρόνια για να εφαρμοστεί. Αντίθετα, αναμένουμε να αρχίσουν να τη μεταφέρουν τα κράτη μέλη στην εθνική νομοθεσία ήδη από τον Ιανουάριο του ερχόμενου έτους.
<SPEAKER ID="547" NAME="Antonio Tajani" LANGUAGE="IT">
Κυρία Πρόεδρε, πιστεύω ότι η συζήτηση αυτή ολοκληρώνει μια σημαντική περίοδο εργασιών. " Επιτροπή, το Κοινοβούλιο και το Συμβούλιο αποφάσισαν να ενώσουν τις δυνάμεις τους για να δώσουν μια συγκεκριμένη απάντηση στις μικρομεσαίες επιχειρήσεις (ΜΜΕ) μέσω της εφαρμογής μέρους της Πράξης για τις μικρές επιχειρήσεις (Small Business Act). Ελπίζω ότι αύριο θα εγκριθεί μια οδηγία, η οποία θα επιτρέψει σε πάρα πολλές ΜΜΕ στην Ευρωπαϊκή Ένωση να ανασάνουν με ανακούφιση.
<P>
Ο αριθμός ανεξόφλητων λογαριασμών αυξάνεται εδώ και πάρα πολύ καιρό: πέρυσι, σημειώθηκε αύξηση της τάξεως του 8% και σήμερα τα επισφαλή χρέη ανέρχονται σε 300 δισεκατομμύρια ευρώ. Αυτό είναι ένα πρόβλημα που δημιουργεί τεράστιες δυσκολίες στις ΜΜΕ. Συχνά κινδυνεύουν να κλείσουν, επειδή δεν μπορούν να επιβιώσουν εξαιτίας της αδυναμίας των μεγάλων εταιρειών, και κυρίως των δημόσιων αρχών, να τηρήσουν τις δεσμεύσεις τους. Πιστεύω ότι τα θεσμικά όργανα της Ένωσης είναι έτοιμα να ανταποκριθούν θετικά για την οικονομία της ΕΕ. Όταν η νομοθεσία που πρόκειται να εγκρίνουμε τεθεί σε πλήρη ισχύ, περίπου 180 δισεκατομμύρια ευρώ θα τεθούν πάλι σε κυκλοφορία, γεγονός που σημαίνει ενίσχυση των πρωτοβουλιών ανάπτυξης και καινοτομίας υπέρ των ΜΜΕ.
<P>
Όπως γνωρίζετε, η πρόσβαση σε πιστώσεις είναι σημαντική για την ανάπτυξη και την αύξηση της ανταγωνιστικότητας των επιχειρήσεών μας. Κατά συνέπεια, πιστεύω ότι η απόφαση υποστήριξης της εν λόγω οδηγίας που προτάθηκε από την Επιτροπή έχει μεγάλη σημασία για την οικονομία μας, επειδή παρέχει επιτέλους μια απάντηση σε εκατομμύρια ευρωπαϊκές επιχειρήσεις και δίνει ελπίδα σε εκατομμύρια εργαζόμενους, οι οποίοι έχουν θέσεις εργασίας χάρη στην ύπαρξη αυτών των επιχειρήσεων, που αποτελούν τη ραχοκοκαλιά της οικονομίας μας.
<P>
Θα ήθελα να ευχαριστήσω τη βελγική Προεδρία για τον σημαντικό ρόλο που διαδραμάτισε κατά τη διαμεσολάβηση, και ευχαριστώ επίσης όλους τους βουλευτές του Ευρωπαϊκού Κοινοβουλίου, οι οποίοι εργάστηκαν σκληρά κατά το στάδιο αυτό, ξεκινώντας με την κ. Weiler, τον κ. Baldassarre και τον κ. Angelis, καθώς και όλους τους σκιώδεις εισηγητές, που κατέστησαν δυνατή την εξεύρεση θετικής λύσης.
<P>
Ως αποτέλεσμα της εναρμόνισης των προθεσμιών πληρωμής των δημόσιων φορέων, οι οποίοι θα πρέπει να εξοφλούν τα τιμολόγιά τους εντός 30 ημερών, πιστεύω ότι θα προσφέρουμε σημαντικό ποσό επιπλέον μετρητών στα ταμεία των επιχειρήσεων. Οι κανόνες αυτοί θα έχουν επίσης ως αποτέλεσμα να ενθαρρύνουν ιδιαίτερα εκείνες τις δημόσιες αρχές που καθυστερούν τις πληρωμές τους, να χρησιμοποιήσουν και πιο ενημερωμένες μεθόδους διαχείρισης. Στην πραγματικότητα, όταν ένας δημόσιος φορέας λαμβάνει αγαθά ή υπηρεσίες, έχει ήδη συμπεριλάβει τα κονδύλια για τη συγκεκριμένη δαπάνη στον προϋπολογισμό του. Συνεπώς, δεν θα πρέπει να είναι δύσκολη η έγκαιρη εξόφληση των πιστωτών του. Πρέπει, επίσης, να τονιστεί ότι οι συντομότερες περίοδοι πληρωμών θα έχουν ως αποτέλεσμα την εξοικονόμηση χρημάτων για τις δημόσιες αρχές.
<P>
Ένα άλλο σημαντικό σημείο της συμφωνίας είναι ότι οι ίδιες οι επιχειρήσεις θα πρέπει να εξοφλούν τα τιμολόγιά τους εντός 60 ημερών, εκτός εάν υπάρξει διαφορετική συμφωνία μεταξύ των μερών υπό όρους δίκαιους προς τον πιστωτή.
<P>
Συμπερασματικά, πρέπει να επισημάνω ότι τα κράτη μέλη θα παραμείνουν ελεύθερα να διατηρήσουν ή να εγκρίνουν διατάξεις, οι οποίες είναι περισσότερο ευνοϊκές προς τον πιστωτή απ' ό,τι είναι απαραίτητο σύμφωνα με την οδηγία. Κατά συνέπεια, το εν λόγω νομοθετικό έγγραφο δεν εμποδίζει τα κράτη μέλη να υιοθετήσουν μικρότερες περιόδους πληρωμών ή αυστηρότερες κυρώσεις.
<P>
Κυρία Πρόεδρε, αξιότιμοι κύριοι βουλευτές, αυτή η νέα οδηγία δείχνει την αποφασιστικότητα της Ένωσης να δώσει στις επιχειρήσεις της Ευρώπης και, κυρίως, στις ΜΜΕ μια αποφασιστική ώθηση για να ξεπεράσουν την οικονομική κρίση, την οποία η Επιτροπή σκοπεύει να αντιμετωπίσει μέσω μιας σειράς δράσεων. Μόλις καταθέσαμε την ανακοίνωση σχετικά με την καινοτομία, και την ερχόμενη εβδομάδα θα καταθέσουμε, επίσης, την ανακοίνωση σχετικά με την νέα βιομηχανική πολιτική, και η καινοτομία και η βιομηχανική πολιτική δεν μπορούν να εφαρμοστούν χωρίς να υπάρχει πρόσβαση σε πιστώσεις.
<P>
Αύριο, το Κοινοβούλιο, σε συνεργασία με την Προεδρία του Συμβουλίου και την Ευρωπαϊκή Επιτροπή, θα ανταποκριθεί με συγκεκριμένο τρόπο σε αυτές τις προσδοκίες.
<SPEAKER ID="548" NAME="Francesco De Angelis" LANGUAGE="IT">
Κυρία Πρόεδρε, κυρίες και κύριοι, θα ήθελα να ευχαριστήσω την κ. Weiler για το εξαιρετικό έργο που επιτέλεσε. Με αυτήν τη διάταξη, η Ευρώπη θέτει τέρμα σε μια διαδικασία, η οποία γονάτισε πάρα πολλές μικρές και μεσαίες επιχειρήσεις (ΜΜΕ). Το Κοινοβούλιο αναλαμβάνει δράση ώστε να προστατέψει τις ΜΜΕ -τις πιο ευάλωτες επιχειρήσεις και εκείνες που είναι περισσότερο εκτεθειμένες στις συνέπειες της κρίσης- από προβλήματα ρευστότητας και πρόσβασης σε πιστώσεις. " τρέχουσα πρακτική καθυστέρησης των πληρωμών ωθεί πάρα πολλές μικρές επιχειρήσεις στη χρεοκοπία, με δυσμενείς επιπτώσεις για την απασχόληση.
<P>
Για αυτόν τον λόγο είναι σημαντική η διάταξη: καθορίζει τη μέγιστη περίοδο πληρωμής στις 60 ημέρες, αυξάνει το επιτόκιο για τις καθυστερήσεις πληρωμών στο 8% και καθιστά παράνομη τη χρήση συμβατικών όρων που είναι άδικοι προς τον πιστωτή. Με άλλα λόγια, θεσπίζει καθορισμένες χρονικές περιόδους, κίνητρα και, το κυριότερο, καταργεί τις εξαιρέσεις. Πρόκειται για μέτρα που έχουν σχεδιαστεί για να προστατέψουν τις ΜΜΕ, να τονώσουν τον οικονομικό και τον παραγωγικό ιστό τους και να δώσουν ώθηση στην απασχόληση.
<P>
Είναι τώρα σειρά των κρατών μελών να λάβουν άμεσα και αποτελεσματικά μέτρα για την εφαρμογή της εν λόγω οδηγίας, η οποία επιβεβαιώνει ότι η Ευρώπη υπάρχει, είναι χρήσιμη και μπορεί να καταστήσει αισθητή την παρουσία της.
<SPEAKER ID="549" NAME="Raffaele Baldassarre" LANGUAGE="IT">
Κυρία Πρόεδρε, κύριε Tajani, κυρία Weiler, κυρίες και κύριοι, είμαι ιδιαίτερα ικανοποιημένος και υπερήφανος που συνέβαλα στην έγκριση αυτής της οδηγίας εξ ονόματος της Επιτροπής Νομικών Θεμάτων. Πρόκειται για ένα αντικυκλικό μέτρο ζωτικής σημασίας, το οποίο παρέχει απολύτως πραγματική υποστήριξη σε εταιρείες, ειδικά στις μικρές και τις μεσαίες επιχειρήσεις (ΜΜΕ), θεσπίζοντας καθορισμένους όρους πληρωμών και κατάλληλες κυρώσεις προκειμένου να ενθαρρυνθεί η έγκαιρη πληρωμή και από τις δημόσιες αρχές και από τις ιδιωτικές επιχειρήσεις στην Ευρωπαϊκή Ένωση. Εάν όλοι οι ενδιαφερόμενοι εξοφλούσαν τις οφειλές τους εγκαίρως, η ευρωπαϊκή οικονομία θα ελάμβανε μια ένεση μετρητών αξίας 300 δισεκατομμυρίων ευρώ.
<P>
" αγορά μας δεν θα είναι κοινή και ο ανταγωνισμός μας δεν θα είναι θεμιτός μέχρι να θεσπιστούν ενιαίοι κανόνες, οι οποίοι θα ισχύουν για όλους. Αυτό είναι το κίνητρο πίσω από τη νέα οδηγία για την καταπολέμηση των καθυστερήσεων πληρωμών: αναγκάζει τις δημόσιες αρχές να ενεργούν με πιο αποτελεσματικό και χρηστό τρόπο και βοηθά να αναπτυχθεί η εσωτερική αγορά και ο ελεύθερος ανταγωνισμός αρμονικά, προς όφελος των ΜΜΕ.
<P>
Το Σώμα μπόρεσε να συμβάλει αποφασιστικά σε αυτό το επιτυχές αποτέλεσμα ξεπερνώντας κάθε είδους πιέσεις και διχασμούς για χάρη του γενικού καλού των πολιτών και του ευρωπαϊκού παραγωγικού συστήματος.
<SPEAKER ID="550" NAME="Małgorzata Handzlik" LANGUAGE="PL">
Κυρία Επίτροπε, κύριοι συνάδελφοι, είμαι ικανοποιημένη που σήμερα μπορούμε να συνοψίσουμε τη συζήτηση που κάναμε τους τελευταίους μήνες. Όλοι όσοι εργάστηκαν για την οδηγία γνωρίζουν ότι η επίτευξη συμφωνίας δεν ήταν εύκολη, παρ' όλο που όλα τα μέρη κατανοούσαν τη σημασία του προβλήματος.
<P>
Πιστεύω ότι τα μέτρα που πρόκειται να ψηφίσουμε αύριο συνιστούν καλά νέα για τις επιχειρήσεις και, ιδίως, για τις μικρές και τις μεσαίες επιχειρήσεις, οι οποίες θα καταφέρουν να έχουν πιο έγκαιρη εξόφληση των τιμολογίων τους. Το μέγεθος του προβλήματος των καθυστερήσεων πληρωμών δεν είναι το ίδιο σε κάθε κράτος μέλος. Ωστόσο, δεν πρέπει να ξεχνάμε ότι οι επιχειρήσεις λειτουργούν στην κοινή ευρωπαϊκή αγορά και συχνά ασκούν τη δραστηριότητά τους σε διάφορα κράτη μέλη. Οι επιχειρηματικοί φορείς πρέπει να έχουν εγγυήσεις ότι τα τιμολόγιά τους θα εξοφλούνται εγκαίρως ανεξαρτήτως του εάν πρόκειται για την Πολωνία, την Ισπανία, τη Γαλλία ή τη Μάλτα.
<P>
Κυρίες και κύριοι, ένας δημοσιογράφος μου έθεσε το ερώτημα σήμερα εάν η οδηγία είναι αυστηρή και ποια είναι τα κυριότερα μέσα που διαθέτει, τα οποία θα αλλάξουν τη συμπεριφορά στην αγορά. Κατά τη γνώμη μου, λοιπόν, η αυστηρότητά της έγκειται στη μέγιστη περίοδο εξόφλησης των 60 ημερών για τις δημόσιες αρχές, η οποία δεν μπορεί να παραταθεί. Είναι εξαιρετικά σημαντικό να ενημερωθούν οι επιχειρηματικοί φορείς σχετικά με τα κύρια μέσα της οδηγίας. Πρέπει να γνωρίζουν ότι έχουν δικαίωμα αποζημίωσης για τις δαπάνες είσπραξης των οφειλόμενων ποσών, ότι οι προθεσμίες πληρωμών έχουν γίνει συντομότερες και ότι οι συμβατικές διατάξεις, οι οποίες αποκλείουν τη χρέωση τόκου για τις καθυστερημένες πληρωμές, αποκλείουν την αποζημίωση ή περιέχουν προθεσμίες πληρωμών με αδικαιολόγητη παράταση είναι πολύ απλά ανέντιμες. Μόνο τότε οι επιχειρήσεις θα χρησιμοποιήσουν τις διατάξεις της οδηγίας και θα απαιτήσουν σεβασμό των προθεσμιών πληρωμών και των άλλων δικαιωμάτων που διαθέτουν. Διότι οι καθυστερήσεις πληρωμών πρέπει να είναι η εξαίρεση και όχι ο κανόνας. Κατά τη γνώμη μου, η οδηγία αποτελεί ένα ισχυρό μήνυμα από τα ευρωπαϊκά θεσμικά όργανα ότι έτσι ακριβώς πρέπει να έχουν τα πράγματα. Θα ήθελα να ευχαριστήσω όλους για τη συνεργασία και την προσοχή τους.
<SPEAKER ID="551" NAME="Bernadette Vergnaud" LANGUAGE="FR">
Κυρία Πρόεδρε, κυρίες και κύριοι, θα ήθελα πρώτα να συγχαρώ την εισηγήτριά μας, την κ. Weiler, για το έργο της και τον εξαιρετικό συμβιβασμό που επετεύχθη με το Συμβούλιο, καθώς η αρχική πρόταση της Επιτροπής περιείχε ορισμένα σημαντικά σφάλματα.
<P>
Θα ήθελα να αναφερθώ σε τέσσερα σημαντικά σημεία που επετεύχθησαν με αυτήν την οδηγία.
<P>
Πρώτον, είμαι πολύ ικανοποιημένη που έχουν τεθεί εγγυήσεις όσον αφορά την ίση αντιμετώπιση του δημόσιου και του ιδιωτικού τομέα. " Επιτροπή ανέμενε αυστηρότερες κυρώσεις για τον δημόσιο τομέα, παρ' όλο που αυτούς λειτουργεί προς το γενικό συμφέρον. Αυτό ήταν αποτέλεσμα της άγνοιας σχετικά με την πραγματική κατάσταση των δημοσίων λογαριασμών στα κράτη μέλη και θα μπορούσε να είχε καταλήξει σε ανταγωνιστικό μειονέκτημα για τις δημόσιες επιχειρήσεις.
<P>
Ένα άλλο βήμα προόδου είναι η παράταση της προθεσμίας πληρωμών στις 60 αντί για τις 30 ημέρες για τις υπηρεσίες δημόσιας υγείας, οι οποίες έχουν σύνθετες δημοσιονομικές διαδικασίες που τις υποχρεώνουν να έχουν μακρύτερες προθεσμίες πληρωμών, για τις οποίες δεν μπορούν να θεωρηθούν υπεύθυνες.
<P>
Επίσης, όσον αφορά το θέμα των όρων πληρωμών, ήταν σημαντικό να επιβληθεί απαγόρευση των καταχρηστικών συμβατικών ρητρών που βαρύνουν τους πιστωτές σε συμβάσεις μεταξύ εταιρειών, πράγμα που συχνά συμβαίνει ανάμεσα σε έναν μεγάλο όμιλο και σε μια μικρή και μεσαία επιχείρηση.
<P>
Τέλος, και αυτό αφορά κυρίως τις μικρές και τις μεσαίες επιχειρήσεις, οι οποίες είναι θύματα των καθυστερήσεων πληρωμών, η θέσπιση επιτοκίου της τάξεως του 8% στην περίπτωση καθυστέρησης και η αποζημίωση για την κάλυψη εξόδων είσπραξης μπορεί να ενθαρρύνει τις εν λόγω εταιρείες ώστε να απαιτήσουν αποζημίωση. Μέχρι τώρα, τείνουν να αρνούνται να το πράξουν εξαιτίας του κινδύνου να διακινδυνεύσουν κάτι.
<P>
Χαίρομαι, συνεπώς, που μπορώ να ψηφίσω για αυτό το νομοσχέδιο, το οποίο ελπίζω ότι θα αποτελέσει πραγματική πρόοδο για την βιωσιμότητα και την υγιή κατάσταση των ευρωπαϊκών επιχειρήσεων, πρόοδο η οποία είναι απαραίτητη όχι μόνο για μια πιο επιτυχημένη, αλλά και για μια πιο δίκαιη εσωτερική αγορά.
<SPEAKER ID="552" NAME="Jürgen Creutzmann" LANGUAGE="DE">
Κυρία Πρόεδρε, κύριε Tajani, κυρίες και κύριοι, αύριο, το Ευρωπαϊκό Κοινοβούλιο θα εγκρίνει μια οδηγία για την καταπολέμηση των καθυστερήσεων πληρωμών, η οποία θα γράψει ιστορία. Είναι η πρώτη οδηγία η οποία μπορεί πολύ απλά να εξηγηθεί με τρεις φράσεις: πρώτον, οι δημόσιες αρχές θα πρέπει, ως ζήτημα αρχής, να πληρώνουν εντός 30 ημερών στο μέλλον, εάν δεν έχουν συμφωνηθεί συντομότερες προθεσμίες πληρωμών και εάν ειδικές συνθήκες δεν καθιστούν απαραίτητη προθεσμία πληρωμών που να μην ξεπερνά τις 60 ημέρες. Δεύτερον, κατά τη συμφωνία προθεσμιών πληρωμών, οι εταιρείες έχουν συμβατική ελευθερία 60 ημερών και οι προθεσμίες πληρωμών που ξεπερνούν τις 60 ημέρες δεν επιτρέπονται πλέον, εκτός εάν συμφωνηθούν ρητά και εάν δεν προκαλούν σοβαρό μειονέκτημα για τον πιστωτή. Τρίτον, εάν υπάρξει υπέρβαση των ανωτέρω προθεσμιών πληρωμών, είναι δυνατή η χρέωση εξόδων είσπραξης τουλάχιστον 40 ευρώ και επιτοκίου τουλάχιστον 8% πάνω από το βασικό επιτόκιο της Ευρωπαϊκής Κεντρικής Τράπεζας χωρίς προηγούμενη υπενθύμιση.
<P>
" εν λόγω οδηγία θα βοηθήσει σε μεγάλο βαθμό τις μικρές και τις μεσαίες επιχειρήσεις στην Ευρώπη να βελτιώσουν τη ρευστότητά τους και δεν θα χρειαστεί να αναλαμβάνουν τόσο μεγάλες πιστώσεις από τις τράπεζες. Οι οφειλέτες με ισχυρή παρουσία στην αγορά δεν θα μπορούν πλέον να υποχρεώνουν τις μικρές και τις μεσαίες επιχειρήσεις να παραχωρούν μεγαλύτερες προθεσμίες πληρωμών, και αυτό είναι καλό. Επιπλέον, τα επιμέρους κράτη μέλη δεν θα μπορούν μόνο να διατηρήσουν συντομότερες προθεσμίες πληρωμών με τη μορφή που συνηθιζόταν μέχρι τώρα, αλλά υποθέτουμε ότι, στην πραγματικότητα, αυτές θα διατηρηθούν, επειδή δεν μπορούμε να φανταστούμε ότι η οδηγία για τις καθυστερήσεις πληρωμών θα οδηγήσει στη χειροτέρευση των πρακτικών πληρωμών στα κράτη μέλη.
<P>
Οι εταιρείες που λειτουργούν στην Ευρώπη, γνωρίζουν ότι, στο μέλλον, οι οφειλές προς αυτές θα τακτοποιούνται το πολύ 60 ημέρες. Πρόκειται για ένα τεράστιο βήμα προόδου και για ένα ακόμα βήμα προς την ολοκλήρωση της ευρωπαϊκής εσωτερικής αγοράς. Μπορούμε να είμαστε πολύ ικανοποιημένοι με την έγκριση αυτής της νομοθεσίας. Θα βοηθήσει τις μικρές και τις μεγάλες επιχειρήσεις και θα βοηθήσει την ευρωπαϊκή εσωτερική αγορά.
<SPEAKER ID="553" NAME="Malcolm Harbour" LANGUAGE="EN">
Κυρία Πρόεδρε, εξ ονόματος της πολιτικής Ομάδας μου, και επίσης ως πρόεδρος της Επιτροπής Εσωτερικής Αγοράς και Προστασίας των Καταναλωτών, θέλω να ευχαριστήσω ιδιαίτερα την κ. Weiler που ήταν εισηγήτρια, και επίσης όλους τους συναδέλφους από την επιτροπή που βρίσκονται σήμερα εδώ, για το εξαιρετικό αυτό παράδειγμα ομαδικής εργασίας. Συμπεριλαμβάνω σε αυτό και το Συμβούλιο και την Επιτροπή.
<P>
Επί του παρόντος γίνεται μεγάλη συζήτηση για την έξυπνη νομοθεσία, αλλά πιστεύω ότι αυτό αποτελεί κλασικό παράδειγμα έξυπνης νομοθεσίας. Καταρχάς, εστιάζει στον πυρήνα των προβλημάτων που αντιμετωπίζουν πολλές μικρές επιχειρήσεις σε μια οικονομία στην οποία επί του παρόντος αντιμετωπίζουν πολύ δύσκολες συνθήκες. Πρέπει να επιμείνουμε ώστε τα κράτη μέλη να εφαρμόσουν αυτήν την πρόταση το συντομότερο δυνατό.
<P>
Δεύτερον, η Επιτροπή δικαίως ανέλυσε τα προβλήματα και τις επιτυχίες της προηγούμενης οδηγίας, και θέλω να παρατηρήσω εδώ ότι αυτή ήταν η πρώτη οδηγία όπου η συμφωνία των συντονιστών της επιτροπής να καλέσουν την Επιτροπή να παρουσιάσει την πλήρη εκτίμηση επιπτώσεων κάθε πρότασης πραγματοποιήθηκε πλήρως. Είχαμε μια πολύ ολοκληρωμένη εκτίμηση των επιπτώσεων, η οποία προσδιόρισε σαφώς τους τομείς που χρειάζονταν αλλαγή.
<P>
Πάνω από όλα, η τωρινή επιμονή στο ότι ιδίως οι δημόσιες αρχές πρέπει επίσης να συμμορφωθούν με τα πρότυπα που ισχύουν στον ιδιωτικό τομέα και στο ότι δεν μπορούν να κάνουν κατάχρηση της θέσης τους σε βάρος των μικρών προμηθευτών μέσω της συμμόρφωσής τους προς αυτές τις απαιτήσεις, είναι απόλυτα βασική. Αυτό είναι το μεγαλύτερο επίτευγμα και θέλω να ευχαριστήσω ιδιαιτέρως τη βελγική Προεδρία -και βλέπω ότι εκπροσωπείται εδώ σήμερα το βράδυ- επειδή αντιστάθηκε στις απαιτήσεις ορισμένων κρατών μελών που προσπάθησαν να επιτύχουν εξαίρεση από την απαίτηση των 60 ημερών.
<P>
Είπαμε στη βελγική Προεδρία ότι δεν υπάρχει κανένας λόγος να θεσπιστεί αυτή η οδηγία, εάν επιτρέψει να συμβεί αυτό. Στερείται νοήματος αν επιτρέψει την απαλλαγή των δημόσιων αρχών.
<P>
Πιστεύω ότι αυτό αποτελεί καλό παράδειγμα έξυπνης ρύθμισης, αλλά επιτρέψτε μου να ολοκληρώσω κάνοντας δύο τελικές παρατηρήσεις. Καταρχάς, πρέπει να επιτύχουμε να εφαρμοστεί σωστά και με συνέπεια αυτή η οδηγία σε κάθε κράτος μέλος· και, δεύτερον, πρέπει να καταλήξει σε αλλαγή νοοτροπίας, η οποία σημαίνει ότι απλά δεν θα είναι πια αποδεκτό οι μεγάλοι πελάτες να εκμεταλλεύονται τις μικρές επιχειρήσεις πληρώνοντάς τες με καθυστέρηση. Πιστεύω ότι αυτό θα επιτύχει η εν λόγω οδηγία.
<SPEAKER ID="554" NAME="Oreste Rossi" LANGUAGE="IT">
Κυρία Πρόεδρε, κυρίες και κύριοι, καταρχάς, πρέπει να ευχαριστήσω τον κ. Tajani για τη δήλωσή του, την οποία στηρίζω ολόψυχα.
<P>
Πάρα πολύ συχνά διαπιστώνουμε ότι οι ίδιες οι δημόσιες αρχές είναι κακοπληρωτές και συχνά οδηγούν κατά τα λοιπά υγιείς εταιρείες σε αποτυχία και πλήττουν σοβαρά την ανταγωνιστικότητα των επιχειρήσεών μας. Μπορούν να προκαλέσουν τρομερή αλυσιδωτή αντίδραση με σημαντικές κοινωνικές συνέπειες οι οποίες, τελικά, ενδέχεται ορισμένες φορές να γίνουν μπούμερανγκ για τη δημόσια αρχή που προκάλεσε αυτήν τη σειρά ζημιών μέσω αυξήσεων στις τιμές, το κόστος και, κατά συνέπεια, τις δαπάνες.
<P>
Δεδομένων όλων αυτών, δεν προκαλεί έκπληξη το γεγονός μια μικρή επιχείρηση να υποχρεωθεί σε χρεοκοπία εξαιτίας της έλλειψης στοιχείων ενεργητικού, ιδίως σε περιόδους οικονομικής κρίσης και ύφεσης όπως αυτή που βιώνουμε σήμερα. Αποφασίστηκε, κατά συνέπεια, να επιβληθούν αυστηρές κυρώσεις για τέτοιου είδους καθυστερήσεις πληρωμών. Οι νέες παράμετροι που καθορίστηκαν στην έκθεση που εγκρίθηκε περιλαμβάνουν τη διατήρηση της συμβατικής ελευθερίας στις διαπραγματεύσεις μεταξύ των ιδιωτικών εταιρειών, με την επιβολή όμως χρονικών ορίων (30 + 30 ημέρες)· τον καθορισμό του όρου σύμφωνα τον οποίο οι δημόσιες αρχές πρέπει να πληρώνουν τις ιδιωτικές εταιρείες στις 30 ημέρες· και τη θέσπιση ενός νέου κανόνα για τις μεγάλες εταιρείες -όπως εκείνες που λειτουργούν στους τομείς της ταχυδρομικής υπηρεσίας, της ενέργειας και των μεταφορών- που ανταγωνίζονται τις ιδιωτικές εταιρείες παρόλο που χρηματοδοτούνται από δημόσιους πόρους, οι οποίες εξισώνονται με τις ιδιωτικές εταιρείες και υπόκεινται, κατά συνέπεια, στους κανόνες της ιδιωτικής αγοράς.
<P>
Τώρα είναι η σειρά των κρατών μελών να εφαρμόσουν αυτήν τη διάταξη το συντομότερο δυνατό, προκειμένου να ενισχυθούν οι εταιρείες εκείνες που εξακολουθούν να αντιμετωπίζουν σήμερα δυσκολίες, όπως τόνισε ο κύριος Επίτροπος και αρκετοί από τους συναδέλφους βουλευτές.
<SPEAKER ID="555" NAME="Csanad Szegedi" AFFILIATION="NI">
(HU) Κυρία Πρόεδρε, κυρίες και κύριοι, έχοντας υπόψη την αλυσίδα χρεών, τα οποία επίσης επηρεάζουν και κρατούν δέσμια και την οικονομία της Ουγγαρίας, επικροτούμε ασφαλώς έναν κανονισμό που διευκολύνει την επιβολή μιας αυστηρότερης πειθαρχίας πληρωμών και την προβλεψιμότητα των δημοσιονομικών μεθόδων, συμβάλλοντας με αυτόν τον τρόπο στη βελτίωση της κατάστασης των οικονομικών φορέων. Αφενός, οι τροπολογίες που κατατέθηκαν καθιστούν την αρχική πρόταση πιο σαφή, πράγμα που συνιστά βελτίωση και, αφετέρου, καθώς αντιτίθενται στους αρχικούς στόχους, αποδυναμώνουν τις αποτρεπτικές δυνάμεις που υπάρχουν στην αρχική πρόταση, ειδικά από την πλευρά των αρχών. " παρέκκλιση από τις 30 ημέρες δεν επιτρέπεται ιδίως στην περίπτωση των δημόσιων αρχών.
<P>
Πρέπει να εφαρμόσουμε έναν συμπληρωματικό κανονισμό, ο οποίος να καθιστά αυτήν την προθεσμία δυνατή.
<P>
Σε ό,τι αφορά τις κυρώσεις, οι επιχειρήσεις και οι αρχές πρέπει να τυγχάνουν ίσης μεταχείρισης. Ο θεμελιώδης στόχος είναι η ανάκαμψη της οικονομίας και η άμεση πληρωμή, προκειμένου να διευκολυνθεί η χρηματοπιστωτική σταθερότητα των μικρών και μεσαίων επιχειρήσεων. Δεν υπάρχουν διατάξεις για τη διευκόλυνση αυτή στην πρόταση.
<P>
Κάνοντας κατάχρηση το σημαντικού μεριδίου αγοράς και της κυριαρχίας τους, οι μεγάλες πολυεθνικές εταιρείες υποχρεώνουν τους εγχώριους εταίρους τους στην υπογραφή συμβολαίων τα οποία ορίζουν προθεσμίες πληρωμής 90 ή 120 ημερών, με πιθανές θεωρητικές κυρώσεις εάν καθυστερήσουν. Ωστόσο, ο ευάλωτος προμηθευτής δεν τολμά να επιβάλει τις κυρώσεις ακόμα και όταν υποστηρίζεται σαφώς από τον νόμο, επειδή φοβάται ότι θα χάσει παραγγελίες. Προκειμένου να αποφευχθεί αυτό, πρέπει να έχουμε νομοθετικές ρυθμίσεις για κάθε περίπτωση, οι οποίες θα ορίζουν υποχρεωτική επιβολή κυρώσεων για καθυστερήσεις πληρωμών, με πρόστιμα που θα τίθενται ακόμα και στον πιστωτή όταν οι εν λόγω κυρώσεις δεν επιβάλλονται. Σας ευχαριστώ πάρα πολύ για την προσοχή σας.
<SPEAKER ID="556" NAME="Andreas Schwab" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, είναι, βέβαια, απολύτως φυσιολογικό στο Ευρωπαϊκό Κοινοβούλιο να ξεκινάμε ευχαριστώντας τους συναδέλφους βουλευτές, όμως στην περίπτωση αυτής της οδηγίας, πιστεύω ότι είναι πραγματικά σωστό να ξεκινήσω με αυτήν την έκφραση ευχαριστιών. Καταρχάς, θα ήθελα να ευχαριστήσω τον Επίτροπο Tajani, ο οποίος, με έναν τρόπο που σπάνια έχουμε δει στο παρελθόν, ενέταξε τα αιτήματα και τις δικαιολογημένες ανησυχίες του Κοινοβουλίου στο έργο της Επιτροπής με απίστευτα ανοιχτό τρόπο. Αυτή ήταν πραγματικά μια πολύ θετική νέα εξέλιξη στη συνεργασία ανάμεσα στο Συμβούλιο, την Επιτροπή και το Κοινοβούλιο. Εν προκειμένω, δεν μπορώ παρά να στηρίξω ό,τι έχει ήδη λεχθεί σχετικά με αυτό: πρόκειται για έξυπνη ρύθμιση και μας χρειάζονται και άλλες σαν αυτήν.
<P>
Ωστόσο, πιστεύω ότι εμείς στο Ευρωπαϊκό Κοινοβούλιο καταφέραμε επίσης να βοηθήσουμε στο να φθάσει η εν λόγω οδηγία τελικά στο Συμβούλιο με αυτό το αποτέλεσμα, το οποίο ήδη έχουν χαρακτηρίσει θετικό πολλοί συνάδελφοι βουλευτές. Στην Επιτροπή Νομικών Θεμάτων και την Επιτροπή Εσωτερικής Αγοράς και Προστασίας των Καταναλωτών, ακολουθήσαμε μια κοινή διεπιτροπική στρατηγική. Συνεργαστήκαμε στενά, ξεπερνώντας τις διαχωριστικές γραμμές των επιμέρους Ομάδων, και πρέπει να πω ότι, ως εκπρόσωπος του Ευρωπαϊκού Λαϊκού Κόμματος (Χριστιανοδημοκράτες), δεν θα ήθελα μόνο να ευχαριστήσω, αλλά επίσης να εκφράσω την εκτίμησή μου προς την εισηγήτρια, κ. Weiler, για το γεγονός ότι -παρόλο που στην αρχή είχε καθορίσει διαφορετικό περιεχόμενο- ως εισηγήτρια για αυτό το Σώμα, εκπροσώπησε τελικά την ψήφο, τη γνώμη της πλειοψηφίας της επιτροπής, με πολύ σοβαρό και κατηγορηματικό τρόπο. Χωρίς αυτό, η επιτυχία αυτή δεν θα ήταν δυνατή, παρά τη σημαντική δουλειά που έκαναν οι σκιώδεις εισηγητές.
<P>
Τέλος, θα ήθελα μόνο να θίξω ένα ζήτημα. Υπάρχει ένα σημείο το οποίο μέχρι στιγμής θίξαμε μόνο εν συντομία, και αυτό είναι τα 40 ευρώ, τα οποία θα είναι δυνατόν στο μέλλον να χρεώνονται ως κατ' αποκοπήν ποσό στην περίπτωση καθυστέρησης πληρωμών. Πιστεύω ότι όταν το μέτρο αυτό εφαρμοστεί στα κράτη μέλη, όταν οι καταναλωτές ενημερωθούν για αυτό, θα χρειαστεί να επιχειρήσουμε να το εξηγήσουμε πολλές φορές, επειδή στην περίπτωση μιας απολύτως έγκαιρης παράδοσης αγαθών, τα 40 ευρώ αποτελούν πράγματι ένα καλό μέσο αποτροπής αυτών των καθυστερήσεων πληρωμών οι οποίες θέλουμε να σταματήσουν στην Ευρώπη. Πιστεύω ότι η Επιτροπή και τα κράτη μέλη θα πρέπει να εξακολουθήσουν να ασκούν την επιρροή τους στην κοινή γνώμη προκειμένου να δώσουν στους καταναλωτές τη δυνατότητα να κατανοήσουν για ποιον λόγο είναι απαραίτητο αυτό προς το συμφέρον των μικρών και μεσαίων επιχειρήσεων στην Ευρώπη.
<SPEAKER ID="557" NAME="Alan Kelly" AFFILIATION="S&amp;D">
(EN) Κυρία Πρόεδρε, θα ήθελα να ευχαριστήσω τον κύριο Επίτροπο για τα εξαιρετικά σχόλια που έκανε νωρίτερα. " νομοθεσία αυτή είναι άριστη και θα ήθελα να συγχαρώ ιδιαίτερα τη συνάδελφό μου, κ. Barbara Weiler, για τον τρόπο που την πέρασε. Πρόκειται για ένα απόλυτα εκπληκτικό έργο και για ένα παράδειγμα για το πόσο καλή νομοθεσία μπορούμε να επιτύχουμε. Θα παράσχει καλύτερη ροή χρημάτων στις οικονομίες μας και, κατά συνέπεια, ωφελεί τις επιχειρήσεις, τις μικρές επιχειρήσεις και την κοινωνία γενικά. Το σημαντικότερο είναι ότι θα μας βοηθήσει στο μεγάλο ζήτημα που αντιμετωπίζουμε όλοι επί του παρόντος, το οποίο είναι η δημιουργία θέσεων εργασίας.
<P>
" εν λόγω οδηγία θα παράσχει σαφείς ισχυρές αρχές, οι οποίες μπορούν να κοινοποιηθούν στις αγορές και τα κράτη μέλη, σχετικά με το ότι οι καθυστερήσεις πληρωμών δεν θα είναι πλέον ανεκτές. Αυτό θα δημιουργήσει μεγαλύτερη ρευστότητα. Οι εταιρείες που πληρώνονται άμεσα είναι πιο πιθανό να επωφεληθούν από τις πιστώσεις, να γνωρίσουν ανάπτυξη και να δημιουργήσουν θέσεις απασχόλησης. Επιπλέον, γνωρίζω από πρόσφατες δικαστικές υποθέσεις αφερεγγυότητας στη χώρα μου, την Ιρλανδία, και συγκεκριμένα στον κατασκευαστικό τομέα, ότι οι πολλές καθυστερήσεις πληρωμών καταλήγουν σε επισφαλή χρέη και γονατίζουν τις εταιρείες. Αυτό συνέβη σε μια εταιρεία που γνωρίζω πολύ καλά και το αποτέλεσμα ήταν μαζικές απολύσεις.
<P>
Επικροτώ, επίσης, τη διάταξη για τη θετική αναφορά. Πιστεύω ότι αυτή είναι καλή ιδέα. Επιβραβεύει τις καλές πρακτικές και δημιουργεί κίνητρα.
<P>
Ας μην ξεχνάμε τους αγρότες. Οι αγρότες πλήττονται από το γεγονός ότι δεν πληρώνονται εγκαίρως από επιχειρήσεις μεταποίησης και σούπερ-μάρκετ. Οι μεγάλες εμπορικές επιχειρήσεις ήταν κερδισμένες. Ας ελπίσουμε ότι οι νόμοι αυτοί θα τους δώσουν μια ισχυρότερη θέση διαπραγμάτευσης, έτσι ώστε αυτή η ευάλωτη ομάδα στη διατροφική αλυσίδα να μπορέσει να προστατευτεί καλύτερα.
<SPEAKER ID="558" NAME="Edvard Kozusnik" AFFILIATION="ECR">
(CS) Ξεκινώντας νομίζω ότι πρώτα πρέπει να ευχαριστήσω την εισηγήτρια, κ. Weiler, για το εξαίρετο έργο που έκανε, επειδή αρχικά δεν ήταν καθόλου εύκολο. Ωστόσο, νομίζω ότι μπορούμε να είμαστε ικανοποιημένοι από την τελική μορφή.
<P>
Αντίθετα με την αρχική πρόταση της Επιτροπής, η οποία μου φάνηκε κάπως απομακρυσμένη από την πραγματικότητα, αυτή η νέα τροποποίηση κατάφερε να βρεθεί εγγύτερα στην πραγματικότητα που επικρατεί στις εμπορικές και τις συμβατικές σχέσεις. Επίσης, η πρόταση πέτυχε κυρίως να απλοποιήσει και να αποσαφηνίσει εκείνο που θεωρώ καίρια μεταστροφή προς την καλύτερη κατανόηση των προτύπων. Εάν υπάρχει κάτι που αξίζει να τονιστεί ιδιαίτερα, είναι το γεγονός ότι, αντίθετα με την αρχική πρόταση της Επιτροπής, πετύχαμε να διατηρήσουμε την αρχή της συμβατικής ελευθερίας στις εμπορικές και τις συμβατικές σχέσεις. Ταυτόχρονα, είναι πολύ καλό το ότι πετύχαμε να περάσουμε μια διάταξη, η οποία ορίζει ότι τα θεσμικά όργανα της Ευρωπαϊκής Ένωσης εξομοιώνονται με τις δημόσιες αρχές στα κράτη μέλη. Έτσι, από τώρα και στο εξής, τα εν λόγω θεσμικά όργανα θα πρέπει να πληρώνουν εγκαίρως, πράγμα που θα εκτιμήσουν ιδιαίτερα οι δικαιούχοι της ευρωπαϊκής χρηματοδότησης. Είμαι, επίσης, ιδιαίτερα ικανοποιημένος που πετύχαμε τη διαγραφή της πολύ ανόητης διάταξης, η οποία υποχρεώνει τις δημόσιες αρχές που πληρώνουν με μία ημέρα καθυστέρηση να καταβάλλουν πάγιο πρόστιμο της τάξεως του 5% επί του συνολικού οφειλόμενου ποσού επιπλέον του σταθερού επιτοκίου για τις καθυστερημένες πληρωμές. Δεν χρειάζεται να τονίσω τι συνέπειες θα είχε η εν λόγω διάταξη στους ήδη πιεσμένους δημόσιους προϋπολογισμούς.
<P>
Και πάλι, θα ήθελα να ευχαριστήσω την εισηγήτρια και τους συναδέλφους μου για την προσπάθεια που έκαναν προκειμένου να πετύχουν κοινό συμβιβασμό για τη μορφή της εν λόγω έκθεσης. Πιστεύω ότι η ενέργειά τους διοχετεύτηκε σε καλό σκοπό.
<SPEAKER ID="559" NAME="Anna Maria Corazza Bildt" AFFILIATION="PPE">
(EN) Κυρία Πρόεδρε, θα ήθελα πολύ να συμμετάσχω στις ευχαριστίες και τα συγχαρητήρια, τα οποία δεν αποτελούν απλώς μια τυπική διαδικασία σήμερα το βράδυ. Θα ήθελα να ευχαριστήσω τον Επίτροπο Tajani για την προσωπική του δέσμευση, το Συμβούλιο για την ευελιξία του και, φυσικά, τους συναδέλφους μου, που έφτασαν σε πρώτη ανάγνωση σε αυτόν τον συμβιβασμό που είναι τόσο σημαντικός για εμάς στις επιχειρήσεις. Συγκεκριμένα, ευχαριστώ τη φίλη μου Małgorzata Handzlik του PPE.
<P>
Καθώς υπήρξα επιχειρηματίας η ίδια προτού εισέλθω σε αυτό το Σώμα, έχω πλήρη επίγνωση του ότι οι καθυστερήσεις πληρωμών είναι σημαντικό ζήτημα για τις μικρές επιχειρήσεις. Ορισμένες φορές, μπορούν να οδηγήσουν σε χρεοκοπία. Άλλες φορές, στην καλύτερη περίπτωση, μπορεί να αποτελέσουν αιτία αβεβαιότητας και μπορούν να βλάψουν τις επιχειρήσεις.
<P>
Ο περιορισμός της περιόδου πληρωμής για τις δημόσιες διοικητικές αρχές στις 60 ημέρες συνιστά, φυσικά, μείζον επίτευγμα, καθώς οι δημόσιες αρχές, όπως μόλις είπε ο Επίτροπος Tajani, δεν έχουν παρά να διεκπεραιώσουν τις πληρωμές, άρα πρόκειται για ζήτημα περιορισμού της γραφειοκρατίας.
<P>
Χαίρομαι, επίσης, που εισαγάγαμε τις συναλλαγές μεταξύ επιχειρήσεων, καθώς τώρα οι μικρές επιχειρήσεις έχουν ένα σαφές νομικό πλαίσιο, που θα τους επιτρέψει να προβάλουν αξιώσεις για καθυστερήσεις πληρωμών από μεγάλες εταιρείες, κάτι που πολλές φορές δεν τολμούσαν να πράξουν.
<P>
Πιστεύω ότι βρήκαμε μια καλή ισορροπία ανάμεσα στον σεβασμό της συμβατικής ελευθερίας -που είναι πολύ σημαντική- και στην παροχή των απαραίτητων εργαλείων προς τις μικρές επιχειρήσεις, ώστε να μην είναι όμηροι των μεγάλων εταιρειών ή της δημόσιας διοίκησης. Αντί να χάνουν τον χρόνο τους κυνηγώντας χρέη, μπορούν τώρα να αφιερώσουν τους πόρους τους στην αποτελεσματική άσκηση του δικαιώματός τους να λαμβάνουν πληρωμή, τόκο και αποζημίωση.
<P>
Πιστεύω ότι η εν λόγω συμφωνία πρέπει να αποτελέσει ένα μέσο αποτροπής των καθυστερημένων πληρωμών αντί για ένα μέσο ενίσχυσης της είσπραξης των καθυστερήσεων πληρωμών και, όπως είπε ο κ. Harbour, να δημιουργήσει πραγματικά μια νοοτροπία έγκαιρων πληρωμών, η οποία θα οδηγήσει στην καλύτερη λειτουργία της εσωτερικής αγοράς και, φυσικά, θα ωφελήσει όλα τα ενδιαφερόμενα μέρη.
<P>
Αποδείξαμε ότι το Κοινοβούλιο μπορεί να λάβει συγκεκριμένα μέτρα, τα οποία μπορούν πραγματικά να κάνουν τη διαφορά, να δημιουργήσουν νέες θέσεις απασχόλησης και να βοηθήσουν τις ΜΜΕ. Τώρα είναι επιτακτική ανάγκη να αναλάβουν το Συμβούλιο και τα κράτη μέλη τις ευθύνες τους, ώστε να διασφαλισθεί πως οι εν λόγω κανόνες εφαρμόζονται σωστά.
<SPEAKER ID="560" NAME="Συλβάνα Ράπτη" AFFILIATION="S&amp;D">
Κυρία Πρόεδρε, ευχαριστώ την κυρία Barbara Weiler, η οποία νομίζω ότι δίνει ένα χέρι βοήθειας στις μικρομεσαίες επιχειρήσεις ολόκληρης της Ευρώπης και άρα βοηθάει την ίδια την Ευρώπη. Σε μια περίοδο ιδιαίτερα κρίσιμη για την οικονομία της Ένωσης, γίνεται μια πολύ σοβαρή και τεκμηριωμένη προσπάθεια να ενισχυθούν οι μικρομεσαίες επιχειρήσεις. Οι καθυστερήσεις πληρωμών ξέρουμε όλοι ότι σε πολλές περιπτώσεις είναι η αιτία να πτωχεύουν οι επιχειρήσεις αυτές και άρα να χάνονται θέσεις εργασίας. Με μεγάλη δυσκολία, αλλά ταυτόχρονα και με ακόμα μεγαλύτερη διάθεση συμβιβασμού προκειμένου να σωθούν θέσεις εργασίας, καταφέραμε να καταλήξουμε σε μια συμφωνία, ίσως λίγο σκληρή, αλλά σίγουρα αναγκαία και δίκαιη.
<P>
Αντιλαμβάνεστε βεβαίως ότι εγώ προσωπικά, ως ελληνίδα, έχω ακόμη μεγαλύτερο ενδιαφέρον αλλά και ανησυχία για αυτό το θέμα. Το γεγονός ότι η Ελλάδα συμφώνησε σε περιθώρια πληρωμών που θα μπορούσαν να χαρακτηρισθούν "στενά", δείχνει τη μεγάλη δέσμευσή μας για την εξυγίανση της κατάστασης στη χώρα μου. Ο γενικός κανόνας πληρωμών των 30 ημερών σημαίνει, πάρα πολύ απλά, πως πρέπει να αλλάξουν οι εσωτερικές μας διοικητικές διαδικασίες ελέγχου για την έγκριση των πληρωμών. " εξαίρεση των 60 ημερών, ιδιαίτερα σε τομείς όπως η υγεία, μας δίνει περαιτέρω το περιθώριο να χειρισθούμε αλυσιδωτές διαδικασίες πληρωμών οι οποίες δεν ελέγχονται πάντα εύκολα.
<P>
Πιστεύω - και θέλω - να τα καταφέρουμε, και αυτό γιατί το οφείλουμε στους εργαζόμενους και στους επιχειρηματίες της Ελλάδας, στους εργαζόμενους και τους επιχειρηματίες της Ευρώπης. Πρέπει να δώσουμε στις μικρομεσαίες επιχειρήσεις την ευκαιρία να δουλέψουν με περισσότερα κίνητρα και να δημιουργήσουν υγιή ανάπτυξη.
<SPEAKER ID="561" NAME="Janusz Wojciechowski" AFFILIATION="ECR">
(PL) Το πρόβλημα της άμεσης πληρωμής στις εμπορικές σχέσεις επηρεάζει επίσης τους αγρότες και τους προμηθευτές γεωργικών προϊόντων. Πολύ συχνά, οι προθεσμίες διακανονισμού αναβάλλονται για πολύ μακρινές ημερομηνίες και αυτός είναι ένας λόγος που η οικονομική κατάσταση σε πολλά αγροκτήματα χειροτερεύει. Οι αγρότες συχνά δεν λαμβάνουν έγκαιρα πληρωμή για την παραγωγή τους.
<P>
Στην πρόσφατη έκθεση Bove, το Ευρωπαϊκό Κοινοβούλιο τάχθηκε υπέρ των αγροτών και έκρινε ότι η μέγιστη περίοδος εξόφλησης για τέτοιου είδους συναλλαγές δεν πρέπει να υπερβαίνει τις 30 ημέρες. Πρέπει να εργαστούμε σκληρά για την αποτελεσματική καθιέρωση αυτής της περιόδου στην πράξη σε όλα τα κράτη μέλη της Ευρωπαϊκής Ένωσης. Οι αγρότες πρέπει να προστατεύονται από τις ανέντιμες πρακτικές των εμπορικών επιχειρήσεων και, ιδίως, εκείνων με τεράστιες αλυσίδες λιανικής πώλησης.
<SPEAKER ID="562" NAME="Mario Pirillo" AFFILIATION="S&amp;D">
(IT) Κυρία Πρόεδρε, κύριε Tajani, κυρία Weiler, η οδηγία για την καταπολέμηση των καθυστερήσεων πληρωμών στις εμπορικές συναλλαγές αποτελεί μια ισχυρή και σημαντική πράξη αυτού του Σώματος, το οποίο κατέστη εκπρόσωπος των δίκαιων αιτημάτων των μικρών και των μεσαίων επιχειρήσεων (ΜΜΕ), οι οποίες πλήττονται εδώ και χρόνια από τις καθυστερήσεις πληρωμών των τιμολογίων τους. Πρόκειται για ένα πολύ σημαντικό πρόβλημα, το οποίο έχει εμποδίσει την ανάπτυξη των εταιρειών και, σε ορισμένες περιπτώσεις, έχει οδηγήσει σε χρεοκοπία υγιείς εταιρείες, οι οποίες βρίσκονταν ήδη υπό πίεση από τα υψηλά επιτόκια που χρέωναν οι τράπεζες.
<P>
Στο πλαίσιο της συμφωνίας που επετεύχθη στις 13 Σεπτεμβρίου ανάμεσα στο Κοινοβούλιο και το Συμβούλιο, οι εταιρείες μπορούν τώρα να βασίζονται σε οριστικές προθεσμίες στις οποίες μπορούν να αναμένουν την πληρωμή των τιμολογίων τους, και οι εν λόγω προθεσμίες θα πρέπει να τηρούνται και από τις δημόσιες αρχές και από τον ιδιωτικό τομέα. " προτεινόμενη οδηγία θα βελτιώσει σαφώς την ταμειακή ροή των εταιρειών στην Ευρώπη, οι οποίες διαθέτουν έτσι ένα σημαντικό νομικό μέσο με το οποίο μπορούν να ασκούν πλήρως και αποτελεσματικά τα δικαιώματά τους. Δεν θα επιθυμούσα να δω να έχει αυτό το όφελος για τις ΜΜΕ επιπτώσεις στις τιμές αγοράς.
<P>
Ελπίζω ότι τα κράτη μέλη θα γνωρίζουν με ποιον τρόπο να αντιδράσουν στο ισχυρό μήνυμα που έστειλε η Ευρωπαϊκή Ένωση αυτήν την περίοδο ιδιαίτερης οικονομικής ύφεσης επιταχύνοντας τη μεταφορά της ευρωπαϊκής οδηγίας στις εθνικές νομοθεσίες τους.
<SPEAKER ID="563" NAME="Oldřich Vlasák" AFFILIATION="ECR">
(CS) Αυτή η απαραίτητη πρόταση αναθεώρησης της οδηγίας για τις καθυστερήσεις πληρωμών, την οποία συζητάμε σήμερα, είναι αναμφισβήτητα καλύτερη από την αρχική πρόταση. Ωστόσο, λυπάμαι που στον τελικό συμβιβασμό, δεν πετύχαμε να διασφαλίσουμε ισότιμο καθεστώς για όλα τα μέρη και να διατηρήσουμε ίσους όρους για αμφότερους τον δημόσιο και τον ιδιωτικό τομέα. Ενώ οι προθεσμίες πληρωμής για συμβάσεις μεταξύ εταιρειών πρέπει, καταρχήν, να περιορίζονται στις 60 ημερολογιακές ημέρες -και η προθεσμία αυτή μπορεί να παραταθεί σε εξαιρετικές περιπτώσεις- στην περίπτωση συμβάσεων με δημόσιες αρχές, συμπεριλαμβανομένων των δήμων και των κοινοτήτων, οι προθεσμίες δεν πρέπει να υπερβαίνουν τις 30 ημερολογιακές ημέρες. Αυτό μου φαίνεται λάθος, διότι όλοι οι παράγοντες πρέπει να λειτουργούν υπό τις ίδιες συνθήκες.
<P>
" αιτιολόγηση ότι οι δημόσιες αρχές βρίσκονται σε πλεονεκτική θέση όσον αφορά το ότι μπορούν να λάβουν χρηματοδότηση με πιο ελκυστικούς όρους απ' ό,τι οι επιχειρήσεις ή ότι εξαρτώνται λιγότερο από τη δημιουργία σταθερών σχέσεων, ενδέχεται να ισχύει για τις εθνικές αρχές ή για τα ευρωπαϊκά θεσμικά όργανα, αλλά αναμφισβήτητα δεν ισχύει για τις μικρότερες πόλεις και τις αγροτικές κοινότητες, όχι μόνο στην Τσεχική Δημοκρατία, αλλά σε ολόκληρη την Ευρώπη. " πρόταση που προκύπτει συνιστά, κατά συνέπεια, πολύ μεγάλη διάκριση σε βάρος των μικρότερων πόλεων.
<SPEAKER ID="564" NAME="Lara Comi" AFFILIATION="PPE">
(IT) Κυρία Πρόεδρε, κυρίες και κύριοι, προσωπικά συμφωνώ με την ανάγκη ενίσχυσης της οδηγίας 2000/35/ΕΚ και προσδιορισμού των μέσων που χρειάζονται για να σταματήσουν, ή τουλάχιστον να περιοριστούν σημαντικά, οι καθυστερήσεις πληρωμών στις εμπορικές συναλλαγές.
<P>
Οι οικονομικές και πολιτικές συνέπειες των καθυστερήσεων πληρωμών στις εθνικές αγορές και ειδικά στην ευρωπαϊκή αγορά είναι προφανείς σε όλους. " συνεχιζόμενη οικονομική ύφεση χειροτέρεψε την κατάσταση, πλήττοντας ακόμα περισσότερο την ανταγωνιστικότητα και την κερδοφορία και συνιστώντας σοβαρή απειλή για την επιβίωση των μικρών και των μεσαίων επιχειρήσεων (ΜΜΕ), οι οποίες αποτελούν ουσιαστικό μέρος της ευρωπαϊκής αγοράς, δημιουργούν πλούτο και διαδραματίζουν αποφασιστικό ρόλο στη δημιουργία θέσεων απασχόλησης.
<P>
" εν λόγω πολιτική επιλογή της Ευρωπαϊκής Επιτροπής είναι ένα βήμα προς τη σωστή κατεύθυνση, το ίδιο στο οποίο αναφέρθηκε ο κ. Monti στην έκθεσή του όταν μίλησε για την ανάγκη παρέμβασης ώστε να καταστεί το επιχειρηματικό κλίμα πιο ευνοϊκό για τις ΜΜΕ. Όσον αφορά το εάν οι δημόσιες αρχές θα συμμορφωθούν άμεσα ή εάν το επιτόκιο της τάξεως του 8% θα λειτουργήσει αποτρεπτικά, δεν μπορώ να αποκρύψω το γεγονός ότι σε κάποιο βαθμό αμφιβάλλω για το αποτέλεσμα, όταν σκέφτομαι ορισμένες περιοχές στη χώρα μου και σε άλλα κράτη μέλη, οι οποίες θα αγωνιστούν πραγματικά για να συμμορφωθούν με τους νέους κανόνες.
<P>
Ελπίζω να είναι δυνατό αυτή η νέα προσέγγιση να αποτελέσει μια πραγματική ευκαιρία για αλλαγή. Τώρα είναι σημαντικό να παρακολουθήσουμε τη μεταφορά της οδηγίας στα διάφορα εσωτερικά νομικά συστήματα με τη συμμετοχή των περιφερειακών και τοπικών αρχών, ώστε να διασφαλιστεί ότι πραγματοποιείται ομοιόμορφα παντού.
<SPEAKER ID="565" NAME="Regina Bastos" AFFILIATION="PPE">
(PT) Κυρία Πρόεδρε, κύριε Επίτροπε, κυρίες και κύριοι, θα ήθελα να ξεκινήσω συγχαίροντας την εισηγήτρια συνάδελφό μου για το έργο της και ευχαριστώντας όλους εκείνους που εργάστηκαν μαζί της για αυτήν την έκθεση, πράγμα που επέτρεψε να επιτευχθεί η εν λόγω συμφωνία σε πρώτη ανάγνωση.
<P>
Όλοι εδώ αναγνώρισαν ότι η παρούσα οδηγία, η οποία αναδιατυπώνει την προηγούμενη οδηγία που υπερβαίνει τα 10 χρόνια ζωής, στοχεύει στον τερματισμό ενός ευρέως διαδεδομένου προβλήματος, που είναι: η Ευρωπαϊκή Ένωση και οι καθυστερήσεις πληρωμών. Τέτοιου είδους καθυστερήσεις είναι αδικαιολόγητα μεγάλες σε ορισμένα κράτη μέλη, όταν περιλαμβάνουν τη δημόσια διοίκηση. " πρακτική αυτή έχει τεράστιες αρνητικές επιπτώσεις στην οικονομική ζωή, είτε πρόκειται για τις μικρές και τις μεσαίες επιχειρήσεις είτε για την εσωτερική αγορά, και δεν είναι δυνατό να τις ανεχτούμε περισσότερο, ειδικά δεδομένης της σημερινής οικονομικής και χρηματοπιστωτικής κρίσης που βιώνουμε σήμερα.
<P>
" εν λόγω νομοθετική τροποποίηση προσδίδει συνοχή και νόημα στο σχέδιο για την αναζωογόνηση της ευρωπαϊκής οικονομίας και την εφαρμογή της πράξης για τις μικρές επιχειρήσεις (Small Business Act). " εν λόγω οδηγία σίγουρα θα βελτιώσει τη ρευστότητα των εταιρειών. Οι πιστωτές θα έχουν ένα αποτελεσματικό και αποδοτικό εργαλείο για την άσκηση των δικαιωμάτων τους όσον αφορά την καταπολέμηση της "κακής τακτικής πληρωμών". Με τη θέσπιση αυτής της οδηγίας, οι επιλήψιμες πρακτικές από τους δημόσιους φορείς θα αποτελούν εξαίρεση. Οι δημόσιοι διοικητικοί φορείς πρέπει να δώσουν το καλό παράδειγμα εξοφλώντας τους λογαριασμούς τους για αγαθά και υπηρεσίες εντός ενός μηνός. Τώρα τα εμπλεκόμενα θεσμικά όργανα, το Συμβούλιο και τα κράτη μέλη πρέπει να διασφαλίσουν ότι η μεταφορά της εν λόγω οδηγίας θα πραγματοποιηθεί το συντομότερο δυνατό.
<SPEAKER ID="566" NAME="Sari Essayah" AFFILIATION="PPE">
(FI) Κυρία Πρόεδρε, κύριε Επίτροπε, οι μικρές επιχειρήσεις συχνά πλήττονται από οικονομικές δυσκολίες εξαιτίας καθυστερημένων πληρωμών, και στην παρούσα οικονομική κατάσταση, οι καθυστερήσεις πληρωμών μπορούν να σημαίνουν ακόμα και χρεοκοπία για προμηθευτές αγαθών και υπηρεσιών λόγω απουσίας ρευστότητας.
<P>
Τώρα επετεύχθη συμφωνία με το Συμβούλιο για την ενημέρωση της οδηγίας για τις καθυστερήσεις πληρωμών, η οποία θα ορίζει μια γενική προθεσμία 30 ημερών για τις πληρωμές μεταξύ εταιρειών και δημοσίων οργανισμών. Κατά την άποψή μου, ωστόσο, είναι επίσης σημαντικό να αναγνωρίσουμε μια γενική συμβατική ελευθερία στις επιχειρηματικές συναλλαγές ανάμεσα σε εταιρείες και για αυτόν τον λόγο πιστεύω ότι είναι καλή ιδέα το να επεκταθούν οι περίοδοι πληρωμών και στις επιχειρηματικές συναλλαγές μεταξύ εταιρειών στις 60 ημέρες, εάν συμφωνούν και οι δύο πλευρές.
<P>
" προοπτική παράτασης των περιόδων πληρωμών για τις δημόσιες αρχές είναι πιο περιορισμένη και οι καθυστερήσεις πληρωμών της δημόσιας διοίκησης, συγκεκριμένα, έχουν καταστεί τεράστιο πρόβλημα σε ορισμένες χώρες της ΕΕ. Στην Ελλάδα, για παράδειγμα, η μέση περίοδος πληρωμής χρειάστηκε να παραταθεί έως και στις 165 ημέρες (αν και τα πράγματα βελτιώνονται, όπως επεσήμαναν εδώ οι έλληνες συνάδελφοί μας). Στην Ισπανία είναι 138 ημέρες και στην Ιταλία 128.
<P>
Οι καθυστερήσεις πληρωμών σημαίνουν ότι επωφελήθηκαν οι εταιρείες χρηματοδότησης, επειδή οι επιχειρήσεις υποχρεώθηκαν να πουλήσουν την αξία απαιτήσεων για να δώσουν ώθηση στον κύκλο εσόδων τους. Οι εν λόγω χρηματοπιστωτικές υπηρεσίες κοστίζουν χρήματα και πρέπει να επισημάνουμε ότι οι εταιρείες έχουν το θεμελιώδες δικαίωμα να λαμβάνουν τα χρήματα που τους οφείλονται χωρίς να χρειάζεται να πληρώσουν κανένα μεσάζοντα και να υποστούν επιπρόσθετες δαπάνες.
<P>
Ο τόκος που έχει συμφωνηθεί για τις καθυστερήσεις πληρωμών, το βασικό επιτόκιο συν 8%, είναι αποδεκτός, αλλά η ελάχιστη κάλυψη είσπραξης των 40 ευρώ μπορεί να θεωρηθεί υπερβολική για τις μικρές και, για παράδειγμα, τις επαναλαμβανόμενες παραδόσεις. Πρέπει να θυμόμαστε ότι οι χρεώσεις καθυστέρησης πρέπει να είναι λογικές, δηλαδή να σχετίζονται με τις λογικές δαπάνες στις οποίες όντως υποβλήθηκε ο πιστωτής. Παρά αυτές τις δευτερεύουσας σημασίας παρατηρήσεις, η οδηγία για τις καθυστερήσεις πληρωμών αναμφίβολα θα αποφέρει μεγάλο όφελος κυρίως στις μικρές και τις μεσαίες επιχειρήσεις.
<SPEAKER ID="567" NAME="Elena Băsescu" AFFILIATION="PPE">
(RO) Σε ένα ασταθές οικονομικό περιβάλλον, οι καθυστερήσεις πληρωμών έχουν αρνητικές επιπτώσεις στις ΜΜΕ. " βελτίωση του συστήματος αποτελεί εν προκειμένω φιλόδοξο στόχο, όμως είναι επίσης απαραίτητο να διασφαλιστεί ότι οι εργαζόμενοι και οι προμηθευτές πληρώνονται εγκαίρως. Οι νέοι κανονισμοί για τις καθυστερήσεις πληρωμών στις εμπορικές συναλλαγές πρέπει να διευκολύνουν και να επιταχύνουν τη διαδικασία ανάκτησης των οφειλόμενων χρημάτων από τις εταιρείες. Πιστεύω ότι όλα τα ενδιαφερόμενα μέρη πρέπει να είναι ισότιμα και ότι οι κανόνες πρέπει να ισχύουν για όλους.
<P>
Κατά τη διάρκεια των τελευταίων τριών ετών, περισσότερες από 30.000 ΜΜΕ έπαψαν να λειτουργούν λόγω οικονομικού αδιεξόδου. Μία από τις αιτίες είναι οι καθυστερήσεις πληρωμών από το κράτος για προϊόντα και υπηρεσίες.
<P>
Θα ήθελα να ολοκληρώσω εκφράζοντας την υποστήριξή μου σε αυτήν την πρόταση οδηγίας, η οποία ενθαρρύνει την καλύτερη επιτήρηση και αξιολόγηση του συστήματος εμπορικών συναλλαγών.
<SPEAKER ID="568" NAME="Zuzana Roithova" AFFILIATION="PPE">
(CS) Δεν έχω καμία αμφιβολία ότι αύριο θα εγκριθεί η εν λόγω αναθεωρημένη οδηγία και έτσι θα ανοίξει ο δρόμος προς μια νέα επιχειρηματική νοοτροπία, όπου οι έγκαιρες πληρωμές θα αποτελούν συνήθη πρακτική και οι καθυστερήσεις πληρωμών θα επιφέρουν αυστηρά πρόστιμα. Συγκεκριμένα, οι επιχειρηματίες με μικρότερες εταιρείες θα εκτιμήσουν το γεγονός ότι οι κρατικές αρχές και οργανισμοί που σχετίζονται με τον κρατικό προϋπολογισμό δεν θα οφείλουν πλέον χρήματα για αγαθά και υπηρεσίες για πολλούς μήνες και ότι ίσως θα πληρώνουν εντός 30 ημερών.
<P>
Είμαι ικανοποιημένη που το Συμβούλιο συμφώνησε με το νέο τέλος των 40 ευρώ για την ανάκτηση ποσών και που στηρίζει επίσης το αυξημένο κατά 1% σε σύγκριση με τώρα επιτόκιο επί των καθυστερημένων οφειλών. Απλώς πιστεύω ότι αυτό δεν είναι εφικτό κατά την ανάκτηση πολύ μικρών ποσών, τα οποία οφείλονται περισσότερο σε σφάλματα και τα οποία δεν έχουν ορατές συνέπειες στην ικανότητα των εταιρειών να πληρώνουν. Ευτυχώς, αυτό δεν σχετίζεται με τις καθυστερήσεις πληρωμών καταναλωτών.
<P>
Είμαι ικανοποιημένη που η επιτροπή που συμμετέχω και το Συμβούλιο συμφώνησαν με το γεγονός ότι δεν είναι δυνατό να εισαχθεί διπλό σύστημα προστίμων για τον ιδιωτικό και τον δημόσιο τομέα, όπως πρότεινε η Επιτροπή. Σημείωσα το παράδοξο να χρειάζεται, για παράδειγμα, να πληρώνουν τα νοσοκομεία υψηλότερα πρόστιμα στους ιδιώτες πιστωτές τους απ' όσα τα ίδια θα μπορούσαν να απαιτήσουν από τους οφειλέτες τους. " αλλαγή αυτή δημιουργεί ένα εργαλείο υψηλής ποιότητας και συγχαίρω την κ. Weiler.
<SPEAKER ID="569" NAME="Csaba Sándor Tabajdi" AFFILIATION="S&amp;D">
(HU) Κυρίες και κύριοι, επικροτώ την έκθεση της κ. Weiler, η οποία στοχεύει στην εξάλειψη των νομικών κενών και στη δημιουργία θεμιτής εμπορικής ηθικής στην Ευρωπαϊκή Ένωση, όμως ας μην έχουμε αυταπάτες. Πρόκειται για ένα απαραίτητο, αλλά όχι επαρκές μέτρο, καθώς όλοι γνωρίζουμε τους τρόπους με τους οποίους οι δεσπόζουσες εταιρείες μπορούν να ασκήσουν πίεση. Πρόκειται για ένα πολύ σημαντικό και απαραίτητο μέτρο, όμως δεν είναι επαρκές. Ο περαιτέρω έλεγχος είναι πολύ σημαντικός, δεδομένου ότι είναι πασίγνωστο πως οι μικρές εταιρείες, συμπεριλαμβανομένων εκείνων του γεωργικού τομέα, βρίσκονται σε ιδιαίτερα μειονεκτική θέση στην αλυσίδα εφοδιασμού τροφίμων, όπως αναφέρεται επίσης στην έκθεση Bove. Είναι εκτεθειμένες στην κυριαρχία των αγοραστών και των μεγάλων αλυσίδων καταστημάτων. " έκθεση της κ Weiler συνεισφέρει σημαντικά και σε αυτό, όμως απαιτείται περαιτέρω αποτελεσματική παρακολούθηση και έλεγχος. Σας ευχαριστώ για την προσοχή σας.
<SPEAKER ID="570" NAME="Luis Paulo Alves" AFFILIATION="S&amp;D">
(PT) Κυρία Πρόεδρε, σε πολλά κράτη μέλη σήμερα υπάρχουν μεγάλες αποκλίσεις όσον αφορά τους όρους πληρωμής προς τις επιχειρήσεις, ειδικά όταν συμμετέχουν το κράτος, οι μικρές και οι μεγάλες επιχειρήσεις και οι μεγάλες εταιρείες. Όσοι από εμάς προερχόμαστε από τις επιχειρήσεις γνωρίζουμε ότι στην τρέχουσα οικονομική κρίση, και με τις αυξανόμενες δυσκολίες χρηματοδότησης, οι εταιρείες παλεύουν όλο και περισσότερο με προβλήματα ρευστότητας και ότι σε πολλά κράτη μέλη είναι εκτεθειμένες ακόμα και σε αυξημένο κίνδυνο χρεοκοπίας.
<P>
Φαίνεται σαφές ότι η υπάρχουσα οδηγία, με την οποία επιχειρήθηκε η ρύθμιση του θέματος, είχε περιορισμένο αποτέλεσμα και ότι η πρόταση την οποία αναλύουμε τώρα, συνιστά ένα σημαντικό βήμα για την τήρηση των προθεσμιών πληρωμής, όχι μόνο στις σχέσεις ανάμεσα στις εταιρείες και τους δημόσιους φορείς, αλλά επίσης -και αυτό είναι ζωτικής σημασίας- στις σχέσεις που δημιουργούν οι εταιρείες μεταξύ τους. Έχουμε τώρα νομοθεσία, η οποία μας προσφέρει μεγαλύτερη προστιθέμενη αξία, με σαφές σύστημα προστίμων για τις καθυστερήσεις πληρωμών, και η οποία συνιστά επίσης αποτελεσματική βελτίωση όσον αφορά την καταπολέμηση της κατάχρησης της δεσπόζουσας θέσης τους από το κράτος και τις μεγάλες εταιρείες.
<SPEAKER ID="571" NAME="Jaroslav Paska" AFFILIATION="EFD">
(SK) Το νομικό πλαίσιο στα κράτη μέλη στον τομέα της είσπραξης απαιτήσεων ποικίλλει. Κατά συνέπεια, διαφέρει και η εμπειρία σχετικά με την έγκαιρη πληρωμή αγαθών ή υπηρεσιών ανά τα κράτη μέλη.
<P>
Ωστόσο, έχουμε ένα κοινό στοιχείο -οι καθυστερήσεις πληρωμών δημιουργούν τεράστια προβλήματα στις μικρές και τις μεσαίες επιχειρήσεις. Στη χώρα μου υπάρχουν δύο ομάδες επενδυτών που πολύ συχνά αδυνατούν να συμμορφωθούν με τις προθεσμίες για την εξόφληση τιμολογίων. Στην πρώτη ομάδα περιλαμβάνονται οι δημόσιοι φορείς διαφόρων επιπέδων, από τις τοπικές αρχές έως τις κοινοτικές αρχές και τους περιφερειακούς φορείς μέχρι το κράτος. " δεύτερη ομάδα είναι οι μεγάλοι αλλοδαποί ανάδοχοι, οι οποίοι συχνά θέτουν τους μικρούς υπεργολάβους σε εξαιρετικά δύσκολες συνθήκες, ιδίως στον κατασκευαστικό και τον αγροτικό τομέα. Οι μικρές επιχειρήσεις συχνά δεν έχουν επαρκή αποθεματικά, τα οποία θα τους επέτρεπαν να πληρώνουν τους υπαλλήλους τους για αρκετούς μήνες χωρίς να πληρώνονται για έργο που έχει εκτελεστεί. Ας ελπίσουμε όλοι, κατά συνέπεια, ότι η νέα οδηγία θα επιφέρει τις αναμενόμενες βελτιώσεις και ότι η σκόπιμη παρακράτηση κεφαλαίων θα αποτελέσει παρελθόν στην Ευρωπαϊκή Ένωση.
<SPEAKER ID="572" NAME="Giovanni Collino" AFFILIATION="PPE">
(IT) Κυρία Πρόεδρε, κύριε Tajani, κυρίες και κύριοι, οι μικρές και οι μεσαίες επιχειρήσεις (ΜΜΕ) στην Ιταλία και σε ολόκληρη την Ευρώπη πλήττονται σφοδρά από τις συνέπειες της κρίσης. Είναι εκείνες που αγωνίζονται περισσότερο κάθε φορά που πρέπει να αντιμετωπίσουν ένα μεγάλο χρέος, δεδομένου ότι είναι πιο δύσκολο για αυτές να βρουν εγγύηση. Είναι εκείνες που χρειάζονται περισσότερο διαθέσιμα στοιχεία ενεργητικού, δεδομένου ότι έχουν μικρότερο κεφάλαιο το οποίο μπορούν να αυξήσουν. Είναι πάντοτε εκείνες που πρώτες επηρεάζονται από τις δυσκολίες στην αγορά, καθώς δεν μπορούν να αξιοποιήσουν τόσο πολύ τη διαφοροποίηση. Για το δικό τους συμφέρον, κυρίως, θα ψηφίσουμε αύριο την έκθεση για την πρόταση οδηγίας για την καταπολέμηση των καθυστερήσεων πληρωμών.
<P>
Οι δημόσιες αρχές υπάρχουν για να υπηρετούν τους πολίτες και τα συμφέροντά τους, τα οποία στην προκειμένη περίπτωση είναι οικονομικά. Σύμφωνα με αυτά τα συμφέροντα πρέπει να σχεδιαστούν, να θεσπιστούν και να εφαρμοστούν διοικητικές διαδικασίες, που θα σέβονται και θα λαμβάνουν υπόψη τις προσπάθειες εκείνων οι οποίοι είναι υπεύθυνοι για το μέλλον τόσων οικογενειών όσοι είναι οι υπάλληλοι που εργάζονται σε μια εταιρεία.
<P>
Χάρη στο Ευρωπαϊκό Κοινοβούλιο, από αύριο, οι ΜΜΕ θα έχουν καλύτερη προστασία από τις ομόλογες επιχειρήσεις στον δημόσιο και τον ιδιωτικό τομέα, οι οποίες μέχρι τούδε βασίζονταν υπερβολικά στο ότι μπορούσαν να καθυστερούν να πληρώσουν τους λογαριασμούς τους. Συμπερασματικά, κυρία Πρόεδρε, θα ήθελα να ευχαριστήσω την εισηγήτρια και τον Επίτροπο Tajani για τη δέσμευσή τους.
<SPEAKER ID="573" NAME="Monika Flašíková Beňová" AFFILIATION="S&amp;D">
(SK) Οποιοσδήποτε έχει ασχοληθεί ποτέ με τις επιχειρήσεις ή με τις εμπορικές δραστηριότητες γνωρίζει τις επιπλοκές που μπορεί να προκαλέσει κάτι τόσο ασήμαντο όπως οι καθυστερήσεις πληρωμών.
<P>
Επιδοκιμάζω την προσέγγιση της εισηγήτριας και συμφωνώ με την εκτίμησή της για την πρόταση της Επιτροπής και με τις απόψεις της σχετικά με τις τροποποιήσεις και τις προσθήκες. Από την άλλη πλευρά, ενδεχομένως να βοηθούσε εάν λαμβάνονταν περισσότερα μέτρα τα οποία θα παρείχαν θετικό κίνητρο προς εκείνους που ασχολούνται με τις εμπορικές σχέσεις και θα τους ενθάρρυναν να μην καθυστερούν τις πληρωμές. Για παράδειγμα, θα μπορούσε να παρασχεθεί στήριξη στα κράτη μέλη της Ευρωπαϊκής Ένωσης για τη χρήση ενός κώδικα άμεσης πληρωμής ή για τη δημοσίευση κάποιου είδους λευκής λίστας για τους καλοπληρωτές. Είναι, απλώς, απαραίτητο να εξεταστούν όχι μόνο κυρώσεις σε περίπτωση καθυστερήσεων πληρωμών, αλλά επίσης να γίνει προληπτικά προσπάθεια να αναπτυχθεί μια άτυπη νοοτροπία έγκαιρης πληρωμής.
<SPEAKER ID="574" NAME="Peter Jahr" AFFILIATION="PPE">
(DE) Κυρία Πρόεδρε, με τον νέο κανονισμό για τις καθυστερήσεις πληρωμών στις εμπορικές συναλλαγές μπορούμε να επιφέρουμε πραγματική βελτίωση για όλες τις επιχειρήσεις στην Ευρωπαϊκή Ένωση. Όσον αφορά τις μικρές επιχειρήσεις συγκεκριμένα, είναι απαράδεκτο να χρειάζεται να περιμένουν αρκετούς μήνες για την εξόφληση τιμολογίων. Χαίρομαι, κατά συνέπεια, που σήμερα σκοπεύουμε να θεσπίσουμε καθορισμένες προθεσμίες πληρωμών και χρεώσεις υπενθύμισης και για την ιδιωτική και για τη δημόσια αναθέτουσα αρχή. Με αυτήν την πανευρωπαϊκή εναρμόνιση, θα βοηθήσουμε πραγματικά να βελτιωθούν οι εμπορικές συναλλαγές σε ολόκληρη την Ευρώπη, γεγονός που θα ωφελήσει ιδιαιτέρως τις μικρές και τις μεσαίες επιχειρήσεις.
<P>
Πρέπει, τώρα, να αντιμετωπίσουμε τα μαύρα πρόβατα του κλάδου. Τα μαύρα πρόβατα είναι εκείνοι που, από τη στιγμή που κάνουν την παραγγελία, γνωρίζουν ήδη πολύ καλά ότι ποτέ δεν θα την εξοφλήσουν.
<SPEAKER ID="575" NAME="Antonio Tajani" LANGUAGE="IT">
Κυρία Πρόεδρε, πιστεύω ότι η συζήτηση έδειξε την προθυμία του Κοινοβουλίου -έστω και με κάποιες διαφοροποιήσεις- να υποστηρίξει την εν λόγω νέα οδηγία, η οποία θα παράσχει συγκεκριμένες απαντήσεις στις μικρές και τις μεσαίες επιχειρήσεις και σε εκατομμύρια Ευρωπαίους, οι οποίοι αναμένουν να τους βοηθήσουν τα θεσμικά όργανα της Ένωσης να διατηρήσουν τις θέσεις απασχόλησής τους.
<P>
Δεδομένου ότι υπήρξα βουλευτής του Ευρωπαϊκού Κοινοβουλίου για πολλά χρόνια, πρέπει να πω ότι χαίρομαι με την τεράστια προσπάθεια που καταβλήθηκε από ολόκληρο το Κοινοβούλιο, και ιδίως από τους εισηγητές, ώστε να κινηθούν γρήγορα για την έγκριση μιας τόσο σημαντικής νομοθετικής πράξης. Θα ήθελα να ευχαριστήσω την Προεδρία και όλους όσους συνεργάστηκαν: το προσωπικό της Επιτροπής, το γραφείο μου, το προσωπικό της βελγικής Προεδρίας και τους κοινοβουλευτικούς βοηθούς.
<P>
Δεν μπορούμε να περιμένουμε, ωστόσο, όπως πρότεινε κάποιος, αλλά πρέπει να διασφαλίσουμε ότι οι εν λόγω κανόνες θα εγκριθούν γρήγορα από τα κράτη μέλη, τα οποία έχουν στη διάθεσή τους 24 μήνες το πολύ για να το πράξουν, αν και ελπίζουμε ότι ορισμένα από αυτά θα χρειαστούν λιγότερο χρόνο. Σας διαβεβαιώνω, επίσης, ότι η Επιτροπή θα συνεχίσει να παρακολουθεί στενά τους τρόπους με τους οποίους μεταφέρεται και εφαρμόζεται η οδηγία και θα φροντίσει να υποβάλει έκθεση στο Κοινοβούλιο σύμφωνα με το χρονοδιάγραμμα που θεσπίστηκε.
<P>
Σας ευχαριστώ και πάλι για τη συνεργασία σας με την Επιτροπή και για το εξαιρετικό αποτέλεσμα που επιτύχαμε σε τόσο σύντομο χρονικό διάστημα.
<SPEAKER ID="576" NAME="Barbara Weiler" LANGUAGE="DE">
Κυρία Πρόεδρε, κυρίες και κύριοι, όταν συζητήσουμε αυτό το θέμα στην πατρίδα μας, στις εκλογικές μας περιφέρειες, πιστεύω πως θα διαπιστώσουμε ότι θα λάβουμε πολύ μεγάλη υποστήριξη -κάτι που δεν είναι δεδομένο στην περίπτωση των ευρωπαϊκών θεμάτων- επειδή αυτό το ζήτημα των καθυστερήσεων πληρωμών συνολικά δεν είναι απλώς αντικείμενο κριτικής στην πατρίδα· θεωρείται από όλους δεδομένο ότι οι πληρωμές πρέπει να γίνονται εγκαίρως. Αυτό ισχύει ανεξαρτήτως του κόμματος στο οποίο ανήκει κάποιος και δεν εξαρτάται από τον κλάδο της βιομηχανίας στον οποίο αναφέρεται κανείς. Υπάρχει, λοιπόν, ευρεία συμφωνία. Θα ήθελα επίσης να ευχαριστήσω τους συναδέλφους, οι οποίοι έδειξαν ότι συμφωνούν με αυτό το αποτέλεσμα σήμερα το βράδυ.
<P>
Θα ήθελα να αναφερθώ σε τρεις ακόμη πτυχές. Όπως είπα στην αρχή της συζήτησης, αύριο ξεκινούν οι αλλαγές. Ωστόσο, θα χρειαστεί να προσέξουμε πολύ εάν οι ελαφρύνσεις που εισαγάγαμε για τις πολύ μικρές επιχειρήσεις, για τις αγροτικές επιχειρήσεις, για παράδειγμα, και για τις βιοτεχνίες, είναι όντως επαρκείς ώστε να επιτρέψουν στις εν λόγω επιχειρήσεις να λάβουν τα χρήματα που τους οφείλονται. Θα πρέπει να εξετάσουμε πολύ προσεκτικά τον τρόπο με τον οποίο θα λειτουργήσει η περιορισμένη συμβατική ελευθερία. Αυτό είναι κάτι νέο για την ευρωπαϊκή εσωτερική αγορά, το οποίο πρόκειται τώρα να δοκιμάσουμε και το οποίο όλοι μας υποστηρίζουμε λίγο-πολύ. Θα χρειαστεί να εξετάσουμε εάν είναι επαρκές το επιτόκιο καθυστερήσεων πληρωμών της τάξεως του 8%· το Κοινοβούλιο θα προτιμούσε να είναι 9%. Θα δούμε πώς λειτουργεί και θα ήθελα να ζητήσω από την Επιτροπή να προσέξει ιδιαίτερα προκειμένου να διασφαλίσει ότι, κατά τη διαδικασία εφαρμογής, τα κράτη μέλη δεν θα αποδυναμώσουν την οδηγία.
<P>
Βλέπω επίσης στον ορίζοντα σίγουρη επιτυχία. Έμαθα ότι η Ισπανία έχει ήδη θεσπίσει νέα εθνική νομοθεσία σύμφωνα με τις μεθόδους μας και γνωρίζω ότι το ίδιο ισχύει και για άλλα κράτη μέλη. Σε κάθε περίπτωση, η επιτροπή μας θα παρακολουθεί την κατάσταση ή θα διενεργεί εκτίμηση επιπτώσεων σύμφωνα με την οδηγία, έτσι ώστε να γνωρίζουν και τα κράτη μέλη ότι, όταν λήξει η κοινοβουλευτική περίοδος, θα γνωρίζουμε ποιος εφάρμοσε τις βελτιωμένες πρακτικές για τις πληρωμές σύμφωνα με τις επιδιώξεις μας και ποιος όχι. Θα ήθελα να ευχαριστήσω όλους όσους συνέβαλαν σε αυτό το αποτέλεσμα, συμπεριλαμβανομένης της βελγικής Προεδρίας, η οποία ίσως δεν έτυχε επαρκούς αναγνώρισης για τη συμβολή της. Γνωρίζουμε με πόσο αποτελεσματικό και εποικοδομητικό τρόπο διενεργήσατε τις διαπραγματεύσεις μια μικρή χώρα, αλλά θα έλεγα μια χώρα με πολύ έξυπνες και αποτελεσματικές μεθόδους για την επίτευξη αποτελεσμάτων στην Ευρώπη.
<SPEAKER ID="577" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 20 Οκτωβρίου στις 12.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="800" NAME="Cristian Silviu Buşoi" LANGUAGE="RO">
" οδηγία για την καταπολέμηση των καθυστερήσεων πληρωμών παρέχει ένα ουσιαστικό μέσο για τη θέσπιση μιας σωστής και δίκαιης σχέσης ανάμεσα στις δημόσιες αρχές και τις μικρές και μεσαίες επιχειρήσεις. Μόλις τεθεί σε ισχύ η εν λόγω οδηγία, θα τιμωρηθούν οι αρχές που είναι κακοπληρωτές και θα παρασχεθεί στους επιχειρηματίες ένας σημαντικός μοχλός για την είσπραξη των χρεών τους.
<P>
Μια τέτοια νομοθεσία ήταν απαραίτητη προκειμένου να ισορροπήσει η αγορά και να παρασχεθούν εγγυήσεις στον ιδιωτικό τομέα ότι οι αρχές είναι ένας παίκτης με ίσες εξουσίες, στον οποίο μπορούν να αποδοθούν ευθύνες όταν παραβεί τους κανόνες τους παιχνιδιού. " οδηγία παρέχει ένα λογικό χρονικό διάστημα 30 ημερών για την καταβολή των πληρωμών, με παρεκκλίσεις έως 60 ημερών σε ειδικές περιπτώσεις, όπως τα νοσοκομεία, για να μην αναφέρουμε την αποζημίωση και τον τόκο καθυστερημένων πληρωμών.
<P>
Παρόλο που η μορφή της οδηγίας που ψηφίστηκε είναι πιο επιεικής προς τις αρχές που είναι κακοπληρωτές από την αρχική πρόταση της Ευρωπαϊκής Επιτροπής, προσφέρει επαρκή υποστήριξη και στις μικρές και μεσαίες επιχειρήσεις και στις μεγάλες εταιρείες, οι οποίες σε πολλά κράτη μέλη της Ευρωπαϊκής Ένωσης αντιμετωπίζουν δυσκολίες είσπραξης των χρημάτων τους για υπηρεσίες που παρείχαν.
<P>
Με λύπη διαπίστωσα ότι διεγράφη το πρόστιμο της τάξεων του 5%. Ωστόσο, αντιλαμβάνομαι αυτό το βήμα προς τα πίσω ως μέσο στρατηγικής για να κερδηθεί η υποστήριξη όσο το δυνατό περισσότερων χωρών της ΕΕ κατά τις συζητήσεις τους Συμβουλίου.
<SPEAKER ID="578" NAME="Robert Dusek" LANGUAGE="CS">
" έκθεση για την καταπολέμηση των καθυστερήσεων πληρωμών στοχεύει στη βελτίωση της λειτουργίας της εσωτερικής αγοράς, στη βελτίωση της δεοντολογίας για τις πληρωμές και στην υποστήριξη της ικανότητας των μικρών και μεσαίων επιχειρήσεων να πληρώνουν. " τρέχουσα τάση είναι να εξοφλείται το τιμολόγιο αμέσως πριν λήξει ή αφού λήξει η προθεσμία πληρωμής του. Τα μέτρα που περιέχονται στην πρόταση που υποβλήθηκε θα μπορούσαν να οδηγήσουν σε νέο επιχειρηματικό πνεύμα, όπου οι έγκαιρες πληρωμές θα είναι ο κανόνας, ενώ οι καθυστερήσεις πληρωμών θα θεωρούνται απαράδεκτη κατάχρηση από πλευράς του πελάτη και αθέτηση συμβολαίου. Ένας νέος τόκος της τάξεως του 1% θα μπορούσε να επιβληθεί για την επιστροφή των δαπανών είσπραξης καθυστερήσεων πληρωμών -για φυσικά πρόσωπα, επιχειρήσεις και δημόσιες αρχές- ενώ στην περίπτωση καθυστερημένων πληρωμών μεμονωμένων δόσεων, το επιτόκιο και τα πρόστιμα θα υπολογίζονται αποκλειστικά για τις καθυστερημένες πληρωμές. Μια σταθερή περίοδος 30 ημερών προτείνεται ως περίοδος πληρωμής. Εξαιρέσεις επιτρέπονται μόνο σε ειδικές περιστάσεις. Στο σημείο αυτό είναι απαραίτητο να προσδιοριστεί με σαφήνεια τι νοείται ως ειδική περίσταση. " εισηγήτρια προτείνει να οριστεί μια περίοδος 60 ημερών ως μέγιστη περίοδος πληρωμών για τις δημόσιες αρχές, πράγμα που υποστηρίζω πλήρως. Ο τόκος στις καθυστερήσεις πληρωμών πρέπει να είναι προοδευτικός προκειμένου να αποτελέσει κίνητρο να πληρώσει ο οφειλέτης το οφειλόμενο ποσό το συντομότερο δυνατό. " νομικίστικη προσέγγιση, συμπεριλαμβανομένων των προστίμων, θα έπρεπε, κατά την άποψή μου, να συμπληρωθεί περαιτέρω από τα λεγόμενα ήπια μέτρα των κρατών μελών: για παράδειγμα, την προώθηση ηλεκτρονικών τιμολογίων, τη ρύθμιση των καθεστώτων πληρωμών για μεγάλο αριθμό εργασιών ή υπηρεσιών ή τη θετική διαφήμιση.
<SPEAKER ID="799" NAME="Diogo Feio" LANGUAGE="PT">
" Επιτροπή για την Αειφόρο Ανάπτυξη (CSD) αγωνίζεται εδώ και καιρό για να μετατρέψει το κράτος σε χρηστό πολίτη σε ό,τι αφορά την εκπλήρωση των υποχρεώσεών του. Τον προηγούμενο Φεβρουάριο εγκρίθηκε στο Κοινοβούλιο ένα σχέδιο νόμου της CSD, το οποίο θεσπίζει ότι το κράτος πρέπει να αρχίσει να πληρώνει τόκους όταν η καθυστέρηση της εξόφλησης υπερβαίνει τα όρια που καθορίζονται στη σύμβαση ή στον νόμο (30 ή 60 ημέρες). " CSD υποστηρίζει επίσης τη δυνατότητα αντιστάθμισης μεταξύ κρατικού χρέους προς εταιρείες και εταιρικού χρέους προς αρχές κοινωνικής ασφάλισης ή φορολογικές αρχές για αρκετά χρόνια, επιχειρώντας να κάνει πιο εύκολη τη ζωή των εταιρειών οι οποίες, παρόλο που δεν έχουν πληρωθεί από το κράτος, εξακολουθούν να αντιμετωπίζουν την υποχρέωση να καταβάλλουν κοινωνικές και φορολογικές εισφορές προς αυτό. Έχουμε, κατά συνέπεια, δεχθεί πλήρως το κείμενο που εγκρίθηκε τώρα και που θα θεσπίσει μέση περίοδο 30 ημερών προκειμένου το κράτος να εξοφλεί τα χρέη του προς τους προμηθευτές. " προθεσμία αυτή μπορεί να παραταθεί στις 60 ημέρες σε ειδικές περιπτώσεις. Θα θεσπίσει, επίσης, την υποχρέωση καταβολής τόκων για καθυστερήσεις πληρωμών. Πρόκειται για κανόνες που βασίζονται στην απόλυτη δικαιοσύνη και μπορούν να βοηθήσουν να βελτιωθεί η κατάσταση πολλών εταιρειών, ειδικά των μικρών και μεσαίων επιχειρήσεων (ΜΜΕ).
<SPEAKER ID="579" NAME="Liem Hoang Ngoc" LANGUAGE="FR">
Θα ήθελα να ευχαριστήσω την κ. Weiler για αυτήν την υψηλής ποιότητας έκθεση και για το αποτέλεσμα των διαπραγματεύσεων με το Συμβούλιο, καθώς η συμφωνία σε πρώτη ανάγνωση περιέχει όλα τα βασικά στοιχεία που έθεσε η Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο, τα οποία εγκρίθηκαν στην ψηφοφορία της Επιτροπής Εσωτερικής Αγοράς και Προστασίας των Καταναλωτών.
<P>
Είμαι ιδιαίτερα ικανοποιημένος που βλέπω ότι οι ιδιωτικές εταιρείες και οι δημόσιες αρχές τοποθετούνται τώρα σε ισότιμη θέση. " αρχική πρόταση της Επιτροπής περιείχε πολύ πιο αυστηρά πρόστιμα για τις δημόσιες αρχές, θέση που η Ομάδα μας θεώρησε μη αποδεκτή καθώς, σε αντίθεση με τις ιδιωτικές επιχειρήσεις, οι φορείς του δημόσιου τομέα δεν εστιάζουν κατά κύριο λόγο στο κέρδος αλλά αντίθετα λειτουργούν με γνώμονα το γενικό συμφέρον.
<P>
Το γεγονός ότι ο δανειστής έχει δικαίωμα αποζημίωσης για δαπάνες είσπραξης συνιστά, επίσης, πραγματική πρόοδο καθώς, μέχρι σήμερα, πολλές εταιρείες, ιδίως ΜΜΕ, δεν επέλεγαν την ανάκτηση τόκων καθυστερημένων πληρωμών από τους δανειολήπτες για τον απλούστατο λόγο ότι το κόστος των σχετικών διαδικασιών υπερκάλυπτε κάθε οικονομικό κέρδος.
<P>
Τέλος, η μέγιστη περίοδος πληρωμής των 30 ημερών που ορίζεται στο κείμενο φαίνεται λογική, δεδομένου ότι υπάρχει κάποιο περιθώριο ευελιξίας, ιδίως για τους δημόσιους φορείς υγείας, σημείο που η Ομάδα μας θεωρεί ιδιαίτερα σημαντικό.
<SPEAKER ID="798" NAME="Sandra Kalniete" AFFILIATION="PPE">
γραπτώς. - (LV) Σε εποχή οικονομικής κρίσης, πρέπει να πραγματοποιήσουμε μεταρρυθμίσεις για να βελτιωθεί το επιχειρηματικό περιβάλλον, επειδή αυτή είναι η καλύτερη ευκαιρία μας να τονώσουμε την οικονομία με τα πιο άμεσα μέσα, δημιουργώντας έτσι νέες θέσεις απασχόλησης. " οδηγία για την καταπολέμηση των καθυστερήσεων πληρωμών στις εμπορικές συναλλαγές αποτελεί ένα από τα πιο θετικά παραδείγματα αυτού του τύπου. Οι καθυστερήσεις πληρωμών για την παραλαβή αγαθών και υπηρεσιών αποτελούν πρακτική που παρατηρείται στα κράτη μέλη. Επιπλέον, σε ορισμένες περιπτώσεις, οι δημόσιοι φορείς, που θεωρητικά δεν θα έπρεπε να αντιμετωπίζουν πρόβλημα τακτοποίησης των λογαριασμών τους, είναι εκείνοι που λειτουργούν με αυτόν τον τρόπο. Αυτό συνιστά σημαντικό εμπόδιο στις δραστηριότητες των επιχειρήσεων και δεν τους επιτρέπει να αναπτυχθούν. Οι πρακτικές αυτού του είδους πρέπει να σταματήσουν. Οι περισσότερο κερδισμένοι από αυτήν την οδηγία δεν θα είναι μόνο οι επιχειρήσεις που λειτουργούν αποκλειστικά εντός των συνόρων ενός συγκεκριμένου κράτους μέλους, αλλά επίσης και κυρίως οι μικρές και οι μεσαίες επιχειρήσεις, οι οποίες θα μπορέσουν να εξαγάγουν αγαθά και υπηρεσίες σε άλλα κράτη μέλη χωρίς να χρειάζεται να ανησυχούν ότι θα πρέπει να περιμένουν αρκετούς μήνες για να πληρωθούν. Όλοι οι ευρωπαίοι καταναλωτές θα είναι, από την πλευρά τους, κερδισμένοι από τον αυξημένο ανταγωνισμό και εφοδιασμό που θα διασφαλίσουν οι νέοι κανόνες. " οδηγία αποτελεί σημαντικό βήμα προς τη βελτίωση της νοοτροπίας για τις πληρωμές στην Ευρώπη. Λαμβάνοντας τέτοιου είδους αποφάσεις, δημιουργούμε μια Ευρώπη η οποία συνιστά ελκυστικό μέρος για τους επενδυτές και για τις ίδιες τις επιχειρήσεις μας. Είναι επίσης ζωτικής σημασίας να συνεχίσουμε να παίρνουμε θαρραλέες αποφάσεις προκειμένου να ενθαρρύνουμε την ανάπτυξη.
<SPEAKER ID="580" NAME="Pavel Poc" LANGUAGE="CS">
Σε πολλά κράτη μέλη της ΕΕ, είναι κοινή πρακτική να ζητά ο δημόσιος τομέας και οι μεγάλες επιχειρήσεις τιμολόγια εννενήντα και πλέον ημερών. Κατά συνέπεια, οι μικρές και μεσαίες επιχειρήσεις λειτουργούν ως τράπεζες για τους δημόσιους οργανισμούς ή τις μεγάλες επιχειρήσεις. Τα εσωτερικά χρέη των μικρών και μεσαίων επιχειρήσεων συσσωρεύονται, προκαλώντας οικονομική δηλητηρίαση με τη μορφή τιμολογίων με μεγάλες προθεσμίες πληρωμής, που είναι δύσκολο να εκτελεστούν. Αυτό ενισχύει την οικονομική ανισότητα και μειώνει επίσης σημαντικά τον ανταγωνισμό. Οι μικρές και μεσαίες επιχειρήσεις υποχρεώνονται να καλύψουν μεγάλες προθεσμίες πληρωμής με πιστώσεις, τις οποίες πάντοτε λαμβάνουν με χειρότερους όρους απ' ό,τι θα μπορούσαν να τις λάβουν από τις τράπεζες οι μεγάλες εταιρείες ή ο δημόσιος τομέας. Οι νέοι όροι και κανόνες για όλα τα μέρη βοηθούν σημαντικά τις μικρές και μεσαίες επιχειρήσεις να προστατευτούν από αυτές τις καλυμμένες πιστώσεις. Το καθορισμένο επιτόκιο για καθυστερήσεις πληρωμών, το οποίο προτείνεται να είναι 8%, αποτελεί κατάλληλο αποτρεπτικό μέσο και για τις μεγάλες εταιρείες, η καθορισμένη περίοδος πληρωμής των 30 ημερών είναι ισορροπημένη για τον προμηθευτή και τον αγοραστή και η περίοδος επαλήθευσης παράδοσης δεν επιτρέπει την κατάχρηση της διαδικασίας επαλήθευσης για παράταση της περιόδου πληρωμής. Πάνω από όλα, σε ό,τι αφορά τους ευρωπαϊκούς κανόνες, αυτοί αποτρέπουν τον δημόσιο τομέα και τις μεγάλες εταιρείες από το να στρεβλώσουν τη νομοθεσία που εγκρίθηκε σε εθνικό επίπεδο στα κράτη μέλη. Ευχαριστώ ειλικρινά την εισηγήτρια για αυτήν την ιδιαίτερα πολύτιμη έκθεση και αυτό το εξαιρετικό αποτέλεσμα.
<SPEAKER ID="581" NAME="Debora Serracchiani" LANGUAGE="IT">
Επικροτώ την πρόταση οδηγίας, η οποία αποτελεί ένα αποφασιστικό βήμα εμπρός σε σχέση με την οδηγία που ισχύει επί του παρόντος. Μόλις μεταφερθεί σε εθνικό, περιφερειακό και τοπικό επίπεδο, θα βελτιώσει αισθητά τις πληρωμές, ιδίως από τις δημόσιες αρχές, προς τις εταιρείες, ειδικά τις μικρές και μεσαίες επιχειρήσεις, οι οποίες θα μπορούν να υπολογίζουν σε πιο ασφαλή ταμειακή ροή.
<P>
Σε πολλές χώρες στην Ευρώπη, όταν οι δημόσιες αρχές βρίσκονται σε δύσκολη θέση, είναι γνωστό ότι γενικά καθυστερούν τις πληρωμές και πολύ συχνά προκαλούν τη χρεοκοπία ορισμένων εταιρειών. Ένα καταφανές παράδειγμα είναι η Ιταλία, όπου μέχρι τα τέλη του 2009 οι δημόσιες αρχές όφειλαν σε εταιρείες περίπου 60 δισεκατομμύρια ευρώ, ενώ η καθυστέρηση των πληρωμών ήταν κατά μέσο όρο 186 ημέρες και έφτασε σε ακραίες περιπτώσεις τις 800 ημέρες. Αρκεί να σκεφτεί κανείς τα ποσά που οφείλονται στα ξενοδοχεία τα οποία φιλοξένησαν τους επιζώντες από τον ισχυρότατο σεισμό που έπληξε την περιοχή Abruzzo τον Απρίλιο του 2009.

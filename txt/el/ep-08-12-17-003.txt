<CHAPTER ID="003">
Σχέδιο γενικού προϋπολογισμού 2009, όπως τροποποιήθηκε από το Συμβούλιο (όλα τα τμήματα) (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την έκθεση της κ. Haug και του κ. Lewandowski, εξ ονόματος της Επιτρoπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2009, όπως τροποποιήθηκε από το Συμβούλιο (όλα τα τμήματα) (16257/2008 - C6 0457/2008 -.
<SPEAKER ID="008" NAME="Jutta Haug" LANGUAGE="DE">
Κυρία Πρόεδρε, κυρία Επίτροπε, απ' ό,τι φαίνεται ο Προεδρεύων του Συμβουλίου δεν βρίσκεται ακόμη εδώ. Σε κάθε περίπτωση, η δεύτερη ανάγνωση του ευρωπαϊκού προϋπολογισμού περιλαμβάνεται στην αυριανή ημερήσια διάταξη. Κατά πάσα πιθανότητα, η ψηφοφορία δεν θα διαρκέσει πάρα πολύ. Το γεγονός ότι ελάχιστα είναι τα θέματα τα οποία θα τεθούν σε ψηφοφορία και ακόμη λιγότερα αυτά για τα οποία εκφράζονται ακόμη διαφωνίες οφείλεται στην εποικοδομητική συνεργασία όλων των εμπλεκομένων βουλευτών - τόσο στις ειδικές επιτροπές όσο και στην Επιτροπή Προϋπολογισμών - και γι' αυτό θα ήθελα να εκφράσω τις ειλικρινείς μου ευχαριστίες. Χαίρομαι δε ακόμη περισσότερο διότι γνωρίζω ότι κάτι τέτοιο δεν πρέπει να θεωρείται δεδομένο. Το ίδιο ισχύει και για τις προπαρασκευαστικές εργασίες που πραγματοποιήθηκαν από ολόκληρη την ομάδα στην επιτροπή προϋπολογισμών, τις εργασίες όλων των υπαλλήλων της ομάδας και την υποστήριξη των προσωπικών συνεργατών, γι' αυτό σας ευχαριστώ!
<P>
Θα ήθελα επίσης να ευχαριστήσω την Επιτροπή για την προθυμία της να συνεργαστεί. " επικοινωνία μαζί μας μπορεί να μην ήταν πάντα ευχάριστη για όλους τους ενδιαφερομένους, ήταν όμως πάντα χρήσιμη και, πάνω απ' όλα, η Επιτροπή συνομιλούσε μαζί μου στα διάφορα επίπεδα, κάτι το οποίο δεν μπορώ να πω για την Προεδρία του Συμβουλίου. Μέχρι στιγμής, η γαλλική Προεδρία του Συμβουλίου δεν κατάφερε να συνομιλήσει μαζί μου, με τη γενική εισηγήτρια, ούτε μία φορά. Ούτε μία! Μέχρι τώρα δεν έχω λάβει καν απάντηση σε επιστολή που συνέταξα πριν από τον τριμερή διάλογο στις 13 Νοεμβρίου - γεγονός πολύ παράξενο και ανησυχητικό.
<P>
Αυτό που, ωστόσο, δεν ήταν καθόλου παράξενο ή ανησυχητικό ήταν η συμπεριφορά της ομάδας του Συμβουλίου στη συνεδρίαση συνεννόησης. " συμπεριφορά και η στάση της ήταν οι αναμενόμενες. Πρώτον, δεν πρέπει να γίνει αναθεώρηση, όσο μικρή και αν είναι, υπό οποιεσδήποτε συνθήκες. Δεύτερον, οι πληρωμές πρέπει να μειωθούν σε κάθε περίπτωση, ακόμη και αν το κενό ανάμεσα στις πληρωμές και τις αναλήψεις υποχρεώσεων διευρυνθεί υπερβολικά. Τρίτον, οι πιστώσεις του τρέχοντος οικονομικού έτους που δεν χρησιμοποιήθηκαν θα πρέπει κατά προτίμηση να επιστραφούν αμέσως. Σε κάθε περίπτωση, περίπου 4,9 δισεκατομμύρια ευρώ θα επιστραφούν στα ταμεία των εθνικών υπουργείων Οικονομικών. Στο Κοινοβούλιο είμαστε εξαιρετικά ευτυχείς διότι καταφέραμε να πείσουμε την Επιτροπή να υποσχεθεί τη μεταφορά 700 εκατομμυρίων ευρώ για την ανάπτυξη της υπαίθρου. Φρονούμε επίσης ότι οι κοινές δηλώσεις δεσμευτικού χαρακτήρα σχετικά με την απλούστευση της διαδικασίας και την επιτάχυνση της υλοποίησης των προγραμμάτων των διαρθρωτικών ταμείων, καθώς και η υπόσχεση ότι θα προταθούν δίχως χρονοτριβή περισσότερα κονδύλια για τις πληρωμές, εάν χρειαστεί, θα μας βοηθήσουν στη διαχείριση των υποχρεώσεών μας κατά το επόμενο οικονομικό έτος.
<P>
Οι υποχρεώσεις αυτές δεν θα είναι ήσσονος σημασίας. Ο αντίκτυπος της κρίσης των χρηματοπιστωτικών αγορών και οι επιπτώσεις της στην πραγματική οικονομία θα γίνουν αισθητά σε όλα τα κράτη μέλη. Ως εκ τούτου, το Κοινοβούλιο είναι έτοιμο φυσικά να εκταμιεύσει κονδύλια για τη δημιουργία ή τη διατήρηση θέσεων εργασίας, καθώς και για την τόνωση της δυναμικής στην οικονομία, εκτός των μέσων που ήδη βρίσκονται στη διάθεση της Ευρωπαϊκής Ένωσης. Είμαστε έτοιμοι να πράξουμε ό,τι είναι απαραίτητο με τη μέγιστη δυνατή ταχύτητα - όχι αδιακρίτως βεβαίως, αν όμως είναι ξεκάθαρο σε ποια έργα θα διατεθούν τα κονδύλια και πόσο κατάλληλα είναι, κανείς από μας δεν θα μείνει στα κρύα του λουτρού.
<P>
Το Κοινοβούλιο είναι επίσης έτοιμο να προχωρήσει σε αναθεώρηση του μεσοπρόθεσμου δημοσιονομικού προγράμματος. Πρώτα απ' όλα, όμως, το Συμβούλιο χρειάζεται μια κοινή θέση.
<P>
Μπορεί να ψηφίζουμε αύριο στη δεύτερη ανάγνωση, έχω όμως την αμυδρά εντύπωση ότι ψηφίζουμε ουσιαστικά μόνον επί ενός δημοσιονομικού πλαισίου. Θα μας ζητηθεί να γίνουν προσθήκες σε αυτό σιγά σιγά κατά τη διάρκεια του έτους.
<SPEAKER ID="009" NAME="Janusz Lewandowski" LANGUAGE="PL">
Κυρία Πρόεδρε, η δεύτερη ανάγνωση του προϋπολογισμού των ευρωπαϊκών θεσμικών οργάνων θα είναι επί της αρχής επανάληψη της πρώτης ανάγνωσης και οφείλω να σας εξηγήσω γιατί συμβαίνει αυτό.
<P>
Στην περίπτωση του Συμβουλίου, σεβόμαστε τη συμφωνία κυρίων και εκτιμάμε την επιφυλακτικότητα του Συμβουλίου σχετικά με τις δημοσιονομικές δαπάνες για το 2009, ενώ ταυτόχρονα αναγνωρίζουμε την επιπλέον ανάγκη για πόρους όσον αφορά την ομάδα προβληματισμού. Στην περίπτωση των λοιπών θεσμικών οργάνων, αξίζει να σημειωθεί ότι οι αυξημένες ανάγκες του Ελεγκτικού Συνεδρίου για χρηματοδότηση οφείλονται στις προκαταβολές για τη νέα έδρα του (σε τελική ανάλυση, η εν λόγω μέθοδος χρηματοδότησης της νέας έδρας θα συμφέρει οικονομικά τους ευρωπαίους φορολογουμένους) και, στην περίπτωση του Ευρωπαϊκού Δικαστηρίου, θα χρειαστεί χρηματοδότηση για τη νέα διαδικασία κατεπείγοντος, για την οποία απαιτείται χρηματοδότηση για την πρόσληψη επιπλέον προσωπικού.
<P>
Όσον αφορά το Ευρωπαϊκό Κοινοβούλιο, φέτος δοκιμάσαμε το πιλοτικό σχέδιο. Τα αποτελέσματα του σχεδίου αυτού ήταν ενθαρρυντικά χάρη στην εξαιρετική συνεργασία των διοικητικών υπηρεσιών του Κοινοβουλίου, για την οποία πρέπει να ευχαριστήσουμε προσωπικά το γενικό γραμματέα, κ. Rømer. " δοκιμασία δεν ήταν αμελητέα, δεδομένου ότι η χρονιά αυτή θα είναι ιδιαίτερα σημαντική για το Ευρωπαϊκό Κοινοβούλιο λόγω των επερχόμενων εκλογών, της ανάγκης χρηματοδότησης της προεκλογικής εκστρατείας και των εντελώς νέων κανονισμών αναφορικά με το καθεστώς των ευρωβουλευτών, καθώς και της μεγαλύτερης διαφάνειας σε ό,τι αφορά το συνταξιοδοτικό ταμείο και τους νέους κανόνες για την απασχόληση και την αμοιβή των συνεργατών. Είναι ευχάριστη είδηση το γεγονός ότι σε μια χρονιά εκλογών θίγεται το ζήτημα των ευρωβουλευτών και των συνεργατών τους.
<P>
Φυσικά, κάτι τέτοιο θα συνεπάγεται επιπλέον δαπάνες όσον αφορά τον προϋπολογισμό του Ευρωπαϊκού Κοινοβουλίου. Παρ' όλ' αυτά, καταβάλαμε προσπάθειες και επιτύχαμε το στόχο για τον οποίο εργαζόμασταν επί αρκετά χρόνια, δηλαδή να διασφαλίσουμε ότι, παρά τις συγκεκριμένες ανάγκες του Ευρωπαϊκού Κοινοβουλίου, ο προϋπολογισμός του δεν θα υπερβαίνει το 20% των διοικητικών δαπανών της Ευρωπαϊκής Ένωσης. Εν γένει, φαίνεται ότι η ψηφοφορία της Πέμπτης θα είναι σύντομη χάρη στην καλή συνεργασία των συντονιστών και την εξαίρετη συνεργασία της Γραμματείας του Ευρωπαϊκού Κοινοβουλίου - και στο σημείο αυτό θα ήθελα να αναφέρω ιδιαιτέρως τη Marianna Pari και τον Richard Wester. Πρέπει να γίνεται μνεία στους ανθρώπους αυτούς σε μια τέτοια περίσταση.
<SPEAKER ID="010" NAME="Dalia Grybauskaitė">
Μέλος της Επιτροπής. - Κυρία Πρόεδρε, θα ήθελα να τονίσω ότι περισσότερο από κάθε άλλη φορά οι διαπραγματεύσεις για τον προϋπολογισμό του 2009 ήταν εξαιρετικά συγκεκριμένες, σημαντικές και δύσκολες. Το κύριο σημείο εστίασης του εν λόγω προϋπολογισμού είναι η ανάπτυξη και οι θέσεις εργασίας. Φέτος, η κατάρτιση του προϋπολογισμού εστιάστηκε επίσης και στη χρηματοδότηση του προγράμματος επισιτιστικής βοήθειας για τις αναπτυσσόμενες χώρες. Μαζί κατορθώσαμε να συνάψουμε ισορροπημένη συμφωνία για να εξασφαλίσουμε το 1 δισεκατομμύριο ευρώ.
<P>
Δεν αρκεί να έχουμε στη διάθεσή μας έναν προϋπολογισμό. Πρέπει να τον εκτελέσουμε ορθά και έγκαιρα. Από την άποψη αυτή και λαμβάνοντας υπόψη ότι η συνοχή αποτελεί καθοριστικό παράγοντα για την τόνωση της οικονομικής ανάπτυξης, το Κοινοβούλιο τόνισε τη σημασία της αποτελεσματικής εκτέλεσής του και την ανάγκη για βελτίωση και απλούστευση. Συμφωνήσαμε επ' αυτού κατά τη διάρκεια των διαπραγματεύσεών μας. " Επιτροπή συμμερίζεται τον στόχο αυτό και στις 26 Νοεμβρίου κατέθεσε προτάσεις για την επιτάχυνση της εκτέλεσης και της απλούστευσης της διαχείρισης των διαρθρωτικών ταμείων.
<P>
Την προηγούμενη εβδομάδα το Ευρωπαϊκό Συμβούλιο επιδοκίμασε πλήρως την προσέγγιση αυτή και ελπίζω πλέον ότι θα επιτευχθεί συνολική συμφωνία χωρίς πρόβλημα για τις απαιτούμενες αλλαγές στις οικείες νομικές πράξεις.
<P>
Με το βλέμμα στραμμένο στο εγγύς μέλλον οφείλουμε όλοι να αναγνωρίσουμε ότι σύντομα θα βρεθούμε ενώπιον άλλων προκλήσεων προκειμένου να αντιμετωπίσουμε τη χρηματοπιστωτική και οικονομική κρίση στην Ευρώπη. Το ευρωπαϊκό σχέδιο για την ανάκαμψη της οικονομίας, το οποίο παρουσίασε η Επιτροπή, συμπεριλαμβάνει στοιχεία που θα έχουν επιπτώσεις στον κοινοτικό προϋπολογισμό του επόμενου έτους. Την περασμένη εβδομάδα το Ευρωπαϊκό Συμβούλιο εξέφρασε τη στήριξή του για το σχέδιο ανάκαμψης. Ως εκ τούτου, η Επιτροπή κατέθεσε πρόταση για την αναθεώρηση του πολυετούς δημοσιονομικού πλαισίου σύμφωνα με τη διοργανική συμφωνία.
<P>
" πρόταση αυτή πρέπει να εγκριθεί από το Κοινοβούλιο και το Συμβούλιο τους επόμενους μήνες και, όπως πάντα, βασίζομαι στη συνεργασία, ιδίως εκ μέρους του Κοινοβουλίου.
<P>
Ολοκληρώνοντας, θα ήθελα να υπενθυμίσω ότι για τις διαπραγματεύσεις σχετικά με τον προϋπολογισμό του 2009 απαιτήθηκαν συμβιβασμοί από όλες τις πλευρές. Καταδείχθηκε επίσης ότι μπορούν να επιτευχθούν βέλτιστα αποτελέσματα με πνεύμα δίκαιης συνεργασίας μεταξύ των θεσμικών οργάνων. Τούτο δεν θα είχε καταστεί δυνατόν χωρίς τον εποικοδομητικό και υπεύθυνο ρόλο του Κοινοβουλίου καθ' όλη τη διάρκεια της διαπραγματευτικής διαδικασίας. Θέλω επίσης να τονίσω τον κρίσιμο ρόλο της Προεδρίας όσον αφορά τη θέση των κρατών μελών.
<P>
Τέλος, επιτρέψτε μου να εκφράσω την ευγνωμοσύνη μου προς τη διαπραγματευτική ομάδα του Κοινοβουλίου και, ιδίως, τον πρόεδρο κ. Borg, τους εισηγητές για το 2009, την κ. Haug, με την καινοτόμο προσέγγισή της φέτος, και τον κ. Lewandowski, καθώς και προς όλους τους πολιτικούς συντονιστές της επιτροπής προϋπολογισμών του Ευρωπαϊκού Κοινοβουλίου (COBU), που βοήθησαν σημαντικά την Επιτροπή και το Κοινοβούλιο.
<P>
Εύχομαι σε όλους μας καλή ψηφοφορία αύριο και σε σας ευτυχές Νέο Έτος πάνω από κάθε προσδοκία.
<SPEAKER ID="011" NAME="László Surján" LANGUAGE="HU">
Ακούσαμε για τις δυσκολίες που χρειάστηκε να αντιμετωπιστούν. Θεωρώ ότι υπό την ηγεσία της Jutta Haug καταφέραμε με μεγάλη επιτυχία να υπερκεράσουμε τις δυσκολίες αυτές. Αξίζει να την ευχαριστήσουμε για το έργο της και για το γεγονός ότι κάθε πολιτική ομάδα αισθάνεται πως έχει συμμετάσχει ενεργά στον προϋπολογισμό αυτό.
<P>
" κατάρτιση ενός προϋπολογισμού ισοδυναμεί με άσκηση πολιτικής εκπεφρασμένης σε αριθμούς. Διερωτώμαι ποιο είναι το μήνυμα που διακρίνει το Ευρωπαϊκό Λαϊκό Κόμμα στον εν λόγω προϋπολογισμό. Κατά την άποψή μας, πρέπει να προσφέρουμε στους ευρωπαίους πολίτες περισσότερη ασφάλεια, κάτι το οποίο η Ευρωπαϊκή Ένωση είναι έτοιμη και ικανή να πράξει. Περίπου το ένα τρίτο του προϋπολογισμού αφορά θέσεις οι οποίες ενισχύουν το αίσθημα ασφάλειας. Οι τροπολογίες του Ευρωπαϊκού Λαϊκού Κόμματος και των Ευρωπαίων Δημοκρατών αύξησαν τον προϋπολογισμό κατά περίπου 1 δισεκατομμύριο ευρώ, βελτιώνοντας έτσι την εικόνα του· αναφέρομαι στα κονδύλια για τη στήριξη των μικρών επιχειρήσεων, τη διατήρηση των θέσεων εργασίας και τη δημιουργία νέων, ει δυνατόν, για την ανάπτυξη των αναπτυσσόμενων περιφερειών, την ενεργειακή ασφάλεια και το σχεδιασμό έργων, όπως ο Nabucco. Πάντως και η επισιτιστική ασφάλεια είναι επίσης πολύ σημαντική, ιδίως αυτόν τον καιρό, για να μην αναφέρω την υπεράσπιση των συνόρων της ζώνης Schengen και την αποτροπή της παράνομης μετανάστευσης.
<P>
Φυσικά, όσο καλός και αν είναι ο προϋπολογισμός, απέχει πολύ από την τελειότητα. Τα ελαττώματά του οφείλονται εν μέρει στα κράτη μέλη. Είναι απαράδεκτο τα κράτη μέλη να μην αξιοποιούν τους πόρους που τους διαθέτει η ΕΕ και να μένουν αχρησιμοποίητα δισεκατομμύρια ευρώ στα ταμεία της ΕΕ. Ορισμένα κράτη μέλη εισάγουν τεχνητά εμπόδια, καθιστώντας την πρόσβαση στις προσκλήσεις υποβολής προσφορών ακόμη πιο δύσκολη απ' ό,τι εμείς οι ίδιοι. Οι προσπάθειες της Ευρωπαϊκής Επιτροπής να απλουστεύσει τις διαδικασίες αυτές είναι αξιέπαινες, αλλά δεν πρέπει να επιτρέψουμε στα κράτη μέλη να δημιουργήσουν εντυπώσεις ή να επιφέρουν αλλαγές που αντιβαίνουν στις προσπάθειες αυτές.
<P>
Πάντως, η ευθύνη δεν βαρύνει αποκλειστικά τα κράτη μέλη. " ΕΕ είναι ανίκανη να ανταποκριθεί ταχέως στις προκλήσεις ενός μεταβαλλόμενου κόσμου. Λύσαμε φυσικά το πρόβλημα της επισιτιστικής βοήθειας αλλά με κόστος θυελλώδεις συζητήσεις! Και τώρα, τη στιγμή που πρέπει να προχωρήσουμε μπροστά, αντιμετωπίζουμε δυσχέρειες και στο χειρισμό της οικονομικής κρίσης. Πιστεύω ότι την επόμενη περίοδο, το επόμενο έτος, θα πρέπει να υιοθετήσουμε σημαντικές απλουστεύσεις στα υφιστάμενα πλαίσια και προς το συμφέρον της μεγαλύτερης ευελιξίας. Σας ευχαριστώ για την προσοχή σας και ελπίζω ότι θα έχουμε έναν καλό προϋπολογισμό.
<SPEAKER ID="012" NAME="Catherine Guy-Quint" LANGUAGE="FR">
Κυρία Πρόεδρε, κυρία Επίτροπε, παρακαλώ, επιτρέψτε μου να υπογραμμίσω την απουσία του Συμβουλίου και την καινοτομία εκ μέρους της γαλλικής Προεδρίας, η οποία μας τιμά με την απουσία της, γεγονός πρωτοφανές. Θα ήθελα να πω, Jutta, ότι θεώρησες πως από περιφρόνηση η γαλλική Προεδρία δεν συνομίλησε μαζί σου. Εγώ πιστεύω απλούστατα ότι η απουσία αυτή δείχνει την περιφρόνηση της Προεδρίας αυτής, ή των υπουργών της εν πάση περιπτώσει, στον προϋπολογισμό της Ευρωπαϊκής Ένωσης.
<P>
Δεν θα επανέλθω στις προτάσεις των εισηγητών μας, θα ήθελα όμως να σταθώ σε ορισμένες σκέψεις. Θα επαναλάβω άλλη μια φορά φέτος ότι ο προϋπολογισμός είναι ανεπαρκής και το πολυετές δημοσιονομικό πλαίσιο ακατάλληλο. Υπάρχει έλλειψη κονδυλίων για τις πολιτικές της οικονομικής ανάκαμψης, την έρευνα, τη δια βίου μάθηση, τα δίκτυα και τη βοήθεια προς τις ΜΜΕ και τις πολύ μικρές επιχειρήσεις. Είναι δύσκολο να εφαρμοστεί η πολιτική της εδαφικής συνοχής, και ιδίως του ταμείου συνοχής και, επομένως, δισεκατομμύρια ευρώ εγκαταλείπονται σε πιστώσεις πληρωμών που δεν χρησιμοποιούνται. Τεράστια είναι τα ποσά που εκταμιεύονται για παροχή βοήθειας στη γεωργική αγορά, γεγονός το οποίο αφήνει αναξιοποίητα τα περιθώρια λόγω των νομικών βάσεων που απαγορεύουν τις νέες αναλήψεις υποχρεώσεων. Υπάρχουν προβλήματα στη χρήση των ποσών που δεσμεύονται για την ανάπτυξη της υπαίθρου και το περιβάλλον. Τα κονδύλια σπαταλώνται στις πολιτικές ασφάλειας και δικαιοσύνης, οι οποίες απέχουν πολύ από τις αναλήψεις δημόσιων υποχρεώσεων του Συμβουλίου, ενώ οι πολιτικές για την ιθαγένεια και την πληροφόρηση είναι ουσιαστικά χρεωκοπημένες και δεν επιτρέπουν την πραγματική επικοινωνία με τους ευρωπαίους πολίτες.
<P>
Εντούτοις, οι υποσχέσεις που δίδονται στο πλαίσιο της εξωτερικής δράσης είναι η σταγόνα που ξεχειλίζει το ποτήρι όσον αφορά την έλλειψη ρεαλισμού. Οι ανάγκες συσσωρεύονται συνεχώς, οι συγκρούσεις και η φτώχεια επικρατούν σε ολόκληρο τον κόσμο - τη Σομαλία, το Νταρφούρ, την Ασία, τυφώνες, κυκλώνες, λιμός, πόλεμος στην Παλαιστίνη, το Κοσσυφοπέδιο, τώρα στη Γεωργία - ενώ οι πόροι που κατανεμήθηκαν δεν αλλάζουν. Κάθε χρόνο αυτή η ακατόρθωτη αποστολή καθίσταται όλο και πιο ακατόρθωτη.
<P>
Μόνο η σύσταση ταμείου ενός δισεκατομμυρίου ευρώ, το οποίο είναι ουσιαστικής σημασίας για την αναβίωση της γεωργίας διαβίωσης στις πλέον φτωχές χώρες, προσφέρει μια μικρή ακτίνα ελπίδας. Έχοντας εμπιστοσύνη στις δημοσιονομικές προοπτικές, ελπίζαμε ότι θα εξακολουθούσαμε να εφαρμόζουμε τις παραδοσιακές πολιτικές και θα βρίσκαμε, εντός των διαθέσιμων ορίων, αρκετά χρήματα για να ανταποκριθούμε σε αυτήν τη διαφορετική επείγουσα κατάσταση, στην οποία πρέπει να προστεθεί και η καταπολέμηση της κλιματικής αλλαγής. Αυτό σημαίνει ότι πρέπει να αντιπαρέλθουμε το γεγονός ότι οι διαπραγματεύσεις για τη συμφωνία επί του προϋπολογισμού διεξάγονται με το Συμβούλιο και ότι το Συμβούλιο, ή καλύτερα οι 27 κυβερνήσεις των κρατών μελών, εκτός των παραδοσιακών προβλημάτων τους, αντιμετωπίζουν τη χρηματοπιστωτική κρίση η οποία απειλεί την ευρωπαϊκή οικονομία, αλλά βιώνεται ως 27 εθνικές δημοσιονομικές κρίσεις.
<P>
Γι' αυτό, είμαστε υποχρεωμένοι να εγκρίνουμε έναν προϋπολογισμό ο οποίος δεν συνάδει με τις προσδοκίες των βουλευτών, έναν προϋπολογισμό στον οποίο το κενό ανάμεσα στην ανάληψη υποχρεώσεων και τις πληρωμές εγείρει ολοένα και περισσότερες ανησυχίες όσον αφορά την ειλικρίνεια της δημοσιονομικής διαδικασίας. " επιθυμία να συνεισφέρουν το λιγότερο δυνατόν στα έσοδα της Ένωσης οδηγεί τα κράτη μέλη στο να εγκρίνουν απλές και μη παραγωγικές θέσεις. Πρώτον, περιορίζουν τις πληρωμές στο ελάχιστο και, κατά συνέπεια, τις πιστώσεις πληρωμών κάτω του 0,9% του ΑΕΠ, με υποσχέσεις ανάληψης υποχρεώσεων οι οποίες δεν παρακολουθούνται ποτέ και δεν διευκολύνουν την εφαρμογή των ευρωπαϊκών πολιτικών στη χώρα τους, με στόχο να αποφύγουν τη συγχρηματοδότηση και, επομένως, να μπορούν οι πιστώσεις που δεν έχουν χρησιμοποιηθεί να επιστραφούν στα ταμεία του κάθε κράτους.
<P>
Ομολογουμένως, οι συνήθεις πολιτικές της Ένωσης εξακολουθούν να εφαρμόζονται όσο καλύτερα γίνεται. Οι καινοτόμες δράσεις, που συχνά προωθούνται από τα πιλοτικά μας σχέδια, καθώς και οι προπαρασκευαστικές δράσεις εφαρμόζονται από την Επιτροπή. Ο ευρωπαϊκός προϋπολογισμός, εντούτοις, χαρακτηρίζεται από το ότι υπόσχεται τα πάντα και δεν επενδύει επαρκή κονδύλια στις διαδικασίες υλοποίησης, με τη βούληση έκαστου κράτους μέλους.
<P>
Για άλλη μια φορά, έχουμε να αντιμετωπίσουμε φέτος δύο επείγουσες προκλήσεις. " πρώτη αφορά την καταπολέμηση της κλιματικής αλλαγής· τα συμπεράσματα του Συμβουλίου επί του θέματος είναι μετριοπαθή, αλλά τουλάχιστον το Συμβούλιο κατέληξε σε κάποια συμπεράσματα· πρέπει να γίνουν επενδύσεις φέτος και να αυξηθούν το 2010. " δεύτερη πρόκληση είναι η ανακοινωθείσα οικονομική τόνωση ύψους 200 δισεκατομμυρίων ευρώ. Μόνο 5 δισεκατομμύρια ευρώ από το εν λόγω ποσό απαιτούνται για νέες επενδύσεις. Ως εκ τούτου, οι δημοσιονομικές προοπτικές πρέπει να αναθεωρηθούν σε κάποιο βαθμό.
<P>
Χθες, ο Προεδρεύων μάς είπε ότι είχε αναγνωριστεί η ανάγκη για την αναθεώρηση αυτή, αλλά το Συμβούλιο μας λέει ότι σταμάτησε. Τι ισχύει λοιπόν; Εμείς, στη Σοσιαλιστική Ομάδα του Ευρωπαϊκού Κοινοβουλίου, είμαστε έτοιμοι.
<P>
Ολοκληρώνοντας, σε καμία περίπτωση δεν μπορούμε να συνεχίσουμε την πορεία αυτή, δεδομένου ότι η πολιτική Ευρώπη καταρρέει μπροστά στα μάτια μας. Έχει έλθει η ώρα να αναθεωρήσουμε τις δημοσιονομικές προοπτικές, προκειμένου να αποκατασταθεί η ισορροπία στα έσοδα και τις δαπάνες της Ευρώπης, να ανατραπούν ορισμένες αμετάκλητες πολιτικές και να χρηματοδοτηθούν δυναμικές πολιτικές με στόχο την αποτελεσματική κάλυψη των πραγματικών αναγκών των ανθρώπων σε ολόκληρο τον κόσμο.
<P>
Τέλος, θα ήθελα να ευχηθώ στην Επιτροπή καλή τύχη. Από σας εξαρτάται να εκτελέσετε με ακρίβεια τον προϋπολογισμό αυτό δίχως να σπαταλήσετε ούτε ένα ευρώ. Από σας εξαρτάται να δείξετε στα επιφυλακτικά κράτη την προστιθέμενη αξία που προσφέρει η Ένωση και να τα πείσετε γι' αυτήν, τόσο από πολιτική όσο και από δημοσιονομική άποψη.
<P>
(Χειροκροτήματα)
<SPEAKER ID="013" NAME="Anne E. Jensen" LANGUAGE="DA">
Κυρία Πρόεδρε, ξεκινώντας θα ήθελα να ευχαριστήσω τους δύο εισηγητές, την κ. Haug και τον κ. Lewandowski, για το εξαιρετικά εύστοχο και επαγγελματικό τους έργο σχετικά με τον προϋπολογισμό. Θα ήθελα επίσης να ευχαριστήσω τον πρόεδρό μας, κ. Böge, και την Επίτροπο Grybauskaité, διότι υπήρξαν ιδιαίτερα αποτελεσματικοί στην εξεύρεση λύσεων. Φυσικά ο προϋπολογισμός είναι εξαιρετικά ανελαστικός. Το δημοσιονομικό πλαίσιο είναι ανελαστικό - δεν μεταφέρουμε απλώς μη χρησιμοποιημένα κονδύλια από το δημοσιονομικό πλαίσιο για τη γεωργία σε άλλα τμήματα του προϋπολογισμού, ενώ πρόσφατα η Επιτροπή καθιέρωσε σχεδόν ως συνήθεια το να προκαλεί την εν λόγω ευελιξία - να προκαλεί αυτήν την ανελαστικότητα. Δεν θα πρέπει να είμαστε αγνώμονες προς την Επιτροπή γι' αυτό. Θεωρώ θετικό να δοκιμάζουμε νέους τρόπους και θα ήθελα να πω ότι εμείς, στην Ομάδα "Συμμαχία των Δημοκρατών και των Φιλελευθέρωv για την Ευρώπη", υποστηρίζουμε ολόψυχα αυτόν τον προϋπολογισμό και τη λύση που βρέθηκε για το πρόγραμμα επισιτιστικής βοήθειας, το ένα δισεκατομμύριο που συγκεντρώθηκε για την παραγωγή περισσότερων τροφίμων στις αναπτυσσόμενες χώρες. Αυτό που μας χαροποιεί είναι ότι κατέστη δυνατό να εξευρεθεί λύση η οποία δεν συνεπαγόταν ευρείες περικοπές σε άλλα προγράμματα, αλλά εντοπίσαμε τα κονδύλια στο μέσο ευελιξίας και το αποθεματικό έκτακτης βοήθειας.
<P>
Με χαροποιούν επίσης οι διαβεβαιώσεις της Επιτρόπου ότι η Επιτροπή σκοπεύει όντως να εξετάσει τα προγράμματα των διαρθρωτικών ταμείων και ότι αυτά μπορούν να απλουστευθούν. Έχουμε ένα ιστορικό καθήκον για τα επόμενα χρόνια και αυτό είναι να διασφαλίσουμε ότι θα λάβει χώρα η απαραίτητη ανάπτυξη στα νέα κράτη μέλη. Φρονώ ότι αυτή είναι σίγουρα η πιο σημαντική πτυχή του προϋπολογισμού της ΕΕ.
<P>
Φυσικά, στην πορεία διαμαρτυρηθήκαμε για την έλλειψη πρωτοβουλιών στον προϋπολογισμό σχετικά με την ενέργεια και έπειτα, την τελευταία στιγμή, εμφανίστηκε ένα μνημόνιο στον απόηχο της χρηματοπιστωτικής κρίσης, στο οποίο αναφέρεται ότι και ο προϋπολογισμός της ΕΕ πρόκειται να αξιοποιηθεί σε μια απόπειρα να κινηθεί η ανάπτυξη. Προτείναμε κονδύλιο πέντε δισεκατομμυρίων για διάφορες πρωτοβουλίες του ενεργειακού τομέα και θα ήθελα να πω εκ μέρους της ομάδας μου ότι είμαστε έτοιμοι να εξεύρουμε λύση γι' αυτό - είμαστε έτοιμοι να εξεύρουμε χρηματοδότηση και να εργαστούμε ταχέως, αλλά αν εξετάσουμε πώς καταρτίζονται τα προγράμματα μεμονωμένα - περισσότερα χρήματα για τη ΔΕΔ-Ε, περισσότερα χρήματα για ερευνητικά προγράμματα και περισσότερα χρήματα για το πρόγραμμα για την ανταγωνιστικότητα και την καινοτομία (CIP), με άλλα λόγια, για προγράμματα που γνωρίζουμε καλά - θα πρέπει επίσης να αξιοποιήσουμε το χρόνο μας προκειμένου να διασφαλίσουμε ότι το πράττουμε αυτό με σωστό και λογικό τρόπο. Πάντως, προσβλέπω σε εποικοδομητική συνεργασία επί αυτών των θεμάτων και θα ήθελα να ευχαριστήσω την Επιτροπή για την πρωτοβουλία. Είναι ίσως ντροπή κατά κάποιο τρόπο που συνέβη τόσο αργά, αλλά με χαρά θα εργαστούμε εποικοδομητικά για τα θέματα αυτά.
<SPEAKER ID="014" NAME="Helga Trüpel">
εξ ονόματος της Ομάδας Verts/ALE. - (DE) Κυρία Πρόεδρε, κυρία Επίτροπε, κυρίες και κύριοι, ο προϋπολογισμός του 2009 δεν είναι τίποτα λιγότερο και τίποτα περισσότερο από συμβιβασμός. Τούτο δεν αποτελεί έκπληξη, όπως μόλις ακούσαμε. Οι δημοσιονομικές προοπτικές δεν επιτρέπουν μεγάλα άλματα· η δομή του ευρωπαϊκού προϋπολογισμού είναι εξαιρετικά αυστηρή και ανελαστική για κάτι τέτοιο όπως έχουν τα πράγματα.
<P>
Παρ' όλ' αυτά, ο προϋπολογισμός του 2009 αποστέλλει ορισμένα σημαντικά μηνύματα. Για παράδειγμα, κατορθώσαμε να προβλέψουμε 1 δισεκατομμύριο ευρώ επιπλέον για επισιτιστική βοήθεια· δηλαδή, για τους πλέον φτωχούς και, όπως ελπίζουμε, για την πολιτική της βιώσιμης γεωργίας στις πλέον φτωχές χώρες. Θα δαπανήσουμε επίσης λίγα περισσότερα για τις μικρομεσαίες επιχειρήσεις - οι οποίες είναι εξαιρετικά σημαντικές για την οικονομική ανάπτυξη - και λίγα ακόμη για την καταπολέμηση της κλιματικής αλλαγής.
<P>
Ωστόσο, απαιτούνται νέες προτεραιότητες. Χρειαζόμαστε αναθεώρηση του ευρωπαϊκού προϋπολογισμού και θα ήθελα να απευθύνω την ομιλία αυτή ιδίως προς τα κράτη μέλη, μεταξύ άλλων και προς την κυβέρνηση της πατρίδας μου, της Γερμανίας. Οφείλουμε να ανταποκριθούμε στην κρίση βραχυπρόθεσμα αλλά φυσικά και μεσομακροπρόθεσμα. Προφανώς, ο προϋπολογισμός της ΕΕ δεν μπορεί να υποκαταστήσει τους εθνικούς προϋπολογισμούς ή την εθνική χάραξη πολιτικής, όμως όποιος δεν προσαρμόζεται στις κρίσεις είναι δεδομένο ότι θα αποτύχει.
<P>
Είδα πρόσφατα στην τηλεόραση τη μετάδοση της συνέντευξης Τύπου όπου ο επικεφαλής της General Motors στράφηκε προς το Κογκρέσο των "νωμένων Πολιτειών για περαιτέρω δανεισμό. Όπως ισχυρίστηκε, "Πρέπει να κατασκευάσουμε πράσινα αυτοκίνητα, να επενδύσουμε στις πράσινες τεχνολογίες" και είχε δίκιο. Δυστυχώς, ο εν λόγω διευθυντής άργησε αρκετά να το συνειδητοποιήσει αυτό, τη στιγμή που συσσωρεύονται τα αποθέματα των απούλητων αμερικανικών φορτηγών. Είναι γεγονός ότι η οικονομία μας χρειάζεται αναδιάρθρωση. " Ευρώπη πρέπει να κατασκευάσει νέα, φιλικά προς το περιβάλλον, υψηλής τεχνολογίας οικολογικά προϊόντα, αν θέλουμε τα επόμενα χρόνια να γίνουμε μάρτυρες της οικονομικής επιτυχίας τόσο στην εσωτερική αγορά όσο και στις διεθνείς αγορές.
<P>
Επίσης, πρέπει να περιορίσουμε σημαντικά τις εκπομπές. Πρέπει να περιορίσουμε την εξάρτησή μας από το πετρέλαιο. Πρέπει να επενδύσουμε περισσότερο στην ανανεώσιμη ενέργεια και πολύ περισσότερο στην έρευνα. Κάτι τέτοιο θα δημιουργήσει ευκαιρίες για νέα προϊόντα και, κατ' επέκταση, νέες θέσεις εργασίας. Πρέπει οπωσδήποτε να αλλάξουμε τη γεωργική μας πολιτική, η οποία πρέπει να συνδεθεί με την οικολογική παραγωγή ενέργειας. Και αυτό θα προσφέρει στους ευρωπαίους γεωργούς και αγρότες μια νέα ευκαιρία.
<P>
Πρέπει ακόμη να δαπανήσουμε περισσότερα για την αναπτυξιακή βοήθεια την οποία κατανοούμε καλά - όχι υπό μορφή φιλανθρωπίας, αλλά διότι είναι μια ευφυής, στρατηγική επιλογή για την καθιέρωση του δίκαιου εμπορίου σε ολόκληρο τον κόσμο και την πραγματική ανάπτυξη μιας στρατηγικής προσέγγισης για τη συρρίκνωση του χάσματος ευημερίας σε παγκόσμια κλίμακα. Επίσης, πρέπει να συνειδητοποιήσουμε επιτέλους ότι οφείλουμε να συνδέσουμε την ανάπτυξη με την προστασία του περιβάλλοντος και την καταπολέμηση της κλιματικής αλλαγής. Χρειαζόμαστε ένα νέο μοντέλο νοοτροπίας για την ανάπτυξη, κάτι το οποίο ισχύει όχι μόνο για την Ευρώπη αλλά και για τις αναδυόμενες οικονομίες, όπως είναι η Ινδία και η Κίνα, και φυσικά και για τις "νωμένες Πολιτείες.
<P>
Ελπίζουμε ειλικρινά ότι η νέα κυβέρνηση Ομπάμα θα φέρει αλλαγές στον αμερικανικό τρόπο σκέψης και μια νέα θεώρηση όσον αφορά το διάδοχο του πρωτοκόλλου του Κιότο. Όλα αυτά, ωστόσο, θα πρέπει να αποτυπώνονται στον ευρωπαϊκό προϋπολογισμό, γι' αυτό είναι απαραίτητες οι νέες προτεραιότητες. Πρέπει να απαντήσουμε στις ερωτήσεις σχετικά με την προέλευση των χρημάτων. " ομάδα μου - η Ομάδα τωv Πρασίvωv / Ευρωπαϊκή Ελεύθερη Συμμαχία - είναι της άποψης ότι χρειάζονται περισσότεροι περιβαλλοντικοί φόροι. " κατανάλωση CO2 πρέπει να φορολογείται, ενώ πρέπει επιτέλους να επιβληθούν φόροι κηροζίνης. Οι φόροι αυτοί θα πρέπει να καλύπτουν μεγάλο ποσοστό του ευρωπαϊκού προϋπολογισμού.
<P>
Ωστόσο, όλα αυτά που ακούμε από την Επιτροπή αυτή τη στιγμή - δηλαδή, ανά μερικούς μήνες - καταδεικνύουν ότι, όπως επιτάσσει η εσωτερική λογική, χρειάζεται αναθεώρηση του ευρωπαϊκού προϋπολογισμού με στόχο να αποδείξουμε στο κοινό ότι έχουμε όντως κατανοήσει, ότι θέλουμε να αλλάξουμε τα πράγματα, ότι χρειαζόμαστε νέες προτεραιότητες, ότι θέλουμε να δαπανήσουμε περισσότερα στην έρευνα και την ανάπτυξη, καθώς και ότι χρειαζόμαστε νέες τεχνολογίες πρόωσης.
<P>
Πρέπει φυσικά να διεξαγάγουμε περισσότερες έρευνες από την άποψη αυτή· δεν υπάρχει τρόπος να το παρακάμψουμε αυτό. Όπως έχουμε ήδη συζητήσει, τα σιτηρά ανήκουν στο τραπέζι και όχι στη δεξαμενή καυσίμων - κάτι το οποίο η Ευρωπαϊκή Ένωση οφείλει επίσης να ξεκαθαρίσει. Κατά τη διάρκεια της οικονομικής κρίσης, πρέπει να διαθέσουμε περισσότερα χρήματα στην εκπαίδευση: στο πρόγραμμα Erasmus Mundus για την κινητικότητα των σπουδαστών και φοιτητών και τις ανταλλαγές σε πανεπιστημιακό επίπεδο, καθώς και στη δια βίου μάθηση. Αυτός είναι ο μοναδικός τρόπος να προσφέρουμε στους νέους της Ευρώπης νέες ευκαιρίες για την αγορά εργασίας του μέλλοντος, καθώς και για την προσωπική τους ζωή.
<P>
Πρέπει να επενδύσουμε περισσότερο στην πολιτιστική πολυμορφία - αυτός είναι ο πλούτος της Ευρωπαϊκής Ένωσης και οι πολίτες θα μας ευχαριστήσουν γι' αυτό όταν διαπιστώσουν ότι τα ευρωπαϊκά κονδύλια φθάνουν πράγματι στην περιοχή τους. Αν θέλουμε να συμπεριφερόμαστε υπεύθυνα, πρέπει να κάνουμε περισσότερα όσον αφορά την προληπτική εξωτερική πολιτική παρά να αντιδρούμε μόνο όταν είναι πολύ αργά. Και αυτό εμπίπτει στις πολιτικές μας αρμοδιότητες. Είναι σημαντικό να δρούμε εγκαίρως· γι' αυτό, χρειαζόμαστε περισσότερους πόρους για το μηχανισμό σταθερότητας.
<P>
Ενόψει των επερχόμενων εκλογών του Ιουνίου, οφείλουμε να δείξουμε στους ευρωπαίους πολίτες ότι κατανοούμε, ότι έχουμε το θάρρος, καθώς και ότι είμαστε έτοιμοι να αλλάξουμε την ευρωπαϊκή πολιτική, μεταξύ άλλων με τη δέουσα αυτοσυγκράτηση όσον αφορά τον ευρωπαϊκό προϋπολογισμό. Ελπίζω και πιστεύω ότι οι πολίτες θα το εκτιμήσουν αυτό στις εκλογές.
<SPEAKER ID="015" NAME="Wiesław Stefan Kuc" LANGUAGE="PL">
Κυρία Πρόεδρε, χαιρετίζω το γεγονός ότι παραμένουν λίγες μόνον τροπολογίες του προϋπολογισμού. Είναι δύσκολο να κρίνουμε ποιος έχει δίκιο, ενώ την αλήθεια θα μάθουμε μόνο στο τέλος του 2009. Ευτυχώς, κατόπιν της έγκρισης του προϋπολογισμού, θα μπορέσουμε να υλοποιήσουμε τις αλλαγές στις αρχές του έτους, όπως κάθε χρόνο.
<P>
Χθες ο προεδρεύων της γαλλικής Προεδρίας, πρόεδρος Sarkozy, δήλωσε ότι διεξάγονται λιγότερες συζητήσεις για τα μείζονα θέματα σε σχέση με τα θέματα ήσσονος σημασίας. Τούτο σημαίνει ενδεχομένως το ίδιο με αυτό που δήλωσε η Επίτροπος Grybauskaite, ότι δηλαδή στο μέλλον θα πρέπει να καταρτίζουμε εντελώς διαφορετικό προϋπολογισμό και όχι μόνο να αλλάζουμε τους τίτλους του, αλλά να εξασφαλίζουμε ότι αυτοί ενσωματώνονται καλύτερα.
<P>
Ο τρέχων, κατακερματισμένος προϋπολογισμός, ο οποίος περιέχει πολλούς τίτλους, δεν είναι ιδιαίτερα ευανάγνωστος. Απαιτείται πολύς χρόνος για να καταρτιστεί και εγείρει πολλές συζητήσεις. Μάλιστα, ο προϋπολογισμός είναι επίκαιρος μόνο για λίγες ημέρες, αν όχι για ώρες. Αυτό ίσχυε στην περίπτωση του προϋπολογισμού του 2008, στον οποίο έγιναν διορθώσεις ήδη κατά την πρώτη συνεδρίαση της Επιτροπής Προϋπολογισμών. Θα ήταν προτιμότερο να εισαχθούν ευρύτεροι τίτλοι και να προσδιοριστεί ο σκοπός για τον οποίο θα μπορούσαν να χρησιμοποιηθούν οι πόροι. Τούτο θα καθιστούσε την εκτέλεση του προϋπολογισμού σημαντικά πιο ευέλικτη και θα προσέφερε στην Ευρωπαϊκή Επιτροπή, καθώς και στο Ευρωπαϊκό Κοινοβούλιο, καλύτερες ευκαιρίες, αφού θα μπορούσαν να παρακολουθούν τον τρόπο δαπάνης των κονδυλίων καθ' όλη τη διάρκεια ισχύος του και να ανταποκρίνονται άμεσα σε οποιεσδήποτε ανάγκες που μπορεί να προέκυπταν.
<P>
" πρόσφατη αύξηση των κονδυλίων από το Συμβούλιο το 2008 ή η αύξηση των κονδυλίων του προϋπολογισμού για τα επόμενα έτη κατά 200-250 δισεκατομμύρια ευρώ αποδεικνύει ότι δεν έχουν νόημα αυτές οι μακροχρόνιες συζητήσεις για τις λεπτομέρειες του προϋπολογισμού του επόμενου έτους.
<SPEAKER ID="016" NAME="Esko Seppänen">
εξ ονόματος της Ομάδας GUE/NGL. - (FI) Κυρία Πρόεδρε, κυρία Επίτροπε, το γενικό σύνολο των πιστώσεων πληρωμών στο σχέδιο προϋπολογισμού του επόμενου έτους είναι μικρότερο από ποτέ. Τα χρήματα θα είναι αρκετά για τις πληρωμές αν τηρηθεί η ίδια πολιτική πληρωμών με αυτή των τελευταίων ετών. " Επιτροπή δεν θα εκτελέσει πλήρως τον προϋπολογισμό.
<P>
Χθες το Κοινοβούλιο αποφάσισε να επιστρέψει στα κράτη μέλη σχεδόν τα πέντε από τα έξι δισεκατομμύρια ευρώ τα οποία δεν χρησιμοποιήθηκαν για πληρωμές φέτος, αν και η δαπάνη τους είχε προβλεφθεί στον προϋπολογισμό. Ένα δισεκατομμύριο προστέθηκε στον προϋπολογισμό του επόμενου έτους για επισιτιστική βοήθεια. Από τότε που η Επιτροπή κατέθεσε την πρόταση αυτή, η τιμή των τροφίμων μειώθηκε στο ήμισυ και η ΕΕ θα πρέπει σύντομα να παρέμβει στη δική της παραγωγή. Ένα εκατομμύριο άνθρωποι λιμοκτονούν σε ολόκληρο τον κόσμο, η βοήθεια φυσικά θα χορηγηθεί ανάλογα με τις ανάγκες, όμως τα επιχειρήματα πίσω από την πρόταση της Επιτροπής κατέστησαν παρωχημένα μέσα σε έξι μήνες.
<P>
Την περασμένη εβδομάδα είδαμε την Επιτροπή να επιδίδεται σε δημόσιες σχέσεις και σε προπαγανδιστικές πρακτικές αναφορικά με την κατάρτιση του προϋπολογισμού, προκειμένου να προωθήσει το πρόγραμμά της για την οικονομική ανάκαμψη των κρατών μελών. Πρόκειται για δημοσιονομικές ακροβασίες και θεατρινισμούς. " συνεισφορά των πέντε δισεκατομμυρίων εκ μέρους της ΕΕ σημαίνει ότι τα χρήματα αυτά μεταφέρθηκαν από ένα άρθρο σε άλλο δίχως να δεσμευτούν τα κράτη μέλη για την παροχή νέων κονδυλίων προς χρήση από την ΕΕ. Αυτά δεν είναι πραγματικά μέτρα ανάκαμψης για την αποκατάσταση των ζημιών που προκλήθηκαν από την παγκοσμιοποίηση. Χρειαζόμαστε σθεναρή δράση η οποία θα λειτουργήσει ως φάρμακο για τη θεραπεία από την ασθένεια των χρημάτων ύποπτης προέλευσης ("funny money") και η ΕΕ απλώς δεν υλοποιεί τις υποσχέσεις της. " Ευρωπαϊκή Επιτροπή και το Συμβούλιο της Ευρωπαϊκής Ένωσης δεν είναι έτοιμοι να αποφασίσουν σχετικά με τη δράση αυτού του είδους.
<SPEAKER ID="017" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, ως συνήθως, έχουμε ενώπιόν μας ένα έγγραφο το οποίο αποτελεί υποδειγματικό κοινοβουλευτικό έργο εκ μέρους εκείνων οι οποίοι κατήρτισαν τον προϋπολογισμό. Την ίδια στιγμή, βρισκόμαστε στην παράλογη θέση να ετοιμαζόμαστε να κάνουμε κάτι το οποίο δεν θα έπρεπε. Αυτή τη στιγμή συζητάμε πώς θα ξοδέψουμε περισσότερα χρήματα. Αυτό το Κοινοβούλιο δεν εκπροσωπεί τους φορολογουμένους, δεν επιδιώκει να περιορίσει τις δαπάνες, αλλά αντίθετα ανησυχεί ότι δεν δαπανώνται αρκετά χρήματα. Όχι μόνο πάνω από τα δύο τρίτα των χρημάτων δαπανώνται σε πράγματα στα οποία δεν θα έπρεπε να εμπλεκόμαστε ως Κοινοβούλιο, αλλά χρησιμοποιούνται και για εντελώς λάθος σκοπούς. Τα κονδύλια εξακολουθούν να διοχετεύονται στη γεωργική πολιτική, την ανάπτυξη της υπαίθρου και την περιφερειακή πολιτική, δηλαδή σε όλα όσα εμπίπτουν στις αρμοδιότητες των κρατών μελών και για τα οποία θα πρέπει να πληρώνουν τα ίδια.
<P>
Πολλά ειπώθηκαν επίσης, και πολύ σωστά, για το ότι το 2009 θα είναι έτος κρίσης στην Ευρώπη, τις "ΠΑ και σε ολόκληρο τον κόσμο. Διερωτώμαστε λοιπόν: τι πρέπει να κάνουμε; Εδώ; Και η απάντησή μου σε αυτό είναι ότι δεν μπορούμε να κάνουμε τίποτα γι' αυτό εδώ. Οι χώρες της ΕΕ χρησιμοποιούν ίσως το 40 με 45% των κονδυλίων τους για τις δημόσιες δαπάνες. Το ένα τοις εκατό διοχετεύεται εδώ και χρησιμοποιείται για λάθος πράγματα. Περιθωριοποιούμε εαυτούς με την προσέγγιση αυτή. Ευχαριστώ πολύ.
<SPEAKER ID="018" NAME="Sergej Kozlík" AFFILIATION="NI">
- (SK) Θα ήθελα να εκφράσω την εκτίμησή μου για το κείμενο ψηφίσματος σχετικά με το γενικό προϋπολογισμό της ΕΕ για το 2009 το οποίο κατέθεσε η Επιτροπή Προϋπολογισμών και η εισηγήτριά της, Jutta Haug. " διατύπωσή του αποτυπώνει τους κινδύνους του προϋπολογισμού της ΕΕ για το επόμενο έτος με τρόπο διεξοδικό και ολοκληρωμένο.
<P>
Κατά την άποψή μου, το κύριο θέμα το οποίο παραμένει ανοικτό είναι η δημοσιονομική πρόβλεψη για τις επιπτώσεις του σχεδίου της ΕΕ σχετικά με την αντιμετώπιση των συνεπειών της χρηματοπιστωτικής κρίσης. " έκταση και η κατεύθυνση της κρίσης παραμένουν ανοικτά θέματα. Οι πλέον σημαντικές πρωτοβουλίες θα έχουν ως στόχο την αειφόρο ανάπτυξη, την ανάπτυξη της απασχόλησης και τη στήριξη των μικρομεσαίων επιχειρήσεων, καθώς και τη στήριξη της συνοχής μεταξύ των περιφερειών, γεγονός το οποίο αποτελεί καθοριστικό παράγοντα για την τόνωση της οικονομικής ανάπτυξης στην Ευρώπη.
<P>
Το 2009 αναμένουμε να δούμε μια ταχύτερη άντληση των πόρων από τα διαρθρωτικά ταμεία και το ταμείο συνοχής, ειδικά στα νέα κράτη. Επομένως, είναι δέον να τονίσουμε την υποχρέωση των δημοσιονομικών αρχών να προβλέψουν εγκαίρως επιπλέον πληρωμές. Μια πιθανή πηγή των πληρωμών αυτών θα μπορούσε να είναι το αποθεματικό των 7,7 δισεκατομμυρίων ευρώ έναντι του ανώτατου ορίου πληρωμών του πολυετούς δημοσιονομικού πλαισίου. Στο πλαίσιο αυτό, είναι ουσιαστικής σημασίας να υιοθετήσουμε μέτρα για την απλούστευση των μηχανισμών των διαρθρωτικών ταμείων και του ταμείου συνοχής, ώστε να βελτιωθεί η ικανότητα αξιοποίησής τους στις χώρες της ΕΕ.
<SPEAKER ID="019" NAME="Salvador Garriga Polledo" AFFILIATION="PPE-DE">
(ES) Κυρία Πρόεδρε, κυρία Επίτροπε, κυρίες και κύριοι, θα ήθελα να ευχαριστήσω ιδιαίτερα τον εκπρόσωπο της γαλλικής Προεδρίας, κ. Sorel, ο οποίος αποτέλεσε θαυμάσιο παράδειγμα συνεργασίας με την Επιτροπή Προϋπολογισμών, καθώς συμμετείχε σε όλες τις συζητήσεις που διεξήχθησαν.
<P>
Για άλλη μια φορά ολοκληρώνεται ικανοποιητικά και φέτος το έργο του Κοινοβουλίου για το σχέδιο του προϋπολογισμού της ΕΕ. Ήταν χρήσιμη η πολυετής εμπειρία των διαπραγματεύσεων ανάμεσα στην Επιτροπή, το Συμβούλιο και το Ευρωπαϊκό Κοινοβούλιο. Γνωρίζουμε τα όρια κάθε οργάνου και κατορθώσαμε να συμφωνήσουμε στα βασικά, επομένως η αυριανή ψηφοφορία ενδέχεται να καταγραφεί ως θεσμική επιτυχία για την Ευρωπαϊκή Ένωση.
<P>
Ωστόσο, αυτά τα χρόνια της αμοιβαίας οικειότητας μας λένε ότι η συμφωνία στα βασικά φέτος υπολείπεται εκείνων των βασικών που θα έπρεπε να είμαστε σε θέση να απαιτήσουμε υπό κανονικές συνθήκες.
<P>
Το πρόβλημα είναι ότι το εν λόγω σχέδιο προϋπολογισμού συντάχθηκε πριν από πολλούς μήνες, το Μάρτιο ή τον Απρίλιο, χωρίς να ληφθεί υπόψη το τεράστιο μέγεθος της οικονομικής και χρηματοπιστωτικής κρίσης. Ως εκ τούτου, δεν είναι ασυνήθιστο, αφού ορισμένα κράτη μέλη το έχουν επίσης πράξει, ο σχεδιασμός να μην φθάνει αρκετά μακριά εκ των προτέρων.
<P>
" διαδικασία μας για τον προϋπολογισμό είναι κατά βάση πολύ αυστηρή και δεν επιτρέπει διορθώσεις στην πορεία. Το Κοινοβούλιο κατέθεσε ορισμένες προτάσεις στην πρώτη ανάγνωση που είχαν ως στόχο να συμβάλουν στην οικονομική ανάκαμψη και να παράσχουν ένα δίκτυ ασφαλείας στους πολίτες, κυρίως με την κατάθεση τροπολογιών από την Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv και την Ομάδα Συμμαχία των Δημοκρατών και των Φιλελευθέρωv για την Ευρώπη. Ορισμένες από αυτές εγκρίθηκαν από το Συμβούλιο, ενώ άλλες όχι.
<P>
Στο τέλος μόνον της διαδικασίας, αφού έχει λάβει χώρα η συνδιαλλαγή, το Συμβούλιο και η Επιτροπή καταθέτουν τελικά υπέροχες ιδέες σχετικά με τον τρόπο αξιοποίησης του προϋπολογισμού της ΕΕ για την ενίσχυση της οικονομικής ανάπτυξης. Όταν ο αυτοσχεδιασμός συνδυάζεται με την έκτακτη ανάγκη, το πιθανότερο αποτέλεσμα είναι η απογοήτευση.
<P>
Τελικά η απάντηση στην οικονομική κρίση θα δοθεί περισσότερο σε εθνικό παρά σε κοινοτικό επίπεδο και ο προϋπολογισμός της ΕΕ δυστυχώς δεν θα αποτελέσει ισχυρό μέσο οικονομικής πολιτικής, όπως θα έπρεπε.
<P>
Αυτό που αδυνατώ να καταλάβω είναι γιατί, στα χρόνια της οικονομικής άνθισης του 2005-2006, οι δημοσιονομικές προοπτικές που εγκρίθηκαν ήταν τόσο μειωμένες και περιορισμένες που η ετήσια δημοσιονομική πολιτική δεν μπορούσε να αξιοποιηθεί ως αντικυκλικό όπλο.
<P>
Έχουμε παραλύσει εξαιτίας των ετήσιων ανώτατων ορίων, ενώ το πολυετές δημοσιονομικό πλαίσιο είναι άχρηστο σε εποχές κρίσης.
<P>
Ιδού μια τελευταία σκέψη. Τα δύο κοινοτικά προγράμματα τα οποία επηρεάστηκαν περισσότερο από τη συμφωνία για τις δημοσιονομικές προοπτικές του 2006 - τα διευρωπαϊκά δίκτυα και η ανάπτυξη της υπαίθρου - είναι αυτά τα οποία επελέγησαν τώρα από τις Βρυξέλλες για την ενίσχυση της οικoνομικής ανάπτυξης της Ευρώπης.
<P>
" ερώτησή μου είναι η εξής: ποιος θα πρέπει τώρα να θεωρηθεί υπεύθυνος για την τόσο σημαντική περιστολή τους το 2006;
<SPEAKER ID="020" NAME="Göran Färm" AFFILIATION="PSE">
(SV) Κυρία Πρόεδρε, κυρίες και κύριοι, ως εισηγητής της Επιτροπής Βιομηχανίας, Έρευνας και Ενέργειας για τον προϋπολογισμό, οφείλω να πω ότι στην επιτροπή συμφωνήσαμε σε πολύ πρώιμο στάδιο, ακόμη και πριν από την έναρξη της κρίσης, ότι πρέπει να δώσουμε υψηλότερη προτεραιότητα στα μέτρα για το κλίμα και την ενέργεια, καθώς και τις μικρομεσαίες επιχειρήσεις ιδιαιτέρως. Καταλήγουμε τώρα στο ίδιο συμπέρασμα στην Επιτροπή Προϋπολογισμών και θα ήθελα να ευχαριστήσω τους εισηγητές για την εξαιρετικά εποικοδομητική τους συνεργασία αναφορικά με τον προϋπολογισμό φέτος. Τονίζουμε επίσης την αναγκαιότητα να επικεντρωθούμε στις επενδύσεις στην κοινή ανάπτυξη και τις υποδομές.
<P>
Πριν από λίγο άκουσα τον κ. Lundgren από την Ομάδα της Ανεξαρτησίας και της Δημοκρατίας. Φυσικά το έχει παρεξηγήσει εντελώς αυτό. Ουδείς πιστεύει ότι θα μπορούσαμε να έχουμε έναν τόσο μεγάλο κοινοτικό προϋπολογισμό ώστε η ίδια η ΕΕ να καταργήσει τις προσπάθειες βελτίωσης της οικονομικής κατάστασης. Αυτά που πρέπει να κάνουμε είναι κοινά πράγματα τα οποία τα κράτη μέλη μεμονωμένα δεν μπορούν να διαχειριστούν, να ενταχθεί η ΕΕ σε μια κοινή αγορά, μια πραγματικά κοινή αγορά. Τώρα που έχουμε άρει τα εμπόδια στο εμπόριο, πρέπει να αποκτήσουμε επίσης κοινές υποδομές, ιδίως κοινές ενεργειακές υποδομές, καθώς και κοινή έρευνα ώστε να μπορούμε να αναλάβουμε ηγετικό ρόλο σε παγκόσμια κλίμακα. Περί αυτού πρόκειται φυσικά· δεν έχει να κάνει με το να στερήσουμε κάτι από τα κράτη μέλη.
<P>
Μίλησα για πρώτη φορά στη συζήτηση περί προϋπολογισμού το 1999. Για τι πράγματα συζητούσαμε τότε; Ακριβώς τα ίδια που συζητούμε και σήμερα - θέσεις εργασίας, ανάπτυξη, απλούστευση και αύξηση της αποδοτικότητας, περισσότερη ευελιξία του προϋπολογισμού προκειμένου να βελτιωθεί η ικανότητα της ΕΕ να αντιδρά ταχέως στις νέες προκλήσεις. Εντούτοις, εξακολουθούμε δυστυχώς να αναμοχλεύουμε σε πολύ μεγάλο βαθμό παλαιά ζητήματα. " πρωτοβουλία της Επιτροπής σε συνδυασμό με το σχέδιο ανάκαμψης είναι ευπρόσδεκτη, λοιπόν, ακόμη κι αν συγκροτήθηκε ταχύτατα.
<P>
Σε κάθε περίπτωση, νομίζω ότι το πιο σημαντικό πράγμα που μπορούμε να κάνουμε τώρα είναι να επιφέρουμε πιο ρεαλιστικές και σταθερές αλλαγές στην πολιτική προϋπολογισμού της ΕΕ. Τα αποτελέσματα της ανοικτής συνεργασίας της Επιτροπής στον μακροπρόθεσμο προϋπολογισμό δείχνουν περί τίνος πρόκειται: μια σταθερή και μακροπρόθεσμη επένδυση στην ανάπτυξη, το περιβάλλον και την πολιτική για το κλίμα. Τούτο σημαίνει επίσης ότι μπορούμε να ξεφύγουμε από τη σημερινή κατάσταση με συνεχείς ad hoc προσπάθειες για την αναθεώρηση του σχεδίου του προϋπολογισμού. Τώρα χρειαζόμαστε μια νέα δομή για τον μακροπρόθεσμο προϋπολογισμό. Αυτό είναι το σημαντικότερο που μπορεί να κάνει τώρα η Επιτροπή. Ευχαριστώ.
<SPEAKER ID="021" NAME="Nathalie Griesbeck" AFFILIATION="ALDE">
(FR) Κυρία Πρόεδρε, κυρία Επίτροπε, κυρίες και κύριοι, φέτος, για άλλη μια φορά, η διαδικασία για τον προϋπολογισμό υποχρέωσε το Κοινοβούλιο να διαπραγματευτεί σκληρά το συνολικό ποσό του προϋπολογισμού για το 2009, καθώς και τις προτεραιότητες που θέσαμε προκειμένου να επιτευχθούν οι στόχοι όσον αφορά την ανάπτυξη και την απασχόληση, στο πλαίσιο μιας καλά οργανωμένης οικονομίας αλλά και στο πλαίσιο μιας παγκόσμιας κρίσης, καθώς και όσον αφορά την εξωτερική πολιτική και τις πολιτικές που αναφέρονται στον τίτλο 3: "Ιθαγένεια, ελευθερία, δικαιοσύνη".
<P>
Όπως λέμε πάντα, και μάλιστα επαναλαμβάνουμε, το πολυετές δημοσιονομικό πλαίσιο είναι σφιχτό και επιτάσσει απολύτως την εν λόγω θεμελιώδη μεταρρύθμιση αφού, στο μέλλον, ακόμη λιγότερο σε σχέση με σήμερα, δεν θα μας επιτρέπει να καλύπτουμε τις πολυάριθμες βασικές ανάγκες μιας διευρυμένης Ευρώπης με 27 κράτη μέλη.
<P>
Στο πλαίσιο αυτό, ο προϋπολογισμός τον οποίο μας πρότειναν οι εισηγητές είναι κατά βάση όσο καλός μπορεί να είναι και είμαι ευτυχής διότι η Επίτροπος ανακοίνωσε σήμερα το πρωί ότι συμφωνήθηκε να πραγματοποιηθεί ζωτικής σημασίας αναθεώρηση του πολυετούς πλαισίου. Χαιρετίζω τη σταθερή της παρουσία εδώ μαζί μας και εκφράζω τη θλίψη μου κι εγώ για την απουσία του υπουργού Οικονομικών, η οποία ανακοινώθηκε εν συντομία στην ηλεκτρονική οθόνη κατά την έναρξη της συνόδου. Προφανώς, ο υπουργός δεν έκρινε σκόπιμο να παρευρεθεί εδώ.
<P>
Σε ό,τι αφορά τον προϋπολογισμό, χαίρομαι ιδιαίτερα για τις προσπάθειες που καταβάλλονται για την καταπολέμηση της υπερθέρμανσης του πλανήτη, τη στήριξη των ΜΜΕ, την αντιμετώπιση της ενεργειακής εξάρτησης, καθώς και για τα μέτρα που εγκρίθηκαν για μια πιο ανθρώπινη και πιο ανθρωπιστική Ευρώπη η οποία είναι καλύτερα εξοπλισμένη ώστε να ανταποκριθεί στις κύριες προκλήσεις των πολιτικών μετανάστευσης.
<P>
Θα ήθελα ακόμη να εκφράσω τον προβληματισμό μου αναφορικά με τις πιστώσεις που προβλέπονται για την ανάπτυξη της υπαίθρου και θα ήθελα, για άλλη μια φορά, να καταδικάσω την έμφαση που δίδεται στην πολιτική αυτή υπέρ των αγροτικών περιοχών.
<P>
Ευχαριστώ πολύ την κ. Haug, την ομάδα της, τον κ. Lewandowski και τον πρόεδρο της Επιτροπής Προϋπολογισμών.
<SPEAKER ID="022" NAME="Zbigniew Krzysztof Kuźmiuk" AFFILIATION="UEN">
- (PL) Κυρία Πρόεδρε, θα ήθελα να επιστήσω την προσοχή σας σε τρία ζητήματα στη συζήτηση αυτή.
<P>
Σε καιρούς επιδεινούμενης χρηματοπιστωτικής και, επομένως, οικονομικής κρίσης στην Ευρωπαϊκή Ένωση, ο προϋπολογισμός αυτός είναι εξαιρετικά μικρός. Οι αναλήψεις υποχρεώσεων που ανέρχονται σε ποσοστό μόλις άνω του 1% του ακαθάριστου εθνικού εισοδήματος, οι πληρωμές που ανέρχονται στο 0,9%, και ιδίως το περιθώριο των 3,2 δισεκατομμυρίων ευρώ πιστοποιούν ότι τα μεγαλύτερα κράτη μέλη δεν θέλουν να χρηματοδοτήσουν τους πλέον σημαντικούς στόχους της Ευρωπαϊκής Ένωσης.
<P>
Δεύτερον, η Ευρωπαϊκή Ένωση αναλαμβάνει πολύ εύκολα επιπλέον υποχρεώσεις οι οποίες δεν προβλέπονται στις δημοσιονομικές προοπτικές. Πρόσφατα 1 επιπλέον δισεκατομμύριο ευρώ προβλέφθηκε για την πρόληψη του λιμού στον Τρίτο Κόσμο, ενώ 0,5 δισεκατομμύρια ευρώ δεσμεύθηκαν για τη συνδρομή στις προσπάθειες ανασυγκρότησης της Γεωργίας. Οι δαπάνες αυτές, οι οποίες είναι απολύτως δικαιολογημένες, θα πρέπει να χρηματοδοτηθούν εις βάρος άλλων σημαντικών δραστηριοτήτων, τις οποίες η Ένωση δεσμεύθηκε να χρηματοδοτήσει πολύ νωρίτερα.
<P>
Τέλος, όσον αφορά τις προσπάθειες αντιμετώπισης της οικονομικής κρίσης, τα κράτη μέλη μεμονωμένα, ιδίως τα λιγότερο πλούσια όπως η Πολωνία, έχουν εναποθέσει τις ελπίδες τους στην προχρηματοδότηση των έργων που αξιοποιούν τα διαρθρωτικά ταμεία. Ελπίζω, παρ' όλ' αυτά, ότι αυτός ο εξαιρετικά μετριοπαθής προϋπολογισμός θα μας επιτρέψει να χρηματοδοτήσουμε μεγάλα επενδυτικά έργα με αυτόν τον τρόπο.
<SPEAKER ID="023" NAME="Pedro Guerreiro" AFFILIATION="GUE/NGL">
(PT) Όπως υπογραμμίσαμε τον Οκτώβριο, αυτό που θα έπρεπε να χαρακτηρίζει τον προϋπολογισμό της ΕΕ για το 2009 είναι τα πολιτικά μέτρα και οι συναφείς θέσεις του προϋπολογισμού, ώστε να ανταποκριθούμε αποτελεσματικά στην επιδεινούμενη οικονομική κρίση.
<P>
Ωστόσο, αντί να θέτει στόχους και να αυξάνει τα κονδύλια για την προώθηση της οικονομικής και κοινωνικής συνοχής και την ενίσχυση της αγοραστικής δύναμης των εργαζομένων, ο προϋπολογισμός της ΕΕ που προτείνεται για το 2009 μειώνει τις πληρωμές σε πρωτοφανές επίπεδο (4 δισεκατομμύρια ευρώ λιγότερα από το ποσό που εγκρίθηκε για τον προϋπολογισμό του 2008). Οι πληρωμές υπολείπονται ακόμη και του ποσού που προβλέφθηκε για το πολυετές δημοσιονομικό πλαίσιο 2007-2013, το οποίο ήταν ήδη εντελώς ανεπαρκές. Με σχετικούς όρους πρόκειται για τον χαμηλότερο προϋπολογισμό της ΕΕ από τότε που εντάχθηκε η Πορτογαλία στην Ευρωπαϊκή Οικονομική Κοινότητα.
<P>
Ο προτεινόμενος προϋπολογισμός της EΕ για το 2009 υποτίθεται ότι στηρίζει το ευρωπαϊκό σχέδιο ανάκαμψης της οικονομίας και τη θεωρούμενη ευρωπαϊκή αλληλεγγύη. Στην πραγματικότητα, το σύνθημα είναι "ο καθένας για τον εαυτό του", με άλλα λόγια, μια πολιτική η οποία θα επιτείνει ακόμη περισσότερο τις ανισότητες ανάμεσα στις χώρες αυτές οι οποίες είναι πιο αναπτυγμένες οικονομικά και τις χώρες που εμπίπτουν στο στόχο της συνοχής.
<P>
Χρειαζόμαστε επειγόντως δημοσιονομικά μέτρα τα οποία παρέχουν αποτελεσματική στήριξη στη γεωργία μικρής κλίμακας και τη γεωργία με κέντρο την οικογένεια, την αλιεία, την κλωστοϋφαντουργία και τη βιομηχανία ένδυσης, τη ναυπηγική βιομηχανία, καθώς και τις πολύ μικρές και μικρομεσαίες επιχειρήσεις. Τα μέτρα αυτά θα πρέπει να υπερασπιστούν τους παραγωγικούς τομείς σε κάθε κράτος μέλος, ιδίως στις χώρες που εμπίπτουν στο στόχο της συνοχής, την απασχόληση με δικαιώματα και τις αξιοπρεπείς αμοιβές για τους εργαζομένους.
<SPEAKER ID="024" NAME="Jeffrey Titford" AFFILIATION="IND/DEM">
Κυρία Πρόεδρε, "αλαζονεία" είναι η λέξη που έρχεται στο νου όταν διαβάζουμε αυτή τη μακροσκελή έκθεση, διότι το κείμενο αποπνέει πράγματι αλαζονεία. Για παράδειγμα, στην παράγραφο 25 εκφράζεται διαμαρτυρία για το γεγονός ότι τα διαθέσιμα κονδύλια "ως έχουν, δεν επιτρέπουν στην Ένωση να διαδραματίσει το ρόλο της ως παγκόσμιου παίκτη". Στην ίδια παράγραφο όμως αναφέρεται ότι η ΕΕ έχει την "ικανότητα να διαδραματίσει το ρόλο της ως παγκόσμιου παίκτη". Ποιος θέλει η ΕΕ να αναλάβει τέτοιο ρόλο; Γιατί έχει τόσο διογκωμένη εικόνα της ίδιας της σημασίας της; Σίγουρα ουδείς στη χώρα μου ψήφισε σχετικά με την ανάπτυξη της ΕΕ ως παγκόσμιου παίκτη. Μας είπαν ότι ήταν μια κοινή αγορά, η οποία θα προσέφερε φθηνό κρασί και ωραίες διακοπές.
<P>
Σημειώνω επίσης ότι ο "παγκόσμιος παίκτης" θέλει η εμπορική του επωνυμία να χρησιμοποιείται σε κάθε επικοινωνία με τις μάζες, καθώς και μια μεγάλη εκστρατεία ενημέρωσης για τις εκλογές του 2009. Όπου "ενημέρωση", βλέπε "πλύση εγκεφάλου", διότι η ΕΕ αναμφισβήτητα θα αυτοπροβληθεί ως το μεγαλύτερο όφελος στην ανθρωπότητα από την εποχή της πενικιλίνης και όχι ως ο χονδροειδής εχθρός της δημοκρατίας και της ελευθερίας της σκέψης που είναι στην πραγματικότητα.
<P>
" προαναφερθείσα αλαζονεία διαποτίζει οτιδήποτε αγγίζει. Δεν υπάρχει καλύτερο παράδειγμα από την πρόσφατη επαίσχυντη και θρασεία μεταχείριση του προέδρου Klaus, αρχηγού κράτους, σε συνέδριο στην Πράγα εκ μέρους παρόντων Μελών. Σας λέω ότι η ΕΕ δεν έχει καμία δημοκρατική εντολή για τον ιμπεριαλισμό που περιγράφεται στον παρόντα προϋπολογισμό.
<SPEAKER ID="025" NAME="Jean-Claude Martinez" AFFILIATION="NI">
(FR) Κυρία Πρόεδρε, τα Χριστούγεννα στα αγοράκια κάνουν δώρο κόκκινα αυτοκίνητα για να παραστήσουν τους πυροσβέστες και στα κοριτσάκια κούκλες Barbie για να παραστήσουν ό,τι θέλουν.
<P>
Ομοίως, η Επιτροπή και το Συμβούλιο των Υπουργών διαθέτουν μικρό προϋπολογισμό με τον οποίο παριστάνουν ότι διαχειρίζονται τα δημόσια οικονομικά. Στη συνέχεια, εμείς παριστάνουμε ότι κάνουμε πάρτι για τσάι με τον προϋπολογισμό και σερβίρουμε λίγο για το Galileo, λίγο για το Κοσσυφοπέδιο και λίγο για την Παλαιστίνη. Περισσεύει μάλιστα και λίγο για φρούτα στα σχολεία.
<P>
Ένα χρηματοπιστωτικό και οικονομικό τσουνάμι σαρώνει την αυτοκινητοβιομηχανία, τον τομέα των ακινήτων, τις υπηρεσίες και εμείς παίζουμε με έναν προϋπολογισμό ύψους 116 δισεκατομμυρίων ευρώ, ο οποίος αντιστοιχεί στο σύνολο του ισπανικού προϋπολογισμού για 42 εκατομμύρια πολίτες ή μάλλον για 45 εκατομμύρια, ενώ εμείς έχουμε να κάνουμε με 400 εκατομμύρια πολίτες. Δεν θα αναφερθώ καν στον προϋπολογισμό των "ΠΑ των 2.000 δισεκατομμυρίων ευρώ.
<P>
Μια ολόκληρη ήπειρος πρόκειται να εισέλθει σε ύφεση κι εμείς μοιράζουμε ψιχία. Συνεχίζουμε επίσης την επωδό για τον κανόνα του 1% του ακαθάριστου εθνικού εισοδήματος και των ελλειμμάτων που δεν πρέπει να υπερβαίνουν το 3%.
<P>
Δύο είναι τα διδάγματα από όλα αυτά. Πρώτον, όταν δεν μπορούμε να υπολογίσουμε την τιμή ενός βαρελιού πετρελαίου, η οποία μειώνεται από τα 100 στα 40, ενώ η Goldman Sachs έκανε προβλέψεις για 200, και όταν δεν μπορούμε να κάνουμε προβλέψεις σε ορίζοντα μερικών μηνών, πώς μπορούμε να θεσπίσουμε ένα πολυετές δημοσιονομικό πλαίσιο για επτά χρόνια; Αυτό είναι επιστημονικά άτοπο.
<P>
Το δεύτερο δίδαγμα είναι το εξής: ολόκληρη η ιστορία του προϋπολογισμού δείχνει ότι τα νόμιμα ανώτατα όρια, ο νόμος Gramm-Rudman-Hollings των "ΠΑ, ο κανόνας του 1% του εθνικού εισοδήματος, είναι για άλλη μια φορά ανοησίες. Τα δημόσια οικονομικά κινούνται με βάση την εμπειρία και όχι το δογματισμό. Έπρεπε να χαράξουμε ένα δημοσιονομικό σχέδιο για την ενέργεια προκειμένου να αλλάξουμε το οικονομικό κλίμα. Αυτό ονομάστηκε μεγάλο ευρωπαϊκό δάνειο. Έπρεπε να έχουμε το περιθώριο να αλλάξουμε διάφορα, όμως για κάτι τέτοιο χρειαζόμαστε φιλοδοξία.
<SPEAKER ID="026" NAME="Πρόεδρος">
Θα ήθελα να θυμίσω σε όλα τα Μέλη να μην μιλούν πολύ γρήγορα γιατί οι διερμηνείς δεν προλαβαίνουν.
<SPEAKER ID="027" NAME="Reimer Böge" AFFILIATION="PPE-DE">
(DE) Κυρία Πρόεδρε, κυρίες και κύριοι, ξεκινώντας θα ήθελα να ευχαριστήσω τους εισηγητές, τον κ. Lewandowski και την κ. Haug, καθώς και τους συντονιστές και το προσωπικό της Γραμματείας και της ομάδας. Οι τελευταίοι, ιδίως, ξεπέρασαν σχεδόν κάποιες φορές τα όριά τους λόγω του φόρτου εργασίας, όπως ισχύει συνήθως γι' αυτούς κάθε χρόνο. Θα ήθελα επίσης να ευχαριστήσω τη γαλλική Προεδρία για τις καλές και δίκαιες διαπραγματεύσεις. Αντιλαμβάνομαι ότι η Προεδρία θα ήταν πρόθυμη να προχωρήσει λίγο περισσότερο, αν η πλειοψηφία στο Συμβούλιο το είχε επιτρέψει αυτό. Θα ήθελα επίσης να τονίσω ότι η Επιτροπή συμμετείχε πολύ εποικοδομητικά στις διαπραγματεύσεις. Κυρία Επίτροπε - αν μπορώ να το πω αυτό ανοικτά εδώ - αφού κατορθώσαμε να επιτύχουμε καλή σχέση συνεργασίας, δεν θα φέρω αντίρρηση στην υποψηφιότητά σας και πάλι του χρόνου.
<P>
Κυρίες και κύριοι, ο προϋπολογισμός του 2009 χωρίζεται σε τρία στάδια. Το πρώτο στάδιο είναι να ψηφιστεί αύριο. Χρηματοδοτούμε τις βασικές ανάγκες της ΕΕ με 133,7 δισεκατομμύρια ευρώ σε αναλήψεις υποχρεώσεων και 116 δισεκατομμύρια ευρώ σε πληρωμές, ενώ καταφέραμε να δρομολογήσουμε το πρόγραμμα επισιτιστικής βοήθειας με επείγουσα ενέργεια: τροποποιώντας τη διοργανική συμφωνία, χρησιμοποιώντας το μέσο ευελιξίας και με αναδιάρθρωση των πιστώσεων στο πλαίσιο του τίτλου 4. Είναι θετικό το ότι δρομολογήθηκε, πρέπει όμως να καταστεί σαφές ότι η αναθεώρηση των υφιστάμενων αναπτυξιακών μέσων στο τμήμα του προϋπολογισμού αναφορικά με την αναπτυξιακή συνεργασία και το Ευρωπαϊκό Ταμείο Ανάπτυξης αποτελεί επίσης μέρος του πακέτου, αν θέλουμε να επιτύχουμε καλύτερη λύση και βελτιωμένες προοπτικές μακροπρόθεσμα, συμπεριλαμβανομένης της επισιτιστικής ασφάλειας στις αναπτυσσόμενες χώρες. Επίσης, καθιστά σαφή τη ζωτική σημασία και τον επείγοντα χαρακτήρα μιας θεμελιώδους αναθεώρησης του τίτλου 4 - "" ΕΕ ως παγκόσμιος εμπορικός εταίρος" - ιδίως.
<P>
Το μέρος 2 θα πρέπει να συζητηθεί όταν τεθεί σε ισχύ το οικονομικό πλεονέκτημα της εγκριθείσας δήλωσης· δηλαδή, η επιτάχυνση και απλούστευση των υφιστάμενων κανόνων αναφορικά με τα διαρθρωτικά ταμεία και της υλοποίησης της ανάπτυξης της υπαίθρου. Αν πράξουμε όλοι το καθήκον μας επί του θέματος αυτού στο πρώτο τρίμηνο, αναμένεται να καταλήξει - και θα καταλήξει - σε συμπληρωματικούς προϋπολογισμούς με αυξημένες πληρωμές προς τα διαρθρωτικά ταμεία και τα αγροτικά ταμεία, τα οποία θα στηρίξουν επίσης την οικονομική ανάπτυξη. Αν δεν κατορθώσουμε τότε να υπερβούμε τα 120 δισεκατομμύρια ευρώ σε πληρωμές κατά τη διάρκεια του έτους, θα πρέπει να υπάρξουν διοικητικές και πολιτικές συνέπειες. Οτιδήποτε άλλο θα ήταν παράλογο.
<P>
Το τρίτο σημείο αφορά το πακέτο οικονομικής ανάκαμψης. Τα αριθμητικά στοιχεία του ευρωπαϊκού προϋπολογισμού τα οποία συζητάμε τείνουν να είναι στοιχεία που αφορούν επόμενα στάδια, επομένως θα ήθελα να πω δύο πράγματα σχετικά. Το πρώτο είναι ότι είναι δέον και ζωτικής σημασίας να συμμετάσχει η Ευρωπαϊκή Τράπεζα Επενδύσεων, δεν θα πρέπει όμως να υπάρξει μακροπρόθεσμα νέος σκιώδης προϋπολογισμός εκτός του ευρωπαϊκού - αυτό είναι απαράδεκτο. Το δεύτερο είναι ότι είμαστε έτοιμοι να εξασφαλίσουμε την προτεινόμενη αναθεώρηση επί τη βάσει των ορθών έργων και των απαραίτητων διαδικασιών, εκτός των άλλων, σε συνδυασμό με τις προτεραιότητες της διασύνδεσης των ενεργειακών δικτύων προς το συμφέρον της αλληλεγγύης, όπως ορίζεται στη συνθήκη της Λισαβόνας για την ενεργειακή πολιτική, καθώς και τη δρομολόγηση της ευρυζωνικής συνδετικότητας σε μειονεκτούσες γεωργικές περιοχές - ως συμπληρωματικό μέτρο σε όλα τα άλλα απαραίτητα μέτρα που περιλαμβάνονται ήδη στην ημερήσια διάταξη.
<SPEAKER ID="028" NAME="Κώστας Μποτόπουλος" AFFILIATION="PSE">
(FR) Κυρία Πρόεδρε, κυρία Επίτροπε, κυρίες και κύριοι, καταρχάς θα ήθελα να πω ότι η απουσία του εκπροσώπου της γαλλικής κυβέρνησης σήμερα αναδεικνύει μια άλλη πλευρά μιας Προεδρίας η οποία κατά τα άλλα τυγχάνει θερμών συγχαρητηρίων για τις πολιτικές της επιτυχίες. Αυτή η άλλη πλευρά της Προεδρίας, η οποία δεν συμμετέχει στο συλλογικό παιχνίδι μαζί μας, βρίσκεται σε καταφανή αντίθεση με την αντίδραση της επιτροπής μας και της εισηγήτριάς μας, κ. Haug, η οποία, αντιθέτως, συμμετείχε πολύ πρόθυμα στο παιχνίδι του προϋπολογισμού.
<P>
(EL) Αγαπητοί συνάδελφοι, θα μου επιτρέψετε να πω ότι ο προϋπολογισμός που συζητάμε σήμερα και που θα ψηφιστεί αύριο έχει μια επιτυχία που μένει να υλοποιηθεί και τρία μεγάλα προβλήματα. " επιτυχία είναι βέβαια ότι καταφέραμε έστω και την τελευταία στιγμή να βάλουμε μέσα στον προϋπολογισμό την επισιτιστική βοήθεια, που τόσο χρειάζεται, πράγμα που δείχνει ότι η Ευρώπη καταλαβαίνει τα προβλήματα της εποχής.
<P>
Υπάρχουν όμως και τρία μεγάλα προβλήματα:
<P>
Πρώτον ο προϋπολογισμός αυτός, σε μια εποχή οικονομικής κρίσης, που θυμίζω ότι δεν ξεκίνησε το Σεπτέμβρη 2008 όπως πολλοί είπαν αλλά βλέπαμε τους οιωνούς εδώ και ένα χρόνο, δεν ανταποκρίνεται καθόλου στις δυσκολίες των περιστάσεων· είναι αποκομμένος από την πραγματικότητα. Έχουμε δεσμεύσεις πολύ χαμηλές και μάλιστα δεσμεύσεις που δεν είναι καθόλου σίγουρο ότι θα υλοποιηθούν. Το δεύτερο (αναφέρθηκε από αρκετούς) είναι το πρόβλημα που εμφανίστηκε με τα διαρθρωτικά ταμεία. Είναι απίστευτο να γυρνάνε πίσω τόσα λεφτά από τα διαρθρωτικά ταμεία από τον προϋπολογισμό της προηγούμενης χρονιάς και τίποτα να μη γίνεται ώστε να εξασφαλιστεί ότι τουλάχιστον την επόμενη φορά θα τα καταφέρουμε! Όλο το σύστημα αυτό χρειάζεται αναμόρφωση. Το τρίτο είναι οι αμφιβολίες που έχουμε μπροστά στο πρόγραμμα της οικονομικής βοήθειας, αυτά τα περίφημα 200 δισεκατομμύρια εκ των οποίων 30 είναι από τον κοινοτικό προϋπολογισμό. Δυστυχώς πάλι τίποτα δεν μας δείχνει ότι θα βρεθούν αυτά τα λεφτά, και πρέπει να βρεθούν, γιατί τα έχουμε ανάγκη.
<SPEAKER ID="030" NAME="Jan Mulder" AFFILIATION="ALDE">
(NL) Κυρία Πρόεδρε, και εγώ, ξεκινώντας, θα ήθελα να ευχαριστήσω όλους τους συμμετέχοντες για το ρόλο τους στη διαδικασία του φετινού προϋπολογισμού. Καταφέραμε και πάλι να καταρτίσουμε προϋπολογισμό για το 2009. Το σύνηθες τελετουργικό - υπό τη μορφή μιας μονοήμερης συνεδρίασης - έλαβε χώρα για άλλη μια φορά στο Συμβούλιο.
<P>
Ένα από αυτά που μου έκαναν εντύπωση όταν προσπαθώ να τα ανακαλέσω στη μνήμη μου είναι η σημασία που κάποιες ομάδες αποδίδουν σε ένα ορισμένο ποσοστό των πιστώσεων πληρωμών. Αδυνατώ να κατανοήσω γιατί έχει σημασία αν πρόκειται για 0,88, 0,92 ή 0,9. Αυτό που έχει σημασία είναι να είναι επαρκές. Το ακαθάριστο εγχώριο προϊόν μπορεί, εξ όσων γνωρίζουμε, να μειωθεί του χρόνου, περίπτωση στην οποία το ποσοστό θα είναι υψηλότερο του 0,9 το οποίο συμφωνήθηκε. Κάτι τέτοιο θα πλημμυρίσει πράγματι με ικανοποίηση τις διάφορες κοινοβουλευτικές ομάδες; Δεν το καταλαβαίνω αυτό. Άρα τα ποσοστά πληρωμών πρέπει να είναι επαρκή, όχι μεγαλύτερα ή μικρότερα. Αν συμβεί το χειρότερο, μπορεί να καταρτιστεί επιπλέον προϋπολογισμός αργότερα μέσα στη χρονιά.
<P>
Θα ήθελα να επιστήσω την προσοχή σας σε ένα δοκιμαστικό σχέδιο, στο πλαίσιο του οποίου διεξάγεται μελέτη για την αιτιολόγηση επιπλέον αποζημιώσεων μετά το 2013. Θα ήθελα να καλέσω την Επιτροπή να το λάβει αυτό υπόψη, διότι αν αρχίσουμε τις συζητήσεις σχετικά με αυτό του χρόνου, τότε είναι σημαντικό, κατά τη γνώμη μου, να γνωρίζουμε γιατί παρέχουμε αυτές τις επιπλέον αποζημιώσεις. Αφορά πραγματικές πληρωμές για παρασχεθείσες υπηρεσίες, ναι ή όχι;
<SPEAKER ID="032" NAME="Seán Ó Neachtain" AFFILIATION="UEN">
- (GA) Κύριε Πρόεδρε, χαιρετίζω τις συστάσεις του σχεδίου προϋπολογισμού της Ευρωπαϊκής Ένωσης για το επόμενο έτος. Στηρίζω ιδίως τη σύσταση που περιλαμβάνει σχετικά με την ειρηνευτική διαδικασία στη Βόρεια Ιρλανδία. Προβλέπεται οικονομική στήριξη για το πρόγραμμα PEACE III και το διεθνές ταμείο για την Ιρλανδία.
<P>
Είμαι επίσης ευτυχής διότι ο προϋπολογισμός προβλέπει οικονομική στήριξη της ειρηνευτικής διαδικασίας στην περιοχή των Βαλκανίων και την Παλαιστίνη. " Ευρωπαϊκή Ένωση θα συμβάλει επίσης στην ανοικοδόμηση της Γεωργίας, δείχνοντας ότι πρόκειται για τη μεγαλύτερη ειρηνευτική διαδικασία του κόσμου. Παρέχει επίσης οικονομική στήριξη στις φτωχιές χώρες, συνήθεια την οποία εμείς προσπαθούμε να διατηρήσουμε. " Ευρωπαϊκή Ένωση πρέπει να είναι στο προσκήνιο προκειμένου να υλοποιήσει έως το 2015 τους Αναπτυξιακούς Στόχους της Χιλιετίας.
<SPEAKER ID="033" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, ένα από τα πλέον βασικά καθήκοντα ενός κοινοβουλίου είναι ο έλεγχος των οικονομικών. Τούτο βεβαίως προϋποθέτει ότι το κοινοβούλιο έχει την ευκαιρία να ελέγχει τις διάφορες θέσεις του προϋπολογισμού. Ως εκ τούτου, είναι παντελώς απαράδεκτο το Συμβούλιο να εμμένει στην κλειστή του θέση έναντι του Κοινοβουλίου. Ακούσαμε σήμερα ότι η γαλλική Προεδρία δεν ανταποκρίθηκε σε καμιά από τις προσεγγίσεις των εισηγητών του Κοινοβουλίου που είναι αρμόδιοι για τον προϋπολογισμό του 2009 και, ως εισηγητής της επιτροπής ελέγχου του προϋπολογισμού για τη χορήγηση απαλλαγής προς το Συμβούλιο για το 2007, προσθέτω ότι το Συμβούλιο εμφανίστηκε εξίσου απρόθυμο να ανταποκριθεί στις δικές μου προσεγγίσεις. Συνεπώς, το Συμβούλιο δεν τηρεί αυτή τη στάση μόνον όσον αφορά το μέλλον αλλά και το παρελθόν. Τούτο δεν συνιστά πρόβλημα μόνον με τη γαλλική Προεδρία· είναι πρόβλημα με το Συμβούλιο εν γένει. Ως επιχείρημα επικαλείται τη λεγόμενη "συμφωνία κυρίων" ανάμεσα στο Συμβούλιο και το Κοινοβούλιο από το 1970. Πώς είπατε; Από το 1970; Τότε η ΕΕ λεγόταν ΕΚ. Την εποχή εκείνη, η ΕΚ αποτελούταν από μια χούφτα χώρες και το Κοινοβούλιο διοριζόταν, δεν εκλεγόταν. Επομένως, αυτή η "συμφωνία κυρίων" ανήκει στο παρελθόν και δεν έχει αξία σήμερα. Ως Κοινοβούλιο, οφείλουμε να απαιτήσουμε από το Συμβούλιο ανοικτή στάση, πλήρη πρόσβαση στην πληροφόρηση και συνεργασία.
<SPEAKER ID="034" NAME="Patrick Louis" AFFILIATION="IND/DEM">
(FR) Κύριε Πρόεδρε, κυρίες και κύριοι, για 14ο συναπτό έτος, το ευρωπαϊκό Ελεγκτικό Συνέδριο αρνείται να εγκρίνει τον προϋπολογισμό της Ευρωπαϊκής Ένωσης.
<P>
Αν και οι λογιστικές διαδικασίες της Επιτροπής εκθειάζονται από το Ελεγκτικό Συνέδριο - κάτι το οποίο είναι πάντως το πλέον ασήμαντο - θα παρατηρήσετε ότι εγκρίνεται δεόντως μόνο το 8% των λογαριασμών της Ευρωπαϊκής Ένωσης. Όλοι κατανοούμε ότι με αυτό το ποσοστό καμία ιδιωτική επιχείρηση δεν θα επιβίωνε τέτοιας κριτικής. Αυτό σημαίνει ότι το 92% του ευρωπαϊκού προϋπολογισμού, δηλαδή πάνω από 100 δισεκατομμύρια ευρώ, εξακολουθεί να επηρεάζεται από ένα εξαιρετικά υψηλό ποσοστό ανισοτήτων και παρατυπιών.
<P>
Επικαλέστηκα αποσπάσματα της έκθεσης. Οι παρατυπίες αυτές συνοδεύονται από πολλές ανεύθυνες πράξεις. Αν σκεφτούμε, για παράδειγμα, ότι μια εταιρία επικοινωνιών έχει προϋπολογισμό 15,4 εκατομμυρίων ευρώ για να στείλει μια κάλπη στο διάστημα με το σύνθημα "μπορείτε να ψηφίσετε παντού", ο κόσμος δικαίως θα αισθανθεί ότι τον χλευάζουμε.
<P>
Υπό την παρούσα ατμόσφαιρα, στην οποία τα νοικοκυριά και τα κράτη μέλη οφείλουν να σφίξουν το ζωνάρι, σε μια εποχή όπου η Γαλλία είναι καθαρός συνεισφέρων με εισφορά ύψους 7 δισεκατομμυρίων ευρώ, πρέπει να σταματήσουμε να θεωρούμε τους γάλλους και τους ευρωπαίους φορολογουμένους ως Άγιους Βασίληδες για την Ευρωπαϊκή Ένωση, διότι τον Ιούνιο θα γίνουν καλικάντζαροι.
<SPEAKER ID="035" NAME="Andreas Mölzer" AFFILIATION="NI">
(DE) Κύριε Πρόεδρε, επαναλαμβάνοντας διαρκώς το δόγμα της αυτορρυθμιζόμενης αγοράς, η ΕΕ όχι μόνο παρέλειψε να θέσει σαφή όρια, να θεσπίσει κανόνες και να διενεργήσει ελέγχους, αλλά αποτυγχάνει συνεχώς να απελευθερωθεί από τις χρηματοπιστωτικές αγορές των "νωμένων Πολιτειών. Λειτουργώντας έτσι, παραμελεί το καθήκον της να προστατεύει τους Ευρωπαίους από τις αρνητικές συνέπειες της παγκοσμιοποίησης.
<P>
Επί χρόνια μας λένε ότι δεν υπάρχουν χρήματα για τον κοινωνικό τομέα και τον τομέα της υγείας και, ωστόσο, εκατομμύρια επί εκατομμυρίων ευρώ σπαταλώνται σε έργα κύρους, όπως είναι, για παράδειγμα, ο Οργανισμός Θεμελιωδών Δικαιωμάτων της Ευρωπαϊκής Ένωσης, ο προϋπολογισμός του οποίου έχει σχεδόν τετραπλασιαστεί παρά τη δριμεία κριτική από το Ελεγκτικό Συνέδριο. Τώρα, σε μια στιγμή κατά την οποία οι πολίτες αισθάνονται απογοητευμένοι για άλλη μια φορά από την ΕΕ ενόψει της απειλής της μαζικής ανεργίας, οι Βρυξέλλες εξοπλίζονται με ένα νέο πακέτο οικονομικής ανάκαμψης ύψους 200 δισεκατομμυρίων ευρώ και αυτό, κατά τη γνώμη μου, είναι κοροϊδία.
<P>
Σε τελική ανάλυση, το ποσό των πόρων που διατίθενται θα είναι πιθανότατα λιγότερο σημαντικό από την καταλληλότητα των μέτρων που τελικά θα προωθηθούν.
<SPEAKER ID="036" NAME="Ville Itälä" AFFILIATION="PPE-DE">
(FI) Κύριε Πρόεδρε, θα ήθελα να ευχαριστήσω τους εισηγητές, την κ. Haug και τον κ. Lewandowski, καθώς και τους συντονιστές, για το έξοχο και εξαιρετικά υπεύθυνο έργο τους. Θα ήθελα επίσης να ευχαριστήσω τον κ. Böge, ως πρόεδρο, διότι η δραστήρια συνεισφορά του συνέβαλε σημαντικά στην επίτευξη ενός τόσο θετικού αποτελέσματος.
<P>
Ζούμε κοσμοϊστορικές στιγμές. Μια οικονομική κρίση είναι επί θύραις και πρέπει να σκεφθούμε με ποιο τρόπο το Ευρωπαϊκό Κοινοβούλιο θα αποστείλει το σωστό μήνυμα στο κοινό. Θέλω να ευχαριστήσω τον εισηγητή, κ. Lewandowski, διότι δεν χρησιμοποίησε το σύνολο της αύξησης του 20%. Αυτό υποδεικνύει ότι αναγνωρίζουμε την ευθύνη μας προς τον φορολογούμενο. Αναλογιζόμενοι ότι το επόμενο έτος θα είναι έτος εκλογών και ότι θα καταρτιστεί νέο καθεστώς των βουλευτών, πρόκειται για εξαιρετικά απαιτητικό έργο και το τελικό αποτέλεσμα είναι έξοχο.
<P>
Θα ήθελα να θίξω μόνο ένα σημείο αναφορικά με την έκθεση της κ. Haug, το οποίο αφορά το νέο τίτλο του προϋπολογισμού, αυτόν της στρατηγικής για την περιοχή της Βαλτικής. Έγιναν ορισμένες συζητήσεις επ' αυτού και είμαι ευτυχής που ελήφθη απόφαση σχετικά διότι αποτελεί ευκαιρία: είναι ένα μεγάλο βήμα προς τη βελτίωση της κατάστασης στην περιοχή της Βαλτικής.
<P>
Καθώς η Επιτροπή προετοιμάζει τη στρατηγική της για την περιοχή της Βαλτικής για το επόμενο έτος, είναι σημαντικό να υπάρχει και ένας τίτλος γι' αυτήν στον προϋπολογισμό. Οι στρατηγικές δεν έχουν κανένα νόημα αν υπάρχουν μόνον επί χάρτου, πρέπει λοιπόν να προσδώσουμε περιεχόμενο στη στρατηγική αυτή και, αφού η Επιτροπή ολοκληρώσει το δικό της έργο, θα είναι προφανώς πιο εύκολο για μας να προσδώσουμε περιεχόμενο στον οικείο τίτλο του προϋπολογισμού.
<P>
Δεδομένου επίσης ότι γνωρίζουμε πως η Σουηδία, η χώρα η οποία θα ασκήσει την προεδρία, ανάγει σε προτεραιότητα τη στρατηγική για την περιοχή της Βαλτικής, είναι ακριβώς η κατάλληλη στιγμή να συμπεριληφθεί στον προϋπολογισμό. Για το λόγο αυτό, θέλω να σας ευχαριστήσω όλους για την προσοχή σας στο θέμα αυτό και σε μια από τις προτεραιότητες για το επόμενο έτος.
<SPEAKER ID="037" NAME="Vicente Miguel Garcés Ramón" AFFILIATION="PSE">
(ES) Κύριε Πρόεδρε, κυρίες και κύριοι, φθάσαμε στο τέλος μιας δύσκολης και σύνθετης διαδικασίας προϋπολογισμού. Αύριο ψηφίζουμε και πιστεύω ότι το αποτέλεσμα θα είναι ευνοϊκό.
<P>
Ο κόσμος διέρχεται σοβαρή κρίση με επίκεντρό της το χρηματοπιστωτικό σύστημα το οποίο έχει ήδη μολύνει την πραγματική οικονομία. Ως εκ τούτου, απαιτούνται αλλαγές πολιτικής προκειμένου να επαναπροσανατολίσουμε το οικονομικό μας μοντέλο, να σταματήσουμε την αποσύνθεση της παραγωγικής μας δομής και να αποτρέψουμε τυχόν επιδείνωση των αντίξοων κοινωνικών και κλιματικών επιπτώσεων που προκύπτουν.
<P>
Οφείλουμε να αποδεχθούμε το μερίδιο της ευθύνης μας και να διασφαλίσουμε ότι ο προϋπολογισμός του 2009 είναι ένα καλό μέσο το οποίο μπορεί να μας βοηθήσει να εξέλθουμε από την κρίση και να συνεχίσουμε την πορεία μας στο δρόμο της δημιουργίας μιας Ευρώπης για τους πολίτες, μιας κοινωνικής Ευρώπης και μιας Ευρώπης δικαιωμάτων αντάξιας της ιστορίας μας. Θέλουμε μια συνεκτική Ευρώπη και παραθέτω ως παράδειγμα τη συμπερίληψη στον προϋπολογισμό του πιλοτικού προγράμματος το οποίο σχεδιάστηκε για να διευκολύνει την ένταξη των Ρομά. Θέλουμε μια Ευρώπη αλληλεγγύης, τόσο προς τα έσω όσο και προς τα έξω, αρχίζοντας με τους νότιους και ανατολικούς γείτονές μας.
<P>
Θα ήθελα να αναφέρω τη δημοσιονομική διάσταση της Διαδικασίας της Βαρκελώνης, η οποία αποκαλείται πλέον Ένωση για τη Μεσόγειο, στην οποία εναποθέσαμε τόσο μεγάλες ελπίδες. Θέλουμε μια Ευρώπη η οποία να μπορεί να εξακολουθεί να συντηρεί τους λαούς της και να κηρύξει τον πόλεμο κατά της μάστιγας της πείνας και του κοινωνικού αποκλεισμού σε ολόκληρο τον κόσμο. Στόχος όλων αυτών είναι η προώθηση της αειφόρου και ειρηνικής ανάπτυξης των λαών του κόσμου.
<P>
Κυρίες και κύριοι, αν εγκρίνετε αύριο τον προϋπολογισμό της Ένωσης για το 2009, αυτός θα τεθεί σε πραγματική ισχύ. Κατόπιν τούτου, θα πρέπει να παρουσιαστεί σωστά, να εκτελεστεί και, εφόσον χρειάζεται, να αναθεωρηθεί. Θα παρακολουθούμε προσεκτικά.
<P>
Δράττομαι αυτής της ευκαιρίας για να ευχηθώ σε όλους σας το καλύτερο για την επόμενη χρονιά.
<SPEAKER ID="038" NAME="Daniel Dăianu" AFFILIATION="ALDE">
Κύριε Πρόεδρε, ο προϋπολογισμός της ΕΕ τίθεται υπό συζήτηση σε μια στιγμή εντεινόμενης ανησυχίας αναφορικά με την οικονομική κρίση η οποία κατακλύζει τα κράτη μέλη. " κρίση αυτή οδηγεί την Επιτροπή, το Συμβούλιο και το Ευρωπαϊκό Κοινοβούλιο να σκεφθούν με ποιο τρόπο οι δημοσιονομικοί πόροι της ΕΕ μπορούν να συμβάλουν στην καταπολέμηση της οικονομικής ύφεσης.
<P>
Μια σημαντικά ταχύτερη διάθεση των πόρων των διαρθρωτικών ταμείων στα νέα κράτη μέλη είναι ουσιαστικής σημασίας υπό τις νέες συνθήκες και η πρόθεση της Επιτροπής από την άποψη αυτή είναι ιδιαίτερα ευπρόσδεκτη. Ωστόσο, η πρόθεση αυτή πρέπει να μεταφραστεί σε συγκεκριμένες πράξεις και ο προϋπολογισμός της ΕΕ πρέπει να είναι έτοιμος σε περίπτωση που χρειαστούν επιπλέον πιστώσεις πληρωμών, όπως σωστά τονίζει η έκθεση. Παρεμπιπτόντως, τούτο εξαρτάται ακριβώς από την απλούστευση των διαδικασιών.
<P>
Για τα νέα κράτη μέλη εκτός ευρωζώνης, το περιθώριο δράσης για την αξιοποίηση της δυναμικής του προϋπολογισμού από δικούς τους πόρους είναι πολύ περιορισμένο εξαιτίας αυτής της χρηματοπιστωτικής κρίσης, ενώ η πιστωτική ασφυξία είναι πιθανό να κυριαρχήσει στις διεθνείς αγορές το 2009. Επομένως, τα ταμεία της ΕΕ και άλλες μορφές κοινοτικής συνδρομής στο πλαίσιο αυτού που θα ονόμαζα "πιστωτική ενίσχυση" είναι άκρως απαραίτητα, ώστε να καταπολεμήσουμε την αναμενόμενη σοβαρή οικονομική επιβράδυνση.
<P>
Οι δωρητές μπορεί να επιχαίρουν για τις μικρότερες πληρωμές από τα διαρθρωτικά ταμεία της ΕΕ, με στόχο τον αναπροσανατολισμό των ταμείων αυτών προς άλλες χρήσεις, αλλά ας μην γελιόμαστε. Αν τα νέα κράτη μέλη πληγούν από την κρίση αυτή περισσότερο απ' ό,τι δικαιολογούν οι εγγενείς αδυναμίες τους, οι επιπτώσεις θα είναι δυσάρεστες για το σύνολο της Ένωσης.
<SPEAKER ID="039" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η σημερινή συζήτηση για τον προϋπολογισμό είναι πιο σημαντική απ' ό,τι στο παρελθόν. Πολλά εξαρτώνται από τον προϋπολογισμό της Ένωσης, το μέγεθός του και τον τρόπο διάθεσής του, ιδίως σε αυτούς τους καιρούς της σοβαρής οικονομικής κρίσης και ενόψει της διαφαινόμενης επισιτιστικής κρίσης.
<P>
Εκτός από την οικονομία, την επισιτιστική και την ενεργειακή ασφάλεια, πρέπει να εστιάσουμε επίσης στην ανάπτυξη των μειονεκτουσών περιφερειών, όπως είναι το ανατολικό τμήμα της Ευρωπαϊκής Ένωσης. Ακόμη πρέπει να βελτιώσουμε τον τρόπο διαχείρισης των πόρων μας, συμπεριλαμβανομένης της διαχείρισης των πόρων αναδιάρθρωσης. Από τον προϋπολογισμό λείπει προφανώς η χρηματοδότηση για τον πολιτισμό, την παιδεία, τις επιστήμες και την καταπολέμηση της φτώχειας. Αυτό οφείλεται στους περιορισμένους πόρους που προβλέπονται σε αυτόν και αποδεικνύει ότι το 1% του ΑΕγχΠ δεν αρκεί για την ορθή αντιμετώπιση των ζητημάτων αυτών.
<P>
Ο προτεινόμενος προϋπολογισμός είναι διεξοδικός, λεπτομερής και, κατά συνέπεια, όχι ιδιαίτερα ευανάγνωστος. Έχει έλθει η ώρα να μελετήσουμε το πρόβλημα αυτό και, στο μέλλον, να υιοθετήσουμε διαφορετικό τρόπο.
<SPEAKER ID="040" NAME="Κυριάκος Τριανταφυλλίδης" AFFILIATION="GUE/NGL">
(EL) Κύριε Πρόεδρε, το σχέδιο προϋπολογισμού του 2009 αποτελεί απόδειξη ότι οι συντηρητικές πολιτικές προτεραιότητες που θέτει η Ευρωπαϊκή Ένωση δεν ανταποκρίνονται στις ανάγκες των λαών της Ευρώπης. Σε μια περίοδο έντονης οικονομικής κρίσης και αυξητικής τάσης της ανεργίας οι πληρωμές δεν αποτελούν ούτε το 50% των δεσμεύσεων για τα ταμεία της Ευρωπαϊκής Ένωσης. Ο τομέας της ανάπτυξης όχι μόνο δεν χρησιμοποιείται ως εργαλείο αντιμετώπισης των προβλημάτων αλλά σε ορισμένες περιπτώσεις τα ταμεία λειτουργούν σε συνθήκες όπως πριν από την κρίση. Αντίθετα στον τομέα της ασφάλειας ο οργανισμός FRONTEX, του οποίου το περιεχόμενο δράσης με βάση ανεξάρτητες μελέτες παραβιάζει συμβατικά ατομικά δικαιώματα και ελευθερίες, δεν υφίσταται καμιά περικοπή στον προϋπολογισμό. Στον τομέα της έρευνας επιδοτείται η διαστημική έρευνα, στόχος της οποίας είναι και η παγκόσμια παρακολούθηση, ενώ αντίθετα οι δράσεις που αφορούν την κοινωνική ένταξη, τον κοινωνικό αποκλεισμό, τη νεολαία στη συντριπτική τους πλειοψηφία στερούνται επιδοτήσεων. Στη γεωργία ο προϋπολογισμός 2009 ακολουθεί το συμφωνηθέν δημοσιονομικό πλαίσιο, που χαρακτηρίζεται από περικοπή δαπανών. Για την αγροτική ανάπτυξη οι πληρωμές του 2009 θα ισούνται ή θα είναι μικρότερες από τις αναλήψεις υποχρεώσεων του 2007, την ίδια ώρα που οι μικρομεσαίες καλλιέργειες συρρικνώνονται. Αυτό το γεγονός αντιβαίνει ακόμη και στον ίδιο τον τίτλο του προϋπολογισμού, που είναι η διατήρηση των φυσικών πόρων.
<SPEAKER ID="041" NAME="Hans-Peter Martin" AFFILIATION="NI">
(DE) Κύριε Πρόεδρε, ο προϋπολογισμός αυτός μάλλον θλίβει τους Ευρωπαίους που ενδιαφέρονται και ελπίζω ότι θα τους εξοργίσει στις ευρωεκλογές του επόμενου Ιουνίου διότι είναι άλλη μια έκφανση της ξεκάθαρης αποτυχίας μιας Ένωσης η οποία δυστυχώς αδυνατεί να μεταδώσει το μήνυμα: ναι, καταλάβαμε!
<P>
Αν είχαμε κατανοήσει, αυτό θα σήμαινε ότι θα παίρναμε επιτέλους κάθε μεγάλο ζήτημα, θα το αναλύαμε με νηφαλιότητα - υπάρχουν σύμβουλοι και ινστιτούτα οικονομικών ερευνών για το σκοπό αυτό - και θα το εξετάζαμε έναντι των στόχων που έχουν τεθεί. Από αυτό θα προέκυπτε το συμπέρασμα ότι το ένα τρίτο, πιθανώς ακόμη και το ήμισυ, των 114 ή 116 δισεκατομμυρίων ευρώ θα μπορούσε πλέον να διοχετευθεί επιτυχώς σε αυτήν τη μείζονα κρίση χωρίς απολύτως κανένα πρόβλημα. Αντ' αυτού, οι πόροι εξακολουθούν να σπαταλώνται και να δαπανώνται σε λάθους τομείς και, πάνω απ' όλα, στη διόγκωση μιας ασύλληπτης γραφειοκρατίας και πολιτικής κάστας. Αυτό είναι ολέθριο για την Ευρώπη.
<SPEAKER ID="042" NAME="Simon Busuttil" AFFILIATION="PPE-DE">
(MT) Αρχίζοντας, θα ήθελα να συγχαρώ τους εισηγητές για το έξοχο έργο τους. Θα ήθελα να αναφερθώ στο δημοσιονομικό τομέα δικαιοσύνης και εσωτερικών υποθέσεων, ιδίως σε αυτόν της μετανάστευσης, και θα ήθελα να εστιάσω σε δύο σημεία συγκεκριμένα. Καταρχάς, αυξήσαμε τον προϋπολογισμό μας για τον οργανισμό FRONTEX για τρίτο συναπτό έτος, κάτι το οποίο, πιστεύω, είναι θετικό σημάδι. Αυξήσαμε τον προϋπολογισμό όχι επειδή είμαστε ικανοποιημένοι με το έργο που πραγματοποιεί ο FRONTEX, αλλά ακριβώς επειδή είμαστε δυσαρεστημένοι. Θέλουμε ο οργανισμός αυτός να κάνει περισσότερα και να είναι πιο αποτελεσματικός. Ως εκ τούτου, διαθέσαμε αρκετά χρήματα ώστε, για παράδειγμα, να εξασφαλίσουμε ότι οι θαλάσσιες αποστολές του FRONTEX θα διεξάγονται σε μόνιμη βάση. Δεύτερον, δεσμεύσαμε επιπλέον 5.000.000 ευρώ για χορήγηση στο Ευρωπαϊκό Ταμείο Προσφύγων, προκειμένου να καταρτιστεί ευρωπαϊκό πρόγραμμα για την εσωτερική ανακατανομή ανάμεσα στις χώρες της Ευρωπαϊκής Ένωσης, ώστε οι άνθρωποι που φθάνουν σε χώρες οι οποίες επωμίζονται ήδη μεγάλο και δυσανάλογο βάρος να μεταφέρονται σε άλλη χώρα εντός της Ευρωπαϊκής Ένωσης. Αναφέρομαι εν προκειμένω στο πρόγραμμα επανεγκατάστασης ή ανακατανομής. Το ταμείο αυτό και τα χρήματα αυτά θα μας επιτρέψουν να θέσουμε σε ισχύ το εν λόγω πρόγραμμα για πρώτη φορά και ελπίζω ότι το πρόγραμμα θα αρχίσει πλέον να λειτουργεί διότι είναι απαραίτητο να βοηθήσουμε τις χώρες εκείνες που επωμίζονται δυσανάλογο βάρος. Κατά συνέπεια, θεωρώ ότι τώρα που επενδύσαμε χρήματα σε αυτούς τους δύο τομείς στον προϋπολογισμό του επόμενου έτους θα καταφέρουμε επιτέλους να σημειώσουμε πρόοδο.
<SPEAKER ID="043" NAME="Brigitte Douay" AFFILIATION="PSE">
(FR) Κύριε Πρόεδρε, κυρία Επίτροπε, καταρχάς θα ήθελα να ευχαριστήσω τους εισηγητές μας, οι οποίοι κατόρθωσαν, υπό αντίξοες συνθήκες, να συντάξουν τον προϋπολογισμό του 2009, τον τελευταίο πριν από τις εκλογές του Ιουνίου.
<P>
" πολιτική συνοχής, στην οποία διατίθεται το 36% του εν λόγω προϋπολογισμού, είναι μια από τις κύριες κοινοτικές πολιτικές, ένα γνήσιο εργαλείο αλληλεγγύης και οικονομικής και κοινωνικής δικαιοσύνης και πρέπει να την ενισχύσουμε, να την καταστήσουμε πιο αποτελεσματική και να την προαγάγουμε με καλύτερο τρόπο. Είναι μάλιστα η απτή έκφραση της αλληλεγγύης εντός του ευρωπαϊκού χώρου, η πλέον προβεβλημένη στην πράξη, κατά το δυνατόν εγγύτερα στις περιφέρειες και τους πολίτες, στις περιοχές όπου ζουν και όπου η Ευρωπαϊκή Ένωση μπορεί να μιλά απευθείας σε όλους. " κ. Guy-Quint μόλις τόνισε τα προβλήματα που συνδέονται με τη χρήση των ετήσιων προϋπολογισμών, ιδίως των διαρθρωτικών ταμείων.
<P>
Όσον αφορά τη συνοχή, όλοι όσοι εμπλέκονται γνωρίζουν πόσο δύσκολη είναι η υλοποίηση των ευρωπαϊκών κονδυλίων στην πράξη. " συγκρότηση φακέλων είναι μια σύνθετη και μακρά διαδικασία η οποία μπορεί να οδηγήσει σε λάθη επιζήμια για τους δικαιούχους, την εικόνα της Ευρωπαϊκής Ένωσης, ακόμη και για το μέλλον της πολιτικής αυτής. " απλούστευση των διαδικασιών, η παροχή καλύτερης πληροφόρησης, η βελτίωση της εκπαίδευσης στη νέα αυτή πολιτική συνοχής για τους εμπλεκόμενους εθνικούς και τοπικούς φορείς, καθώς και η ανταλλαγή εμπειριών και βέλτιστων πρακτικών θα μπορούσαν σίγουρα να προαγάγουν την καλύτερη χρήση των πιστώσεων αυτών. Άλλωστε, σε αυτήν την εποχή της κρίσης και του αυξανόμενου ευρωσκεπτικισμού, η καλή λειτουργία της πολιτικής συνοχής και η ορθή χρήση των ευρωπαϊκών κονδυλίων μας δίδουν τη δυνατότητα να αποκαταστήσουμε την εμπιστοσύνη και να ενισχύσουμε το αίσθημα συμμετοχής των ευρωπαίων πολιτών αν αισθάνονται μέρος της διαδικασίας, υπό την προϋπόθεση, ωστόσο, ότι μπορούμε να βελτιώσουμε την προβολή της και να εξηγήσουμε καλύτερα τα οφέλη της πολιτικής αυτής, όπου εφαρμόζεται. Τούτο είναι ευθύνη όλων των οργάνων της Ένωσης με την καλύτερη δυνατή συνεργασία.
<SPEAKER ID="044" NAME="István Szent-Iványi" AFFILIATION="ALDE">
(HU) Κύριε Πρόεδρε, επί χρόνια ένα σοβαρό πρόβλημα το οποίο επανέρχεται αναφορικά με τον προϋπολογισμό μας είναι το σημαντικό κενό ανάμεσα στα κονδύλια που δεσμεύονται και τις πληρωμές που πραγματοποιούνται στην πράξη. Το χάσμα αυτό διευρύνθηκε φέτος σε απαράδεκτο βαθμό, θέτοντας σε κίνδυνο την αξιοπιστία και το νόημα ολόκληρης της διαδικασίας του προϋπολογισμού. Το 2009, εν καιρώ οικονομικής και χρηματοπιστωτικής κρίσης, δεν μπορούμε να επιτρέψουμε να συμβαίνει κάτι τέτοιο. Αποτελεί κοινή ευθύνη της Επιτροπής και των κρατών μελών να επιταχύνουν και να απλουστεύσουν τις πληρωμές και, κατά συνέπεια, να αποκαταστήσουν την αξιοπιστία του προϋπολογισμού της Ευρωπαϊκής Ένωσης.
<P>
Δεύτερον, ευχαριστώ τους συναδέλφους βουλευτές διότι στήριξαν τις πολυάριθμες και σημαντικές συστάσεις μου για το πακέτο του προϋπολογισμού. Το πακέτο αυτό περιείχε πέντε βασικές προτεραιότητες: προστασία του περιβάλλοντος με τεχνολογίες αιχμής (συμπεριλαμβανομένης μιας αύξησης 10% για το πρόγραμμα LIFE), καινοτόμα επιχειρηματική ανάπτυξη, καταπολέμηση της διαφθοράς, προοδευτική κοινωνική πολιτική και σημαντική επέκταση του μεγαλύτερου προγράμματος ανταλλαγής φοιτητών στον κόσμο, του Erasmus Mundus. Σας ευχαριστώ πολύ για τη στήριξη σας σε αυτό διότι θεωρώ ότι πρόκειται για σημαντικά θέματα.
<P>
Τέλος, κάθε χρόνο υποχρεώνομαι να επιστήσω την προσοχή στο γεγονός ότι η χρηματοδότηση των στόχων της εξωτερικής μας πολιτικής είναι ανεπαρκής. Στον προϋπολογισμό του επόμενου έτους, τούτο καθίσταται ακόμη πιο εμφανές. Μόνο με τη βοήθεια της δημιουργικής λογιστικής καταφέραμε να εξασφαλίσουμε μια πηγή κονδυλίων για τους πιο σημαντικούς στόχους. Υπάρχει μόνο μια καθησυχαστική πτυχή σε αυτήν τη δυσάρεστη κατάσταση: η ορθή, διεξοδική ενδιάμεση επανεξέταση. Αν δεν το πράξουμε αυτό, θα είναι δύσκολο να αντιμετωπίσουμε σοβαρά τη φιλοδοξία της Ευρωπαϊκής Ένωσης να αναχθεί σε παγκόσμιο παίκτη.
<SPEAKER ID="045" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, ο ευρωπαϊκός προϋπολογισμός αρχίζει με ένα μηδέν· 0,89% του ακαθάριστου εθνικού προϊόντος θα δαπανηθεί για τις πληρωμές του επόμενου έτους - 116 δισεκατομμύρια ευρώ. Οι εθνικοί προϋπολογισμοί εν γένει έχουν δύο ψηφία πριν από την υποδιαστολή. Πιστεύω ότι τα τελευταία χρόνια αποδείξαμε ότι πολλά μπορούν να επιτευχθούν χρησιμοποιώντας με εξαιρετικά οικονομικό τρόπο τα χρήματα των φορολογουμένων.
<P>
Ωστόσο, βιώνουμε αυτή τη στιγμή μια δημοσιονομική κρίση και δεν πιστεύω ότι τα 5 δισεκατομμύρια ευρώ που πρότεινε η Επιτροπή θα είναι αρκετά για να παράσχουν την απαιτούμενη δυναμική. Επομένως, από κοινού με το Συμβούλιο, θα πρέπει να αγωνιστούμε ώστε να μην επιτρέψουμε αυτή τη φορά το πηγαινέλα των χρημάτων και την επιστροφή κονδυλίων στα κράτη μέλη. Το Σώμα θα πρέπει να εγκρίνει ομόφωνα ένα πακέτο το οποίο να καλύπτει τα διευρωπαϊκά δίκτυα, την έρευνα και την ανάπτυξη, το Ευρωπαϊκό Ινστιτούτο Τεχνολογίας, το Eureka, καθώς και το πρόγραμμα Erasmus και την εκπαίδευση. Θα πρέπει να συνεργαστούμε για να συγκροτήσουμε γρήγορα και αποτελεσματικά ένα πακέτο το οποίο να έχει πράγματι ως αποδέκτες τις μικρομεσαίες επιχειρήσεις μας.
<P>
Αυτός είναι μάλιστα και ο λόγος για τον οποίο το Κοινοβούλιο εμμένει στην εισαγωγή ξεχωριστής γραμμής του προϋπολογισμού για τη "Small Business Act" (Πράξη για τις Μικρές Επιχειρήσεις) και, ιδίως, μια γραμμή για την κλιματική αλλαγή. Στον τομέα της ενεργειακής απόδοσης, συγκεκριμένα, μπορεί να αρχίσει άμεσα ένα εντατικό πρόγραμμα το οποίο θα μας δώσει τη δυνατότητα να εξαπολύσουμε δριμεία επίθεση κατά της απειλητικής και ακραίας ανεργίας την οποία θα βιώσουμε το επόμενο έτος με αποτέλεσμα να διατηρήσουμε την απασχόληση.
<P>
Άλλωστε, τα δύο τρίτα των εργαζομένων μας απασχολούνται σε μικρομεσαίες επιχειρήσεις - οι οποίες παράγουν το 50% του ακαθάριστου εθνικού προϊόντος μας - ενώ εκατομμύρια νέες θέσεις εργασίας θα μπορούσαν να δημιουργηθούν στις επιχειρήσεις αυτές χάρη στην εν λόγω δράση για την ενεργειακή απόδοση.
<SPEAKER ID="046" NAME="Vladimír Maňka" AFFILIATION="PSE">
- (SK) Θα ήθελα να ευχαριστήσω τη Jutta Haug, τον κ. Lewandowski και το συντονιστή για το εξαιρετικό τους έργο. Γνωρίζουν σίγουρα ότι επίκεινται αλλαγές για το δημοσιονομικό έτος 2009 και θα πρέπει να αντιδράσουμε με ευέλικτο τρόπο όσον αφορά τις εξελίξεις της χρηματοπιστωτικής κρίσης.
<P>
Στον τομέα της πολιτικής συνοχής, θα είναι εξαιρετικά σημαντικό να επιδείξουμε ευελιξία ως προς την εξασφάλιση των απαραίτητων πόρων. Πρέπει να είμαστε έτοιμοι για την έγκαιρη πρόβλεψη επιπλέον πληρωμών από τους δημοσιονομικούς πόρους, ειδικά στην περίπτωση της επιταχυνόμενης εφαρμογής των διαρθρωτικών πολιτικών.
<P>
Όσο για τις εθνικές οικονομίες των νέων κρατών μελών που εμφανίζουν σχετικά χαμηλά επίπεδα οικονομικής ανάπτυξης, η πολιτική συνοχής παρέχει τη δυνατότητα να κερδίσουν έδαφος ταχύτερα σε σχέση με τα αναπτυγμένα κράτη. Σήμερα ιδίως, εν καιρώ χρηματοπιστωτικής κρίσης, είναι σημαντικό να χρησιμοποιήσουμε αποτελεσματικά το μέσο αυτό. Αναλυτές από ορισμένα κράτη μέλη υπολόγισαν τον αρνητικό αντίκτυπο των καθυστερούμενων πληρωμών στην απασχόληση, την παραγωγικότητα της εργασίας και την οικονομική ανάπτυξη στις περιοχές αυτές. Αν είχαμε κατορθώσει να αντλούμε τους οικονομικούς μας πόρους με τον αναμενόμενο ρυθμό στο πολυετές δημοσιονομικό πλαίσιο, τα νέα κράτη μέλη θα έβλεπαν τα επίπεδα παραγωγικότητας της εργασίας πάνω από 2% υψηλότερα απ' ό,τι είναι σήμερα, την οικονομική ανάπτυξη πάνω από 2% υψηλότερη και τα επίπεδα απασχόλησης 1% υψηλότερα. Από την άποψη αυτή, θα πρέπει να εξετάσουμε το ενδεχόμενο να στηρίξουμε τη συνοχή ως βασικό παράγοντα για την τόνωση των καθοριστικών μακροοικονομικών δεικτών της ΕΕ.
<P>
Τα διαφορετικά επίπεδα γραφειοκρατίας στα διάφορα κράτη μέλη επιδρούν αρνητικά στην άντληση των οικονομικών πόρων. Επομένως, είναι ουσιαστικής σημασίας εμείς στην ΕΕ να περιστείλουμε καθολικά τη γραφειοκρατία κατά την άντληση από τα ευρωπαϊκά κονδύλια.
<P>
Κυρίες και κύριοι, δίχως αμφιβολία θέλετε να αντιμετωπίσουμε το τρέχον παγκόσμιο πρόβλημα με βάση τις αρχές της αλληλεγγύης και στο πλαίσιο ολόκληρης της Κοινότητας. Πρέπει λοιπόν να διασφαλίσουμε ότι οι απαιτούμενοι πόροι θα είναι διαθέσιμοι στο μέλλον για την πολιτική συνοχής.
<SPEAKER ID="047" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κυρία Επίτροπε, πολλοί από τους συναδέλφους βουλευτές επισήμαναν, ακόμη και τώρα, την ανεπαρκή έγκριση των προϋπολογισμών, ιδίως σε ό,τι αφορά τα διαρθρωτικά ταμεία. Είναι, επομένως, ουσιαστικής σημασίας να διορθώσουμε την κατάσταση αυτή λαμβάνοντας κατάλληλα και πρακτικά μέτρα. Με μεγάλη χαρά βλέπω ότι περιλαμβάνεται στον εν λόγω προϋπολογισμό το ποσό των 2 εκατομμυρίων ευρώ για το πιλοτικό πρόγραμμα Erasmus για τους τοπικούς και περιφερειακούς αιρετούς άρχοντες, ένα πρόγραμμα το οποίο εγώ προσωπικά πρότεινα πριν από αρκετούς μήνες.
<P>
Πράγματι, η εν λόγω συμπερίληψη στον προϋπολογισμό απορρέει από τις συγκεκριμένες προτάσεις της έκθεσής μου σχετικά με τη διακυβέρνηση, η οποία εγκρίθηκε τον περασμένο Οκτώβριο, και με πολύ μεγάλη πλειοψηφία, στο Σώμα.
<P>
Για να εφαρμοστούν αποτελεσματικά οι πολιτικές μας για την περιφερειακή ανάπτυξη, δεν αρκεί να εγκρίνουμε κανονισμούς και προϋπολογισμούς. Είναι ζωτικής σημασίας οι αιρετοί άρχοντες, οι οποίοι διαχειρίζονται τα τοπικά και περιφερειακά προγράμματα, να καταστούν πραγματικά κινητήριος δύναμη για την επίτευξη των στόχων της Λισαβόνας και του Γκέτεμποργκ, αξιοποιώντας τις γνώσεις τους. Με το πρόγραμμα Erasmus για τους τοπικούς και περιφερειακούς αιρετούς άρχοντες, μπορούμε να ενισχύσουμε τους διαπροσωπικούς δεσμούς και, πάνω απ' όλα, να παράσχουμε τα μέσα για ταχύτερη και πιο αποτελεσματική χρήση των διαρθρωτικών ταμείων.
<P>
Πολλές ενώσεις αιρετών αρχόντων με ενημέρωσαν ήδη ότι είναι ενθουσιασμένοι με το πρόγραμμα Erasmus για τους αιρετούς άρχοντες της τοπικής αυτοδιοίκησης. Περαιτέρω, με τη στήριξη της Γενικής Διεύθυνσης Περιφερειακής Πολιτικής, θα μπορέσουμε να δρομολογήσουμε αυτό το νέο μέσο και, κατ' επέκταση, να εφαρμόσουμε το σύνθημα: "σκέψου παγκόσμια, δράσε τοπικά" (Think global, act local).
<SPEAKER ID="048" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κυρία Επίτροπε, κυρίες και κύριοι, όσον αφορά το σχέδιο προϋπολογισμού της Ευρωπαϊκής Ένωσης για το 2009 θα ήθελα να τονίσω ότι το πιο σημαντικό στον προϋπολογισμό αυτό δεν είναι αυτό που έχει γίνει, αλλά αυτό που δεν έχει γίνει ακόμη. Στο σχέδιο του προϋπολογισμού της ΕΕ για το 2009 προβλεπόταν ήδη ποσό για τις πιστώσεις πληρωμών κατά 3% χαμηλότερο σε σχέση με φέτος και, επιπλέον, η Ευρωπαϊκή Ένωση κατέθεσε πρόταση για τη μείωση του ποσού των πιστώσεων πληρωμών ακόμη περισσότερο - κατά 3,5 δισεκατομμύρια ευρώ φέτος και και 1,1 δισεκατομμύρια ευρώ το επόμενο έτος. Αμφιβάλλω ότι η μείωση του ύψους των πληρωμών του προϋπολογισμού της ΕΕ είναι η πλέον ικανοποιητική απάντηση στη χρηματοπιστωτική και οικονομική κρίση. Στο ευρωπαϊκό σχέδιο για την οικονομική ανάκαμψη, τα μέτρα που θεσπίστηκαν για τα διαρθρωτικά ταμεία και το ταμείο συνοχής, η απλούστευση των διαδικασιών του ταμείου για την ανάπτυξη της υπαίθρου και η επιτάχυνση της απόκτησης πόρων, η καταβολή των προκαταβολών της ΕΕ και η αύξηση του μεριδίου της συγχρηματοδότησης της ΕΕ δεν απεικονίζονται ακόμη στο ύψος των πιστώσεων πληρωμών που προβλέπεται στον προϋπολογισμό της Ευρωπαϊκής Ένωσης για το 2009. " αλήθεια είναι, ωστόσο, ότι το αν είναι δυνατόν να θεωρηθεί ο προϋπολογισμός του επόμενου έτους επιτυχημένη απάντηση της Ευρωπαϊκής Ένωσης στη χρηματοπιστωτική και οικονομική κρίση θα εξαρτηθεί ακριβώς από τα μέτρα αυτά και από το ερώτημα του κατά πόσον θα αυξηθούν πραγματικά οι πληρωμές. Ελπίζω ότι τα όργανα της ΕΕ θα δείξουν την ικανότητά τους να αντιδρούν ταχέως στις προκλήσεις και να μην εγκλωβίζονται στη συνήθη γραφειοκρατία. Εν γένει, θα πρέπει να χαιρετίσουμε την πρόταση της Ευρωπαϊκής Επιτροπής να διατεθούν επιπλέον 5 δισεκατομμύρια ευρώ για την ενίσχυση της ανταγωνιστικότητας της Ευρωπαϊκής Ένωσης. Πάντως, η πηγή της χρηματοδότησης - οι πόροι από την κοινή γεωργική πολιτική - είναι δύσκολο να κατανοηθεί. Αν περισσεύουν 5 δισεκατομμύρια ευρώ στην Κοινή Γεωργική Πολιτική της Ευρωπαϊκής Ένωσης, τότε γιατί η Ευρωπαϊκή Επιτροπή δεν κάνει τίποτα για να εξασφαλίσει δίκαιο ανταγωνισμό στην εσωτερική γεωργική αγορά και, εν μέρει τουλάχιστον, να εξομαλύνει τις απαράδεκτες διαφορές στα επίπεδα των άμεσων πληρωμών προς τους γεωργούς και αγρότες των διάφορων κρατών μελών της ΕΕ; Σας ευχαριστώ για την προσοχή σας.
<SPEAKER ID="049" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, κυρία Επίτροπε, οφείλω καταρχάς να συγχαρώ τους εισηγητές και τους συντονιστές και να αναδείξω τις εξαιρετικές προσπάθειες που κατέβαλαν κατά τη διαχείριση της διαδικασίας για την έγκριση του προϋπολογισμού σε πολύ υψηλό επίπεδο.
<P>
Καταβλήθηκε πολύ σημαντική προσπάθεια ώστε να επιτευχθεί το μέγιστο επίπεδο ανάληψης υποχρεώσεων και τακτοποιήσεων, παραμένοντας ταυτόχρονα κοντά στα ανώτατα όρια που προβλέπει το πολυετές δημοσιονομικό πλαίσιο. Οι προκλήσεις φυσικά δεν είναι λίγες. Θα μπορούσαμε να θεωρήσουμε τον προϋπολογισμό αυτό ως αρχική απάντηση της Ευρωπαϊκής Ένωσης στη διεθνή χρηματοπιστωτική και οικονομική κρίση. Αυτό είναι που τον καθιστά τόσο δύσκολο.
<P>
Είναι απολύτως φυσικό να αντιμετωπίζουμε τον προϋπολογισμό υπό το πρίσμα των βασικών προτεραιοτήτων που έχουμε για την εφαρμογή των πολιτικών της Ευρωπαϊκής Ένωσης. Δυστυχώς, στην περίπτωση της προτεραιότητας 1B, η οποία αφορά την αειφόρο ανάπτυξη, τη συνοχή για την ανάπτυξη και την απασχόληση, οι διαθέσιμοι πόροι δεν θα είναι επαρκείς για την υλοποίηση των μεγάλων και πρώτης προτεραιότητας έργων των κρατών μελών. Είναι ακριβώς ο ρόλος του ταμείου συνοχής να δίδει τη δυνατότητα στα οικονομικώς πιο αδύναμα κράτη μέλη να λαμβάνουν στήριξη ώστε να βοηθηθούν στην επίλυση των προβλημάτων στις υποδομές τους, την ενίσχυση της ανταγωνιστικότητάς τους και την επίτευξη υψηλότερου επιπέδου περιφερειακής ανάπτυξης.
<P>
Το ταμείο συμβάλλει στην άνοδο του βιοτικού επιπέδου, ιδίως στα νέα κράτη μέλη. Αν δεν χορηγηθούν κονδύλια στις χώρες αυτές, η πρόοδός τους θα είναι σημαντικά βραδύτερη, ιδίως εν καιρώ κρίσης. Γι' αυτό, επικρίνω σε μεγάλο βαθμό την ανικανότητα του προϋπολογισμού να συνδράμει από την άποψη αυτή. Εξίσου σημαντικός είναι ο τρόπος εκτέλεσης του προϋπολογισμού. Πρέπει να επιταχυνθεί η αρχική συζήτηση για την απλούστευση των διαδικασιών ώστε να επιτευχθεί μεγαλύτερη εφικτότητα και να ελαχιστοποιηθούν οι κίνδυνοι εσφαλμένης πρακτικής και καταχρήσεων. Πρέπει επίσης να συμβάλουμε στη συρρίκνωση του κενού και την αύξηση του επιπέδου των πληρωμών.
<P>
" πρόταση αναθεώρησης του πολυετούς δημοσιονομικού πλαισίου δεν είναι κακή και προσφέρει επιπλέον πόρους για την ανάπτυξη που θα διατεθούν το 2009-2010. Ο επιδιωκόμενος σκοπός που συνδέεται με την επίτευξη των στόχων περί παραγωγής ηλεκτρισμού με χαμηλή χρήση άνθρακα είναι θετικός, αλλά ελάχιστα κρίσιμος. Πρέπει να επιδείξουμε πολύ μεγαλύτερη ευελιξία.
<P>
Ολοκληρώνοντας, θα ήθελα να πω ότι θα πρέπει να εγκρίνουμε τον προϋπολογισμό αλλά με προληπτικά μέτρα για την αντιμετώπιση της χρηματοπιστωτικής και οικονομικής κρίσης. Αν και είναι δύσκολο να επιτευχθεί, μια συμφωνία είναι σημαντική και απαραίτητη. Πρέπει να τη στηρίξουμε.
<SPEAKER ID="050" NAME="Kyösti Virrankoski" AFFILIATION="ALDE">
(FI) Κύριε Πρόεδρε, καταρχάς, θα ήθελα να ευχαριστήσω τους εισηγητές, την κ. Haug και τον κ. Lewandowski, για το εξαιρετικό τους έργο. Θα ήθελα επίσης να ευχαριστήσω την Επίτροπο Grybauskaitκαι τον πιο στενό της συνεργάτη, τον κ. Romero, για την εξαιρετική τους συνεργασία σε όλη τη διάρκεια του χρόνου, καθώς και την Προεδρία για την εποικοδομητική της συμμετοχή στην κατάρτιση του προϋπολογισμού.
<P>
Θα ήθελα να θίξω μόνον ένα θέμα, αυτό των διαρθρωτικών ταμείων. Φέτος, επιστρέψαμε κονδύλια στα κράτη μέλη, υπό τη μια ή την άλλη μορφή, ως αχρησιμοποίητες πιστώσεις. Στον διορθωτικό προϋπολογισμό αριθ. 2 επαναπρογραμματίσαμε 2,8 δισεκατομμύρια ευρώ, ενώ στο διορθωτικό προϋπολογισμό αριθ. 9 επιστρέψαμε 4,5 δισεκατομμύρια ευρώ αχρησιμοποίητων πληρωμών.
<P>
Βάσει των ανωτέρω, προκαλεί έκπληξη το ότι η Επιτροπή προτείνει πακέτο ανάκαμψης ύψους 5 δισεκατομμυρίων ευρώ, ενώ, την ίδια στιγμή, δεν έχει καν χρησιμοποιήσει τις προβλεπόμενες πιστώσεις για τη διαρθρωτική πολιτική. Ο λόγος γι' αυτό είναι το σύστημα ελέγχου και παρακολούθησης, το οποίο είναι εξαιρετικά σύνθετο. Σε πολλές χώρες δεν έχει εγκριθεί ακόμη.
<P>
Το Ευρωπαϊκό Κοινοβούλιο πρότεινε κοινό ψήφισμα στη συνδιαλλαγή, στο οποίο θα αναγνωρίζεται η ανάγκη για απλούστευση και η ύπαρξη διαρθρωτικών ανεπαρκειών. " Επιτροπή και το Συμβούλιο δεν θέλησαν να προχωρήσουμε με το εν λόγω ψήφισμα. Το Ευρωπαϊκό Συμβούλιο, ωστόσο, μόλις πρότεινε να υιοθετηθεί κυριολεκτικά η ίδια ακριβώς θέση, ενώ μάλιστα πρέπει να τονιστεί ακριβώς η ίδια ανάγκη για απλούστευση και μεγαλύτερη αποδοτικότητα.
<SPEAKER ID="051" NAME="Μαργαρίτης Σχοινάς" AFFILIATION="PPE-DE">
(EL) Κύριε Πρόεδρε, αυτός ο προϋπολογισμός είναι ο τελευταίος για την τρέχουσα κοινοβουλευτική θητεία και είναι και ο πρώτος προϋπολογισμός που θα ψηφίσουμε από τότε που η οικονομική κρίση χτύπησε την πόρτα μας. Έχει λοιπόν μια ιδιαίτερη σημειολογία· είναι ένας προϋπολογισμός που οι πολίτες θα δουν από κοντά.
<P>
Εμένα προσωπικά αυτός ο προϋπολογισμός μού αφήνει μια γλυκόπικρη γεύση, γιατί έχει επιτυχίες αλλά έχει και σκιές. Σίγουρα στις επιτυχίες εγώ προσωπικά κατατάσσω το ότι καταφέραμε, έστω και οριακά, να αυξήσουμε τις πληρωμές σε σχέση με τη θέση του Συμβουλίου, ότι βρήκαμε σχετικά περισσότερους πόρους για την ανταγωνιστικότητα, το περιβάλλον και την ασφάλεια, ότι για πρώτη φορά έχουμε ένα διακριτό στίγμα για την αντιμετώπιση της λαθρομετανάστευσης στα νότια σύνορα της Ευρωπαϊκής Ένωσης, εκεί όπου χώρες όπως η δικιά μου δέχονται κάθε χρόνο εκατό χιλιάδες απελπισμένους ανθρώπους, που χτυπούν την πόρτα της Ευρώπης μέσω των νοτίων συνόρων. Για όλα αυτά πιστεύω ότι δικαιολογημένα έχουμε λόγους να είμαστε ικανοποιημένοι.
<P>
Αισθάνομαι όμως μεγάλη απογοήτευση που αυτός ο πρώτος προϋπολογισμός της κρίσης δεν μπόρεσε να δώσει ένα μήνυμα ότι η Ευρώπη και θέλει και μπορεί. Μέσα στα διακόσια δισεκατομμύρια ψάχνουμε ακόμη να βρούμε πώς θα ξοδέψουμε τα πέντε δισεκατομμύρια, τα οποία μερικά κράτη μέλη θέλουν να πάρουν πίσω, αντί να τα θέσουμε στην υπηρεσία της ανταγωνιστικότητας. Είναι μια χαμένη ευκαιρία! Για αυτή τη χρονιά πιστεύω ότι θα μπορούσαμε να κάνουμε περισσότερα. Έχω ακόμα κάποια ελπίδα ότι στο Συμβούλιο οι συνήθεις ύποπτοι, που τους αρέσει να επιστρέφουν τα πλεονάσματα στα εθνικά υπουργεία, θα κάνουν μια επιπλέον προσπάθεια, έτσι ώστε του χρόνου τουλάχιστον να έχουμε πιο φιλόδοξη προσέγγιση.
<SPEAKER ID="052" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, συγχαίρω την εισηγήτρια, κ. Haug, για το εξαιρετικό έργο της, καθώς και πολλούς συναδέλφους για τη συνεισφορά τους. Θα ήθελα να μιλήσω για τον τομέα της αλιείας και τις θετικές και αρνητικές πτυχές του.
<P>
Οι συνολικές πιστώσεις που διατίθενται είναι σε μεγάλο βαθμό οι ίδιες όπως και στο προηγούμενο οικονομικό έτος. Αυτό είναι αρνητικό, δεδομένου ότι οι προηγούμενοι προϋπολογισμοί προέβλεπαν ήδη τα ελάχιστα απαιτούμενα για την εφαρμογή μιας κοινής πολιτικής αλιείας και θαλάσσιας πολιτικής με τους απαραίτητους πόρους. " μείωση των πιστώσεων πληρωμών και η ανεπαρκής ανταπόκριση στις ανάγκες και τις συγκεκριμένες πτυχές των ιδιαίτερα απομακρυσμένων περιοχών είναι επίσης αρνητικά στοιχεία.
<P>
" αύξηση της εξωτερικής οικονομικής πίεσης λόγω της τρέχουσας χρηματοπιστωτικής κρίσης και των σημαντικών διακυμάνσεων στις τιμές των καυσίμων επιδεινώνει τις υφιστάμενες πιέσεις που προκύπτουν από την περιορισμένη παραγωγική ικανότητα του στόλου και τη διάβρωση της βάσης των αλιευτικών πόρων.
<P>
Παρότι η Επιτροπή προτείνει την αναδιάρθρωση του τομέα της αλιείας σύμφωνα με την τρέχουσα μακροοικονομική κατάσταση, απαιτούνται συγκεκριμένα μέτρα, ώστε να διασφαλιστεί η επιβίωση του ευρωπαϊκού αλιευτικού στόλου και η διαβίωση εκείνων οι οποίοι προσφέρουν τόσα πολλά ώστε εμείς να έχουμε πρόσβαση σε ένα από τα πιο βασικά είδη διατροφής.
<P>
Χαιρετίζω την έγκριση, ως προπαρασκευαστική ενέργεια, της πρωτοβουλίας που κατέθεσα για τη σύσταση παρατηρητηρίου τιμών αλιείας ύψους 4 εκατομμυρίων ευρώ. Χαιρετίζω επίσης την αυξανόμενη στήριξη για τη διαχείριση των αλιευτικών πόρων, τις μη υποχρεωτικές συνεισφορές στα διεθνή έργα, την ενίσχυση του διαλόγου για τον ζωτικής σημασίας τομέα αλιείας, όπως παρατηρήσαμε κατά τη διάρκεια επίσκεψης της επιτροπής αλιείας στη Madeira, μια ιδιαιτέρως απομακρυσμένη περιφέρεια της Πορτογαλίας, το πιλοτικό πρόγραμμα για τη δικτύωση και την ανταλλαγή βέλτιστων πρακτικών, καθώς και την ολοκλήρωση του έκτου προγράμματος - πλαισίου. " διατήρηση των πιστώσεων για συνεργασία στον τομέα της βιοοικονομικής ανάπτυξης, για την Κοινοτική Υπηρεσία Ελέγχου της Αλιείας και για την προπαρασκευαστική δράση σχετικά με την ευρωπαϊκή θαλάσσια πολιτική αποτελεί επίσης θετική κίνηση.
<P>
Τέλος, οφείλω να χαιρετίσω τη δημιουργία από την Επιτροπή γραμμής του προϋπολογισμού, προς το παρόν κενής πιστώσεων, για ένα ad hoc χρηματοδοτικό μέσο προκειμένου να προσαρμοστεί ο αλιευτικός στόλος στις οικονομικές συνέπειες των τιμών των καυσίμων. Αυτός είναι ένας λόγος...
<P>
(Ο Πρόεδρος διακόπτει τον ομιλητή)
<SPEAKER ID="053" NAME="Péter Olajos" AFFILIATION="PPE-DE">
(HU) Όπως δήλωσα ήδη κατά την πρώτη ανάγνωση τον Οκτώβριο, ως εισηγητής της γνωμοδότησης της επιτροπής περιβάλλovτoς, δημόσιας υγείας και ασφάλειας των τροφίμων, χαιρετίζω τον προϋπολογισμό της ΕΕ για το 2009 για πολλούς λόγους. Αφενός, είναι ήδη σημαντικό και θετικό το γεγονός ότι του χρόνου 14 δισεκατομμύρια ευρώ θα είναι διαθέσιμα για την προστασία του περιβάλλοντος, τη διατήρηση της φύσης και, μεταξύ αυτών, πρώτο και κύριο, για τους στόχους του LIFE+. Αφετέρου, αξίζει να σημειωθεί ότι το ποσό αυτό είναι περίπου 10% υψηλότερο από το αντίστοιχο του περασμένου χρόνου, το οποίο αποτελεί θετική ένδειξη ότι σήμερα κανείς δεν αμφισβητεί τη σημασία του εν λόγω τομέα, ιδίως όσον αφορά την κλιματική αλλαγή. Το τελευταίο θέμα αποτελεί, επιπροσθέτως, μια από τις δημοσιονομικές προτεραιότητες και για το επόμενο έτος. Φυσικά, όλα αυτά συνδέονται στενά με την ψηφοφορία που θα διεξαχθεί σήμερα το μεσημέρι, όταν θα αποφασίσουμε σχετικά με το πακέτο για το κλίμα.
<P>
Παρότι τα εν λόγω σχέδια οδηγιών ενδέχεται να μην ανταποκρίνονται στις αρχικές μας προσδοκίες από πολλές απόψεις, είναι φιλόδοξα σε σύγκριση με την πρόταση που δημοσιοποίησε η Επιτροπή τον Ιανουάριο του προηγούμενου έτους. Για να επιτευχθούν οι στόχοι που ορίζονται σε αυτά θα απαιτηθούν χρήματα και πολιτική βούληση. Το ποσό μπορεί να είναι μικρό, αλλά είναι σημαντικό να τονίσουμε ότι τα πιλοτικά προγράμματα τα οποία θα αρχίσουν το επόμενο έτος ανέρχονται σε ύψος 7,5 εκατομμυρίων ευρώ. Το ουσιαστικό έργο, το οποίο περιλαμβάνει τη σύνταξη και δημοσίευση των προσφορών, αναμένεται στις αρχές του επόμενου έτους, αλλά η Επιτροπή ανέφερε σε διάφορες ευκαιρίες πόσο σημαντική θεωρεί την υλοποίηση των έργων αυτών και εγγυάται την πλήρη συνεργασία της. Από την ολομέλεια του Οκτωβρίου, η Ευρωπαϊκή Αρχή για την Ασφάλεια των Τροφίμων (EFSA) είναι το μοναδικό όργανο το οποίο δεν κατόρθωσε να σημειώσει ουσιαστική πρόοδο. Επομένως, είμαστε υποχρεωμένοι να εξακολουθήσουμε να συστήνουμε τη διατήρηση του αποθεματικού του 10%, ελπίζω όμως ότι και το πρόβλημα αυτό σύντομα θα επιλυθεί. Αυτές είναι οι παρατηρήσεις και οι συστάσεις μου, οι οποίες συντάσσονται κατά βάση με αυτές κατά την πρώτη ανάγνωση. Καλώ τους συναδέλφους βουλευτές να ψηφίσουν υπέρ και κατά τη δεύτερη ανάγνωση. Θέλω να αξιοποιήσω την ευκαιρία για να συγχαρώ τη Jutta Haug για την έκθεση. Ευχαριστώ πολύ.
<SPEAKER ID="054" NAME="Maria Martens" AFFILIATION="PPE-DE">
(NL) Κύριε Πρόεδρε, πρώτα απ' όλα, θα ήθελα να συγχαρώ την εισηγήτρια, κ. Haug. " συνεργασία μας ήταν πράγματι ιδιαίτερα ευχάριστη και η επιτροπή ανάπτυξης είναι ικανοποιημένη. Τρία ήταν τα σημαντικά θέματα για μας. Καταρχάς, η επισιτιστική κρίση θα πρέπει να αντιμετωπιστεί και είμαστε ευτυχείς διότι η πρόταση της επιτροπής προσαρμόστηκε, ενώ επιτεύχθηκε συμβιβασμός ο οποίος έτυχε της στήριξης του Κοινοβουλίου και του Συμβουλίου, με συνέπεια να διατεθεί 1 δισεκατομμύριο ευρώ για την επισιτιστική κρίση.
<P>
Αυτό που έχει σημασία σε τελική ανάλυση είναι ότι πρέπει να εξευρεθεί βιώσιμη λύση, η οποία είναι η επισιτιστική ασφάλεια για τις ίδιες τις αναπτυσσόμενες χώρες, και αυτός είναι ο στόχος του δοκιμαστικού μας σχεδίου. Ένα μείζον πρόβλημα σχετικά είναι ότι οι μικροί γεωργοί και αγρότες δεν έχουν πρόσβαση στις μικροπιστώσεις. Δυσκολεύονται να βρουν καλής ποιότητας σπόρους και λίπασμα, καθώς και να επενδύσουν στην άρδευση, εφόσον δεν είναι σε θέση να προκαταβάλουν τα χρήματα. Είμαστε ευτυχείς, συνεπώς, διότι η πρότασή μας για το δοκιμαστικό σχέδιο της χορήγησης μικροπιστώσεων στους μικρούς αγρότες και γεωργούς έτυχε ευρείας στήριξης και πιστεύουμε ότι η επιτροπή προτίθεται να υλοποιήσει το εν λόγω δοκιμαστικό πρόγραμμα.
<P>
Δεύτερον, όσον αφορά την αξιολόγηση, μπορούμε να ανεχθούμε την έντονη κριτική σχετικά με την αναπτυξιακή συνεργασία αυτές τις ημέρες. Προκειμένου να κερδίσουμε την υποστήριξη, δεν πρέπει μόνο να εξηγήσουμε τι εννοούσαμε, αλλά ιδίως τι επιτύχαμε. Είναι ατυχές το γεγονός ότι οι εκθέσεις της επιτροπής επιμένουν ακόμη τόσο πολύ στις προθέσεις. Για το λόγο αυτό, ζητήσαμε από την επιτροπή να επιδείξει περισσότερη αποτελεσματικότητα ώστε να βελτιωθεί η αξιολόγηση των αποτελεσμάτων. Χαιρετίζουμε τη στήριξη του Κοινοβουλίου στις εν λόγω προτάσεις.
<P>
Τρίτον, κύριε Πρόεδρε, εξακολουθούμε να τασσόμαστε υπέρ της αύξησης του προϋπολογισμού για το κεφάλαιο 4, τις εξωτερικές δαπάνες. Αν θέλουμε να υλοποιήσουμε τις φιλοδοξίες και να ανταποκριθούμε στις ευθύνες μας, οι οποίες είναι δικαιολογημένες σε ό,τι αφορά το Κοσσυφοπέδιο, τη Μέση Ανατολή και ούτω καθ' εξής, όπου το κύριο θέμα δεν είναι μόνο η αναπτυξιακή συνεργασία αλλά και η επίλυση των συγκρούσεων, τότε είναι προφανές ότι απαιτούνται περισσότερα κονδύλια και μεγαλύτερη ευελιξία.
<SPEAKER ID="055" NAME="Mairead McGuinness" AFFILIATION="PPE-DE">
Κύριε Πρόεδρε, έχω δύο σύντομα σχόλια. Θα ήθελα να ευχαριστήσω την εισηγήτρια για το έργο της.
<P>
Όσον αφορά την αναπτυξιακή βοήθεια, θεωρώ σημαντικό να επισημάνουμε ότι, ενώ η διαδικασία για την εξεύρεση του 1 δισεκατομμυρίου ευρώ ήταν φορτισμένη, είναι θετικό ότι η Ευρώπη κάνει κάτι ως απάντηση στο πρόβλημα. Εντούτοις, αξίζει να θυμόμαστε ότι οι τιμές των εμπορευμάτων στην πραγματικότητα έχουν κατρακυλήσει, όπως και οι τιμές της ενέργειας, επομένως αυτό το 1 δισεκατομμύριο ευρώ θα πρέπει να βοηθήσει πολύ περισσότερο απ' ό,τι ελπίζαμε, αν δαπανηθεί ορθά. Πιστεύω ότι πρέπει να ασκούμε στενό έλεγχο για να εξασφαλίσουμε ότι τα χρήματα αυτά θα διοχετευθούν εκεί όπου προορίζονται και όπου οι ανάγκες είναι μεγαλύτερες, δηλαδή στη γη, για την παραγωγή τροφίμων σε μέρη όπου είναι δυνατή η παραγωγή των συγκεκριμένων τροφίμων.
<P>
Το δεύτερο σχόλιό μου σχετίζεται επίσης με τον αγροτικό τομέα, αλλά αφορά μελλοντικό προϋπολογισμό παρά τον συγκεκριμένο. Έχω ορισμένες ανησυχίες σχετικά με τα σχόλια της Επιτρόπου για τη λεγόμενη έλλειψη προστιθέμενης αξίας των δαπανών στη γεωργία. Γνωρίζω ότι θα έχουμε χρόνο να το συζητήσουμε αυτό στο μέλλον, αλλά η συζήτηση αυτή θα πρέπει να είναι αυστηρή και έντονη. Φρονώ ότι μια κοινή πολιτική εξυπηρετεί καλύτερα τους ευρωπαίους γεωργούς και αγρότες και όχι μια πολιτική από την οποία τα κράτη μέλη μπορούν να επιλέγουν κατά βούληση, διότι οι πολίτες θα ζημιωθούν όσον αφορά την ποιότητα και την ασφάλεια των τροφίμων.
<SPEAKER ID="056" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η έγκριση του προϋπολογισμού ενέχει πάντα μια σύγκρουση ανάμεσα στις προσδοκίες μας και την πραγματικότητα. Το πλαίσιο του προϋπολογισμού δεν είναι ιδιαίτερα ευέλικτο, ενώ η ανακατανομή των κονδυλίων είναι δύσκολη. Παρότι κάτι τέτοιο αντανακλά πράγματι τη σταθερότητα της χρηματοδότησης για συγκεκριμένες δραστηριότητες, σημαίνει επίσης ότι είναι δύσκολο να ανταποκριθούμε σε μια διαρκώς μεταβαλλόμενη πραγματικότητα.
<P>
Ο τρέχων προϋπολογισμός δεν αντικατοπτρίζει, ενόψει της τρέχουσας κατάστασης, τις επιθυμίες πολλών ευρωβουλευτών, όπως την ανάγκη να αντιμετωπιστεί η επιδεινούμενη οικονομική κρίση ή να χρηματοδοτηθούν νέες τεχνολογίες οι οποίες θα εφαρμοστούν για τη βελτίωση του περιβάλλοντος και την καταπολέμηση της κλιματικής αλλαγής. Ο προϋπολογισμός δεν ανταποκρίνεται στις προσδοκίες των νέων ανθρώπων, των μαθητών ή των φοιτητών, όσον αφορά την οικονομική στήριξη της ανταλλαγής νέων, την πρόσβαση στην εκπαίδευση και τις σπουδές στο εξωτερικό.
<P>
Τέλος, θα ήθελα να πω ότι οι διαδοχικοί προϋπολογισμοί και οι δημοσιονομικές προοπτικές προσανατολίζονται περισσότερο στο να αποτελούν συνέχεια προηγούμενων σχεδίων προϋπολογισμών και στόχων, παρά στο να ανταποκρίνονται στις τρέχουσες και τις μελλοντικές προκλήσεις. Γι' αυτό, χρειαζόμαστε τακτικές αναθεωρήσεις των δημοσιονομικών προοπτικών, καθώς τα επτά χρόνια είναι εξαιρετικά μακρό διάστημα όσον αφορά το δημοσιονομικό σχεδιασμό.
<SPEAKER ID="057" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα ήθελα να αντιδράσω σε ένα σχόλιο του αυστριακού συναδέλφου μου, κ. Rübig, που ακούστηκε πριν από λίγο. Ξοδεύουμε λιγότερο από το 1% του ευρωπαϊκού ακαθάριστου εγχώριου προϊόντος για την Ευρώπη, ενώ παράλληλα απαιτούμε από την ΕΕ να ανταπεξέλθει σε όλο και περισσότερα καθήκοντα για όλο και περισσότερα κράτη μέλη. Το ένα όμως δεν συνάδει με το άλλο! Υπό το πρίσμα αυτό, είναι πραγματικά απίστευτο το ότι εδώ και πολλά χρόνια βρισκόμαστε σε μια κατάσταση που περιλαμβάνει όχι μόνο την εξοικονόμηση των κεφαλαίων μας, αλλά και τους Υπουργούς Οικονομικών που κατά βάση ζητούν χρήματα και τα διοχετεύουν στους εθνικούς προϋπολογισμούς τους στο τέλος του έτους.
<P>
Υπάρχουν αρκετά νέα καθήκοντα στα οποία θα έπρεπε να διαθέτουμε τα χρήματά μας, καθώς επίσης και άλλα στα οποία για χρόνια δεν εκχωρούσαμε ακριβώς τα δέοντα κονδύλια από τον προϋπολογισμό. Θα πρέπει να αυξήσουμε σε μεγάλο βαθμό τις δαπάνες για την πολιτική της ΕΕ στον τομέα της πληροφόρησης εάν πραγματικά επιθυμούμε να έλθουν οι Ευρωπαίοι πολίτες πιο κοντά στην Ευρώπη. Επιπλέον, η Ευρώπη θα μπορούσε να αναλάβει πάρα πολλά καθήκοντα στον τομέα των ανταλλαγών σπουδαστών και εκπαιδευόμενων.
<SPEAKER ID="058" NAME="Jutta Haug">
εισηγήτρια. - (DE) Κύριε Πρόεδρε, θα ήθελα να ευχαριστήσω όλους τους συναδέλφους που συμμετείχαν στη συζήτηση εδώ στο Κοινοβούλιο με τις παρεμβάσεις τους ακόμα και αν σε πολλές περιπτώσεις ο προϋπολογισμός του 2009 αποτέλεσε απλά την ευκαιρία για να μιλήσει κανείς και όχι το θέμα της παρέμβασης. Πάνω απ' όλα, θα ήθελα να ευχαριστήσω τους συναδέλφους που παρέμειναν από την αρχή μέχρι το τέλος και πήραν μέρος στη συζήτηση.
<P>
Πολλοί συνάδελφοι αναφέρθηκαν κατά τις παρεμβάσεις τους στο ευρωπαϊκό σχέδιο για την ανάκαμψη της οικονομίας το οποίο μας παρουσίασε η Επιτροπή και που βασανίζει τη σκέψη πολλών. Δεν μπορώ παρά να επαναλάβω αυτό που έχω πει επανειλημμένως στο παρελθόν: η πολιτική συνοχής της ΕΕ αποτελεί την ευρωπαϊκή κινητήρια δύναμη για τις οικονομίες των κρατών μελών. Χάρη στην πραγματικά σωστή και ακέραιη εφαρμογή της θα μπορέσουμε να σημειώσουμε πρόοδο, ενώ θα είναι βέβαιο ότι η οικονομία δεν θα μας προκαλέσει τόσο μεγάλα προβλήματα του χρόνου. Φυσικά, δεν θα αρκέσουν τα 116 δις ευρώ για τις πληρωμές, αλλά ολόκληρο το Κοινοβούλιο θα βρίσκεται σε ετοιμότητα για να εγγυηθεί τις σχετικές πληρωμές στους συμπληρωματικούς και διορθωτικούς προϋπολογισμούς.
<P>
Φυσικά, όσα είπε η Επίτροπος είναι αλήθεια, ότι δηλαδή ένας προϋπολογισμός αποτελεί πάντα συμβιβαστική λύση. Από αυτή την άποψη ο προϋπολογισμός του 2009 δεν διαφέρει από τους προηγούμενους. Εμείς έπρεπε να εκχωρήσουμε αυτές τις χαμηλές δαπάνες στο Συμβούλιο, η Επιτροπή χρειάστηκε να μας εκχωρήσει τα 700 εκατ. ευρώ της αναδιάταξης των δαπανών για την περιφερειακή ανάπτυξη και εμείς έπρεπε να κάνουμε περικοπές στις προτεραιότητές μας. Ωστόσο, καταφέραμε να διατηρήσουμε πολλές από αυτές τις προτεραιότητες: περισσότερες δαπάνες για δράση με στόχο την καταπολέμηση των κλιματικών μεταβολών, περισσότερες δαπάνες για την κοινωνική διάσταση σε ό,τι αφορά τη δημιουργία περισσότερων και καλύτερων θέσεων εργασίας και περισσότερες δαπάνες για τη στήριξη των μικρομεσαίων επιχειρήσεων. Τα καταφέραμε, λοιπόν, και χρωστώ ευγνωμοσύνη στους συναδέλφους μου γι' αυτό. Σας ευχαριστώ πάρα πολύ!
<P>
(Χειροκροτήματα)
<SPEAKER ID="059" NAME="Janusz Lewandowski" LANGUAGE="PL">
Κύριε Πρόεδρε, το μόνο που παραμένει ασαφές στο τμήμα του προϋπολογισμού για το οποίο είμαι υπεύθυνος είναι το μέλλον της Συνθήκης της Λισσαβόνας, η οποία μεταβάλλει τις αρμοδιότητες του Κοινοβουλίου και μπορεί να επηρεάσει τον προϋπολογισμό. Καθώς τα άλλα προβλήματα επιλύθηκαν, θα ήθελα να ταχθώ με τους προηγούμενους ομιλητές που ζήτησαν να γίνει αναθεώρηση των δημοσιονομικών προοπτικών, κάτι που ήδη έπρεπε να έχει γίνει στο δεύτερο έτος της τρέχουσας προοπτικής αν θέλουμε να μπορέσουμε να χρηματοδοτήσουμε τους διεθνείς στόχους και τις διεθνείς δεσμεύσεις της Ευρωπαϊκής Ένωσης.
<P>
Είναι, επίσης, ατυχές ότι η διαδικασία συνεννόησης με το Συμβούλιο οδήγησε σε διαπραγματεύσεις που αφορούσαν εκατομμύρια ευρώ, ενώ είχαμε υποσχεθεί δισεκατομμύρια σε μια συγκεχυμένη δέσμη μέτρων για την κρίση. Εν όψει αυτού ο προϋπολογισμός που πιθανόν να εγκρίνουμε αύριο θα έχει περισσότερες πιθανότητες τροποποίησης από ποτέ.
<SPEAKER ID="060" NAME="Πρόεδρος">
" συζήτηση έληξε.
<P>
Οι ομιλητές επέδειξαν τέτοια πειθαρχία που ολοκληρώσαμε τη συζήτηση εγκαίρως και προκύπτει ένα θετικό μήνυμα για την πειθαρχία σε ό,τι αφορά τον προϋπολογισμό στο μέλλον.
<P>
" ψηφοφορία θα διεξαχθεί αύριο, Πέμπτη 18 Δεκεμβρίου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="999" NAME="Gábor Harangozó  " AFFILIATION="PSE">
γραπτώς. - Οφείλουμε να προβληματιστούμε - σύμφωνα με τον εισηγητή μας - για τον αρνητικό αντίκτυπο που θα έχει η παγκόσμια ύφεση στους ευρωπαίους πολίτες. Ο προβληματισμός μας θα έπρεπε να επικεντρωθεί κυρίως στους πλέον μειονεκτούντες πολίτες, αυτούς δηλαδή που χωρίς καμία αμφιβολία θα πλήξουν περισσότερο οι συνέπειες των χρηματοπιστωτικών αναταραχών. " Ένωση οφείλει να μεγιστοποιήσει τις προσπάθειές της με στόχο τη διευκόλυνση της πρόσβασης στους διαθέσιμους πόρους - εντός των ανωτάτων ορίων του συμπεφωνημένου πολυετούς δημοσιονομικού πλαισίου για την περίοδο 2007-2013 - επιτόπου για τους δικαιούχους και επομένως θα έπρεπε να βελτιωθούν σημαντικά και να απλουστευθούν τα μέτρα για την επιτάχυνση της υλοποίησης των διαρθρωτικών ταμείων και των ταμείων συνοχής. Στην πραγματικότητα, τα χαμηλά επίπεδα δαπανών για την υλοποίηση της πολιτικής συνοχής δεν αντικατοπτρίζουν τις επιτόπιες ανάγκες κατά την αντιμετώπιση των προκλήσεων της τρέχουσας οικονομικής κρίσης. " πολιτική συνοχής είναι ο μεγαλύτερος μηχανισμός αλληλεγγύης στην Ένωση και διαδραματίζει ουσιαστικό ρόλο στην αντιμετώπιση του αρνητικού αντίκτυπου μιας παγκόσμιας κρίσης τέτοιας κλίμακας.

<CHAPTER ID="009-05">
5. Δικαιώματα και υποχρεώσεις των επιβατών διεθνών σιδηροδρομικών γραμμών (ψηφοφορία) 
<P>
- πριν από την ψηφοφορία επί της τροπολογίας 22
<SPEAKER ID="063" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, τις τελευταίες ώρες έγινε περαιτέρω συζήτηση για δύο σημεία, συγκεκριμένα για τις τροπολογίες 22 και 47. Ως εκ τούτου, η Ομάδα μου θα ψηφίσει διαφορετικά. Θα ήθελα να ρωτήσω τον εισηγητή αν μπορεί να μας δώσει πρόσθετες πληροφορίες για αυτές τις δύο τροπολογίες.
<SPEAKER ID="064" NAME="Dirk Sterckx " AFFILIATION="ALDE">
εισηγητής. - (NL) Κύριε Πρόεδρε, η αρχική διατύπωση της τροπολογίας 22 δημιούργησε προβλήματα για ορισμένες σιδηροδρομικές επιχειρήσεις σε κάποια κράτη μέλη της ΕΕ, διότι εργάζονται με πολύ μικρές προθεσμίες καταγγελίας για τις συμβάσεις. Προκειμένου να αντιμετωπιστούν αυτά τα προβλήματα χωρίς να χρειαστούν θεμελιώδεις αλλαγές, χωρίσαμε την τροπολογία σε τρία τμήματα, διατηρώντας το μεγαλύτερο μέρος του κειμένου αλλά αφαιρώντας τη λέξη "ισχυουσών" μετά τη δεύτερη ψηφοφορία κατά τμήματα και διαγράφοντας την τελευταία πρόταση μετά την τρίτη ψηφοφορία κατά τμήματα. Ως εκ τούτου, διατηρήσαμε την ουσία, αλλά καταφέραμε να απομακρύνουμε τα πρακτικά προβλήματα.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 47
<SPEAKER ID="066" NAME="Dirk Sterckx " AFFILIATION="ALDE">
εισηγητής. - (NL) Ο κ. Jarzembowski ρώτησε επίσης γιατί ζητήσαμε ψηφοφορία κατά τμήματα για την τροπολογία 47, το δεύτερο μέρος της οποίας αναφέρεται στη δωρεάν μεταφορά ενός άλλου ατόμου, και ο τεράστιος αριθμός ενστάσεων προς αυτό το σύστημα με ώθησε να ζητήσω ψηφοφορία κατά τμήματα. Θα ήθελα επίσης να μάθω -εξ ου και η ψηφοφορία κατά τμήματα- πόσοι βουλευτές υποστηρίζουν αυτήν την πρόταση και πόσοι όχι, καθώς αυτό είναι ένα θέμα για το οποίο ορισμένα κράτη μέλη αντιμετωπίζουν σοβαρά προβλήματα. Εξ ου και το αίτημά μου για ψηφοφορία κατά τμήματα.
<P>
(Το Σώμα εγκρίνει την προφορική τροπολογία)

<CHAPTER ID="002">
Επίπληξη βουλευτή
<SPEAKER ID="006" NAME="Πρόεδρος">
Θα ήθελα να κάνω αρχικά μια ανακοίνωση. Θυμάστε ασφαλώς ότι υπάρχει μια δημοσίευση του βουλευτή κ. Giertych που έφερε και φέρει τον λογότυπο του Σώματος. Αυτό προκάλεσε αντιδράσεις σε ολόκληρο τον κόσμο. Εξέτασα το ζήτημα αμέσως μόλις ενημερώθηκα για αυτό. Την 1η Μαρτίου, το Προεδρείο του Σώματος καταδίκασε ομόφωνα το περιεχόμενο συγκεκριμένου μέρους αυτού του φυλλαδίου. Κίνησα διαδικασία βάσει των άρθρων 9 και 147 του Κανονισμού μας, βάσει της οποίας μπορεί να επιβληθεί κύρωση, για αυτό όμως απαιτείται ακρόαση του ενδιαφερομένου. Προσπάθησα αμέσως να επικοινωνήσω με τον κ. Giertych, πράγμα που ήταν αδύνατον γιατί κανείς δεν ήταν στο γραφείο του για μερικές ημέρες. Μετά, όμως, ήρθαμε σε επαφή μέσω ηλεκτρονικού ταχυδρομείου, προκειμένου να μπορούμε να αποδείξουμε -και για δικό μας όφελος- ότι προσπαθήσαμε να έρθουμε σε επαφή μαζί του. Την τελευταία εβδομάδα, ο κ. Giertych δεν ήταν στις Βρυξέλλες και έτσι, μόλις χθες μπόρεσα να διεξαγάγω μαζί του τη συνομιλία που απαιτεί το άρθρο 147 του Κανονισμού, παρουσία του Γενικού Γραμματέα του Ευρωπαϊκού Κοινοβουλίου.
<P>
Το δεύτερο μέρος της ανακοίνωσής μου διαβιβάστηκε χθες το βράδυ στις 19.30 στον κ. Giertych με πολλά τεχνικά μέσα. Θα σας διαβάσω σε λίγο τα συμπεράσματά μου για αυτό. Σήμερα το πρωί στις 8.30, η ανακοίνωση αυτή διαβιβάστηκε και στο Προεδρείο του Σώματος, στους προέδρους των Ομάδων και στα όργανα στα οποία συμμετέχει ο κ. Giertych, δηλαδή την Επιτροπή Εξωτερικών Υποθέσεων και την αντιπροσωπεία για τις σχέσεις με τις "νωμένες Πολιτείες της Αμερικής.
<P>
Θα σας διαβάσω τώρα το δεύτερο μέρος της επιστολής μου προς τον κ. Giertych που αναφέρεται στη χθεσινή μου συνομιλία μαζί του.
<P>
"Με την ευκαιρία αυτή, εξέφρασα τη βαθύτατη θλίψη μου για μια ενέργεια η οποία, αντικειμενικά, συνιστά σοβαρή παραβίαση των θεμελιωδών δικαιωμάτων και, ειδικότερα, της ανθρώπινης αξιοπρέπειας, στην προάσπιση της οποίας είναι έντονα προσηλωμένο το θεσμικό μας όργανο. Με αυτό το σκεπτικό, αποφάσισα, σύμφωνα με τη διαδικασία του άρθρου 147 του Κανονισμού, ότι πρέπει να σας επιβληθεί η ποινή της επίπληξης, η οποία είναι το πρώτο από τα μέτρα που προβλέπονται στο εν λόγω άρθρο. " Ολομέλεια, σε συνεργασία με τα υπόλοιπα αρμόδια πολιτικά όργανα του Σώματος, θα ενημερωθεί δεόντως, αφού προηγουμένως έχετε ενημερωθεί για την ποινή αυτή. Κατά τη διάρκεια της προεδρίας μου, επιθυμώ να εγγυηθώ τόσο την ελευθερία έκφρασης και τα πρότυπα συμπεριφοράς των βουλευτών, όσο και το κύρος του Ευρωπαϊκού Κοινοβουλίου. Όπως δήλωσα τη 13η Φεβρουαρίου 2007, στην εναρκτήρια ομιλία μου ενώπιον της Ολομέλειας, η ανεκτικότητα και ο σεβασμός των άλλων είναι σημαντικές ευρωπαϊκές αξίες, οι οποίες βρίσκονται στο επίκεντρο των πολιτικών μου προτεραιοτήτων και στην υπεράσπιση των οποίων είναι σταθερά προσηλωμένο το Ευρωπαϊκό Κοινοβούλιο. Ευελπιστώ ότι θα κατανοήσετε ότι το Ευρωπαϊκό Κοινοβούλιο, το οποίο στηρίζεται στον ζωηρό πολιτικό διάλογο και καταδικάζει σταθερά κάθε μορφή ξενοφοβίας, δεν είναι σε καμία περίπτωση δυνατόν να συνδέεται με τις απόψεις οι οποίες δημοσιεύθηκαν στο ενημερωτικό σας φυλλάδιο".
<P>
και ακολουθεί η υπογραφή μου.
<P>
(Χειροκροτήματα)

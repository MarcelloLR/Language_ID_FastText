<CHAPTER ID="012">
Χαρακτηριστικά ασφαλείας και χρήση βιομετρικών στοιχείων στα διαβατήρια και τα ταξιδιωτικά έγγραφα (συζήτηση) 
<SPEAKER ID="203" NAME="Πρόεδρος">
" ημερήσια διάταξη προβλέπει την έκθεση του κ. Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που αφορά στην πρόταση κανονισμού του Ευρωπαϊκού Κοινοβουλίου και του Συμβουλίου και την τροποποίηση του Κανονισμού (EΚ) αριθ. 2252/2004 του Συμβουλίου για τα πρότυπα των χαρακτηριστικών ασφαλείας και των βιομετρικών στοιχείων στα διαβατήρια και στα ταξιδιωτικά έγγραφα που εκδίδονται από κράτη μέλη - C6-0359/2007 -.
<SPEAKER ID="204" NAME="Carlos Coelho" LANGUAGE="PT">
Κύριε Πρόεδρε, Κύριε Barrot, κυρίες και κύριοι, η πρόταση που συζητούμε σήμερα αποσκοπεί στην τροποποίηση των κανονισμών που εγκρίθηκαν το 2004, οι οποίοι βελτίωσαν και εναρμόνισαν τους κανονισμούς ασφαλείας σχετικά με την προστασία των διαβατηρίων και των ταξιδιωτικών εγγράφων των πολιτών της ΕΕ από δόλια χρήση, ενώ συγχρόνως εισήγαγε στοιχεία βιομετρικής αναγνώρισης. Αντίθετα με τη διαδικασία του 2004, έχουμε στην προκειμένη περίπτωση συναπόφαση. Επιθυμώ να ευχαριστήσω τη γαλλική Προεδρία και τον επίτροπο Barrot για την τεράστια αφοσίωση που επέδειξαν στην υπόθεση αυτή, με σκοπό την επίτευξη συμφωνίας σε πρώτη ανάγνωση. Θα ήθελα επίσης να ευχαριστήσω τους σκιώδεις εισηγητές για τη δουλειά και συνεργασία τους που στάθηκαν απαραίτητες για την επίτευξη του αποτελέσματος αυτού.
<P>
" λύση αυτή ήταν απαραίτητη, δεδομένου ότι ο κανονισμός τέθηκε σε ισχύ το 2004, και από τον προσεχή Ιούνιο το αργότερο, όλα τα κράτη μέλη θα πρέπει να συλλέγουν τα δακτυλικά αποτυπώματα των ανηλίκων από τη γέννησή τους. Εντούτοις, σύμφωνα με τις παρούσες μελέτες, που προκύπτουν από πιλοτικά προγράμματα που διεξάγονται σε διάφορα κράτη μέλη, είναι πολύ δύσκολο να συλλέξει αλλά και να βασιστεί κανείς σε δακτυλικά αποτυπώματα ανηλίκων κάτω των έξι ετών. Είναι γεγονός ότι ο εθνικός νομοθέτης θα μπορούσε να δημιουργήσει παρεκκλίσεις από την υποχρέωση αυτή. Αυτό θα σήμαινε, ωστόσο, ότι μέχρι την ηλικία όριο, για την οποία παραχωρείται η εξαίρεση, θα μπορούσαν να εκδοθούν μόνο προσωρινά διαβατήρια. Θα αποτελούσε υπερβολικό φορτίο για τους γονείς αν έπρεπε να εκδώσουν διαβατήριο για κάθε τους παιδί κάθε φορά που θα ήθελαν να ταξιδέψουν εκτός Σένγκεν.
<P>
Καταφέραμε, επομένως, να καταλήξουμε σε συμφωνία που ορίζει περίοδο τεσσάρων ετών κατά την οποία η ηλικία όριο θα καθοριστεί στα 12 έτη, με απαλλακτική ρήτρα που θα επιτρέπει στα κράτη μέλη που έχουν ήδη υιοθετήσει νομοθεσία με χαμηλότερο όριο ηλικίας να την εφαρμόσουν, υπό την προϋπόθεση ότι το όριο δεν είναι κάτω από τα έξι έτη. Προβλέφθηκε επίσης μια ρήτρα αναθεώρησης, η οποία θα λάβει υπόψη τα αποτελέσματα της μελέτης που ζητήσαμε από την Επιτροπή να διεξάγει σχετικά με την αξιοπιστία των παιδικών δακτυλικών αποτυπωμάτων, και ορίζει ότι το όριο ηλικίας θα καθοριστεί οριστικά και θα εναρμονιστεί για όλα τα κράτη μέλη σε τέσσερα χρόνια.
<P>
Εισήχθη μια δεύτερη παρέκκλιση σχετικά με τα άτομα που για πρακτικούς λόγους είναι αδύνατο να δώσουν δακτυλικά αποτυπώματα. " σύσταση της Διεθνούς Οργάνωσης Πολιτικής Αεροπορίας για την αρχή "ένα άτομο - ένα διαβατήριο" έγινε επίσης δεκτή. Όπως ανέφερε ο Ευρωπαίος Επόπτης Προστασίας Δεδομένων, αποτελεί ένα επιπλέον πλεονέκτημα στην καταπολέμηση της εμπορίας ανηλίκων.
<P>
Με στόχο την προστασία των ανηλίκων, επιτύχαμε επίσης μια διοργανική συμφωνία που συνήφθη μεταξύ των τριών οργάνων για την ανάπτυξη κοινής θέσης με σκοπό την υιοθέτηση των απαραίτητων κανόνων για την προστασία των ανηλίκων από φαινόμενα αρπαγής και εμπορίας. Οι ανάλογες πρωτοβουλίες πρέπει να παρουσιαστούν από την Επιτροπή μέσα στο πλαίσιο του αντίστοιχου τομέα του αστικού δικαίου.
<P>
Πρέπει να ομολογήσω ότι δίνουμε αγώνα με το ζήτημα της περιορισμένης δικαιοδοσίας της Ένωσης επί του θέματος: η έκδοση διαβατηρίων αποτελεί εθνικό δικαίωμα και η Ευρωπαϊκή Ένωση μπορεί να παρέμβει μόνο αναφορικά με την επιβολή βιομετρικών στοιχείων στα διαβατήρια και τα ταξιδιωτικά έγγραφα, με σκοπό τη βελτίωση της ασφάλειας των εν λόγω εγγράφων μέσα στο πλαίσιο του συνοριακού ελέγχου.
<P>
Πρέπει να αναφέρω ότι θεσπίσαμε κανόνες που εξασφαλίζουν την άσκηση των κοινοτικών αρμοδιοτήτων, προσδιορίζοντας τι είδους στοιχεία θα συμπεριληφθούν - δακτυλικά αποτυπώματα και φωτογραφίες - καθώς και τα όρια της χρήσης τους. Μπορούν να χρησιμοποιηθούν μόνο για τους σκοπούς που προβλέπονται στον κανονισμό αυτό - συνοριακό έλεγχο - και για να διαπιστωθεί η αυθεντικότητα του εγγράφου και να επιβεβαιωθεί το κατά πόσο αυτός που το φέρει είναι ή όχι ο νόμιμος κάτοχος.
<P>
Καταφέραμε επίσης να συμφωνήσουμε σε δύο μελέτες: η μία σχετικά με τα αποκαλούμενα "έγγραφα βάσης", ώστε να διασφαλιστεί ότι τα έγγραφα που χρησιμοποιούνται για την έκδοση διαβατηρίων είναι εξίσου αξιόπιστα με το διαβατήριο, και μία άλλη αναφορικά με τα στοιχεία ταυτοποίησης στους συνοριακούς ελέγχους, προκειμένου να μελετηθούν τα εσφαλμένα ποσοστά απόρριψης. Ως αποτέλεσμα των μελετών αυτών και δεδομένης της ρήτρας αναθεώρησης των τεσσάρων ετών, οι απαραίτητες αλλαγές πρέπει να εισαχθούν μέσω μιας διαδικασίας συναπόφασης, χωρίς να λησμονείται ότι είναι σημαντική η γνωμοδότηση του Ευρωπαίου Επόπτη Προστασίας Δεδομένων, κανόνας που παραλήφθηκε δυστυχώς στο σχέδιο της πρότασης αυτής.
<SPEAKER ID="205" NAME="Jacques Barrot" LANGUAGE="FR">
Κύριε Πρόεδρε, κυρίες και κύριοι, θα ήθελα αρχικά να ευχαριστήσω τον πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Θέλω επίσης να ευχαριστήσω θερμά τον εισηγητή, Carlos Coelho, για την αξιοπρόσεχτη έκθεσή του καθώς και για την εξαιρετική συνεργασία που διατήρησε με την Επιτροπή πάνω σε ένα ευαίσθητο και λεπτό ζήτημα.
<P>
" πρόταση της Επιτροπής είναι να εισαχθούν εναρμονισμένες εξαιρέσεις στην απαίτηση συλλογής δακτυλικών αποτυπωμάτων, ώστε όλοι οι ευρωπαίοι πολίτες να έχουν ίση μεταχείριση. Επιπλέον, η Επιτροπή ήθελε να προστατέψει τους ανηλίκους από φαινόμενα εμπορίας καθιστώντας τη διεθνώς αναγνωρισμένη αρχή "ένα άτομο - ένα διαβατήριο" νομικά δεσμευτική.
<P>
Χαιρετίζω τις προσπάθειες του Ευρωπαϊκού Κοινοβουλίου να επιτύχει συμφωνία στην πρόταση αυτή σε πρώτη ανάγνωση σχετικά με την εισαγωγή δακτυλικών αποτυπωμάτων στα διαβατήρια που θα εκδίδονται από κράτη μέλη το αργότερο από τον Ιούνιο του 2009. Εάν δεν είχε υπάρξει συμφωνία, όλοι θα ήταν αναγκασμένοι να δίνουν αποτυπώματα, συμπεριλαμβανομένων των νεογνών, κάθε φορά που θα ταξίδευαν στο εξωτερικό με διαβατήριο. Επιθυμώ, επομένως, να εκφράσω ειλικρινά την ικανοποίηση της Επιτροπής για τη διαπραγμάτευση της συμβιβαστικής πρότασης. Τώρα η Επιτροπή θα αφιερωθεί στην έκθεση που ζητήθηκε και απαιτείται από το Ευρωπαϊκό Κοινοβούλιο όσο το δυνατόν αποδοτικότερα. Δεν νομίζω ότι χρειάζεται να μακρηγορήσω. Θα ακούσω τώρα με ενδιαφέρον τις παρεμβάσεις των ευρωβουλευτών, ενώ ευχαριστώ ακόμα μια φορά τον εισηγητή σας, τον κ. Carlos Coelho, που έκανε εξαιρετική δουλειά.
<SPEAKER ID="206" NAME="Urszula Gacek">
εξ ονόματος της Ομάδας PPE-DE. - Κύριε Πρόεδρε, είμαι στην ευχάριστη θέση να υποστηρίζω τις προτάσεις που παρουσιάστηκαν σήμερα.
<P>
Πιστεύω ότι η ανάγκη δημιουργίας κοινού συνόλου προτύπων για την επαλήθευση των βιομετρικών στοιχείων, είναι επείγουσα. Οι συνάδελφοι μπορεί να αγνοούν ότι στην παρούσα φάση υπάρχουν πολύ μεγάλες αποκλίσεις μεταξύ των χωρών ως προς το πόσο αυστηρά, για παράδειγμα, επαληθεύουν τις φωτογραφίες των διαβατηρίων. Πολλές χώρες απαιτούν από τους πολίτες που κάνουν αίτηση για διαβατήριο να παρουσιάζονται αυτοπροσώπως, μαζί με τα έγγραφα και τις φωτογραφίες τους, και στις περιπτώσεις αυτές, οι υπάλληλοι των υπηρεσιών έκδοσης διαβατηρίων μπορούν να δουν εάν το άτομο αυτό μοιάζει με τη φωτογραφία που υποβάλλεται.
<P>
Εντούτοις, σε ορισμένες χώρες - ίσως κυρίως στο "νωμένο Βασίλειο - οι ταχυδρομικές αιτήσεις αποτελούν τον κανόνα, και η αυθεντικότητα της φωτογραφίας διαπιστώνεται απλώς από έναν αποκαλούμενο "επαγγελματία" που γνωρίζει τον αιτούντα για τουλάχιστον δύο χρόνια. Ο κατάλογος στο "νωμένο Βασίλειο των επιλέξιμων προσώπων για αυτό παρουσιάζει αρκετό ενδιαφέρον. " εν λόγω επαλήθευση μπορεί να γίνει από τον οπτικό ή τον οδοντίατρό σας, αλλά και από έναν επαγγελματία φωτογράφο ή έναν υπάλληλο της πυροσβεστικής - με κάθε σεβασμό για τα επαγγέλματα αυτά.
<P>
Παρουσιάζει επίσης ενδιαφέρον το γεγονός ότι σχετικά χαλαροί κανόνες επαλήθευσης υφίστανται στις "νωμένες Πολιτείες. " επαλήθευση φωτογραφιών για διαβατήρια για άτομα που κάνουν αίτηση για πρώτη φορά μπορεί να γίνει στους αποκαλούμενους "αποδεκτούς χώρους". Στην πραγματικότητα, αυτό σημαίνει στο προσωπικό του τοπικού ταχυδρομείου. Φαίνεται απίστευτο το γεγονός ότι μια χώρα με τόσα μέτρα ασφαλείας και της οποίας οι πολίτες ταξιδεύουν στην Ευρώπη χωρίς βίζα, έχει τέτοιο σύστημα επαλήθευσης.
<P>
Επομένως, προκειμένου να γίνουν τα διαβατήρια ασφαλή, χρειάζεται πραγματικά να εισάγουμε πιο αξιόπιστα βιομετρικά στοιχεία, όπως τα δακτυλικά αποτυπώματα. Πρέπει επίσης να διασφαλίσουμε ότι η υπηρεσία που θα ευθύνεται για τη συλλογή και επαλήθευσή τους θα συμμορφώνεται με τα ίδια πρότυπα. Όχι μόνο μέσα στην ΕΕ αλλά και στα έθνη αυτά των οποίων οι πολίτες δεν χρειάζονται βίζα για να ταξιδέψουν στην Ευρώπη, ώστε να εξασφαλίσουμε ότι και εκείνοι πληρούν τις ίδιες αυστηρές απαιτήσεις με τους πολίτες της Ευρώπης.
<SPEAKER ID="207" NAME="Martine Roure" LANGUAGE="FR">
Κύριε Πρόεδρε, όταν ο κανονισμός για τα χαρακτηριστικά ασφαλείας και τη χρήση βιομετρικών στοιχείων στα ευρωπαϊκά διαβατήρια υιοθετήθηκε το 2004, τα κράτη μέλη δεν είχαν προβλέψει καμιά παρέκκλιση από την υποχρέωση να παρέχουν δακτυλικά αποτυπώματα. " σημερινή εμπειρία δείχνει ότι η υπάρχουσα τεχνολογία δεν μπορεί ακόμα να εξασφαλίσει ότι τα δακτυλικά αποτυπώματα των ανηλίκων κάτω των 12 ετών είναι αρκετά αξιόπιστα ώστε να χρησιμοποιηθούν ως χαρακτηριστικό ασφαλείας στα διαβατήρια. Χαιρετίζω, επομένως, το συμβιβασμό των κρατών μελών να οριστεί η ηλικία των 12 ως όριο για τη συλλογή βιομετρικών στοιχείων, και ο οποίος περιλαμβάνει μια ρήτρα αναθεώρησης σε τρία χρόνια. Από την πλευρά μας, αποδεχτήκαμε την παρέκκλιση αυτή για τα κράτη μέλη που έχουν ήδη υιοθετήσει νομοθεσία για ανηλίκους άνω των 6 ετών.
<P>
" χρήση αυτού του είδους στοιχείων θα μπορούσε να είναι αποδεκτή μόνο εάν πραγματικά πρόσφερε προστασία στα παιδιά μας. Κάτι τέτοιο δεν ισχύει ακόμα. Παραμένουμε, ωστόσο, ανοιχτοί σε τυχόν θετικές μεταβολές της τεχνολογίας στον τομέα αυτό. Προτεραιότητά μας είναι η διασφάλιση της ασφάλειας των ανηλίκων που ταξιδεύουν μόνα τους, για την αποφυγή φαινομένων αρπαγής και εμπορίας. " ενσωμάτωση των στοιχείων αυτών στα διαβατήρια δίνει μια εσφαλμένη αίσθηση ασφάλειας καθώς δεν εμποδίζει το ενδεχόμενο ένας ανήλικος να περάσει τα σύνορα χωρίς τη γονική συναίνεση. Ο συμβιβασμός που επιτεύχθηκε μεταξύ των κρατών μελών θα επιτρέψει στην Επιτροπή να παρουσιάσει μια έκθεση σχετικά με τις απαιτήσεις για ανήλικους που ταξιδεύουν μόνοι διασχίζοντας τα εξωτερικά σύνορα. " έκθεση αυτή θα δώσει την ευκαιρία να προταθούν πρωτοβουλίες που θα εγγυώνται μια ευρωπαϊκή προσέγγιση στους κανόνες προστασίας των ανηλίκων όταν αυτοί διασχίζουν τα εξωτερικά σύνορα των κρατών μελών.
<P>
Τέλος, τα βιομετρικά στοιχεία των διαβατηρίων πρέπει να χρησιμοποιούνται μόνο για την επαλήθευση της αυθεντικότητας του εγγράφου και η χρήση των ευαίσθητων προσωπικών δεδομένων, όπως οι βιομετρικές λεπτομέρειες, είναι αποδεκτή μόνο σε συνδυασμό με αυστηρούς κανόνες προστασίας δεδομένων.
<SPEAKER ID="208" NAME="Gérard Deprez" LANGUAGE="FR">
Κύριε Πρόεδρε, κυρίες και κύριοι, αρχικά επιθυμώ να συγχαρώ τον εισηγητή μας, Carlos Coelho, και την τέως γαλλική Προεδρία, που δεν βρίσκεται μαζί μας σήμερα όπως είναι λογικό, για την επίτευξη συμφωνίας σε πρώτη ανάγνωση. Προϋπέθετε βούληση και την ικανότητα αποδοχής του απαιτούμενου συμβιβασμού. Ιδιαίτερα συγχαρητήρια για τον κύριο Coelho, τον εισηγητή μας, γιατί η αιτιολογική του έκθεση, την οποία καλώ τους συναδέλφους μου να διαβάσουν, αποτελεί ένα μικρό θαύμα ευφυΐας και πολιτικής δεινότητας.
<P>
Μια καλή ανάλυση του κειμένου που έχουμε μπροστά μας, θα αποκαλύψει μια πολύ σημαντική αρχή που αποτελεί επίσης την επαναστατική αρχή της έκθεσης. " εν λόγω επαναστατική αρχή δεν έχει καμιά σχέση με βιομετρικά στοιχεία. Αυτά αποφασίστηκαν το 2004. Πρόκειται για την αρχή του "ένα άτομο - ένα διαβατήριο". Αυτό εγείρει το ζήτημα των ανηλίκων και της ηλικίας στην οποία μπορούν να ληφθούν αποτυπώματα. Ας μην κρύψουμε το γεγονός ότι ο συμβιβασμός ήταν πολύ δύσκολος. Ορισμένοι, όπως ο κύριος Coelho, στην αρχή ήθελαν αυτό να γίνεται στη μικρότερη δυνατή ηλικία, ώστε να έχουν οι ανήλικοι τη συντομότερη δυνατή προστασία. Αυτό θα απαιτούσε αξιόπιστα βιομετρικά στοιχεία, τα οποία για την ώρα δεν μπορούν να εξασφαλιστούν. Εντέλει, επιτεύχθηκε ο ακόλουθος συμβιβασμός: τα αποτυπώματα των ανηλίκων είναι υποχρεωτικά από την ηλικία των 12. Τα κράτη εκείνα που τα συλλέγουν νωρίτερα μπορούν να εξακολουθήσουν να το κάνουν για τέσσερα χρόνια, αλλά σε καμία περίπτωση το όριο ηλικίας δεν μπορεί να είναι μικρότερο από τα 6, και η Επιτροπή θα αξιολογήσει, τα προσεχή έτη, σε έκθεση το σύστημα ως έχει και, εφόσον χρειαστεί, και αυτό συμπεριλαμβάνεται στο κείμενο, θα προτείνει τροποποιήσεις. Πρέπει επομένως να ελπίζουμε σε σημαντική πρόοδο της τεχνολογίας, γιατί το ιδανικό για την προστασία των ανηλίκων θα ήταν να έχουμε αξιόπιστα, συγκρίσιμα βιομετρικά στοιχεία το συντομότερο δυνατόν. Έχοντας αυτό υπόψη, μπορούμε να καταγράψουμε τη συμφωνία μας με το κείμενο, το οποίο χαιρετίζω εκ νέου, και συγχαίρω τον εισηγητή, την Επιτροπή για την αρχική της πρόταση και το Συμβούλιο για τη συμβιβαστική του διάθεση.
<SPEAKER ID="209" NAME="Roberta Angelilli" LANGUAGE="IT">
Κύριε Πρόεδρε, κυρίες και κύριοι, θα ήθελα να ξεκινήσω με το να συγχαρώ τον εισηγητή για την εξαιρετική δουλειά που έκανε. Ως εισηγήτρια για τη στρατηγική της ΕΕ για τα δικαιώματα του παιδιού, πρέπει να τονίσω μερικά σημαντικά σημεία στην έκθεση του κυρίου Coelho, αν και άλλοι συνάδελφοι με έχουν ήδη προλάβει.
<P>
Πρώτον, η αρχή της διασφάλισης κοινής προσέγγισης στους κανονισμούς που προστατεύουν τους ανήλικους οι οποίοι διασχίζουν τα εξωτερικά μας σύνορα, είναι πολύ ευπρόσδεκτη.
<P>
Δεύτερον, η αρχή του "ένα άτομο - ένα διαβατήριο" είναι σημαντική, διότι συνδέει άμεσα τα βιομετρικά στοιχεία με τον κάτοχο του εγγράφου. Με αυτό αποφεύγονται όλες οι τρέχουσες διαδικασίες που επιτρέπουν να προστίθενται οι ανήλικοι στα διαβατήρια των γονιών τους. " πρακτική αυτή δυσκολεύει πολύ περισσότερο και καθιστά αναξιόπιστο τον έλεγχο της ταυτότητας του ανηλίκου, διευκολύνοντας την αρπαγή ανηλίκων που εμπλέκονται σε διαμάχες καθώς και την εμπορία και εκμετάλλευση ανηλίκων.
<P>
Τρίτον, η έκθεση προβλέπει επίσης ότι η Επιτροπή θα υποβάλει έκθεση που θα εξετάζει την τεχνική εφικτότητα να χρησιμοποιηθούν αποτυπώματα για την ταυτοποίηση ανηλίκων κάτω των 12 ετών. Είναι πολύ σημαντικό να εργαστούμε για τη βελτίωση του συστήματος και τη διασφάλιση της αξιοπιστίας του, ιδίως αναφορικά με την προστασία των ανηλίκων.
<P>
Θα ολοκληρώσω λέγοντας ότι κατά τη γνώμη μου, θα είναι εξαιρετικά χρήσιμο στο μέλλον να εντοπίσουμε τις πιο εξελιγμένες, κατάλληλες και ασφαλείς τεχνικές μεθόδους για την καταγραφή και επομένως την κατηγορηματική ταυτοποίηση της ταυτότητας και της ηλικίας ενός ανηλίκου το συντομότερο δυνατόν, ακόμα και από τη γέννησή του εφόσον γίνεται.
<SPEAKER ID="210" NAME="Tatjana Ždanoka">
εξ ονόματος της Ομάδας Verts/ALE. - Κύριε Πρόεδρε, αρχικά θα ήθελα να ευχαριστήσω τον κύριο Coelho για την εξαιρετική δουλειά του. Αν και έχουμε όλοι διαφορετικές πολιτικές θέσεις, έκανε ό,τι καλύτερο μπορούσε για να επιτύχει συμβιβασμό.
<P>
" Ομάδα Verts/ALE είναι κάθετα αντίθετη με την εισαγωγή βιομετρικών στοιχείων εωσότου η αναγκαιότητά τους αποδειχτεί χωρίς καμιά αμφιβολία. Πιστεύουμε ότι έχει σοβαρές επιπτώσεις για την ασφάλεια των προσωπικών δεδομένων και για τα θεμελιώδη δικαιώματα. Ψηφίσαμε κατά των βιομετρικών χαρακτηριστικών στις βίζες. Είμαστε επίσης κατά των βιομετρικών χαρακτηριστικών στα ευρωπαϊκά διαβατήρια. Αντιμετωπίζουμε την παρούσα πρόταση ως ένα τρόπο για την καθιέρωση ορίων στη λήψη δακτυλικών αποτυπωμάτων για ένα ταξιδιωτικό έγγραφο. Επομένως, είμαστε ικανοποιημένοι από την επίτευξη του συμβιβασμού με την Επιτροπή και το Συμβούλιο, και την καθιέρωση των 12 ετών για τα κράτη μέλη που δεν λαμβάνουν αποτυπώματα ανηλίκων και των έξι ετών για τα υπόλοιπα κράτη μέλη.
<P>
Θα ήθελα να επισημάνω εκ νέου ότι η υποστήριξή μας στα όρια ηλικίας δεν σημαίνει ότι υποστηρίζουμε τη λήψη αποτυπωμάτων ως έχει. Πιστεύουμε ακράδαντα ότι τα βιομετρικά χαρακτηριστικά στα διαβατήρια μπορούν να χρησιμοποιηθούν μόνο για την επιβεβαίωση της αυθεντικότητας του εγγράφου ή της ταυτότητας του κατόχου. " χρήση αυτών των στοιχείων για άλλους σκοπούς, όπως η επιβολή του νόμου, δεν είναι ούτε νόμιμη, ούτε αναλογική. Δεν μπορούμε να συμφωνήσουμε στο ότι κάθε κάτοχος ευρωπαϊκού διαβατηρίου είναι ένας συνήθης ύποπτος, του οποίου πρέπει να φυλαχθούν τα αποτυπώματα. Αυτή είναι η θέση μας, αλλά θα ήθελα να επισημάνω ακόμα μια φορά ότι συγχαίρουμε τον κύριο Coelho και την Επιτροπή και το Συμβούλιο σχετικά με το συμβιβασμό.
<SPEAKER ID="211" NAME="Sylvia-Yvonne Kaufmann" LANGUAGE="DE">
Κύριε Πρόεδρε, δεν συμφωνώ με τη λήψη αποτυπωμάτων από μικρά παιδιά ή ακόμα και μικροσκοπικά βρέφη. Οι ανήλικοι θα έπρεπε να εξαιρεθούν από την απαίτηση των βιομετρικών δακτυλικών αποτυπωμάτων για τα διαβατήρια. Είναι επομένως σωστή η δημιουργία εξαίρεσης για τους ανηλίκους. Δεν υπάρχουν ακόμα ασφαλείς γνώσεις για τη χρήση των βιομετρικών δακτυλικών αποτυπωμάτων ανηλίκων κάτω των 12 ετών. " κύρια ασάφεια έγκειται στο χρονικό διάστημα που τα δακτυλικά αποτυπώματα ανηλίκων στην ανάπτυξη είναι όντως αξιόπιστα. Εάν απλώς εφαρμόσουμε τα στοιχεία αυτά, μπορεί να έχουμε αντίθετα αποτελέσματα, δηλαδή μικρότερη αντί για περισσότερη ασφάλεια. Είναι επομένως δυσανάλογη η συλλογή στοιχείων, των οποίων η αξιοπιστία δεν μπορεί να διασφαλιστεί πέρα από κάθε αμφιβολία.
<P>
Ο συμβιβασμός που επιτεύχθηκε με το Συμβούλιο, αντανακλά τις ανησυχίες αυτές και, χάρη στην επιμονή του Κοινοβουλίου και την εξαιρετική δουλειά του εισηγητή, βασίζεται στο όριο ηλικίας των 12 ετών για μια μεταβατική περίοδο τεσσάρων ετών, κατά τη διάρκεια των οποίων θα διεξαχθεί εκτενής μελέτη για να διερευνηθεί η αξιοπιστία των βιομετρικών στοιχείων ανηλίκων. Δυστυχώς, ο συμβιβασμός προβλέπει επίσης εξαιρέσεις για κράτη μέλη που έχουν ήδη νόμους που επιτρέπουν τη λήψη αποτυπωμάτων από ανηλίκους κάτω των 12 ετών. Είναι επομένως ακόμα πιο σημαντικό να ορίσουμε ρητά κατά τη διάρκεια του εν λόγω συμβιβασμού ότι η ευρωπαϊκή νομική πράξη για τα χαρακτηριστικά ασφαλείας και τα βιομετρικά στοιχεία στα διαβατήρια και τα ταξιδιωτικά έγγραφα δεν μπορεί να χρησιμοποιηθεί επ'ουδενί ως έρεισμα για τη δημιουργία βάσεων δεδομένων με τα στοιχεία αυτά σε εθνικό επίπεδο.
<SPEAKER ID="212" NAME="Gerard Batten">
εξ ονόματος της Ομάδας IND/DEM. - Κύριε Πρόεδρε, είμαι στην πολύ ευχάριστη θέση να δηλώνω ότι το "Β εξαιρείται από τον κανονισμό αυτό γιατί δεν αποτελεί μέλος της ζώνης Σένγκεν. Εντούτοις, η βρετανική κυβέρνηση είπε ότι θα συμβαδίσει με τον κανονισμό ώστε να μην θεωρούνται τα έγγραφά της υποδεέστερα. Αυτό συνεπάγεται ότι θεωρεί τις προτάσεις ανώτερες και ότι θα δεσμευτεί από την ουσία του κανονισμού ούτως ή άλλως.
<P>
Ωστόσο, όπως δείχνει η έκθεση, εγείρονται κάθε είδους ζητήματα σχετικά με την αυθεντικότητα των βιομετρικών στοιχείων και την επιβεβαίωσή της. Τι είδους έγγραφα βάσης χρησιμοποιούνται για την αρχική ταυτοποίηση του αιτούντος, και πώς μπορεί να διαπιστωθεί η αυθεντικότητά τους; " έκδοση ενός διαβατηρίου δεν ωφελεί σε κάτι εάν τα στοιχεία του δεν μπορούν να επαληθευθούν βάσει της ταυτότητας του κατόχου μέσω ενός είδους εθνικής ή κεντρικής βάσης δεδομένων με τα στοιχεία της ταυτότητας.
<P>
" έκθεση αναγνωρίζει ότι πρέπει να υπάρξουν μέσα αποθήκευσης των εν λόγω πληροφοριών υψηλής ασφαλείας, αλλά όλοι γνωρίζουμε από την εμπειρία στη Βρετανία ότι δεν υφίστανται μέσα υψηλής ασφαλείας για την αποθήκευση τέτοιων στοιχείων. Προσωπικά και ιδιαιτέρως ευαίσθητα δεδομένα για κυριολεκτικά εκατομμύρια άτομα έχουν χαθεί ή αποκαλυφθεί από τις κυβερνητικές βάσεις δεδομένων κατά τα πρόσφατα χρόνια. Όλοι στη Βρετανία γνωρίζουμε ότι τα προσωπικά μας δεδομένα δεν είναι ασφαλή στα χέρια της κυβέρνησής μας.
<P>
" έκθεση δεν κάνει λόγο για την ίδια την αξιοπιστία των βιομετρικών στοιχείων. Στην πραγματικότητα, η δοκιμή καταγραφής βιομετρικών στοιχείων της υπηρεσίας διαβατηρίων του "Β για το 2004, είχε ποσοστό αποτυχίας 1 στα 3 στη φυσιογνωμική εξακρίβωση προσώπου, 1 στα 5 στα δακτυλικά αποτυπώματα και 1 στα 20 στις σαρώσεις ίριδας. " βιομετρική ταυτοποίηση είναι ελκυστική ιδέα, αλλά δεν αποτελεί τον αλάνθαστο μηχανισμό που μπορεί να φανταζόμαστε. Το Κόμμα Ανεξαρτησίας του "Β θα ψηφίσει επομένως κατά της έκθεσης.
<SPEAKER ID="213" NAME="Philip Claeys" AFFILIATION="NI">
(NL) Κύριε Πρόεδρε, κατά τη γνώμη μου ο εισηγητής έχει πολύ δίκιο να εφιστά την προσοχή σε μια σειρά σημείων, τα οποία προκύπτουν σε μεγάλο βαθμό από το γεγονός ότι η συλλογή, επεξεργασία και σύγκριση βιομετρικών στοιχείων για διαβατήρια αποτελούν σχετικά πρόσφατες εξελίξεις. Επομένως, θα ήταν εξίσου λογικό να επανεξεταστεί η συνολική διαδικασία, όπως προτάθηκε, σε τρία χρόνια.
<P>
Είναι επίσης μέγιστης σημασίας να εισάγουμε ένα βαθμό εναρμόνισης στη διαχείριση βιομετρικών στοιχείων, γιατί η αλυσίδα είναι το ίδιο δυνατή με τον πιο αδύναμο κρίκο της. Θεωρητικά, η κατάργηση των εσωτερικών συνόρων στην Ευρωπαϊκή Ένωση θα έπρεπε να οδηγήσει σε βελτιωμένη εποπτεία των εξωτερικών συνόρων, αλλά στην πραγματικότητα είναι σαφές ότι το σύστημα εξακολουθεί να επιδεικνύει οφθαλμοφανή τρωτά σημεία. Διεθνή δίκτυα εγκλήματος, έμποροι ναρκωτικών και ανθρώπων και λαθρομετανάστες, όλοι εκμεταλλεύονται αυτά τα τρωτά σημεία. Εάν θέλουμε πιο αποτελεσματικό συνοριακό σύστημα εποπτείας, είναι εν πάση περιπτώσει καιρός να αποτελέσουν τα βιομετρικά στοιχεία αποτελεσματικό μέρος του εν λόγω συστήματος.
<SPEAKER ID="214" NAME="Esther de Lange" AFFILIATION="PPE-DE">
(NL) Κύριε Πρόεδρε, θα ήθελα και εγώ να ευχαριστήσω τον εισηγητή και συνάδελφο κύριο Coelho για τη συνεισφορά του. Έχει ήδη κατορθώσει να επιτευχθεί συμβιβασμός με το Συμβούλιο και την Επιτροπή σε πρώτη ανάγνωση και υποστηρίζω θερμά το συμβιβασμό, συμπεριλαμβανομένης της αρχής "ένα άτομο - ένα διαβατήριο". Θα ήθελα, ωστόσο, να εξετάσω το ζήτημα λίγο πιο λεπτομερώς.
<P>
" αρχή αυτή θα επιτρέψει τη μεγαλύτερη προστασία κατά εγκλημάτων όπως η εμπορία ανηλίκων και η αρπαγή ανηλίκων, γιατί κάθε ανήλικος θα έχει το διαβατήριό του με πλινθίο που θα περιέχει τα βιομετρικά του χαρακτηριστικά. Ασφαλώς, θα υπάρξει επίπτωση στο κόστος. Αυτό θα συμβεί οπωσδήποτε σε κράτη μέλη που έως τώρα επέτρεπαν τη συμπερίληψη ανηλίκων στα διαβατήρια των γονιών τους. Στις Κάτω Χώρες, το μέγιστο κόστος για διαβατήριο είναι μέχρι EUR 48 και το κόστος για τη συμπερίληψη ανηλίκου στο διαβατήριο του γονέα είναι EUR 8.50. Για μια οικογένεια με τρία παιδιά, επομένως, θα υπάρξει διπλασιασμός του κόστους για την απόκτηση διαβατηρίων, από EUR 120 στο παρόν στάδιο σε περισσότερα από EUR 240. Ασφαλώς, κάθε γονέας θα έδινε ευχαρίστως το ποσό αυτό εάν συνέβαλε στην ασφάλεια του παιδιού του. Δεν είναι ωστόσο αλήθεια ότι, εάν είναι δυνατή η αρπαγή ενός παιδιού, είναι δυνατή και η απόσπαση του διαβατηρίου του; Όταν εφαρμοστεί ο τροποποιημένος κανονισμός, δεν θα είναι πλέον δυνατή η συμπερίληψη των παιδιών στα διαβατήρια των γονιών. Εντούτοις, δεν ισχύει ότι η συμπερίληψη του παιδιού στο διαβατήριο του γονέα εξυπηρετεί ουσιαστικά σε ορισμένες περιπτώσεις την ίδια την ασφάλεια του παιδιού, καθώς υποδεικνύει ποιος γονέας έχει την κηδεμονία του παιδιού; Πώς θα είναι δυνατή πλέον η διεξαγωγή αποτελεσματικών ελέγχων της γονικής εξουσίας;
<P>
Μέσα στα επόμενα τρία χρόνια η Ευρωπαϊκή Επιτροπή θα πρέπει να επανεξετάσει την ανάγκη επιπλέον ρύθμισης, για παράδειγμα κοινοτικούς κανόνες για τη διέλευση ανηλίκων από τα σύνορα. Στην παρούσα φάση, τα κράτη μέλη εξακολουθούν να είναι αρκετά διχασμένα επί του θέματος. Καλώ την Επιτροπή να αξιοποιήσει την επανεξέταση για να ελέγξει το εάν και κατά πόσο η χρήση μοναδικού διαβατηρίου για κάθε άτομο έχει συνεισφέρει σε μείωση του αριθμού αρπαγών ανηλίκων. Έχει οδηγήσει ο σημερινός συμβιβασμός στο επιθυμητό αποτέλεσμα ή απλώς σε αρνητικές επιπτώσεις που απαιτούν επίλυση;
<P>
Επίτροπε, η ασφάλεια των παιδιών μας απαιτεί την αμέριστη προσοχή μας. Σήμερα κάνουμε ένα συγκεκριμένο βήμα. Εάν χρειάζεται για το συμφέρον των παιδιών να κάνουμε περαιτέρω βήματα μεσοπρόθεσμα, ασφαλώς και θα βρείτε τους χριστιανοδημοκράτες του κοινοβουλίου αυτού στο πλευρό σας.
<SPEAKER ID="215" NAME="Σταύρος Λαμπρινίδης" AFFILIATION="PSE">
Κύριε Πρόεδρε, η σημερινή επικράτηση της άποψης του Κοινοβουλίου έναντι της προσπάθειας του Συμβουλίου να επιβάλει το βιομετρικό φακέλωμα εξάχρονων παιδιών είναι μία νίκη επί της θεμελιώδους αρχής ότι τα προσωπικά δεδομένα μπορούν να συλλέγονται μόνον εφόσον αποδειχθεί ότι είναι απαραίτητο, αναλογικό και φυσικά χρήσιμο να γίνει κάτι τέτοιο· μίας αρχής που τα τελευταία χρόνια φοβάμαι ότι το Συμβούλιο και η Επιτροπή συχνά αγνοούν στις νομοθετικές τους πρωτοβουλίες.
<P>
Στην περίπτωση των διαβατηρίων και των δακτυλικών αποτυπωμάτων των παιδιών, είναι προφανές ότι τα παιδιά χρειάζονται δικά τους διαβατήρια με τα βιομετρικά τους στοιχεία σε μία προσπάθεια να αποτραπούν οι αρπαγές, η παιδική πορνογραφία, η εμπορία των παιδιών.
<P>
Ταυτόχρονα όμως είναι παράνομο, προφανώς, να συλλέγονται αυτά τα στοιχεία εάν δεν είναι απαραίτητα. Και όσον αφορά τα δακτυλικά αποτυπώματα, έχουμε μελέτες που δείχνουν ότι για παιδιά 6 χρονών δεν είναι καν χρήσιμα. Τα αποτυπώματά τους αλλάζουν τόσο γρήγορα που τα διαβατήρια και η αναγνώριση μέσω αυτών καθίσταται άχρηστη.
<P>
Το Κοινοβούλιο λοιπόν σήμερα πέτυχε την ισορροπία. Απαιτεί από την Επιτροπή μία σοβαρή μελέτη για να δούμε πραγματικά πότε μπορούν να έχουν προστασία τα παιδιά από τα δακτυλικά τους αποτυπώματα και επιτρέπει τη συλλογή τους μόνον για ηλικίες που ξέρουμε μετά βεβαιότητος ότι αυτό ισχύει.
<P>
Τέλος, σε κάθε περίπτωση, όσον αφορά τα βιομετρικά στοιχεία διαβατηρίων, λέμε "ναι" για την αναγνώριση του κατόχου τους· "ναι" για την ταυτοποίησή του· "ναι" για την εξακρίβωση ότι το διαβατήριο δεν είναι πλαστό λέμε όμως "όχι" για τη δημιουργία ηλεκτρονικού φακελώματος εκατομμυρίων αθώων πολιτών.
<SPEAKER ID="216" NAME="Marek Aleksander Czarnecki" AFFILIATION="ALDE">
(PL) " εισαγωγή διαβατηρίων με βιομετρικά αναγνωριστικά του κατόχου αποτελεί απόκριση στις εκκλήσεις για καταπολέμηση της πλαστογράφησης εγγράφων, της τρομοκρατίας και της λαθρομετανάστευσης. Είναι επομένως ιδιαιτέρως σημαντική η διασφάλιση υψηλού επιπέδου εγκυρότητας κατά τη διαδικασία συλλογής βιομετρικών στοιχείων και κατά τη δημιουργία αμοιβαίων βασικών προτύπων για τη συλλογή στοιχείων, ώστε να εξασφαλιστεί η ασφάλεια και η αξιοπιστία τους.
<P>
Συνυπογράφω την πρόταση του εισηγητή για την πραγματοποίηση ανάλυσης σχετικά με τις διαφορές μεταξύ κρατών μελών αναφορικά με τα έγγραφα που πρέπει να προσκομισθούν ως βάσεις για την έκδοση διαβατηρίου. Κι αυτό, διότι συνήθως η ασφάλεια αυτών των εγγράφων είναι μικρότερη από εκείνη που εφαρμόζεται κατά την έκδοση βιομετρικών διαβατηρίων. Ως αποτέλεσμα, ενέχεται ο κίνδυνος να πλαστογραφηθούν ή να παραποιηθούν ευκολότερα.
<SPEAKER ID="217" NAME="Bogusław Rogalski" AFFILIATION="UEN">
(PL) Κύριε Πρόεδρε, η εναρμόνιση των διατάξεων σχετικά με τα πρότυπα ασφάλειας, σε συνδυασμό με την εισαγωγή βιομετρικών αναγνωριστικών, πρέπει να έχει ωφέλιμο αποτέλεσμα στην εξακρίβωση εγγράφων κατά τον έλεγχό τους, και επομένως αποτελεί στοιχείο κατά της πλαστογράφησης. Οι παράγοντες αυτοί, εγγυώνται με τη σειρά τους πιο αποτελεσματική καταπολέμηση της εγκληματικότητας, της τρομοκρατίας και της λαθρομετανάστευσης.
<P>
Λόγω της έλλειψης κατάλληλων ελέγχων σχετικών με τη χρήση των νέων τεχνολογιών, τα κράτη μέλη πρέπει να εισάγουν τις δικές τους απαιτήσεις στον τομέα της προστασίας των δικαιωμάτων των πολιτών. Πρέπει να οριστεί όριο ηλικίας άνω του οποίου οι ανήλικοι οφείλουν να είναι κάτοχοι διαβατηρίου, ενώ περιπτώσεις όπου εκδίδεται ενιαίο διαβατήριο για το γονέα και τα παιδιά του χωρίς βιομετρικά στοιχεία πρέπει να αποκλειστούν. Παρόμοιες καταστάσεις ενδέχεται να ευνοήσουν την εμπορία ανηλίκων, καθώς καθίσταται δύσκολος ο έλεγχος της ταυτότητας του ανηλίκου. Προκειμένου να εμποδιστούν τέτοιου είδους διαδικασίες, κάθε άτομο πρέπει να έχει το δικό του διαβατήριο.
<P>
Κλείνοντας, θα ήθελα να επιμείνω στο ότι, προκειμένου να διασφαλιστεί η ασφάλεια για τους κατόχους διαβατηρίων ή άλλων αποδεικτικών ταυτότητας, πρέπει να υιοθετηθεί μεγάλη εχεμύθεια στη διαδικασία συλλογής βιομετρικών στοιχείων.
<SPEAKER ID="218" NAME="Αδάμος Αδάμου" AFFILIATION="GUE/NGL">
Κύριε Πρόεδρε, είναι γεγονός ότι ο τροποποιητικός κανονισμός τον οποίο καλούμαστε να εγκρίνουμε ίσως επιφέρει βελτίωση σε μερικά κράτη μέλη όπου σήμερα λαμβάνονται τα βιομετρικά στοιχεία ακόμη και νηπίων, προσωρινά δε θα αποτρέψει ορισμένα κράτη μέλη από το να σύρουν στις εν λόγω διαδικασίες άτομα κάτω των 12 ετών, τα οποία έτσι κι αλλιώς στο παρόν στάδιο, σε κάποιες χώρες, δεν είναι αναγκασμένα να ταξιδεύουν με προσωπικό διαβατήριο.
<P>
Τις εξαιρέσεις που προτείνονται πρέπει να τις αξιολογήσουμε βάσει των πραγματικών κινήτρων καθιέρωσής τους, αφού, ανεξάρτητα από το ηλικιακό όριο λήψης βιομετρικών στοιχείων, κάποια στιγμή όλοι ανεξαιρέτως μπορεί να βρεθούμε φακελωμένοι.
<P>
Με τέτοιους κανονισμούς επί της ουσίας συντηρείται και θεσμοθετείται ακόμη περισσότερο η χρήση μεθόδων φακελώματος των απανταχού, πόσω μάλλον αθώων, πολιτών και παραχωρείται το δικαίωμα της διακίνησης ευαίσθητων προσωπικών μας δεδομένων.
<P>
Είναι καθήκον μας λοιπόν να υπενθυμίσουμε στους πολίτες, από τους οποίους σε λίγους μήνες θα ζητήσουμε να ανανεώσουν την ψήφο τους υπέρ αρχών και πολιτικών της Ευρωπαϊκής Ένωσης, ότι τέτοια μέτρα εμάς δεν μας βρίσκουν σύμφωνους.
<SPEAKER ID="219" NAME="Andreas Mölzer" AFFILIATION="NI">
(DE) Κύριε Πρόεδρε, θεωρητικά η συλλογή βιομετρικών στοιχείων αποτελεί ασφαλώς ένα τρόπο για να εξασφαλιστεί το γεγονός ότι τα διαβατήρια και τα ταξιδιωτικά έγγραφα δεν θα πλαστογραφηθούν. Πρώτο και κυριότερο, η νέα τεχνολογία ελπίζουμε ότι θα μας βοηθήσει στη μάχη κατά του οργανωμένου εγκλήματος και της υπερπληθώρας λαθρομεταναστών.
<P>
Εντούτοις, όλα τα κράτη μέλη πρέπει να κατανοήσουν για το ζήτημα, ότι ο Frontex χρειάζεται να αναβαθμιστεί σε επίπεδο χρηματοδότησης και ανθρώπινου δυναμικού ώστε να μπορέσει να επιτελέσει το έργο του πραγματικά αποτελεσματικά. Εάν δεν υπάρχουν εσωτερικά σύνορα, τα εξωτερικά σύνορα πρέπει να προστατεύονται ανάλογα. Όταν πληροφορικοί πειρατές καυχιούνται στο διαδίκτυο για το πόσο εύκολο είναι να πλαστογραφήσουν αποτυπώματα στα γερμανικά μητρώα και επισημαίνουν ότι, εάν τα δελτία ταυτότητας αποκτήσουν το μέγεθος πιστωτικής κάρτας, οι φωτογραφίες προσαρμόζονται ψηφιακά στο σωστό μέγεθος καθιστώντας τη βιομετρική αναγνώριση δυσκολότερη, αρχίζει κανείς να αμφισβητεί την τεχνολογία αυτή.
<P>
Ένα είναι σίγουρο, σε περίπτωση χρήσης βιομετρικών στοιχείων, πρέπει να εξασφαλιστεί η προστασία δεδομένων για εμάς, τους απλούς πολίτες.
<SPEAKER ID="220" NAME="Edit Bauer" AFFILIATION="PPE-DE">
(HU) Κύριε Πρόεδρε, Επίτροπε, κυρίες και κύριοι, θα ήθελα αρχικά να ευχαριστήσω το συνάδελφό μου, κύριο Coelho για την εξαιρετική δουλειά του. Επιθυμώ να σχολιάσω μόνο ένα σημείο της έκθεσης.
<P>
" πρόσφατη εμπειρία έδειξε ότι η εμπορία ανθρώπων, και συγκεκριμένα η εμπορία ανηλίκων, αγγίζει ανησυχητικά επίπεδα, τόσο εντός όσο και εκτός της Ευρωπαϊκής Ένωσης. Επομένως, θεωρώ ότι είναι για ένα θετικό βήμα προς τα εμπρός το γεγονός ότι θα μπορούν οι ανήλικοι να διασχίζουν τα εξωτερικά σύνορα στο μέλλον με το δικό τους διαβατήριο. Από την οπτική της εμπορίας ανηλίκων, από τη μία πλευρά αυτό θα φέρει μεγάλη ασφάλεια, αλλά από την άλλη, πρέπει να αναγνωριστεί ότι ένα παιδί που φέρει το δικό του έγγραφο μπορεί να ταξιδέψει με τον οποιοδήποτε.
<P>
Λυπάμαι που η κοινή πρόταση δεν ανέφερε ότι τα διαβατήρια των ανηλίκων πρέπει να περιέχουν, πρόσθετα στα προσωπικά τους στοιχεία, τα στοιχεία του προσώπου ή των προσώπων που έχουν τη γονική μέριμνα. Είναι αλήθεια ότι το πρώτο άρθρο της πρότασης αναφέρει ότι η Επιτροπή θα παρουσιάσει έκθεση σχετικά με τις απαιτήσεις για ανηλίκους που ταξιδεύουν μόνοι ή με συνοδό και διασχίζουν τα εξωτερικά σύνορα των κρατών μελών, και θα κάνει προτάσεις, εφόσον χρειαστεί, σχετικά με την προστασία των ανηλίκων που διασχίζουν τα εξωτερικά σύνορα των κρατών μελών.
<P>
Αυτό ανοίγει ευκαιρίες για το μέλλον και ζητώ η Επιτροπή, μαζί με όλους τους οργανισμούς που εμπλέκονται στο ζήτημα όπως οι ΟΑΣΕ, ΟΟΣΑ, UNICEF, UNHCR, ΔΟΜ και τελευταία αλλά εξίσου σημαντική η Europol, να εκτιμήσουν από κοινού τις εξελίξεις και να λάβουν τα απαραίτητα μέτρα για την αποτελεσματικότερη προστασία των ανηλίκων. " εμπειρία δείχνει ότι ο αριθμός των ανηλίκων μεταξύ των θυμάτων εμπορίας ανθρώπων, αυξάνεται.
<SPEAKER ID="221" NAME="Armando França" AFFILIATION="PSE">
(PT) Κύριε Πρόεδρε, κύριε Barrot, κυρίες και κύριοι, συγχαίρω τον κύριο Coelho, την κυρία Roure και τα υπόλοιπα μέλη για τη δουλειά τους. Το Δεκέμβριο του 2004, το Συμβούλιο υιοθέτησε τον κανονισμό για τα πρότυπα των χαρακτηριστικών ασφαλείας και των βιομετρικών στοιχείων στα διαβατήρια και τα ταξιδιωτικά έγγραφα που εκδίδονται από κράτη μέλη. Έπρεπε τώρα να κάνουμε νέα βήματα προς την καταπολέμηση της αρπαγής και εμπορίας ανηλίκων.
<P>
" χρήση διαβατηρίων από ανηλίκους σύμφωνα με την αρχή "ένα άτομο - ένα διαβατήριο" ενδέχεται να είναι θεμελιώδες μέσο για να κερδίσουμε τη δύσκολή και σημαντική αυτή μάχη. Στη χώρα μου, την Πορτογαλία, η συλλογή δακτυλικών αποτυπωμάτων από ανηλίκους άνω των έξι ετών αποτελεί ήδη ευρεία πρακτική, και ίσως αυτός να είναι ο λόγος που δεν έχω αντιρρήσεις επ' αυτού. Ως υποστηρικτής της ευρωπαϊκής ιδέας, πιστεύω ότι είναι σημαντική η εναρμόνιση επί του θέματος. Με καθησυχάζει να γνωρίζω ότι κράτη μέλη, όπως η Πορτογαλία, που εδώ και καιρό έχουν καθιερώσει την ηλικία των έξι ετών ως ελάχιστη για τη συλλογή δακτυλικών αποτυπωμάτων, δεν θα χρειαστεί να αλλάξουν την εθνική τους νομοθεσία.
<P>
Πρέπει να τονίσω ότι η ασφάλεια κωδικού που επανέρχεται τώρα, δεν τελειώνει με την ύπαρξη διαβατηρίου. Το διαβατήριο ανταποκρίνεται από μόνο του σε ένα υψηλό επίπεδο ασφάλειας, ξεκινώντας από την υποβολή των εγγράφων που απαιτούνται για την έκδοση διαβατηρίου, συνεχίζοντας με τη συλλογή των βιομετρικών στοιχείων, έως την επαλήθευση και την ταυτοποίηση στα διασυνοριακά σημεία ελέγχου. " έκθεση αυτή αποτελεί ένα επιπλέον βήμα προς τη διατύπωση των δικαιωμάτων των ατόμων και την εξασφάλιση της ασφάλειάς τους.
<SPEAKER ID="222" NAME="Mihael Brejc" AFFILIATION="PPE-DE">
(SL) Συνυπογράφω την έκθεση του εισηγητή, κυρίου Coelho, που παρέδωσε ένα εξαιρετικό έργο, όπως πάντα. Συμφωνώ με τις προτάσεις που προωθήθηκαν, συμπεριλαμβανομένης της αρχής "ένα άτομο - ένα διαβατήριο".
<P>
Εντούτοις, θα ήθελα να ακούσω την απάντηση ειδικά της Επιτροπής, ή ακόμα και του συναδέλφου μου κυρίου Coelho, σχετικά με το ερώτημα τι πρέπει να κάνουμε όταν ανήλικοι ταξιδεύουν μόνοι, δεν συνοδεύονται γονείς, καθώς δεν υπάρχει ενιαία πολιτική σχετικά με το ποια έγγραφα πρέπει να φέρουν μαζί τους. " πρόταση του εισηγητή είναι ότι τα ονόματα όσων έχουν τη γονική μέριμνα πρέπει να αναγράφονται στο διαβατήριο του ανηλίκου. Εντούτοις, ενίοτε οι ανήλικοι ταξιδεύουν με άλλα μέλη της οικογένειας και ενδέχεται ακόμα και να ζουν με εκείνα, και ούτω καθεξής. Εν συντομία, πρέπει να είμαστε ευέλικτοι μέσα σε λογικά πλαίσια στο συγκεκριμένο θέμα.
<P>
Από την άλλη πλευρά, προβληματίζομαι που κανείς δεν έθιξε την πρακτικότητα του να ταξιδεύει ένα εξάχρονο ασυνόδευτο. Μπορεί να συμβεί με αεροπλάνο (ας μην συζητήσουμε στο σημείο αυτό, τα πιθανά τραύματα που ένα παιδί - ένα εξάχρονο αγόρι ή κορίτσι- μπορεί να βιώσει σε ένα αεροπλάνο), καθώς το παιδί θα μπορούσε να συνοδεύεται έως το αεροπλάνο, να παραλαμβάνεται στο τέλος του προορισμού και να συνοδεύεται μέχρι το γονέα του, για παράδειγμα, ή μέχρι κάποιο άλλο πρόσωπο. Εντούτοις, τι διευθετήσεις θα μπορούσαν να σχεδιαστούν όταν ανήλικοι ταξιδεύουν με τρένο, λεωφορείο ή άλλο δημόσιο μέσο μεταφοράς; Πώς μπορεί αυτό να παρακολουθηθεί; Εάν υπάρχουν γονείς που είναι επαρκώς ανεύθυνοι ώστε να στείλουν τα παιδιά τους σε ένα τέτοιο ταξίδι, πιστεύω ότι πρέπει να κρατήσουμε πιο κατηγορηματική στάση επ'αυτού και να δηλώσουμε ότι ανήλικοι δεν επιτρέπεται να ταξιδεύουν μόνοι σε τέτοια νεαρή ηλικία. Αυτό μπορεί να ακούγεται κάπως δραστικό, αλλά έχουν ήδη ειπωθεί πολλά εδώ για το πόσο πολύτιμα είναι τα παιδιά και για το ζήτημα των απαγωγών, θα μπορούσαμε άρα να κάνουμε και μια ανάλογα τολμηρή δήλωση για το θέμα αυτό.
<P>
Θα επιθυμούσα επίσης να ρωτήσω την Επιτροπή πού βρίσκονται τα πράγματα με την κοινή δήλωση του Συμβουλίου και του Ευρωπαϊκού Κοινοβουλίου σχετικά με την ασφάλεια των πρωτότυπων εγγράφων που χρειάζονται για την έκδοση θεώρησης βίζας. Το αναφέρω διότι έχω τη σχετική ανησυχία ότι, εάν αληθεύει, το σύστημα σε ένα συγκεκριμένο κράτος μέλος ενδέχεται να ανέχεται φαινόμενα κατάχρησης στο σημείο έκδοσης. Θα υποβάλω ένα τελευταίο ερώτημα στην Επιτροπή, ή και στον κύριο Coelho: τι πρέπει να κάνουμε όταν φτάνει κάποιος στα σύνορα, αλλά τα στοιχεία στο διαβατήριό του δεν αντιστοιχούν σε εκείνα των επίσημων βάσεων δεδομένων; Πιστεύω ότι έπρεπε να συμπεριλάβουμε μια οδηγία προς όφελος του παιδιού, ή καλύτερα του επιβάτη.
<SPEAKER ID="223" NAME="Wolfgang Kreissl-Dörfler" AFFILIATION="PSE">
(DE) Κύριε Πρόεδρε, κυρίες και κύριοι, χιλιάδες παιδιά ανά έτος πέφτουν θύματα εμπόρων ανηλίκων και ακόμα περισσότερα απάγονται. Μια πρόσφατη μελέτη δείχνει ότι οι ασυνόδευτοι ανήλικοι είναι τα θύματα τέτοιων εγκλημάτων. Για το λόγο αυτό, χαιρετίζουμε το γεγονός ότι η Ευρωπαϊκή Επιτροπή, με τις τροπολογίες επί του παλαιού κανονισμού, δείχνει τώρα την προσοχή που αρμόζει στους ανηλίκους. Όταν απαιτούμε να έχουν και οι ανήλικοι τα βιομετρικά τους στοιχεία στα διαβατήρια από μια ηλικία και έπειτα, δεν οφείλεται σε μαζική υστερία, την οποία πραγματικά δεν ενστερνίζομαι, αλλά γιατί επιθυμούμε να προσφέρουμε στα παιδιά μας καλύτερη προστασία. Μια τέτοια προστασία, μπορεί ωστόσο να υπάρξει μόνο εάν κάθε ανήλικος έχει το διαβατήριό του με τα βιομετρικά του στοιχεία και τα ονόματα των κηδεμόνων του.
<P>
Όπως με κάθε συλλογή στοιχείων, είναι ιδιαίτερα σημαντικό για την ομάδα μου να εξασφαλιστεί η μεγαλύτερη δυνατή ασφάλεια κατά τη συλλογή, αποθήκευση και επεξεργασία των βιομετρικών στοιχείων όλων των πολιτών, και πρέπει να είμαστε πάντα σε θέση να εντοπίζουμε ποιος μπορεί να έχει πρόσβαση σε ποια στοιχεία. Οι κανονισμοί και οι αποφάσεις του Συμβουλίου που επηρεάζουν το θέμα αυτό, προβλέπουν ισχυρούς προστατευτικούς μηχανισμούς και ελεγκτικά όργανα, ώστε να αποφευχθεί η κατάχρηση δεδομένων. Πρέπει να αναφέρω ότι έχω βαθιά εμπιστοσύνη στις εθνικές αρχές του τόπου μου, σε αντίθεση με πολλές ιδιωτικές εταιρείες, ορισμένες εκ των οποίων είναι ικανές να μεταβιβάσουν απροστάτευτα δεδομένα σε τρίτα μέρη μέσω σκανδαλωδών κενών ασφάλειας και να εισπράξουν ανάλογη αμοιβή για αυτό. Για το λόγο αυτό είναι τόσο σημαντικό οι εθνικές αρχές να κεφαλαιοποιήσουν την παγιωμένη αξιοπιστία τους και να εργασθούν στενά με τις αρχές προστασίας δεδομένων. Σε αντίθεση με ό,τι συνέβη στην προκειμένη περίπτωση, αυτό συμπεριλαμβάνει και το να τιμά η Ευρωπαϊκή Επιτροπή τις νομικές υποχρεώσεις της να συμβουλεύεται τους ευρωπαίους αξιωματούχους προστασίας δεδομένων .
<P>
(PT) Θα ήθελα να δώσω συγχαρητήρια στο φίλο μου Carlos Coelho για την εξαιρετική δουλειά που έκανε για το Κοινοβούλιο. Ευχαριστούμε πολύ.
<SPEAKER ID="225" NAME="Dushana Zdravkova" AFFILIATION="PPE-DE">
(BG) Ευχαριστώ κύριε Πρόεδρε, Επίτροπε, κυρίες και κύριοι, θα ήθελα να συγχαρώ τον εισηγητή, κύριο Coelho, για την ισορροπία που πέτυχε στην έκθεση αυτή ανάμεσα στο να διασφαλίσει μεγαλύτερο επίπεδο ασφάλειας για τα διεθνή ταξιδιωτικά έγγραφα και το να προστατέψει τα προσωπικά δεδομένα και την ανθρώπινη ακεραιότητα των πολιτών της Ευρωπαϊκής Ένωσης. Οι προτάσεις που έγιναν για τη βελτίωση μιας σειράς τεχνικών απαιτήσεων θα στηρίξουν τη μάχη κατά της διασυνοριακής εγκληματικότητας, της λαθρομετανάστευσης και της εμπορίας ανθρώπων. Για συνοριακές χώρες όπως η Βουλγαρία, που εκτίθενται σε έντονη πίεση από μεταναστευτικά ρεύματα και δραστηριότητες του διεθνούς οργανωμένου εγκλήματος, η ταχεία και επιτυχημένη εισαγωγή των νέων προτύπων θα είναι ζωτικής σημασίας για την προστασία των εξωτερικών συνόρων της ΕΕ.
<P>
Δυστυχώς, στη χώρα μου έχουμε μερικές σοβαρές περιπτώσεις εξαφάνισης ανηλίκων, για τους οποίους δεν υπάρχουν πληροφορίες ακόμα και τώρα. Για το λόγο αυτό αισθάνομαι ότι η έκθεση παρέχει άρτιες κατευθυντήριες γραμμές για τη μελλοντική ανάπτυξη προτύπων για τα χαρακτηριστικά ασφαλείας και τα βιομετρικά στοιχεία στα διαβατήρια των νεότερων πολιτών της Ευρώπης. " εισαγωγή της αρχής "ένα άτομο - ένα διαβατήριο" θα τους προσφέρει ακόμα περισσότερη ασφάλεια όταν θα ταξιδεύουν εκτός της επικράτειας της Ευρωπαϊκή Ένωσης. " πρόταση να εισαχθούν περαιτέρω πληροφορίες στα διαβατήρια των ανηλίκων μέχρι και 18 ετών, θα περιορίσει τις ευκαιρίες για παράνομη δραστηριότητα εμπορίας ανηλίκων. Όσον αφορά στην εφαρμογή του κανονισμού στις εθνικές νομοθεσίες, τα κράτη μέλη πρέπει προφανώς να λάβουν υπόψη τις ενδεχόμενες οικονομικές επιπτώσεις για τις πολυμελείς οικογένειες. Αυτό αναφέρθηκε και από κάποιον συνάδελφο που πήρε το λόγο νωρίτερα. " ελευθερία μετακίνησης δεν πρέπει να περιοριστεί για τις οικογένειες αυτές, λόγω του ότι θα πρέπει να καταβάλουν μεγάλα ποσά για τα διαβατήρια των παιδιών τους.
<P>
Τέλος, σχετικά με το ζήτημα της ελεύθερης μετακίνησης ατόμων μέσα στην Ευρωπαϊκή Ένωση, πιστεύω ότι μπορούν να καταργηθούν τα όρια ηλικίας για να δικαιούται κάποιος δελτίο ταυτότητας, καθώς αυτό θα ενθαρρύνει και θα εγγυηθεί ελεύθερη μετακίνηση και για τους νεότερους πολίτες της ΕΕ.
<SPEAKER ID="226" NAME="Genowefa Grabowska" AFFILIATION="PSE">
(PL) Κύριε Πρόεδρε, θα ήθελα να ξεκινήσω συγχαίροντας τον εισηγητή και δηλώνοντας ότι συνυπογράφω την έκθεση. Πιστεύω ότι η έκθεση δεν είναι μόνο σημαντική, αλλά και καλή. Θα ξεκινήσω μάλλον με τη δήλωση που ακούστηκε εδώ ότι το διαβατήριο είναι ένα έγγραφο που εκδίδεται από το κράτος μέλος σύμφωνα με εθνικές νομοθεσίες. Αληθεύει ότι έχουμε διαφορετικά διαβατήρια, εκτός από το εξώφυλλο, αλλά είναι σημαντικό να βρεθεί ισορροπία στα μέτρα ασφαλείας των διαβατηρίων αυτών, ώστε να ταυτοποιούν ένα πολίτη της Ευρωπαϊκής Ένωσης ή κάποιο άλλο άτομο που εισέρχεται στην επικράτεια της Ευρωπαϊκής Ένωσης, και να καταπολεμούν ταυτόχρονα την εγκληματικότητα, μεγάλο μέρος της οποίας αφορά στα διαβατήρια, όπως η λαθρομετανάστευση, η τρομοκρατία, η εμπορία ανηλίκων ή η πλαστογράφηση εγγράφων. " εν λόγω ισορροπία πιστεύω ότι βρέθηκε στην έκθεση. Δεν υπάρχουν ενδείξεις ότι οι περιορισμοί που συμπεριλάβαμε στην έκθεση θα επηρεάσουν κατά κάποιο τρόπο ή θα περιορίσουν τα κράτη μέλη στην έκδοση διαβατηρίων.
<P>
Θα ήθελα να επιστήσω την προσοχή σε μια αρχή, την οποία συνυπογράφω απόλυτα: την αρχή του "ένα άτομο - ένα διαβατήριο". Σε σχέση με τους ανηλίκους πρόκειται για μια καλή αρχή, αλλά δεν θα ήθελα να αποτελέσει οικονομικό εμπόδιο για τους γονείς που επιθυμούν τα παιδιά τους να έχουν διαβατήριο, αλλά των οποίων τα οικονομικά μέσα είναι περιορισμένα. Θέλω επίσης να επιμείνω σε ένα πιο αδύναμο σημείο της έκθεσης, αν και το επεσήμανε και ο εισηγητής, δηλαδή στο γεγονός ότι σύγχρονες, μη δοκιμασμένες τεχνολογίες πρέπει να επαναξιολογηθούν, και είναι θετικό που θα μπορέσουμε να το κάνουμε αυτό σε τρία χρόνια από σήμερα. Ζητώ επίσης να ληφθεί υπόψη ο ρόλος του Ευρωπαίου Επόπτη Προστασίας Δεδομένων. Ο θεσμός αυτός της ΕΕ πρέπει να εμπλακεί πιο ενεργά στην όλη διαδικασία και αυτό επισημαίνω.
<SPEAKER ID="227" NAME="Robert Evans" AFFILIATION="PSE">
Κύριε Πρόεδρε, θέλω και εγώ να ευχαριστήσω τον κύριο Coelho. " έκθεση αυτή είναι πολύ σημαντική για το μέλλον της Ευρώπης και για τους 500 εκατομμύρια πολίτες της: για την ασφάλεια τους, την προστασία τους και για αντιτρομοκρατικά μέτρα, μεταξύ άλλων. Εάν υπάρχει η ανάλογη τεχνολογία, όπως είπε η κυρία Zdravkova, πρέπει να την αξιοποιήσουμε.
<P>
Όσον αφορά στα παιδιά, η κυριά Angelilli, ο κύριος Λαμπρινίδης και άλλοι, ανέφεραν ότι μπορεί να αποτελέσει ζωτικό όπλο για την αντιμετώπιση του λαθρεμπορίου ανηλίκων, για παράδειγμα.
<P>
Εντούτοις, το κρίσιμο σημείο είναι στο νέο άρθρο 3, το οποίο αναφέρει ότι σκοπός των βιομετρικών στοιχείων είναι να επαληθευθεί όχι μόνο η αυθεντικότητα του εγγράφου αλλά και η ταυτότητα του κατόχου με τη βοήθεια άμεσα διαθέσιμων συγκρίσιμων δεδομένων. Στο παρόν στάδιο, οι περισσότερες χώρες βασίζονται σχεδόν αποκλειστικά σε φωτογραφίες και ελάχιστοι άνθρωποι, θα έλεγα ούτε εσείς κύριε Πρόεδρε, ούτε εσείς κύριε Barroso, μοιάζουν με τη φωτογραφία του διαβατηρίου τους, ούτε και πολλοί εξ ημών θα το ήθελαν! Πιστεύω ότι εάν υπάρξουν νέες διαδικασίες εξακρίβωσης της ταυτότητας και διαθέσιμες μέθοδοι, θα πρέπει να είμαστε έτοιμοι να τις χρησιμοποιήσουμε.
<P>
Όσον αφορά την κυρία Gacek και τον κύριο Batten και τις αντιβρετανικές συνεισφορές τους, τις οποίες εξαπέλυσαν χωρίς να περιμένουν απάντηση μια και δεν βρίσκονται εδώ, θα έλεγα ότι το βρετανικό σύστημα δεν είναι ούτε καλύτερο ούτε χειρότερο από πολλά στην Ευρωπαϊκή Ένωση. Έχουμε ελέγχους και σταθμίσεις, μπορούμε όμως να βελτιωθούμε. Εφόσον υπάρξει νέα τεχνολογία στον 21ο αιώνα, πρέπει να προετοιμαστούμε να την αξιοποιήσουμε, και όπως προείπε η κυρία Grabowska πριν από λίγο, πρέπει να είμαστε έτοιμοι να την τροποποιούμε συνεχώς ώστε να εκμεταλλευόμαστε στο έπακρο τα μέσα που διατίθενται στην Ευρωπαϊκή Ένωση.
<SPEAKER ID="228" NAME="Milan Gaľa" AFFILIATION="PPE-DE">
(SK) " προστασία ανηλίκων από την αρπαγή και την εμπορία απαιτεί την υιοθέτηση διαβατηρίων για αυτούς.
<P>
" αρχή του "ένα άτομο - ένα διαβατήριο" σημαίνει ότι κάθε ανήλικος που ταξιδεύει εκτός της περιοχής Σένγκεν πρέπει να εκδίδει διαβατήριο. " νέα μέθοδος ταυτοποίησης θα απλοποιήσει τους συνοριακούς ελέγχους. Τα εργαλεία για την προστασία των ανηλίκων από αρπαγή θα περιλαμβάνουν μια ευρωπαϊκή γραμμή βοήθειας για να δηλωθούν ανήλικοι υπό εξαφάνιση, απαχθέντες ή σεξουαλικά κακοποιημένοι, διαβατήρια με βιομετρικά στοιχεία και προσεχώς το πανευρωπαϊκό σύστημα συναγερμού για την αρπαγή ανηλίκων.
<P>
Πρέπει να δοθεί προσοχή ώστε να τηρηθεί κατά το μέγιστο το απόρρητο κατά τη διαδικασία απόκτησης και χρήσης των βιομετρικών στοιχείων. Υποστηρίζω την άποψη του εισηγητή ότι πρέπει να διεξαχθεί μελέτη το συντομότερο δυνατό των συστημάτων ταυτοποίησης δακτυλικών αποτυπωμάτων στα κράτη μέλη της Ευρωπαϊκής Ένωσης. Ακολούθως, θα πρέπει να εξεταστεί η εισαγωγή κοινού ευρωπαϊκού συστήματος για τη σύγκριση δακτυλικών αποτυπωμάτων.
<SPEAKER ID="229" NAME="Nicolae Vlad Popa" AFFILIATION="PPE-DE">
(RO) Επιθυμώ να συγχαρώ τον κύριο Coelho για την έκθεση αυτή.
<P>
Χαιρετίζω την πρωτοβουλία, η οποία καταδεικνύει ότι έχει συντελεστεί πραγματική πρόοδος, σε συνέχεια του Ευρωπαϊκού Συμβουλίου στη Θεσσαλονίκη, στο συσχετισμό των ταξιδιωτικών εγγράφων με τους κατόχους τους και στην υιοθέτηση της αρχής "ένα άτομο - ένα διαβατήριο".
<P>
Θα ήθελα να επισημάνω τρεις σημαντικές πτυχές.
<P>
Πρώτον, πρέπει να προσαρμόσουμε τις αρχές και τις εξαιρέσεις που προβλέπονται στην έκθεση στα αποτελέσματα και τα προβλήματα που θα παρουσιαστούν στην πράξη. Αυτό σημαίνει ότι πρέπει να εστιάσουμε στην τριετή περίοδο επανεξέτασης που ορίζεται από την έκθεση, κατά την οποία τόσο τα κράτη μέλη όσο και η Επιτροπή οφείλουν να προσπαθήσουν να διαμορφώσουν συστάσεις μεταξύ θεωρητικών αρχών και πρακτικών εμποδίων.
<P>
Δεύτερον, υπάρχει σοβαρό πρόβλημα σχετικά με την ασφάλεια των αποθηκευμένων δεδομένων και την προστασία της ταυτότητας του κατόχου τους.
<P>
Τέλος, θα επιθυμούσα να επιστήσω την προσοχή στην ανάγκη να καταρτιστούν κοινές αρχές που θα διέπουν τις απαιτούμενες για την έκδοση διαβατηρίου ή ταξιδιωτικών εγγράφων διαδικασίες, καθώς η φάση αυτή είναι κρίσιμη τόσο για τη διασφάλιση της ασφάλειας των βάσεων δεδομένων όσο και για την προστασία κατά της πλαστογράφησης των εγγράφων.
<SPEAKER ID="230" NAME="Martine Roure" AFFILIATION="PSE">
(FR) Κύριε Πρόεδρε, ένα λεπτό για να σας ευχαριστήσω κύριε Coelho, και να σας πω ότι είναι μεγάλη χαρά να εργάζομαι μαζί σας, καθώς επιδεικνύετε πάντα δεινή ικανότητα, είστε πραγματικά καλός ακροατής και αναλυτής και χάρη σε εσάς επιτύχαμε το αποτέλεσμα αυτό.
<SPEAKER ID="231" NAME="Marian-Jean Marinescu" AFFILIATION="PPE-DE">
(RO) " Ρουμανία εισήγαγε τη χρήση βιομετρικών διαβατηρίων από την 1η Ιανουαρίου 2009. Αυτό το είδος διαβατηρίου περιλαμβάνει 50 διαφορετικά στοιχεία και περιέχει για πρώτη φορά στην Ευρωπαϊκή Ένωση ένα χαρακτηριστικό για την ταυτοποίηση τόσο του προσώπου όσο και των δακτυλικών αποτυπωμάτων ενός ατόμου.
<P>
" Ρουμανία πραγματοποίησε επομένως ένα σημαντικό βήμα προς την ένταξη στην περιοχή Σένγκεν που έχει προγραμματιστεί για το 2011. " υιοθέτηση βιομετρικών διαβατηρίων καταργεί την τελευταία βασική προϋπόθεση για την ένταξη της Ρουμανίας στο πρόγραμμα απαλλαγής από την υποχρέωση θεώρησης. Ως εκ τούτου, η άρνηση να καταργηθεί η υποχρέωση θεώρησης για Ρουμάνους που εισέρχονται στις "νωμένες Πολιτείες θα βασίζεται τώρα μόνο σε υποκειμενικά κριτήρια και ελπίζω οι "νωμένες Πολιτείες να εξετάσουν το ζήτημα όπως αρμόζει.
<P>
Θα ήθελα να συγχαρώ τον εισηγητή ακόμα μια φορά για τις σημαντικές βελτιώσεις που πρόσθεσε στον κανονισμό, ειδικότερα, τη δημιουργία ενός ενιαίου ευρωπαϊκού συστήματος για την επαλήθευση της συμβατότητας μεταξύ των βιομετρικών στοιχείων και των στοιχείων που είναι αποθηκευμένα σε πλινθίο.
<SPEAKER ID="232" NAME="Silvia-Adriana Ţicău" AFFILIATION="PSE">
(RO) " εναρμόνιση των προτύπων ασφάλειας σε ευρωπαϊκό επίπεδο για τα βιομετρικά διαβατήρια είναι προέκταση των διατάξεων του κεκτημένου Σένγκεν. Ο κανονισμός ορίζει μια γενική υποχρέωση συλλογής δακτυλικών αποτυπωμάτων, τα οποία θα αποθηκεύονται σε ένα ανεπαφικό πλινθίο μέσα στο διαβατήριο.
<P>
Υποστηρίζω τις εξαιρέσεις συλλογής αποτυπωμάτων για παιδιά κάτω των 12 ετών, και προτρέπω να επανεξεταστούν και να εναρμονιστούν οι συγκεκριμένοι εθνικοί νόμοι.
<P>
Αισθάνομαι ότι τα στοιχεία των βιομετρικών διαβατηρίων πρέπει να επεξεργάζονται σύμφωνα με την κοινοτική νομοθεσία που διέπει την προστασία των προσωπικών δεδομένων και της ιδιωτικότητας. " Επιτροπή και τα κράτη μέλη πρέπει να λάβουν τα απαραίτητα μέτρα για τη διασφάλιση της διάταξης αυτής σχετικά με την επεξεργασία των στοιχείων των βιομετρικών διαβατηρίων, τόσο στα σύνορα όσο και κατά τη διατήρηση των σχετικών βάσεων δεδομένων, σε περίπτωση όπου η εθνική νομοθεσία περιλαμβάνει τη διάταξη αυτή.
<P>
Θα ήθελα, ωστόσο, να επιστήσω την προσοχή σας στο γεγονός ότι ο περιορισμός της ισχύος ενός βιομετρικού διαβατηρίου για άτομα που αδυνατούν να παρέχουν αποτυπώματα, προσωρινά ή μόνιμα, σε 12 ή λιγότερους μήνες, θα δυσκολέψει τη ζωή ατόμων με αναπηρίες. Θα ζητούσα επομένως από την Επιτροπή να επανεξετάσει το σχετικό κείμενο.
<SPEAKER ID="233" NAME="Marios Matsakis" AFFILIATION="ALDE">
Κύριε Πρόεδρε, κανείς νομοταγής πολίτης δεν θα έπρεπε να ανησυχεί με την εξακρίβωση της ταυτότητάς του ή της ταυτότητας των παιδιών του. Χαιρετίζω επομένως τη χρήση βιομετρικών στοιχείων σε διαβατήρια και άλλα έγγραφα.
<P>
Ήθελα απλώς να θίξω ένα σημείο προς υπόμνηση. Είναι γεγονός ότι κανένα βιομετρικό χαρακτηριστικό δεν παραμένει το ίδιο από την παιδική ηλικία έως την ενηλικίωση εκτός από ένα: τα αποτυπώματα DNA. Αυτά παραμένουν ίδια από τη σύλληψη έως το θάνατο και ακόμα περισσότερο. Είναι δυνατό να αναγνωριστεί κάποιος στις μέρες μας ακόμα και μετά από πολλά χρόνια από το θάνατό του, με ένα μικρό δείγμα από τα υπολείμματα των κόκαλών του. " τεχνολογία αποτυπωμάτων DNA είναι σήμερα γρήγορη, φτηνή και μπορεί να χρησιμοποιηθεί με μόνο μερικά κύτταρα που μπορούν να ληφθούν είτε με ένα στοματικό μάκτρο του βλεννογόνου είτε με μια σταγόνα αίματος από τον ομφάλιο λώρο, για παράδειγμα.
<P>
Καταθέτω, επομένως, ότι στο μέλλον θα πρέπει να εξετάσουμε τη χρήση των αποτυπωμάτων DNA ως τη μόνη βιομετρική ταυτοποίηση που είναι εγγυημένα η ίδια για όλα τα άτομα, για όλους τους ευρωπαίους πολίτες.
<SPEAKER ID="234" NAME="Hubert Pirker" AFFILIATION="PPE-DE">
(DE) Κύριε Πρόεδρε, απευθύνω τις ευχαριστίες μου στον Carlos Coelho, καθώς και τα συγχαρητήριά μου για την έκθεσή του. Θα είχαμε όλοι απογοητευτεί εάν η έκθεσή του ήταν κάτω του αναμενόμενου, καθώς μας έχει ήδη συνηθίσει σε αυτό το επίπεδο εκθέσεων. Μου άρεσε ιδιαιτέρως το γεγονός ότι ο Carlos Coelho κατέστησε σαφές από την αρχή ότι η έκθεση αφορούσε στην ασφάλεια των ανηλίκων. Μπορούμε να την πετύχουμε με την έκδοση ασφαλών διαβατηρίων και τη λήψη δακτυλικών αποτυπωμάτων ώστε να εξασφαλίσουμε ότι είναι εφικτό να ελέγξουμε το κατά πόσο το άτομο που διασχίζει τα σύνορα είναι πραγματικά το άτομο που απεικονίζεται στο διαβατήριο.
<P>
Πρόκειται επομένως για ένα στόχο που μπορεί να αξιοποιηθεί για την επίτευξη ασφάλειας για τους ανηλίκους. " παρούσα συζήτηση για το αν τα δακτυλικά αποτυπώματα πρέπει να λαμβάνονται στα έξι ή στα δώδεκα έτη, είναι τεχνικής φύσης ζήτημα και όχι ουσίας. Δεν έχω πρόβλημα με τη λήψη αποτυπωμάτων από την ηλικία των έξι, καθώς πρόκειται για τα παιδιά και την ασφάλειά τους. Για εμένα, εξυπακούεται ότι οι νόμοι για την προστασία των δεδομένων πρέπει να τηρούνται. Δεν θα έπρεπε καν να το συζητάμε. Είναι καθήκον ενός συνταγματικού κράτους να το ελέγχει. Εάν επιτύχουμε μια κατάσταση με ασφαλή διαβατήρια όπου οι νόμοι για την προστασία δεδομένων θα τηρούνται, τότε η Ευρωπαϊκή Ένωση θα έχει κάνει ένα αποφασιστικό βήμα εμπρός, όσον αφορά στα συμφέροντα των παιδιών και στην καταπολέμηση της εμπορίας και του λαθρεμπορίου ανηλίκων.
<SPEAKER ID="235" NAME="Jacques Barrot" LANGUAGE="FR">
Κύριε Πρόεδρε, νομίζω ότι το σύνολο της συνέλευσης επαίνεσε τη δουλειά του κυρίου Coelho και τα προτερήματά της, και θα προσέθετα και τη δική μου φωνή στους επαίνους της κυρίας Roure.
<P>
Θα ήθελα να πω, επαναλαμβάνοντας όσα είπε ο Gérard Deprez, ότι πρέπει να προσπαθήσουμε να προσανατολιστούμε προς ολοένα και πιο αξιόπιστα, πιο συγκρίσιμα βιομετρικά στοιχεία που θα μας επιτρέψουν να χρησιμοποιήσουμε τις πιο εξελιγμένες τεχνολογίες ώστε να εξασφαλίσουμε την ασφάλεια στον ελεύθερο αυτό κόσμο που κατοικούμε. Για το λόγο αυτό προγραμματίστηκε και η παρούσα συνεδρίαση. Χαιρετίζω, επομένως, το γεγονός ότι το Κοινοβούλιο αφοσιώθηκε στην προσπάθεια να καταστεί η ταυτοποίηση των ανηλίκων πιο σίγουρη, γεγονός απαραίτητο για την ασφάλειά τους.
<P>
Μου έθεσαν το ερώτημα εάν έχουμε ήδη αποδείξεις ότι οι διαδικασίες αυτές αποδίδουν. Θα έλεγα ότι μόνο στην πράξη θα μπορέσουμε να διαπιστώσουμε σωστά την αποτελεσματικότητα, αλλά a priori, όλα δείχνουν ότι η αυξημένη ασφάλεια θα προκύψει από τη βελτιωμένη ταυτοποίηση των ανηλίκων που ταξιδεύουν μόνοι. Σε κάθε περίπτωση, δεν μπορούμε να παραβλέψουμε αυτό το σημαντικό σκοπό. Θα δώσω στο Κοινοβούλιο ορισμένες απαντήσεις σε ορισμένα ερωτήματα.
<P>
Πρώτον, πρέπει να πω ότι στις προτάσεις της η Επιτροπή πάντα επεσήμανε την ασφάλεια των δεδομένων. Ζητήθηκε η γνώμη του Ευρωπαίου Επόπτη Προστασίας Δεδομένων επί της βασικής πρότασης και έγιναν παρατηρήσεις από μέρος του, τις οποίες η Επιτροπή έλαβε υπόψη. Θα έλεγα επίσης ότι αναφορικά με τα αναγνωριστικά, τα πρότυπά μας είναι εναρμονισμένα με τα πρότυπα της Διεθνούς Οργάνωσης Πολιτικής Αεροπορίας, γεγονός που, όπως ειπώθηκε, θα διευκολύνει το διάλογο με τις "νωμένες Πολιτείες.
<P>
Στη συνέχεια, θα υπενθύμιζα ότι για τα παιδικά διαβατήρια, υπάρχει προφανώς μια οικονομική επιβάρυνση για τις οικογένειες, αλλά αυτό είναι αρμοδιότητα των κρατών μελών και θα τόνιζα ότι για τις μετακινήσεις μέσα στην περιοχή Σένγκεν, το δελτίο ταυτότητας αρκεί. Το διαβατήριο απαιτείται για μετακινήσεις εκτός της Ευρωπαϊκής Ένωσης.
<P>
Τέλος, θέλω να διαβεβαιώσω ότι η Επιτροπή θα αναλάβει συγκριτική μελέτη των υφιστάμενων κανόνων μέσα στα κράτη μέλη σχετικά με τους ανηλίκους που ταξιδεύουν μόνοι. Την κατάλληλη ώρα, θα προτείνουμε να λάβει το Συμβούλιο τα απαραίτητα μέτρα για την αποτελεσματικότερη προστασία των παιδιών και την καταπολέμηση της εμπορίας ανηλίκων. Είναι περισσότερο από προφανές ότι η μελέτη αυτή ζητείται δίκαια από το Κοινοβούλιο και, ασφαλώς, αναλαμβάνω τη δέσμευση ότι το προσωπικό μου θα την διεξάγει κάτω από τις καλύτερες συνθήκες και στο συντομότερο δυνατό χρόνο.
<P>
Αυτά έχω να πω, καθώς και να ευχαριστήσω το Κοινοβούλιο που, για μια φορά ακόμα, συνέβαλε πολύ εποικοδομητικά στην ευρωπαϊκή νομοθεσία.
<SPEAKER ID="236" NAME="Carlos Coelho" LANGUAGE="PT">
Κύριε Πρόεδρε, εάν κάτι προέκυψε από τη συζήτηση είναι το γεγονός ότι υπάρχει ανησυχία για την αποτελεσματική αντιμετώπιση της εμπορίας ανθρώπων - και ιδιαιτέρως ανηλίκων - μεταξύ της μεγάλης πλειοψηφίας της συνέλευσης αυτής. Αυτή είναι και η κύρια χρήση του μέτρου που θα υιοθετήσουμε και είμαι ενθουσιαμένος με το γεγονός ότι σχεδόν όλοι οι ομιλητές το έθιξαν.
<P>
Θα ήθελα ακόμα μια φορά να ευχαριστήσω όλους τους σκιώδεις εισηγητές για τη συνεργασία τους, και δεν πρόκειται για μάταιη κολακεία. Αξίζει να αναφερθεί ότι η συνάδελφός μου κυρία Roure έπαιξε σημαντικό ρόλο στη διασφάλιση της συμφωνίας, στην οποία συνετέλεσαν σημαντικά επίσης και ο Επίτροπος Barrot και η γαλλική Προεδρία. Επιθυμώ να ευχαριστήσω ιδιαιτέρως τον Επίτροπο Barrot για την ετοιμότητα της Επιτροπής να υποστηρίξει θεσμικά την αναθέρμανση της καταπολέμησης της εμπορίας ανηλίκων, καθώς και την ετοιμότητά της να συνεργαστεί στις τρεις μελέτες τις οποίες ζητήσαμε: για την αξιοπιστία των δακτυλικών αποτυπωμάτων των ανηλίκων, για τα έγγραφα βάσης και για τα εσφαλμένα ποσοστά απόρριψης, που αποτελούν μέρος των ανησυχιών μας σχετικά με την εφαρμογή των συγκεκριμένων κανόνων.
<P>
Τέλος, κύριε Πρόεδρε, ο κύριος Brejc έθιξε ένα ζήτημα: ρώτησε εάν μπορούμε να πούμε ότι η έκδοση διαβατηρίων είναι ασφαλής. Για να είμαι απολύτως ειλικρινής, πρέπει να πω ότι αυτό ποικίλλει από χώρα σε χώρα. Ορισμένες χώρες έχουν πιο αυστηρά συστήματα από άλλες, και αυτός είναι ένας ακόμα λόγος για τον οποίο η μελέτη για τα έγγραφα βάσης είναι πολύ σημαντική. Γνωρίζω ότι η Ευρώπη δεν έχει αρμοδιότητα επί του θέματος - η έκδοση διαβατηρίων είναι εθνικό προνόμιο - και για το λόγο αυτό με χαροποίησε ιδιαίτερα το γεγονός ότι ο Επίτροπος Barrot συμφώνησε στη συνεργασία της Ευρωπαϊκής Επιτροπής για τη μελέτη πάνω στα έγγραφα βάσης. Δεν έχει νόημα να έχουμε διαβατήρια πολύ ασφαλή εάν η εν λόγω ασφάλεια υπονομεύεται κατά τη διαδικασία έκδοσης. Δεν πρόκειται για την επιβολή μέτρων στα κράτη μέλη, αλλά για την από κοινού χρήση καλύτερων πρακτικών ώστε να μπορούμε να εγγυηθούμε ότι το ευρωπαϊκό διαβατήριο συνιστά ασφαλή πραγματικότητα στα εξωτερικά μας σύνορα. Ευχαριστώ πολύ όλους για τη συνεργασία σας.
<SPEAKER ID="237" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τετάρτη, στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="238" NAME="Siiri Oviir  " LANGUAGE="ET">
Κύριε Πρόεδρε, κυρίες και κύριοι, η υιοθέτηση του κανονισμού αυτού αποτελεί σημαντικό βήμα προς τη μεγαλύτερη ασφάλεια των ταξιδιωτικών εγγράφων των πολιτών της ΕΕ. Ως αποτέλεσμα, μέχρι τις 29 Ιουνίου 2009, πρέπει να υπάρχει σαφής σύνδεση μέσα στην ΕΕ μεταξύ ενός διαβατηρίου και του κατόχου του, γεγονός που θα βοηθήσει πολύ κατά της απάτης που σχετίζεται με τα διαβατήρια.
<P>
Χαιρετίζω ιδιαιτέρως την εφαρμογή της αρχής "ένα άτομο - ένα διαβατήριο", η οποία επιτρέπει τη βελτίωση της ασφάλειας των ταξιδιών, ειδικά για τους ανηλίκους, και παρακωλύει τις δραστηριότητες ανθρώπων που εμπλέκονται στην εμπορία και αρπαγή ανηλίκων. Συνιστάται να εφαρμοστεί τώρα η απαίτηση αυτή σε όλα τα κράτη μέλη. Στην Εσθονία ισχύει από το 2000.
<P>
Επιπρόσθετα στα ασφαλή ταξιδιωτικά έγγραφα, οι συνοριοφύλακες των κρατών μελών έχουν σημαντικό ρόλο να διαδραματίσουν, και πρέπει να προσέχουν περισσότερο στον έλεγχο ανήλικων ατόμων που ταξιδεύουν με ή χωρίς κηδεμόνα και διέρχονται τα εξωτερικά σύνορα της ΕΕ, όπως πράττουν σε περιπτώσεις ενηλίκων.
<P>
" ασφάλεια των ταξιδιωτικών εγγράφων δεν περιορίζεται ασφαλώς στα διαβατήρια, και η συνολική διαδικασία δεν είναι λιγότερο σημαντική. Επομένως, δεν έχει νόημα να ενισχύουμε την ασφάλεια των διαβατηρίων χωρίς να προσέχουμε τους υπόλοιπους κρίκους της αλυσίδας.
<P>
Πιστεύω ότι, εκτός από τη μεγαλύτερη ασφάλεια των ταξιδιωτικών εγγράφων, η Ευρωπαϊκή Επιτροπή πρέπει να σκεφτεί σοβαρά την υιοθέτηση κοινής ευρωπαϊκής προσέγγισης, προκειμένου να αντικατασταθούν οι διάφοροι κανόνες που ισχύουν στην παρούσα φάση στα 27 κράτη μέλη για την προστασία των ανηλίκων που διέρχονται τα εξωτερικά σύνορα της ΕΕ.
<SPEAKER ID="239" NAME="Daciana Octavia Sârbu  " LANGUAGE="RO">
Τρομοκρατικές απειλές κατέστησαν απαραίτητη την υιοθέτηση επιπλέον βιομετρικών στοιχείων και στοιχείων ασφαλείας για την αυξημένη προστασία των επιβατών που ταξιδεύουν μέσα στην Ευρωπαϊκή Ένωση. Τα πιο σημαντικά χαρακτηριστικά της πρότασης του κανονισμού είναι η μάχη κατά της εμπορίας ανηλίκων με την υιοθέτηση της αρχής "ένα άτομο - ένα διαβατήριο", και η εισαγωγή παρεκκλίσεων στη λήψη δακτυλικών αποτυπωμάτων από ανηλίκους κάτω των 12 ετών. Εντούτοις, η νομοθεσία σε ορισμένα κράτη μέλη επιτρέπει τη λήψη αποτυπωμάτων από παιδιά κάτω των 12 ετών, αλλά αυτό θα ισχύει μόνο για μια μεταβατική περίοδο τεσσάρων ετών. Θα υπάρχει, ωστόσο, ένα απόλυτο όριο ηλικίας στα έξι έτη. Ορισμένες πιλοτικές μελέτες που διεξήχθησαν σε κράτη μέλη έδειξαν ότι τα δακτυλικά αποτυπώματα ανηλίκων κάτω των έξι ετών δεν είναι καλής ποιότητας και μπορούν να αλλάξουν με την ανάπτυξη. Ο ορισμός ορίου ηλικίας μειώνει τον κίνδυνο λάθους κατά την ταυτοποίηση ατόμων με τη λήψη δακτυλικών αποτυπωμάτων. Δυσκολεύει επίσης τη δυνατότητα εμπορίας ανηλίκων. " ανάγκη προστασίας των ταξιδιωτών έγινε ακόμα πιο προφανής στον απόηχο των γεγονότων της 11ης Σεπτεμβρίου 2001. Εντούτοις, η αύξηση του επιπέδου προστασίας και ασφάλειας πρέπει να συνοδεύεται από τη διασφάλιση των δικαιωμάτων και της αξιοπρέπειας των επιβατών, όπως ορίζει και η Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών.

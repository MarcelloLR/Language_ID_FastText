<CHAPTER ID="007-04">
4. Προσαρμογή του Κανονισμού του Κοινοβουλίου στη Συνθήκη της Λισαβόνας (
<SPEAKER ID="091" NAME="Bruno Gollnisch" AFFILIATION="NI">
(FR) Κύριε Πρόεδρε, το μηχάνημά μου δεν λειτουργεί, αλλά δεν είναι αυτό το βασικό που ήθελα να πω.
<P>
Αυτή η έκθεση, κύριε Πρόεδρε, περιελάμβανε μια τροπολογία που αποσύρθηκε, την τροπολογία αριθ. 86. " ένστασή μου επί της εφαρμογής του Κανονισμού βασίζεται στην παράγραφο 2 του άρθρου 24 του Κανονισμού μας. Όπως είχα την τιμή να σας εξηγήσω εξ ονόματος μερικών συναδέλφων μου, σύμφωνα με αυτό το άρθρο οι μη εγγεγραμμένοι βουλευτές ορίζουν έναν εξ αυτών ως εκπρόσωπο στη Διάσκεψη των Προέδρων. Ως αποτέλεσμα των προσκομμάτων που έθεσε η διοίκηση, αυτή η υποχρέωση δεν έχει εκπληρωθεί από τον Ιούλιο.
<P>
Ωστόσο, στόχος ήταν, δυνάμει αυτής της τροπολογίας αριθ. 86, να αλλάξει αυτή η διάταξη ούτως ώστε να μπορείτε να αποφασίζετε ποιοι από τους εκπροσώπους των μη εγγεγραμμένων βουλευτών πρέπει να συμμετέχουν στη Διάσκεψη των Προέδρων. Αυτό, κύριε Πρόεδρε, είναι πραγματικό αίσχος και επιλέγω προσεκτικά τα λόγια μου. Ως τέτοιο το εκλαμβάνουν όλοι οι συνάδελφοί μας. Φαίνεται πως είμαστε οι μόνοι στους οποίους μας επιβάλλεται ο ορισμός του εκπροσώπου μας στη Διάσκεψη των Προέδρων.
<P>
Ελπίζω, κύριε Πρόεδρε, ότι πρόθεσή σας είναι να αρνηθείτε αυτήν την επιλογή που σας υποδεικνύουν η Σοσιαλιστική Ομάδα και η Ομάδα του Ευρωπαϊκού Λαϊκού Κόμματος (Χριστιανοδημοκράτες), στην οποία ανήκετε.
<SPEAKER ID="092" NAME="Πρόεδρος">
Καταλαβαίνω αυτό που λέτε. Θα ήθελε ο εισηγητής να πει κάτι επ' αυτού; Θα παρακαλούσα για ένα σχόλιο από τον εισηγητή.
<SPEAKER ID="093" NAME="David Martin" LANGUAGE="EN">
Κύριε Πρόεδρε, δεν χρειάζεται να σπαταλήσουμε πολύ χρόνο για τούτο το θέμα, διότι δεν αξίζει να σπαταλάμε πολύ χρόνο για τους Μη Εγγεγραμμένους. Δεν ψηφίζουμε επ' αυτού. Αν είχαν μπει στον κόπο να εμφανιστούν στις επιτροπές στις οποίες δικαιούνται να εμφανίζονται, θα ήξεραν ότι δεν ψηφίζουμε επ' αυτού σήμερα, αλλά ότι θα ψηφίσουμε επ' αυτού τον Ιανουάριο. Θα επιμείνω στην πρότασή μου να καλέσετε εσείς, κύριε Πρόεδρε, έναν Μη Εγγεγραμμένο να συμμετάσχει στη Διάσκεψη των Προέδρων.

<CHAPTER ID="018">
Πρόγραμμα δράσης στον τομέα της διά βίου μάθησης (συζήτηση) 
<SPEAKER ID="332" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, εξ ονόματος της Επιτροπής Πολιτισμού και Παιδείας, σχετικά με την κοινή θέση του Συμβουλίου (06237/3/2006 C6-0274/2006 που αφορά πρόγραμμα δράσης στον τομέα της διά βίου μάθησης. (εισηγήτρια: η κ. Pack).
<SPEAKER ID="333" NAME="Doris Pack " AFFILIATION="PPE-DE">
εισηγήτρια. - (DE) Κύριε Πρόεδρε, κύριε Επίτροπε, το νέο πρόγραμμα για τη διά βίου μάθηση είχε ως στόχο να αποτελέσει, στο πλαίσιο της διαδικασίας της Λισαβόνας, μια ικανοποιητική αντίδραση στις σημερινές προκλήσεις, διότι η εκπαίδευση -όπως λέμε διαρκώς και εμείς και όλοι οι άλλοι- είναι το Α και το Ω των κοινών προσπαθειών των χωρών μας για την πρώτη θέση στον παγκοσμιοποιημένο ανταγωνισμό.
<P>
Δυστυχώς, οι περικοπές του γενικού προϋπολογισμού από το Συμβούλιο είχαν ως αποτέλεσμα και περικοπές αυτού του πολυετούς προγράμματος. Ο Επίτροπος δεν φέρει ευθύνη για τις περικοπές αυτές. Ήταν με το μέρος μας στον αγώνα για περισσότερα χρήματα. Δυστυχώς, τα κράτη μέλη δεν το ήθελαν αυτό. Το τελικό ποσό που φθάσαμε ήταν 14,37 δισ. για επτά χρόνια, όμως μετά από τις διαπραγματεύσεις μάς έμειναν μόνο 6,97 δισ. στις δημοσιονομικές προοπτικές. Έστω και έτσι, θα ήθελα να ευχαριστήσω όλους τους συναδέλφους που αγωνίστηκαν με επιτυχία και κατέστησαν δυνατό να επιτύχουμε αύξηση κατά 800 εκατ. ευρώ των αρχικών πόρων των δημοσιονομικών προοπτικών για το πρόγραμμα αυτό.
<P>
Αυτά όσον αφορά τους υψηλούς στόχους και την ανώμαλη προσγείωση στο έδαφος.
<P>
Το πρόγραμμα "Διά βίου μάθηση" βασίζεται στα δύο προγράμματα Sokrates και Leonardo, τα μετεξελίσσει και δημιουργεί αποτελέσματα συνέργειας. Διδαχθήκαμε από τα τελευταία προγράμματα: οι διάφοροι εθνικοί οργανισμοί των χωρών μας μάς ανέφεραν τα προβλήματα που αντιμετώπισαν με τα προγράμματα, και κατά βάσιν όλες οι απόψεις τους ελήφθησαν υπόψη. Το πρόγραμμα "Διά βίου μάθηση" περιλαμβάνει το πρόγραμμα Comenius για τα σχολεία, το αντίστοιχο πρόγραμμα Erasmus για τα πανεπιστήμια, το πρόγραμμα επαγγελματικής κατάρτισης Leonardo και το Grundvigh για τους ενήλικες, τις δράσεις Jean Monnet για την προώθηση της ευρωπαϊκής ολοκλήρωσης και οριζόντιες δράσεις.
<P>
Επειδή, κατά τη γνώμη μου, το πρόγραμμα Comenius είναι η βάση όλων των άλλων εκπαιδευτικών προγραμμάτων, άσκησα πίεση για περισσότερους πόρους από όσους είχε προγραμματίσει αρχικά η Επιτροπή για το πρόγραμμα αυτό και υπογράμμισα, επίσης, την ανάγκη για περισσότερη συνεργασία στις παραμεθόριες περιοχές μέσω ενός νέου "Comenius Regio". Το πρόγραμμα δίνει νέα έμφαση στην κινητικότητα των μαθητών μεταξύ 11 και 16 ετών, με την ανεκτίμητη εμπειρία μιας σχολικής χρονιάς σε κάποιο σχολείο κάπου αλλού στην ΕΕ. Επίσης, λάβαμε υπόψη τις ανάγκες των παιδιών των μεταναστών εργαζομένων.
<P>
Το πρόγραμμα Leonardo προάγει την κινητικότητα των εργαζομένων και τις εταιρικές σχέσεις με τρόπους που προηγουμένως ήταν δυνατοί μόνο με το Erasmus. Οι υποτροφίες που καταβάλλονται στο πλαίσιο του Erasmus σε πανεπιστημιακούς φοιτητές αυξήθηκαν στα 200 ευρώ μηνιαίως, διότι το προηγούμενο ποσό ήταν μετά βίας αρκετό για την επιβίωσή τους. Αρχικά είχαμε προτείνει ποσό 300 ευρώ, αλλά δεν θα μπορούσαμε να το διατηρήσουμε παρά μόνο με μια δραστική μείωση του αριθμού των συμμετεχόντων, και έτσι αναγκαστήκαμε να εγκαταλείψουμε αυτήν την ιδέα. Το Erasmus καλύπτει επίσης προπαρασκευαστικά μαθήματα γλωσσών και επιδόματα ταξιδιού.
<P>
Το πρόγραμμα Grundvigh απέκτησε καλύτερη χρηματοδότηση από ό,τι στο παρελθόν, και τώρα στο πλαίσιο αυτού του προγράμματος είναι δυνατές και ατομικές ανταλλαγές. Το πρόγραμμα αυτό έχει σχεδιαστεί ως απάντηση στη σημερινή κατάσταση στην αγορά εργασίας και στις δημογραφικές τάσεις.
<P>
Ενώ θα συνεχιστεί η ενίσχυση προς το Κολέγιο της Ευρώπης στη Bruges, το Ευρωπαϊκό Πανεπιστημιακό Ινστιτούτο της Φλωρεντίας, το Ευρωπαϊκό Ινστιτούτο Δημόσιας Διοίκησης στο Μάαστριχτ και την Ευρωπαϊκή Ακαδημία Δικαίου στο Trier, το Σώμα προέβλεψε επίσης ειδικές ενισχύσεις για τον Ευρωπαϊκό Οργανισμό Ανάπτυξης της Ειδικής Εκπαίδευσης στο Middelfart και το Centre Internationale de la Formation Européenne στη Νίκαια.
<P>
Είμαι εξαιρετικά ευχαριστημένη διότι η συμμετοχή στα προγράμματα αυτά παραμένει ανοιχτή σε όλα τα μέλη του ΕΟΧ και στην Ελβετία και την Τουρκία, και διότι και οι χώρες των Δυτικών Βαλκανίων κλήθηκαν πρόσφατα να συμμετάσχουν. Αυτό με κάνει να υπογραμμίσω επίσης ότι τώρα είναι πια επειγόντως απαραίτητο να υλοποιηθεί η συμφωνία για τις διευκολύνσεις ως προς τη θεώρηση διαβατηρίων για τη Νοτιοανατολική Ευρώπη.
<P>
Συνοψίζοντας, θα ήθελα να πω ότι το πρόγραμμα "Διά βίου μάθηση" θα συμβάλει στη βελτίωση των μορφωτικών και εκπαιδευτικών προγραμμάτων της ΕΕ, θα προσφέρει μεγαλύτερη κινητικότητα στους ανθρώπους, θα υποστηρίξει τις εταιρικές σχέσεις και τη διαπεριφερειακή συνεργασία, θα δώσει δομή στην ανταλλαγή δοκιμασμένων πρακτικών και θα ενθαρρύνει την εκμάθηση ξένων γλωσσών. Το πρόγραμμα αυτό θα βοηθήσει τους ανθρώπους να καταλάβουν καλύτερα την Ευρωπαϊκή Ένωση, θα καταστήσει πιο εύκολη τη συμβίωσή τους μέσα στην ΕΕ, τη διεξαγωγή διαπολιτισμικού διαλόγου, και θα καλλιεργήσει την ανεκτικότητα. Είναι πραγματικά η καλύτερη στρατηγική επικοινωνίας στην ΕΕ.
<SPEAKER ID="334" NAME="Ján Figeľ" AFFILIATION="Μέλος της Επιτροπής" LANGUAGE="EN">
Κύριε Πρόεδρε, όπως λένε οι Γερμανοί φίλοι μας, Bildung ist mehr - η εκπαίδευση είναι το παν. Αποτελεί το κλειδί για πολύ περισσότερες απαντήσεις στη ζωή από ό,τι είναι δυνατόν χωρίς αυτήν και δίνει δύναμη στα άτομα και τις κοινωνίες για να επιδιώξουν ένα καλύτερο οικονομικό, κοινωνικό, πολιτιστικό και πολιτικό μέλλον· και για αυτόν τον λόγο είμαι βέβαιος ότι ένα ολοκληρωμένο πρόγραμμα διά βίου μάθησης μπορεί να παράσχει πολλές νέες ευκαιρίες τόσο ποσοτικά όσο και ποιοτικά, επειδή όταν το εξετάζουμε σε συνδυασμό με αυτό που κάνουμε στην Ευρώπη όλοι μαζί, είναι κάτι πολύ περισσότερο από απλώς ένα πρόγραμμα. Συμφωνούμε να χαράξουμε τις στρατηγικές διά βίου μάθησης στα κράτη μέλη έως τα τέλη του τρέχοντος έτους.
<P>
Έχουμε ένα πρόγραμμα από τον Ιανουάριο του 2007 και έχουμε ένα σημείο αναφοράς στη συνεργασία μας, ώστε να αυξήσουμε τη συμμετοχή των ενηλίκων στα συστήματα διά βίου μάθησης στα κράτη μέλη. Όπως είπε η κ. Pack, η διά βίου μάθηση δεν είναι πολυτέλεια, είναι ανάγκη· και είμαι βέβαιος ότι προσφέρει στα άτομα εμπειρίες οι οποίες πλουτίζουν τη ζωή τους και βελτιώνουν την απασχολησιμότητά τους.
<P>
" μάθηση βοηθά τα ιδρύματα να μεταφέρουν γνώση από το ένα στο άλλο σε ολόκληρη την Ευρώπη, να καινοτομούν, να βελτιώνονται και να εκσυγχρονίζονται. Αυξάνει τη διαφάνεια των συστημάτων των κρατών μελών, διότι, όταν η συνεργασία είναι ανοιχτή, βλέπουμε πώς κινούνται τα συστήματα και πώς γίνονται ολοένα και περισσότερο συμβατά. Εν συντομία, αποτελεί ένα πολύτιμο ευρωπαϊκό μέσο στην άμεση υπηρεσία των πολιτών μας.
<P>
Το νέο πρόγραμμα θα διευρύνει τις ευκαιρίες και, είμαι βέβαιος, θα φέρει ακόμα περισσότερα οφέλη. Χαίρομαι πολύ επομένως που το Κοινοβούλιο, το Συμβούλιο και η Επιτροπή μπόρεσαν, σχεδόν αμέσως μόλις οριστικοποιήθηκε το δημοσιονομικό πλαίσιο στις αρχές του τρέχοντος έτους, να καταλήξουν σε συμφωνία σχετικά με το κείμενο της απόφασης που αναφέρεται στο πρόγραμμα. Γνωρίζω ότι δεν ήταν εύκολο, αλλά αν το Κοινοβούλιο το εγκρίνει χωρίς τροπολογίες, όπως προτείνει η εισηγήτριά σας, τότε το πρόγραμμα μπορεί να τεθεί εγκαίρως σε εφαρμογή, από τις αρχές του 2007.
<P>
Λόγω της πολυπλοκότητας του προγράμματος, αυτό αποτελεί μείζον επίτευγμα. Αν συγκρίνουμε το προηγούμενο με το ισχύον πολύπλοκο πρόγραμμα, μπορούμε να συνειδητοποιήσουμε τη σκληρή εργασία που έχει επιτελεστεί. Θα ήθελα να ευχαριστήσω ιδιαίτερα την κ. Pack, την εισηγήτρια, που χρησιμοποίησε την τεράστια εμπειρογνωμοσύνη και εμπειρία της στο τομέα για να καταστήσει δυνατή την επίτευξη συμφωνίας τόσο γρήγορα σε δεύτερη ανάγνωση.
<P>
Όσον αφορά το ίδιο το κείμενο, η Επιτροπή συμφωνεί απολύτως ότι δεν θα πρέπει να τροποποιηθεί. " συνολική χρηματοδότηση θα ανέλθει σε 7 δισ. ευρώ περίπου για επτά χρόνια σε τρέχουσες τιμές. Θα πρέπει όμως να το δούμε ευρύτερα, και τότε οι ευκαιρίες αυξάνονται. Δεν θέλω να υπεισέλθω σε λεπτομέρειες, αλλά συχνά ενθαρρύνω τους υπουργούς να ενσκήπτουν στα διαρθρωτικά ταμεία για να δουν πώς αυτά μπορούν να εξυπηρετήσουν την κινητικότητα των φοιτητών· πώς άλλα προγράμματα, όπως το Erasmus Mundus, μπορούν επίσης να συμβάλουν στη δημιουργία ενός ελκυστικότερου ευρωπαϊκού εκπαιδευτικού χώρου.
<P>
Οι υπηρεσίες μας εργάζονται πυρετωδώς για να διατυπωθούν οι λεπτομερείς κανόνες εφαρμογής, ώστε να μπορέσουμε να δημοσιεύσουμε την πρώτη προκήρυξη του προγράμματος διά βίου μάθησης πριν από τα τέλη του έτους και να διασφαλίσουμε ότι το πρόγραμμα θα είναι περισσότερο προσβάσιμο και απλούστερο για τον τελικό χρήστη. Σας ευχαριστώ για τη δυνατότητα να μπορούμε να βρισκόμαστε σε τόσο προχωρημένο στάδιο αυτήν τη στιγμή.
<SPEAKER ID="335" NAME="Ivo Belet">
εξ ονόματος της Ομάδας PPE-DE. - (NL) Κύριε Πρόεδρε, κύριε Επίτροπε, είναι φυσικά καλό το γεγονός ότι μπορούμε να δώσουμε το πράσινο φως σε αυτά τα σημαντικά εκπαιδευτικά προγράμματα, καθώς, όπως ορθά λέτε, Bildung ist mehr, η παιδεία είναι το παν.
<P>
Εντούτοις, εγώ, όπως και η εισηγήτρια, έχω ανάμικτα αισθήματα. Όπως είπε η κ. Pack πριν από εμένα, πιστεύω ότι τα κράτη μέλη δεν θα έπρεπε να είχαν κάνει ποτέ περικοπές σε αυτά τα προγράμματα - τουλάχιστον, όχι τόσο δραστικές όπως έγινε τώρα. Πρόκειται για προγράμματα που μπορούν να μας βοηθήσουν να μετατρέψουμε τους νέους σε ευρωπαίους πολίτες, τους Ευρωπαίους του μέλλοντος. Γιατί ήμασταν τόσο βάναυσοι στις περικοπές για αυτά τα προγράμματα; Πρόκειται για μια εξαιρετικά κοντόφθαλμη κίνηση και σε κάθε περίπτωση αποτελεί μια χαμένη ευκαιρία για το μέλλον της ΕΕ. Πιστεύω ότι τα κράτη μέλη έδωσαν ένα τέλειο παράδειγμα του πώς μπορεί κανείς να χαλάσει τα ίδια του τα σχέδια.
<P>
Είμαι βέβαιος ότι η Επιτροπή θα συμφωνήσει μαζί μου ότι κάθε φοιτητής του προγράμματος Erasmus, κάθε μαθητής του προγράμματος Comenius -και γνώρισα πάρα πολλούς κατά τη διάρκεια των ετών- κάθε σπουδαστής καταλήγει να βιώνει μια εμπειρία ζωής. Διευρύνει τον ορίζοντά τους, βελτιώνει τις ευκαιρίες απασχόλησης, τους φέρνει σε επαφή με άλλους, βιώνουν την πολυμορφία και μαθαίνουν πώς να την αντιμετωπίζουν. Με αυτόν τον τρόπο, αυτά τα προγράμματα συμβάλλουν επίσης στην ανοχή και, περιττό να πούμε, στην ευρωπαϊκή ιθαγένεια.
<P>
Αυτό το Σώμα θα έπρεπε, στην πραγματικότητα, να είχε απορρίψει αυτόν τον περιορισμένο προϋπολογισμό, αλλά αυτό, φυσικά, είναι διαφορετικό θέμα. Θα έπρεπε να το είχε κάνει αυτό, ειδικά συνυπολογίζοντας τους κοινωνικούς λόγους, διότι αρκετοί φοιτητές που προέρχονται από πιο κοινωνικά ευάλωτα περιβάλλοντα και υπόβαθρα θα δυσκολευτούν τώρα να συμμετάσχουν στο Erasmus. Ωστόσο, δεν έχει νόημα, όπως είπε ήδη κάποιος, να μετανιώνουμε για πράξεις του παρελθόντος. Είναι πολύ αργά για αυτό. Τώρα πρέπει να άρουμε όλα τα εμπόδια για να αξιοποιήσουμε στο μέγιστο αυτά που έχουμε.
<P>
Πιστεύω ότι οι σχολές είναι αρκετά δημιουργικές στην αναζήτηση και την εξεύρεση πρόσθετων πόρων εσόδων για τη χρηματοδότηση αυτών των προγραμμάτων. " βιομηχανία, ενδεχομένως με την υποστήριξη της Ευρωπαϊκής Ένωσης ή των εθνικών κυβερνήσεων, μπορεί ίσως να βοηθήσει. Γιατί να μην υποστηρίζουν οικονομικά οι επιχειρήσεις τα προγράμματα ανταλλαγών; Ένα εργοστάσιο που είναι στην περιοχή μου -η Ford- θα μπορούσε, για παράδειγμα, να καλεί μαθητές ή φοιτητές για επισκέψεις στα εργοστάσιά της σε διάφορες χώρες εκτός συνόρων. Είναι απλά μια σκέψη, αλλά μπορεί να υπάρξει πεδίο εφαρμογής εδώ.
<P>
Είναι πολύ σημαντικό να προωθήσουμε την ανταλλαγή φοιτητών και σχολών όσο καλύτερα μπορούμε. Θα ήθελα, σε αυτό το πρώιμο στάδιο, να εκφράσω την ελπίδα ότι το Συμβούλιο και τα κράτη μέλη θα συνειδητοποιήσουν πως οι περικοπές στο προσεχές πολυετές πρόγραμμα θα αφήσουν το σημάδι τους σε αυτά τα προγράμματα και σας εύχομαι, κύριε Επίτροπε, ό,τι καλύτερο στις προσπάθειές σας για την εφαρμογή του προσεχούς προγράμματος 2007-2013.
<SPEAKER ID="336" NAME="Christa Prets">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, χαίρομαι διότι σήμερα είναι μια πραγματικά μεγάλη ημέρα για τον πολιτισμό, με πέντε μεγάλα προγράμματα προς συζήτηση και ψηφοφορία. Αυτό δεν συμβαίνει πολύ συχνά εδώ στο Σώμα, δείχνει όμως πόσο σημαντικό και αναγκαίο είναι να δρομολογήσουμε και να εκτελέσουμε προγράμματα σαν αυτά.
<P>
Και για τα πέντε αυτά προγράμματα -εκπαίδευση, νεολαία, πολιτισμός, οπτικοακουστικός τομέας και ενεργοποίηση του πολίτη- διατίθεται κάτι παραπάνω από το 1% του συνολικού ευρωπαϊκού προϋπολογισμού 2007-2013, και αυτό επαναφέρει την κατάσταση στις πραγματικές της διαστάσεις και μας προσγειώνει κάπως. Θα ήθελα να πω ότι πρόκειται για φιλόδοξα προγράμματα που ασφαλώς θα χρειάζονταν μεγαλύτερη οικονομική ενίσχυση. Όπως ήδη ειπώθηκε, όλοι είχαμε προγραμματίσει περισσότερα, και αυτά που το εμπόδισαν ήταν τα κράτη μέλη.
<P>
Σε γενικές γραμμές, ωστόσο, πιστεύω ότι το πρόγραμμα "Διά βίου μάθηση" έχει τη σωστή κατεύθυνση: απλούστευση, κατ' αποκοπήν ποσά και μεγαλύτερη αποκέντρωση. Όλα αυτά είναι σύμφωνα με τα αιτήματά μας. Οι δαπάνες πρέπει να είναι ανάλογες με την οικονομική υποστήριξη, ενώ ένας άλλος στόχος που θα άξιζε τον κόπο θα ήταν η οριζόντια ενσωμάτωση και των άλλων κοινοτικών προγραμμάτων στήριξης. Θα ήθελα, όμως, να απευθύνω επίσης έκκληση προς την Επιτροπή να διευκολύνει τα πράγματα για τους εθνικούς οργανισμούς και για τους αιτούντες. Οι εθνικοί οργανισμοί βρίσκονται υπό αναδόμηση και η διαδικασία αυτή ασφαλώς θα διαρκέσει αρκετό καιρό ακόμα, αλλά και εδώ απαιτείται διάλογος και υποστήριξη από την Επιτροπή. Πρέπει και εμείς να κάνουμε περισσότερο διάλογο, διότι έχουν μείνει ανεπίλυτα αρκετά προβλήματα.
<P>
Ελπίζουμε ότι η τάση για αύξηση της κινητικότητας θα συνεχιστεί, γιατί θέσαμε τον στόχο των τριών εκατομμυρίων φοιτητών μέχρι το 2012, και έτσι πρέπει να συνεχίσουμε τις εντατικές προσπάθειες και να ζητήσουμε πολλές βελτιώσεις. Επίσης, πρέπει να γίνει ανάλυση των σχολικών συστημάτων ως προς την ποιότητα, η οποία πρέπει να διασφαλιστεί όχι μόνο από την ΕΕ αλλά και από τα κράτη μέλη, από τα οποία πρέπει να το απαιτήσουμε αυτό.
<SPEAKER ID="337" NAME="Jolanta Dičkutė" LANGUAGE="LT">
Θέλω καταρχάς να ευχαριστήσω την κ. Pack για μια άριστη έκθεση. " διά βίου μάθηση αποτελεί αναπόσπαστο τμήμα κάθε σύγχρονης και αναπτυσσόμενης κοινωνίας, καθώς η ευημερία του έθνους βασίζεται στην παιδεία, στην εμπειρία και στις δεξιότητες που αποκτά ο πληθυσμός του. Σε πολλές περιπτώσεις, το επίπεδο αλφαβητισμού και εκπαίδευσης καθορίζει την υγεία και την ευημερία ενός ατόμου, ενώ αποτελεί και πηγή εισοδήματος και παρέχει καλύτερες ευκαιρίες για τη συμμετοχή στην κοινωνική, πολιτική και πολιτιστική ζωή.
<P>
Επί του παρόντος, η εκπαίδευση των ενηλίκων, η κατάρτιση και η επαγγελματική εξέλιξη των εργαζομένων καθίστανται όλο και πιο σημαντικές στη Λιθουανία, όπως και σε όλη την Ευρωπαϊκή Ένωση, αν και αυτό δεν έχει γίνει ακόμα άκαμπτος κανόνας. Δυστυχώς, σύμφωνα με τα στοιχεία του 2004, η χώρα μας παρουσιάζει σημαντική υστέρηση έναντι του μέσου όρου της ΕΕ ως προς τη συνέχιση της εκπαίδευσης σε άτομα ηλικίας 24-65 ετών -28% στη Λιθουανία έναντι 42% στην Ευρωπαϊκή Ένωση. Πολλοί από τους κατοίκους της χώρας μας συμφωνούν ότι οι κύριοι λόγοι που παρακινούν τα άτομα να σπουδάσουν είναι οι διαρκώς αυξανόμενες απαιτήσεις της αγοράς εργασίας και οι καλύτερες ευκαιρίες αυτοβελτίωσης και αυτοέκφρασης. Ωστόσο, για τους μισούς από τους πολίτες μας, η ηλικία τους αποτελεί εμπόδιο, καθώς πιστεύουν ότι είναι πολύ μεγάλοι για να σπουδάσουν. " Λιθουανία εξακολουθεί να κρατά αρνητική στάση απέναντι σε άτομα μεγαλύτερης ηλικίας που αναζητούν τη γνώση. Σε ορισμένες περιπτώσεις, μάλιστα, γίνονται διακρίσεις έναντι συγκεκριμένων κοινωνικών ομάδων.
<P>
Στην πραγματικότητα, η στάση ότι μόνο ένας ικανός εργαζόμενος μπορεί να επιτύχει καλά αποτελέσματα, να συμβάλει στο ανταγωνιστικό πλεονέκτημα της εταιρείας και, το σημαντικότερο, να αποκτήσει ένα αίσθημα προσωπικής αξίας και αυτοπεποίθησης, καθίσταται ήδη κυρίαρχη. Ωστόσο, γενικά τα δημόσια ιδρύματα, παρά οι ιδιώτες εργοδότες, είναι εκείνα που δίνουν περισσότερη προσοχή στην κατάρτιση των εργαζομένων τους. Αυτό είναι τεράστιο πρόβλημα, καθώς οι ιδιωτικές εταιρείες απασχολούν σχεδόν το 70% όλων των εργαζομένων. Οι διαρκώς εξελισσόμενες τεχνολογίες και οι ανταγωνιστικές προκλήσεις απαιτούν ικανούς εργαζομένους, και αυτή πρέπει να είναι μια διαρκής διαδικασία.
<P>
Συνεπώς, η χρηματοδότηση καθίσταται εξαιρετικά σημαντικό θέμα. Πιστεύω ότι αυτό το πρόγραμμα και η ενίσχυση από τα Διαρθρωτικά Ταμεία της Ευρωπαϊκής Ένωσης θα βοηθήσουν στη μείωση των σημερινών διαφορών ανάμεσα στα διάφορα κράτη μέλη και η στρατηγική της διά βίου μάθησης θα εφαρμοστεί πραγματικά.
<SPEAKER ID="338" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα να αρχίσω και εγώ εκφράζοντας στην κ. Pack τις ευχαριστίες μου για την εξαίρετη εργασία της για την έκθεση αυτήν. Αναφέρθηκε ήδη ότι είναι μία από τις πολύ έμπειρες ειδικούς του Σώματος στην πολιτική για την παιδεία, και αυτό είναι φανερό από τις προτεραιότητες και τα κέντρα βάρους που προσέθεσε στην παρούσα έκθεση.
<P>
" Ευρώπη έχει πραγματικά έλλειψη πρώτων υλών, και έτσι είναι ακόμα πιο σημαντικό να αναπτύξουμε το δυναμικό των ανθρώπων που ζουν εδώ. " ανάπτυξη της Κίνας και της Ινδίας είναι ιδιαίτερα μεγάλη, το ίδιο και ο αριθμός των πτυχιούχων τους. Αν η Ευρώπη θέλει να διατηρήσει μια ευκαιρία στην παγκοσμιοποιημένη οικονομία, πρέπει να κάνουμε περισσότερα για την εκπαίδευση, την έρευνα και την ανάπτυξη. Δεν θεωρώ ότι ο ευρωπαϊκός προϋπολογισμός είναι εστιασμένος στο μέλλον. Εξακολουθούμε να επενδύουμε πάρα πολλά σε παραδοσιακές γεωργικές πολιτικές και πολύ λίγα στην εκπαίδευση, την έρευνα και την ανάπτυξη.
<P>
Οι προλαλήσαντες παραπονέθηκαν ήδη ότι γενικά εγγράφονται πολύ λίγα για τον τομέα αυτόν στον προϋπολογισμό - πρόκειται για το γελοίο ποσοστό του 1% για τα επόμενα επτά χρόνια. Αυτό με απογοήτευσε πολύ, θα ήθελα πραγματικά να ήταν περισσότερα. Στόχος μας πρέπει να είναι να δώσουμε σε κάθε φοιτητή στην Ευρώπη τη δυνατότητα συμμετοχής στο πρόγραμμα Erasmus, που εκπροσωπεί μια μεγάλη ευκαιρία για τους νέους, γιατί η εμπειρία των σπουδών σε διαφορετικά κράτη μέλη θα τους κάνει αληθινούς Ευρωπαίους. Θα επωφελούνται για όλη τους τη ζωή από αυτά που θα μάθουν εκεί και, φυσικά, θα τα μεταφέρουν και στον κύκλο των φίλων και των γνωστών τους και στο εργασιακό τους περιβάλλον. Αυτό κάνει τις εν λόγω εμπειρίες τόσο πολύτιμες, όχι μόνο για τους ίδιους ως άτομα αλλά και για την κοινωνία. Ασφαλώς, τα 200 ευρώ είναι καλύτερα από τα 150, όμως δεν είναι ακριβώς το καλύτερο που θα μπορούσαμε να κάνουμε αν θέλουμε να έχουμε μια ενεργητική εκπαιδευτική πολιτική.
<P>
Θεωρώ, ωστόσο, ότι η κ. Pack έχει δίκιο λέγοντας πως θα πρέπει να αρχίσουμε με τους νεότερους και να επενδύσουμε περισσότερα σε αυτούς. Αυτό το δείχνουν όλες οι μελέτες. Γι' αυτό, είναι σωστό να δαπανήσουμε περισσότερα για το Comenius στο πλαίσιο της διά βίου μάθησης.
<SPEAKER ID="339" NAME="Věra Flasarová" LANGUAGE="CS">
Κύριε Επίτροπε, κυρίες και κύριοι, χαιρετίζω θερμά την πολυεπίπεδη προσέγγιση της κ. Pack στην κατάρτιση αυτής της έκθεσης. Θέλω να τονίσω λίγες πτυχές μόνο αυτού του θέματος.
<P>
Ένας από τους κινδύνους του σύγχρονου κόσμου είναι ότι τα άτομα δεν μπορούν να προσαρμοστούν δυναμικά λόγω της στενής εστίασης και της υπερβολικά εξειδικευμένης φύσης της εκπαίδευσης, η οποία τους παρέχει μια περιορισμένη θεώρηση του κόσμου και τους σταματά από την επίτευξη των δυνατοτήτων τους στην αγορά εργασίας. Ο κόσμος άλλαξε τόσο πολύ που οι παραδοσιακές ιδέες της απόκτησης παιδείας για μία και μοναδική φορά, η οποία διασφαλίζει μακροχρόνια απασχόληση και συνεχή πρόοδο μέχρι τη συνταξιοδότηση, έχουν παρέλθει για πάντα. Οι άνθρωποι πρέπει να είναι ικανοί να αντιδρούν πιο γρήγορα στον τρόπο με τον οποίο εξελίσσεται το περιβάλλον τους και τα μεμονωμένα ευρωπαϊκά εκπαιδευτικά προγράμματα πρέπει να τους παρέχουν τη δυνατότητα να το πράττουν.
<P>
" διά βίου μάθηση βοηθά τα άτομα να συμβαδίζουν με την εξέλιξη της επιστήμης και της τεχνολογίας και καθιστά ευκολότερη την κατανόηση του κόσμου εν γένει. Παράλληλα με την ανάπτυξη των εκπαιδευτικών προγραμμάτων, πρέπει να εστιάσουμε στη διασφάλιση ότι η διά βίου μάθηση δεν πρέπει να αποτελεί πολυτέλεια για τους λίγους εκλεκτούς, αλλά να είναι προσβάσιμη σε όλους τους τομείς της κοινωνίας, ανεξαρτήτως κοινωνικής θέσης και φύλου.
<SPEAKER ID="340" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, σκοπός αυτής της απόφασης είναι να δημιουργήσουν το Κοινοβούλιο και το Συμβούλιο ένα ολοκληρωμένο πρόγραμμα στον τομέα της διά βίου μάθησης, το οποίο θα εφαρμοστεί τα έτη 2007-2013. Μεταξύ άλλων, το πρόγραμμα στοχεύει στην ανάπτυξη διεθνούς συνεργασίας ανάμεσα στα ιδρύματα τριτοβάθμιας εκπαίδευσης και στα σχολεία και επίσης στην προώθηση της κινητικότητας των φοιτητών, του προσωπικού, των μαθητών και των καθηγητών. Το πρόγραμμα αποτελείται από τέσσερα τομεακά προγράμματα, δηλαδή το Comenius για τα σχολεία, το Erasmus για την τριτοβάθμια εκπαίδευση, το Leonardo da Vinci για την επαγγελματική εκπαίδευση και κατάρτιση και το Grundtvig για την εκπαίδευση των ενηλίκων.
<P>
" αρχική έκδοση του προϋπολογισμού του προγράμματος μειώθηκε. Αυτό συνεπάγεται μειώσεις ως προς τους ποσοτικούς στόχους για τα μεμονωμένα τμήματα του προγράμματος και επίσης για το ποσοστιαίο μερίδιο των πόρων. Καθώς η διαθέσιμη χρηματοδότηση τώρα είναι χαμηλότερη, πολλές από τις δράσεις που προγραμματίστηκαν στο παρελθόν δεν θα αναληφθούν τώρα. Σε αυτές περιλαμβάνεται η υποστήριξη της μακροπρόθεσμης και βραχυπρόθεσμης κινητικότητας των καθηγητών στο πλαίσιο του προγράμματος Erasmus, καθώς και οι εκπαιδευτικές επισκέψεις και τα καινοτόμα και πειραματικά έργα στο πλαίσιο του διατομεακού προγράμματος. Δυνάμει των διατάξεων των νέων δημοσιονομικών προοπτικών 2007-2013, η κατανομή του προϋπολογισμού για την εφαρμογή του προγράμματος διά βίου μάθησης μειώθηκε σχεδόν κατά το ήμισυ. Μειώθηκε από τα αρχικώς προγραμματισμένα 13,62 δισ. ευρώ σε 7,171 δισ. ευρώ. Αυτή η μείωση στον προϋπολογισμό του προγράμματος σημαίνει ότι θα δοθούν λιγότερες υποτροφίες για έργα και ότι θα υπάρχουν λιγότερες ευκαιρίες για τους φτωχότερους φοιτητές να σπουδάσουν σε ξένα εκπαιδευτικά ιδρύματα.
<P>
Ολοκληρώνοντας, θα ήθελα να ευχαριστήσω πάρα πολύ την κ. Pack γα όλο το έργο της.
<SPEAKER ID="341" NAME="Andrzej Tomasz Zapałowski">
εξ ονόματος της Ομάδας IND/DEM. - (PL) Κύριε Πρόεδρε, το πρόγραμμα διά βίου μάθησης είναι ένα άριστο εγχείρημα και οι στόχοι που καθορίζονται στις διατάξεις του είναι όλοι συναφείς. Αυτό το πρόγραμμα έχει σκοπό να εφαρμόσει έναν από τους πυλώνες της Ένωσης, δηλαδή την κοινή κοινωνική πολιτική. Ωστόσο, όπως έγινε και σε παρόμοια άριστα εγχειρήματα, το πρόγραμμα έπεσε θύμα των περικοπών της χρηματοδότησης.
<P>
Μία από τις διατάξεις αυτού του προγράμματος αφορά την υποστήριξη της συμβολής της μάθησης στην κοινωνική συνοχή, η οποία θα οδηγούσε σε βελτιωμένες σχέσεις μεταξύ των κοινωνιών στην Κοινότητά μας. Ρωτώ εσάς, κυρίες και κύριοι, πώς μπορεί να επιτευχθεί αυτό όταν τα νέα κράτη μέλη δεσμεύονται ακόμα με τις μεταβατικές περιόδους που ισχύουν για την πρόσβαση στην αγορά εργασίας και, ως εκ τούτου, στερούνται την ίση πρόσβαση στη γνώση και την τεχνολογία; Άλλος ένας βασικός στόχος υπονομεύεται, δηλαδή η αύξηση της ανταγωνιστικότητας, της κυκλοφορίας και της καινοτομίας στην προαναφερθείσα αγορά. Πώς μπορούμε να μιλούμε για αυτές τις αξίες όταν δεν υπάρχει αμοιβαία αναγνώριση της ισοτιμίας των τελικών διπλωμάτων, θέτοντας έτσι τα άτομα σε μειονεκτική θέση από την αρχή της σταδιοδρομίας τους;
<P>
Ολοκληρώνοντας, θέλω να τονίσω ότι, για άλλη μία φορά, ένα σπουδαίο και εξαιρετικό πρόγραμμα θεωρείται ότι αξίζει τον κόπο και οι διατάξεις και οι στόχοι του εφαρμόζονται κυρίως στις χώρες της παλαιάς Ένωσης.
<SPEAKER ID="342" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, κύριε Επίτροπε, η κ. Pack διαδραμάτισε τον ρόλο της κινητήριας δύναμης για την ανάπτυξη των προγραμμάτων που συζητούμε σήμερα, με το ολοκληρωμένο πρόγραμμα δράσης. Χωρίς το πάθος της, ουδέποτε θα σημειώναμε την πρόοδο που έχουμε σημειώσει.
<P>
Το πρόγραμμα Erasmus είναι, βεβαίως, το δημοφιλέστερο πρόγραμμα. Παρά την αύξηση της χρηματοδότησης, η νέα έκδοση θα εξακολουθεί να εξαρτάται από τις γενικές συνθήκες κινητικότητας όπως η δυνατότητα μεταφοράς υποτροφιών, η κοινωνική ασφάλιση, καθώς και η αναγνώριση τίτλων σπουδών. Ενώ η κινητικότητα δεν εγγυάται ότι οι σπουδές αυτού του ατόμου θα ενσωματωθούν στο βιογραφικό του, η επιλογή του προγράμματος Erasmus σημαίνει ότι είναι πιθανόν να χρειαστεί να σπουδάσει ένα επιπλέον έτος. Κύριε Επίτροπε, θέλω να σας ρωτήσω σε ποιο σημείο βρίσκεται η ένταξη ενός έτους του προγράμματος Erasmus στη διαδικασία της Μπολόνια;
<P>
Όσον αφορά το πρόγραμμα Leonardo, αυτό που απασχολεί πρώτιστα τις βιοτεχνίες και τις ΜΜΕ είναι η κινητικότητα των υπαλλήλων που ακολουθούν πρόγραμμα επαγγελματικής κατάρτισης· οι επιχειρήσεις αυτές πρέπει επίσης να ευαισθητοποιηθούν όσον αφορά τα θέματα που σχετίζονται με την κινητικότητα. Να ενισχυθεί η κινητικότητα του εργατικού μας δυναμικού: αυτό θα μπορούσε να επιτύχει το πρόγραμμα Leonardo. Προς τον σκοπό αυτόν, η Επιτροπή πρέπει να αρχίσει εκστρατείες ευαισθητοποίησης των επιχειρήσεων και να διασφαλίσει επίσης την πλήρη απορρόφηση του διαθέσιμου προϋπολογισμού.
<P>
Θέλω να επισημάνω ότι οι πρόγονοί μας συνήθιζαν να μετακινούνται πρόθυμα. Οι καλλιτέχνες και οι τεχνίτες ήσαν αυτοί που ταξίδευαν περισσότερο, και ήσαν αυτοί που ωθούσαν την κοινωνία προς την πρόοδο. Το διασυνοριακό εμπόριο είναι ο καλύτερος τρόπος για να κάνουμε τους συμπολίτες μας να ξεχάσουν τα σύνορα και να αποδείξουμε ότι μπορούμε να επιτύχουμε περισσότερα.
<P>
Τέλος, δεν θα παύσω να επαναλαμβάνω, κύριε Επίτροπε, ότι, ενόψει της σημασίας που αποδίδει ο κ. Barroso στον πολιτισμό, πρέπει να έχουμε το σθένος να τον καταστήσουμε ευρωπαϊκή πολιτική. Όντως, αυτοί οι οποίοι θέλουν μεγαλύτερο προϋπολογισμό πρέπει να είναι ικανοί να υποβάλουν πολιτικά σχέδια τα οποία να είναι σημαντικά και να αναγνωρίζονται ως σημαντικά. Μια αναβίωση της συζήτησης σχετικά με τα καλύτερα μέσα που θα έκαναν την Επιτροπή να σημειώσει βήματα προόδου, θα μας παρείχε μια καλή ευκαιρία να υποστηρίξουμε με σθένος μια τέτοια πολιτική.
<SPEAKER ID="343" NAME="Maria Badia i Cutchet" AFFILIATION="PSE">
(ES) Κύριε Πρόεδρε, κύριε Επίτροπε, κυρίες και κύριοι, θα ήθελα να συγχαρώ και εγώ με τη σειρά μου την εισηγήτρια, κ. Pack, για την καλή της εργασία, και όλους τους βουλευτές της Επιτροπής Πολιτισμού και Παιδείας, οι παρεμβάσεις των οποίων εμπλούτισαν αυτό το κείμενο.
<P>
Ωστόσο, θα ήθελα επίσης να εκφράσω την ανησυχία μου σχετικά με την εφαρμογή του προγράμματος της διά βίου μάθησης. Θυμάμαι ότι, στην αρχή, κάναμε τα αδύνατα δυνατά για να βελτιώσουμε το σύστημα της κινητικότητας σπουδαστών στην Ευρώπη. Όλοι ψηφίσαμε υπέρ της αύξησης των κεφαλαίων για τα προγράμματα Erasmus, Leonardo, Comenius κλπ, με την πεποίθηση ότι ήταν μια πολύ παραγωγική μακροπρόθεσμη επένδυση. " παροχή οικονομικών διευκολύνσεων στους συμμετέχοντες και, ταυτόχρονα, η απλούστευση της διαδικασίας για τη χορήγηση υποτροφιών, μας έφερε πιο κοντά στους στόχους που τέθηκαν στη στρατηγική της Λισαβόνας.
<P>
Καθώς περνάει ο καιρός, ωστόσο, δυσκολεύομαι ολοένα και περισσότερο να συνεχίσω να είμαι αισιόδοξη. Διαπιστώνω από έρευνες ότι οι δεκαπεντάχρονοι ευρωπαίοι μαθητές έχουν χαμηλές ικανότητες ανάγνωσης και παρουσιάζουν υψηλό ποσοστό αδικαιολόγητων απουσιών, ενώ πολλοί νέοι δεν ολοκληρώνουν τις σπουδές τους στο προβλεπόμενο χρονικό διάστημα. Υπό το πρίσμα αυτών των στοιχείων, διερωτώμαι πώς θα αντιμετωπίσουμε τις προκλήσεις της παγκοσμιοποίησης. Αν θέλουμε να δημιουργήσουμε μια κοινωνία βασισμένη στη γνώση, βιώσιμη οικονομική ανάπτυξη και μεγαλύτερη κοινωνική συνοχή, θα πρέπει να θέσουμε ισχυρές βάσεις από την αρχή, και αυτό μπορεί να επιτευχθεί μόνο μέσω αποτελεσματικής παιδείας. Συνοπτικά, προκειμένου να αντιμετωπίσουμε τις μελλοντικές προκλήσεις, είναι κρίσιμο να επενδύσουμε περισσότερα στην εκπαίδευση.
<P>
Μπορεί να βελτιωθεί ο τρόπος λειτουργίας των υφιστάμενων προγραμμάτων και να δημιουργηθούν νέα προγράμματα. Αν καταβάλουμε την προσπάθεια, οι αριθμοί θα αποδείξουν σταδιακά ότι έχουμε δίκιο, αλλά πρέπει να προσπαθήσουμε να πείσουμε τα κράτη μέλη ότι πρέπει να αφιερώσουμε περισσότερα χρήματα στην εκπαίδευση και την κατάρτιση.
<SPEAKER ID="344" NAME="Šarūnas Birutis" AFFILIATION="ALDE">
- (LT) Κύριε Επίτροπε, κυρίες και κύριοι, θα ήθελα να τονίσω εκ νέου ότι το υπό συζήτηση πρόγραμμα παρέχει στους πολίτες περισσότερες ευνοϊκές ευκαιρίες για διαρκή εκπαίδευση και για να γίνουν ενεργοί συμμέτοχοι της κοινωνίας που βασίζεται στη γνώση.
<P>
Εκτιμώ ότι η αρχική έκδοση του εγγράφου που πρότεινε η Ευρωπαϊκή Επιτροπή, στην οποία επιστρέψαμε, θα μας επιτρέψει να εφαρμόσουμε πιο ομαλά ένα πρόγραμμα που ενσωματώνει όλες τις πρωτοβουλίες που είναι τώρα σε εφαρμογή στον τομέα της εκπαίδευσης. Ένα ενοποιημένο σύστημα θα διασφαλίσει σαφήνεια και, το σημαντικότερο, τη δυνατότητα αποφυγής της περιττής επανάληψης σε ορισμένους τομείς.
<P>
Τα κράτη που είναι ικανά να συμμετάσχουν στα προγράμματα διά βίου μάθησης κέρδισαν φανερά οφέλη από αυτήν την πρωτοβουλία της Ευρωπαϊκής Ένωσης. Για παράδειγμα, τα προγράμματα Erasmus, Leonardo da Vinci ή Jean Monnet είναι πολύ γνωστά στους Λιθουανούς και αυτό υποδεικνύει ότι οι πρωτοβουλίες της Ευρωπαϊκής Ένωσης στον τομέα της εκπαίδευσης εφαρμόζονται αρκετά αποτελεσματικά.
<P>
Ελπίζω ότι θα υποστηρίξετε την άποψή μου ότι το πρόγραμμα διά βίου μάθησης είναι ζωτικής σημασίας, τόσο για την προώθηση του ανταγωνισμού και της επιχειρηματικότητας όσο και για την ανάπτυξη μιας κοινής αίσθησης ευρωπαϊκής ιθαγένειας βασισμένης στις αξίες της Ευρωπαϊκής Ένωσης, όπως η αμοιβαία κατανόηση και ο σεβασμός για τα ανθρώπινα δικαιώματα και τη δημοκρατία.
<SPEAKER ID="345" NAME="Jerzy Buzek" AFFILIATION="PPE-DE">
(PL) Κύριε Πρόεδρε, υποστηρίζω πλήρως το πρόγραμμα διά βίου μάθησης στην Ένωση.
<P>
Λέμε πάντα ότι η Ευρώπη πρέπει να γίνει πιο ανταγωνιστική. " ανταγωνιστικότητα πρέπει να στηριχθεί στα θεμέλια του τριγώνου της γνώσης - εκπαίδευση, έρευνα και καινοτομία. " εκπαίδευση είναι αποφασιστική σε αυτήν τη δομή. Τα εκπαιδευτικά συστήματα της Ένωσης ανήκουν στην αρμοδιότητα των κρατών μελών, αλλά ένα καλύτερα ολοκληρωμένο ευρωπαϊκό πρόγραμμα για την εκπαίδευση είναι πολύ ευπρόσδεκτο. Τώρα έχουμε το έβδομο πρόγραμμα πλαίσιο για την έρευνα και ένα νέο κοινοτικό πρόγραμμα για την ανταγωνιστικότητα και την καινοτομία εγκαινιάστηκε πολύ πρόσφατα. Οι γωνίες του τριγώνου της γνώσης της Ένωσης, λοιπόν, είναι καλά εδραιωμένες. Προκύπτουν ερωτήματα ως προς τις πλευρές του τριγώνου: συνδέονται αυτά τα προγράμματα και αλληλοϋποστηρίζονται; Δεν πρέπει να σκεφτόμαστε με βάση τρία ξεχωριστά προγράμματα, τρεις διακριτούς βασικούς στόχους για την Ευρωπαϊκή Ένωση, αλλά με βάση έναν ενιαίο κοινό στόχο, δηλαδή μια κοινωνία γνώσης.
<P>
Εκτιμώ τις προτεινόμενες αλλαγές στη διά βίου μάθηση, όπως η τροποποίηση του προγράμματος Leonardo da Vinci για τη διευκόλυνση της μεταφοράς καινοτομίας, και η τροποποίηση του προγράμματος Grundtvig για τη διευκόλυνση της καινοτομικής κυκλοφορίας των μεγαλύτερων σε ηλικία σπουδαστών. Πολύ συχνά, ωστόσο, το πρόγραμμα εισαγάγει καινοτόμες μεθόδους μάθησης, αντί να ανοίγει τον τομέα για τις ίδιες τις καινοτομίες και για τους μελλοντικούς ερευνητές. Δεν υπάρχει σύστημα για την πρόσληψη ιδιαίτερα ταλαντούχων ατόμων, ειδικά συμμετεχόντων στα προγράμματα Comenius και Erasmus για τους νέους, και για να τους δίνεται η δυνατότητα να συνεχίσουν την ανάπτυξή τους στο πλαίσιο του προγράμματος Marie Curie. Το πρόγραμμα διά βίου μάθησης πρέπει επίσης να ευθυγραμμίζεται με τις προτεραιότητες έρευνας του έβδομου προγράμματος πλαισίου. Όλες οι δράσεις μας πρέπει να έχουν στόχο τη διασφάλιση της συνέχειας του τριγώνου της γνώσης από το σχολείο μέχρι το Ευρωπαϊκό Ινστιτούτο Τεχνολογίας.
<P>
Συγχαίρω τον Επίτροπο για αυτό το πρόγραμμα και του ζητώ να διασφαλίσει ότι αυτά τα σχόλια θα ληφθούν υπόψη κατά τη διάρκεια της υλοποίησής του.
<SPEAKER ID="346" NAME="Ján Figeľ">
Μέλος της Επιτροπής. (SK) Είμαι βέβαιος ότι δεν χρειάζεται να προσθέσω πολλά. Θα πρέπει αντ' αυτού να κάνουμε περισσότερα για να εφαρμόσουμε αυτά που ήδη συμφωνήσαμε πολλές φορές. " εκπαίδευση είναι κάτι περισσότερο από μια περίοδος στη ζωή ενός ατόμου. Μπορούμε να ασχοληθούμε με τα θέματα της απασχόλησης και της ανάπτυξης μέσω μιας πολύ πιο συναφούς προσέγγισης, η οποία είναι και το θέμα της στρατηγικής της Λισαβόνας. " εκπαίδευση δεν μπορεί να απομονωθεί από την έρευνα και την καινοτομία (η οποία αφορά τη δημιουργικότητα και την προώθηση της γνώσης). Είναι επίσης αναγκαίο να χρησιμοποιήσουμε τη γνώση πρακτικά και με καινοτόμους τρόπους.
<P>
Πιστεύω ότι η Επιτροπή οδεύει προς αυτήν την κατεύθυνση. " πρόταση για την ίδρυση του Ευρωπαϊκού Ινστιτούτου Τεχνολογίας αποτέλεσε απόδειξη αυτού στη Διάσκεψη Κορυφής της περασμένης εβδομάδας στο Λάχτι. Υπάρχουν περαιτέρω αποδείξεις για αυτό σε όλο το πρόγραμμα και στην πολιτική τοποθέτησης της εκπαίδευσης στο επίκεντρο της στρατηγικής της Λισαβόνας, καθώς και στον στόχο να διαμορφωθεί η Ευρώπη και να παραχθεί γνώση για την ανάπτυξη και την απασχόληση.
<P>
Οι τέσσερις πυλώνες του διά βίου προγράμματος έχουν ονόματα που εμπνέουν - Comenius (Jan Amos Comenius), Leonardo da Vinci, Erasmus of Rotterdam και Grundtvig. Κατά τη γνώμη μου αυτό είναι ένα σημαντικό μήνυμα. Δεν θα καταφέρουμε να επιλύσουμε όλα τα οικονομικά προβλήματα μέσω αυτού του προγράμματος, αλλά μπορούμε να παράσχουμε πολύ έμπνευση, ειδικά για τα μέτρα σε εθνικό επίπεδο, ώστε να γίνει η εκπαίδευση, η οποία ανήκει στην αρμοδιότητα των κρατών μελών, το επίκεντρο των εθνικών προσεγγίσεων ή της στρατηγικής της Λισαβόνας. Τότε θα υπάρχουν πολύ περισσότερα χρήματα διαθέσιμα και θα εκτιμούσαμε ασφαλώς την ύπαρξη περισσότερων πιστώσεων για την κυκλοφορία και τη συνεργασία στον τομέα της εκπαίδευσης.
<P>
Εκτιμώ ότι η επερχόμενη 20η επέτειος του Erasmus, του πιο δημοφιλούς προγράμματος στην Ευρωπαϊκή Ένωση, αποτελεί σπουδαία ευκαιρία για την αξιολόγηση της κατάστασης, αλλά και μια πρόκληση για εμάς να κάνουμε περισσότερα από κοινού για την εκπαίδευση, τους νέους και το μέλλον.
<P>
Όσον αφορά τις θεωρήσεις διαβατηρίων και τη συνεργασία με άλλες χώρες, από την 1η Ιανουαρίου 2007 τα κράτη μέλη πρέπει να εφαρμόσουν ή να μεταφέρουν την απόφαση για τη διευκόλυνση της χορήγησης θεωρήσεων σε φοιτητές, καθηγητές και ερευνητές σε όλη την Ευρωπαϊκή Ένωση, με εξαίρεση το "Β, την Ιρλανδία και τη Δανία.
<P>
Σε απάντηση στο ερώτημα σχετικά με το αν χρειαζόμαστε εναρμόνιση ή κάποιου άλλους είδους πολιτική, θα έλεγα ότι αυτό που χρειαζόμαστε είναι συμπληρωματικότητα και συμβατότητα αντί για την εναρμόνιση των εκπαιδευτικών συστημάτων μας, και αυτό επιτυγχάνεται σταδιακά μέσω μέτρων όπως η διαδικασία της Μπολόνια.
<P>
Ζητούμε διαρκώς όχι μόνο περισσότερες επενδύσεις αλλά και καλύτερες επενδύσεις. Πρώτη προτεραιότητα αποτελούν οι "καλύτερες επενδύσεις", ενώ οι "περισσότερες επενδύσεις" έρχονται σε δεύτερη μοίρα. "Καλύτερες επενδύσεις" σημαίνει επίσης την αύξηση των δημόσιων-ιδιωτικών πόρων. Αυτό συχνά έχει τη μορφή χορηγίας για την κινητικότητα ή την εκπαίδευση από την πλευρά των επιχειρήσεων και της βιομηχανίας.
<P>
Αυτές είναι οι σκέψεις μου σε απάντηση ορισμένων ζητημάτων που τέθηκαν. Επιτρέψτε μου να ευχαριστήσω και πάλι την εισηγήτρια, κ. Pack, όλη την επιτροπή και όλους όσοι συμμετείχαν για το υψηλό επίπεδο συναίνεσης και αφοσίωσής τους.
<SPEAKER ID="347" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.30.
<P>
Γραπτή δήλωση (άρθρο 142)
<SPEAKER ID="348" NAME="Alyn Smith" AFFILIATION="Verts/ALE">
(EN) Κύριε Πρόεδρε, συγχαίρω την εισηγήτριά μας για το έργο της να φέρει αυτήν τη σημαντική έκθεση ενώπιον του Κοινοβουλίου. Τον επόμενο χρόνο το Erasmus θα εορτάσει την 20ή επέτειό του, αφού δημιουργήθηκε από μία από τις προκατόχους μου, την Winnie Ewing, όταν ήταν Πρόεδρος της Επιτροπής Πολιτισμού και Παιδείας, και υπάρχουν πολλοί λόγοι για να την ευχαριστούμε. Από το 1987, περισσότεροι από 1,2 εκατομμύρια φοιτητές ολοκλήρωσαν μαθήματα στο πλαίσιο ανταλλαγής φοιτητών σε πανεπιστήμια εκτός της χώρας τους. Το ακαδημαϊκό έτος 2004/2005, περισσότεροι από 144 000 φοιτητές επωφελήθηκαν από την ευκαιρία που τους παρείχε το πρόγραμμα Erasmus για να συνεχίσουν τις σπουδές τους σε χώρα εκτός της δικής τους. Το όφελος και η ανεκτίμητη πολιτιστική και γλωσσική εμπειρία που παρέχει στους φοιτητές είναι ασύγκριτα. Ως πρώην φοιτητής του προγράμματος Erasmus, μπορώ να το εγγυηθώ.
<P>
Το Erasmus συγκαταλέγεται στις επιτυχίες της ΕΕ όσον αφορά την απόδειξη της συνάφειάς της. Ενώ, όμως, η εισροή φοιτητών στη Σκωτία είναι ενθαρρυντική, με 2 163 φοιτητές κατά το ακαδημαϊκό έτος 2004/2005, ο αριθμός των Σκωτσέζων φοιτητών που φοιτούν στο εξωτερικό υπήρξε πολύ μικρότερος και ανήλθε στους 1 018. Θέλω να δω περισσότερους Σκωτσέζους να συμμετέχουν στο εν λόγω πρόγραμμα και να επωφελούνται από την ευκαιρία να σπουδάσουν στο εξωτερικό. Το Erasmus είναι ένας τρόπος με τον οποίο μπορούμε να ενθαρρύνουμε τους νέους μας να έχουν διεθνή προοπτική.
<P>
Παράρτημα - Δήλωση της Επιτροπής
<P>
" Επιτροπή επιθυμεί να επιστήσει την προσοχή της νομοθετικής εξουσίας στην ανάγκη το δημοσιονομικό πακέτο που αναφέρεται στη βασική πράξη να εκφράζεται σε τρέχουσες τιμές, και αυτό να γίνει το αργότερο έως την τελική δημοσίευσή του στην Επίσημη Εφημερίδα. Αυτό συνάδει με την πάγια δημοσιονομική πρακτική και θα βοηθήσει να διασφαλιστεί, με όλη τη δέουσα διαφάνεια, η τήρηση της απόφασης της νομοθετικής αρχής. Για το "Πρόγραμμα δράσης στον τομέα της διά βίου μάθησης", το ποσό σε τρέχουσες τιμές ανέρχεται σε 6 970 εκατ. ευρώ.

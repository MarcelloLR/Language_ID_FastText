<CHAPTER ID="016">
Διάταξη των εργασιών
<SPEAKER ID="026" NAME="Πρόεδρος">
Το τελικό σχέδιο της ημερήσιας διάταξης που καταρτίστηκε από τη Διάσκεψη των Προέδρων κατά τη συνεδρίασή της την Πέμπτη, 5 Μαΐου 2011, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
[Τετάρτη]:
<P>
Υπάρχει μια τροπολογία την οποία θα υποβάλει σε λίγο ο κ. Speroni. Όσον αφορά τη συζήτηση για την εξωτερική πολιτική και την πολιτική ασφάλειας και άμυνας, η Ομάδα Ευρώπη Ελευθερίας και Δημοκρατίας ζήτησε η δήλωση για την κατάσταση στη Συρία και το στρατόπεδο Ασράφ της Ύπατης Εκπροσώπου και Αντιπροέδρου της Επιτροπής να περιλαμβάνει την κοπτική χριστιανική κοινότητα στην Αίγυπτο. Πρόκειται για τροπολογία για την Τετάρτη, για την πρωινή συνεδρίαση των 09:00, οπότε και θα είναι παρούσα η κ. Ashton. Ο κ. Speroni θα παρουσιάσει τώρα την τροπολογία. Σας ευχαριστώ.
<SPEAKER ID="027" NAME="Francesco Enrico Speroni" LANGUAGE="IT">
Κύριε Πρόεδρε, δεν θέλουμε να αλλάξουμε άρδην -ή μάλλον να προτείνουμε να αλλάξει άρδην- η διάταξη των εργασιών με την προσθήκη ή αντικατάσταση ενός θέματος, απλά ζητούμε την επέκταση του θέματος επί του οποίου θα υποβάλει έκθεση η Αντιπρόεδρος.
<P>
Απλά ζητούμε να προστεθεί στο υπό συζήτηση θέμα η Συρία, το στρατόπεδο Ασράφ και το ζήτημα της χριστιανικής μειονότητας και, πάνω απ' όλα, η κοπτική μειονότητα στην Αίγυπτο. Μιλούμε για μια ευαίσθητη περιοχή και ένα θέμα το οποίο αφορά την προστασία των μειονοτήτων, και γι' αυτόν τον λόγο ζητώ από τους συναδέλφους μου βουλευτές να εγκρίνουν τη συγκεκριμένη πρόταση.
<SPEAKER ID="028" NAME="Bruno Gollnisch" AFFILIATION="NI">
(FR) Κύριε Πρόεδρε, υποστηρίζω πλήρως το αίτημα αυτό, σας ζήτησα όμως τον λόγο προκειμένου να μιλήσω σχετικά με τη διάταξη των εργασιών της Τρίτης. Δεν γνωρίζω εάν μπορείτε να μου δώσετε τον λόγο τώρα ή αν επιθυμείτε να μου τον δώσετε μετά την απόφαση σχετικά με την πρόταση του κ. Speroni.
<SPEAKER ID="029" NAME="Πρόεδρος">
Πρέπει τώρα να κλείσουμε την αρχική μας συζήτηση σχετικά με το σημείο που αφορά την Τετάρτη.
<SPEAKER ID="030" NAME="Mario Mauro" AFFILIATION="PPE">
(IT) Κύριε Πρόεδρε, λαμβάνω τον λόγο προκειμένου να υποστηρίξω το αίτημα του κ. Speroni ακριβώς επειδή η κατάσταση, όπου κυριαρχούν συγκρούσεις στις οποίες εμπλέκεται η κοπτική κοινότητα, αποτελεί παράδειγμα των κινδύνων που συνδέονται με το τι συμβαίνει στην Αίγυπτο.
<P>
Ζητώ, συνεπώς, να στηρίξουμε το αίτημα αυτό ακριβώς επειδή το ζήτημα που τίθεται δεν αφορά την υπεράσπιση της επίδειξης της ταυτότητας της κοπτικής κοινότητας. Αντίθετα, αποτελεί απόδειξη της περίπλοκης κατάστασης στην Αίγυπτο. Πιστεύω συνεπώς ότι είναι απολύτως απαραίτητη η στενή παρακολούθηση από το Ευρωπαϊκό Κοινοβούλιο - ιδίως μέσω της δήλωσης της Επιτρόπου Ashton.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, κυρίες και κύριοι, σε όλους μας προκάλεσαν κατάπληξη τα όσα συνέβησαν στην Αίγυπτο. Πρέπει να είμαστε λογικοί, ωστόσο. Έξι σημεία πρόκειται να συζητηθούν με τη βαρόνη Ashton. Έχετε τη Συρία, το Ασράφ, έχετε την έκθεση Gualtieri, την έκθεση Albertini, έχετε το πρόβλημα της Ευρώπης ως παγκόσμιου παράγοντα στα "νωμένα Έθνη. Πραγματικά δεν έχει νόημα.
<P>
Πιστεύω ότι πρέπει να ζητήσουμε από την Επιτροπή Εξωτερικών Υποθέσεων να συζητηθεί η κατάσταση στην Αίγυπτο, συμπεριλαμβανομένων των όσων συμβαίνουν μεταξύ των μειονοτήτων, να συνταχθεί έκθεση πρωτοβουλίας και, στη συνέχεια, απλά να διεξαχθεί συζήτηση σχετικά με την Αίγυπτο με τη βαρόνη Ashton ένα μήνα αργότερα. Χρειαζόμαστε μια σωστή συζήτηση για το τι συμβαίνει στην Αίγυπτο. Εάν προσθέσετε ένα έκτο σημείο, ένα άτομο θα το συζητά και τα άλλα άτομα θα συζητούν κάτι άλλο. Δεν θα επικεντρωθεί η συζήτηση στην Αίγυπτο συζητώντας έξι σημεία με τη βαρόνη Ashton.
<P>
Ως εκ τούτου, κατανοώ τα αισθήματά σας, όμως το να προστεθεί κάτι που δεν θα συζητηθεί το πρωί της Τετάρτης ούτως ή άλλως δεν είναι η λύση.
<SPEAKER ID="033" NAME="Bruno Gollnisch" AFFILIATION="NI">
(FR) Κύριε Πρόεδρε, θα είμαι πολύ σύντομος: η Διάσκεψη των Προέδρων έχει προγραμματίσει ψηφοφορία σχετικά με την ενδεχόμενη άρση της βουλευτικής μου ασυλίας για αύριο, Τρίτη.
<P>
Δεν επιθυμώ να επεκταθώ στο θέμα αλλά, όσον αφορά το συγκεκριμένο ζήτημα της διάταξης των εργασιών, θα ήθελα ακόμα και έτσι να δηλώσω ότι μένω κάπως έκπληκτος -για να το θέσω ήπια- από το γεγονός ότι, εφόσον δεν έχει προγραμματιστεί καμία συζήτηση, δεν μπορώ να παρουσιάσω την άποψή μου στο Σώμα, έστω και για δύο ή τρία λεπτά. Πιστεύω ότι υπάρχει λόγος να την παρουσιάσω διότι μου φαίνεται ότι ο εισηγητής ανακύκλωσε το επιχείρημα που παρέθεσε την τελευταία φορά η κ. Wallis, η οποία κατέληξε στο συμπέρασμα ότι πρέπει να αρθεί η βουλευτική μου ασυλία, κάτι το οποίο με πολύ σαφείς όρους καταδίκασε το Δικαστήριο.
<P>
(Ο Πρόεδρος διακόπτει τον ομιλητή)
<SPEAKER ID="034" NAME="Πρόεδρος">
Αυτό δεν αποτελεί παρέμβαση επί της διαδικασίας.
<SPEAKER ID="035" NAME="Bruno Gollnisch" AFFILIATION="NI">
(FR) Κύριε Πρόεδρε, ζητώ τον λόγο, ζητώ δύο ή τρία λεπτά χρόνο ομιλίας. Πρόκειται για θέμα της διάταξης των εργασιών εξ όσων γνωρίζω. Δύο ή τρία λεπτά για την υπεράσπιση της τιμής ενός βουλευτή του ΕΚ: αυτό είναι το μόνο που ζητώ. Θα μπορέσει, κάποτε, το Σώμα αυτό να σέβεται το δικαίωμα υπεράσπισης ενός εκ των βουλευτών του, και όχι μόνο στη Γουατεμάλα ή στην Ινδονησία, αλλά μέσα σε αυτήν την αίθουσα;
<SPEAKER ID="036" NAME="Πρόεδρος">
(EN) Κύριε Gollnisch, ενεργούμε σύμφωνα με το άρθρο 7, παράγραφος 8, του Κανονισμού, και εκεί αναφέρεται σαφώς πώς πρέπει να ενεργούμε σε τέτοιου είδους θέματα. Τυχόν παρατηρήσεις που μπορεί να έχετε σχετικά με τη διάταξη των εργασιών πρέπει να υποβάλλονται τουλάχιστον μία ώρα πριν από τη συνεδρίαση που μόλις ξεκίνησε. Επαναλαμβάνω, αυτό αναφέρεται στο άρθρο 7, παράγραφος 8, του Κανονισμού μας.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, η Διάσκεψη των Προέδρων έχει προγραμματίσει συζήτηση το απόγευμα της Τετάρτης επί της πρότασης της ιταλικής και της γαλλικής κυβέρνησης για ακύρωση των συμφωνιών Σένγκεν. Σας ζητώ συγγνώμη, στην πραγματικότητα είναι προγραμματισμένη για την Τρίτη το απόγευμα, στις 15:00.
<P>
" Διάσκεψη των Προέδρων αποφάσισε ότι πρέπει να παραστεί ο κ. Barroso, θα ήθελα δε να μάθω από τις διαθέσιμες πληροφορίες κατά πόσον θα είναι παρών. Γιατί είναι πολύ σημαντικό για εμάς; Είναι σημαντικό επειδή το πρώτο πρόσωπο που υιοθέτησε θέση μετά τη συνάντηση κορυφής μεταξύ των κκ. Sarkozy και Berlusconi ήταν ο Πρόεδρος της Επιτροπής κ. Barroso, ενώ οι Επίτροποι εξέφρασαν εν συνεχεία διαφορετική άποψη.
<P>
Δεδομένου ότι είναι ουσιαστικά καθήκον του Προέδρου της Επιτροπής να εκπροσωπεί την Επιτροπή, ανησυχούμε μήπως ο κ. Barroso δεν είναι παρών στις 15:00 την Τρίτη το απόγευμα. Ζητώ συγγνώμη για τη σύγχυση Τρίτης και Τετάρτης.
<SPEAKER ID="038" NAME="Πρόεδρος">
Κύριε Cohn-Bendit, σας ευχαριστώ για τις παρατηρήσεις σας. Θα το ελέγξω. Δεν έχω άλλες πληροφορίες αυτήν τη στιγμή, όμως μπορώ να το ελέγξω για εσάς. Μόνο για χάρη σας!
<SPEAKER ID="040" NAME="Πρόεδρος">
" διάταξη των εργασιών της εβδομάδας εγκρίνεται.

<CHAPTER ID="004">
Συμφωνία αεροπορικών μεταφορών ΕΕ-ΗΠΑ - Συμφωνία αεροπορικών μεταφορών ΕΕ-Καναδά - Συμφωνία ΕΚ-Βιετνάμ σχετικά με τις υπηρεσίες αεροπορικών μεταφορών (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της σύστασης του κ. Zasada, εξ ονόματος της Επιτροπής Μεταφορών και Τουρισμού, σχετικά με το σχέδιο απόφασης του Συμβουλίου και των αντιπροσώπων των κυβερνήσεων των κρατών μελών της Ευρωπαϊκής Ένωσης, που συνήλθαν στο πλαίσιο του Συμβουλίου, που αφορά τη σύναψη του τροποποιητικού πρωτοκόλλου της συμφωνίας αεροπορικών μεταφορών μεταξύ των "νωμένων Πολιτειών της Αμερικής, αφενός, και της Ευρωπαϊκής Κοινότητας και των κρατών μελών της, αφετέρου (15381/2010 - C7-0385/2010 - 2010/0112(NLE)),
<P>
της σύστασης της κ. Ticău, εξ ονόματος της Επιτροπής Μεταφορών και Τουρισμού, σχετικά με το σχέδιο απόφασης του Συμβουλίου και των εκπροσώπων των κυβερνήσεων των κρατών μελών της Ευρωπαϊκής Ένωσης, που συνήλθαν στο πλαίσιο του Συμβουλίου, για τη σύναψη συμφωνίας για τις αεροπορικές μεταφορές μεταξύ της Ευρωπαϊκής Κοινότητας και των κρατών μελών της, αφενός, και του Καναδά, αφετέρου (15380/2010 - C7-0386/2010 - 2009/0018(NLE)), και
<P>
της σύστασης του κ. Riquet, εξ ονόματος της Επιτροπής Μεταφορών και Τουρισμού, σχετικά με το σχέδιο απόφασης του Συμβουλίου που αφορά τη σύναψη της Συμφωνίας μεταξύ της Ευρωπαϊκής Ένωσης και της κυβέρνησης της Σοσιαλιστικής Δημοκρατίας του Βιετνάμ σχετικά με ορισμένες πτυχές των αεροπορικών μεταφορών (14876/2010 - C7-0366/2010 - 2007/0082(NLE)).
<SPEAKER ID="009" NAME="Artur Zasada" LANGUAGE="PL">
Κυρία Πρόεδρε, το πρωτόκολλο το οποίο πρόκειται να τεθεί σε ψηφοφορία είναι ένα ιδιαιτέρως σημαντικό έγγραφο. Οι αεροπορικές αγορές της Ευρωπαϊκής Ένωσης και των "νωμένων Πολιτειών, από κοινού, αντιστοιχούν περίπου στο 60% των παγκόσμιων αερομεταφορών. Το άνοιγμα της αγοράς στις αεροπορικές εταιρείες της Ευρωπαϊκής Ένωσης και των "νωμένων Πολιτειών άνευ διακρίσεων θα προσφέρει στους επιβάτες και τις εταιρείες εμπορευματικών μεταφορών βελτιωμένες υπηρεσίες, θα παράσχει σημαντικά οικονομικά πλεονεκτήματα και θα δημιουργήσει θέσεις εργασίας. Όνειρό μου είναι οι επιβάτες να επωφεληθούν από τον ανταγωνισμό μεταξύ των αεροπορικών εταιρειών με βάση τις αρχές της αγοράς, οι επιβάτες που πραγματοποιούν στάση σε αεροδρόμιο των "νωμένων Πολιτειών να διέρχονται από ένα σημείο ελέγχου, οι επιβάτες στην Ευρωπαϊκή Ένωση και τις "νωμένες Πολιτείες να έχουν τα ίδια δικαιώματα και, βεβαίως, να γνωρίζουν αυτά τα δικαιώματα.
<P>
Το συγκεκριμένο πρωτόκολλο θα παράσχει όλες αυτές τις εγγυήσεις; Όχι. Εντούτοις, είμαι πεπεισμένος ότι πρόκειται για ένα βήμα προς τη σωστή κατεύθυνση και ότι θα καταστήσει ευκολότερη την επίτευξη αυτών των στόχων στο μέλλον. Κατά τη διάρκεια των διαδοχικών γύρων διαπραγματεύσεων μεταξύ της ΕΕ και των "νωμένων Πολιτειών, ήταν αμφίβολο μερικές φορές αν θα υπογραφόταν το πρωτόκολλο. Ωστόσο, τελικά επιτύχαμε την έγκρισή του. Ως αποτέλεσμα, αποφεύχθηκαν πολλοί κίνδυνοι, συμπεριλαμβανομένου του μεγαλύτερου κινδύνου όλων, δηλαδή την εφαρμογή της ρήτρας αναστολής, η οποία θα είχε ως αποτέλεσμα την αναστολή της συμφωνίας και την ακύρωση των αποτελεσμάτων και των δύο φάσεων των διαπραγματεύσεων. Αυτό θα σήμαινε την επιστροφή στη νομική κατάσταση η οποία ίσχυε πριν από επτά έτη, πράγμα που θα ήταν απαράδεκτο. Έξι εκ των κρατών μελών της ΕΕ δεν διαθέτουν διμερείς συμφωνίες αερομεταφορών με τις "νωμένες Πολιτείες και η απόρριψη του εγγράφου θα εμπόδιζε αυτά τα κράτη μέλη από το να μπορούν να διατηρούν αεροπορικές συνδέσεις μεταξύ των αεροδρομίων τους και της επικράτειας των "ΠΑ.
<P>
Το δεύτερο στάδιο της συμφωνίας δεν επιτυγχάνει τον απώτερο στόχο του πλήρους ανοίγματος της αγοράς χωρίς κανέναν περιορισμό για καμία από τις δύο πλευρές, όμως περιέχει ορισμένα κίνητρα τα οποία ενθαρρύνουν τη μεταρρύθμιση. Ειδικότερα, όταν οι "ΠΑ τροποποιήσουν τη νομοθεσία τους, ώστε να επιτρέψουν σε επενδυτές από την ΕΕ να έχουν πλειοψηφικό μερίδιο ιδιοκτησίας σε αεροπορικές επιχειρήσεις των "ΠΑ, η ΕΕ θα επιτρέψει το ίδιο στους επενδυτές από τις "ΠΑ.
<P>
Είμαι ιδιαίτερα χαρούμενος διότι τονίζεται η σημασία της κοινωνικής διάστασης της συμφωνίας. Στο πλαίσιο αυτό, η Επιτροπή θα πρέπει να αξιοποιήσει τη συμφωνία προκειμένου να προωθήσει τη συμμόρφωση προς τους κατάλληλους διεθνείς κανονισμούς για τα κοινωνικά δικαιώματα, ιδίως προς τα πρότυπα απασχόλησης τα οποία κατοχυρώνονται στις συμβάσεις της Διεθνούς Οργάνωσης Εργασίας και του ΟΟΣΑ, καθώς και προς τη Σύμβαση της Ρώμης. Αυτό θα διασφαλίσει την καλύτερη τήρηση των υφιστάμενων δικαιωμάτων των εργαζομένων από τις αεροπορικές εταιρείες. " συμφωνία θα ενισχύσει επίσης τη συνεργασία σε περιβαλλοντικά θέματα, απαιτώντας να υπάρχει συμβατότητα και αλληλεπίδραση στον τομέα των πράσινων τεχνολογιών και της διαχείρισης των καυσίμων και της εναέριας κυκλοφορίας.
<P>
Ως εισηγητής, προσπάθησα να θέσω το ζήτημα σε ένα ευρύτερο πλαίσιο και να παρουσιάσω τόσο τα θετικά όσο και τα αρνητικά χαρακτηριστικά του πρωτοκόλλου, χωρίς να υποκύψω στον πειρασμό να επικεντρωθώ αποκλειστικά στα αδύναμα ή δυνατά σημεία του. Δεν ξεκίνησα το έργο μου με την εκ των προτέρων υπόθεση ότι πρέπει να στηρίξουμε ή να απορρίψουμε αυτό το πρωτόκολλο. Μετά από πολλές συνεδριάσεις και συζητήσεις, κατέληξα στο συμπέρασμα ότι η ΕΕ θα επωφεληθεί πολύ περισσότερο από την έγκριση αυτού του εγγράφου παρά από την απόρριψή του.
<SPEAKER ID="010" NAME="Silvia-Adriana Ţicău" LANGUAGE="RO">
Κυρία Πρόεδρε, η Συνθήκη της Λισαβόνας, η οποία τέθηκε σε ισχύ την 1η Δεκεμβρίου 2009, διεύρυνε τις περιπτώσεις στις οποίες απαιτείται η σύμφωνη γνώμη του Κοινοβουλίου για τη σύναψη διεθνών συμφωνιών. Πλέον, οι συμφωνίες αεροπορικών μεταφορών εμπίπτουν σε αυτήν την κατηγορία, διότι καλύπτουν έναν τομέα στον οποίο εφαρμόζεται η συνήθης νομοθετική διαδικασία.
<P>
Πριν από την παρούσα συμφωνία, η αεροπορία αποτελούσε αντικείμενο διμερών συμφωνιών με 19 κράτη μέλη της ΕΕ. Αναφέρομαι στις συμφωνίες μεταξύ της Ευρωπαϊκής Ένωσης και του Καναδά. Πολλές από αυτές τις συμφωνίες περιείχαν πολλούς περιορισμούς και δεν παρείχαν πλήρη πρόσβαση στις αντίστοιχες αγορές.
<P>
Τον Νοέμβριο του 2002, το Ευρωπαϊκό Δικαστήριο αποφάνθηκε ότι ορισμένες διατάξεις αυτών των διμερών συμφωνιών δεν ήταν συμβατές με την κοινοτική νομοθεσία.
<P>
" εντολή διαπραγμάτευσης θέτει ως στόχο τη δημιουργία ενός Ανοικτού Εναέριου Χώρου μεταξύ Ευρωπαϊκής Ένωσης και Καναδά. Αυτό θα δημιουργούσε μια ενιαία αγορά αερομεταφορών μεταξύ της Ευρωπαϊκής Ένωσης και του Καναδά όπου θα μπορούσε να υπάρξει ελεύθερη ροή επενδύσεων και όπου οι ευρωπαϊκές και καναδικές αεροπορικές εταιρείες θα μπορούσαν να παρέχουν αεροπορικές υπηρεσίες χωρίς περιορισμούς, μεταξύ άλλων και στις εσωτερικές αγορές αμφότερων των μερών.
<P>
" συμφωνία ΕΕ-Καναδά για τις αεροπορικές μεταφορές μονογραφήθηκε στις 30 Νοεμβρίου 2008, εγκρίθηκε από τη σύνοδο κορυφής ΕΕ-Καναδά στις 6 Μαΐου 2009 και υπογράφηκε στις 17-18 Δεκεμβρίου 2009.
<P>
Ποιο είναι το περιεχόμενο της συμφωνίας; " συμφωνία προβλέπει τη σταδιακή θέση σε ισχύ των διατάξεων περί μεταφορικών δικαιωμάτων και επενδυτικών ευκαιριών, καθώς και την ευρύτατη συνεργασία σε αρκετά ζητήματα, όπως η ασφάλεια των πτήσεων, η αεροπορική ασφάλεια, τα κοινωνικά ζητήματα, τα συμφέροντα των καταναλωτών, το περιβάλλον, η διαχείριση της εναέριας κυκλοφορίας, οι κρατικές ενισχύσεις και ο ανταγωνισμός.
<P>
Όλες οι αεροπορικές εταιρείες της Ευρωπαϊκής Ένωσης θα μπορούν να εκτελούν απευθείας πτήσεις προς τον Καναδά, από οπουδήποτε στην Ευρώπη. Με τη συμφωνία καταργούνται όλοι οι περιορισμοί στις διαδρομές, τις τιμές ή τον αριθμό των εβδομαδιαίων πτήσεων μεταξύ Καναδά και Ευρωπαϊκής Ένωσης. Οι αεροπορικές εταιρείες θα μπορούν να συνάπτουν εμπορικές συμφωνίες όπως π.χ. οι συμφωνίες κοινού κωδικού, που έχουν μεγάλη σημασία για τις εταιρείες που εξυπηρετούν μεγάλο αριθμό προορισμών, καθώς και να ορίζουν τα τιμολόγιά τους κατά τους νόμους του ανταγωνισμού.
<P>
" συμφωνία περιλαμβάνει διατάξεις για τη σταδιακή απελευθέρωση της αγοράς. Το πρώτο στάδιο ξεκινά εκεί όπου το ποσοστό ξένης ιδιοκτησίας περιορίζεται στο 25%, όπως συνέβαινε όταν ολοκληρώθηκαν οι διαπραγματεύσεις για τη συμφωνία. Το δεύτερο στάδιο ξεκινά μόλις ο Καναδάς λάβει τα αναγκαία μέτρα ώστε να επιτραπεί στους ευρωπαίους επενδυτές να αποκτούν το 49% των μετοχών με δικαίωμα ψήφου σε καναδικές αεροπορικές εταιρείες. Το τρίτο στάδιο ξεκινά μόλις τα δύο μέρη επιτρέψουν στους επενδυτές να ιδρύουν και να ελέγχουν νέες αεροπορικές εταιρείες στην αγορά του άλλου μέρους. Το τέταρτο στάδιο είναι το τελευταίο· παραχωρούνται πλήρη δικαιώματα εκτέλεσης δρομολογίων εντός και πέραν των αντίστοιχων αγορών, ακόμη και μεταξύ σημείων της επικράτειας της άλλης χώρας. Αναφέρομαι εν προκειμένω στο καμποτάζ.
<P>
Θα ήθελα να προβώ σε ορισμένες επισημάνσεις σχετικά με αυτήν την έκθεση. Μολονότι αυτή η συμφωνία είναι πιο φιλόδοξη από τη συμφωνία με τις "ΠΑ σχετικά με την πρόσβαση στην αγορά, είναι λιγότερο σαφής όσον αφορά την αναγνώριση της σημασίας της κοινωνικής διάστασης.
<P>
Είναι σημαντικό η Επιτροπή να χρησιμοποιεί τη συμφωνία και, ιδίως, τη δυνατότητα προσφυγής στη μικτή επιτροπή, προκειμένου να προωθεί τη συμμόρφωση προς τη σχετική διεθνή νομοθεσία για τα κοινωνικά δικαιώματα, ιδίως τα εργασιακά πρότυπα που περιλαμβάνονται στις θεμελιώδεις συμβάσεις της Διεθνούς Οργάνωσης Εργασίας.
<P>
Δεδομένου του σημαντικού ρόλου που διαδραμάτισε η μικτή επιτροπή, μεταξύ άλλων και σε πολιτικά ευαίσθητα θέματα όπως τα περιβαλλοντικά και εργασιακά πρότυπα, είναι σημαντικό η Επιτροπή να διασφαλίσει την πλήρη ενημέρωση του Κοινοβουλίου και τη διαβούλευση με αυτό σχετικά με τις εργασίες της μικτής επιτροπής, καθώς και τις μελλοντικές τροποποιήσεις της Συνθήκης.
<SPEAKER ID="011" NAME="Dominique Riquet" LANGUAGE="FR">
Κυρία Πρόεδρε, θα είμαι πολύ σύντομος, όχι επειδή η συμφωνία με το Βιετνάμ είναι λιγότερο σημαντική, αλλά επειδή η κ. Ticău επανέλαβε, στην προηγούμενη έκθεση για τον Καναδά, το νομοθετικό και κανονιστικό πλαίσιο εντός του οποίου θα εφαρμοστούν αυτές οι συμφωνίες για τις αεροπορικές μεταφορές μεταξύ της Ευρωπαϊκής Ένωσης και τρίτης χώρας.
<P>
Ως εκ τούτου, το περιεχόμενο είναι ακριβώς το ίδιο, εκτός από το ότι η συμφωνία μας, η οποία είναι απλούστερη και λιγότερο φιλόδοξη, επιδιώκει την οριζόντια ρύθμιση, στον τομέα των αεροπορικών υπηρεσιών, των 17 διμερών συμφωνιών οι οποίες προϋπήρχαν μεταξύ του Βιετνάμ και των χωρών της Ευρώπης, και βεβαίως να τις επεκτείνει σε όλες τις χώρες της ΕΕ. " συμφωνία αυτή δεν σχετίζεται με την απελευθέρωση της αγοράς, διότι η οικονομία του Βιετνάμ είναι μία κρατικά ρυθμιζόμενη οικονομία και προφανώς δεν τίθεται ζήτημα απελευθέρωσης της αγοράς. Επομένως, στόχος είναι -όπως δήλωσε ήδη και η προηγούμενη εισηγήτρια- να ευθυγραμμιστούν με την ευρωπαϊκή νομοθεσία οι υφιστάμενες διμερείς συμφωνίες για τις αεροπορικές μεταφορές οι οποίες έχουν συναφθεί έως σήμερα μεταξύ της Ευρωπαϊκής Ένωσης και του Βιετνάμ.
<P>
Ένα από τα κύρια χαρακτηριστικά αυτής της συμφωνίας είναι η ρήτρα περί καθορισμού του αερομεταφορέα σχετικά με όλους τους αερομεταφορείς της ΕΕ. Αυτό θα παρέχει σε όλους τους αερομεταφορείς της ΕΕ πρόσβαση σε δρομολόγια μεταξύ Ευρωπαϊκής Ένωσης και Βιετνάμ. " συμφωνία περιλαμβάνει επίσης διατάξεις ασφάλειας για την τυποποίηση και εξομοίωση τέτοιου είδους διατάξεων, καθώς και ρήτρα κατά αντιανταγωνιστικών πρακτικών. Αντιμετωπίσαμε διάφορες δυσκολίες, πράγμα που εξηγεί γιατί χρειάστηκε τόσος χρόνος για τη σύναψη αυτής της συμφωνίας - αρκετά χρόνια μάλιστα.
<P>
Όσον αφορά την ενσωμάτωση ρήτρας περί φορολόγησης των καυσίμων, αυτή τελικά απορρίφθηκε από το Βιετνάμ. " εν λόγω ρήτρα, η οποία υπάρχει γενικά σε συμφωνίες αεροπορικών μεταφορών που έχει διαπραγματευτεί η Επιτροπή, επιτρέπει τη φορολόγηση μεταφορέα τρίτης χώρας όταν εκτελεί πτήση εντός της ΕΕ. Βεβαίως, θα πρέπει να αναφερθεί ότι το Βιετνάμ δεν εκτελεί ούτε θα εκτελέσει προς το παρόν πτήσεις εντός της Ευρωπαϊκής Ένωσης.
<P>
Επιπλέον, η κυβέρνηση του Βιετνάμ υποσχέθηκε να συμμετάσχει σε διμερείς διαπραγματεύσεις με κράτη μέλη εάν κριθεί αναγκαίο ή εάν πράγματι κάποια βιετναμέζικη αεροπορική εταιρεία προγραμματίσει δρομολόγιο εντός της Ευρωπαϊκής Ένωσης.
<P>
Συμπερασματικά, η επικύρωση της συμφωνίας παρέχει προφανώς περισσότερα πλεονεκτήματα από την απουσία μιας τέτοιας συμφωνίας, μολονότι δεν περιλαμβάνει ρήτρα περί φορολόγησης των καυσίμων. Εντούτοις, θα διασφαλίσει τον διμερή σεβασμό των αρχών της ΕΕ και στην περίπτωση όλων των κρατών μελών της. Συνεπώς, ζητούμε ασφαλώς από το Ευρωπαϊκό Κοινοβούλιο να επικυρώσει αυτήν τη συμφωνία.
<SPEAKER ID="012" NAME="Siim Kallas">
Αντιπρόεδρος της Επιτροπής. - (EN) Κυρία Πρόεδρε, θα ήθελα να ευχαριστήσω το Κοινοβούλιο και, ιδίως, τους εισηγητές για τη στήριξη που παρείχαν στην Επιτροπή όσον αφορά αυτές τις σημαντικές συμφωνίες. Και οι τρεις είχαν την ισχυρή στήριξη της Επιτροπής Μεταφορών και Τουρισμού.
<P>
Όσον αφορά τη συμφωνία με τις "ΠΑ, επιτρέψτε μου να ευχαριστήσω καταρχάς τον εισηγητή, κ. Zasada, για την πολύ θετική σύστασή του σχετικά με το αποτέλεσμα των διαπραγματεύσεων με τις "νωμένες Πολιτείες σε μια συμφωνία δευτέρου σταδίου για τις αεροπορικές υπηρεσίες. Θα θυμάστε ότι ο στόχος του δεύτερου σταδίου των συζητήσεων ήταν η διευκόλυνση της εξομάλυνσης της διατλαντικής αγοράς και η διεύρυνση του πεδίου και του βάθους της εξαιρετικής εταιρικής σχέσης στον τομέα της αεροπορίας η οποία καθιερώθηκε μέσω της εφαρμογής της συμφωνίας του πρώτου σταδίου που ίσχυε από τον Μάρτιο του 2008.
<P>
Θα ήθελα τώρα να αναφέρω τα βασικά στοιχεία της συμφωνίας δεύτερου σταδίου. " συμφωνία δεύτερου σταδίου δημιουργεί προοπτικές για επιπλέον επενδύσεις και δυνατότητες πρόσβασης στην αγορά. Επίσης, ενισχύει περαιτέρω το πλαίσιο συνεργασίας σχετικά με το περιβάλλον, την κοινωνική προστασία και την ασφάλεια.
<P>
Όσον αφορά το περιβάλλον, η συμφωνία καθιερώνει ένα πλαίσιο για την αντιμετώπιση των τοπικών και παγκόσμιων προκλήσεων. " συμφωνία επιδιώκει να μειώσει τον φόρτο εξαιτίας της ασφάλειας για τους επιβάτες, τις αεροπορικές εταιρείες και τα αεροδρόμια σε όλη την Ευρώπη. Για πρώτη φορά σε μια τέτοια συμφωνία για τις αεροπορικές μεταφορές, αναγνωρίστηκε η ανάγκη να εξισορροπηθούν οι ευκαιρίες για πρόσβαση στην αγορά και η ισχυρή κοινωνική προστασία μέσω της δέσμευσης για την εφαρμογή των διατάξεων της συμφωνίας με τρόπο που να μην υπονομεύει τα εργασιακά δικαιώματα.
<P>
Όσον αφορά το εμπορικό μέτωπο, η Ευρώπη απέκτησε περαιτέρω δικαιώματα, συμπεριλαμβανομένης της άμεσης πρόσβασης στο πρόγραμμα "Fly America", εξαιρουμένης της άμυνας.
<P>
" συμφωνία δευτέρου σταδίου δεν είναι η ιδανική. Όπως κι εσείς, θα ήθελα να είχε συντελεστεί άμεση και αμετάκλητη τροποποίηση της νομοθεσίας των "ΠΑ η οποία διέπει την ιδιοκτησία και τον έλεγχο των αεροπορικών εταιρειών. Αυτό δεν κατέστη δυνατό, αλλά καταφέραμε να διασφαλίσουμε τη δέσμευση των "ΠΑ ότι θα εργαστούν για τη μεταρρύθμιση αυτών των κανόνων στο μέλλον. Στο πλαίσιο αυτής συμφωνίας, η ΕΕ και οι "νωμένες Πολιτείες έχουν δεσμευτεί όσον αφορά τον στόχο της άρσης των εμποδίων της αγοράς που παραμένουν στον κλάδο, συμπεριλαμβανομένων των περιορισμών της πρόσβασης των αεροπορικών εταιρειών στο παγκόσμιο κεφάλαιο.
<P>
Επιτρέψτε μου να περάσω τώρα στη συμφωνία με τον Καναδά. Ευχαριστώ την Επιτροπή Μεταφορών και Τουρισμού και ιδιαίτερα την κ. Ţicău. " φιλόδοξη αυτή συμφωνία σκοπό έχει την πλήρη απελευθέρωση των αγορών για τα δικαιώματα κυκλοφορίας και τις επενδύσεις και ταυτόχρονα επιδιώκει να επιτύχει ένα πρωτοφανές επίπεδο ρυθμιστικής σύγκλισης και συνεργασίας μεταξύ των αρχών.
<P>
Όσον αφορά την πρόσβαση στην αγορά, η συμφωνία περιλαμβάνει όλο το εύρος των δικαιωμάτων κυκλοφορίας και των επενδυτικών ευκαιριών: δηλαδή ιδιοκτησία και έλεγχο σε ποσοστό 100%. Αυτό πραγματοποιείται μέσω της σταδιακής απελευθέρωσης της αγοράς σε τέσσερα στάδια. Μεταξύ των πολλαπλών πλεονεκτημάτων και για τις δύο πλευρές, αξίζει να σημειωθεί η καθιέρωση ίσων όρων ανταγωνισμού για τον κλάδο, καθώς και κοινά ή συμβατά πρότυπα ασφάλειας, προστασίας και διαχείρισης της εναέριας κυκλοφορίας. Τελευταίο αλλά εξίσου σημαντικό, είμαι πεπεισμένος ότι με την άρση των υφιστάμενων ρυθμιστικών περιορισμών αυτή η συμφωνία θα οδηγήσει σε ουσιαστική αύξηση των επιβατών και θα δημιουργήσει διάφορα οφέλη για τους καταναλωτές, καθώς και νέες θέσεις απασχόλησης.
<P>
Όσον αφορά το Βιετνάμ, επιτρέψτε μου να ευχαριστήσω καταρχάς τον εισηγητή, κ. Riquet, για τη στήριξή του προς αυτήν την οριζόντια συμφωνία. Προς το παρόν, έχουμε διαπραγματευτεί 45 τέτοιες οριζόντιες συμφωνίες με χώρες εταίρους σε όλον τον κόσμο. Στις 4 Οκτωβρίου 2010, κατά τη διάρκεια επίσκεψης στην Ευρωπαϊκή Ένωση, ο πρωθυπουργός του Βιετνάμ υπέγραψε τη συμφωνία, η οποία συνιστά σημαντικό βήμα για την ενίσχυση των σχέσεων μεταξύ ΕΕ και Βιετνάμ στον τομέα των αερομεταφορών.
<P>
" οριζόντια συμφωνία θα αποκαταστήσει την ασφάλεια δικαίου στις σχέσεις μας με το Βιετνάμ σε αυτόν τον τομέα ευθυγραμμίζοντας τις διμερείς συμφωνίες για τις αεροπορικές υπηρεσίες μεταξύ των 17 κρατών μελών και του Βιετνάμ με το δίκαιο της ΕΕ. Το πιο σημαντικό είναι ότι θα άρει τους περιορισμούς περί εθνικότητας στις διμερείς συμφωνίες για τις αεροπορικές υπηρεσίες μεταξύ των κρατών μελών της ΕΕ και του Βιετνάμ. Ως εκ τούτου, κάθε αεροπορική εταιρεία της ΕΕ θα μπορέσει να επωφεληθεί από τις υφιστάμενες διμερείς συμφωνίες μεταξύ του Βιετνάμ και του κράτους μέλους.
<P>
Σας ευχαριστώ πολύ για την προσοχή σας. Προσβλέπω στη σημερινή συζήτηση.
<SPEAKER ID="013" NAME="Mathieu Grosch" LANGUAGE="DE">
Κυρία Πρόεδρε, κύριε Kallas, κυρίες και κύριοι, θα ήθελα κι εγώ να ευχαριστήσω όλους τους εισηγητές για τις εκθέσεις τους. Τα μέλη της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες) επικροτούμε αυτές τις συμφωνίες.
<P>
Σε αυτήν την περίπτωση, 27 συμφωνίες οι οποίες θα μπορούσαν να είχαν συναφθεί σε αυτόν τον τομέα αντικαταστάθηκαν μόνο από μία. Κατά την άποψή μας, σημαντικό σημείο αποτελεί επίσης η τεχνική εναρμόνιση. Αυξάνει τα επίπεδα ασφάλειας όχι μόνο για τις ίδιες τις αεροπορικές εταιρείες, αλλά και για τους επιβάτες. " απελευθέρωση της αγοράς και η συνεργασία σε ευρωπαϊκό επίπεδο θα πρέπει να αντιμετωπίζονται με τον ίδιο τρόπο και από τις δύο πλευρές. Είναι σημαντικό να επισημανθεί ότι η συμφωνία με τον Καναδά αποτελεί, εν προκειμένω, πολύ καλό παράδειγμα, ενώ η συμφωνία με τις "ΠΑ είναι ελλιπής.
<P>
Ένας άλλος ελλιπής τομέας είναι οι τακτικοί έλεγχοι των κοινωνικών και περιβαλλοντικών πτυχών αυτών των συμφωνιών, οι οποίοι θα πρέπει να ενταχθούν σε όλες τις μελλοντικές συμφωνίες, διότι η απλοποίηση των οικονομικών πτυχών θα πρέπει επίσης να μας επιτρέψει να χρησιμοποιήσουμε αυτές τις συμφωνίες προκειμένου να επηρεάσουμε όχι μόνο την ευρωπαϊκή αλλά και τη διεθνή αγορά. Είναι σημαντικό το ότι αυτές οι συμφωνίες παρέχουν οφέλη στους επιβάτες, διότι μπορούν να οδηγήσουν στην απλοποίηση των ελέγχων χωρίς την παράλειψή τους.
<P>
Τέλος, θα ήθελα να πω ότι επικροτούμε αυτήν τη συμφωνία, επειδή, όπως έχω ήδη δηλώσει, 27 συμφωνίες εν τέλει αντικαθίστανται από μία. Πρόκειται για σαφή ένδειξη ότι, αισίως, θα έχουμε σύντομα μόνο επτά ή ίσως ακόμα και τρεις εναέριους χώρους, αντί για 27 που έχουμε σήμερα, στο πλαίσιο των μέτρων για τη βελτίωση της εναέριας ασφάλειας και την υλοποίηση του ενιαίου ευρωπαϊκού ουρανού. Αυτό θα απλοποιήσει ακόμη περισσότερο τις διαπραγματεύσεις επί των εν λόγω συμφωνιών.
<SPEAKER ID="014" NAME="Saïd El Khadraoui">
εξ ονόματος της Ομάδας S&D. - (NL) Κυρία Πρόεδρε, κυρίες και κύριοι, κύριε Επίτροπε, καταρχάς, θα ήθελα να ευχαριστήσω τους τρεις εισηγητές για το έργο τους και τη χρήσιμη συνεργασία από μέρους τους. Όταν, σύντομα, θα ξεκινήσουμε μια γενικότερη συζήτηση σε απάντηση της έκθεσης του κ. Brian Simpson σχετικά με τις συμφωνίες για τις αεροπορικές μεταφορές, θα έχουμε την ευκαιρία να εξετάσουμε εκτενέστερα τη γενική προσέγγιση και στρατηγική όσον αφορά αυτού του είδους τις συμφωνίες.
<P>
Εμείς, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, υποστηρίζουμε σθεναρά την αντικατάσταση των παλαιών διμερών συμφωνιών μεταξύ των κρατών μελών μας και τρίτων χωρών με ολοκληρωμένες συνολικές συμφωνίες σε ευρωπαϊκό επίπεδο. Αυτός είναι ο καλύτερος τρόπος για να διασφαλίσουμε ισότιμους όρους ανταγωνισμού για όλες τις αεροπορικές εταιρείες. Θα ενισχύσει επίσης την ολοκλήρωση του κλάδου των αερομεταφορών μας, καθώς και τη διαπραγματευτική μας θέση σε σχέση με τρίτες χώρες.
<P>
Εν προκειμένω, είναι σημαντικό να δώσουμε προσοχή όχι μόνο στην απελευθέρωση της αγοράς για πρόσθετα αεροπορικά και παρόμοια δικαιώματα, αλλά και στην ενίσχυση του κανονιστικού πλαισίου στο περιβαλλοντικό και το κοινωνικό πεδίο και στο πεδίο της ασφάλειας και προστασίας. Πρέπει, οπωσδήποτε, να ευθυγραμμιστούν αυτά τα δύο ζητήματα σε πολύ υψηλό επίπεδο. Ένα άλλο σημαντικό σημείο το οποίο θα ήθελα να αναφέρω εν προκειμένω είναι ότι, τώρα που έχει πλέον τεθεί σε ισχύ η Συνθήκη της Λισαβόνας, το Κοινοβούλιο δεν γνωμοδοτεί απλώς, αλλά πρέπει επίσης να εγκρίνει αυτές τις συμφωνίες. Ως εκ τούτου, το μήνυμά μου προς την Επιτροπή και το Συμβούλιο είναι ότι θα πρέπει να αξιοποιήσουν πλήρως αυτές τις εξουσίες και ότι το Κοινοβούλιο, συνεπώς, θα πρέπει να διατηρήσει τον ρόλο του όσον αφορά την έγκριση ή την τροποποίηση προσθηκών ή άλλες τροποποιήσεις σε μεταγενέστερο στάδιο.
<P>
Όσον αφορά τις συμφωνίες που έχουμε ενώπιόν μας, η Ομάδα μας πιστεύει πως η συμφωνία με τον Καναδά πλησιάζει περισσότερο το πρότυπο που έχουμε κατά νου, δηλαδή την εκτεταμένη συνεργασία στον τομέα της ασφάλειας, των κοινωνικών ζητημάτων και της προστασίας των καταναλωτών και του περιβάλλοντος. Πράγματι, η εισηγήτρια ορθώς παρατηρεί ότι οι τομείς των κοινωνικών ζητημάτων θα έπρεπε να είχαν τονιστεί λίγο περισσότερο, αλλά το θέμα αυτό μπορεί να επιλυθεί στη μικτή επιτροπή, η οποία θα πρέπει να συγκεκριμενοποιήσει ορισμένα ζητήματα. Πέραν αυτής της συνεργασίας, υπάρχει επίσης η σταδιακή θέσπιση πρόσθετων αεροπορικών δικαιωμάτων και η σταδιακή επέκταση της δυνατότητας απόκτησης μετοχών σε άλλες αεροπορικές εταιρείες.
<P>
" συμφωνία με το Βιετνάμ μάς υπενθυμίζει επίσης την αυξανόμενη σημασία της ασιατικής αγοράς και πιστεύω πως, εν προκειμένω, πρέπει να επισημάνουμε ότι το Συμβούλιο αναβάλλει επί σειρά ετών να δώσει στην Επιτροπή την εντολή προκειμένου να διαπραγματευτεί με χώρες όπως η Κίνα και η Ινδία. Αυτή η εντολή είναι βεβαίως απαραίτητη, εάν θέλουμε να σημειώσουμε πρόοδο σε αυτό το ζήτημα.
<P>
Συμπερασματικά, θα ήθελα να επισημάνω ορισμένα πράγματα για τη συμφωνία με τις "νωμένες Πολιτείες, ιδίως όσον αφορά το δεύτερο στάδιο. Αφορά έναν τομέα που καλύπτει το 60% της παγκόσμιας αγοράς αεροπορικών μεταφορών και, συνεπώς, είναι εξαιρετικά σημαντική. Ήμουν κι εγώ εισηγητής γι' αυτό το Σώμα όταν, πριν από μερικά έτη, εγκρίθηκε το πρώτο στάδιο. Όσον αφορά τις "νωμένες Πολιτείες, δεν είμαστε απολύτως ικανοποιημένοι, διότι πρέπει να συμβούν και άλλα πράγματα όσον αφορά την πρόσβαση στην αγορά. Ζητούμε από την Επιτροπή να δεσμευτεί ότι το ζήτημα δεν τελειώνει εδώ, ότι θα προχωρήσει στην απελευθέρωση της αγοράς και ότι εμείς ως Κοινοβούλιο θα συμμετάσχουμε πλήρως στις δραστηριότητες της μικτής επιτροπής.
<SPEAKER ID="015" NAME="Gesine Meissner" LANGUAGE="DE">
Κυρία Πρόεδρε, καταρχάς, θα ήθελα κι εγώ να ευχαριστήσω την εισηγήτρια. Έχουμε ήδη συζητήσει το ότι, μετά τη Συνθήκη της Λισαβόνας, το Κοινοβούλιο έχει πλέον τη δυνατότητα να ψηφίσει υπέρ ή κατά τέτοιων συμφωνιών για τις αεροπορικές υπηρεσίες. Δεν μπορούμε να αλλάξουμε το περιεχόμενο, αλλά μπορούμε να το αποδεχθούμε ή να το απορρίψουμε. Αυτό δεν κάνει πάντα απλούστερη την κατάσταση, αλλά τουλάχιστον είναι ένα νέο καθήκον, το οποίο λαμβάνουμε σοβαρά υπόψη.
<P>
Είναι εύλογη η αντικατάσταση διάφορων διμερών συμφωνιών με μία τυποποιημένη συμφωνία της ΕΕ. Είναι σαφές ότι ο εναέριος χώρος δεν έχει σύνορα, πράγμα που εξηγεί καλά την κατάσταση. " Ευρωπαϊκή Ένωση αποτελεί επίσης μια ισχυρή οικονομική κοινότητα και είναι εύλογο να συζητούμε για συμφωνίες μεταξύ της ΕΕ και διάφορων τρίτων χωρών, όπως πράττουμε αυτήν τη στιγμή.
<P>
Σήμερα βρίσκονται επί τάπητος πολλές και διάφορες συμφωνίες. Θα ξεκινήσω με το Βιετνάμ. Πρόκειται για τη λιγότερο περίπλοκη συμφωνία. Αφορά διάφορα είδη πρόσβασης και υπηρεσίες, καθώς και κανονισμούς ασφαλείας, αλλά πρόκειται για σχετικά μικρή συμφωνία, γι' αυτό και την αναφέρω εν συντομία.
<P>
" εκτενέστερη συμφωνία είναι αυτή με τον Καναδά. Αυτή η συμφωνία δεν αφορά μόνο τη διασφάλιση της ελεύθερης πρόσβασης στις αεροπορικές υπηρεσίες η οποία μπορεί να χρησιμοποιηθεί ποικιλοτρόπως, αλλά και την κάλυψη ζητημάτων όπως το περιβάλλον, η ασφάλεια, καθώς και η πρόσβαση στην αγορά και η ιδιοκτησία. Σε αυτό το πλαίσιο, έχουμε προ πολλού υπερβεί το πρώτο στάδιο του ποσοστού 25% και έχουμε ήδη προσεγγίσει το δεύτερο στάδιο του ποσοστού 49% αμοιβαίας ιδιοκτησίας στην αγορά αεροπορικών υπηρεσιών των δύο χωρών. Πλέον ετοιμαζόμαστε να εισέλθουμε στο στάδιο 3 και 4. Στο στάδιο 3 είναι δυνατή η ίδρυση αεροπορικής εταιρείας σε άλλη χώρα και άλλη περιφέρεια. Το στάδιο 4 θα επιτρέψει σε μια ευρωπαϊκή αεροπορική εταιρεία να πετάει από το σημείο A στο σημείο B εντός του Καναδά.
<P>
Δεν έχουμε φτάσει ακόμη σε αυτό το σημείο με τις "ΠΑ, μολονότι διαπραγματευόμαστε με τις "ΠΑ για μεγάλο χρονικό διάστημα. Θα ήθελα να κάνω μία ακόμη παρατήρηση. Ο κ. Kallas δήλωσε ότι όλοι υποστηρίζουμε σθεναρά αυτό το ζήτημα, αλλά στην περίπτωση των "ΠΑ η αντίδρασή μας είναι πιο συγκρατημένη, διότι η συμφωνία δεν αντιπροσωπεύει αληθινή εταιρική σχέση. Οι "ΠΑ επιθυμούν να λάβουν από εμάς περισσότερα από όσα είναι διατεθειμένες να δώσουν. Πρέπει να συνεχίσουμε να διαπραγματευόμαστε επί αυτού του θέματος. Πέραν αυτού του ζητήματος, θα ψηφίσουμε υπέρ, επειδή είναι σαφές ότι έχει σημειωθεί πρόοδος.
<SPEAKER ID="016" NAME="Jacqueline Foster">
εξ ονόματος της Ομάδας ECR. - (EN) Κυρία Πρόεδρε, κι εμείς επικροτούμε την επιτυχή ολοκλήρωση του δεύτερου σταδίου της συμφωνίας για τον ανοιχτό εναέριο χώρο της ΕΕ. Πράγματι, είχε καθυστερήσει πολλά χρόνια. Προφανώς, αυτή η συμφωνία αποτελεί σημαντική εξέλιξη και πρέπει να επικροτηθεί. Αναγνωρίζω ότι οι διαπραγματευτές σημείωσαν τεράστια πρόοδο στους τομείς της ασφάλειας, του ανταγωνισμού, της πρόσβασης στην αγορά και της περιβαλλοντικής συνεργασίας. Όμως, όπως και ο Επίτροπος, είμαι απογοητευμένη διότι αυτή η συμφωνία δεν πέτυχε τον απώτερο στόχο της πλήρους απελευθέρωσης της αγοράς χωρίς περιορισμούς για καμία από τις δύο πλευρές. Το γεγονός ότι δεν διευθετήθηκαν πλήρως τα ζητήματα ξένης ιδιοκτησίας και ελέγχου (καμποτάζ) πρέπει να εξεταστεί σε μελλοντικές συζητήσεις, προκειμένου να μπορέσουν να επωφεληθούν πραγματικά οι ευρωπαίοι μεταφορείς. Βεβαίως οι συμφωνίες σημαίνουν συμβιβασμό, αλλά αυτό δεν σημαίνει την επίτευξη συμφωνίας με οποιοδήποτε τίμημα.
<P>
Ο κλάδος των αερομεταφορών είναι εξαιρετικά σημαντικός για την Ευρώπη. Διευκολύνει την οικονομική ανάπτυξη, το εμπόριο, τις επενδύσεις και τον τουρισμό. Οι συμφωνίες αερομεταφορών με τρίτες χώρες παρέχουν στις αεροπορικές εταιρείες μας σημαντικές δυνατότητες στις ξένες αγορές και, ως εκ τούτου, παροτρύνω την Επιτροπή να συνεχίσει να επιδιώκει τη σύναψη συμφωνιών στον τομέα των αερομεταφορών που να είναι δίκαιες, ισχυρές και να οδηγούν στην πλήρη απελευθέρωση, η οποία θα ωφελήσει τόσο τους ευρωπαίους μεταφορείς όσο και τους καταναλωτές. Τέλος, θα θέλαμε να εκφράσουμε τη στήριξή μας προς τη συμφωνία ΕΕ-Βιετνάμ.
<SPEAKER ID="017" NAME="Eva Lichtenberger" LANGUAGE="DE">
Κυρία Πρόεδρε, κύριε Kallas, κυρίες και κύριοι, τα τελευταία χρόνια έχουμε συνάψει πολλές συμφωνίες αερομεταφορών, οι οποίες πάντοτε συνόψιζαν τις παλαιές εθνικές συμφωνίες σε ένα ευρωπαϊκό πλαίσιο. Πλέον η κατάσταση έχει αρχίσει να αλλάζει όσον αφορά τη συμμετοχή της Ευρωπαϊκής Ένωσης και πιστεύω ότι αυτό είναι πολύ σημαντικό.
<P>
" συμφωνία με το Βιετνάμ ακολουθεί σε μεγάλο βαθμό το παλαιό μοντέλο που χρησιμοποιούσαμε πάντα. Εντούτοις, η συμφωνία με τον Καναδά είναι περισσότερο φιλόδοξη, πράγμα που επικροτώ. " συνεργασία στον τομέα του περιβάλλοντος και των κοινωνικών ζητημάτων είναι θετική, αλλά κατά την άποψή μου θα μπορούσε να επεκταθεί περαιτέρω. " κατάσταση όσον αφορά τη συμφωνία με τις "ΠΑ είναι εντελώς διαφορετική. Σε αυτήν την περίπτωση, πιστεύω πως ενδώσαμε πολύ νωρίς. " πρόσβαση στην αγορά είναι ζήτημα δικαιοσύνης και σε αυτήν τη συμφωνία οι κανονισμοί δεν είναι δίκαιοι. Εντούτοις, υποχωρήσαμε. Σε μεγάλο βαθμό δεν επιτεύχθηκε η κάλυψη συγκεκριμένων πτυχών των κοινωνικών συνθηκών. Πολύ λίγα έχουν επιτευχθεί σε αυτόν τον τομέα. Πρέπει να διασφαλίσουμε ότι δεν θα υπάρξει εν προκειμένω κοινωνικό ντάμπινγκ, διότι πρόκειται επίσης για ζήτημα ασφάλειας όσον αφορά τις αεροπορικές εταιρείες. Πρέπει, επιτέλους, να το καταστήσουμε σαφές.
<P>
Το δεύτερο σημείο στο οποίο θα ήθελα να αναφερθώ είναι ότι υφίστανται τεράστια προβλήματα με περιβαλλοντικά ζητήματα. Οι "ΠΑ αρχίζουν να ασκούν σημαντική πίεση για τη χαλάρωση ή την άρση των περιορισμών στις νυχτερινές πτήσεις, οι οποίοι εφαρμόζονται για την προστασία του τοπικού πληθυσμού. " πίεση σε αυτόν τον τομέα είναι τεράστια και φοβούμαι ότι θα πρέπει να υποκύψουμε. Πρέπει να καταστήσουμε απολύτως σαφές ότι κάτι τέτοιο θα αποτελούσε καταστροφή για όλους όσοι ζουν κοντά σε αεροδρόμιο. Όσον αφορά το ζήτημα της ασφάλειας, οι "ΠΑ σταδιακά επιβάλλουν αυστηρότερα μέτρα, η εφαρμογή των οποίων, δυστυχώς, δεν αμφισβητείται στην Ευρωπαϊκή Ένωση. Πρόκειται για λάθος και θέλω να είμαι πολύ σαφής ως προς αυτό.
<P>
Τέλος, θα ήθελα να αναφερθώ στον κοινό κωδικό, ο οποίος παρουσιάζεται ως τεράστιο επίτευγμα. Θα ήθελα να πω μόνο ένα πράγμα. Ότι εν τέλει θα περιορίσει τις επιλογές των επιβατών. Δεν θα είμαστε σε θέση να επιλέξουμε την αεροπορική εταιρεία με την οποία θα πετάξουμε και ενδεχομένως να βρεθούμε αντιμέτωποι με τελείως διαφορετική εταιρεία όταν φτάσουμε στην πύλη του αεροδρομίου. " έννοια του ανταγωνισμού στον κλάδο των αερομεταφορών είναι πλασματική, πόσω μάλλον όταν πρόκειται για τη θέση των επιβατών.
<SPEAKER ID="018" NAME="Juozas Imbrasas" LANGUAGE="LT">
Κυρία Πρόεδρε, η Συνθήκη της Λισαβόνας, η οποία τέθηκε σε ισχύ την 1η Δεκεμβρίου 2009, διεύρυνε τις περιπτώσεις στις οποίες απαιτείται η σύμφωνη γνώμη του Κοινοβουλίου για τη σύναψη διεθνούς συμφωνίας. Πλέον, οι συμφωνίες αεροπορικών μεταφορών εμπίπτουν σε αυτήν την κατηγορία, διότι καλύπτουν έναν τομέα στον οποίο εφαρμόζεται η συνήθης νομοθετική διαδικασία. Πιστεύω πως η εφαρμογή αυτών των συμφωνιών θα παρείχε σημαντικά οικονομικά οφέλη και θα δημιουργούσε θέσεις εργασίας. Επιπλέον, η ρυθμιστική σύγκλιση θα μπορούσε να προαγάγει τον δίκαιο ανταγωνισμό. Ενώ η συμφωνία δεύτερου σταδίου αποτελεί σημαντικό βήμα προόδου, δεν πρέπει να θεωρηθεί ότι αποτελεί το τέλος της διαδικασίας για τη δημιουργία μιας διατλαντικής αγοράς αερομεταφορών.
<P>
Όσον αφορά τον Καναδά, είναι θετικό το ότι όλες οι αεροπορικές εταιρείες της ΕΕ θα μπορούν να εκτελούν απευθείας πτήσεις προς τον Καναδά από οπουδήποτε στην Ευρώπη. Με τη συμφωνία καταργούνται όλοι οι περιορισμοί στις διαδρομές, τις τιμές ή τον αριθμό των εβδομαδιαίων πτήσεων μεταξύ Καναδά και ΕΕ. " φιλόδοξη φύση της εν λόγω συμφωνίας πρέπει να επικροτηθεί ιδιαίτερα. Θα πρέπει να αποτελέσει στόχο για άλλες διαπραγματεύσεις οι οποίες βρίσκονται προς το παρόν σε εξέλιξη. Ως εκ τούτου, πιστεύω ότι το Κοινοβούλιο θα πρέπει να εγκρίνει τη συμφωνία αεροπορικών μεταφορών ΕΕ-Καναδά.
<P>
Το ίδιο μπορεί να ειπωθεί για τη συμφωνία μεταξύ της Ευρωπαϊκής Ένωσης και της κυβέρνησης της Σοσιαλιστικής Δημοκρατίας του Βιετνάμ στον τομέα των αεροπορικών υπηρεσιών. Όλες αυτές οι συμφωνίες είναι ωφέλιμες και απαραίτητες για την Ευρωπαϊκή Ένωση, τις αεροπορικές εταιρείες και τους πολίτες μας.
<SPEAKER ID="019" NAME="Hella Ranner" AFFILIATION="PPE">
(DE) Κυρία Πρόεδρε, καταρχάς, θα ήθελα να επωφεληθώ της ευκαιρίας για να ευχαριστήσω πολύ και τους τρεις εισηγητές για το επίπονο έργο τους. Οι εν λόγω συμφωνίες είναι πολύ σημαντικές για τις αεροπορικές μεταφορές και, συνεπώς, για την Ευρωπαϊκή Ένωση. Εντούτοις, θα ήθελα επίσης να αναφερθώ εκ νέου στη συμφωνία-πλαίσιο της 20ής Νοεμβρίου 2010. Ελπίζω ότι το Ευρωπαϊκό Κοινοβούλιο θα ενημερώνεται κατάλληλα και έγκαιρα από την Επιτροπή σχετικά με τις διαπραγματεύσεις για τις μελλοντικές συμφωνίες προς όφελος της καλής διοργανικής συνεργασίας και της αποτελεσματικής ροής των πληροφοριών.
<P>
Γνωρίζουμε ότι οι διαπραγματεύσεις επί αυτών και άλλων συμφωνιών είναι υψίστης ποιότητας, αλλά είναι σημαντικό να γνωρίζουμε τα δυνατά και αδύναμα σημεία των συμφωνιών αφού τεθούν σε ισχύ, προκειμένου να μπορούμε να συμβάλλουμε με καλύτερο τρόπο. Αυτό θα διευκολύνει την εγγύηση της στήριξης του Κοινοβουλίου προς αυτές τις συμφωνίες.
<SPEAKER ID="020" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, αύριο θα έχει περάσει ένα έτος από την οριστική υπογραφή του δεύτερου σταδίου της συμφωνίας αερομεταφορών μεταξύ της Ευρωπαϊκής Ένωσης και των "νωμένων Πολιτειών έπειτα από οκτώ γύρους δύσκολων διαπραγματεύσεων. Υπό αυτό το πρίσμα, πιστεύω πως θα πρέπει να αισθανόμαστε ικανοποιημένοι -ιδίως εγώ, βεβαίως- για το γεγονός ότι επιτεύχθηκε υπό την ισπανική Προεδρία και υπό την ηγεσία του υπουργού Δημοσίων Έργων και Μεταφορών, José Blanco, ο οποίος σημείωσε σημαντική πρόοδο στα ζητήματα των αερομεταφορών, συμπεριλαμβανομένου του "ενιαίου ουρανού" και των εργασιακών σχέσεων στον τομέα του ελέγχου εναέριας κυκλοφορίας, όπου επιτεύχθηκε συμφωνία μετά από διαπραγματεύσεις.
<P>
Επίσης, επικροτώ το γεγονός ότι το Κοινοβούλιο αξιοποιεί τις νέες εξουσίες του για την έγκριση τέτοιων διεθνών συμφωνιών, ιδίως όσον αφορά τον κλάδο των μεταφορών.
<P>
Το δεύτερο στάδιο της συμφωνίας αερομεταφορών ΕΕ"ΠΑ καταργεί τη ρήτρα αναστολής, η οποία συνεπάγεται την ανάγκη συνέχισης της προόδου και βελτίωσης αρκετών ζητημάτων σχετικά με το περιβάλλον, τον ανταγωνισμό και τα δικαιώματα των επιβατών, με τα οποία δεν είμαστε ακόμη απολύτως ικανοποιημένοι.
<P>
Για πρώτη φορά, η συμφωνία εξετάζει επίσης τις εργασιακές σχέσεις. Θεωρώ πως πρόκειται για ζήτημα υψίστης σημασίας, διότι επιτρέπει επίσης για πρώτη φορά τη διασφάλιση των δικαιωμάτων των εργαζομένων, καθώς και τη μελλοντική δυνατότητα εφαρμογής των συμβάσεων της Διεθνούς Οργάνωσης Εργασίας και του Οργανισμού Οικονομικής Συνεργασίας και Ανάπτυξης.
<P>
Επίσης, η συμφωνία καθορίζει σαφείς κατευθυντήριες γραμμές -και θεωρώ πως αυτό είναι πολύ σημαντικό- για την οικοδόμηση αμοιβαίας εμπιστοσύνης στον τομέα της ασφάλειας. " δυνατότητα ενός μονοαπευθυντικού συστήματος πρέπει να συνεχίσει να υπάρχει.
<P>
Πιστεύουμε, λοιπόν, πως πρόκειται για μια καλή συμφωνία, η οποία δημιουργεί μια νέα βάση χωρίς διακρίσεις, συνεπάγεται βελτιωμένη παροχή υπηρεσιών προς το κοινό και τις εταιρείες, είναι οικονομικά και κοινωνικά επωφελής και ενθαρρύνει τον θεμιτό ανταγωνισμό. Εντούτοις, και πάλι δεν είναι τέλεια, διότι το εύρος των ευρωπαϊκών φιλοδοξιών συνεπάγεται ότι πρέπει να προσπαθήσουμε να προχωρήσουμε πέραν αυτού του δεύτερου σταδίου.
<P>
Πρέπει, λοιπόν να εξετάσουμε και να αξιοποιήσουμε όλες τις διαθέσιμες δυνατότητες, συμπεριλαμβανομένης της μικτής επιτροπής και των νέων εξουσιών της, καθώς και τις νέες δυνατότητες που ανοίγονται στη Διεθνή Οργάνωση Πολιτικής Αεροπορίας σχετικά με το ερευνητικό σχέδιο ΑΤΜ του Ενιαίου Ευρωπαϊκού Ουρανού και άλλα ζητήματα. Ζητούμε, λοιπόν, από τον Αντιπρόεδρο Kallas να προωθήσει αυτήν τη συμφωνία, να την παρακολουθεί στενά και, βεβαίως, να ενημερώσει το Κοινοβούλιο.
<SPEAKER ID="021" NAME="Philippe Boulland" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, η συμφωνία "ανοικτού ουρανού" μεταξύ της Ευρώπης και των "νωμένων Πολιτειών αποτελεί πρόοδο, αλλά είναι μόνο ένα στάδιο και θέτει την Ευρώπη αντιμέτωπη με ένα δίλημμα. " Επιτροπή Μεταφορών και η Ευρωπαϊκή Επιτροπή το έχουν επισημάνει. Είτε αποδεχόμαστε μια συμφωνία η οποία είναι εις βάρος των ευρωπαϊκών επιχειρήσεων είτε αναστέλλουμε τη συμφωνία και διακινδυνεύουμε να χάσουμε τα πλεονεκτήματα που κερδίσαμε από το 2008.
<P>
Επιτρέψτε μου να αναφερθώ στο ζήτημα των αδειών επαγγελματιών και ιδιωτών πιλότων -ένα κείμενο το οποίο θα συζητηθεί πριν από το καλοκαίρι- διότι οι πιλότοι, όπως είμαι κι εγώ, αντιμετωπίζουν ένα δίλημμα. Ο Ευρωπαϊκός Οργανισμός Ασφάλειας της Αεροπορίας, ο οποίος θέλει να εναρμονίσει τις άδειες σε όλη την Ευρώπη, θα το πράξει εις βάρος 80 έως 90.000 πιλότων της γενικής αεροπορίας οι οποίοι επηρεάζονται άμεσα -ορισμένοι εκ των οποίων είναι κάτοχοι μόνο αμερικανικής άδειας- και εις βάρος -και αυτό είναι το σημαντικό σημείο- των εταιρειών και των θέσεων εργασίας που συνδέονται με αυτήν τη δραστηριότητα.
<P>
Θα ήθελα να επιστήσω την προσοχή σας σε αυτό το σχέδιο το οποίο δεν αφορά την ασφάλεια. Τα ατυχήματα μεταξύ των κατόχων αδειών των "ΠΑ είναι κατά 31 φορές λιγότερα. Οι στόχοι του βασικού κανονισμού (EΚ) αριθ. 216/2008 προβλέπουν την αναγνώριση και ισότιμη αξιολόγηση των αδειών για τις οποίες κρίνεται περιττό να αναμένεται η σύναψη υποθετικών συμφωνιών οι οποίες έχουν μετατεθεί για το 2014.
<P>
Ως εκ τούτου, προτείνω μια συμφωνία "πολύ ανοικτού ουρανού" και σας καλώ ακόμη και να με συνοδεύσετε σε μία από αυτές τις περιπτώσεις στις οποίες έρχομαι στο Κοινοβούλιο πιλοτάροντας το δικό μου αεροπλάνο, προκειμένου να σας δείξω ότι η άδεια των "ΠΑ είναι καθ' όλα ασφαλής.
<SPEAKER ID="022" NAME="Πρόεδρος">
Σας ευχαριστώ για την πρόσκληση, κύριε Boulland, θα δω τι μπορώ να κάνω.
<SPEAKER ID="023" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, θα ήθελα να συγχαρώ την κ. Ţicău γι' αυτήν τη φιλόδοξη συμφωνία με τον Καναδά. " συμφωνία σηματοδοτεί ένα σημαντικό στάδιο στη διαδικασία απελευθέρωσης της αγοράς. Ταυτόχρονα, θα βοηθήσει στη δημιουργία νέων αεροπορικών διαδρομών και θα αναπτύξει νέες δυνατότητες για τους επενδυτές και στις δύο πλευρές του Ατλαντικού, όσον αφορά τόσο την ανάπτυξη νέων επενδύσεων όσο και την εισαγωγή νέων υπηρεσιών για τους ευρωπαίους και καναδούς πολίτες.
<P>
Θεωρώ πως η απόφαση να επιτραπεί η λειτουργία χωρίς περιορισμούς των αεροπορικών εταιρειών οπουδήποτε στην Ευρώπη και τον Καναδά είναι σημαντική και θα ωφελήσει τους καταναλωτές, τις αεροπορικές εταιρείες και τις οικονομίες των δύο περιοχών γενικότερα. " εφαρμογή αυτής της συμφωνίας θα οδηγήσει στη λειτουργία περισσότερων υπηρεσιών από τις αεροπορικές εταιρείες και σε νέες δυνατότητες εμπορευματικών μεταφορών. Ωστόσο, αυτή η εξέλιξη πρέπει επίσης να εγείρει περισσότερες ανησυχίες για τον αντίκτυπο στην αλλαγή του κλίματος.
<P>
Επίσης, η συμφωνία θα καταστήσει ασφαλέστερες τις ευρωπαϊκές και καναδικές αγορές ενισχύοντας τη συνεργασία όσον αφορά την τήρηση διαδικασιών πιστοποίησης και τους ελέγχους με στόχο τη διασφάλιση του μέγιστου επιπέδου ασφάλειας για τους επιβάτες και τα εμπορεύματα.
<SPEAKER ID="024" NAME="Philip Bradbourn" AFFILIATION="ECR">
(EN) Κυρία Πρόεδρε, ως πρόεδρος της Αντιπροσωπείας για τις σχέσεις με τον Καναδά, χαίρομαι ιδιαίτερα που θα μιλήσω γι' αυτήν τη συμφωνία ΕΕ-Καναδά. Νομίζω ότι αξίζει να επαναλάβω ορισμένα από τα σημαντικά χαρακτηριστικά της συμφωνίας. Όπως προαναφέρθηκε, στο στάδιο 1 οι αεροπορικές εταιρείες έχουν απεριόριστη ελευθερία όσον αφορά την εκτέλεση απευθείας δρομολογίων μεταξύ οποιουδήποτε σημείου στην Ευρώπη και τον Καναδά, χωρίς περιορισμό όσον αφορά τον αριθμό των παρόχων ή ακόμη και των υπηρεσιών. Ας περάσουμε στο στάδιο 3· θα δούμε ότι οι επενδυτές μπορούν να ιδρύσουν αεροπορικές εταιρείες ο ένας στη χώρα του άλλου και στο στάδιο 4 πλήρη δικαιώματα καμποτάζ και τη δυνατότητα απόκτησης αερομεταφορέων σε ποσοστό 100%.
<P>
Επιπλέον, η συμφωνία ορίζει αμοιβαία πρότυπα ασφάλειας και προστασίας. Και αυτό είναι σημαντικό, διότι σημαίνει ότι η μεταφορά επιβατών, αποσκευών και εμπορευμάτων θα πρέπει να επωφελείται από μια πιο εξορθολογισμένη προσέγγιση.
<P>
Πρόκειται για μια σημαντική συμφωνία για την ΕΕ και τον τομέα των αερομεταφορών μας. Θα επιτρέψει την αύξηση του ανταγωνισμού και των επιλογών για τους πολίτες που ταξιδεύουν. Επιπλέον, πιστεύω πως η ολοκληρωμένη φύση αυτής της συμφωνίας μπορεί να λειτουργήσει ως πρότυπο αναφοράς για μελλοντικές συμφωνίες με άλλες χώρες. Το παρόν ψήφισμα καταδεικνύει με σαφήνεια τη θέση του Καναδά ως του πλέον ενεργού διεθνούς εταίρου μας, και αυτό το υποστηρίζω σθεναρά.
<SPEAKER ID="025" NAME="João Ferreira" AFFILIATION="GUE/NGL">
(PT) Κυρία Πρόεδρε, αυτές οι συμφωνίες αποτελούν μέρος της διαδικασίας απελευθέρωσης η οποία συντελείται επί του παρόντος στον τομέα των αερομεταφορών. Χαρακτηρίζονται σαφώς από ιδεολογία. Ακόμη και σε αυτόν τον στρατηγικό τομέα, ο στόχος είναι η κατάργηση του κρατικού παρεμβατισμού και της ρύθμισης, το άνοιγμα των θυρών στη μονοπωλιακή συγκέντρωση την οποία συνεπάγεται πάντα ο ελεύθερος ανταγωνισμός που θεωρείται ιερός.
<P>
Υπό το πρόσχημα της διευκόλυνσης των επιχειρηματικών δυνατοτήτων στο πλαίσιο των διεθνών αερομεταφορών, προωθούνται τα συμφέροντα των πολυεθνικών στον τομέα εις βάρος των εθνικών εταιρειών και των αντίστοιχων στρατηγικών συμφερόντων τους, ακόμη και όσων είναι κρατικής ιδιοκτησίας, όπως στην περίπτωση της Πορτογαλίας με την TAP.
<P>
Αυτό σημαίνει ότι πλήττονται τόσο οι εργαζόμενοι όσο και οι επιβάτες. Οι εργαζόμενοι πλήττονται επειδή η απελευθέρωση διευκολύνει το ντάμπινγκ από τις πολυεθνικές, οδηγώντας σε ανασφάλεια της εργασίας λόγω της αναγκαστικής επιδείνωσης των εργασιακών συνθηκών. Επίσης, πλήττονται οι επιβάτες, διότι, μεταξύ άλλων, η αεροναυτική ασφάλεια θα τείνει να εξαρτάται από τους προβληματισμούς των εταιρειών περί κόστους-οφέλους.
<P>
Δεν πρόκειται για κάτι καινούργιο. " κατάσταση σε άλλους τομείς, όπως οι σιδηροδρομικές μεταφορές, οι οποίες έχουν υποστεί αυξημένη απελευθέρωση, καταδεικνύει ευρέως τις συνέπειες της εφαρμογής των αρχών της ελεύθερης αγοράς.
<SPEAKER ID="026" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω πολύ τους αξιότιμους βουλευτές για τις παρατηρήσεις τους. Βεβαίως, το πιο περίπλοκο ζήτημα είναι η συμφωνία και η διαδικασία διαπραγμάτευσης με τις "νωμένες Πολιτείες. Σας διαβεβαιώνω ότι απέχουμε πολύ από το τέλος της διαδικασίας. Πρόκειται για ένα μέρος της διαδικασίας και, οπωσδήποτε, συνεχίζουμε να διαπραγματευόμαστε με τις "νωμένες Πολιτείες, αλλά θα ήθελα να υπογραμμίσω ότι οι "νωμένες Πολιτείες αποτελούν έναν πολύ δύσκολο εταίρο. Όπως πολλοί αναφέρατε, το 60% των παγκόσμιων αερομεταφορών καλύπτονται από την ΕΕ και τις "νωμένες Πολιτείες. " απόφαση που θα λάβουμε από κοινού θα καθορίσει επίσης το συνολικό πλαίσιο και το συνολικό περιβάλλον για τις αερομεταφορές στον πλανήτη, επομένως, η συνεργασία είναι επίσης εξαιρετικά σημαντική για όλον τον πλανήτη. Πρέπει επίσης να καταστεί απολύτως σαφές ότι οι Αμερικανοί έχουν τις ίδιες κοινοβουλευτικές διαδικασίες: διαθέτουν το Κογκρέσο, το οποίο είναι δύσκολο να χειριστεί κανείς ακριβώς λόγω του αισθήματος προστατευτισμού, αλλά συνεργαζόμαστε και αναπτύσσουμε τις σχέσεις μας.
<P>
Θα ταξιδέψω στην Ουάσινγκτον σε μερικές εβδομάδες και έχουμε δεσμευτεί να εργαστούμε σε πέντε κατευθύνσεις: πρώτον την προστασία των επιβατών, δεύτερον την ασφάλεια, τρίτον την τεχνολογική συνεργασία -υπογράψαμε μια σημαντική συμφωνία στη Βουδαπέστη σχετικά με τη διαλειτουργικότητα των συστημάτων διαχείρισης εναέριας κυκλοφορίας η οποία είναι εξαιρετικά σημαντική για την Ευρώπη, προκειμένου να μην χάσουμε τα ανταγωνιστικά πλεονεκτήματά μας-, τέταρτον το περιβάλλον και πέμπτον το εμπόριο ή τις επιχειρήσεις.
<P>
Όσον αφορά τις επιχειρήσεις, όπως γνωρίζετε και όπως αναφέρατε, υφίστανται γελοίοι περιορισμοί σχετικά με τα δικαιώματα ιδιοκτησίας. Πρέπει όμως να καταστεί σαφές ότι δεν μπορούμε να αναγκάσουμε τις "νωμένες Πολιτείες να ενδώσουν· πρέπει να διαπραγματευτούμε και ορισμένες φορές αυτό δεν είναι τόσο προφανές. Πρέπει να διαπραγματευτούμε και πρέπει να λάβουμε υπόψη τις ανησυχίες τους. " κατάσταση φαίνεται ελπιδοφόρα, αλλά σίγουρα δεν μπορούμε να βγούμε νικητές από μία τυχόν εμπορική ή τεχνολογική αναμέτρηση: αυτό θα πρέπει να αποφευχθεί, διότι μπορεί να αποβεί πολύ επικίνδυνο.
<P>
Τον Οκτώβριο, λοιπόν, δεσμευθήκαμε να προχωρήσουμε προς αυτές τις πέντε κατευθύνσεις και, βεβαίως, θα ακολουθήσουν οι επόμενες συμφωνίες και θα προσπαθήσουμε με το νέο Κογκρέσο των "ΠΑ να διευκολύνουμε την απελευθέρωση της αγοράς, το οποίο θα είναι το δυσκολότερο κομμάτι, όπως έχετε ήδη αναφέρει.
<P>
Θα ήθελα επίσης να επισημάνω ότι, ναι, η συμφωνία με το Βιετνάμ είναι, βεβαίως, μικρότερη ως προς το μέγεθος από τις άλλες συμφωνίες, αλλά είναι πολύ σημαντικό να διαμορφώσουμε έναν τομέα αερομεταφορών που να συμπεριφέρεται με τους ίδιους κανόνες και να ακολουθεί τους ίδιους κανόνες, και αυτός είναι ακριβώς ο στόχος αυτών των συμφωνιών, ιδίως -ένα δύσκολο στοιχείο των διαπραγματεύσεων με τρίτες χώρες- η αναγνώριση των μεταφορέων της ΕΕ. Γνωρίζετε ότι επρόκειτο για ένα πολύ ευαίσθητο ζήτημα, και με αυτές τις συμφωνίες με τρίτες χώρες δημιουργούμε καλύτερες δυνατότητες και για τις ευρωπαϊκές αεροπορικές εταιρείες.
<P>
Σας ευχαριστώ για τις παρατηρήσεις σας. Σας υπόσχομαι ότι θα σας κρατούμε ενήμερους σχετικά με όλες τις μελλοντικές εξελίξεις. Είχαμε διάφορες συζητήσεις στην Επιτροπή Μεταφορών και Τουρισμού σχετικά με τις έννοιες αυτών των διαπραγματεύσεων και την περαιτέρω εξέλιξη και, επαναλαμβάνω, πρέπει να διαπραγματευτούμε με δύσκολους εταίρους. Αυτή είναι η αιώνια αλήθεια όλων των διαπραγματεύσεων, αλλά η εικόνα δεν είναι τόσο άσχημη. Έχουμε επιτύχει πολλά, και με τις "νωμένες Πολιτείες, όσον αφορά την αναγνώριση των μεταφορέων της ΕΕ και διάφορα άλλα ζητήματα. Σας διαβεβαιώνω ότι θα συναντηθώ με τους επικεφαλής της πολιτικής μεταφορών των "ΠΑ. Υπάρχει μια κάποια βούληση για συνεργασία και εξεύρεση λύσεων στα αντικρουόμενα προβλήματά μας.
<SPEAKER ID="027" NAME="Artur Zasada" LANGUAGE="PL">
Κυρία Πρόεδρε, εκτιμώ πολύ όλες τις γνώμες που εκφράστηκαν για τη συμφωνία αερομεταφορών μεταξύ της Ευρωπαϊκής Ένωσης και των "νωμένων Πολιτειών. Αποδέχομαι το γεγονός ότι η συμφωνία δεν είναι η ιδανική· αποτελεί ένα ακόμη βήμα προς τη σωστή κατεύθυνση, αλλά σίγουρα δεν έχουμε φτάσει στο τέλος της διαδρομής. Δεν καταφέραμε να τροποποιήσουμε αυτό το έγγραφο για διαδικαστικούς λόγους. Ωστόσο, η απόρριψη της συμφωνίας θα θυσίαζε τα οφέλη που αποκομίσαμε κατά τη διάρκεια και των δύο σταδίων των διαπραγματεύσεων.
<P>
Στην έκθεσή μου, συμπεριέλαβα μια έκκληση για διάφορες αλλαγές, στις οποίες θα πρέπει να επικεντρωθεί το έργο της μικτής επιτροπής ή οι οποίες θα πρέπει να αποτελέσουν τη βάση για ένα τρίτο στάδιο διαπραγματεύσεων. Ζητώ, ειδικότερα, την περαιτέρω απελευθέρωση των δικαιωμάτων κυκλοφορίας, πρόσθετες δυνατότητες ξένων επενδύσεων, την έγκριση μιας πολύ πιο φιλόδοξης θέσης όσον αφορά την προστασία του περιβάλλοντος και τον καλύτερο συντονισμό των πολιτικών στρατηγικών για τα δικαιώματα των επιβατών, προκειμένου να διασφαλιστεί το υψηλότερο δυνατό επίπεδο προστασίας για τους επιβάτες.
<P>
Κυρίες και κύριοι, το έργο μου όσον αφορά αυτό το έγγραφο δεν έχει ακόμη ολοκληρωθεί. Σκοπεύω να παρακολουθήσω τις δράσεις της μικτής επιτροπής, η οποία ορίστηκε για να διασφαλίσει την κατάλληλη εφαρμογή ή ακόμη και επέκταση των διατάξεων της συμφωνίας. Θα επιδιώξω τη διασφάλιση μιας θέσης μόνιμου παρατηρητή στη μικτή επιτροπή εξ ονόματος του Ευρωπαϊκού Κοινοβουλίου. Εάν η επιτροπή δεν ανταποκριθεί στις προσδοκίες, το Κοινοβούλιο θα πρέπει να ζητήσει από την Επιτροπή να ξεκινήσει ένα τρίτο στάδιο διαπραγματεύσεων.
<P>
Τέλος, θα ήθελα, βεβαίως, να εκφράσω τις θερμές ευχαριστίες μου σε όλους τους σκιώδεις εισηγητές για τις παρατηρήσεις και τη βοήθειά τους κατά τη σύνταξη αυτής της έκθεσης.
<SPEAKER ID="028" NAME="Silvia-Adriana Ţicău" LANGUAGE="RO">
Κυρία Πρόεδρε, η συμφωνία αερομεταφορών μεταξύ της Ευρωπαϊκής Ένωσης και του Καναδά μπορεί να περιγραφεί ως η πιο φιλόδοξη συμφωνία αερομεταφορών μεταξύ της Ευρωπαϊκής Ένωσης και του μεγαλύτερου διεθνούς εταίρου της.
<P>
Θα βελτιώσει σημαντικά τις συνδέσεις μεταξύ των αγορών των δύο χωρών και τους δεσμούς μεταξύ των ανθρώπων, δημιουργώντας παράλληλα νέες ευκαιρίες για τον τομέα των αερομεταφορών μέσω της σταδιακής απελευθέρωσης των κανόνων περί ξένης ιδιοκτησίας. Ειδικότερα, η συμφωνία είναι πιο φιλόδοξη και συγκεκριμένη από τη συμφωνία της Ευρωπαϊκής Ένωσης με τις "νωμένες Πολιτείες σχετικά με τα δικαιώματα κυκλοφορίας, ιδιοκτησίας και ελέγχου, ακόμη και μετά την προσωρινή εφαρμογή του τροποποιητικού πρωτοκόλλου, το οποίο συνιστά, συνεπώς, το δεύτερο στάδιο.
<P>
Σύμφωνα με μελέτη που εκπονήθηκε από την Επιτροπή, μια ανοικτή συμφωνία με τον Καναδά θα είχε ως αποτέλεσμα επιπλέον μισό εκατομμύριο επιβάτες κατά το πρώτο έτος εφαρμογής της και, εντός λίγων ετών, 3,5 εκατομμύρια νέοι επιβάτες αναμένεται να αξιοποιήσουν τις δυνατότητες που θα μπορούσε να προσφέρει μια τέτοια συμφωνία.
<P>
" συμφωνία θα μπορούσε να αποφέρει οφέλη για τους καταναλωτές της τάξης των 72 εκατομμυρίων ευρώ τουλάχιστον μέσω χαμηλότερων ναύλων και θα δημιουργούσε επίσης νέες θέσεις εργασίας.
<P>
Κυρία Πρόεδρε, επικροτούμε τη φιλόδοξη φύση αυτής της συμφωνίας. Θα πρέπει να παράσχει έναν στόχο και να αποτελέσει πρότυπο για άλλες διαπραγματεύσεις οι οποίες βρίσκονται σε εξέλιξη.
<P>
Συμπερασματικά, συνιστώ στο Κοινοβούλιο να εγκρίνει τη συμφωνία αερομεταφορών ΕΕ-Καναδά.
<SPEAKER ID="029" NAME="Dominique Riquet" LANGUAGE="FR">
Κυρία Πρόεδρε, θα είμαι εξαιρετικά σύντομος, διότι, όπως επεσήμανε ο Επίτροπος Kallas, η συμφωνία με το Βιετνάμ είναι απλή και εγκρίνεται από όλους. Δεν προκάλεσε δυσκολίες για τη δική μας έκθεση και προσφέρει το σημαντικό όφελος της απελευθέρωσης της βιετναμέζικης αγοράς σε όλα τα ενδιαφερόμενα μέρη της Ευρώπης μέσω της αμοιβαιότητας με μια χώρα η οποία λειτουργεί βάσει διαφορετικού οικονομικού μοντέλου.
<P>
Πιστεύω πως αυτή η συμφωνία θα πρέπει επίσης να θεωρηθεί σημαντικό βήμα από γεωγραφική άποψη, διότι μας ανοίγει τις πόρτες της Ανατολής και των χωρών της νοτιοανατολικής Ασίας. Δεν θεωρώ, λοιπόν, ότι έχω να δηλώσω κάτι άλλο πέρα από το ότι είμαι ενθουσιασμένος που καταφέραμε να επιτύχουμε την ικανοποιητική σύναψη αυτής της συμφωνίας, η οποία θα διευρύνει λίγο περισσότερο τα ταξίδια μεταξύ του Βιετνάμ και της Ευρώπης.
<SPEAKER ID="030" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σήμερα στις 11:30.
<P>
Γραπτές δηλώσεις (άρθρο 149 του Κανονισμού)
<SPEAKER ID="031" NAME="Nuno Teixeira" LANGUAGE="PT">
Τα τελευταία έτη, η Ευρωπαϊκή Ένωση έχει διαπραγματευτεί και συνάψει διάφορες συμφωνίες με άλλα κράτη στον τομέα των αερομεταφορών.
<P>
Σύμφωνα με το Ευρωπαϊκό Δικαστήριο, οι παραδοσιακές ρήτρες περί καθορισμού του αερομεταφορέα στις υφιστάμενες διμερείς συμφωνίες παραβιάζουν το δίκαιο της ΕΕ, διότι εισάγουν διακρίσεις σε βάρος των αερομεταφορέων της ΕΕ που έχουν την έδρα τους σε κάποιο κράτος μέλος, αλλά η ιδιοκτησία και ο έλεγχος ανήκει σε υπηκόους άλλων κρατών μελών. Επειδή τέτοιες συμφωνίες παραβιάζουν την αρχή της ελευθερίας εγκατάστασης, όπως ορίζεται στο άρθρο 49 της Συνθήκης για τη λειτουργία της Ευρωπαϊκής Ένωσης, η ΕΕ έχει δρομολογήσει και αναπτύσσει τώρα μια πρακτική για τη διαπραγμάτευση και τη σύναψη συμφωνιών μεταξύ της ΕΕ, αφενός, και τρίτων χωρών, αφετέρου, όσον αφορά τις αερομεταφορές. Μπορούμε να εντοπίσουμε ως τα κύρια στοιχεία αυτών των συμφωνιών τις ανησυχίες για την ασφάλεια, τα δικαιώματα των επιβατών, την αμοιβαία αναγνώριση της πιστοποίησης και συνεργασίας στον τομέα της ρύθμισης.
<P>
Σε αυτό το πλαίσιο, θα ήθελα να επιστήσω την προσοχή στον περιορισμένο ρόλο του Κοινοβουλίου σχετικά με αυτούς τους φακέλους. Μετά την έναρξη ισχύος της Συνθήκης της Λισαβόνας, η γνώμη του είναι δεσμευτική, αλλά μόνο όσον αφορά το τελικό κείμενο το οποίο έχει ήδη υπογραφεί· δεν μπορεί να υποβάλει προτάσεις ή να πραγματοποιεί αλλαγές στο περιεχόμενό του.
<SPEAKER ID="032" NAME="Judith A. Merkies" AFFILIATION="S&amp;D">
γραπτώς. - (NL) " αντιπροσωπεία του ολλανδικού Εργατικού Κόμματος στο Ευρωπαϊκό Κοινοβούλιο δεν θεωρεί, ασφαλώς, ιδανική αυτήν τη συμφωνία δευτέρου σταδίου, αλλά πιστεύει πως θα οδηγήσει σε πρόοδο σε σημαντικούς τομείς. Επιπλέον, θα αποτρέψει την ενεργοποίηση της ρήτρας αναστολής από τις "νωμένες Πολιτείες ελλείψει μιας τέτοιας συμφωνίας. " αναστολή θα μπορούσε να έχει ως αποτέλεσμα οι ευρωπαίοι επιβάτες και οι αεροπορικές εταιρείες της Ευρώπης να μην μπορούν πλέον να επωφελούνται από τα σημαντικά πλεονεκτήματα τα οποία απολάμβαναν από τον Μάρτιο του 2008 χάρη σε αυτό το πρωτόκολλο. Τα πλεονεκτήματα και οι θετικές πτυχές περιλαμβάνουν, συγκεκριμένα, συμφωνίες για τα εργασιακά πρότυπα για το προσωπικό των αεροπορικών εταιρειών, την ανταλλαγή ορθών πρακτικών σχετικά με τη μείωση του θορύβου, την ενίσχυση της συνεργασίας στον τομέα της περιβαλλοντικής προστασίας και ούτω καθεξής. " αντιπροσωπεία του ολλανδικού Εργατικού Κόμματος στο Ευρωπαϊκό Κοινοβούλιο αναγνωρίζει τη διαρκή ανάγκη επιδίωξης κατάλληλου διαλόγου για τις απαιτήσεις ασφάλειας (όπως τη χρήση σαρωτών) και τον αντίκτυπο αυτών των απαιτήσεων στην ιδιωτική ζωή και την υγεία των επιβατών. Επιπλέον, θα ήθελε να τονίσει την ανάγκη να αποτελεί το επίκεντρο του ενδιαφέροντος και να γίνεται σεβαστή η ιδιωτική ζωή των ευρωπαίων πολιτών και των πολιτών των "ΠΑ κατά την ανταλλαγή προσωπικών δεδομένων επιβατών μεταξύ ΕΕ και "ΠΑ. Είναι σημαντικό το Κοινοβούλιο να συμμετέχει και να συνεχίσει να συμμετέχει στις διαπραγματεύσεις, καθώς και να μην διαβρωθούν οι ευρωπαϊκοί κανονισμοί.
<SPEAKER ID="033" NAME="Kinga Gál" LANGUAGE="HU">
Είναι σημαντικό να ληφθούν σοβαρά οι ανησυχίες των ευρωπαίων πολιτών για τον σεβασμό των δικαιωμάτων τους περί προστασίας των δεδομένων. Θεωρούμε ότι είναι σημαντικό να υπάρχει μια συμφωνία μεταξύ της Ευρωπαϊκής Ένωσης και των "νωμένων Πολιτειών σχετικά με την προστασία των δεδομένων στον τομέα της συνεργασίας σε ποινικές και δικαστικές υποθέσεις. Επικροτούμε το ότι η ουγγρική Προεδρία συμμετέχει ενεργά στο ζήτημα της προστασίας των δεδομένων. Εν προκειμένω, πρέπει να επισημάνουμε ιδίως τα συμπεράσματα του Συμβουλίου για την προστασία των δεδομένων τα οποία εγκρίθηκαν στη συνεδρίαση του Φεβρουαρίου του Συμβουλίου Δικαιοσύνης και Εσωτερικών Υποθέσεων. Προσβλέπουμε στις προτάσεις τις Επιτροπής, προκειμένου να διασφαλισθεί η προστασία και ο σεβασμός τόσο των ελευθεριών μας όσο και των δεδομένων μας.

<CHAPTER ID="012">
Αιτιολογήσεις ψήφου 
<P>
Προφορικές αιτιολογήσεις ψήφου
<SPEAKER ID="115" NAME="Hubert Pirker" AFFILIATION="PPE-DE">
(DE )Κύριε Πρόεδρε, στην αρχή δεν σας κατάλαβα. Υπερψήφισα την εν λόγω έκθεση γιατί αυτός ο νέος κανονισμός δημιουργεί μια καλή ισορροπία μεταξύ εύλογων αντιτρομοκρατικών μέτρων, από τη μία, και δικαιωμάτων των επιβατών, από την άλλη.
<P>
Θα ήθελα, όμως, να επικεντρωθώ σε ένα θέμα που δεν έχει ακόμα επιλυθεί ικανοποιητικά, δηλαδή τους κανόνες για τη μεταφορά υγρών. Γνωρίζουμε ότι οι έλεγχοι θα πρέπει να χρησιμοποιούνται για την πρόληψη της τρομοκρατίας, όμως αυτοί οι έλεγχοι προξενούν αρκετή οργή στους επιβάτες επειδή οι διάφοροι αερολιμένες δίνουν πολύ διαφορετικές ερμηνείες. Δεν έχει ακόμα διαπιστωθεί αν το μέτρο αυτό είναι αποτελεσματικό ή όχι. Εγώ έχω σοβαρές αμφιβολίες, γιατί οι τρομοκράτες έχουν αναπτύξει εδώ και καιρό άλλες στρατηγικές και έχουν βρει άλλους τρόπους.
<P>
Περιμένω να γίνει η εξής αξιολόγηση: είτε να τυποποιηθούν και να βελτιωθούν οι διαδικασίες ελέγχου, είτε τα μέτρα αυτά να καταργηθούν, προκειμένου να μην επιβαρύνονται οι επιβάτες εξαιτίας μέτρων που οπωσδήποτε δεν είναι καθόλου αποτελεσματικά.
<SPEAKER ID="116" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, υπερψήφισα την έκθεση Costa. Έχουν περάσει σχεδόν έξι χρόνια από την έγκριση του κανονισμού (ΕΚ) αριθ. 2320/2002 και δυόμισι χρόνια από την έναρξη ισχύος του. " μέριμνα για την ασφάλεια των επιβατών στους αερολιμένες και στα αεροσκάφη εξακολουθεί να είναι ζωτικής σημασίας. " προστασία της πολιτικής αεροπορίας προξενεί δραματική αύξηση του κόστους των πτήσεων και μείωση της άνεσης των ταξιδιών. Οι δαπάνες για την προστασία είναι άλλο ένα θέμα: οι δαπάνες αυτές πρέπει να είναι όσο πιο διαφανείς γίνεται και οι καταναλωτές πρέπει να γνωρίζουν για ποιο πράγμα και με ποιον τρόπο δαπανώντα τα χρήματα που καταβάλλουν για το αεροπορικό τους εισιτήριο. Τα χρήματα που συγκεντρώνονται με σκοπό την προστασία πρέπει να χρησιμοποιούνται αποκλειστικά και μόνο για την κάλυψη δαπανών που αφορούν την προστασία. Τα χρήματα που εισπράττονται γι' αυτόν τον σκοπό δεν πρέπει να χρησιμοποιούνται για άλλους σκοπούς.
<SPEAKER ID="117" NAME="Jan Březina" AFFILIATION="PPE-DE">
(CS) Κύριε Πρόεδρε, απείχα της ψήφου επί της πρότασης κανονισμού για κοινούς κανόνες επειδή θεωρώ ότι έχει ορισμένα αδύνατα σημεία. Το σοβαρότερο είναι η μέθοδος αξιολόγησης της αξιοπιστίας των πληρωμάτων που δεν ρυθμίζεται στον κανονισμό, αλλά θα ρυθμιστεί αργότερα χωριστά. Από τη διατύπωση που εγκρίθηκε, βγαίνει το συμπέρασμα ότι, αφού τεθεί σε ισχύ, ο κανονισμός εφαρμογής θα είναι διαβαθμισμένο κοινοτικό έγγραφο και οι πληροφορίες που περιέχει δεν θα είναι διαθέσιμες στο κοινό. Ως εκ τούτου, θα μπορούσε να συμβεί να μην έχουν δυνατότητα πρόσβασης σε αυτό ακόμα και οι άνθρωποι των οποίων τα καθήκοντα καλύπτονται από το εν λόγω έγγραφο. Αυτό θα αποτελούσε παραβίαση της αρχής της νομικής ασφάλειας. Το ίδιο ισχύει για τη δραστηριότητα της συμβουλευτικής ομάδας, η οποία θα συσταθεί από την Επιτροπή μαζί με την επιτροπή. " συμβουλευτική ομάδα θα αποτελείται από ευρωπαϊκές οργανώσεις που εμπλέκονται άμεσα στην προστασία της αεροπορίας. Δεν είναι σωστό να ενημερώνει απλά η επιτροπή τους ενδιαφερομένους χωρίς να τους επιτρέπει την πρόσβαση στις διαβαθμισμένες πληροφορίες. Ως εκ τούτου, ζητώ μια λύση που θα σέβεται τις αρχές του ανοιχτού χαρακτήρα και της διαφάνειας.
<SPEAKER ID="119" NAME="Hubert Pirker" AFFILIATION="PPE-DE">
(DE) Το νέο ινστιτούτο που θα συσταθεί εδώ μου φαίνεται απόλυτα δικαιολογημένο και λογικό όσον αφορά τους στόχους του και, ως εκ τούτου, υποστηρίζω την έκθεση και τη σύσταση του εν λόγω ινστιτούτου.
<P>
" Ευρωπαϊκή Ένωση -δηλαδή εμείς- πρέπει να εργαστούμε πολύ σκληρά για να καταφέρουμε να αντέξουμε με επιτυχία τον τεχνολογικό ανταγωνισμό με τους άλλους οικονομικούς χώρους, αλλά -και περνάω τώρα στο κύριο σημείο- θα ήθελα να ζητήσω και πάλι από την Επιτροπή να εξετάσει τους 32 οργανισμούς -και αυτός είναι άλλος ένας από αυτούς- ως προς τη σκοπιμότητα και την αποτελεσματικότητά τους, να κάνει ένα είδος ελέγχου υγείας των οργανισμών και να καταργήσει προς το συμφέρον των φορολογουμένων εκείνους που δεν είναι πια χρήσιμοι και δεν εργάζονται ικανοποιητικά.
<P>
Ελπίζω -και αυτό είναι μια παράκληση προς την Επιτροπή που είναι παρούσα σήμερα το απόγευμα και έχει το θέμα αυτό στην ημερήσια διάταξη- ότι σήμερα η Επιτροπή θα καταφέρει επιτέλους να αναθέσει τη διεξαγωγή αυτού του ελέγχου υγείας των οργανισμών.
<SPEAKER ID="120" NAME="Zuzana Roithová" AFFILIATION="PPE-DE">
(CS) Επιδοκιμάζω το γεγονός ότι μετά από τρία χρόνια δρομολογούμε τώρα το Ευρωπαϊκό Ινστιτούτο Καινοτομίας και Τεχνολογίας. Χαίρομαι διότι το ινστιτούτο δεν θα είναι ένα "υπερ-πανεπιστήμιο", αλλά θα δημιουργήσει δίκτυα καινοτομίας για μια ευρύτερη εφαρμογή της έρευνας στους τομείς της βιομηχανίας και της υγείας. Οι διασυνδέσεις αυτές θα αυξήσουν επίσης ουσιαστικά τις επενδύσεις του επιχειρηματικού τομέα στην επιστήμη. Θα καταλάβουμε ότι επιτύχαμε όταν θα αρχίσει να μεγαλώνει ο αριθμός των ευρωπαϊκών διπλωμάτων ευρεσιτεχνίας και θα αρχίσουμε να πλησιάζουμε τις "ΠΑ και την Ιαπωνία. Το Ινστιτούτο θα πρέπει να βρίσκεται σε ένα νέο κράτος μέλος. " Τσεχική Δημοκρατία είναι η καλύτερα προετοιμασμένη υποψήφια, αφού έχει ήδη ένα περιζήτητο συνεδριακό κέντρο για επιστήμονες και επιχειρηματίες. Επίσης, το Καρολίνειο Πανεπιστήμιο αποτελεί σύμβολο για τις κοινές ρίζες της παλαιάς και της νέας Ευρώπης ως προς την παιδεία.
<SPEAKER ID="121" NAME="Tomáš Zatloukal" AFFILIATION="PPE-DE">
(CS) Υπερψήφισα την ίδρυση του Ευρωπαϊκού Ινστιτούτου Καινοτομίας και Τεχνολογίας. Είμαι βαθύτατα πεπεισμένος ότι θα βοηθήσει στη βελτίωση της ανταγωνιστικής βάσης των κρατών μελών με τη συμμετοχή οργανισμών-εταίρων σε ολοκληρωμένες δραστηριότητες στον τομέα της καινοτομίας, της ανάπτυξης και της έρευνας σε ανώτατο διεθνές επίπεδο. Περιμένω ότι το ΕΙΤ θα γίνει σημείο αναφοράς για τη διαχείριση της καινοτομίας, διότι θα προαγάγει νέες μορφές συνεργασίας μεταξύ οργανισμών-εταίρων που μετέχουν του τριγώνου της γνώσης, το οποίο αποτελείται από την έρευνα, τα πανεπιστήμια και τον ιδιωτικό τομέα. Φαντάζομαι πως το ΕΙΤ θα αποκτήσει παγκόσμια φήμη και θα προσφέρει ένα ελκυστικό περιβάλλον για τα πιο ταλαντούχα άτομα από ολόκληρο τον κόσμο.
<SPEAKER ID="122" NAME="Hannu Takkula" AFFILIATION="ALDE">
(FI) Κύριε Πρόεδρε, θα ήθελα αρχικά να ευχαριστήσω τον εισηγητή, κ. Paasilinna, για την εξαίρετη εργασία του.
<P>
Υπερψήφισα την πρόταση αυτή. Ακριβώς όπως όταν συζητήθηκε η πρόταση και είχα την ευκαιρία να την συζητήσω με τον Πρόεδρο της Επιτροπής, έτσι και τώρα εξακολουθώ να θεωρώ σημαντικό να δοθεί βασική προτεραιότητα στην ενίσχυση της θέσης των υφισταμένων πανεπιστημίων και των δυνατοτήτων τους για δικτύωση. " ίδρυση ινστιτούτων δεν πρέπει να είναι αυτοσκοπός. Είναι ουσιαστικής σημασίας να εξασφαλιστεί ότι το ινστιτούτο θα είναι ένα συντονιστικό σώμα και ότι δεν θα αφαιρεθούν τα κονδύλια για την έρευνα από τα υφιστάμενα πανεπιστήμια και ερευνητικά ιδρύματα που έχουν κάνει εξαίρετη εργασία.
<P>
Το νέο ινστιτούτο θα μπορούσε να συντονίσει την ευρωπαϊκή καινοτομία και τεχνολογία δημιουργώντας έτσι νέα προστιθέμενη αξία. Το ινστιτούτο είναι απαραίτητο, όπως όμως είπα, το κύριο θέμα πρέπει να είναι το περιεχόμενό του και όχι ο τρόπος οργάνωσής του. Θεωρώ ότι κατάλληλες εγκαταστάσεις υπάρχουν στην Πολωνία και αλλού, δεν πρέπει όμως να ξεχνάμε το περιεχόμενο.
<SPEAKER ID="123" NAME="Syed Kamall" AFFILIATION="PPE-DE">
(EN) Κύριε Πρόεδρε, εκπροσωπώ το Λονδίνο, την πιο θαυμάσια πόλη του κόσμου, πρωτεύουσα της πιο θαυμάσιας χώρας στον κόσμο. Στην πόλη μου έχουμε ορισμένα καινοτόμα πανεπιστήμια, και έτσι θα μπορούσε κανείς να σκεφτεί ότι είμαι υπέρ αυτής της έκθεσης, στην πραγματικότητα όμως την καταψήφισα. Θα ήθελα να εξηγήσω τους λόγους.
<P>
Ο στιχουργός Thomas Dolby τραγούδησε κάποτε: "She blinded me with science"(Με τύφλωσε με την επιστήμη). Το συγκρότημα 2 Unlimited είπε κάποτε: "Digital revolution, technical solution; for some it only brings more and more confusion" (Ψηφιακή επανάσταση, τεχνική λύση - για κάποιους φέρνουν μόνο όλο και μεγαλύτερη σύγχυση). Όποια και να είναι πάντως η αξία των στίχων, θεωρώ ότι αυτά ισχύουν για τους προβληματισμούς σχετικά με το EIT. " Επιτροπή έχει δίκιο όταν υποστηρίζει ότι η Ευρώπη έχει επιτυχία στην έρευνα, αλλά έλλειμμα στην καινοτομία. Πώς, όμως, θα αποκτήσουμε καινοτομία;
<P>
Δεν φτάνει κανείς στην καινοτομία με περισσότερες δομές, περισσότερα τούβλα και σοβά. Δεν φτάνει κανείς στην καινοτομία διπλασιάζοντας τις υφιστάμενες προσπάθειες. Αυτό που βλέπουμε εδώ είναι ότι το ΕΙΤ προσπαθεί να συναγωνιστεί ως προς την επιτυχία το Massachusetts Institute of Technology των "νωμένων Πολιτειών χωρίς να μαθαίνει το επιτυχημένο επιχειρησιακό πρότυπο που βρίσκεται πίσω από το MIT. Αυτός είναι ο λόγος για την αρνητική μου ψήφο.
<SPEAKER ID="124" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, θα ήθελα καταρχάς να θέσω το ΕΙΤ σε ένα ιστορικό πλαίσιο. Την πρώτη φορά που άκουσα για το EIT, συζητούσαμε για το τι μπορούμε να κάνουμε με αυτό το συγκεκριμένο κτίριο, αφού το Κοινοβούλιο έχει δύο έδρες, και πώς θα χρησιμοποιούσαμε το κτίριο του Στρασβούργου αν θέλαμε να εκκενώσουμε αυτήν εδώ. " ιδέα ήταν να προσφέρουμε στο Στρασβούργο ένα πανεπιστήμιο παγκόσμιας κλάσης.
<P>
Δυστυχώς, το Στρασβούργο έχει ήδη ένα αρκετά καλό πανεπιστήμιο, και αυτή η ιδέα δεν τους άρεσε. Το Στρασβούργο δεν ήθελε να χάσει το ίδρυμα αυτό. Κάναμε πολλές συζητήσεις εδώ γι' αυτό, μολονότι το ρεαλιστικό θα ήταν να αποφασίσει το Κοινοβούλιο πού θα είναι η έδρα του.
<P>
" ιδέα όμως είχε γεννηθεί, και φθάσαμε σε αυτόν τον μεγάλο προϋπολογισμό των εκατοντάδων εκατομμυρίων ευρώ που θα διαθέσουμε τώρα, διπλασιάζοντας έργο που ήδη γίνεται. Απορείτε ποιο είναι το ζητούμενο. Μήπως η Ευρώπη επιδιώκει κάτι που δεν το χρειάζεται γιατί το έχει ήδη; Χρειάζεται πραγματικά αυτό το ευρωπαϊκό σήμα εμπειρογνωμοσύνης; Μήπως θα δαπανήσουμε απλώς πάρα πολλά χρήματα για τούβλα και σοβά, ενώ θα μπορούσαμε να κάνουμε πολύ πιο συντονισμένα πράγματα ακολουθώντας το φανταστικό παράδειγμα της Οξφόρδης, του Κέιμπριτζ και των άλλων καλών πανεπιστημίων της ευρωπαϊκής ηπείρου;
<SPEAKER ID="126" NAME="Zuzana Roithová" AFFILIATION="PPE-DE">
(CS) Ευχαριστώ, κύριε Πρόεδρε. Μολονότι δεν εκπροσωπώ το "νωμένο Βασίλειο, υποστήριξα την παροχή ενίσχυσης συνολικού ύψους 162 εκατ. ευρώ για τις πλημμύρες που σημειώθηκαν στο "νωμένο Βασίλειο, όπου το συνολικό ύψος των ζημιών ήταν 4,6 δισ. ευρώ.
<P>
Έχω, όμως, δύο επιφυλάξεις. Πρώτον, λαμβάνουμε την απόφαση αυτή αφού πέρασαν μόλις εννέα μήνες. Δεύτερον, υπάρχουν και άλλες ευρωπαϊκές χώρες που ζητούν βοήθεια σύμφωνα με τους σχετικούς κανόνες, όπως η Ελλάδα. Πιστεύω ότι θα πρέπει να συσταθούν δύο ταμεία: ένα για τις ανάγκες της ΕΕ και ένα δεύτερο για άλλες χώρες, για να αποφύγουμε την κατάσταση να μην υπάρχουν πλέον πόροι για την ενίσχυση φτωχών χωρών. Δεύτερον, οι κανόνες χορήγησης πόρων δίνουν προτεραιότητα στις μεγάλης κλίμακας καταστροφές. Ωστόσο, θα πρέπει να μπορούμε να βοηθήσουμε και τις μικρότερες περιφέρειες. " αλληλεγγύη δεν διαφοροποιείται ανάλογα με το μέγεθος. Κυρίες και κύριοι, θα ήθελα να δω τους κανόνες να αντιστρέφονται.
<SPEAKER ID="127" NAME="Glyn Ford" AFFILIATION="PSE">
(EN) Κύριε Πρόεδρε, χαίρομαι πολύ διότι το Σώμα θα απελευθερώσει 162 εκατ. ευρώ από το ευρωπαϊκό ταμείο αλληλεγγύης για ενισχύσεις μετά τις καταστροφικές πλημμύρες που συνέβησαν το περασμένο καλοκαίρι στην περιφέρειά μου και αλλού.
<P>
Ασφαλώς, όπως γνωρίζουμε, τα χρήματα αυτά προορίζονται για έργα υποδομής, για επισκευή δρόμων, γεφυρών, σιδηροδρομικών γραμμών, νοσοκομείων και άλλων ιδρυμάτων, ταυτόχρονα όμως θα δώσουν στην κυβέρνηση του "νωμένου Βασιλείου τη δυνατότητα να απελευθερώσει πόρους που θα έπρεπε διαφορετικά να δαπανήσει γι' αυτά. Υπάρχουν ακόμα χιλιάδες άνθρωποι που ζουν σε προσωρινά καταλύματα και πολλά καταστήματα και βιομηχανίες παραμένουν κλειστά.
<P>
Έτσι, χαίρομαι πολύ διότι απελευθερώθηκαν χρήματα από το ευρωπαϊκό ταμείο αλληλεγγύης και ελπίζω ότι αυτό θα αποβεί προς όφελος των κατοίκων του Gloucestershire και άλλων περιοχών.
<SPEAKER ID="128" NAME="Πρόεδρος">
Θέλω να προβώ σε γραπτή αιτιολόγηση ψήφου, εξ ονόματος των πολιτών του Yorkshire και του Humber, με το ίδιο πνεύμα με το οποίο μίλησε μόλις τώρα ο κ. Ford.
<SPEAKER ID="130" NAME="Zuzana Roithová" AFFILIATION="PPE-DE">
(CS) Υποστήριξα τη δημιουργία της θέσης του προϋπολογισμού για το πρόγραμμα Galileo -δαπάνες για τη διοικητική διαχείριση όπως προβλέπεται στην αναθεωρημένη πρόταση της Επιτροπής. Επίσης, υποστήριξα την τροπολογία που προβαίνει σε αναδιάταξη ποσού 2 εκατ. ευρώ από μια θέση επιχειρησιακών πιστώσεων σε θέση διοικητικής φύσεως στο πλαίσιο του προϋπολογισμού του Galileo.
<P>
Πρόκειται για τη χρηματοδότηση δράσεων όπως ο καθορισμός και η παρακολούθηση ενός συστήματος διαχείρισης κινδύνου, ο καθορισμός της πολιτικής για τα δικαιώματα πνευματικής ιδιοκτησίας, αλλά και οι καινοτόμες αγορές πλοήγησης. Αυτό το υποστηρίζω θερμά. Αυτό, ωστόσο, που με ανησυχεί είναι ότι η Επιτροπή Βιομηχανίας, Έρευνας και Ενέργειας ενέκρινε στις 29 Ιανουαρίου με μεγάλη πλειοψηφία οκτώ τροπολογίες που καταργούν την Εποπτεύουσα Αρχή Galileo από τη νομική βάση της τροποποιημένης πρότασης για τα προγράμματα Galileo και EGNOS. Θα ήθελα να γίνει σοβαρή συζήτηση στην Ολομέλεια για το θέμα αυτό.
<SPEAKER ID="131" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, θα είμαι πολύ σύντομος σχετικά με αυτήν την έκθεση. Την υπερψήφισα επειδή, ανεξάρτητα από το μέγεθός του, κάθε κράτος είναι ανίσχυρο μπροστά από την ανωτέρα βία. " χρηματοδότηση για έκτακτες δαπάνες όταν ανακοινώνεται μια έκτακτη κατάσταση βοηθάει μια χώρα να διορθώσει τις ζημιές που προκλήθηκαν από ατμοσφαιρικές συνθήκες ή από μια φυσική καταστροφή. Αυτό είναι προφανές.
<SPEAKER ID="132" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, στην έκθεση αυτή γίνεται αναφορά στην κινητοποίηση του κοινοτικού ταμείου αλληλεγγύης για το οποίο μιλήσαμε λίγο πριν. Τα χρήματα αυτά βοήθησαν ή θα βοηθήσουν ένα τμήμα της περιφέρειάς μου, ιδίως το βόρειο Lincolnshire, όπου σημειώθηκαν σοβαρές πλημμύρες.
<P>
Ωστόσο, αναρωτιέμαι αν οι πολίτες του Lincolnshire θα θεωρούσαν καλή αυτήν τη χρήση των χρημάτων. Καταβάλλουμε τώρα πάρα πολλά χρήματα στην Ευρωπαϊκή Ένωση, και όταν βρεθούμε οι ίδιοι σε ανάγκη, υποχρεωνόμαστε να ζητιανεύουμε για να μας επιστραφούν χρήματα. Για κάθε 2 στερλίνες που παίρνουμε πίσω, έχουμε δώσει προηγουμένως 5 στερλίνες στον λογαριασμό αυτόν. Αναρωτιέμαι μήπως θα μπορούσαμε να δαπανήσουμε με καλύτερο τρόπο τα χρήματα αυτά.
<P>
Επίσης, όπως είπα προηγουμένως κατά τις αιτιολογήσεις ψήφου, έχω σοβαρές ανησυχίες για τον τρόπο που εκπονούνται αυτά τα προσχέδια διορθωτικού προϋπολογισμού. Μεγάλα ποσά μεταφέρονται μεταξύ διαφόρων γραμμών του προϋπολογισμού και ελάχιστοι άνθρωποι έχουν εποπτεία του θέματος.
<P>
Σήμερα, μεταφέρουμε μόνο μερικά εκατομμύρια ευρώ για το Galileo και μερικά εκατομμύρια ευρώ αλλού, αλλά στο παρελθόν επρόκειτο για εκατοντάδες εκατομμύρια ευρώ. Αναρωτιέμαι πραγματικά αν αυτή είναι η σωστή κοινοβουλευτική διαδικασία για να αποκτήσουμε εποπτεία όσον αφορά τα χρήματα των ευρωπαίων φορολογουμένων.
<SPEAKER ID="134" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, πάντα καταψηφίζω συστηματικά τις αλιευτικές συμφωνίες που συνάπτουν το Σώμα και η Επιτροπή, και πιστεύω ότι έχω σοβαρό λόγο γι' αυτό. Θα παραθέσω ορισμένα σημεία από τις εκθέσεις.
<P>
" αξιολόγηση της Επιτροπής για τη Γουινέα-Μπισσάου καταλήγει στο συμπέρασμα ότι η αλιευτική συμφωνία συμβάλλει στη στήριξη της βιωσιμότητας των κοινοτικών τομέων αλιείας με μηχανότρατα και της αλιείας τόννου στον Ατλαντικό Ωκεανό και παρέχει στα κοινοτικά σκάφη και τους κοινοτικούς τομείς που εξαρτώνται εξ αυτών ένα σταθερό νομικό πλαίσιο και μεσοπρόθεσμη βιωσιμότητα, στην πραγματικότητα όμως, όπως υποστηρίζει, έχει απλά "σημαντικό αντίκτυπο" στη δημοσιονομική και πολιτική σταθερότητα της χώρας. Όπου και να εφαρμόζονται αυτές οι αλιευτικές συμφωνίες, στην ουσία κλέβουμε ψάρια από εκείνους που θα μπορούσαν να τα πιάσουν σε τοπικό επίπεδο, να τα πουλήσουν σε τοπικό επίπεδο, να κερδίσουν χρήματα σε τοπικό επίπεδο και να βγουν έτσι από τη φτώχεια. Δημιουργούμε μια λύση στην οποία πληρώνουμε για να πηγαίνουν οι ευρωπαίοι αλιείς και να αλιεύουν σε αυτά τα ύδατα πολλούς τόνους ψαριών με μηχανικά μέσα, καταστρέφοντας έτσι τις αλιευτικές οικονομίες αυτών των παράκτιων χωρών.
<P>
Το έγγραφο για την Ακτή Ελεφαντοστού αναφέρει τα ποσά που δαπανούμε για τον σκοπό αυτόν. Μιλάμε για σχεδόν 600 000 ευρώ που δίνουμε σε κοινοτικά σκάφη για να αλιεύσουν παραπάνω από 7 000 τόνους τόννου. Εάν ρωτήσετε τον μέσο Ισπανό πόσοι άνθρωποι φθάνουν στη χώρα του από την Ακτή Ελεφαντοστού -γιατί τα αλιευτικά σκάφη που εκφόρτωναν αλιεύματα στην Ισπανία στην πραγματικότητα μεταφέρουν τώρα εκατοντάδες, αν όχι χιλιάδες, παράνομους μετανάστες στις Κανάριες Νήσους και αλλού- θα δείτε ότι στην ουσία δημιουργούμε ένα ακόμα μεγαλύτερο πρόβλημα στον εαυτό μας και δεν δημιουργούμε μια λύση βασισμένη στην αγορά, πράγμα που θα μπορούσαμε να κάνουμε αν επιτρέπαμε στις χώρες που έχουν αλιευτικά δικαιώματα να αλιεύουν οι ίδιες τονώνοντας τις οικονομίες τους.
<SPEAKER ID="136" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, τίποτα δεν θα μου προξενούσε μεγαλύτερη χαρά από το να μιλήσω για βιώσιμες ευρωπαϊκές μεταφορές.
<P>
Ο λόγος που απείχα της ψήφου για την έκθεση αυτή είναι ότι, ενώ περιλαμβάνει αρκετά σημεία εύλογης ευρωπαϊκής πολιτικής, αναρωτιέμαι μήπως είναι καλύτερο να μην αφήσουμε την επίλυση των συγκοινωνιακών προβλημάτων του Λονδίνου σε λύσεις της αγοράς στο πλαίσιο των επιμέρους κρατών μελών . Δυσκολεύομαι να πιστέψω ότι η πανευρωπαϊκή συνεργασία και μια στρατηγική συντονισμού θα λύσουν τα προβλήματα στάθμευσης στο Nottingham ή το Leicester. Ίσως βέβαια η ανταλλαγή βέλτιστων πρακτικών μπορεί να τα λύσει, όμως μιλάμε για τη διάθεση πολλών χρημάτων για να έχουμε τώρα επιτροπές που θα συνεδριάζουν σε επίπεδο Επιτροπής και Συμβουλίου εξετάζοντας την πολιτική.
<P>
Θεωρώ ότι όλες αυτές οι πολιτικές είναι καλύτερο να καθορίζονται σε τοπικό επίπεδο και γι' αυτό απείχα της ψήφου για την έκθεση συνολικά.
<SPEAKER ID="137" NAME="Richard Seeber" AFFILIATION="PPE-DE">
(DE) Κύριε Πρόεδρε, υπερψήφισα την έκθεση γιατί πιστεύω, πρώτον, ότι είναι καλή και, δεύτερον, ότι έχει σωστή στόχευση. Ο τομέας των μεταφορών πρέπει να αναλάβει τη συνολική ευθύνη του, ιδίως όσον αφορά τους περιβαλλοντικούς στόχους, αλλά και όσον αφορά την επίτευξη του στόχου της Λισαβόνας.
<P>
Χαίρομαι ιδιαίτερα διότι ενεκρίθη η τροπολογία 5, που απαιτεί από την Ευρωπαϊκή Ένωση να επικυρώσει επιτέλους, και όχι απλά να υπογράψει, τη Σύμβαση των Άλπεων. Επίσης χαίρομαι διότι απορρίφθηκε η τροπολογία 1 και διατηρήθηκε το αρχικό κείμενο, ότι δηλαδή πρέπει να αρχίσουμε την εσωτερίκευση του εξωτερικού κόστους της οδικής κυκλοφορίας. Είναι, όμως, κρίμα που απορρίφθηκε η τροπολογία 7, με την οποία θα ενσωματωνόταν καλύτερα και θα συνδεόταν με τις μεταφορές το 7ο πρόγραμμα πλαίσιο για την έρευνα.
<P>
Τελειώνοντας, θα ήθελα ακόμα να συστήσω στους συναδέλφους από το "νωμένο Βασίλειο που επικρίνουν τόσο την Ευρωπαϊκή Ένωση να διαβάζουν λίγο πιο προσεκτικά τα κείμενα, γιατί πολλά σημεία διατυπώνονται στην ευκτική. Πρόκειται για προαιρετικές διατάξεις και το εάν ένα μεγάλο κράτος όπως το "νωμένο Βασίλειο θα υιοθετήσει ή όχι αυτά τα μέτρα είναι στη διακριτική του ευχέρεια.
<SPEAKER ID="138" NAME="Zuzana Roithová" AFFILIATION="PPE-DE">
(CS) " χθεσινοβραδινή συζήτηση δεν με έπεισε ότι η Ευρωπαϊκή Επιτροπή και τα κράτη μέλη είναι έτοιμα να διαθέσουν σύντομα πόρους για τη βελτίωση της ποιότητας των υποδομών των μεταφορών στα νέα κράτη μέλη.
<P>
Ο Επίτροπος πολύ σωστά αναφέρθηκε στην ανάγκη αλλαγών τρόπων μεταφοράς στο τέλος της χθεσινής συζήτησης. Θα ήθελα να ζητήσω από την Επιτροπή να παρουσιάσει ρεαλιστικά σχέδια για την ανάπτυξη της υποδομής των αυτοκινητοδρόμων και των σιδηροδρόμων στα νέα κράτη μέλη. Αν δεν γίνει αυτό, δεν μπορούμε να συζητήσουμε ρεαλιστικά τη βιώσιμη στρατηγική για τις μεταφορές, τουλάχιστον από μια φιλική για το περιβάλλον σκοπιά. Ενέκρινα και την τροπολογία για το ευρωπαϊκό σήμα τέλους κυκλοφορίας. " αναθεώρησή του δεν πρέπει να μας αποσπάσει από τη βιώσιμη στρατηγική για τις μεταφορές.
<P>
Γραπτές αιτιολογήσεις ψήφου
<SPEAKER ID="998" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση με διαδικασία διαβούλευσης του γερμανού συναδέλφου κ. Böge, η οποία υποστηρίζει την πρόταση απόφασης του Συμβουλίου που αφορά την τροποποίηση της απόφασης 2003/77/ΕΚ για τον καθορισμό δημοσιονομικών κατευθυντήριων γραμμών πολυετούς διάρκειας για τη διαχείριση των περιουσιακών στοιχείων της υπό εκκαθάριση ΕΚΑΧ και, μετά την ολοκλήρωση της εκκαθάρισης, των πόρων του Ταμείου Έρευνας για τον Άνθρακα και τον Χάλυβα. Ήταν σωστό να ληφθούν υπόψη οι εξελίξεις στις αγορές και στα χρηματοοικονομικά προϊόντα κατά την επικαιροποίηση της δυνατότητας διαχείρισης αυτού του κεφαλαίου διατηρώντας έναν υψηλό βαθμό ασφάλειας και μακροπρόθεσμης σταθερότητας.
<SPEAKER ID="141" NAME="Andreas Mölzer  " AFFILIATION="NI">
γραπτώς. - (DE) Μπορεί πραγματικά να είναι πολύ εύλογο να αναζητηθούν νέες τεχνολογίες που θα ενισχυθούν σε κοινοτικό επίπεδο και οικονομικά, και με τις οποίες μπορούν να μειωθούν οι εκπομπές CO2 από την παραγωγή χάλυβα. Εξαιτίας της αυξανόμενης ζήτησης στις αναδυόμενες βιομηχανικές χώρες και διαφόρων φυσικών καταστροφών που έκαναν αδύνατη τη μείωση, σημειώνονται επανειλημμένα ελλείψεις αυτής της πρώτης ύλης, που εκφράζονται σε τιμές ρεκόρ για τον άνθρακα και τον χάλυβα. Τώρα είναι πια καιρός να αρχίσουμε να αναζητούμε εναλλακτικές λύσεις για τα αποθέματα του άνθρακα που αρχίζουν να εξαντλούνται.
<P>
Επίσης, είναι εξαιρετικά αμφισβητήσιμο πώς μπορούν παλιότερες κοινοπραξίες όπως η Ευρωπαϊκή Κοινότητα Άνθρακα και Χάλυβα (ΕΚΑΧ) και η Ευρατόμ, που έχουν απορροφηθεί πλήρως εδώ και καιρό στην ΕΕ, να έχουν ακόμα δικά τους κεφάλαια, προγράμματα κλπ., ιδίως σε συνάρτηση με το γεγονός ότι κράτη μέλη που δεν εγκρίνουν την πυρηνική ενέργεια, για παράδειγμα, είναι ακόμα υποχρεωμένα να χρηματοδοτούν συνεχώς τη σχετική έρευνα κλπ. Πρέπει επιτέλους να το εξετάσουμε και αυτό.
<SPEAKER ID="143" NAME="Bogusław Liberadzki  " AFFILIATION="PSE">
γραπτώς. - (PL) Συμφωνώ με την πρόταση αντικατάστασης ορισμένων διατάξεων υφισταμένων διμερών συμφωνιών με κοινοτικές συμφωνίες.
<P>
Όσον αφορά τους ναύλους και τα κόμιστρα των αεροπορικών γραμμών, ο εισηγητής Paolo Costa δικαίως θεσπίζει μια διάταξη που απαγορεύει σε αερομεταφορείς τρίτων χωρών να έχουν καθοριστικό ρόλο στο θέμα των τιμών όσον αφορά τις αερομεταφορές που πραγματοποιούνται αποκλειστικά εντός της επικρατείας της Κοινότητας.
<SPEAKER ID="997" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση του βρετανού συναδέλφου μου κ. Parish σχετικά με την πρόταση κανονισμού του Συμβουλίου περί τροποποίησης του κανονισμού (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών και ειδικών διατάξεων για ορισμένα γεωργικά προϊόντα ("ενιαίος κανονισμός ΚΟΑ") που είχε εγκριθεί με βάση την κατάσταση στις 31 Δεκεμβρίου 2006. Αφού συνενώθηκαν οι 21 κανονισμοί για την κοινή οργάνωση αγοράς γεωργικών προϊόντων σε έναν γενικό κανονισμό προκειμένου να εξορθολογιστεί και να απλουστευθεί το νομικό πλαίσιο των πολιτικών της αγοράς όπως η παρέμβαση, η ιδιωτική αποθήκευση, οι δασμολογικές ποσοστώσεις των εισαγωγών, η επιστροφή κατά τις εξαγωγές, τα μέτρα εξασφάλισης, οι κρατικές ενισχύσεις και οι κανόνες του ανταγωνισμού, καθώς και η ανακοίνωση και κοινοποίηση δεδομένων, ήταν αναγκαίο η επικαιροποίηση αυτού του κειμένου να λάβει υπόψη τις αποφάσεις που ελήφθησαν από το 2006 στους τομείς της ζάχαρης, των οπωροκηπευτικών, των επεξεργασμένων φρούτων και λαχανικών, των σπόρων και των προϊόντων βοείου κρέατος, του γάλακτος και των γαλακτοκομικών προϊόντων.
<SPEAKER ID="145" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Διαφωνούμε με τη σημερινή κοινή γεωργική πολιτική και είμαστε αντίθετοι σε αλλαγές που δεν έχουν ιδιαίτερη σημασία για το υφιστάμενο σύστημα. Ζητούμε μια ευρεία αναθεώρηση και επαναξιολόγηση της κοινής γεωργικής πολιτικής στο σύνολό της.
<P>
Οι δύο αυτές εκθέσεις διατηρούν τις υπάρχουσες δομές της κοινής γεωργικής πολιτικής και, ως εκ τούτου, δεν μπορούμε να τις υποστηρίξουμε. " κοινή γεωργική πολιτική είναι στο σύνολό της μια παράλογη επινόηση και πρέπει να καταργηθεί.
<SPEAKER ID="146" NAME="David Martin  " AFFILIATION="PSE">
γραπτώς. - (EN) Επιδοκιμάζω την έκθεση του κ. Parish που καθιερώνει την κοινή οργάνωση των γεωργικών αγορών και ειδικές διατάξεις για ορισμένα γεωργικά προϊόντα. Οι προτάσεις για μια σειρά εναρμονισμένων κανόνων σε διάφορους τομείς της βιομηχανίας, όπως η ιδιωτική αποθήκευση, οι δασμολογικές ποσοστώσεις των εισαγωγών και τα μέτρα εξασφάλισης είναι ένα θετικό βήμα για τη διασαφήνιση της ευρωπαϊκής γεωργικής πολιτικής. " αυξημένη διαφάνεια και η απλούστευση των κανόνων στον τομέα αυτόν είναι απαραίτητη και θα ωφελήσει άμεσα τους αγρότες της Σκωτίας. Ως εκ τούτου, υπερψήφισα την έκθεση.
<SPEAKER ID="996" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση του βρετανού συναδέλφου μου κ. Parish σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών και ειδικών διατάξεων για τους τομείς του λίνου και της κάνναβης. " Ευρωπαϊκή Επιτροπή, που πρόκειται να υποβάλει έκθεση που εκπονείται επί του παρόντος σχετικά με την παράταση της ενίσχυσης της παραγωγής βραχέων ινών λίνου και ινών κάνναβης, που θα σταματήσει από την περίοδο εμπορίας 2008/2009, προτείνει να παραταθεί αυτή η ενίσχυση εν αναμονή των μεταρρυθμίσεων της πολιτικής που θα γίνουν το 2008 στο πλαίσιο του ελέγχου υγείας της κοινής γεωργικής πολιτικής. Υποστηρίζω την πρόταση αυτή, η οποία είναι πολύ εύλογη.
<SPEAKER ID="148" NAME="David Martin  " AFFILIATION="PSE">
γραπτώς. - (EN) " πρόταση παράτασης της επιδότησης του λίνου και της κάνναβης είναι αναγκαία από διαδικαστική άποψη προκειμένου να γίνει σωστά η εξέταση και η ενδεχόμενη μεταρρύθμιση στο πλαίσιο του ελέγχου υγείας της κοινής γεωργικής πολιτικής. Για τον λόγο αυτόν, υποστηρίζω τις συστάσεις της έκθεσης και ψήφισα ανάλογα.
<SPEAKER ID="150" NAME="Andrzej Jan Szejna  " AFFILIATION="PSE">
γραπτώς. - (PL) Υπερψηφίζω την έκθεση της κ. Geringer de Oedenberg σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη στατιστική ονοματολογία των οικονομικών δραστηριοτήτων στην Κοινότητα.
<P>
Διάβασα με ιδιαίτερο ενδιαφέρον την έκθεση της συναδέλφου μου. Θεωρώ ότι πρέπει να εγκριθεί, διότι πιστεύω ότι η κοινοτική νομοθεσία πρέπει να είναι πιο σαφής και κατανοητή και, ως εκ τούτου, πιο διαφανής και ευπρόσιτη για κάθε πολίτη.
<P>
Σκοπός είναι η κωδικοποίηση του κανονισμού του Συμβουλίου (ΕΟΚ) αριθ. 3037/90 της 9ης Οκτωβρίου 1990 για τη στατιστική ονοματολογία των οικονομικών δραστηριοτήτων στην Κοινότητα.
<P>
Ως νομικός, θα ήθελα να υπογραμμίσω στην αιτιολόγηση ψήφου μου την αξία της κωδικοποίησης, η οποία είναι μια εξαιρετικά σημαντική διαδικασία που συνδυάζει με ιδιαίτερο τρόπο έναν μεγάλο αριθμό νομικών ρυθμίσεων δημιουργώντας μια ενιαία, συστηματοποιημένη συλλογή με τη βοήθεια της οποίας μπορούν να ερμηνευτούν θεμελιώδη νομικά πρότυπα. Δίνω μεγάλη σημασία στην απλούστευση και την τακτοποίηση της κοινοτικής νομοθεσίας.
<SPEAKER ID="995" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση του συναδέλφου μου κ. Costa σχετικά με το εγκριθέν από την επιτροπή συνδιαλλαγής κοινό σχέδιο κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων στο πεδίο της ασφάλειας της πολιτικής αεροπορίας και την κατάργηση του κανονισμού (ΕΚ) αριθ. 2320/2002, που εγκρίθηκε την επομένη των επιθέσεων που έγιναν στις "νωμένες Πολιτείες Αμερικής την 11η Σεπτεμβρίου 2001, η οποία έπρεπε να αναθεωρηθεί σε συνάρτηση με τον τρόπο εφαρμογής της. Ευτυχώς, βρέθηκε ένας συμβιβασμός για τη χρηματοδότηση των μέτρων ασφαλείας, την οποία θα μοιραστούν τα κράτη μέλη, οι αρχές των αερολιμένων, οι αεροπορικές εταιρείες και οι επιβάτες.
<P>
Χαίρομαι διότι το Ευρωπαϊκό Κοινοβούλιο κατάφερε να πείσει το Συμβούλιο και την Επιτροπή να χρησιμοποιηθεί η κανονιστική διαδικασία με έλεγχο για έναν αριθμό μέτρων κατά τον καθορισμό των κοινών βασικών προδιαγραφών για την ασφάλεια των πτήσεων, όπως ο έλεγχος των επιβατών και των ειδών που μπορεί να απαγορευθούν, όπως τα υγρά.
<SPEAKER ID="152" NAME="Pedro Guerreiro  " LANGUAGE="PT">
Ο κανονισμός αυτός προσφέρει έναν "μεγαλύτερο βαθμό εναρμόνισης" των κοινών κανόνων στον τομέα της ασφάλειας της πολιτικής αεροπορίας σε επίπεδο ΕΕ -όπως π.χ. σχετικά με τον έλεγχο των επιβατών και των χειραποσκευών, τον έλεγχο πρόσβασης και τον έλεγχο ασφάλειας του αεροσκάφους- και καταργεί τον κανονισμό του 2002 που εγκρίθηκε λόγω των γεγονότων της 11ης Σεπτεμβρίου 2001 στις "ΠΑ.
<P>
Μεταξύ των πτυχών που επικρίναμε ήταν ότι δεν υπήρχε καμία εγγύηση -το αντίθετο μάλιστα- ότι οι δαπάνες για τα μέτρα ασφαλείας δεν θα επιβάρυναν τους χρήστες αυτών των υπηρεσιών, που είναι σαφέστατα δημόσιες υπηρεσίες. Επίσης, δεν υπάρχει καμία εγγύηση ότι οι χρήστες δεν θα αντιμετωπίσουν πρόσθετες χρεώσεις για την κάλυψη των μέτρων αυτών. Επιπροσθέτως, δεν έχει διευκρινιστεί το θέμα της κατάργησης μιας σειράς μέτρων ασφαλείας που έχουν ήδη γίνει αντικείμενο ευρείας κριτικής, ιδίως ως προς το αν είναι τελικά αποτελεσματικά.
<P>
Ακόμα, είναι αξιοσημείωτο ότι, όσον αφορά τους εργαζομένους, ο περιορισμός πρόσβασης στον ελεγχόμενο χώρο των αερολιμένων για λόγους ασφαλείας χρησιμοποιήθηκε για τον περιορισμό της ελευθερίας των εργαζομένων να σχηματίσουν συνδικαλιστικές οργανώσεις. Το παρόν κείμενο δεν προσφέρει κανένα εχέγγυο ότι θα αποφευχθεί μια τέτοια κατάχρηση ή ότι θα προστατευτούν αυτά τα δικαιώματα. Τέλος, ο κανονισμός ανοίγει ξεκάθαρα την πόρτα στην παρουσία ένοπλου προσωπικού στις πτήσεις, ένα μέτρο που εμείς θεωρούμε εσφαλμένο, ακόμα και όταν λαμβάνεται για λόγους ασφαλείας.
<SPEAKER ID="153" NAME="Stanisław Jałowiecki  " AFFILIATION="PPE-DE">
γραπτώς. - (PL) Υπερψήφισα, παρ' όλα αυτά, την έκθεση και θα ήθελα να το εξηγήσω αυτό με δυο λόγια. Όπως λένε, ουδέν μονιμότερον του προσωρινού. Είχαμε έναν ολόκληρο χρόνο για να πειστούμε πως αυτό είναι αλήθεια. Όταν επιβλήθηκε η απαγόρευση μεταφοράς ποτών και άλλων υγρών στα αεροσκάφη, μας διαβεβαίωσαν ότι αυτό ήταν μόνο προσωρινό. Οι διαδικασίες θα αναθεωρούνταν σύντομα και θα γινόταν μάλιστα εγκατάσταση ειδικού εξοπλισμού με τη μορφή ανιχνευτών που θα μπορούσαν να ανακαλύπτουν τις επικίνδυνες ουσίες.
<P>
Τίποτα από αυτά δεν έγινε. Και τι γίνεται στο μεταξύ με τους επιβάτες; Απλά συνήθισαν αυτές τις ενοχλήσεις ... τις αντιμετωπίζουν σαν να υπήρχαν πάντα και σαν να είναι ουσιαστικές. Πρέπει να σημειωθεί ότι με αυτόν ακριβώς τον τρόπο περιορίζονται σταδιακά και σχεδόν ανεπαίσθητα οι ελευθερίες και τα δικαιώματά μας και σε άλλους τομείς, όχι μόνο στην πολιτική αεροπορία.
<P>
Πρέπει, ωστόσο, να επιδοκιμάσουμε το Σώμα, και ιδίως τους εκπροσώπους του Κοινοβουλίου στην Επιτροπή Συνδιαλλαγής, που υπεράσπισαν σθεναρά τις αρχές αυτές. Οπωσδήποτε, δεν πέτυχαν απόλυτα, όμως πρέπει να υπογραμμιστεί τι επιτεύχθηκε.
<SPEAKER ID="154" NAME="Jörg Leichtfried  " AFFILIATION="PSE">
γραπτώς. - (DE) Υπερψηφίζω τον νέο κανονισμό για την ασφάλεια των πτήσεων, που προσφέρει μεγαλύτερη ασφάλεια στην εναέρια κυκλοφορία.
<P>
Συνηγορώ θερμά υπέρ κοινής ψηφοφορίας για τις προδιαγραφές και τους κανόνες σε ευρωπαϊκό επίπεδο, διότι μόνο η αποτελεσματική και γρήγορη προσαρμογή των νέων οδηγιών θα προστατεύσει την ασφάλεια των επιβατών στις πτήσεις και τα δικαιώματά τους. Επιδοκιμάζω θερμά την ενδεχόμενη χρησιμοποίηση συνοδών ασφαλείας πτήσης, των λεγόμενων "sky-marshals", ειδικά εξαιτίας της σημερινής απειλής που συνιστά η διεθνής τρομοκρατία σε ενδεχομένως επικίνδυνες αεροπορικές διαδρομές. Επίσης, υποστηρίζω τους κανόνες ασφαλείας που επιτρέπουν τη μεταφορά όπλων μόνο στον χώρο αποσκευών και μόνο σε εξαιρετικές περιπτώσεις και με ειδική άδεια των αρχών.
<P>
Όσον αφορά το αμφισβητούμενο θέμα της χρηματοδότησης, υποστηρίζω τον συμβιβασμό σύμφωνα με τον οποίο κάθε κράτος μέλος πρέπει να λαμβάνει τις δικές του αποφάσεις επ' αυτού και οι δαπάνες για τα μέτρα ασφαλείας θα καλύπτονται από τους αερολιμένες, τις αεροπορικές εταιρείες και τους ίδιους τους χρήστες. Ωστόσο, διασαφηνίστηκε ότι οι δαπάνες πρέπει να αφορούν άμεσα τις υπηρεσίες ασφαλείας και ότι πρέπει να καλύπτονται μόνο τα πραγματικά έξοδα. Επίσης, παρακαλείται η Επιτροπή να υποβάλει μέχρι το τέλος του χρόνου έκθεση για τη χρηματοδότηση των δαπανών, μαζί με νομοθετική πρόταση, εάν χρειάζεται.
<SPEAKER ID="155" NAME="David Martin  " AFFILIATION="PSE">
γραπτώς. - (EN) Ως εκπρόσωπος μιας χώρας που υπήρξε πρόσφατα θύμα της τρομοκρατίας, επιδοκιμάζω την έκθεση του κ. Costa για τους κοινούς κανόνες ασφαλείας στον τομέα της πολιτικής αεροπορίας. " ασφάλεια της πολιτικής αεροπορίας αφορά όλα τα κράτη μέλη και, ως εκ τούτου, απαιτεί κοινές βασικές προδιαγραφές σε ολόκληρη την ΕΕ. Ως προς τη χρηματοδότηση των βελτιώσεων των μέτρων ασφαλείας, θεωρώ ότι επιτεύχθηκε ένας ικανοποιητικός συμβιβασμός που δίνει στα κράτη μέλη και στους χρήστες επαρκές περιθώριο για να μοιραστούν τις δαπάνες. Οι ευέλικτοι κανόνες χρηματοδότησης δεν θα ικανοποιήσουν μόνο την ανάγκη εφαρμογής βασικών μέτρων σε ολόκληρη την Ευρώπη, αλλά θα επιτρέψουν σε εκείνους τους αερολιμένες που θεωρείται ότι κινδυνεύουν περισσότερο από τρομοκρατικές ενέργειες να λάβουν περαιτέρω μέτρα για την αντιμετώπιση του κινδύνου. Επίσης, επιδοκιμάζω την πρόταση για μείωση της συχνότητας επανελέγχου των επιβατών που φθάνουν από τρίτες χώρες με προδιαγραφές ασφαλείας ισοδύναμες με τις κοινοτικές. Υπερψήφισα την έκθεση.
<SPEAKER ID="156" NAME="Δημήτριος Παπαδημούλης  " AFFILIATION="GUE/NGL">
γραπτώς. - Αρνήθηκα να υπερψηφίσω τον τελικό συμβιβασμό του Ευρωκοινοβουλίου και του Συμβουλίου, διότι είμαι αντίθετος με το μέτρο των ένοπλων φρουρών εν πτήσει, με δεδομένους και τους αυξημένους πρόσθετους ελέγχους στους οποίους υποβάλλονται οι επιβάτες στο έδαφος, πριν να επιβιβαστούν στα αεροσκάφη. Θεωρώ το μέτρο αυτό υπερβολικό. Θυσιάζει τα δικαιώματα των επιβατών στο όνομα της ασφάλειας των πτήσεων. Δεν υπηρετεί την αρχή της αναλογικότητας και θα επιβαρύνει τελικά και οικονομικά τους πολίτες-επιβάτες. Καλούμε τις κυβερνήσεις των κρατών μελών, και ιδιαίτερα την ελληνική κυβέρνηση, να μην προχωρήσουν στην εφαρμογή του, αξιοποιώντας το περιθώριο που διαθέτουν.
<SPEAKER ID="157" NAME="Luís Queiró  " AFFILIATION="PPE-DE">
γραπτώς. - (PT) " ασφάλεια της πολιτικής αεροπορίας αντιμετώπισε τα τελευταία χρόνια πραγματικές, θανάσιμες και άνευ προηγουμένου προκλήσεις. Έγινε κάθε προσπάθεια για να δοθεί η κατάλληλη απάντηση στις απειλές κατά της ζωής των επιβατών και των πληρωμάτων των αεροσκαφών, και όμως διαπιστώνουμε ότι οι κανόνες που θεσπίστηκαν εξακολουθούν να υπολείπονται της δημιουργικότητας των εγκληματιών. Ως εκ τούτου, δεν μπορούμε να καθυστερήσουμε άλλο ή να αφιερώσουμε άλλο χρόνο σε συζητήσεις με βάση μια λανθασμένη αίσθηση ασφάλειας που, όμως, θεωρούμε δεδομένη.
<P>
" νομοθεσία για την οποία ψηφίζουμε σήμερα είναι απλώς μέρος της νομοθετικής δράσης που ανέπτυξε η Ένωση για να εξασφαλίσει ότι οι πολίτες της θα έχουν μεγαλύτερη και πιο φανερή ασφάλεια. Στον τομέα της ασφάλειας των πτήσεων είναι, επομένως, ουσιαστικό να αποκτήσουμε ευέλικτα μέσα που θα δώσουν τη δυνατότητα δημιουργίας μιας ατμόσφαιρας μέγιστης προστασίας για τους πολίτες και θα μπορούν να αξιολογηθούν εύκολα και ικανοποιητικά. Για τον λόγο αυτόν, θα υπερψηφίσω τη συμφωνία που πέτυχε το Σώμα στη συνδιαλλαγή, η οποία θα εξασφαλίσει την προστασία των πολιτών, την ασφάλεια της πολιτικής αεροπορίας και τη διαρκή επαγρύπνηση απέναντι σε εκείνους που απειλούν την ασφάλειά μας, τους δημοκρατικούς μας θεσμούς και το κράτος δικαίου.
<SPEAKER ID="158" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, υπερψήφισα την έκθεση του κ. Costa σχετικά με το κείμενο των κοινών κανόνων στον τομέα της πολιτικής αεροπορίας που καταργεί τον κανονισμό (EΚ) αριθ. 2320/2002.
<P>
Θεωρώ πραγματικά υψίστης σημασίας τη δημιουργία ενός απλούστερου και πιο ευέλικτου νομικού πλαισίου που θα βελτιώσει την ελευθερία και την εξουσία λήψης αποφάσεων κατά τη φάση εφαρμογής των νόμων, σε σύγκριση με τα προηγούμενα μέτρα που ήταν υπερβολικά διεξοδικά.
<P>
Πιστεύω, όμως, ότι είναι σωστό να γίνουν μερικές λεπτές διακρίσεις, ιδίως ως προς τη σύνδεση των αερολιμενικών τελών με τις υπηρεσίες που προσφέρονται. Σε αυτό το πλαίσιο, θα ήθελα να ζητήσω από την Επιτροπή να αναλάβει το συντομότερο δυνατόν πρωτοβουλία σχετικά με τη χρηματοδότηση των μέτρων ασφαλείας στους ευρωπαϊκούς αερολιμένες και με τη διαφάνεια των δαπανών για την ασφάλεια, προκειμένου να αντιμετωπιστεί η ενδεχόμενη στρέβλωση του ανταγωνισμού στον τομέα αυτόν.
<SPEAKER ID="159" NAME="Brian Simpson  " AFFILIATION="PSE">
γραπτώς. - (EN) Θα υπερψηφίσω τη συμβιβαστική συμφωνία που επιτεύχθηκε στη διαδικασία συνδιαλλαγής, μολονότι έχω ενδοιασμούς, όχι μόνο σχετικά με τη χρηματοδότηση αυτής της νομοθεσίας, αλλά και με τη στάση του Συμβουλίου Υπουργών καθ' όλη τη διαδικασία.
<P>
Πρώτον, πρέπει να υπογραμμιστεί πως οι κυβερνήσεις πιστεύουν ότι μπορούν να θεσπίσουν βελτιωμένα μέτρα ασφαλείας στην πολιτική αεροπορία και να περιμένουν να πληρώσουν γι' αυτά ο κλάδος και, συνεπώς, οι επιβάτες. " άποψή μου, που ήταν μάλιστα και η άποψη του Σώματος, είναι ότι εφόσον τα κράτη μέλη επιμένουν σε βελτίωση των μέτρων ασφαλείας, πρέπει τουλάχιστον να συμβάλλουν όσον αφορά τις σχετικές δαπάνες.
<P>
Δεύτερον, θεωρώ ότι σε μια συνδιαλλαγή οι δύο πλευρές συμβιβάζουν τις απόψεις τους προκειμένου να επιτευχθεί συμφωνία. Στο θέμα αυτό, το Συμβούλιο όχι μόνο δεν εξέτασε καν το ενδεχόμενο συμβιβασμού ή συνδιαλλαγής, αλλά επιχείρησε με υπεροψία να κατηγορήσει το Σώμα ότι διακυβεύει την ασφάλεια των επιβατών. Αυτό είναι ειλικρινά απαράδεκτο και αφήνει σε όλους μας μια πικρή ανάμνηση, που θα την θυμόμαστε στις μελλοντικές διαδικασίες συνδιαλλαγής. Σε τελική ανάλυση, αισθάνομαι ότι εκβιάζομαι από το Συμβούλιο να ψηφίσω υπέρ αυτής της συμφωνίας, προκειμένου να μπορέσουμε τουλάχιστον να έχουμε καλύτερα μέτρα ασφαλείας για την προστασία των πολιτών, και έτσι ψηφίζω απρόθυμα και με θυμό.
<SPEAKER ID="994" NAME="Jean-Pierre Audy  " AFFILIATION="PPE-DE">
γραπτώς. - (FR) Χαίρομαι για την έγκριση σε δεύτερη ανάγνωση της έκθεσης του φινλανδού συναδέλφου κ. Paasilinna σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά την ίδρυση του Ευρωπαϊκού Ινστιτούτου Καινοτομίας και Τεχνολογίας, που δρομολογήθηκε με αφορμή την ιδέα του Προέδρου της Ευρωπαϊκής Επιτροπής, José-Manuel Barroso, τον Φεβρουάριο του 2005 και η οποία προξένησε κάποιον σκεπτικισμό ως προς την προστιθέμενη αξία που μπορεί να έχει ένας τέτοιος οργανισμός.
<P>
Όσο και αν συμφωνώ με τις απόψεις και τις ανησυχίες σχετικά με τη χρηματοδότηση ενός τέτοιου σχεδίου, θεωρώ ουσιαστική την ανάπτυξη μιας τέτοιας δομής προκειμένου να τεθεί η γνώση στο επίκεντρο του ευρωπαϊκού ιδεώδους, γιατί ο ανθρωπιστικός ευρωπαϊκός πολιτισμός μας δεν θα προοδεύσει με την καλλιέργεια της άγνοιας, αλλά με την ανάπτυξη της γνώσης. Θα ήθελα να αναφέρω, παρενθετικά, την αυξανόμενη ακαταλληλότητα της δημοσιονομικής δομής μας στην Ευρωπαϊκή Ένωση, ιδίως για τη χρηματοδότηση μεγάλων σχεδίων όπως αυτό (ή π.χ. το Galileo). Τέλος, αδυνατώ να καταλάβω γιατί η Ομάδα των Πρασίνων/Ευρωπαϊκή Ελεύθερη Συμμαχία υπέβαλε τροπολογία -την οποία καταψήφισα και εγώ και η Ομάδα μου- να απορριφθεί και, ως εκ τούτου, να καθυστερήσει η εφαρμογή της κοινής θέσης.
<SPEAKER ID="161" NAME="Alessandro Battilocchio  " AFFILIATION="PSE">
γραπτώς. - (IT) Κύριε Πρόεδρε, κυρίες και κύριοι, επιδοκιμάζω και υποστηρίζω την έκθεση του συναδέλφου μου κ. Paasilinna, που έχει ως στόχο να συμβάλει στην οικονομική ανάπτυξη και την ανταγωνιστικότητα της ΕΕ με την ανάπτυξη νέων μορφών καινοτομίας μέσω της δημιουργίας του Ευρωπαϊκού Ινστιτούτου Καινοτομίας και Τεχνολογίας (EIT).
<P>
Σκοπός του ΕΙΤ είναι η υποστήριξη του κύριου στοιχείου της ανταγωνιστικότητας, της γνώσης. " γνώση, εξ ορισμού, δεν μπορεί να είναι μια στατική έννοια, και επομένως μπορεί να υπάρχει μόνο στο πλαίσιο μιας δυναμικής και δομημένης διαδικασίας έρευνας και νέων ανακαλύψεων. " πραγματική πρόοδος επιτελείται μόνο με την καινοτομία.
<P>
Σήμερα, σε μια παγκόσμια αγορά παλαιών και νέων "οικονομιών της γνώσης", δραστηριοποιούνται ανταγωνιστές όπως οι "ΠΑ, η Ινδία και η Ιαπωνία, χώρες που ανέκαθεν είχαν ως κεντρικό στοιχείο της οικονομικής τους ανάπτυξης την καινοτομία και, ως εκ τούτου, είχαν μεγάλο ανταγωνιστικό πλεονέκτημα έναντι της ΕΕ.
<P>
Το ΕΙΤ θα συμβάλει στην ανταλλαγή γνώσης, στη συνένωση, ανταλλαγή και ροή ιδεών, και στη συγκέντρωση ερευνών από ολόκληρη την Ευρώπη σε μακροτομείς που είναι σημαντικοί για την ανάπτυξη της μελλοντικής ανταγωνιστικότητας της ΕΕ.
<P>
Τα πιθανά οφέλη για το ανταγωνιστικό σύστημα της αγοράς μας είναι σχεδόν άπειρα. Από εμάς θα εξαρτηθεί να εξασφαλίσουμε ότι η χρηματοδότηση των 2,4 δισ. ευρώ θα χρησιμοποιηθεί σωστά και ότι η Ευρωπαϊκή Ένωση θα μπορέσει να αντιμετωπίσει πιο σθεναρά τις μελλοντικές προκλήσεις της παγκόσμιας αγοράς.
<SPEAKER ID="162" NAME="Ilda Figueiredo  " AFFILIATION="GUE/NGL">
γραπτώς. - (PT) Όπως αναφέραμε ήδη κατά την πρώτη ανάγνωση, βλέπουμε πολύ επικριτικά την ίδρυση του Ευρωπαϊκού Ινστιτούτου Τεχνολογίας, ιδίως εξαιτίας της θέσης που έλαβαν διάφοροι ερευνητικοί οργανισμοί.
<P>
Βάσει των θέσεων επιστημονικών οργανώσεων που επέκριναν την πρόταση ίδρυσης του Ευρωπαϊκού Ινστιτούτου Καινοτομίας και Τεχνολογίας, ψηφίσαμε υπέρ της πρότασης απόρριψης της κοινής θέσης του Συμβουλίου, η οποία όμως δυστυχώς απορρίφθηκε. Καταρχάς, δεν υπάρχει επαρκής χρηματοδότηση. Μία από τις δυνατότητες χρηματοδότησης είναι ο κοινοτικός προϋπολογισμός, συμπεριλαμβανομένων και πιστώσεων για την έρευνα, πράγμα που μπορεί τελικά να αποτελέσει απλώς άλλον έναν τρόπο υποστήριξης των πιο ανεπτυγμένων χωρών και να οξύνει έτσι τις ανισότητες.
<P>
Μετά από την πίεση εκ μέρους διαφόρων χωρών που ήθελαν να φιλοξενήσουν το ινστιτούτο, αυτό έγινε ουσιαστικά ένα είδος πύλης διαβούλευσης επιστημονικών κοινοτήτων σε διάφορους τομείς. Το Ευρωπαϊκό Κοινοβούλιο ενέκρινε αρκετές τροπολογίες της πρότασης της Επιτροπής, κατά τη γνώμη μας όμως αυτές δεν αρκούν για να διορθώσουν κάτι που ήταν στραβό από τη γέννησή του.
<SPEAKER ID="163" NAME="Genowefa Grabowska  " AFFILIATION="PSE">
γραπτώς. - (PL) Υποστηρίζω πλήρως την έκθεση του συναδέλφου μου κ. Paasilinna. Είμαι πεπεισμένη ότι η ΕΕ και τα κράτη μέλη χρειάζονται πολύ αυτόν τον οργανισμό, που ξυπνά το ενδιαφέρον όχι μόνο των ευρωπαίων ερευνητών και ομάδων επιστημόνων σε διάφορες χώρες, αλλά και πρακτικών ανθρώπων - ιδίως του κόσμου των επιχειρήσεων. Πιστεύω ότι το ινστιτούτο πρέπει να λειτουργήσει κινητοποιώντας ολόκληρη την ΕΕ και, επομένως, πρέπει στη δημιουργία του να συμμετάσχουν όλα τα κράτη μέλη.
<P>
Το ινστιτούτο θα διαδραματίζει έναν ιδιαίτερο ρόλο στην εξισορρόπηση των ευκαιριών και στην ενοποίηση των κοινοτικών οικονομιών στα νέα κράτη μέλη. Μόνο με τον συνδυασμό του ερευνητικού δυναμικού και των προσπαθειών των επιστημόνων της "παλαιάς" και της "νέας" Ευρώπης θα καταφέρουμε να ομαλοποιήσουμε τις υφιστάμενες δυσαναλογίες και να προχωρήσουμε στην υλοποίηση των στόχων της στρατηγικής της Λισαβόνας. Σε αυτό το πνεύμα, θα ήθελα να ζητήσω πολύ σοβαρά να εγκατασταθεί η έδρα του ινστιτούτου (το Διοικητικό Συμβούλιο) στη χώρα μου, την Πολωνία, στο Wrocław.
<P>
Πρόκειται για μια πόλη που βρίσκεται στο σημείο συνάντησης των πολιτισμών της παλαιάς και της νέας Ευρώπης, πολύ κοντά σε τρία άλλα κράτη μέλη, τη Γερμανία, την Αυστρία και την Τσεχική Δημοκρατία . Έχει μια καλή πλατφόρμα υποστήριξης των επιστημών και της έρευνας, πολλά ιδρύματα τριτοβάθμιας εκπαίδευσης και πολύ μεγάλο, τεράστιο αριθμό φοιτητών, σχεδόν 200 000. Δεν έχω καμία αμφιβολία ότι το Wrocław είναι το καταλληλότερο μέρος για να φιλοξενήσει την έδρα του Ευρωπαϊκού Ιδρύματος Καινοτομίας και Τεχνολογίας.
<SPEAKER ID="164" NAME="David Martin  " AFFILIATION="PSE">
γραπτώς. - (EN) " έκθεση του κ. Paasilinna για την ίδρυση του Ευρωπαϊκού Ινστιτούτου Καινοτομίας και Τεχνολογίας αποτελεί σημαντική συμβολή στην επίτευξη των στόχων της στρατηγικής της Λισαβόνας. " ιδέα της συνένωσης εμπειρογνωμοσύνης του ιδιωτικού τομέα, των ερευνητικών ιδρυμάτων και των ιδρυμάτων ανώτατης εκπαίδευσης είναι καλή και συνιστά ένα ενδιαφέρον πιλοτικό πρόγραμμα. Πρέπει επίσης να εξασφαλίσουμε ότι το διοικητικό συμβούλιο του ΕΙΤ θα επιλεγεί με διαφάνεια προκειμένου να διαφυλαχθεί η ακεραιότητα του έργου του. Το Κοινοβούλιο και το Συμβούλιο πρέπει να συμβάλουν ώστε να εξασφαλιστεί ότι θα διατηρηθεί η διαφάνεια και ότι το ΕΙΤ θα είναι υπεύθυνο και θα γίνει σεβαστή η αυτονομία των κοινοτήτων γνώσης και καινοτομίας. Υποστηρίζω την εν λόγω έκθεση.
<SPEAKER ID="165" NAME="Luís Queiró  " AFFILIATION="PPE-DE">
γραπτώς. - (PT) Ενόψει της συμφωνίας που επιτεύχθηκε μεταξύ Συμβουλίου και Κοινοβουλίου, και στην οποία δεν έφερε αντίρρηση η Επιτροπή, θεωρώ ότι η σημερινή έγκριση σε δεύτερη ανάγνωση της σύστασης για την έγκριση κανονισμού που αφορά την ίδρυση του Ευρωπαϊκού Ινστιτούτου Καινοτομίας και Τεχνολογίας είναι μια πολύ σημαντική στιγμή, γιατί συμβολίζει με επιτυχία τη γέννηση αυτού του σημαντικού έργου.
<P>
Έχουν περάσει κάποια χρόνια από τότε που η Ευρωπαϊκή Ένωση χαρακτήρισε την καινοτομία και τη γνώση κεντρικές πτυχές για την αντιμετώπιση των προκλήσεων της παγκοσμιοποίησης και της εμφάνισης νέων μεγάλων οικονομικών παραγόντων. Σε αυτό το πλαίσιο, η συγκεκριμένη υποστήριξη της έρευνας και της ανάπτυξης ως οικονομικό όπλο είναι μια πρωτοβουλία που αξίζει τη μέγιστη δυνατή υποστήριξη - και αυτό αποτελεί τον πυρήνα του σχεδίου.
<P>
Όσον αφορά το ερώτημα αν θα ήταν καλύτερο να έχουμε μια πραγματική πανεπιστημιούπολη ή τη λύση των κοινοτήτων που υιοθετήθηκε, μόνο ο χρόνος θα δείξει ποια θα έπρεπε να έχει προτιμηθεί. Σε κάθε περίπτωση, είναι σημαντικό -ουσιαστικής σημασίας μάλιστα- να υπάρχει ευελιξία και η διαρκής δυνατότητα προσαρμογής του προτύπου στις καλύτερες λύσεις. Διαφορετικά, ο σύμβουλος της καινοτομίας δεν θα μπορούσε να καινοτομεί, και αυτό θα ήταν ένα ασυγχώρητο λάθος εάν η πρόθεσή μας είναι να δημιουργήσουμε πρότυπα αποτελεσματικότητας.
<SPEAKER ID="166" NAME="Bart Staes  " LANGUAGE="NL">
Αρχικά ήθελα να υποστηρίξω την πρόταση ίδρυσης ενός Ευρωπαϊκού Ινστιτούτου Τεχνολογίας, γιατί καλύπτει το κενό που υπάρχει μεταξύ ανώτατης εκπαίδευσης, έρευνας και καινοτομίας, και αυτό είναι σημαντικό για την οικονομία και την εσωτερική αγορά. Το ΕΙΤ θα ήταν, επομένως, ένα θαυμάσιο σχέδιο - αν η διευθέτηση της χρηματοδότησης ήταν ικανοποιητική.
<P>
Ως εκ τούτου, δεν μπορώ να υποστηρίξω την παρούσα πρόταση ή την κοινή θέση του Συμβουλίου, κυρίως επειδή ο προϋπολογισμός είναι ανεπαρκής. " Επιτροπή είχε προτείνει ένα λογικό ποσόν που θα μπορούσε να καλύψει τις ανάγκες των ΚΓΚ (κοινοτήτων γνώσης και καινοτομίας) για έξι έτη. Το Συμβούλιο μείωσε τόσο τον προϋπολογισμό ώστε αυτό να μην είναι πλέον δυνατόν. Όμως, μια αξιολόγηση επιπτώσεων για το ΕΙΤ έδειξε ότι η σωστή βασική χρηματοδότηση είναι ουσιαστικός παράγοντας για την επιτυχία του.
<P>
Με τη σημερινή μορφή της πρότασης, οι ΚΓΚ είναι υποχρεωμένες να αναζητήσουν εξωτερική χρηματοδότηση από άλλα κοινοτικά προγράμματα, που επιπλέον έχουν άλλους σκοπούς. Ως εκ τούτου, τα κράτη μέλη θα πρέπει να αναλάβουν τα ίδια την ευθύνη της χρηματοδότησης, σαν να μπορούσαμε να βασιστούμε απλά σε ιδιωτικές χορηγίες. " πρόταση αυτή θα σήμαινε ότι το έργο θα είναι καταδικασμένο σε αποτυχία.
<P>
Τέλος, το γεγονός ότι διαγράφηκε ρητά από την πρόταση η επικέντρωση των πρώτων ΚΓΚ στην κλιματική αλλαγή με κάνει να μην θέλω πλέον να υποστηρίξω την έκθεση.
<SPEAKER ID="168" NAME="Derek Roland Clark, Nigel Farage και John Whittaker  " AFFILIATION="IND/DEM">
γραπτώς. - (EN) Είμαστε προφανώς υπέρ του να λάβει η Βρετανία χρήματα από την Ευρωπαϊκή Ένωση ως συνεισφορά για τις δαπάνες που προξένησαν οι περυσινές πλημμύρες. Ως εκ τούτου, υποστηρίζουμε αυτήν την πρόταση.
<P>
Ωστόσο, θέλουμε με αυτήν την ευκαιρία να δηλώσουμε ότι δεν συμφωνούμε με τη διευθέτηση αυτή, βάσει της οποίας η Βρετανία πρέπει να απευθύνεται στην Ευρωπαϊκή Ένωση για βοήθεια.
<P>
Το "νωμένο Βασίλειο είναι από τους μεγάλους καθαρούς συνεισφέροντες στον κοινοτικό προϋπολογισμό. Θα προτιμούσαμε, αντί να πρέπει να παρακαλούμε για να μας επιστραφεί ένα μικρό ποσόν, να κρατάμε τους πόρους μας και να αποφασίζουμε οι ίδιοι για τον τρόπο διάθεσής τους.
<SPEAKER ID="169" NAME="Richard Corbett  " AFFILIATION="PSE">
γραπτώς. - (EN) Χαίρομαι διότι το Ευρωπαϊκό Κοινοβούλιο ενέκρινε τη χορήγηση 170 εκατ. ευρώ από το κοινοτικό Ταμείο Αλληλεγγύης ως ενίσχυση για τις πλημμύρες που συνέβησαν στη χώρα μου και ειδικά στην περιφέρειά μου, το περασμένο καλοκαίρι. Ο πλημμύρες έπληξαν εκατοντάδες κατοικίες και επιχειρήσεις και έφεραν τη δυστυχία σε χιλιάδες ανθρώπους. Το γεγονός ότι αυτή είναι η δεύτερη σε μέγεθος παροχή που δόθηκε ποτέ από το κοινοτικό Ταμείο Αλληλεγγύης δείχνει το μέγεθος του οικονομικού και προσωπικού κόστους της καταστροφής για τα θύματα. Ελπίζω ότι τα χρήματα αυτά θα συνεισφέρουν στην κάλυψη αυτού του κόστους.
<P>
Ως μέλος του Σώματος από μία από τις βαρύτερα πληγείσες περιοχές, μπορώ να πω ότι κάθε συνεισφορά είναι ευπρόσδεκτη. Αυτή η χειρονομία αλληλεγγύης της υπόλοιπης Ευρώπης θα είναι πολύ ευπρόσδεκτη στην εκλογική μου περιφέρεια.
<SPEAKER ID="170" NAME="Pedro Guerreiro  " AFFILIATION="GUE/NGL">
γραπτώς. - (PT) Το κείμενο που εγκρίθηκε σήμερα, εγκρίνει την κινητοποίηση του Ταμείου Αλληλεγγύης για το "νωμένο Βασίλειο μετά τις πλημμύρες που σημειώθηκαν εκεί το καλοκαίρι του 2007.
<P>
Εφόσον η ζημία που δηλώθηκε στο "νωμένο Βασίλειο, περίπου 4 612 000 000 ευρώ, υπερέβαινε το όριο της ενεργοποίησης αυτού του μηχανισμού, οι συνέπειες των πλημμυρών χαρακτηρίστηκαν "μείζων καταστροφή" και η Επιτροπή πρότεινε την κινητοποίηση του Ταμείου Αλληλεγγύης για ποσόν 162 387 985 ευρώ.
<P>
" γνωμοδότηση της Επιτροπής Περιφερειακής Ανάπτυξης του Ευρωπαϊκού Κοινοβουλίου ζητεί από το Συμβούλιο να συμφωνήσει με την προτεινόμενη από την Επιτροπή αναθεώρηση του ιδρυτικού κανονισμού του εν λόγω ταμείου, πράγμα που δεν έκανε το Συμβούλιο από τότε που το Κοινοβούλιο ενέκρινε τη θέση του σε πρώτη ανάγνωση στις 18 Μαΐου 2006, ενώ η δική μας ψήφος ήταν επικριτική.
<P>
Κατά τη γνώμη μας, μεταξύ άλλων, η θέση του Σώματος δεν εξασφαλίζει την επιλεξιμότητα των περιφερειακών καταστροφών και δεν επιτρέπει καν την αναγνώριση του ειδικού χαρακτήρα των φυσικών καταστροφών του χώρου της Μεσογείου ή την προσαρμογή αυτού του ταμείου -όσον αφορά τα χρονικά περιθώρια και τις επιλέξιμες δράσεις- στον ιδιαίτερο χαρακτήρα των φυσικών καταστροφών όπως η ξηρασία και οι πυρκαγιές. Αυτές είναι πτυχές που θα έπρεπε να εξασφαλίζονται.
<SPEAKER ID="171" NAME="Janusz Lewandowski  " AFFILIATION="PPE-DE">
γραπτώς. - (PL) Κύριε Πρόεδρε, το Ταμείο Αλληλεγγύης είναι η πεμπτουσία της αρχής της αλληλεγγύης που είναι ένας από τους ακρογωνιαίους λίθους της Ευρωπαϊκής Κοινότητας. Τα κριτήρια για τη χρησιμοποίησή του βελτιώθηκαν μετά από πολλά χρόνια πρακτικής και έτσι εξαλείφθηκε ο διακριτικός χαρακτήρας της διαχείρισής του, που είχε εκδηλωθεί τουλάχιστον στις πρώτες προσπάθειες για τη λειτουργία του Ταμείου Κατά της Παγκοσμιοποίησης. Αυτός είναι ένας νέος δημοσιονομικός θεσμός της ΕΕ που συστάθηκε στο πλαίσιο των δημοσιονομικών προοπτικών για την περίοδο 2007-2013. Ένα μεγάλο μειονέκτημα, που υπογραμμίστηκε με έμφαση όσον αφορά το Ταμείο Αλληλεγγύης, ήταν ο μεγάλος χρόνος αναμονής για την κινητοποίηση αυτού του μέσου, τον οποίο επεσήμαναν οι αιτούσες χώρες που είχαν πληγεί από φυσικές καταστροφές. Κατά παράδοξο τρόπο, η ΕΕ ήταν σε θέση να αντιδράσει πιο γρήγορα στα αιτήματα για βοήθεια από τρίτες χώρες από ό,τι στα αιτήματα των κρατών μελών της.
<P>
" πρόταση κινητοποίησης του ταμείου για την παροχή ενίσχυσης στη Μεγάλη Βρετανία και τη Βόρεια Ιρλανδία, που επλήγησαν από πλημμύρες τον Ιούνιο και τον Ιούλιο του 2007, πληροί όλες τις τυπικές προϋποθέσεις. " αντίδραση της Επιτροπής Περιφερειακής Ανάπτυξης, που επιτάχυνε τις διαδικασίες του Κοινοβουλίου, αξίζει την αναγνώρισή μας. Ωστόσο, είναι δύσκολο να ερμηνεύσει κανείς την καθυστέρηση εκ μέρους της Ευρωπαϊκής Επιτροπής, της οποίας το συμπέρασμα της 18ης Ιανουαρίου 2008 ήρθε έξι μήνες μετά τη φυσική καταστροφή και την άμεση αίτηση του "νωμένου Βασιλείου. Αυτό συμφωνεί με την κακή παράδοση της αργής διαχείρισης του Ταμείου Αλληλεγγύης και απαιτεί αναβάθμιση των εκτελεστικών διατάξεων, πράγμα που το Σώμα ζητά από τις 18 Μαΐου 2006.
<SPEAKER ID="172" NAME="David Martin  " AFFILIATION="PSE">
γραπτώς. - (EN) Μετά τις καταστροφικές πλημμύρες που σημειώθηκαν πέρυσι στη Βρετανία, θα ήθελα να επικροτήσω το έργο του κ. Böge για την έκθεση σχετικά με την κινητοποίηση του Ταμείου Αλληλεγγύης της ΕΕ. Από τα χρήματα που προτείνονται θα ωφεληθούν όλοι οι πληγέντες, συμπεριλαμβανομένων των επιχειρήσεις. Ως εκ τούτου, επικροτώ τις συστάσεις της έκθεσης.
<SPEAKER ID="173" NAME="Andreas Mölzer  " AFFILIATION="NI">
γραπτώς. - (DE) Μετά από φυσικές καταστροφές και άλλα παρόμοια, πρέπει να προσφέρονται γρήγορα προσωρινά καταλύματα και να επισκευάζονται οι απαραίτητες υποδομές όπως π.χ. οι γραμμές ηλεκτροδότησης, οι δρόμοι, οι γέφυρες κλπ, έτσι ώστε να μπορούν να λειτουργήσουν και πάλι τα νοσοκομεία, και το Ταμείο Αλληλεγγύης μπορεί να αποτελέσει εδώ πολύτιμη βοήθεια. Αυτό που δεν έχει, ωστόσο, τίμημα είναι οι χιλιάδες ώρες απλήρωτης εργασίας των δυνάμεων συνδρομής. Ούτε και ο πόνος των πληγέντων μπορεί να αντισταθμιστεί.
<P>
Στο Ταμείο Αλληλεγγύης πρέπει να διατηρείται μια εύλογη ισορροπία μεταξύ της γρήγορης και χωρίς γραφειοκρατία εκταμίευσης πόρων και της εξασφάλισης ότι οι πόροι αυτοί δεν θα χρησιμοποιηθούν για άλλους σκοπούς από αυτούς για τους οποίους προορίζονται. " πρόληψη και η καλύτερη διακυβερνητική συνεργασία έχουν ιδιαίτερη σημασία για την προετοιμασία για μελλοντικές φυσικές καταστροφές. Ωστόσο, δεν πρέπει σε καμία περίπτωση να γίνει χρήση αυτών των γεγονότων για τη δημιουργία ενός κοινοτικού οργανισμού πολιτικής προστασίας ή μιας κοινοτικής μονάδας ταχείας αντίδρασης σε περιπτώσεις καταστροφών, γιατί δεν θα μπορούσαν να παράσχουν αποτελεσματική προστασία από φυσικές καταστροφές, αλλά απλά θα διόγκωναν τις δαπάνες και θα αύξαναν τη γραφειοκρατία.
<SPEAKER ID="174" NAME="Carl Schlyter  " AFFILIATION="Verts/ALE">
γραπτώς. - (SV) Καταψηφίζω την έκθεση αυτή, διότι συνεπάγεται αύξηση του κοινοτικού προϋπολογισμού. Οι πληρωμές προς τη Βρετανία για τις πλημμύρες του 2007 πρέπει να χρηματοδοτηθούν από τον υπάρχοντα προϋπολογισμό, εφόσον υπάρχει περιθώριο αλλαγής της ιεράρχησης προτεραιοτήτων, π.χ. αν δεν αυξηθεί ο προϋπολογισμός για το Galileo.
<SPEAKER ID="176" NAME="Hélène Goudin  " AFFILIATION="IND/DEM">
γραπτώς. - (SV) " πείρα του παρελθόντος δείχνει ότι η ΕΕ δεν διαχειρίζεται καλά τη βοήθεια σε περιπτώσεις καταστροφών. " Λίστα του Ιουνίου θεωρεί ότι η εκταμίευση από το ταμείο μπορεί πολλές φορές να μειώσει τα κίνητρα των κρατών μελών για επίλυση των προβλημάτων που κρύβονται πίσω από την ανάγκη για βοήθεια.
<P>
Όσον αφορά τη θέσπιση θέσης του προϋπολογισμού για δαπάνες σε εξαιρετικές περιστάσεις, η Λίστα του Ιουνίου θεωρεί ότι αυτό το τέχνασμα ενισχύει την εντύπωση ότι η ΕΕ επιδιώκει να γίνει μια υπερδύναμη που θα ασκεί επιρροή σε οτιδήποτε συμβαίνει στον κόσμο. " Λίστα του Ιουνίου δεν συμφωνεί με αυτό.
<P>
Ο Frontex πηγαίνει πιο μακριά από όσο πρέπει όσον αφορά τον συντονισμό των συνοριακών ελέγχων και τις πολιτικές των κρατών μελών για τη μετανάστευση. " Λίστα του Ιουνίου είναι ενάντια σε κάθε επέκταση των δραστηριοτήτων του γενικότερα.
<P>
Εφόσον δεν μπορώ για τους παραπάνω λόγους να υποστηρίξω το σχέδιο διορθωτικού προϋπολογισμού, αποφάσισα να καταψηφίσω την έκθεση στο σύνολό της.
<SPEAKER ID="177" NAME="Pedro Guerreiro  " AFFILIATION="GUE/NGL">
γραπτώς. - (PT) " πρώτη τροπολογία επί του κοινοτικού προϋπολογισμού για το 2008 περιλαμβάνει την κινητοποίηση του Ταμείου Αλληλεγγύης της ΕΕ για ποσό περίπου 162,4 εκατ. ευρώ για το "νωμένο Βασίλειο -λαμβανομένων υπόψη των πλημμυρών που σημειώθηκαν εκεί το 2007- και τη θέσπιση νέων γραμμών του προϋπολογισμού και μεταφορών μεταξύ γραμμών του προϋπολογισμού που δεν επηρεάζουν τα συνολικά ποσά του γενικού προϋπολογισμού.
<P>
Ο πίνακας προσωπικού του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης (FRONTEX) αυξάνεται κατά 25 θέσεις, από 69 σε 94, λαμβανομένης υπόψη της αύξησης του προϋπολογισμού για τον οργανισμό αυτόν που έγινε ήδη -περίπου 30 εκατ. ευρώ- και εγκρίθηκε στη συζήτηση για τον κοινοτικό προϋπολογισμό του 2008. " δραστηριότητα αυτού του οργανισμού παγιώνεται σταδιακά και του δίδονται αρμοδιότητες που υπάγονται στην κρατική δικαιοδοσία. Πρόκειται για έναν οργανισμό που, μεταξύ άλλων, υποστηρίζει το "φρούριο Ευρώπη" και μια πολιτική μετανάστευσης με έμφαση στην ασφάλεια την οποία προάγει η ΕΕ.
<P>
Ακόμα, πρέπει να δοθεί έμφαση στη δημιουργία ενός νέου άρθρου του προϋπολογισμού για τις "έκτακτες δαπάνες σε περίπτωση κρίσης", μολονότι δεν είναι σαφές τι θα πρέπει να θεωρείται "κρίση".
<SPEAKER ID="178" NAME="Janusz Lewandowski  " AFFILIATION="PPE-DE">
γραπτώς. - (PL) Κύριε Πρόεδρε, ο πρώτος διορθωτικός προϋπολογισμός κατά την εκτέλεση του σχεδίου προϋπολογισμού για το 2008 καλύπτει τα θέματα που περιλαμβάνονται στον κοινό τίτλο των προσαρμογών για την περίπτωση "αναπόφευκτων, εξαιρετικών ή απρόβλεπτων περιστάσεων".
<P>
Το σημείο 1, η κινητοποίηση του Ταμείου Αλληλεγγύης προς όφελος της Μεγάλης Βρετανίας, που υπέστη σοβαρές ζημίες από καταιγίδες και πλημμύρες το περασμένο καλοκαίρι, ασφαλώς εντάσσεται σε αυτήν την κατηγορία. Το μόνο σχόλιο που μπορεί να γίνει είναι ότι οι καθυστερήσεις της κινητοποίησης πόρων που οφείλονται σε καθυστερημένη αίτηση της Ευρωπαϊκής Επιτροπής καθίστανται μια επαίσχυντη παράδοση. Παρόμοιας φύσης είναι και το σημείο 5, που προτείνει τη δημιουργία του άρθρου του προϋπολογισμού 27 01 11 "Έκτακτες δαπάνες σε περίπτωση κρίσης", για να καταστεί δυνατή η χρηματοδότηση έκτακτων δαπανών που συνδέονται με δεδηλωμένη κρίση. Ωστόσο, τα υπόλοιπα τρία σημεία που συμπεριελήφθησαν στον διορθωτικό προϋπολογισμό είναι διαφορετικού χαρακτήρα.
<P>
Συμμερίζομαι τους ενδοιασμούς του εισηγητή για τη χρηματοδότηση του Εκτελεστικού Οργανισμού Έρευνας και του Εκτελεστικού Οργανισμού του Ευρωπαϊκού Συμβουλίου Έρευνας, καθώς και για το όχι απόλυτα συνεπές συμπέρασμα σχετικά με τη δημιουργία της θέσης του προϋπολογισμού 06 01 04 12 για το πρόγραμμα Galileo. " τροποποίηση του πίνακα προσωπικού του Frontex πρέπει να γίνει δεκτή.
<P>
" ανάλυση του συμπεράσματος συνολικά και η αναφορά σε αυτό με σωστό τρόπο καθίστανται προβληματικές λόγω του ετερογενούς χαρακτήρα των θέσεων του προϋπολογισμού που περιλαμβάνονται στον διορθωτικό προϋπολογισμό αριθ. 1/2008.
<SPEAKER ID="179" NAME="Nils Lundgren  " AFFILIATION="IND/DEM">
γραπτώς. - (SV) " πείρα του παρελθόντος δείχνει ότι η ΕΕ δεν διαχειρίζεται καλά τη βοήθεια σε περιπτώσεις καταστροφών. " Λίστα του Ιουνίου θεωρεί ότι η εκταμίευση από το ταμείο μπορεί πολλές φορές να μειώσει τα κίνητρα των κρατών μελών για επίλυση των προβλημάτων που κρύβονται πίσω από την ανάγκη για βοήθεια.
<P>
Όσον αφορά τη θέσπιση θέσης του προϋπολογισμού για δαπάνες σε εξαιρετικές περιστάσεις, η Λίστα του Ιουνίου θεωρεί ότι αυτό το τέχνασμα ενισχύει την εντύπωση ότι η ΕΕ επιδιώκει να γίνει μια υπερδύναμη που θα ασκεί επιρροή σε οτιδήποτε συμβαίνει στον κόσμο. " Λίστα του Ιουνίου δεν συμφωνεί με αυτό.
<P>
Ο Frontex πηγαίνει πιο μακριά από όσο πρέπει όσον αφορά τον συντονισμό των συνοριακών ελέγχων και τις πολιτικές των κρατών μελών για τη μετανάστευση. " Λίστα του Ιουνίου είναι ενάντια σε κάθε επέκταση των δραστηριοτήτων του γενικότερα.
<P>
Ωστόσο, η έκθεση αναφέρει επίσης ότι για την ώρα δεν πρέπει να μετακινηθούν πόροι από την επιχειρησιακή στη διοικητική γραμμή της χρηματοδότησης για το Galileo. Ακόμα, η έκθεση υποστηρίζει τη δημιουργία μιας δημοσιονομικής δομής για τον Εκτελεστικό Οργανισμό Έρευνας και τον Εκτελεστικό Οργανισμό του Ευρωπαϊκού Συμβουλίου Έρευνας.
<P>
Θεωρώ ότι τα θέματα αυτά είναι εξαιρετικά σημαντικά, και για τον λόγο αυτόν υπερψήφισα την έκθεση στο σύνολό της, παρά τις καταρχήν αντιρρήσεις μου για τις άλλες τροποποιήσεις που προτείνονται στην έκθεση.
<SPEAKER ID="180" NAME="David Martin  " AFFILIATION="PSE">
γραπτώς. - (EN) Στην έκθεση του Kyösti Virrankoski με θέμα τον διορθωτικό προϋπολογισμό αριθ. 1/2008, σχετικά με το Ταμείο Αλληλεγγύης, μπορούμε να δούμε ότι η ΕΕ είναι διατεθειμένη να δώσει νέα κονδύλια για την κινητοποίηση του Ταμείου Αλληλεγγύης για το "νωμένο Βασίλειο. Ελπίζω ότι αυτό είναι κάτι που θα κάνουμε και για άλλα κράτη μέλη που επλήγησαν από φυσικές καταστροφές, όπως η Ελλάδα. Υπερψήφισα την εν λόγω έκθεση.
<SPEAKER ID="181" NAME="Rareş-Lucian Niculescu  " AFFILIATION="PPE-DE">
γραπτώς. - (RO) Ως βουλευτής εκλεγμένος στη Ρουμανία, επιδοκιμάζω την έγκριση της πρότασης ψηφίσματος του Ευρωπαϊκού Κοινοβουλίου για το σχέδιο διορθωτικού προϋπολογισμού αριθ. 1/2008 της Ευρωπαϊκής Ένωσης. Αυτή η τροποποίηση του προϋπολογισμού είναι σχετική με την τροποποίηση του πίνακα προσωπικού του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης (FRONTEX). " Ρουμανία αποτελεί την ανατολική εμπροσθοφυλακή της Ευρωπαϊκής Ένωσης και είναι η χώρα που είναι επιφορτισμένη με τη διαχείριση ενός από τα μακρύτερα εξωτερικά χερσαία σύνορα της ΕΕ.
<P>
Με αυτήν της την ιδιότητα, η Ρουμανία πρέπει πάντα να υποστηρίζει τη βελτίωση της συνεργασίας για την καλύτερη διαχείριση των συνόρων και τον εφοδιασμό του FRONTEX με επαρκή μέσα για την εκτέλεση των καθηκόντων του, υπό τις καλύτερες δυνατές συνθήκες, είτε πρόκειται για οικονομικούς πόρους, είτε για προσωπικό, είτε για εξοπλισμό. Εκτιμούμε επίσης πολύ το άρθρο για τις έκτακτες δαπάνες σε περίπτωση κρίσης, γιατί όσο καλά προετοιμασμένοι και να είμαστε για τέτοια ανεπιθύμητα γεγονότα, δεν είναι ποτέ αρκετό.
<SPEAKER ID="183" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Αποφασίσαμε να εγκρίνουμε τη συμφωνία επειδή, δυστυχώς, η χώρα τώρα εξαρτάται τόσο πολύ από τις αλιευτικές συμφωνίες με την ΕΕ. Εάν οι συμφωνίες εταιρικής σχέσης με την ΕΕ σταματούσαν άμεσα, αυτό θα είχε σοβαρές συνέπειες για την οικονομία της χώρας. Παίρνουμε πραγματικά πολύ σοβαρά τις επιστημονικές έρευνες που δείχνουν ότι οι θάλασσες υφίστανται υπεραλίευση, και γι' αυτό δεν θεωρούμε ότι οι κοινοτικές αλιευτικές συμφωνίες είναι μακροπρόθεσμα ένα βιώσιμο μέσο για την καταπολέμηση της φτώχειας και την ενίσχυση της ανάπτυξης.
<P>
Θέλουμε να αλλάξει η αλιευτική πολιτική της ΕΕ, έτσι ώστε να έχει ως αποτέλεσμα την αποκατάσταση των αλιευτικών αποθεμάτων. Θέλουμε επίσης να υποστηρίξουμε, μέσω αλλαγών στην κοινοτική εμπορική πολιτική και την πολιτική ενισχύσεων και μέσω διαφόρων μορφών εταιρικών σχέσεων, τη βιώσιμη ανάπτυξη στις χώρες για τις οποίες οι υφιστάμενες αλιευτικές συμφωνίες με την ΕΕ είναι μείζων πηγή εισοδήματος.
<P>
Οι ιδιοκτήτες σκαφών πρέπει να είναι υπεύθυνοι για τις δαπάνες που απορρέουν από τις συμφωνίες, από τις οποίες επωφελούνται οι ίδιοι, και θέλουμε να συνεχιστεί η αλλαγή προς αυτήν την κατεύθυνση. Ως εκ τούτου, υπερψηφίσαμε την τροπολογία 8, μολονότι αυτή η αλλαγή θα έπρεπε να γίνει σε ευρύτερο πλαίσιο.
<P>
" Γουινέα-Μπισσάου είναι μία από τις φτωχότερες χώρες της Αφρικής. Θέλουμε να υπογραμμίσουμε πόσο σημαντικό είναι να βρει η ΕΕ άλλους, πιο μακροπρόθεσμους και βιώσιμους τρόπους υποστήριξης της Γουινέας-Μπισσάου, αφού σήμερα το 30% του ΑΕΠ της χώρας οφείλεται στις αλιευτικές συμφωνίες με την ΕΕ.
<SPEAKER ID="184" NAME="Edite Estrela  " AFFILIATION="PSE">
γραπτώς. - (PT) Υπερψήφισα την έκθεση του κ. Capoulas Santos σχετικά με την πρόταση κανονισμού του Συμβουλίου που αφορά τη σύναψη συμφωνίας αλιευτικής σύμπραξης μεταξύ της Ευρωπαϊκής Κοινότητας και της Δημοκρατίας της Γουινέας-Μπισσάου, διότι πιστεύω ότι είναι μια ισορροπημένη συμφωνία που εξασφαλίζει τη βιωσιμότητα της αλιείας και επίσης την προστασία των συμφερόντων και των δύο πλευρών: της ΕΕ και της Γουινέας-Μπισσάου.
<P>
Θεωρώ τις τροπολογίες του εισηγητή σημαντική συνεισφορά στην ενίσχυση της κοινοτικής αλιευτικής πολιτικής, επειδή υπογραμμίζουν τη σημασία της προαγωγής του ρόλου του Κοινοβουλίου και των πληροφοριών που του παρέχονται.
<SPEAKER ID="185" NAME="Pedro Guerreiro  " LANGUAGE="PT">
" συμφωνία μεταξύ της ΕΕ και της Δημοκρατίας της Γουινέας-Μπισσάου για την περίοδο Ιουνίου 2007-Ιουνίου 2011 προβλέπει τη χορήγηση 37 αδειών αλιείας, τέσσερις από τις οποίες χορηγούνται στην Πορτογαλία.
<P>
Συνολικά το 35% της οικονομικής βοήθειας της ΕΕ χρησιμοποιείται για την υποστήριξη πρωτοβουλιών στο πλαίσιο της τομεακής αλιευτικής πολιτικής της Γουινέας-Μπισσάου. Μεγαλύτερη σημασία δίδεται στη βελτίωση των συνθηκών υγείας και υγιεινής των προϊόντων αλιείας και στην παρακολούθηση, τον έλεγχο και την εποπτεία της αλιευτικής δραστηριότητας. Πρόκειται για έναν ιδιαίτερα σημαντικό τομέα δράσης δεδομένου ότι, σύμφωνα με διεθνή όργανα, οι αλιευτικοί πόροι στη χώρα αυτήν έχουν υποστεί σημαντικές ζημίες, μεταξύ άλλων και από την παράνομη, χωρίς κανόνες αλιεία.
<P>
" συμφωνία προβλέπει επίσης την υποχρεωτική απασχόληση αριθμού ναυτικών της περιοχής, δηλαδή από τη Γουινέα-Μπισσάου, ανάλογα με τη μικτή χωρητικότητα του σκάφους. Όπως και σε άλλες συμφωνίες, στους ναυτικούς αυτούς θα εφαρμόζεται η διακήρυξη της Διεθνούς Οργάνωσης Εργασίας (ΔΟΕ).
<P>
Το άρθρο 10 προβλέπει επίσης τη σύσταση κοινοπραξιών από φορείς εκμετάλλευσης της Κοινότητας και της Γουινέας-Μπισσάου για την κοινή εκμετάλλευση των πόρων. " δυνατότητα αυτή είναι θετική για τα κοινοτικά σκάφη, καθώς έτσι θα απαλλαγούν από την καταβολή τελών άδειας.
<SPEAKER ID="187" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εάν σταματούσε να ισχύει άμεσα η συμφωνία εταιρικής σχέσης με την ΕΕ, αυτό θα είχε σοβαρές συνέπειες για διάφορες αναπτυσσόμενες χώρες και για το πλήθος των ανθρώπων που πλήττονται. Ως εκ τούτου, δεν μπορούμε να πούμε απλά "όχι" στις συμφωνίες που έχει συνάψει η ΕΕ με άλλες χώρες για την αλιεία. Ωστόσο, λαμβάνουμε πραγματικά πολύ σοβαρά υπόψη τις επιστημονικές αναφορές που καταδείχνουν ότι οι θάλασσες υφίστανται υπεραλίευση. Ως εκ τούτου, θέλουμε να αλλάξει η αλιευτική πολιτική της ΕΕ, έτσι ώστε να έχει ως αποτέλεσμα την ανάκτηση των αλιευτικών αποθεμάτων. Αυτό πρέπει να αποτελέσει μέρος μιας ευρύτερης αναθεώρησης.
<P>
Δεν θεωρούμε ότι οι κοινοτικές αλιευτικές συμφωνίες είναι μακροπρόθεσμα ένα βιώσιμο μέσο για την καταπολέμηση της φτώχειας και την ενίσχυση της ανάπτυξης.
<P>
Ως εκ τούτου, θέλουμε να υποστηρίξουμε, μέσω αλλαγών στην κοινοτική εμπορική πολιτική και την πολιτική ενισχύσεων και μέσω διαφόρων μορφών εταιρικών σχέσεων, τη βιώσιμη ανάπτυξη στις χώρες για τις οποίες οι υφιστάμενες αλιευτικές συμφωνίες με την ΕΕ είναι μείζων πηγή εισοδήματος.
<P>
Οι ιδιοκτήτες σκαφών πρέπει να είναι υπεύθυνοι για τις δαπάνες που απορρέουν από τις συμφωνίες από τις οποίες επωφελούνται οι ίδιοι, και θέλουμε να συνεχιστεί η αλλαγή προς αυτήν την κατεύθυνση. Ως εκ τούτου, υπερψηφίσαμε την τροπολογία 8, μολονότι αυτή η αλλαγή θα έπρεπε να γίνει σε ευρύτερο πλαίσιο.
<SPEAKER ID="188" NAME="Carlos Coelho  " AFFILIATION="PPE-DE">
γραπτώς. - (PT) Ο κύριος σκοπός της νέας συμφωνίας εταιρικής σχέσης μεταξύ της ΕΕ και της Ακτής Ελεφαντοστού είναι να ενισχυθεί η συνεργασία μεταξύ των δύο πλευρών, προκειμένου να δημιουργηθεί ένα πλαίσιο εταιρικής σχέσης εντός του οποίου θα αναπτυχθεί μια βιώσιμη αλιευτική πολιτική και η υγιής εκμετάλλευση των ζώντων θαλάσσιων αποθεμάτων στην Ακτή Ελεφαντοστού, ενώ θα δοθεί ιδιαίτερη προσοχή στην ενίσχυση της αλιευτικής πολιτικής της χώρας.
<P>
Οι δύο πλευρές θα συμφωνήσουν για τις προτεραιότητες αυτής της ενίσχυσης και θα επισημάνουν τους στόχους, τον ετήσιο και πολυετή προγραμματισμό και τα κριτήρια αξιολόγησης των αποτελεσμάτων που θα σημειωθούν, με στόχο την εξασφάλιση μιας βιώσιμης και υπεύθυνης διαχείρισης του κλάδου. " συμφωνία σέβεται τις βασικές αρχές της κοινής αλιευτικής πολιτικής και εξασφαλίζει στην Πορτογαλία άδεια αλιείας για πέντε αλιευτικά με παραγάδι επιφανείας.
<P>
Ως εκ τούτου, τα μέλη του πορτογαλικού Σοσιαλδημοκρατικού Κόμματος (PSD) υπερψήφισαν την έκθεση.
<SPEAKER ID="189" NAME="Pedro Guerreiro  " AFFILIATION="GUE/NGL">
γραπτώς. - (PT) " συμφωνία αυτή προβλέπει τη χορήγηση 40 αδειών αλιείας σε σκάφη κρατών μελών της ΕΕ -οι πέντε από αυτές στην Πορτογαλία- για μια περίοδο έξι ετών που αρχίζει τον Ιούλιο του 2007. Συγκριτικά με την προηγούμενη συμφωνία, υπάρχει σημαντική μείωση των αλιευτικών δυνατοτήτων, όμως η συμφωνία προβλέπει τη δυνατότητα αύξησης των αλιευμάτων. Οι συμβαλλόμενοι συμφώνησαν ότι η κοινοτική οικονομική βοήθεια θα χρησιμοποιηθεί καθ' ολοκληρίαν για την ενίσχυση πρωτοβουλιών στο πλαίσιο της τομεακής αλιευτικής πολιτικής της Ακτής Ελεφαντοστού.
<P>
Οι πλοιοκτήτες που ευνοούνται από τη συμφωνία πρέπει να απασχολούν υπηκόους χωρών ΑΚΕ τουλάχιστον σε ποσοστό 20% των ναυτολογημένων ναυτικών. Βάσει της συμφωνίας, στους ναυτικούς αυτούς θα εφαρμόζεται η διακήρυξη της Διεθνούς Οργάνωσης Εργασίας (ΔΟΕ) σχετικά με τις θεμελιώδεις αρχές και τα δικαιώματα εργασίας. " διακήρυξη αυτή προβλέπει την υποχρεωτική ισχύ της ελευθερίας του συνεταιρίζεσθαι, την αποτελεσματική αναγνώριση του δικαιώματος συλλογικών διαπραγματεύσεων και την κατάργηση των διακρίσεων σε θέματα απασχόλησης και άσκησης του επαγγέλματος. Οι αμοιβές των ναυτικών θα καθορίζονται με αμοιβαίες συμφωνίες μεταξύ των πλοιοκτητών και των ναυτικών ή των εκπροσώπων τους, δεν μπορούν όμως να είναι χαμηλότερες από αυτές που ορίζουν οι προδιαγραφές που ισχύουν στις χώρες, πράγμα που μπορεί να οδηγήσει σε παραβίαση της αρχής της ίσης πληρωμής για ίση εργασία.
<SPEAKER ID="191" NAME="Lena Ek, Olle Schmidt και Anders Wijkman  " AFFILIATION="PPE-DE">
γραπτώς. - (SV) Αποφασίσαμε να καταψηφίσουμε τις δύο αλιευτικές συμφωνίες εταιρικής σχέσης μεταξύ ΕΕ και Γουινέας-Μπισσάου και ΕΕ και Ακτής Ελεφαντοστού, αντίστοιχα. Ο λόγος είναι ότι οι εμπειρίες από αυτό το είδος συμφωνιών είναι εξαιρετικά αμφισβητήσιμες. Προσφέρονται σε χώρες χαμηλού εισοδήματος κατ' αποκοπήν ποσά και εκείνες ανοίγουν, σε αντάλλαγμα, τα ύδατά τους για εμπορική αλιεία στα κράτη μέλη της ΕΕ, ιδίως της Νότιας Ευρώπης. Οι πόροι που μεταφέρονται είναι απίστευτα μικροί συγκριτικά με την ποσότητα των αλιευμάτων. Επιπροσθέτως, υπάρχει σαφής κίνδυνος για μη βιώσιμη αλίευση. Ένα άλλο επιχείρημα είναι ότι συνήθως παρατηρούνται αρνητικές συνέπειες για την τοπική παράκτια αλιεία. Ελπίζουμε ότι θα καταστεί δυνατό, στο πλαίσιο της στρατηγικής της ΕΕ για την αειφόρο ανάπτυξη (SDS), να αξιολογηθούν άμεσα αυτές οι αλιευτικές συμφωνίες και να αντικατασταθούν από βιώσιμα συστήματα.
<SPEAKER ID="193" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Θεωρούμε ότι η πρόταση για κοινό όριο ταχύτητας στους αυτοκινητόδρομους της ΕΕ μπορεί να έχει θετικό αποτέλεσμα για το περιβάλλον, αφού μπορεί να μειωθεί η ταχύτητα σε εκείνα τα κράτη μέλη που δεν έχουν υποχρεωτικά όρια ταχύτητας στους αυτοκινητοδρόμους τους. Είναι, ωστόσο, σημαντικό να μην εξαναγκαστεί κανένα κράτος μέλος να αγνοήσει την επικουρικότητα και να αυξήσει τα όρια ταχύτητας στους δρόμους του. Πρέπει να υπάρχει πάντα η δυνατότητα να επιβάλουν τα κράτη μέλη χαμηλότερα όρια ταχύτητας από αυτά που επιβάλλουν οι ευρωπαϊκές προδιαγραφές.
<SPEAKER ID="993" NAME="Jean-Pierre Audy  " LANGUAGE="FR">
Ενέκρινα την έκθεση πρωτοβουλίας του εξαίρετου ιταλού συναδέλφου κ. Albertini, που κάνει μια σειρά συστάσεων στους παράγοντες του τομέα αυτού για τη βελτίωση μιας κατάστασης που επιδεινώνεται εξαιτίας της αύξησης της ζήτησης και της μείωσης των αποθεμάτων πετρελαίου, των όλο και πιο γεμάτων πόλεων και της αρνητικής επίπτωσης στην ανθρώπινη υγεία και την αλλαγή του κλίματος.
<P>
Υποστηρίζω την επιλογή των τριών τομέων συνδυασμού της πολιτικής δημοσίου συμφέροντος: την ενθάρρυνση των τεχνολογικών εξελίξεων (οχήματα με ανώτατες εκπομπές 125 γραμμάρια CO2/χλμ), την ανάπτυξη μέσων που βασίζονται στην αγορά (σύστημα εμπορίας εκπομπών, φορολογικά κίνητρα, τέλη/ναύλοι βάσει των περιβαλλοντικών επιπτώσεων κλπ) και τη χρησιμοποίηση συνοδευτικών μέτρων για να καταστεί εφικτή η αποτελεσματικότερη δυνατή χρήση των μέσων και υποδομών μεταφοράς.
<SPEAKER ID="194" NAME="Alessandro Battilocchio  " LANGUAGE="IT">
Κύριε Πρόεδρε, κυρίες και κύριοι, οι μεταφορές έχουν χωρίς αμφιβολία επίδραση στην κοινωνικοοικονομική κατάσταση της κοινωνίας και, ταυτόχρονα, έχουν άμεσο αντίκτυπο στο περιβάλλον. Οι αστικές μεταφορές προκαλούν, ουσιαστικά, το 40% των εκπομπών CO2 και κρατούν την Ευρώπη εξαρτημένη και δέσμια της αγοράς ορυκτών καυσίμων όπως το πετρέλαιο, του οποίου η ζήτηση συνιστά το 70% της συνολικής ζήτησης.
<P>
Αυτά τα ανησυχητικά δεδομένα αρκούν για να εξηγήσουν πόσο επείγον και αναγκαίο είναι να διατυπωθεί μια νέα ολοκληρωμένη στρατηγική για τις μεταφορές στην Ευρώπη, που μπορεί πραγματικά να αναπτυχθεί με έναυσμα αυτήν την έκθεση.
<P>
" ρύπανση από τις μεταφορές πρέπει να μειωθεί πολύ γρήγορα και δραστικά με την επιβολή περιορισμών των εκπομπών ρύπων, την τροποποίηση της σύστασης των μιγμάτων καυσίμων και τη συνέχιση παροχής κινήτρων για την αγορά και τη χρησιμοποίηση μέσων μεταφοράς που θα είναι φιλικά προς το περιβάλλον και δεν θα ρυπαίνουν.
<P>
Ως εκ τούτου, η ΕΕ θα είναι υπεύθυνη για την εφαρμογή ενός ολοκληρωμένου σχεδίου για να επιτευχθεί αυτός ο σημαντικός στόχος και πρέπει να δεσμευθεί ότι θα προσφέρει κίνητρα για τις σιδηροδρομικές μεταφορές, οι οποίες μπορούν, εάν γίνουν οι κατάλληλες βελτιώσεις, να εξασφαλίσουν ένα υψηλό επίπεδο απόδοσης με μικρές επιπτώσεις στο περιβάλλον. Τα διευρωπαϊκά δίκτυα μεταφορών πρέπει να ολοκληρωθούν το συντομότερο δυνατόν, χρειάζονται δε μεγαλύτερη οικονομική υποστήριξη από την ΕΕ. Από την άλλη, τα κράτη μέλη πρέπει να εξασφαλίσουν και να περιφρουρήσουν την ολοκλήρωση αυτού του κατασκευαστικού έργου, εκτός από τις περιπτώσεις που αποδεικνύεται επιζήμιο για την υγεία ή το περιβάλλον.
<SPEAKER ID="195" NAME="Sylwester Chruszcz  " AFFILIATION="NI">
γραπτώς. - (PL) " τροπολογία 1 για την έκθεση σχετικά με τη βιώσιμη ευρωπαϊκή πολιτική μεταφορών, την οποία κατέθεσε η Ομάδα ΕΛΚ-ΕΔ, προξένησε δικαιολογημένη ανησυχία τόσο σε εμένα όσο και σε ολόκληρο τον κλάδο των μεταφορών. Στόχος της τροπολογίας είναι η καθυστέρηση της αναθεώρησης της οδηγίας για το ευρωπαϊκό σήμα τέλους κυκλοφορίας ("οδηγία Eurovignette"). " έγκριση αυτής της τροπολογίας θα ισοδυναμούσε με ένα αρνητικό μήνυμα εκ μέρους του Ευρωπαϊκού Κοινοβουλίου και θα ερχόταν σε αντίθεση με την έκθεση της Επιτροπής Περιβάλλοντος, Δημόσιας Υγείας και Προστασίας των Καταναλωτών του Ευρωπαϊκού Κοινοβουλίου της 28ης Ιανουαρίου 2008. Γι' αυτό καταψήφισα και την τροπολογία και την έκθεση εν τω συνόλω.
<SPEAKER ID="196" NAME="Françoise Grossetête  " LANGUAGE="FR">
Υπερψήφισα την έκθεση για τη βιώσιμη πολιτική μεταφορών, η οποία λαμβάνει υπόψη τις ευρωπαϊκές πολιτικές για την ενέργεια και το περιβάλλον. Το 70% της ζήτησης πετρελαίου στην ΕΕ οφείλεται στον τομέα των μεταφορών.
<P>
Πρέπει να σταματήσουμε την σχεδόν απόλυτη εξάρτησή μας από τα ορυκτά καύσιμα συνδυάζοντας τις διάφορες πολιτικές που περιλαμβάνουν όλους τους τρόπους μεταφοράς. " προσέγγιση αυτή θα πρέπει να δημιουργήσει τις απαραίτητες ρεαλιστικές προϋποθέσεις, όπως είναι οι τεχνολογικές καινοτομίες για τη μείωση της εκπομπής CO2 των οχημάτων και η ανάπτυξη βιοκαυσίμων, η μεταρρύθμιση του φορολογικού συστήματος έτσι ώστε να λαμβάνεται υπόψη ο αντίκτυπος στο περιβάλλον, και τα συνοδευτικά μέτρα προκειμένου να χρησιμοποιηθούν καλύτερα οι υποδομές και να ενθαρρυνθούν οι πολίτες να αλλάξουν συνήθειες.
<P>
Κάθε πολίτης μπορεί να διαδραματίσει ρόλο στις βιώσιμες μεταφορές προτιμώντας τη χρήση των δημοσίων συγκοινωνιών από το ΙΧ, όπου αυτό είναι δυνατόν.
<P>
Για να είναι πιο εύκολο να χρησιμοποιούν οι επιβάτες και οι εμπορευματικές μεταφορές τρόπους μεταφοράς με χαμηλές εκπομπές όπως οι σιδηρόδρομοι, οι ποτάμιες, οι θαλάσσιες και οι δημόσιες μεταφορές, απαιτείται ταυτόχρονα μια σειρά νέων υπηρεσιών, μια πιο ανταγωνιστική οργάνωση του κλάδου και διαφορετικοί τρόποι χρησιμοποίησης ορισμένων υποδομών.
<SPEAKER ID="197" NAME="Pedro Guerreiro  " LANGUAGE="PT">
Καθώς είναι αδύνατον να σχολιάσω σε αυτήν την αιτιολόγηση ψήφου όλα τα σημαντικά ζητήματα που τίθενται σε αυτήν την έκθεση πρωτοβουλίας του Κοινοβουλίου, δεδομένου ότι είναι περίπλοκη και περιεκτική, αξίζει να αναφέρω ότι στο κείμενο αυτό δεν γίνεται καθόλου ή δεν γίνεται σωστή αναφορά στις πτυχές που οι ερευνητές θεωρούν ουσιαστικές για την ενασχόληση με θέματα μεταφορών και ενέργειας και με τις επιπτώσεις τους στο περιβάλλον. Για παράδειγμα:
<P>
δεν γίνεται αναφορά στις υψηλές τιμές του πετρελαίου και τις συνέπειές τους·
<P>
δεν γίνεται αναφορά στη χρήση μεθανίου στις οδικές μεταφορές (με τη μορφή πεπιεσμένου φυσικού αερίου, υγροποιημένου φυσικού αερίου ή βιομεθανίου)·
<P>
δεν υπάρχει σαφήνεια σχετικά με τη χρήση του υδρογόνου ως εναλλακτικού καυσίμου στις οδικές μεταφορές·
<P>
υπάρχει άκριτη προτίμηση στη χρήση των βιοκαυσίμων που έχει σοβαρές συνέπειες, οι οποίες έχουν ήδη καταδειχθεί εκτενώς·
<P>
δεν γίνεται αναφορά σε έγγραφα όπως το πρόγραμμα "Target 2020" που συνηγορεί υπέρ της αντικατάστασης περίπου του 20% του πετρελαίου και του ντίζελ που καταναλώνεται στον τομέα των μεταφορών στην Ευρώπη μέχρι το 2020.
<P>
Τέλος, πρέπει να υπογραμμίσω ότι, πέρα από την απαρίθμηση προβλημάτων που έχουν ήδη διαπιστωθεί σαφώς, χρειαζόμαστε πολιτικές που θα αντιμετωπίζουν αποτελεσματικά αυτά τα προβλήματα, όπως η αντίδραση στη σημερινή καπιταλιστική παγκοσμιοποίηση και στον ρόλο των μεταφορών σε αυτό το πλαίσιο, και ειδικότερα στην αυξανόμενη γεωγραφική απόσταση μεταξύ του σημείου της παραγωγής και του σημείου της κατανάλωσης, και τη συνακόλουθη αύξηση των αναγκών μεταφοράς. Υπάρχουν πάρα πολλά ακόμα που θα μπορούσαμε να πούμε για όλα αυτά...
<SPEAKER ID="198" NAME="Jim Higgins  " AFFILIATION="PPE-DE">
γραπτώς. - (EN) Εγώ και οι συνάδελφοί μου του κόμματος Fine Gael στην Ομάδα ΕΛΚ-ΕΔ θα θέλαμε να επιβεβαιώσουμε ότι απείχαμε της ψήφου για τις τροπολογίες 3 και 11, και για την έκθεση συνολικά, επειδή μας προξενεί ανησυχία το θέμα της φορολογίας και της επιβολής τελών για τη χρήση των δρόμων. Εξακολουθούμε να πιστεύουμε ότι και για τα δύο αυτά θέματα πρέπει να αποφασίζουν τα εκάστοτε κράτη μέλη και, ως εκ τούτου, δεν πρέπει να συμπεριληφθούν σε μια έκθεση του Κοινοβουλίου.
<SPEAKER ID="199" NAME="Timothy Kirkhope  " AFFILIATION="PPE-DE">
γραπτώς. - (EN) Οι βρετανοί Συντηρητικοί βουλευτές του ΕΚ υπερψήφισαν την έκθεση πρωτοβουλίας του κ. Albertini σχετικά με τις βιώσιμες ευρωπαϊκές μεταφορές, επειδή προσφέρει ένα σαφές πολιτικό πλαίσιο που θα αυξήσει την αποδοτικότητα και θα αντιμετωπίσει τον αυξανόμενο αντίκτυπο των μεταφορών στην αλλαγή του κλίματος. Ωστόσο, οι Συντηρητικοί εξακολουθούν να θεωρούν σημαντικό να μην αρχίσει η υποβολή περαιτέρω προτάσεων της Επιτροπής για την εσωτερίκευση εξωτερικών δαπανών πριν ολοκληρωθεί η αξιολόγηση αντικτύπου και η ανάλογη συζήτηση του Κοινοβουλίου για το θέμα αυτό. Επίσης, θέλουμε η πολιτική αυτή επιλογή -εάν θεσπιστεί- να εφαρμόζεται με ενιαίο τρόπο σε όλους τους τρόπους μεταφοράς, προκειμένου να μη σημειωθεί στρέβλωση του ανταγωνισμού.
<SPEAKER ID="200" NAME="Jörg Leichtfried  " AFFILIATION="PSE">
γραπτώς. - (DE) Υπερψηφίζω την εναρμόνιση της πολιτικής μεταφορών, περιβάλλοντος και ενέργειας στην Ευρωπαϊκή Ένωση, διότι μόνο οι συντονισμένες προσπάθειες σε αυτούς τους τρεις τομείς μπορούν να επιφέρουν βιώσιμη βελτίωση σε καθένα από αυτούς.
<P>
Με την ψήφο μου θέλω να υποστηρίξω ιδίως την ανάπτυξη ενός προτύπου αξιολόγησης των εξωτερικών δαπανών όλων των τρόπων μεταφοράς που θα μπορεί να εφαρμοστεί γενικά, θα είναι διαφανές και βιώσιμο. Γι' αυτό καταψηφίζω την τροπολογία 1 που, κατά τη γνώμη μου, έχει ως στόχο να καθυστερήσει την εσωτερίκευση των εσωτερικών δαπανών της οδικής κυκλοφορίας. " έγκριση της τροπολογίας θα αποτελούσε εμπόδιο στις προσπάθειες της ΕΕ να επιτύχει μια βιώσιμη πολιτική μεταφορών και θα δημιουργούσε επιπλέον συνθήκες αθέμιτου ανταγωνισμού μεταξύ των τρόπων μεταφοράς.
<P>
Εξαιτίας της διαρκούς αύξησης του όγκου της κυκλοφορίας και του συνακόλουθου περιβαλλοντικού αντίκτυπου, πρέπει να ενθαρρυνθεί πολύ η εντατική πανευρωπαϊκή συνεργασία στον τομέα των νέων τεχνολογιών και των εναλλακτικών καυσίμων, προκειμένου να περιοριστούν οι εκπομπές αερίων του θερμοκηπίου και να βελτιωθεί η ποιότητα ζωής ακόμα και στις περιοχές με κυκλοφοριακή συμφόρηση. Σε αυτό το πλαίσιο, ζητώ επίσης να μειωθούν οι μέσες τιμές εκπομπών των νέων οχημάτων στα 125 γραμμάρια CO2/χλμ μέσω τεχνικών βελτιώσεων στον τομέα των μεταφορών και της χρήσης βιοκαυσίμων.
<SPEAKER ID="201" NAME="David Martin  " AFFILIATION="PSE">
γραπτώς. - (EN) Επιδοκιμάζω τις συστάσεις που περιλαμβάνει η έκθεση του Gabriele Albertini για μια βιώσιμη ευρωπαϊκή πολιτική μεταφορών. Όλοι οι πολίτες της ΕΕ πρέπει να έχουν δικαίωμα σε ασφαλή και οικονομικώς προσιτά μέσα μεταφοράς. Πραγματικά, η βιωσιμότητα τέτοιων μεταφορών είναι ένα πολύ επείγον θέμα. Εάν ενθαρρύνουμε την τεχνολογική καινοτομία και μέσα βασισμένα στην αγορά, όπως το σύστημα εμπορίας εκπομπών ή τα φορολογικά κίνητρα, ιδίως σε μεγάλες πόλεις και ευαίσθητες από περιβαλλοντική άποψη περιοχές, υπάρχει δυνατότητα να εξασφαλιστεί ότι θα χρησιμοποιούνται αποδοτικά τα μέσα μεταφοράς και οι υποδομές. Υποστηρίζω το αίτημα για αύξηση των επενδύσεων στις υποδομές και σε έξυπνα συστήματα μεταφορών για να αντιμετωπιστούν ζητήματα όπως η συμφόρηση. Υπερψήφισα τις συστάσεις της έκθεσης.
<SPEAKER ID="202" NAME="Andreas Mölzer  " AFFILIATION="NI">
γραπτώς. - (DE) Προκειμένου να αποσπάσουμε την προσοχή από το γεγονός ότι κάνουμε βήμα σημειωτόν παρά τα αναρίθμητα σχέδια δράσης, οι οδηγοί αυτοκινήτων ωθούνται τώρα στα ποδήλατα μέσω τελών συμφόρησης, τελών οχημάτων κλπ, ή τους ζητείται ευγενικά να πηγαίνουν με τα πόδια ή να χρησιμοποιούν περισσότερο τα δημόσια μέσα μεταφοράς.
<P>
Εδώ πρέπει, όμως, να ξεκαθαρίσουμε κάτι: αυτό είναι το αποτέλεσμα των κακά συντονισμένων τοπικών δημόσιων συγκοινωνιών που υπέστησαν λιτότητα μέχρι θανάτου, της αύξησης των εμπορικών κέντρων στις παρυφές των πόλεων ενώ τα τοπικά καταστήματα φθίνουν, της επιδείνωσης των συνθηκών ζωής στο κέντρο των πόλεων, της αύξησης της εγκληματικότητας, της μετατροπής γειτονιών όπου κατοικεί μεγάλος αριθμός αλλοδαπών σε γκέτο, καθώς και των μεγαλύτερων χρόνων που απαιτούνται για τη μετάβαση στην εργασία εξαιτίας της άναρχης αστικής εξάπλωσης και της αυξημένης ευελιξίας των ωραρίων και των σχέσεων εργασίας και του συνακόλουθου ρόλου του αυτοκινήτου ως προϋπόθεσης για μια επικερδή εργασία.
<P>
Σε αυτό το πλαίσιο και ενόψει του γεγονότος ότι τα ίδια τα αυτοκίνητα προκαλούν μόνο περίπου το 10% των εκπομπών σωματιδίων, η ΕΕ θέλει "απλώς" θέλει- να συγκεντρώσει εδώ περισσότερες αρμοδιότητες και να συστήσει άχρηστα συστήματα παρακολούθησης. Αντί γι' αυτό, θα έπρεπε να πιάσει τον ταύρο από τα κέρατα και να καταπολεμήσει τις αιτίες και όχι τα συμπτώματα, για παράδειγμα αναθεωρώντας την πολιτική της για τις επιδοτήσεις, προκειμένου να μην ενθαρρύνει περισσότερο την κυκλοφορία των βαρέων εμπορικών οχημάτων που αυξάνεται ραγδαία και έχει πολύ μεγαλύτερο μερίδιο στην παραγωγή εκπομπών. Τα μεταφορικά συστήματα "piggy-back" πρέπει να γίνουν επιτέλους συμφέροντα από οικονομική άποψη και η ευφορία των ιδιωτικοποιήσεων δεν πρέπει να υποβαθμίσει τις δημόσιες μεταφορές κάνοντάς τις ένα απωθητικό συνονθύλευμα.
<SPEAKER ID="203" NAME="Luís Queiró  " AFFILIATION="PPE-DE">
γραπτώς. - (PT) Κατά τις περασμένες δεκαετίες, ο τομέας των μεταφορών έκανε με επιτυχία ουσιαστικές επενδύσεις για την προαγωγή της ενεργειακής απόδοσης και έφερε στις αγορές έξυπνες τεχνολογίες με πλεονεκτήματα για το περιβάλλον και την ασφάλεια. Παρ' όλα αυτά, οι προσπάθειες αυτές φαίνεται ότι δεν είναι αρκετές, αφού σχεδόν ακυρώνονται από την παράλληλη διαρκώς αυξανόμενη ζήτηση στον τομέα αυτόν.
<P>
Ως εκ τούτου, πρέπει να επανεξετάσουμε αυτό το δύσκολο ζήτημα προκειμένου να μπορέσουμε να αντιμετωπίσουμε την πρόκληση. Ο τομέας των μεταφορών είναι ένας δυναμικός οικονομικός τομέας, με τεχνολογική πρόοδο και περισσότερη ανταγωνιστικότητα παρά ποτέ. " βιομηχανία έχει κάνει εκτεταμένες επενδύσεις στην έρευνα και την ανάπτυξη με εντατικές διαβουλεύσεις με θεσμικούς και ιδιώτες εταίρους. Ωστόσο, χρειαζόμαστε περισσότερο συντονισμό για να αποκομίσουμε όλη την προστιθέμενη αξία από τις προσπάθειές μας. " συγκεκριμένη δράση ενημέρωσης και ευαισθητοποίησης των πολιτών, όσον αφορά και τη συμπεριφορά τους, είναι ουσιαστικής σημασίας. Επίσης, πρέπει να επιδιώξουμε τη συνεργασία και τον συντονισμό προκειμένου να σημειωθεί πρόοδος στον τομέα της απόδοσης των καυσίμων, της ρύθμισης των επενδύσεων, της ενεργοποίησης μιας δυναμικής αγοράς για ασφαλέστερα και λιγότερο ρυπογόνα οχήματα και της ενίσχυσης της τεχνολογικής καινοτομίας.
<SPEAKER ID="204" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, υπερψήφισα την εξαίρετη έκθεση του συναδέλφου μου κ. Albertini σχετικά με μια βιώσιμη ευρωπαϊκή πολιτική μεταφορών, η οποία λαμβάνει υπόψη τις ευρωπαϊκές πολιτικές για την ενέργεια και το περιβάλλον. Θεωρώ ότι είναι κεφαλαιώδους σημασίας για την ΕΕ να συντονίσει τις πολιτικές της για την ανάπτυξη των δημοσίων αστικών μεταφορών και των εναλλακτικών συστημάτων μεταφορών, προστατεύοντας παράλληλα το περιβάλλον και μειώνοντας τις εκπομπές αερίων του θερμοκηπίου.
<P>
Όσον αφορά την υποδομή, επισημαίνω ότι εξακολουθεί να δίδεται έμφαση στα έργα οδικών μεταφορών σε βάρος των σιδηροδρομικών έργων. " ολοκλήρωση των διευρωπαϊκών δικτύων φαίνεται ακόμα μακρινή και η συνεισφορά της ΕΕ είναι ελάχιστη σε σύγκριση με το βάρος που επωμίζονται τα επιμέρους κράτη μέλη. Θα ήθελα επίσης να υπογραμμίσω ότι, για τη μείωση των εκπομπών αερίων και τη βελτίωση της αποτελεσματικότητας των εμπορευματικών και επιβατικών μεταφορών, η ΕΕ πρέπει να παράσχει οικονομική ενίσχυση για την υλοποίηση έργων προτεραιότητας στο πλαίσιο των διευρωπαϊκών δικτύων.
<SPEAKER ID="205" NAME="Karin Scheele  " AFFILIATION="PSE">
γραπτώς. - (DE) " έκθεση Albertini δηλώνει ότι η καλύτερη εσωτερίκευση των εξωτερικών δαπανών μπορεί να βοηθήσει στην απαλλαγή από τις διαταραχές της αγοράς και την αύξηση των εκπομπών.
<P>
Ως εκ τούτου, καταψήφισα την τροπολογία 1 διότι στόχος της είναι η καθυστέρηση της εσωτερίκευσης των εξωτερικών δαπανών της οδικής κυκλοφορίας. Αυτό είναι εσφαλμένο μήνυμα, αφού η οδική κυκλοφορία είναι ο κύριος υπεύθυνος για τις εκπομπές του τομέα των μεταφορών. Ελπίζω ότι η αναθεώρηση της οδηγίας για το κόστος υποδομών που εξήγγειλε η Επιτροπή θα φέρει γρήγορα πρόοδο στον τομέα αυτόν.

<CHAPTER ID="007-27">
27. Καθεστώς ποσοστώσεων για την παραγωγή αμύλου γεωμήλων (ψηφοφορία) 
<P>
- Έκθεση Wojciechowski, Janusz
<P>
- Πριν από την ψηφοφορία επί της τροπολογίας 8:
<SPEAKER ID="145" NAME="Janusz Wojciechowski " AFFILIATION="UEN">
εισηγητής. - (PL) Κύριε Πρόεδρε, προσφάτως ψηφίσαμε τροπολογία υπέρ της παράτασης του συστήματος ποσοστώσεων αμύλου για χρονικό διάστημα τεσσάρων ετών. Αυτή η εξέλιξη είναι θετική για τα παλαιά κράτη μέλη, στα οποία αντιστοιχεί το 90% των εν λόγω ποσοστώσεων, το οποίο επαρκεί για την κάλυψη των αναγκών τους.
<P>
Ας κάνουμε, λοιπόν, τώρα κάτι θετικό για τα νέα κράτη μέλη, τα οποία είναι λιγότερο ικανοποιημένα από τις δικές τους ποσοστώσεις, εγκρίνοντας την τροπολογία οκτώ. Αυτό θα επιτρέψει τη μεταφορά των ποσοστώσεων από ένα έτος στο επόμενο - ό,τι τα παλαιά κράτη μέλη δεν χρησιμοποιούν σε ένα έτος πρέπει να μεταφέρεται το επόμενο έτος στα νέα κράτη μέλη, με τη σύμφωνη γνώμη της Επιτροπής.
<P>
Θέλω να επισημάνω ότι αυτή η τροπολογία δεν θα οδηγήσει μακροπρόθεσμα σε αύξηση των ποσοστώσεων και να ζητήσω την έγκρισή της προς όφελος της ευρωπαϊκής αλληλεγγύης. Εφόσον η εγκριθεί εν λόγω τροπολογία, έχω εξουσιοδοτηθεί από την Ομάδα Ένωση για την Ευρώπη των Εθνών να αποσύρω τις τροπολογίες πέντε, έξι και επτά, οι οποίες έχουν ως συνέπεια την αύξηση των ποσοστώσεων.
<SPEAKER ID="146" NAME="Πρόεδρος">
Λάβαμε κάποιες πληροφορίες, οι οποίες θα ήταν πιο χρήσιμες στη συζήτηση για την έκθεση που προηγήθηκε.

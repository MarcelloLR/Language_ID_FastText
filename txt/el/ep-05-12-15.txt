<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 10.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Η γραπτή δήλωση αριθ. 52/2005, των βουλευτών David Martin, Neil Parish, Peter Skinner, Terence Wynn και Robert Evans, σχετικά με την αυξανόμενη διεθνή ανησυχία για την εκτροφή αρκούδας για την χολή της στην Κίνα, έχει υπογραφεί από την πλειοψηφία των βουλευτών αυτού του Κοινοβουλίου. Σύμφωνα με το άρθρο 116 του Κανονισμού, θα διαβιβαστεί στους αποδέκτες της και θα δημοσιευτεί, με τα ονόματα όσων υπέγραψαν, μαζί με τα κείμενα που θα εγκριθούν κατά τη συνεδρίαση της 17ης Ιανουαρίου 2006. 
<SPEAKER ID="4" LANGUAGE="" NAME="Neil Parish (PPE-DE ). –" AFFILIATION="(ΕΝ)">
<SPEAKER ID="5" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κύριε Πρόεδρε, επικαλούμαι το άρθρο 145 σχετικά με τις παρεμβάσεις επί προσωπικού ζητήματος, το οποίο μου δίνει τη δυνατότητα να μιλήσω έως 3 λεπτά· δεν θα εξαντλήσω αυτόν το χρόνο.
<P>
Κύριε Πρόεδρε, μόλις τώρα λάβαμε τα πλήρη πρακτικά της περιόδου συνόδου της Τρίτης, από όπου έλαβα γνώση για μια προσωπική επίθεση που έγινε εναντίον μου από έναν άνθρωπο ο οποίος πίστευα -μέχρι τότε τουλάχιστον πως ασκούσε την προεδρία της συνεδρίασης με ευγένεια και αμεροληψία. Μιλώ για τον αντιπρόεδρο της εν λόγω συνεδρίασης, ο οποίος θεώρησε σκόπιμο να με διακόψει και να τοποθετηθεί επί της ουσίας για την υπόθεση που με έφερε αντιμέτωπο με τη γαλλική κυβέρνηση. Η αναφορά του σε ένα ιστορικό γεγονός -την τραγωδία του στρατοπέδου Struthof– δείχνει πως αγνοεί παντελώς τόσο τα στοιχεία αυτής της τραγωδίας όσο και τις πλέον πρόσφατες εργασίες των ιστορικών για αυτό το θέμα.
<P>
Ο ίδιος πρόεδρος της συνεδρίασης θεώρησε επίσης σκόπιμο να κάνει ένα σχόλιο έπειτα από την παρέμβαση ενός εκ των συναδέλφων μου, παρόλο που αυτή δεν περιείχε καμία προσωπική επίθεση και κανένα προσβλητικό σχόλιο. Έχω μεγάλη πείρα της κοινοβουλευτικής ζωής και δεν έχω συναντήσει ποτέ πρόεδρο συνεδρίασης ο οποίος να εκφράζεται με τόση αυθάδεια όσο ο κ. McMillan Scott, γεγονός που με λυπεί βαθύτατα. 
<SPEAKER ID="6" LANGUAGE="" NAME="Edward McMillan-Scott (PPE-DE ). –" AFFILIATION="(ΕΝ)">
<P>
   Κύριε Πρόεδρε, ασκούσα πράγματι την Προεδρία όταν ο κ. Gollnisch προέβη σε αιτιολόγηση ψήφου. Εξάντλησε τον χρόνο του, πράγματι τον διέκοψα και πράγματι έκανα μία παρατήρηση, σε προσωπική βάση, σχετικά με το ζήτημα που είχε θέσει. Συνιστώ να διαβάσει το Σώμα αυτά που είπα, διότι πιστεύω πως θα συμφωνήσει μαζί μου και όχι με τον κ. Gollnisch.
<SPEAKER ID="7" LANGUAGE="" NAME="Πρόεδρος." AFFILIATION="(Για τα αποτελέσματα και άλλες λεπτομέρειες των ψηφοφοριών: βλ. Συνοπτικά Πρακτικά)">
<SPEAKER ID="8" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="9" LANGUAGE="IT" NAME="Giovanni Pittella (PSE )," AFFILIATION="εισηγητής">
<P>
Θα ήθελα καταρχάς να εκφράσω τις ευχαριστίες μου, καθώς το έργο αυτό ήταν δύσκολο, αλλά παράλληλα προσέφερε πολλές ικανοποιήσεις. Θα ήθελα λοιπόν επί τη ευκαιρία να απευθύνω θερμές ευχαριστίες σε όλους τους συναδέλφους της Επιτροπής Προϋπολογισμών, στον Πρόεδρο Lewandowski, στους συντονιστές και στα επιτελεία των πολιτικών ομάδων, στη Γραμματεία και σε όλα τα μέλη της και προπαντός στη διευθύντρια που μου εξασφάλισε τη σταθερή, αφοσιωμένη και πολύτιμη συνεργασία του κ. Richard Wester, μια βοήθεια που συνδυάστηκε αρμονικά με την αμέριστη συνδρομή της βοηθού μου Annalisa Gliubizzi.
<P>
Ευχαριστώ επίσης όλους εσάς και πρώτα από όλους τον Πρόεδρο Borrell – ο οποίος παρακολούθησε με ενδιαφέρον όλες τις φάσεις της διαδικασίας – καθώς επίσης και όλους τους συναδέλφους που συνέβαλαν με ιδέες και προτάσεις και που ελπίζω να συμβάλουν σήμερα με την ψήφο τους σε ένα θετικό αποτέλεσμα τιμώντας με με την εμπιστοσύνη τους.
<P>
Οι τεχνικές τροποποιήσεις που πρέπει να εισαχθούν είναι οι ακόλουθες: κατά πρώτο λόγο, μετά την έγκριση ή την επικείμενη έγκριση ορισμένων νομικών βάσεων, πρέπει να ελευθερώσουμε τις πιστώσεις που έχουν εγγραφεί στο αποθεματικό σε μια σειρά γραμμών του προϋπολογισμού. Θέλω να διευκρινίσω ότι αυτό είναι τεχνικώς εφικτό μόνο για τις γραμμές για τις οποίες είχε κατατεθεί ήδη τροπολογία από το Κοινοβούλιο. Όπου δεν έχει γίνει αυτό, καλούμε την Επιτροπή να παρουσιάσει αίτηση μεταφοράς το ταχύτερο δυνατόν. Τα εν λόγω κονδύλια είναι τα εξής: 02 01 04 04, 04 01 04 05, 04 05 01, 04 05 02, 04 05 03, 09 03 01, 11 07 01 και 24 02 02.
<P>
Κατά δεύτερο λόγο, το τμήμα της τροπολογίας 209 σχετικά με τη γραμμή 19 08 02 01 – για το πρόγραμμα MEDA– εγκρίνεται με ποσό 25 056 550 ευρώ. Η τροπολογία αυτή καλύπτεται από την ψηφοφορία επί της ομάδας 1.
<SPEAKER ID="10" LANGUAGE="LV" NAME="Valdis Dombrovskis (PPE-DE )," AFFILIATION="εισηγητής">
<P>
   . Κύριε Πρόεδρε, κυρίες και κύριοι, καταρχάς θα ήθελα να εκφράσω τη συμφωνία μου με τον κ. Pittella και να ευχαριστήσω όσους εργάστηκαν για την κατάρτιση του προϋπολογισμού για το 2006, και επίσης να συμφωνήσω με τη δήλωση του κ. Pittella ότι επιτεύχθηκε ένα ικανοποιητικό αποτέλεσμα και ότι ο προϋπολογισμός του 2006 εξυπηρετεί τα συμφέροντα της Ευρωπαϊκής Ένωσης. Θα ήθελα επίσης να κάνω μια τεχνική διόρθωση, η οποία αφορά την τροπολογία 193 του τμήματος 11, αναφορικά με το Ευρωπαϊκό Δικαστήριο. Λόγω τεχνικών προβλημάτων λείπουν τα σχόλια από εκεί, αλλά το κείμενο των σχολίων έχει ως εξής: έχει γίνει μείωση 3,6% όσον αφορά τις θέσεις προσωπικού: πέντε νέες θέσεις προσωπικού στο τομέα της ΤΠ (τέσσερις θέσεις Β3 και μία θέση C1) και 16 θέσεις προσωπικού για τη Βουλγαρία και τη Ρουμανία (δέκα θέσεις Α7, δύο θέσεις Β3 και τέσσερις θέσεις C1). 
<SPEAKER ID="11" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="12" LANGUAGE="IT" NAME="Giovanni Pittella (PSE )," AFFILIATION="εισηγητής">
<SPEAKER ID="13" LANGUAGE="" NAME="Πρόεδρος." AFFILIATION="(Διαμαρτυρίες)">
<SPEAKER ID="14" LANGUAGE="" NAME="" AFFILIATION="- Σχετικά με την παράγραφο 6:">
<SPEAKER ID="15" LANGUAGE="IT" NAME="Giovanni Pittella (PSE )," AFFILIATION="εισηγητής">
<P>
   Κύριε Πρόεδρε, κυρίες και κύριοι, πρόκειται όντως για μια ήσσονα τροποποίηση, για να διευκρινισθεί απλώς καλύτερα ότι η διορθωτική επιστολή είναι συμβατή με την υπ’ αριθ. 2, ήτοι τη συμφωνία μεταξύ Κοινοβουλίου και Συμβουλίου, αλλά είναι πράγματι μια τροποποίηση που αφορά τον τύπο και δεν επηρεάζει στο ελάχιστο την ουσία. 
<SPEAKER ID="16" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="17" LANGUAGE="ES" NAME="" AFFILIATION="(Μετά τη ψηφοφορία)">
<SPEAKER ID="18" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Συνεχίζουμε την ψηφοφορία και θα συνεχίσουμε με την έκθεση Schwab. Αλλά παρακαλώ να εξακριβώσει κάποιος από τη Γραμματεία πού βρίσκεται το Συμβούλιο.
<SPEAKER ID="19" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="20" LANGUAGE="" NAME="Timothy Kirkhope (PPE-DE ). –" AFFILIATION="(ΕΝ)">
<P>
   Κύριε Πρόεδρε, θα ήθελα να κάνω μία μικρή προσωπική δήλωση κατ’ εφαρμογή του άρθρου 145, αναφορικά με τις παρατηρήσεις που έκανε η Προεδρία χθες σε μία συζήτηση, οι οποίες θεωρώ πως δεν έχουν καμία χρησιμότητα και δεν αντανακλούν θετική στάση.
<SPEAKER ID="21" LANGUAGE="" NAME="Πρόεδρος." AFFILIATION="(Γέλια)">
<P>
   Ας πούμε ότι ήταν μία μάλλον εξεζητημένη χρήση του άρθρου 145.
<SPEAKER ID="22" LANGUAGE="" NAME="Michael Cashman (PSE ). –" AFFILIATION="(ΕΝ)">
<P>
Παρεμβαίνω δυνάμει του προηγουμένου του άρθρου 145. Θα ήθελα να ενημερώσω το Σώμα ότι ο εκπρόσωπος του Συμβουλίου έφυγε από το κτίριό του εδώ και πάνω από μία ώρα, ότι η κίνηση γύρω από το Στρασβούργο είναι εξαιρετικά αυξημένη και ότι η βρετανική κυβέρνηση δεν έχει καμία πρόθεση να θίξει το Ευρωπαϊκό Κοινοβούλιο ή τα μέλη του. Με ειδοποίησαν ότι ο κυβερνητικός εκπρόσωπος θα βρίσκεται εδώ σε πέντε λεπτά. Ζητώ την επιείκεια του Σώματος.
<SPEAKER ID="23" LANGUAGE="" NAME="Ivan Lewis," AFFILIATION="Συμβούλιο">
<P>
Χαίρομαι που διαπιστώνω ότι η συμφωνία που επιτεύχθηκε ανάμεσα στα δύο όργανά μας, κατόπιν των διαπραγματεύσεων στη συνεδρίαση συνεννόησης της 24ης Νοεμβρίου και του τριμερούς διαλόγου της 30ής Νοεμβρίου, έχει πλέον συμπεριληφθεί στον προϋπολογισμό για το 2006. Θα ήθελα με την ευκαιρία αυτή να σας υπενθυμίσω ότι παραμένουν ορισμένες μικρές διαφορές μεταξύ μας αναφορικά με την ταξινόμηση των δαπανών στον προϋπολογισμό και ότι το Συμβούλιο διατηρεί πλήρως τα δικαιώματά του σε σχέση με αυτό το ζήτημα.
<P>
Ωστόσο, βρίσκομαι στην ευχάριστη θέση να επιβεβαιώσω ότι το Συμβούλιο μπορεί να δεχθεί το μέγιστο ποσοστό αύξησης που προκύπτει από τη δεύτερη ανάγνωσή σας. Θα ήθελα με την ευκαιρία αυτή να ευχαριστήσω τον Πρόεδρο της Επιτροπής Προϋπολογισμών, κ. Lewandowski, τους δύο εισηγητές, κ. Pittella και κ. Dombrovskis, και την Επίτροπο, κ. Grybauskaitė, για την εποικοδομητική τους συνεργασία στην κατάρτιση αυτού του προϋπολογισμού.
<P>
Σας ευχαριστώ πολύ για το έργο που επιτελέσαμε από κοινού για να καταστήσουμε δυνατό τον προϋπολογισμό του 2006.
<SPEAKER ID="24" LANGUAGE="" NAME="Πρόεδρος." AFFILIATION="(Ο Πρόεδρος του Κοινοβουλίου καλεί στο βήμα τον Προεδρεύοντα του Συμβουλίου, Ivan Lewis, την εκπρόσωπο της Επιτροπής, Dalia Grybauskaite, τον Πρόεδρο της Επιτροπής Προϋπολογισμών, Janusz Lewandowski, και τους εισηγητές, Giovanni Pittella και Valdis Dombrovskis και υπογράφει, από κοινού με τον Προεδρεύοντα του Συμβουλίου, το μέσο ευελιξίας και τον προϋπολογισμό)">
<P>
   Θα ήθελα να ευχαριστήσω την Προεδρία του Συμβουλίου για τη δήλωσή της. Πριν προχωρήσουμε στην υπογραφή του προϋπολογισμού, παρακαλώ επιτρέψτε μου να επισημάνω ότι ο προϋπολογισμός που μόλις εγκρίναμε για το οικονομικό έτος 2006, όσον αφορά τις πιστώσεις ανάληψης υποχρεώσεων, εκπροσωπεί το 1,09% του ΑΕΠ για τις 25 χώρες της Ένωσης.
<P>
Σε μερικές ώρες, στις Βρυξέλλες, θα εξετάσουμε έναν προϋπολογισμό για την περίοδο 2007-2013 ο οποίος προτείνει κατά μέσο όρο ένα 1,03% για τις 27 χώρες της Ένωσης.
<SPEAKER ID="25" LANGUAGE="" NAME="" AFFILIATION="Αντιπροέδρου">
<SPEAKER ID="26" LANGUAGE="" NAME="" AFFILIATION="- Μετά την ψηφοφορία:">
<SPEAKER ID="27" LANGUAGE="" NAME="Robert Evans (PSE )," AFFILIATION="εισηγητής">
<P>
Είμαι βέβαιος πως το Σώμα θα επικροτήσει το γεγονός ότι το αποτέλεσμα της ψηφοφορίας του Κοινοβουλίου σημαίνει ότι θα μπορέσουμε να επιτύχουμε συμφωνία από την πρώτη ανάγνωση. Τόσο οι 25 κυβερνήσεις όσο και η Επιτροπή έχουν δηλώσει ότι θα δεχτούν όλες τις τροπολογίες που ενέκρινε το Κοινοβούλιο. Ευχαριστώντας τους συναδέλφους, επιτρέψτε μου να αναφέρω ότι θα επικροτηθεί επίσης το γεγονός ότι πρόκειται για ένα σημαντικό επίτευγμα υπό τη βρετανική Προεδρία.
<SPEAKER ID="28" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="29" LANGUAGE="FR" NAME="Bernard Lehideux (ALDE )," AFFILIATION="εισηγητής.">
<P>
   Κύριε Πρόεδρε, κυρίες και κύριοι συνάδελφοι, θα ήθελα να επιβεβαιώσω ότι η τροπολογία 9, που ζητούσε να αυξηθεί σε 80 εκατομμύρια ευρώ το προβλεπόμενο ποσό των 40 εκατομμυρίων ευρώ, αποσύρθηκε. Δεν επιβεβαιώνω απλώς την απόσυρση της τροπολογίας, αλλά αναλαμβάνω και τη σχετική ευθύνη.
<P>
Η Επιτροπή Ανάπτυξης είχε υιοθετήσει ομόφωνα αυτή την τροπολογία και ευχαριστώ θερμά τα μέλη της για τη διορατικότητα και την υποστήριξή τους. Το Συμβούλιο, ωστόσο, αρνήθηκε την παραμικρή χειρονομία προς τις χώρες ΑΚΕ, παρά τη θέση και τις θετικές ενέργειες της βρετανικής Προεδρίας, για τις οποίες μπορώ να σας διαβεβαιώσω. Η Επιτροπή, από την πλευρά της, δεν ήταν διατεθειμένη να υποχωρήσει ούτε κατά κεραία. Το σύστημα, μπλοκαρισμένο λόγω αυτής της συζήτησης για τον προϋπολογισμό στο Κοινοβούλιο, έκανε τα υπόλοιπα και έδωσε το τελειωτικό χτύπημα. Ωστόσο, κύριε Πρόεδρε, λόγω του πιεστικού χρονοδιαγράμματος, ο κανονισμός αυτός πρέπει οπωσδήποτε να εγκριθεί σε πρώτη ανάγνωση. Αναλάβαμε λοιπόν τις ευθύνες μας και αποσύραμε την τροπολογία 9, η οποία ζητούσε τη χορήγηση 80 εκατομμυρίων ευρώ.
<SPEAKER ID="30" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="31" LANGUAGE="FR" NAME="Catherine Trautmann (PSE ). –" AFFILIATION="">
<P>
   Κύριε Πρόεδρε, θα ήθελα απλώς να ζητήσω μια καθαρά τυπική διόρθωση στην παράγραφο 6 του σχεδίου συμβιβαστικού ψηφίσματος. Πρόκειται για τη επαναφορά της τελευταίας φράσης του τελευταίου μέρους που ξεκινάει με το «προκειμένου να», στο τέλος του πρώτου μέρους, δηλαδή μετά το «Συμβούλιο Σύνδεσης», για να αναπαραχθεί το κείμενο το οποίο συμφωνήσαμε.
<SPEAKER ID="32" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="33" LANGUAGE="SK" NAME="Miloš Koterec (PSE )," AFFILIATION="εισηγητής">
<P>
   . Πριν προχωρήσουμε στην ψηφοφορία, θα ήθελα να προτείνω δύο περισσότερο ή λιγότερο τεχνικές τροπολογίες. Στην παράγραφο 3 της έκθεσής μου, στη φράση «στις τρεις πρώτες κατηγορίες που ορίζονται στο άρθρο 87, παρ. 3, σημείο α)» στο τέλος της πρώτης και στην αρχή της δεύτερης σειράς, θα ήθελα να απαλειφθεί η λέξει «τρεις», ούτως ώστε το κείμενο να λέει «σε όλες τις κατηγορίες που ορίζονται στο άρθρο 87, παρ. 3, σημείο α)».
<P>
Θα ήθελα επίσης να προτείνω μία ακόμη τροπολογία επί της παραγράφου, ή επί της τροπολογίας 31, η οποία είναι και αυτή κυρίως τεχνικής φύσεως, αλλά ίσως το κάνω κατά τη ψηφοφορία επί αυτής της παραγράφου. 
<SPEAKER ID="34" LANGUAGE="" NAME="" AFFILIATION="(Το Σώμα εγκρίνει τις τεχνικές τροποποιήσεις)">
<SPEAKER ID="35" LANGUAGE="SK" NAME="Miloš Koterec (PSE )," AFFILIATION="εισηγητής">
<P>
   . Στην τελευταία σειρά, ή στην τελευταία πρόταση αυτής της παραγράφου, θα ήθελα να αλλάξουν οι λέξεις «απότομα δραστική» («príliš brutálne» στα σλοβακικά) με τις λέξεις «πολύ ικανοποιητική» («veľmi významné»). 
<P>
Στόχος, λοιπόν, είναι να μετατραπεί η φράση «too brutal» σε «very significant». 
<SPEAKER ID="36" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="37" LANGUAGE="" NAME="" AFFILIATION="- Πριν από την ψηφοφορία της τροπολογίας 9:">
<SPEAKER ID="38" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<P>
   Κύριε Πρόεδρε, η ομάδα ALDE θα ήθελε να προτείνει μία προφορική τροπολογία στην τροπολογία 9, ώστε να διατυπωθεί ως εξής: «λαμβάνοντας υπόψη ότι η διεθνής τρομοκρατία αποτελεί μία από τις μεγαλύτερες απειλές για την κοινωνία στην ΕΕ και τις αξίες της». Εάν γίνει δεκτή αυτή η προφορική τροπολογία, τότε θα υποστηρίξουμε την τροπολογία 9. 
<SPEAKER ID="39" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="40" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<SPEAKER ID="41" LANGUAGE="" NAME="" AFFILIATION="(Η προφορική τροπολογία απορρίπτεται)">
<SPEAKER ID="42" LANGUAGE="" NAME="Robert Evans (PSE ). –" AFFILIATION="(ΕΝ)">
<P>
Η λέξη «transportation» είναι αμερικανική· η αγγλική λέξη είναι «transport». Λαμβάνοντας υπόψη τη φύση της έκθεσης, οφείλουμε να χρησιμοποιήσουμε την αγγλική λέξη.
<SPEAKER ID="43" LANGUAGE="" NAME="" AFFILIATION="- Πριν από την ψηφοφορία επί της τροπολογίας 14:">
<SPEAKER ID="44" LANGUAGE="" NAME="Jan Marinus Wiersma (PSE ). –" AFFILIATION="(ΕΝ)">
<P>
   Κύριε Πρόεδρε, θα ήθελα να προτείνω με προφορική τροπολογία τη συγχώνευση των τροπολογιών 14, 12 και 5, οι οποίες αφορούν το πολύ σημαντικό, αλλά και λεπτό ζήτημα της υιοθεσίας στη Ρουμανία. Θέλουμε να προτείνουμε στην κυβέρνηση της Ρουμανίας να τακτοποιήσει ορισμένες υποθέσεις που εκκρεμούν ακόμη ως συνέπεια του μορατόριουμ των διεθνών υιοθεσιών που είχε προτείνει στο παρελθόν το Ευρωπαϊκό Κοινοβούλιο.
<P>
Πρόκειται για μια σημαντική προφορική τροπολογία. Θα τη διαβάσω με προσοχή ώστε να γνωρίζουν όλοι για ποιο πράγμα ψηφίζουμε: «σημειώνει με ικανοποίηση τις βελτιώσεις που πραγματοποιήθηκαν από τις ρουμανικές αρχές στον τομέα της προστασίας του παιδιού και καλεί τη ρουμανική κυβέρνηση να διευθετήσει τις διεθνείς αιτήσεις υιοθεσίας που κατατέθηκαν κατά το μορατόριουμ του Ιουνίου 2001, διασφαλίζοντας πως όλες οι περιπτώσεις θα εξεταστούν υπό το φως της Σύμβασης των Ηνωμένων Εθνών για τα Δικαιώματα του Παιδιού και του ρουμανικού νόμου περί του Νομικού Καθεστώτος της Υιοθεσίας, με σκοπό να επιτρέψει τις υιοθεσίες μεταξύ διαφορετικών χωρών, εφόσον τούτο δικαιολογείται και αρμόζει, σε αυτές τις ειδικές περιπτώσεις». 
<SPEAKER ID="45" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="46" LANGUAGE="NL" NAME="Erik Meijer (GUE/NGL ). –" AFFILIATION="">
<P>
   Κύριε Πρόεδρε, τις τελευταίες ημέρες, έλαβα ερωτήσεις από άλλες Ομάδες σχετικά με τη διατύπωση της τροπολογίας 2, την οποία κατέθεσε η Ομάδα μου. Επιπλέον, διεξήχθη ξεχωριστή συζήτηση, και έγινε ψηφοφορία, για μία πτυχή αυτού του θέματος, ήτοι τους ισχυρισμούς για την ύπαρξη στρατοπέδων της CIA στη Ρουμανία και αλλού, και επίσης για την ανάγκη διεξαγωγής διερεύνησης αυτών των ισχυρισμών.
<SPEAKER ID="47" LANGUAGE="" NAME="" AFFILIATION="(Εγκρίνεται η προφορική τροπολογία)">
<SPEAKER ID="48" LANGUAGE="DE" NAME="Hannes Swoboda (PSE ). –" AFFILIATION="">
<SPEAKER ID="49" LANGUAGE="DE" NAME="Renate Sommer (PPE-DE ). –" AFFILIATION="(Γέλια και χειροκροτήματα)">
<P>
   Κύριε Πρόεδρε, θέλω μόνο να επισημάνω –κυρίως για τον κ. Swoboda– ότι αυτή δεν είναι η τελευταία μας ψηφοφορία σήμερα. Λυπάμαι που φεύγει τόσο νωρίς για τις χριστουγεννιάτικες διακοπές του, και θα χαιρόμουν αν έμενε λίγο ακόμη.
<SPEAKER ID="50" LANGUAGE="" NAME="Πρόεδρος." AFFILIATION="">
<SPEAKER ID="51" LANGUAGE="" NAME="Πρόεδρος." AFFILIATION="">
<SPEAKER ID="52" LANGUAGE="" NAME="Richard James Ashworth (PPE-DE )," AFFILIATION="γραπτώς">
<P>
   Υποστηρίξαμε ότι η αντιστάθμιση για τη μεταρρύθμιση του τομέα της ζάχαρης στα κράτη ΑΚΕ θα πρέπει να είναι 80 εκατ. ευρώ και όχι 40 εκατ. ευρώ.
<SPEAKER ID="53" LANGUAGE="" NAME="" AFFILIATION="">
<P>
- Απόρριψη του σχεδίου γενικού προϋπολογισμού της ΕΕ για το οικονομικό έτος 2006 (RC-B6-0642/2005) 
<SPEAKER ID="54" LANGUAGE="SV" NAME="Jan Andersson, Anna Hedh, Ewa Hedkvist Petersen, Inger Segelström και Åsa Westlund (PSE )," AFFILIATION="γραπτώς">
<P>
   . Εμείς οι σουηδοί Σοσιαλδημοκράτες υπερψηφίσαμε σήμερα τη συμφωνία σχετικά με τον προϋπολογισμό για το 2006, η οποία επιτεύχθηκε μεταξύ της Επιτροπής, του Συμβουλίου και του Κοινοβουλίου. Ο προϋπολογισμός της ΕΕ πρέπει αρχικά να χρησιμοποιηθεί για να δημιουργήσει πλήρη απασχόληση στην Ευρώπη και να βοηθήσει στην επίτευξη αειφόρου κοινωνικής, οικονομικής και περιβαλλοντικής ανάπτυξης. Χαιρετίζουμε ιδιαίτερα το γεγονός ότι εισακούστηκαν οι επαναλαμβανόμενες εκκλήσεις μας για επενδύσεις στη Στρατηγική της Λισαβόνας, συμπεριλαμβανομένων περισσότερων χρημάτων για προγράμματα ανταλλαγής φοιτητών και για το πρόγραμμα έρευνας και ανάπτυξης της ΕΕ. Οι πληρωμές στην κατηγορία της γεωργίας είναι χαμηλότερες από αυτές που αρχικά προτάθηκαν, και φρονούμε ότι αυτό είναι δίκαιο. Υπάρχει πολύ μεγάλος αριθμός άμεσων γεωργικών ενισχύσεων, και αυτό οδηγεί σε ανεπαρκή γεωργία που βλάπτει το περιβάλλον και διευρύνει το χάσμα μεταξύ των φτωχών και των πλουσίων του κόσμου. Ως εκ τούτου, δεν μπορούμε να στηρίξουμε διατυπώσεις που δηλώνουν απογοήτευση για τις περικοπές των γεωργικών ενισχύσεων που αποφάσισε το Συμβούλιο. 
<SPEAKER ID="55" LANGUAGE="" NAME="Gerard Batten, Godfrey Bloom και Thomas Wise (IND/DEM )," AFFILIATION="γραπτώς">
<P>
   Οι ευρωβουλευτές του Ανεξάρτητου Κόμματος του Ηνωμένου Βασιλείου (UKIP) ψηφίζουν υπέρ της απόρριψης του προσχεδίου του γενικού προϋπολογισμού, όχι επειδή τάσσονται υπέρ της αύξησης του προϋπολογισμού, αλλά στηριζόμενοι στην αρχή ότι το Ηνωμένο Βασίλειο θα πρέπει να λαμβάνει μόνο του τις αποφάσεις του σχετικά με τις προτεραιότητες της χρηματοδότησης και να μην συνεισφέρει στον προϋπολογισμό της ΕΕ. 
<SPEAKER ID="56" LANGUAGE="DA" NAME="Ole Christensen, Dan Jørgensen, Henrik Dam Kristensen, Poul Nyrup Rasmussen και Britta Thomsen (PSE )," AFFILIATION="γραπτώς">
<P>
   . Στην ψηφοφορία επί του προϋπολογισμού, οι Σοσιαλδημοκράτες υπερψήφισαν το σύνολο 1, συμπεριλαμβανομένης της ενίσχυσης βασικών δημοσιονομικών κατηγοριών για έρευνα, ανάπτυξη κλπ. Ωστόσο, πρέπει να δηλώσουμε ότι οι δανοί Σοσιαλδημοκράτες του Ευρωπαϊκού Κοινοβουλίου δεν μπορούν να στηρίξουν την οικονομική συνεισφορά της ΕΕ στη διάδοση της πυρηνικής ενέργειας, είτε εντός είτε εκτός της Κοινότητας. 
<SPEAKER ID="57" LANGUAGE="" NAME="Derek Roland Clark (IND/DEM )," AFFILIATION="γραπτώς">
<SPEAKER ID="58" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
   . Η Λίστα του Ιουνίου καταψηφίζει όλες τις προτάσεις που συνεπάγονται περαιτέρω αυξήσεις του κόστους. Πιστεύει ότι κάθε προϋπολογισμός της ΕΕ θα πρέπει να περιορίζεται στο 1,00%. Σχετικά με τα δημοσιονομικά ζητήματα, ο ρόλος του Κοινοβουλίου θα πρέπει να περιορίζεται στον καθορισμό προτεραιοτήτων εντός του δημοσιονομικού πλαισίου που προτείνει το Συμβούλιο.
<SPEAKER ID="59" LANGUAGE="SV" NAME="Carl Schlyter (Verts/ALE )," AFFILIATION="γραπτώς">
<SPEAKER ID="60" LANGUAGE="" NAME="Jeffrey Titford (IND/DEM )," AFFILIATION="γραπτώς">
<P>
   Οι ευρωβουλευτές του Ανεξάρτητου Κόμματος του Ηνωμένου Βασιλείου (UKIP) ψηφίζουν υπέρ της απόρριψης του προσχεδίου του γενικού προϋπολογισμού, όχι επειδή τάσσονται υπέρ της αύξησης του προϋπολογισμού, αλλά στηριζόμενοι στην αρχή ότι το Ηνωμένο Βασίλειο θα πρέπει να λαμβάνει μόνο του τις αποφάσεις του σχετικά με τις προτεραιότητες της χρηματοδότησης και να μην συνεισφέρει στον προϋπολογισμό της ΕΕ. 
<SPEAKER ID="61" LANGUAGE="" NAME="John Whittaker (IND/DEM )," AFFILIATION="γραπτώς">
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="" NAME="Richard James Ashworth (PPE-DE )," AFFILIATION="γραπτώς">
<P>
   Οι βρετανοί Συντηρητικοί στηρίζουν τη γενική κατεύθυνση του προϋπολογισμού για το 2006 και επικροτούν ιδιαιτέρως την αύξηση της στήριξης για τους στόχους της Λισαβόνας και τη διατήρηση του γενικού επιπέδου του προϋπολογισμού στο 1,01% του Ακαθάριστου Εθνικού Εισοδήματος. Ωστόσο, ζητούμε μια πιο ριζική μεταρρύθμιση στο σύνολο του προϋπολογισμού. 
<SPEAKER ID="64" LANGUAGE="DA" NAME="Niels Busk, Anne E. Jensen και Karin Riis- Jørgensen (ALDE )," AFFILIATION="γραπτώς">
<P>
   . Όσον αφορά το γράμμα της τροπολογίας αριθ. 1, το Φιλελεύθερο Κόμμα της Δανίας δεν πιστεύει ότι είναι απαραίτητη η καταστροφή τροφίμων. Ωστόσο, το πρόβλημα είναι η παροχή βοήθειας για την παραγωγή και όχι για την καταστροφή. Η τροπολογία αφορά τις επιπτώσεις του προβλήματος, αλλά δεν αντιμετωπίζει την αιτία του.
<P>
Όσον αφορά το γράμμα της τροπολογίας αριθ. 2, το Φιλελεύθερο Κόμμα της Δανίας επιθυμεί την επίλυση των προβλημάτων της πείνας στις αναπτυσσόμενες χώρες, αλλά θεωρεί ότι αυτό απαιτεί μια πολύ πιο σοβαρή και συντονισμένη προσπάθεια από αυτήν που υποδεικνύεται στην πρόταση.
<P>
Όσον αφορά το γράμμα της τροπολογίας αριθ. 3, το Φιλελεύθερο Κόμμα της Δανίας είναι αντίθετο με την παροχή βοήθειας για την εξαγωγή ζώντων ζώων, αλλά η τροπολογία δεν θα επιλύσει αυτό το πρόβλημα. Η διατύπωση είναι επίσης αρκετά αόριστη.
<P>
Όσον αφορά το γράμμα της τροπολογίας αριθ. 6, το Φιλελεύθερο Κόμμα της Δανίας στηρίζει τη μεταρρύθμιση της καταβολής των εξόδων ταξιδίου, ώστε να καταβάλλονται εκ νέου όλα τα λογικά και αναγκαία έξοδο ταξιδίου. Ωστόσο, μια τέτοια μεταρρύθμιση έχει ήδη αποφασιστεί με το νέο καθεστώς των βουλευτών. Επιπλέον, η τροπολογία δεν θα μπορούσε να εφαρμοστεί στην πράξη.
<P>
Σε γενικές γραμμές, οι τροπολογίες του κ. Bonde πρέπει να χαρακτηριστούν ως επιπόλαιες. 
<SPEAKER ID="65" LANGUAGE="SV" NAME="Charlotte Cederschiöld, Gunnar Hökmark και Anna Ibrisagic (PPE-DE )," AFFILIATION="γραπτώς">
<SPEAKER ID="66" LANGUAGE="FR" NAME="Bruno Gollnisch (NI )," AFFILIATION="γραπτώς.">
<P>
   Ο προϋπολογισμός του 2006 είναι ο τελευταίος για τις δημοσιονομικές προοπτικές 2000/2006, όπως επίσης ο τελευταίος πριν από την προσχώρηση της Ρουμανίας και της Βουλγαρίας τον Ιανουάριο του 2007. Θα διατυπώσω, εν συντομία, τρεις παρατηρήσεις: στον συνολικό προϋπολογισμό, το μερίδιο της γεωργίας και της αγροτικής ανάπτυξης δεν ξεπερνάει πλέον το 43%, κάτι που διαψεύδει το επιχείρημα των Βρετανών ότι η ΚΓΠ είναι υπερβολικά δαπανηρή.
<P>
Στη συνέχεια, ανεξάρτητα με το τι λένε το Ευρωπαϊκό Κοινοβούλιο και η Επιτροπή, ο προϋπολογισμός αυξάνεται σταθερά και ανεξέλεγκτα: η αύξηση των πιστώσεων πληρωμών κατά 5,4% είναι μεγαλύτερη από αυτή που προβλέπεται σε όλους τους εθνικούς προϋπολογισμούς.
<P>
Το 2005, η Γαλλία πλήρωσε 16,7 δισεκατομμύρια ευρώ. Τι θα πληρώσει το 2006 σε μια Ένωση 25 κρατών μελών που περιμένει κάτι καλύτερο; 
<SPEAKER ID="67" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
1. Έως σήμερα, έχουν υπάρξει πολυάριθμες αντιλογίες στο Συμβούλιο. Ανήσυχες, οι πολιτικές δυνάμεις και τα μεγάλα οικονομικά συμφέροντα που αποτελούν το επίκεντρο της αποκαλούμενης «ευρωπαϊκής ολοκλήρωσης» προειδοποιούν για τις συνέπειες της διαφωνίας μεταξύ των λεγόμενων «ισχυρών» της ΕΕ. Μια δεύτερη κρίση, μετά από την ηχηρή αρνητική ψήφο του γαλλικού και του ολλανδικού λαού στο λεγόμενο «Ευρωπαϊκό Σύνταγμα», θα ενέτεινε την αίσθηση ότι ο δρόμος που μας λένε ότι είναι ο μοναδικός που μπορούμε να ακολουθήσουμε δεν διαθέτει «αξιοπιστία». Για τον λόγο αυτόν, ζητούν εναρμονισμένες «ατζέντες», κυρίως στον Παγκόσμιο Οργανισμό Εμπορίου.
<P>
2. Δεν έχει σημασία πόσο το Κοινοβούλιο συγκαλύπτει τη συνενοχή του σχετικά με τη συστηματική μείωση του κοινοτικού προϋπολογισμού τα τελευταία χρόνια –σίγουρα αυτό αντικατοπτρίζει τις δεσμεύσεις των δυνάμεων της δεξιάς πτέρυγας και των σοσιαλδημοκρατικών δυνάμεων στην Επιτροπή, το Συμβούλιο και σε κάθε κράτος μέλος της ΕΕ– αλλά όλοι μπορούν να δουν τους (ψυχρούς) αριθμούς. Παραβλέποντας τις προηγούμενες προτάσεις του και επιδεικνύοντας ασυνέπεια, η πρόταση του Κοινοβουλίου για το 2006 είναι ουσιαστικά ίδια με όσα πρότεινε η Προεδρία του Λουξεμβούργου για την περίοδο 2007-2013. Η πείρα μάς έχει διδάξει ότι αυτή η ιστορία δεν έχει ακόμη τελειώσει· εξάλλου, το Κοινοβούλιο έχει τη συνήθεια να εξυμνεί σήμερα όσα εχθές θεωρούσε απαράδεκτα. 
<SPEAKER ID="68" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
   . Σε αντίθεση με τις εν εξελίξει διαπραγματεύσεις σχετικά με τις δημοσιονομικές προοπτικές, ο προϋπολογισμός της ΕΕ για το 2006 δίνει στο Κοινοβούλιο κάποιο λόγο ικανοποίησης.
<P>
Διατηρώντας τις πιστώσεις πληρωμών στο 1,01% του ΑΕΕ της ΕΕ, το Κοινοβούλιο πέτυχε μια μικρή αύξηση σε σχέση με το τελευταίο έτος.
<P>
Ωστόσο, το πραγματικό θετικό στοιχείο εδώ και ο λόγος της πλήρους στήριξής μου είναι η αύξηση της χρηματοδότησης για μια σειρά προγραμμάτων που έχουν άμεση επίδραση στη ζωή των ευρωπαίων πολιτών, όπως τα προγράμματα LIFE και SΟCRATES.
<P>
Τέλος, με την έγκριση αυτού του προϋπολογισμού για το 2006, το Κοινοβούλιο θα στείλει ένα άκρως συμβολικό μήνυμα για την εν εξελίξει συζήτηση σχετικά με τις επόμενες δημοσιονομικές προοπτικές για την περίοδο 2007-2013.
<P>
Εάν οι προοπτικές δεν εγκριθούν πριν από το τέλος της βρετανικής Προεδρίας, ο προϋπολογισμός του 2006 θα δράσει ως βάση διαπραγματεύσεων σχετικά με τον επόμενο ετήσιο προϋπολογισμό, με τη χρήση του αποκαλούμενου «δωδεκαδικού» συστήματος. 
<SPEAKER ID="69" LANGUAGE="" NAME="" AFFILIATION="">
<SPEAKER ID="70" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Κύριε Πρόεδρε, θέλω και πάλι να ευχαριστήσω την εισηγήτρια για την εξαιρετική έκθεση, αλλά θέλω επίσης να επισημάνω ότι κατά την άποψή μου έγινε ένα λάθος στην ψηφοφορία, επειδή έπρεπε ψηφίσουμε για την τροπολογία 24 της κ. Lichtenberger από την Ομάδα των Πρασίνων/Ευρωπαϊκή Ελεύθερη Συμμαχία, η οποία περιλάμβανε την αυτόματη αύξηση κατά 60% στα τέλη υποδομής. Κατά τα άλλα, είμαι πολύ ευχαριστημένος με την έκθεση. 
<SPEAKER ID="71" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="SK" NAME="Zita Pleštinská (PPE-DE ). –" AFFILIATION="">
<SPEAKER ID="74" LANGUAGE="" NAME="Gerard Batten (IND/DEM )," AFFILIATION="γραπτώς">
<P>
   Το Ανεξάρτητο Κόμμα του Ηνωμένου Βασιλείου (UKIP) αναγνωρίζει πλήρως την επιθυμία για βελτίωση των συνθηκών των ατόμων με αναπηρία, ιδιαίτερα σε ορισμένα κράτη της ηπειρωτικής Ευρώπης. Απορρίπτουμε, ωστόσο, την αντίληψη ότι οι βελτιώσεις θα πρέπει να συντελούνται υπό την αρμοδιότητα της Επιτροπής. Αυτό θα πρέπει να αποτελεί αποκλειστικό προνόμιο των δημοκρατικών εθνικών κρατών. 
<SPEAKER ID="75" LANGUAGE="" NAME="Derek Roland Clark (IND/DEM )," AFFILIATION="γραπτώς">
<SPEAKER ID="76" LANGUAGE="" NAME="Brian Crowley (UEN )," AFFILIATION="γραπτώς">
<SPEAKER ID="77" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Σύμφωνα με τις μη κυβερνητικές οργανώσεις, πρόκειται για το πρώτο ρυθμιστικό όργανο κοινοτικού επιπέδου το οποίο έχει ως συγκεκριμένο στόχο τα περίπου 50 εκατομμύρια άτομα με αναπηρία στην ΕΕ.
<SPEAKER ID="78" LANGUAGE="PL" NAME="Mieczysław Edmund Janowski (UEN )," AFFILIATION="γραπτώς">
<SPEAKER ID="79" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . Θα ήθελα να συγχαρώ τον κ. Evans για τη σημαντική έκθεσή του σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τα δικαιώματα των ατόμων με μειωμένη κινητικότητα όταν ταξιδεύουν αεροπορικώς, την οποία στηρίζω πλήρως. Χαιρετίζω ιδιαίτερα όλες τις τροπολογίες που έχουν ως στόχο την εισαγωγή μιας ενοποιημένης υπηρεσίας για τη διευκόλυνση της πρόσβασης στις αεροπορικές μεταφορές των ατόμων με αναπηρία ή των ατόμων με μειωμένη κινητικότητα, χωρίς επιπλέον κόστος για αυτούς τους επιβάτες.
<SPEAKER ID="80" LANGUAGE="" NAME="Claude Moraes (PSE )," AFFILIATION="γραπτώς">
<P>
   Ψήφισα με ενθουσιασμό υπέρ της έκθεσης Evans, γιατί πιστεύω ότι αποτελεί σημαντική συνεισφορά στις πολιτικές κατά των διακρίσεων εις βάρος των ατόμων με αναπηρία, τα οποία θέλουν να έχουν την ελευθερία να ταξιδεύουν αεροπορικώς χωρίς φραγμούς. 
<SPEAKER ID="81" LANGUAGE="" NAME="Michael Henry Nattrass (IND/DEM )," AFFILIATION="γραπτώς">
<P>
   Το Ανεξάρτητο Κόμμα του Ηνωμένου Βασιλείου (UKIP) αναγνωρίζει πλήρως την επιθυμία για βελτίωση των συνθηκών των ατόμων με αναπηρία, ιδιαίτερα σε ορισμένα κράτη της ηπειρωτικής Ευρώπης. Απορρίπτουμε, ωστόσο, την αντίληψη ότι οι βελτιώσεις θα πρέπει να συντελούνται υπό την αρμοδιότητα της Επιτροπής. 
<SPEAKER ID="82" LANGUAGE="FR" NAME="Lydia Schenardi (NI )," AFFILIATION="γραπτώς.">
<SPEAKER ID="83" LANGUAGE="" NAME="Alyn Smith (Verts/ALE )," AFFILIATION="γραπτώς">
<SPEAKER ID="84" LANGUAGE="" NAME="John Whittaker (IND/DEM )," AFFILIATION="γραπτώς">
<SPEAKER ID="85" LANGUAGE="" NAME="Thomas Wise (IND/DEM )," AFFILIATION="γραπτώς">
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="FR" NAME="Marie-Arlette Carlotti (PSE )," AFFILIATION="γραπτώς.">
<P>
1. - Καταρχάς για τους ίδιους τους ευρωπαίους παραγωγούς, εφόσον υπάρχει κίνδυνος να επωφεληθούν από τη μεταρρύθμιση αυτή κυρίως οι μεγάλες πολυεθνικές εταιρείες -τύπου NESTLE- που καταναλώνουν ζάχαρη.
<P>
Οι μικρότεροι παραγωγοί, από την άλλη πλευρά, μπορεί να υποστούν μείωση της εγγυημένης τιμής κατά 31%.
<P>
2. - Κυρίως όμως, η μεταρρύθμιση αυτή είναι άδικη για τις φτωχές σακχαροπαραγωγούς χώρες.
<P>
Οι αριθμοί μιλούν από μόνοι τους. Οι ευρωπαίοι παραγωγοί μπορούν να υπολογίζουν σε ένα πακέτο 1,5 δισεκατομμυρίων ευρώ αποζημίωσης και 4,2 δισεκατομμυρίων ευρώ για την αναδιάρθρωση του κλάδου, ενώ για τις χώρες ΑΚΕ υπάρχει για την ώρα μόνο η προοπτική 40 εκατομμυρίων ευρώ.
<P>
Το ποσό αυτό είναι εξευτελιστικό. Στην Επιτροπή Ανάπτυξης προτείναμε 80 εκατομμύρια ευρώ.
<P>
Η έκθεση του κ. Lehideux έχει σκοπό να μειώσει μερικά από τα αρνητικά αποτελέσματα της μεταρρύθμισης του καθεστώτος για τη ζάχαρη στην ΕΕ, προτείνοντας:
<SPEAKER ID="88" LANGUAGE="DA" NAME="Ole Christensen, Dan Jørgensen, Henrik Dam Kristensen, Poul Nyrup Rasmussen και Britta Thomsen (PSE )," AFFILIATION="γραπτώς">
<P>
   . Οι δανοί Σοσιαλδημοκράτες του Ευρωπαϊκού Κοινοβουλίου υπερψήφισαν την έκθεση, διότι είναι σημαντικό να σχεδιαστούν συνοδευτικά μέτρα υπέρ των χωρών που έχουν υπογράψει το πρωτόκολλο για τη ζάχαρη. Οι δανοί Σοσιαλδημοκράτες του Ευρωπαϊκού Κοινοβουλίου πρέπει, παρόλα αυτά, να εκφράσουν τη λύπη τους για το γεγονός ότι η συμφωνία σχετικά με τον προϋπολογισμό του 2006, η οποία παρείσφρησε μεταξύ των δημοσιονομικών αρχών, δεν καθιστά δυνατή την αύξηση της βοήθειας προς τις χώρες που έχουν υπογράψει το πρωτόκολλο για τη ζάχαρη, καθώς το προτεινόμενο επίπεδο στήριξης πρέπει να θεωρηθεί ανεπαρκές. 
<SPEAKER ID="89" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="90" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="91" LANGUAGE="FR" NAME="Jean-Marie Le Pen (NI )," AFFILIATION="γραπτώς.">
<P>
   Η έκθεση Lehideux είναι μια απαρίθμηση αγαθών προθέσεων χωρίς συγκεκριμένα αποτελέσματα, εκτός από μια οικονομική υποστήριξη 40 εκατομμυρίων ευρώ για το 2006.
<P>
Οι 18 χώρες ΑΚΕ, που έχουν υπογράψει το πρωτόκολλο για τη ζάχαρη, εξάγουν κάθε χρόνο 1,6 εκατομμύρια τόνους ζάχαρη από ζαχαροκάλαμο στην Ευρωπαϊκή Ένωση στην κοινοτική τιμή. Η απόφαση του Συμβουλίου να μειώσει την τιμή της ζάχαρης κατά 36% σε τέσσερα χρόνια θα επιφέρει ανάλογη μείωση των εσόδων τους από εξαγωγές.
<SPEAKER ID="92" LANGUAGE="" NAME="" AFFILIATION="">
<SPEAKER ID="93" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
Η εν λόγω συμφωνία διασφαλίζει αλιευτικές δυνατότητες για περίπου 52 κοινοτικά σκάφη, μεταξύ αυτών και δύο πορτογαλικών παραγαδιάρικων επιφανείας.
<SPEAKER ID="94" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<P>
Η έκθεση περιλαμβάνει μια θετική τροποποίηση ώστε οι οικονομικές συνεισφορές να χρησιμοποιούνται επίσης για την ανάπτυξη των παράκτιων πληθυσμών που εξαρτώνται από την αλιεία για να κερδίσουν τα προς το ζην (τροπολογία 2). Η έκθεση συνολικά τονίζει, παρόλα αυτά, ότι οι συμφωνίες ωφελούν τόσο την ΕΕ όσο και τις τρίτες χώρες. Δεν συμμεριζόμαστε αυτήν την άποψη και, συνεπώς, καταψηφίσαμε όσα προτείνονται επί του θέματος. Η θέση που εκφράζουμε μέσω αυτής της αιτιολόγησης ψήφου αποτελεί τη στάση που έχουμε υιοθετήσει καταρχήν όσον αφορά αυτό το θέμα. Η αιτιολόγηση ψήφου, επομένως, θα εφαρμοστεί σε μελλοντικά ζητήματα αυτού του είδους. 
<SPEAKER ID="95" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Υπερψηφίσαμε το πρωτόκολλο για την αλιεία, διότι εγγυάται αλιευτικές δυνατότητες για τους διάφορους στόλους των κρατών μελών που δραστηριοποιούνται στα ύδατα των Σεϋχελλών έως τις 17 Ιανουαρίου 2011, συμπεριλαμβανομένων πέντε πορτογαλικών παραγαδιάρικων επιφανείας.
<P>
Παρόλα αυτά, ακόμη και λαμβάνοντας υπόψη ότι αυτό το νέο πρωτόκολλο θα έχει ισχύ για έξι χρόνια και λαμβάνοντας υπόψη τα επίπεδα εκμετάλλευσης των αλιευτικών δυνατοτήτων που προσφέρονται, πρέπει να τονίσουμε τη μείωση του αριθμού των παραγαδιάρικων επιφανείας και την αύξηση του κόστους των αδειών, κάτι που θεωρούμε αδικαιολόγητο. Αυτό θα οδηγήσει σε υψηλότερο κόστος εξοπλισμού και, συνεπώς, σε απώλεια εισοδήματος. Θα πρέπει να επισημάνουμε ότι υπάρχει πρόταση για αύξηση του κόστους των αδειών σε 1 000 ευρώ για τα παραγαδιάρικα επιφανείας άνω των 150 KOX και σε 750 ευρώ για παραγαδιάρικα επιφανείας κάτω των 150 ΚΟΧ. 
<SPEAKER ID="96" LANGUAGE="" NAME="Alyn Smith (Verts/ALE )," AFFILIATION="γραπτώς">
<P>
   Ψήφισα κατά της έκθεσης αυτής, επειδή, στην πράξη, οι αλιευτικές συμφωνίες εξάγουν τη δική μας καταστροφική αλιευτική πολιτική στον υπόλοιπο κόσμο. Η Κοινή Αλιευτική Πολιτική είναι αβάσιμη, παράλογη και απόλυτα καταστροφική. Επιπλέον, στην ΕΕ των 25 θα καταρρεύσει υπό το βάρος των ιδίων της αντιφάσεων. Οφείλουμε να εξασφαλίζουμε ότι η λήψη αποφάσεων της ΕΕ γίνεται με λογικό τρόπο. Η Κοινή Αλιευτική Πολιτική δεν είναι λογική και θέτει όσους από εμάς είμαστε υπέρ της Ευρώπης στη διόλου αξιοζήλευτη θέση να πρέπει να εξηγήσουμε μια τόσο παράλογη και καταστροφική πολιτική στους δικαίως όλο και πιο σκεπτικούς ψηφοφόρους μας. 
<SPEAKER ID="97" LANGUAGE="FR" NAME="Margie Sudre (PPE-DE )," AFFILIATION="γραπτώς">
<SPEAKER ID="98" LANGUAGE="" NAME="" AFFILIATION="">
<SPEAKER ID="99" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<SPEAKER ID="100" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="101" LANGUAGE="" NAME="Claude Moraes (PSE )," AFFILIATION="γραπτώς">
<SPEAKER ID="102" LANGUAGE="" NAME="Catherine Stihler (PSE )," AFFILIATION="γραπτώς">
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="" NAME="Alyn Smith (Verts/ALE )," AFFILIATION="γραπτώς">
<SPEAKER ID="105" LANGUAGE="" NAME="" AFFILIATION="">
<P>
- Νομοθετικό πρόγραμμα της Επιτροπής (2006) (RC-B6-0636/2005) 
<SPEAKER ID="106" LANGUAGE="SV" NAME="Charlotte Cederschiöld, Gunnar Hökmark και Anna Ibrisagic (PPE-DE )," AFFILIATION="γραπτώς">
<P>
   . Οι σουηδοί Συντηρητικοί υπερψήφισαν σήμερα το κοινό ψήφισμα του Ευρωπαϊκού Κοινοβουλίου σχετικά με το πρόγραμμα εργασίας της Επιτροπής για το 2006. Πιστεύουμε ότι οι βασικές προτεραιότητες της Επιτροπής θα πρέπει να είναι η ανάπτυξη της εσωτερικής αγοράς, η ενίσχυση της εξωτερικής πολιτικής και πολιτικής ασφάλειας της ΕΕ, η συνέχιση του έργου της σχετικά με τη σχεδιαζόμενη διεύρυνση και οι προσπάθειες για την ενίσχυση της ανταγωνιστικότητας της ΕΕ.
<SPEAKER ID="107" LANGUAGE="" NAME="Proinsias De Rossa (PSE )," AFFILIATION="γραπτώς">
<P>
   . – Υποστηρίζω πλήρως το εν λόγω ψήφισμα, ιδίως την παράγραφο 9, η οποία επισημαίνει την ανάγκη να ληφθεί πλήρως υπόψη η ποιότητα των δημοσίων υπηρεσιών κατά την ολοκλήρωση της εσωτερικής αγοράς· ζητεί μια οδηγία-πλαίσιο σχετικά με τις υπηρεσίες κοινής ωφελείας· εμμένει ότι η εσωτερική αγορά μπορεί μόνο να αναπτυχθεί στο πλαίσιο του θεμιτού ανταγωνισμού, καταπολεμώντας το κοινωνικό ντάμπινγκ και προωθώντας τη συνοχή· καλεί την Επιτροπή να συμβάλλει στον αγώνα κατά της προσέγγισης του «αγώνα προς τα κάτω» σε όλους τους τομείς, περιλαμβανομένου του τομέα που αφορά τη ναυτική μετανηολόγηση.
<P>
Οφείλουμε να ακούσουμε τους 100 000 ανθρώπους που βγήκαν στους δρόμους στην Ιρλανδία την περασμένη εβδομάδα, προκειμένου να εκφράσουν τον θυμό τους για την απειλή του «αγώνα προς τα κάτω», η οποία προκαλείται από τις πράξεις της εταιρείας Irish Ferries και από την οδηγία Bolkenstein. Εκατό χιλιάδες άνθρωποι εξέφρασαν τον θυμό τους και κατέστησαν σαφή την πρόθεσή τους να μην αποδεχθούν μια Ευρωπαϊκή Ένωση η οποία θα βασίζεται στον ελάχιστο κοινό παρονομαστή για τις κοινωνικές διατάξεις, τις διατάξεις απασχόλησης και τις διατάξεις των δημοσίων υπηρεσιών. Καλώ τον Επίτροπο McCreevy επειγόντως να επανεισαγάγει την οδηγία για την επάνδρωση των σκαφών, να αποδεσμεύσει την οδηγία για τους προσωρινά απασχολούμενους μέσω εταιρείας προσωρινής απασχόλησης και να τροποποιήσει θεμελιωδώς την οδηγία Bolkenstein. 
<SPEAKER ID="108" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Εξίσου ανησυχητική είναι η έκκληση για βελτιωμένα συστήματα πληροφορικής και αυξημένη χρήση των βιομετρικών δεδομένων, για παράδειγμα του Συστήματος Πληροφοριών για Θεωρήσεις (VIS) και του Συστήματος Πληροφοριών Σένγκεν (SIS II), με στόχο τη μείωση της μετανάστευσης, καθώς και για την ενίσχυση των μέτρων καταστολής και της διάβρωσης των θεμελιωδών δικαιωμάτων, με το πρόσχημα της καταπολέμησης της τρομοκρατίας.
<SPEAKER ID="109" LANGUAGE="" NAME="Timothy Kirkhope (PPE-DE )," AFFILIATION="γραπτώς">
<SPEAKER ID="110" LANGUAGE="FR" NAME="Carl Lang (NI )," AFFILIATION="γραπτώς.">
<P>
   Το νομοθετικό πρόγραμμα της Επιτροπής για το 2006 δείχνει μια αντίληψη της Ευρώπης που σήμερα είναι απαρχαιωμένη:
<P>
- μια Ευρώπη αντικοινωνική, η οποία, εφαρμόζοντας την υπερφιλελεύθερη στρατηγική της Λισαβόνας, ωθεί τις επιχειρήσεις μας σε μετεγκατάσταση, καταργεί το δικαίωμά μας στην εργασία (η οδηγία Bolkestein, για την οποία ο κ. Σιράκ μας διαβεβαίωσε τον Απρίλιο ότι είναι νεκρό και θαμμένο παρελθόν, θα επανέλθει προς ψήφιση στο Κοινοβούλιο)·
<SPEAKER ID="111" LANGUAGE="" NAME="" AFFILIATION="">
<P>
- Ανθρώπινα δικαιώματα στην Τυνησία (RC-B6-0646/2005) 
<SPEAKER ID="112" LANGUAGE="FR" NAME="Marie-Arlette Carlotti (PSE )," AFFILIATION="γραπτώς">
<P>
Η κυβέρνηση της Τυνησίας αρκείται στην εφαρμογή μιας διπλωματίας των διαδρόμων, προκειμένου να αποκρύψει την όλο και πιο ανησυχητική κατάσταση των 401 πολιτικών κρατουμένων, των 5 πολιτικών κομμάτων στα οποία δεν επιτρέπεται να απευθυνθούν ελεύθερα στους πολίτες της Τυνησίας και των πολυάριθμων ενώσεων που δεν μπορούν να λειτουργήσουν ελεύθερα. Αυτοί οι δικηγόροι, οι δημοσιογράφοι, οι εργαζόμενοι και οι διανοούμενοι καταπιέζονται και φιμώνονται.
<P>
Ας απευθυνθούμε για μια φορά ευθέως στον λαό της Τυνησίας, για να τον πληροφορήσουμε ότι το Ευρωπαϊκό Κοινοβούλιο δεν θα πέσει στην παγίδα του κ. Ben Ali, συνεχίζοντας την ανοχή του απέναντι σε μια απροκάλυπτη πια δικτατορία. 
<SPEAKER ID="113" LANGUAGE="" NAME="" AFFILIATION="">
<SPEAKER ID="114" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="115" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="116" LANGUAGE="" NAME="" AFFILIATION="">
<SPEAKER ID="117" LANGUAGE="SK" NAME="Zita Pleštinská (PPE-DE ). –" AFFILIATION="">
<P>
   Υπερψήφισα την έκθεση διότι την θεωρώ πολύ σημαντική για όσες περιφέρειες δεν μπορούν να λάβουν από μόνες τους αναπτυξιακά μέτρα χωρίς χρηματοδοτική στήριξη. Ζω και εγώ σε μία από τις πιο φτωχές περιφέρειες της Ευρώπης –την περιφέρεια Prešov– όπου το ΑΕγχΠ είναι πιο κάτω από τον ευρωπαϊκό μέσο όρο. Συνεπώς, χαιρετίζω το γεγονός ότι η δημιουργία θέσεων εργασίας και η προώθηση της ανάπτυξης αντιμετωπίζονται ως υπέρτατοι στόχοι της κρατικής ενίσχυσης. Από την άποψη της συνοχής, είναι πολύ σημαντικό να εγκριθούν διαφανή κριτήρια που θα επιτρέπουν σε όλες τις μειονεκτικές περιφέρειες να λάβουν χρηματοδοτική ενίσχυση. Η συμπερίληψη περιφερειακών κυβερνήσεων στη διανομή κρατικής ενίσχυσης είναι ένα πολύ σημαντικό βήμα, διότι εγγυάται τη διαφανή χορήγηση αυτών των κονδυλίων.
<SPEAKER ID="118" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="119" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
Χαιρετίζουμε το γεγονός ότι, παρά την αρχική πρόταση της Επιτροπής αναφορικά με τις κρατικές ενισχύσεις προς τις περιφέρειες, οι περιφέρειες που επηρεάζονται από αυτό που είναι γνωστό ως «στατιστικός αντίκτυπος» θα διατηρήσουν το ίδιο καθεστώς κρατικών ενισχύσεων προς τις περιφέρειες με τις περιφέρειες σύγκλισης έως το 2013, χωρίς να υπάρχει περίοδος αναθεώρησης. Ωστόσο, αυτό από μόνο του δεν μας κάνει να αλλάξουμε γνώμη και να ψηφίσουμε υπέρ.
<SPEAKER ID="120" LANGUAGE="FR" NAME="Carl Lang (NI )," AFFILIATION="γραπτώς">
<P>
   Στο αρχικό της σχέδιο η Ευρωπαϊκή Επιτροπή προέβλεπε την απαγόρευση των κρατικών ενισχύσεων στις επιχειρήσεις στη Γαλλία από το 2007 και μετά. Αυτό το σχέδιο, όπως εκείνο της οδηγίας Bolkestein, εγγράφεται στο πλαίσιο της δημιουργίας μιας εσωτερικής αγοράς υψηλής ανταγωνιστικότητας, που αποφασίστηκε κατά τη διάρκεια της Συνόδου Κορυφής της Βαρκελώνης, όπου τη Γαλλία εκπροσώπησαν οι κ. Σιράκ και Ζοσπέν. Η έκθεση του κ. Koterec επιφέρει κάποιες βελτιώσεις: η Γαλλία θα διατηρήσει τη δυνατότητα της χορήγησης κρατικών ενισχύσεων, οι οποίες όμως θα είναι σημαντικά μειωμένες.
<P>
Η ευρωπαϊκή περιφερειακή πολιτική, την οποία πληρώνουν σε μεγάλο βαθμό οι γάλλοι φορολογούμενοι, δεν αρκείται λοιπόν μόνο στο να είναι όλο και πιο φειδωλή έναντι των περιφερειών (η γαλλική περιφέρεια του Hainaut έχασε έτσι την ενίσχυση από τα διαρθρωτικά ταμεία βάσει του Στόχου 1). Εμποδίζοντας στο εξής τη Γαλλία να έχει μια ανεξάρτητη βιομηχανική πολιτική, θέτει σε κίνδυνο εκατοντάδες επιχειρήσεις, οι οποίες, ελλείψει ειδικής δημόσιας ενίσχυσης, θα πρέπει είτε να μετεγκαταστήσουν τις δραστηριότητές τους είτε να βάλουν λουκέτο.
<P>
Αυτή την Ευρώπη που δημιουργεί ανέργους, αυτή την αντικοινωνική (καθότι αντιεθνική) Ευρώπη, οι συμπατριώτες μας την απέρριψαν στις 29 Μαΐου. Επιθυμούν μια διαφορετική Ευρώπη, μια Ευρώπη που, σεβόμενη την εθνική κυριαρχία των κρατών μελών, θα σέβεται την εργασία. 
<SPEAKER ID="121" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . Θα ήθελα να συγχαρώ τον κ. Koterec για την εξαιρετική του έκθεση σχετικά με τον ρόλο των κρατικών ενισχύσεων ως μέσου περιφερειακής ανάπτυξης.
<P>
Θα ήθελα να αδράξω την ευκαιρία για να εκφράσω τη στήριξή μου για τη γνώμη του εισηγητή, σύμφωνα με την οποία στη νέα περίοδο προγραμματισμού τα ανώτατα όρια των εντάσεων παροχής ενισχύσεων στις εξόχως απόκεντρες περιοχές της ΕΕ θα πρέπει να είναι ακριβώς τα ίδια με όσα ίσχυαν κατά την προηγούμενη περίοδο (2000-2006).
<P>
Στηρίζω επίσης την άποψη του εισηγητή ότι, σε αυτό το πλαίσιο, το καθεστώς που περιγράφεται στο άρθρο 87, παράγραφος 3, της Συνθήκης για την Ευρωπαϊκή Κοινότητα θα πρέπει να ισχύσει αυτόματα και στις εξόχως απόκεντρες περιοχές, κάτι που, εξάλλου, ορίζεται στη Συνθήκη για τη θέσπιση Συντάγματος της Ευρώπης. 
<SPEAKER ID="122" LANGUAGE="" NAME="Alyn Smith (Verts/ALE )," AFFILIATION="γραπτώς">
<SPEAKER ID="123" LANGUAGE="" NAME="Catherine Stihler (PSE )," AFFILIATION="γραπτώς">
<SPEAKER ID="124" LANGUAGE="" NAME="" AFFILIATION="">
<P>
- Στρατηγική για την ανάπτυξη (RC-B6-0653/2005) 
<SPEAKER ID="125" LANGUAGE="" NAME="Glyn Ford (PSE )," AFFILIATION="γραπτώς">
<SPEAKER ID="126" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="127" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
Οι διαπραγματεύσεις για τις δημοσιονομικές προοπτικές της περιόδου 2007-2013 αποτελούν παράδειγμα για τον τρόπο με τον οποίο το Ηνωμένο Βασίλειο χειρίστηκε την Προεδρία του.
<P>
Ο Jack Straw επέδειξε τεράστια αναισθησία όταν περιέγραψε τη βρετανική πρόταση ως πειθαρχημένη και δίκαιη πρόταση, η οποία έχει ως στόχο τη διεύρυνση και μια μεγαλύτερη οικονομική ανταγωνιστικότητα, ενώ επέκρινε σφόδρα την πρόταση του Λουξεμβούργου ως μη ρεαλιστική και μη ισορροπημένη.
<P>
Η απάντηση σε αυτό δεν θα μπορούσε να είναι πιο σαφής. Η πρόταση του Λουξεμβούργου θα μπορούσε να λειτουργήσει, καθώς είχε τη στήριξη 22 κρατών μελών, ενώ η βρετανική πρόταση απορρίφθηκε από όλα τα κράτη μέλη και όλες τις πολιτικές ομάδες του Κοινοβουλίου.
<SPEAKER ID="128" LANGUAGE="" NAME="" AFFILIATION="">
<P>
- CIA και παράνομη μεταφορά κρατουμένων (RC-B6-0649/2005) 
<SPEAKER ID="129" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κύριε Πρόεδρε, απείχαμε από το κοινό ψήφισμα για τις μυστικές μεταφορές κρατουμένων υπόπτων για ισλαμική τρομοκρατία από τη CIA. Χωρίς να επιθυμούμε να τοποθετηθούμε επί της ουσίας, εκτιμούμε ότι, παρότι πρέπει να υπάρξουν διαμαρτυρίες για παρόμοιες πρακτικές -υποθέτοντας ότι όντως ισχύουν- οι διαμαρτυρίες αυτές πρέπει να εκπορεύονται από τις κυβερνήσεις των κρατών μελών, ορισμένα από τα οποία είναι σύμμαχοι των Ηνωμένων Πολιτειών.
<SPEAKER ID="130" LANGUAGE="" NAME="Proinsias De Rossa (PSE )," AFFILIATION="γραπτώς">
<P>
   . – Η υποστήριξη της πρότασης για την ίδρυση εξεταστικής επιτροπής από το Ευρωπαϊκό Κοινοβούλιο αποτελεί ζήτημα ζωτικής σημασίας για τη διερεύνηση της κακοποίησης των κρατουμένων σε υποτιθέμενες φυλακές τις οποίες διαχειρίζεται η CIA και των μυστικών πτήσεων πάνω από την ΕΕ.
<SPEAKER ID="131" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="132" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Όλο και περισσότερα γεγονότα έρχονται στο φως σχετικά με τις υπηρεσίες ασφαλείας των ΗΠΑ, όπως η CIA, οι οποίες παράνομα απαγάγουν ανθρώπους, τους μεταφέρουν αεροπορικώς στην Ευρώπη, τους κρατούν φυλακισμένους και, εν συνεχεία, τους υποβάλλουν σε απομόνωση και βασανιστήρια.
<SPEAKER ID="133" LANGUAGE="" NAME="Claude Moraes (PSE )," AFFILIATION="γραπτώς">
<P>
   . Ψήφισα κατ’ αυτόν τον τρόπο για το εν λόγω ψήφισμα διότι, μαζί με πολλούς ανήσυχους λονδρέζους πολίτες της εκλογικής μου περιφέρειας, πιστεύω ότι θα πρέπει να πραγματοποιηθεί αντικειμενική έρευνα για τους ισχυρισμούς, τόσο για την υποτιθέμενη χρησιμοποίηση χωρών της ΕΕ από τη CIA για τη μεταφορά κρατουμένων, όσο και για την υποτιθέμενη χρήση του ευρωπαϊκού εδάφους για την παράνομη κράτηση φυλακισμένων. 
<SPEAKER ID="134" LANGUAGE="" NAME="Tobias Pflüger (GUE/NGL )," AFFILIATION="γραπτώς">
<P>
   . – Το πρώτο δίδαγμα που πρέπει να αντλήσουμε από το ζήτημα σχετικά με τις πτήσεις της CIA είναι να κλείσουμε τις στρατιωτικές βάσεις των ΗΠΑ και του ΝΑΤΟ, όπως η βάση του Aviano στην Ιταλία, του Ramstein στη Γερμανία και του Kogalniceanu στη Ρουμανία, στην επικράτεια της ΕΕ και στα μελλοντικά κράτη μέλη. Εξάλλου, αποτελούν την υποδομή για τις πτήσεις-βασανιστήρια.
<P>
Ο αρμόδιος για θέματα δικαιοσύνης, ελευθερίας και ασφάλειας Επίτροπος της ΕΕ Franco Frattini, υποβαθμίζει τη σημασία των καταστάσεων, όπου αυτό είναι δυνατόν, και επαναφέρει την ευθύνη στα κράτη μέλη. Αυτό είναι πολύ ανέντιμο, καθώς είναι σαφές ότι το θέμα διαθέτει επίσης ευρωπαϊκή διάσταση.
<P>
Η ΕΕ, στον πολιτικό στίβο της ασφάλειας και ιδίως όσον αφορά τον αποκαλούμενο αγώνα κατά της τρομοκρατίας, έχει συμφωνήσει σε μια στενή συνεργασία με το NATO και τις ΗΠΑ. Συμφωνίες για συνεργασία των μυστικών υπηρεσιών και για τη χωρίς περιορισμούς μεταβίβαση των πληροφοριών που έχουν χαρακτηρισθεί απόρρητες είναι μέρος της συμφωνίας «Βερολίνο +», η οποία επιτρέπει στην ΕΕ να αναλάβει στρατιωτική δράση χρησιμοποιώντας τις δυνάμεις του NATO. Τον Φεβρουάριο του 2003, υπήρξε απευθείας συμφωνία με τις ΗΠΑ για στενή συνεργασία στη μεταφορά των υπόπτων. Κατά αυτήν την έννοια, σκανδαλώδης δεν είναι μόνο η συμπεριφορά της κυβέρνησης των ΗΠΑ, αλλά η ευθύνη πρέπει επίσης να αποδοθεί και στους αξιωματούχους και τις κυβερνήσεις της ΕΕ που γνώριζαν την κατάσταση. 
<SPEAKER ID="135" LANGUAGE="" NAME="Catherine Stihler (PSE )," AFFILIATION="γραπτώς">
<P>
   . Η εικαζόμενη χρήση των ευρωπαϊκών χωρών από τη CIA για τη μεταφορά και την παράνομη κράτηση των φυλακισμένων θα πρέπει να καταδικαστεί και να διερευνηθεί επισταμένως. Είμαι ικανοποιημένη που η κυβέρνηση του Ηνωμένου Βασιλείου δήλωσε κατηγορηματικά ότι θα συνεργαστεί πλήρως στην έρευνα του Συμβουλίου της Ευρώπης. 
<SPEAKER ID="136" LANGUAGE="" NAME="" AFFILIATION="">
<SPEAKER ID="137" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="138" LANGUAGE="" NAME="" AFFILIATION="">
<SPEAKER ID="139" LANGUAGE="IT" NAME="Luciana Sbarbati (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, θέλω να επισημάνω ότι ψηφίσαμε υπέρ της συμβιβαστικής τροπολογίας που κατέθεσε εχθές η Ομάδα τωv Πρασίvωv / Ευρωπαϊκή Ελεύθερη Συμμαχία και η Σοσιαλιστική Ομάδα στο Ευρωπαϊκό Κοινοβούλιο – και στην οποία συνέβαλα προσωπικά – αν και θεωρώ ότι η τροπολογία αυτή είναι λιγότερο ισχυρή από το κείμενο του άρθρου 21, στην εκπόνηση του οποίου είχαμε συνεργασθεί.
<SPEAKER ID="140" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . Η έκθεση που έχουμε ενώπιόν μας επιβεβαιώνει την επιθυμία της ΕΕ να γίνει η Ρουμανία κράτος μέλος την 1η Ιανουαρίου 2007, αλλά θέτει ορισμένες προϋποθέσεις για αυτήν την ένταξη.
<SPEAKER ID="141" LANGUAGE="" NAME="Claude Moraes (PSE )," AFFILIATION="γραπτώς">
<P>
   . Ψήφισα υπέρ της έκθεσης Moscovici σχετικά με τη Ρουμανία, αλλά πιστεύω ότι, σε ορισμένα βασικά θέματα, η κυβέρνηση της Ρουμανίας πρέπει να πραγματοποιήσει επιταχυμένη πρόοδο – κυρίως για τη διάχυτη διάκριση κατά των Ρομά, η οποία υφίσταται ακόμη και από θεσμικά όργανα, ώστε να ανατρέψει τους ισχυρισμούς για τη χρήση εικαζόμενων τοποθεσιών παράνομης κράτησης και για την κρατική διαφθορά. 
<SPEAKER ID="142" LANGUAGE="" NAME="" AFFILIATION="">
<SPEAKER ID="143" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
Χαιρετίζω επίσης την προσέγγιση προς την Επιτροπή για την παροχή ειδικής βοήθειας με στόχο τη στήριξη των πρωτοβουλιών που προτείνονται στην έκθεση της κ. Attwooll. 
<SPEAKER ID="144" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς">
<SPEAKER ID="145" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
Οι γυναίκες αποτελούν μόνο το 3% του εργατικού δυναμικού στην αλίευση, ωστόσο υπάρχει ένα πολύ μεγαλύτερο ποσοστό γυναικών που δραστηριοποιούνται στη συλλογή και την υδατοκαλλιέργεια, κάτι που αποδεικνύει ότι έχει σημειωθεί πρόοδος όσον αφορά την αύξηση των γυναικών στο εργατικό δυναμικό.
<SPEAKER ID="146" LANGUAGE="" NAME="Catherine Stihler (PSE )," AFFILIATION="γραπτώς">
<SPEAKER ID="147" LANGUAGE="" NAME="Πρόεδρος." AFFILIATION="">
<SPEAKER ID="148" LANGUAGE="" NAME="" AFFILIATION="(Η συνεδρίαση διακόπτεται στις 12.10 και συνεχίζεται στις 15.05)">
<SPEAKER ID="149" LANGUAGE="" NAME="" AFFILIATION="Αντιπροέδρου">
<SPEAKER ID="150" LANGUAGE="DE" NAME="Lissy Gröner (PSE ). –" AFFILIATION="">
<P>
   Κύριε Πρόεδρε, θέλω να εκφράσω την ευγνωμοσύνη μου προς το Σώμα για την υποστήριξη που είχε αυτή η γραπτή δήλωση από περίπου 400 βουλευτές. Πέρα από τα κόμματα και τα εθνικά σύνορα υποστηρίχθηκε η ιδέα ότι τα παιδιά πρέπει να έχουν μία κοινή τηλεφωνική γραμμή στην Ευρώπη, για να καλούν και να εκφράζουν τις ανησυχίες τους και τις ανάγκες τους.
<SPEAKER ID="151" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση πέντε προτάσεων ψηφίσματος σχετικά με την κατάσταση των ανθρωπίνων δικαιωμάτων στο Θιβέτ και στο Χονγκ Κονγκ(1).
<SPEAKER ID="152" LANGUAGE="" NAME="Glyn Ford (PSE )," AFFILIATION="συντάκτης">
<P>
Όσον αφορά το Χονγκ Κονγκ, υποστηρίζουμε σθεναρά τα αιτήματα για την διεξαγωγή καθολικής ψηφοφορίας στην περιοχή. Θα επεσήμαινα, ωστόσο, ότι σε πάρα πολλές χώρες στον κόσμο δεν θα επιτρεπόταν η διαδήλωση δεκάδων χιλιάδων ανθρώπων υπέρ τέτοιου είδους καθολικής ψηφοφορίας στις 4 Δεκεμβρίου.
<P>
Ωστόσο, υπάρχει κάποιο πρόβλημα. Η παράγραφος 14 του ψηφίσματος –για το οποίο έχουμε ζητήσει ψηφοφορία κατά τμήματα– προσκαλεί τον Δαλάι Λάμα να απευθυνθεί στο Κοινοβούλιο θεωρώντας ότι κατά τον τρόπο αυτόν αναγνωρίζεται η ικανότητά του ως αρχηγού κράτους. Δεν πιστεύω πως αποτελεί καθήκον μας να προβούμε σε μια τόσο σημαντική αλλαγή στην πολιτική μας για μία Κίνα εν μέσω μιας επείγουσας συζήτησης. Έχω προσωπικά γνωρίσει και συνομιλήσει με τον Δαλάι Λάμα σε δύο περιστάσεις. Δεν έχω αντίρρηση να προσκληθεί στην Επιτροπή Εξωτερικών Υποθέσεων ή οπουδήποτε αλλού. Ωστόσο, εγώ και η Ομάδα ΕΣΚ δεν θα μπορέσουμε να υποστηρίξουμε το εν λόγω ψήφισμα εάν παραμείνει η προκειμένη παράγραφος. 
<SPEAKER ID="153" LANGUAGE="DE" NAME="Eva Lichtenberger (Verts/ALE )," AFFILIATION="συντάκτρια">
<SPEAKER ID="154" LANGUAGE="" NAME="Elizabeth Lynne (ALDE )," AFFILIATION="συντάκτρια">
<P>
   . – Κύριε Πρόεδρε, πριν δύο μήνες, εγκρίναμε ένα επείγον ψήφισμα στο Ευρωπαϊκό Κοινοβούλιο σχετικά με τον Tenzin Delek Rinpoche, ο οποίος ακόμη δεν έχει απελευθερωθεί από την κράτηση. Είμαστε για ακόμη μία φορά εδώ, αυτήν τη φορά για να προσπαθήσουμε να εξαίρουμε την εκστρατεία για «πατριωτική εκπαίδευση», η οποία διεξάγεται στα μοναστήρια του Θιβέτ. Τον περασμένο μήνα πέντε θιβετιανοί μοναχοί συνελήφθησαν στο μοναστήρι Drepung. Ακούσαμε επίσης πως βασανίστηκαν κατά την κράτησή τους. Αλλά ποιο είναι το έγκλημά τους; Το έγκλημά τους είναι ότι αρνήθηκαν να υπογράψουν δηλώσεις οι οποίες καταγγέλλουν την Αγιότητά του τον Δαλάι Λάμα ως επικίνδυνο υποκινητή αποσχιστικών τάσεων.
<P>
Η δημόσια εκπαίδευση ξεκίνησε ως εργαλείο καταπίεσης το 1996 στην Κίνα, αλλά κλιμακώθηκε από το 2005. Η κινεζική κυβέρνηση αποπειράται να κάνει πλύση εγκεφάλου στον λαό. Αυτή δεν είναι δημόσια εκπαίδευση· είναι καταπίεση των ανθρωπίνων δικαιωμάτων. Αναμφιβόλως, οι Κινέζοι θα πουν πως αυτό αποτελεί εσωτερικό ζήτημα της Κίνας, αλλά η διεθνής κοινότητα δεν μπορεί να παραμείνει αδρανής όταν φιλειρηνικοί άνθρωποι υφίστανται τέτοιου είδους μεταχείριση.
<P>
Πρέπει να μάθουμε τι ακριβώς συνέβη στον νεαρό θιβετιανό μοναχό Ngawang Jangchub, ο οποίος απεβίωσε τον Οκτώβριο κατά τη διάρκεια μιας συνεδρίασης «πατριωτικής εκπαίδευσης». Η κινεζική κυβέρνηση πρέπει να ακούσει τις εκκλήσεις μας για σεβασμό των ανθρωπίνων δικαιωμάτων. Εάν δεν τις λάβει υπόψη της, το λιγότερο που πρέπει να κάνουμε –και εννοώ πραγματικά το λιγότερο που πρέπει να κάνουμε– είναι να διατηρήσουμε τον εμπορικό αποκλεισμό της ΕΕ στον τομέα του εμπορίου όπλων. Σε αντίθεση με έναν από τους προηγούμενους ομιλητές, θα μου άρεσε εάν ο Δαλάι Λάμα ερχόταν και απευθυνόταν στο Ευρωπαϊκό Κοινοβούλιο. 
<SPEAKER ID="155" LANGUAGE="DE" NAME="Thomas Mann (PPE-DE )," AFFILIATION="συντάκτης">
<P>
   Κύριε Πρόεδρε, στις αρχές Οκτωβρίου πέθανε στο κελί του στη μονή Drepung ο 28χρονος μοναχός Ngawang Jangchub. Ο θάνατός του προκλήθηκε από μια ανάκριση από τη διοίκηση της εκστρατείας της επονομαζόμενης «πατριωτικής εκπαίδευσης».
<P>
Αντικείμενο αυτής είναι να επαναφέρει στην τάξη τους επικριτές του καθεστώτος με δραστικά σωματικά και ψυχικά μέτρα αναμόρφωσης. Από το 1996 περισσότεροι από 10 000 μοναχοί και μοναχές στο Θιβέτ υποχρεώθηκαν σε πλύση εγκεφάλου, πράγμα που αποτελεί κατάφωρη παραβίαση της ελευθερίας της γνώμης και της θρησκευτικής ελευθερίας. Οι απειλές, οι συλλήψεις και οι βασανισμοί αποσκοπούν στο να εξαναγκάσουν τους κατοίκους της μονής να αποκηρύξουν γραπτώς τον Δαλάι Λάμα ως εχθρό του κράτους και αυτονομιστή. Η κ. Lynn ανέφερε ήδη ότι στις 23 Νοεμβρίου οι κινεζικές δυνάμεις ασφαλείας κατέλαβαν τη μονή Drepung δίπλα στην πρωτεύουσα Λάσα. Όταν συνέλαβαν πέντε υψηλόβαθμους ιερείς, 400 μοναχοί διαδήλωσαν ειρηνικά για την απελευθέρωσή τους. Η αστυνομία και οι ειδικές δυνάμεις αντέδρασαν άμεσα αποκλείοντας τη μονή εξ ολοκλήρου από τον έξω κόσμο για αρκετές συνεχόμενες ημέρες. Οι Κινέζοι αδιαφορούν για τα ψηφίσματα των ανθρωπίνων δικαιωμάτων που έχουν εγκριθεί από το Ευρωπαϊκό Κοινοβούλιο; Προφανώς η παρέμβαση της Επιτροπής, του Επιτρόπου Verheugen και του Συμβουλίου δεν τους αρκούν. Ή μήπως θεωρούν μόνον ψιλά γράμματα τον προαναγγελθέντα διάλογο ανάμεσα στην ΕΕ και την Κίνα; Μιλώντας εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, επιτρέψτε μου να υπενθυμίσω στο Κοινοβούλιο τη συζήτηση που είχαμε τον Οκτώβριο, όπου απαιτήσαμε επειγόντως να βελτιωθούν οι συνθήκες κράτησης για τον αξιοσέβαστο Λάμα Tensin Delek Rinpoche, υπό τις οποίες διέτρεχε κίνδυνο η ζωή του, προκειμένου να του εξασφαλίσουμε δίκαιη δίκη.
<P>
Ο Ειδικός Εισηγητής των Ηνωμένων Εθνών για τα βασανιστήρια, Manfred Nowak, παρουσίασε πρόσφατα τα αποτελέσματα της επιθεώρησής του στις κινεζικές φυλακές, στα στρατόπεδα καταναγκαστικής εργασίας και στα αστυνομικά τμήματα. Επιβεβαιώνει ότι πραγματοποιούνται βασανιστήρια και ότι οι κρατούμενοι και όσοι θεωρούνται ύποπτοι υφίστανται κακομεταχείριση. Το κινεζικό σύστημα αναμόρφωσης μέσω της εργασίας έχει ως αποτέλεσμα άνθρωποι να δουλεύουν καταναγκαστικά έως και τρία χρόνια σε στρατόπεδο χωρίς να έχει εκδοθεί γι’ αυτούς καταδικαστική απόφαση δικαστηρίου. Πρόκειται για μια σαφή παραβίαση της προσωπικής ακεραιότητας και της αξιοπρέπειας κάθε ανθρώπου. 
<SPEAKER ID="156" LANGUAGE="PL" NAME="Lidia Joanna Geringer de Oedenberg," AFFILIATION="εξ ονόματος της Ομάδας PSE.">
<P>
   Κύριε Πρόεδρε, τον Οκτώβριο του 2005, το Ευρωπαϊκό Κοινοβούλιο ενέκρινε ένα ψήφισμα σχετικά με την άδικη φυλάκιση από τις κινεζικές αρχές του Λάμα Tenzin Delek Rinpoche. Ωστόσο, το ψήφισμα αυτό δεν πέτυχε τίποτα, καθώς ο Tenzin Delek Rinpoche εξακολουθεί να κρατείται και να βασανίζεται, παρά την άσχημη κατάσταση της υγείας του. Αυτό απέδειξε απλά τον βαθμό στον οποίο παραβιάζονται τα ανθρώπινα δικαιώματα στην Κίνα.
<P>
Οι κινεζικές αρχές εφαρμόζουν επί του παρόντος μια πολιτική «πατριωτικής εκπαίδευσης» και αναγκάζουν τους Θιβετιανούς να υπογράφουν δηλώσεις με τις οποίες απορρίπτουν τον Δαλάι Λάμα ως πνευματικό τους ηγέτη και αναγνωρίζουν ότι το Θιβέτ είναι μέρος της Κίνας. Όποιος αρνείται να υπογράψει μια τέτοια δήλωση απειλείται με δίωξη και σύλληψη. Όπως επανειλημμένως έχουν τονίσει βουλευτές του Σώματος, οι θιβετιανοί μοναχοί διατρέχουν εξαιρετικό κίνδυνο. Αυτά τα ασυνήθιστα μαθήματα «πατριωτικής εκπαίδευσης» είχαν ήδη ως αποτέλεσμα τον θάνατο ενός μοναχού υπό αδιευκρίνιστες συνθήκες και τη σύλληψη άλλων πέντε. Επιπλέον, η μονή Drepung η οποία έχει 7 000 μοναχούς τελεί υπό κατάληψη από τις ειδικές δυνάμεις της Κίνας από τις 25 Νοεμβρίου και, έτσι, είναι εντελώς αποκομμένη από τον έξω κόσμο.
<P>
Λόγω αυτής της κατάστασης στο Θιβέτ, είναι σαφές ότι η διεθνής κοινότητα πρέπει να συνεχίσει να ασκεί πιέσεις στην Κίνα, προκειμένου αυτή να βελτιώσει τις συνθήκες κράτησης των φυλακισμένων και να καταργήσει τη χρήση των βασανιστηρίων και της θανατικής ποινής. Επιπλέον, ο λαός του Θιβέτ πρέπει να λάβει υποστήριξη στον αγώνα για τη ζωή του και για τη συνέχιση της διεθνούς ταυτότητάς του. Αξίζει επίσης να αναφέρουμε ότι εξακολουθούν να υπάρχουν μόνο δέκα περίπου από τις 3 000 βουδιστικές μονές που κάποτε υπήρχαν στο Θιβέτ.
<SPEAKER ID="157" LANGUAGE="" NAME="Μάριος Ματσάκης," AFFILIATION="εξ ονόματος της Ομάδας ALDE">
<P>
Ζητούμε την κατάργηση του συστήματος κατά το οποίο η κεντρική εκτελεστική αρχή εκλέγεται από επιτροπή η οποία αποτελείται από 800 κατοίκους του Χονγκ Κονγκ τους οποίους επιλέγει το Πεκίνο. Ωστόσο, για να είμαστε δίκαιοι, ένα τέτοιου είδους σύστημα είναι ενδεχομένως καλύτερο από το προηγούμενο σύστημα κατά το οποίο η βρετανική αποικία διοικούταν από έναν κυβερνήτη ο οποίος διοριζόταν από τη Βασίλισσα της Αγγλίας. Δεν ενθυμούμαι το Ευρωπαϊκό Κοινοβούλιο να υπερψηφίζει την εποχή εκείνη οιαδήποτε ψηφίσματα για να καταδικάσει τη Βρετανία, η οποία επέβαλε ένα τόσο αντιδημοκρατικό σύστημα στον λαό του Χονγκ Κονγκ. Από την άλλη πλευρά, ωστόσο, ποιο δικαίωμα έχει το Ευρωπαϊκό Κοινοβούλιο, ακόμη και σήμερα, να επικρίνει τις βρετανικές αποικιακές πολιτικές; Δεν τόλμησε να το πραγματοποιήσει στο παρελθόν, και είναι αναμενόμενο ότι δεν πρόκειται να το τολμήσει ούτε τώρα όσον αφορά τη βρετανική κατοχή ως αποικία 300 περίπου τετραγωνικών χιλιομέτρων στην Κύπρο, όπου χιλιάδες κύπριοι πολίτες κυβερνώνται από έναν διοικητή τον οποίο έχει διορίσει η Βασίλισσα της Αγγλίας.
<SPEAKER ID="158" LANGUAGE="FR" NAME="Gérard Onesta," AFFILIATION="εξ ονόματος της ομάδας Verts/ALE.">
<P>
Αλλά ας σοβαρευτούμε. Απέναντι σε ένα δικτατορικό καθεστώς που περιορίζει, φυλακίζει, βασανίζει και σκοτώνει ανθρώπους, με ποιον τρόπο θα μπορούσαμε να εκφράσουμε την αγανάκτησή μας, πέρα από τη σύντομη συζήτησή μας σήμερα το απόγευμα; Λαμβάνοντας υπόψη ότι σε 30 μήνες νέοι από όλο τον κόσμο θα συναντηθούν στο Πεκίνο για τους Ολυμπιακούς Αγώνες και ότι η κινεζική κυβέρνηση σκοπεύει να επωφεληθεί από αυτό το γεγονός για να επιδείξει το ψευτοδημοκρατικό της πρότυπο, θα πρότεινα ταπεινά να επιτρέψουμε στους αθλητές μας να γίνουν φορείς ενός μηνύματος ειρήνης, δημοκρατίας και ελευθερίας, προκειμένου να γίνουν οι πρωταθλητές στον αγώνα προώθησης των δικαιωμάτων του Θιβέτ, διαφορετικά περιφρονούμε όσους ανθρώπους ζουν σε αυτό το μέρος του κόσμου. 
<SPEAKER ID="159" LANGUAGE="NL" NAME="Erik Meijer" AFFILIATION="εξ ονόματος της Ομάδας GUE/NGL">
<SPEAKER ID="160" LANGUAGE="PL" NAME="Urszula Krupa" AFFILIATION="εξ ονόματος της Ομάδας IND/DEM.">
<P>
   , Κύριε Πρόεδρε, η σημερινή συζήτηση σχετικά με τις παραβιάσεις των ανθρωπίνων δικαιωμάτων επικεντρώνεται στο Θιβέτ. Στις 23 Νοεμβρίου, υπάλληλοι του Γραφείου Δημοσίας Ασφάλειας έκλεισαν μία από τις πιο παλαιές βουδιστικές μονές του Θιβέτ μετά από διαταγή των κινεζικών αρχών. Συνέλαβαν έναν από τους επικεφαλείς μοναχούς και τέσσερις ακόμη των οποίων η τύχη αγνοείται. Η πολιτική της «πατριωτικής εκπαίδευσης», η οποία ισοδυναμεί με πολιτική κατήχηση, έχει καθιερωθεί στη χώρα προκειμένου να ενισχύσει τη στήριξη της κινεζικής κυβέρνησης μεταξύ των θιβετιανών μοναχών και να καταπολεμήσει την επιρροή του εξόριστου Δαλάι Λάμα. Το Θιβέτ βρίσκεται από το 1950 υπό βάναυση κινεζική κατοχή. Ωστόσο, οι Θιβετιανοί δεν έχουν εγκαταλείψει τον ειρηνικό αγώνα τους για ελευθερία, μολονότι τουλάχιστον το ένα πέμπτο του πληθυσμού της χώρας έχει πεθάνει από πείνα, έχει βασανιστεί έως θανάτου ή έχει εκτελεστεί. Όλες σχεδόν οι μονές της χώρας, οι οποίες κάποτε ήταν πάνω από 6 500, είναι κατεστραμμένες.
<SPEAKER ID="161" LANGUAGE="NL" NAME="Philip Claeys (NI ). –" AFFILIATION="lao gai">
<SPEAKER ID="162" LANGUAGE="" NAME="Günther Verheugen," AFFILIATION="Αντιπρόεδρος της Επιτροπής">
<P>
Η Επιτροπή επίσης χαιρετίζει και υποστηρίζει τα συμπεράσματα του Συμβουλίου Γενικών Υποθέσεων και Εξωτερικών Σχέσεων της 12ης Δεκεμβρίου, τα οποία εκφράζουν έντονη ανησυχία για την πολιτική της Κίνας σχετικά με τα ανθρώπινα δικαιώματα – ιδίως σε σχέση με τα δικαιώματα των μειονοτήτων.
<P>
Στις 12 Δεκεμβρίου, το Συμβούλιο Γενικών Υποθέσεων και Εξωτερικών Σχέσεων επίσης ενέκρινε τη διαπραγματευτική εντολή για μια νέα συμφωνία εταιρικής σχέσης και συνεργασίας με την Κίνα. Η εντολή επίσης επισημαίνει ότι μια συμφωνία εταιρικής σχέσης με την Κίνα θα εμπεριέχει μια τυποποιημένη ρήτρα για τα ανθρώπινα δικαιώματα. Επιθυμώ να τονίσω ότι, επί πολλά έτη, δεν έχουμε συνάψει συμφωνίες με άλλα μέρη χωρίς μια ρήτρα αυτού του είδους για τα ανθρώπινα δικαιώματα.
<P>
Όσον αφορά την κατάσταση στο Θιβέτ, η Ευρωπαϊκή Ένωση έθεσε το Θιβέτ στις κορυφαίες θέσεις της ημερήσιας διάταξή της με την Κίνα. Έχει, συγκεκριμένα, εστιάσει κυρίως την προσοχή της στη διατήρηση της πολιτιστικής, θρησκευτικής και γλωσσικής ταυτότητας του θιβετιανού λαού. Η υφιστάμενη κατάσταση στην περιοχή, την οποία παρακολουθούμε εκ του σύνεγγυς, εγείρει σοβαρή ανησυχία, ιδίως σε σχέση με την άσκηση της θρησκευτικής ελευθερίας. Μας ανησυχεί το γεγονός ότι οι τοπικές αρχές έχουν επιβάλει ένα αυστηρό πλαίσιο σύμφωνα με το οποίο έχουν θέσει τα όρια της άσκησης της εν λόγω ελευθερίας, και εκφράζουμε την αποδοκιμασία μας για τις πρόσφατες περιπτώσεις κράτησης των μοναχών και, συγκεκριμένα, για το κλείσιμο του μοναστηριού του Drepung στη Λάσα.
<SPEAKER ID="163" LANGUAGE="" NAME="Πρόεδρος." AFFILIATION="">
<SPEAKER ID="164" LANGUAGE="" NAME="Πρόεδρος." AFFILIATION="">
<SPEAKER ID="165" LANGUAGE="FI" NAME="Reino Paasilinna (PSE )," AFFILIATION="συντάκτης">
<P>
Κατά την επόμενη κοινοβουλευτική συνεδρίαση, θα συζητήσουμε το ψήφισμα σχετικά με την Τσετσενία. Συμφωνούμε πλήρως με τον διαμεσολαβητή ανθρωπίνων δικαιωμάτων Vladimir Lukin ότι το νομοσχέδιο παραβιάζει το ρωσικό σύνταγμα. Επίσης, παραβιάζει το διεθνές δίκαιο. Ελπίζω ότι η γνώμη του κ. Lukin έχει κάποια βαρύτητα, διότι διατέλεσε για πολλά έτη πρόεδρος της κοινής αντιπροσωπείας Ευρωπαϊκού Κοινοβουλίου-Δούμας.
<SPEAKER ID="166" LANGUAGE="DE" NAME="Milan Horáček (Verts/ALE )," AFFILIATION="συντάκτης">
<P>
   Κύριε Πρόεδρε, κυρίες και κύριοι, οι αλλαγές στη ρωσική κοινωνία είναι εξαιρετικά ανησυχητικές, καθώς παρατηρούμε κατάφωρες παραβιάσεις των ανθρωπίνων δικαιωμάτων, που πραγματοποιούνται από τον νέο νόμο με σκοπό το κράτος να ελέγχει τις ΜΚΟ, συνεχή κατασταλτικά μέτρα εις βάρος των άλλοτε διευθυντών της Yukos, Mikhail Khodorkovsky και Platon Lebedev, και την εμπόλεμη κατάσταση στην Τσετσενία.
<P>
Ο κ. Khodorkovsky και ο κ. Lebedev κρατούνται, κατά παράβαση του ρωσικού δικαίου, σε στρατόπεδα κρατουμένων στη Σιβηρία σε πολύ μεγάλη απόσταση από τη Μόσχα και βόρεια του αρκτικού κύκλου σε θερμοκρασία –50° Κελσίου. Ο Lebedev είναι βαριά άρρωστος. Η επαφή με τα μέλη της οικογένειας και τους δικηγόρους τους έχει καταστεί εξαιρετικά δύσκολη· δεν έχουν πρόσβαση σε ενημέρωση και δεν τους επιτρέπεται να διαβάζουν εφημερίδες. Οι συνήγοροί τους Υevgeni Baro και Υuri Schmit δικάζονται την επόμενη εβδομάδα με την κατηγορία της δυσφήμησης. Αυτή η κατάφωρη παραβίαση των ανθρωπίνων δικαιωμάτων από το ρωσικό δικαστικό σύστημα επιδεινώνεται ακόμη περισσότερο από τους ολοένα αυξανόμενους περιορισμούς στην ελευθερία του Τύπου. Πρέπει να ξεκαθαρίσουμε τι συμβαίνει και να καλέσουμε το Συμβούλιο και την Επιτροπή να χρησιμοποιήσουν την επιρροή τους στη Ρωσία, για να επιτύχουν τον σεβασμό των ανθρωπίνων δικαιωμάτων. 
<SPEAKER ID="167" LANGUAGE="" NAME="Μάριος Ματσάκης (ALDE )," AFFILIATION="συντάκτης">
<SPEAKER ID="168" LANGUAGE="NL" NAME="Erik Meijer (GUE/NGL )," AFFILIATION="συντάκτης">
<P>
   . Κύριε Πρόεδρε, για χρόνια, το επιχείρημα στη Δυτική Ευρώπη ήταν ότι η Ρωσία ήταν μια μη δημοκρατική χώρα και ότι έπρεπε να αλλάξουν πολλά εκεί, και, πράγματι, έχουν πραγματοποιηθεί σαρωτικές αλλαγές στη Ρωσία τα τελευταία 14 χρόνια. Η οικονομία της μοιάζει τώρα πολύ περισσότερο με αυτήν της Αμερικής. Οι διαφορές μεταξύ φτωχών και πλουσίων που δημιουργήθηκαν είναι τώρα πιο έντονες από ό,τι στην Ευρωπαϊκή Ένωση.
<SPEAKER ID="169" LANGUAGE="" NAME="Charles Tannock (PPE-DE )," AFFILIATION="συντάκτης">
<P>
Η Ρωσία παραμένει δημοκρατία, αν και όχι τέλεια. Ωστόσο, επί μακρόν εκφράζονται ανησυχίες ότι το Κρεμλίνο και οι , όπως αποκαλούνται οι άνθρωποι εξουσίας πλησίον του Προέδρου Πούτιν, προσπαθούν να περιορίσουν την ελευθερία των μέσων ενημέρωσης και των ΜΚΟ, ιδιαίτερα, όπου υπήρχε η αίσθηση ότι παρενέβαιναν στα ρωσικά στρατηγικά συμφέροντα, όπως στην αιματηρή διαμάχη με την Τσετσενία ή στη στρατηγική που είχε ως στόχο να αντιστρέψει ορισμένες από τις αμφιλεγόμενες πωλήσεις που πραγματοποιήθηκαν στον τομέα του πετρελαίου και του φυσικού αερίου στις αρχές της δεκαετίας του 1990, προκειμένου να αυξήσουν την κρατική υποστήριξη.
<P>
Ελάχιστοι άνθρωποι, όπως ο Khodorkovsky, αποκόμισαν τεράστια οφέλη. Καταδικάστηκε για αρκετά ποινικά αδικήματα και οι πολυάριθμες μετοχές του στην εταιρεία Yukos επανεθνικοποιήθηκαν. Διεθνείς κατηγορίες για πολιτική χειραγώγηση του δικαστικού συστήματος ακολούθησαν την αμφιλεγόμενη δίκη του. Πιο πρόσφατα, στις 23 Νοεμβρίου, η Δούμα ενέκρινε τον νόμο για τον περιορισμό της ελευθερίας του συνεταιρίζεσθαι και τη δυνατότητα των αλλοδαπών ΜΚΟ να λειτουργούν στη Ρωσία, καθώς τους επέβαλε φορολογικές απαιτήσεις και απαιτήσεις διαμονής για την καταχώρησή τους, κάτι που το Συμβούλιο της Ευρώπης, σε μια προσωρινή γνωμοδότηση, αμφισβήτησε σε μεγάλο βαθμό ως ασύμβατο με την Ευρωπαϊκή Σύμβαση των Δικαιωμάτων του Ανθρώπου.
<SPEAKER ID="170" LANGUAGE="DE" NAME="Bernd Posselt" AFFILIATION="εξ ονόματος της Ομάδας PPE-DE">
<P>
   , Κύριε Πρόεδρε, η Ομάδα μου επικροτεί το παρόν ψήφισμα, και κυρίως την αιτιολογική σκέψη Θ και τις παραγράφους 8 έως 13, οι οποίες αναφέρονται πιο σφαιρικά στο θέμα με τον τρόπο που προτιμούσαμε ο κ. Horáček και εγώ. Συχνά σε αυτές τις συζητήσεις τασσόμαστε κατά των δικτατορίσκων και παραβλέπουμε την κατάσταση των ανθρωπίνων δικαιωμάτων σε μεγάλα κράτη, τα οποία έχουν στρατηγική και οικονομική σημασία για εμάς. Χαίρομαι που σήμερα μιλάμε και πάλι ξεκάθαρα για την κατάσταση που επικρατεί στην Κίνα και τη Ρωσία, διαφορετικά διατρέχουμε τον κίνδυνο η οικονομική μας εξάρτηση –γιατί, δυστυχώς, σε ορισμένους τομείς υφίσταται οικονομική εξάρτηση από αυτές τις χώρες– να μας ωθεί να παραβλέπουμε τα ανθρώπινα δικαιώματα ή και να αγνοούμε τελείως τέτοιου είδους ζητήματα.
<P>
Εδώ και χρόνια η γερμανική κυβέρνηση υποβαθμίζει ή ακόμη και αποσιωπά τη σημασία θεμάτων, όπως ο πόλεμος στην Τσετσενία και η καταπάτηση των ανθρωπίνων δικαιωμάτων στη Ρωσία, και όταν βλέπουμε τη θέση που έχει λάβει τώρα ο πρώην καγκελάριος Σρέντερ, μπορείτε να καταλάβετε αμέσως τον λόγο. Πρέπει να μεριμνήσουμε ώστε η Gasprom, ο ημικρατικός ρωσικός ενεργειακός γίγαντας, να μην αρχίσει να παίζει τον ρόλο που κάποτε κατείχε η United Fruit Company στη Λατινική Αμερική. Ενώ πρέπει να συνεργαστούμε σε οικονομικό και πολιτικό επίπεδο, πρέπει παράλληλα να μιλούμε ξεκάθαρα για την κατάσταση όσον αφορά τα ανθρώπινα δικαιώματα. Δεν αναφέρομαι μόνον στους κρατούμενους, οι οποίοι δεινοπαθούν υπό απερίγραπτες συνθήκες στη Σιβηρία, στους οποίους αναφέρθηκε ο κ. Horáček, αλλά και στην προσπάθεια να καταπνίξουν τη φωνή ανεξάρτητων οργανισμών –με άλλα λόγια των ΜΚΟ– όπως ήδη συνέβη με επιτυχία και στην περίπτωση των ρωσικών ΜΜΕ. Ευχαριστώ πολύ τον κ. Deß, που μεριμνά ώστε να χρησιμοποιούμε επιτέλους περισσότερες ανανεώσιμες πηγές ενέργειας, καθώς αυτή η εξάρτηση της Ευρώπης από τη ρωσική ενέργεια μας οδηγεί στο σημείο να αρχίζουμε να αποσιωπούμε αυτά που πρέπει να βγουν στην επιφάνεια. 
<SPEAKER ID="171" LANGUAGE="PL" NAME="Józef Pinior" AFFILIATION="εξ ονόματος της Ομάδας PSE">
<P>
Στις 9 Δεκεμβρίου 2005, η ρωσική εισαγγελία κατηγόρησε την τράπεζα Neftyanoi για ξέπλυμα χρήματος και φορολογική απάτη. Ο διευθυντής της τράπεζας, Boris Nemtsov, είναι ένας από τους πιο ικανούς φιλελεύθερους πολιτικούς της Ρωσίας και βασικό μέλος της αντιπολίτευσης κατά του Πούτιν. Αυτό είναι ιδιαίτερα σημαντικό ενόψει των επόμενων προεδρικών εκλογών, οι οποίες θα διεξαχθούν το 2008 και οι οποίες θα καθορίσουν το μέλλον της δημοκρατίας στη Ρωσία. Σε μια δήλωση που δόθηκε στα κεντρικά γραφεία του κόμματός μου για το δελτίο του Νοεμβρίου του 2005, ο κ. Nemtsov είπε ότι υπήρχε ο κίνδυνος καθιέρωσης ενός κρατικά ελεγχόμενου και μονοπωλιακού καπιταλισμού στη Ρωσία. Εξέφρασε επίσης την πεποίθησή του ότι η χώρα διέρχεται επί του παρόντος μια διαδικασία, και αναφέρω αυτολεξεί, «Λουκασενκοποίησης».
<SPEAKER ID="172" LANGUAGE="NL" NAME="Bart Staes" AFFILIATION="εξ ονόματος της Ομάδας Verts/ALE">
<P>
Είμαι ενθουσιασμένος που έξι από τις οκτώ Ομάδες κατάφεραν να καταθέσουν ένα κοινό ψήφισμα το οποίο θα μας επιτρέψει να λεπτολογήσουμε. Θα ενθαρρύνει ανθρώπους όπως η κ. Alexejeva και ο κ. Gari Kasparov και, επίσης, θα ενισχύσει τον μεγάλο αριθμό των ατόμων που δραστηριοποιούνται σε ΜΚΟ, όπως ο κ. Nikitin στη Bellona, και τις ΜΚΟ όπως η Immemorial, η Greenpeace, η Social Verdict και η Civil Society Contact Group.
<P>
Υποστηρίζει επίσης όσα ανέφερε ο κ. Lukin, με τον οποίο μοιράστηκα την προεδρία της Κοινοβουλευτικής Επιτροπής Συνεργασίας ΕΕ-Ρωσίας και ο οποίος καταδικάζει σθεναρά το εν λόγω νομοσχέδιο. Το ψήφισμα που έχουμε ενώπιόν μας αξίζει την ολόψυχη στήριξή μας. 
<SPEAKER ID="173" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
Κυρίες και κύριοι, ελπίζω ότι η Δούμα θα εγκρίνει σύντομα ένα παρόμοιο ψήφισμα σχετικά με την Ευρωπαϊκή Ένωση. Η ελευθερία και, συνεπώς, η δημοκρατία απειλούνται επίσης εδώ μετά την έγκριση μιας πρότασης για την υποχρεωτική κράτηση των τηλεφωνημάτων, των γραπτών μηνυμάτων και της ηλεκτρονικής αλληλογραφίας για την αστυνομία. Στην Ιταλία, ο Πρωθυπουργός Μπερλουσκόνι ελέγχει ένα μεγάλο μέρος της τηλεοπτικής αγοράς και, γενικότερα, της αγοράς των μέσων ενημέρωσης. Ξένοι ιδιοκτήτες είναι σαφώς οι κυρίαρχοι των μέσων ενημέρωσης στην Τσεχική Δημοκρατία, όπου το 80% του Τύπου βρίσκεται στα χέρια δύο γερμανικών ομάδων. Αυτό αποτελεί σαφή απειλή για την ελευθερία της ενημέρωσης, και η κατάσταση είναι παρόμοια και στην Πολωνία και τα κράτη της Βαλκανικής. Κανείς στο Σώμα δεν ανησυχεί ούτε ελάχιστα από αυτήν την κατάσταση; Πιστεύω ότι το Σώμα θα απορρίψει ομόφωνα αυτήν την πρόταση ψηφίσματος μόλις εξετάσει το θέμα. Σε αντίθετη περίπτωση, η γνώμη των εκλογέων μας για εμάς δεν θα είναι καθόλου κολακευτική. Εκτός εάν, βεβαίως, βουλευτές του Σώματος έχουν σχεδιάσει μια πρόταση ψηφίσματος που να καταδικάζει τα μονοπώλια των μέσων ενημέρωσης στα κράτη μέλη της ΕΕ. 
<SPEAKER ID="174" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
Δεν μπορούμε να παραμείνουμε αδιάφοροι μπροστά στις αλλαγές που είναι τόσο καταφανώς μη δημοκρατικές. Θα είναι πιο δύσκολο ή ακόμη και αδύνατον για τις ρωσικές ΜΚΟ να λάβουν ξένη χρηματοδότηση. Οι νέοι περιορισμοί θα ισχύσουν για 450 000 οργανώσεις στη Ρωσία, συμπεριλαμβανομένων ξένων και διεθνών οργανώσεων που λειτουργούν στη Ρωσική Ομοσπονδία. Ο νέος νόμος απαγορεύει στα ρωσικά παραρτήματα και στους εκπροσώπους ξένων και διεθνών οργανώσεων να διεξάγουν δραστηριότητες σύμφωνα με τους κανόνες που ίσχυαν κατά το παρελθόν. Αυτό σημαίνει ότι θα πρέπει να κλείσουν τα σημερινά τους παραρτήματα και να υποβάλουν αιτήσεις για την ίδρυση νέων οργανώσεων που θα είναι ανεξάρτητες από τις μητρικές ΜΚΟ. Όσοι ξένοι δεν διαμένουν μόνιμα στη Ρωσία θα χάσουν το δικαίωμα δημιουργίας πολιτικών οργανώσεων, καθώς και το δικαίωμα να συμμετέχουν στα συμβούλια ή να είναι μέλη τέτοιων οργανώσεων.
<P>
Ορισμένοι ρώσοι πολιτικοί ισχυρίζονται ότι οι ΜΚΟ είναι ένα μέσο που χρησιμοποιούν τρίτες χώρες, προκειμένου να ασκούν εξωτερική πολιτική στη Ρωσία, αλλά αυτά τα επιχειρήματα είναι παράλογα και γελοιοποιούν την έννοια της δημοκρατίας. Η Ευρωπαϊκή Ένωση θα πρέπει να γνωστοποιήσει την ισχυρή αντίθεσή της σε μια τόσο κατακριτέα στάση, η οποία είναι ενδεικτική της αύξησης της ξενοφοβίας μεταξύ της πολιτικής ελίτ της Ρωσίας. Η ύπαρξη 450 000 ΜΚΟ στη Ρωσία και το γεγονός ότι είναι τόσο δραστήριες αποδεικνύουν τη δημοτικότητα αυτής της πτυχής της δημόσιας και κοινωνικής ζωής στη Ρωσία. Η Ευρωπαϊκή Ένωση θα πρέπει να στηρίξει αυτήν την εκδήλωση της κοινωνίας των πολιτών. 
<SPEAKER ID="175" LANGUAGE="LT" NAME="Aloyzas Sakalas (PSE ). –" AFFILIATION="">
<SPEAKER ID="176" LANGUAGE="" NAME="Ari Vatanen (PPE-DE )." AFFILIATION="(ΕΝ)">
<P>
Δεν μπορούμε να είμαστε τα θύματα του συνδρόμου «Not in my back yard»: όχι στην αυλή μου. Στην πραγματικότητα, είναι στην αυλή μας. Μας αφορά όλους. Οι παλιές συνήθειες δύσκολα ξεχνιούνται στη Σοβιετική Ένωση, αλλά πρέπει να βοηθήσουμε τη Ρωσία να επιστρέψει στη δημοκρατία και τις παγκόσμιες αξίες. Πρωτίστως, θα είναι προς το συμφέρον του ρωσικού λαού: αξίζει ελευθερία, δημοκρατία και διαφανή διακυβέρνηση. Επίσης, δεν μπορούμε να συνεργαστούμε με έναν εταίρο ο οποίος δεν τηρεί τους διεθνείς κανόνες. Πρέπει να βοηθήσουμε τη Ρωσία να γίνει ένα έθνος με αυτοπεποίθηση το οποίο θα κατανοεί ότι δεν υπάρχει σύγκρουση μεταξύ του σθένους και της δημοκρατικής, ευημερούσας κοινωνίας των πολιτών. Πρέπει να μιλήσουμε με μία φωνή· αλλιώς, μειώνουμε τη θέση μας σε κάτι ασήμαντο. Δεν μπορούμε να έχουμε καλά Χριστούγεννα, δεν μπορούμε να έχουμε καλή συνείδηση, εάν δεν δούμε τι συμβαίνει στον εγγύς γείτονά μας. 
<SPEAKER ID="177" LANGUAGE="MT" NAME="John Attard-Montalto (PSE ). –" AFFILIATION="">
<SPEAKER ID="178" LANGUAGE="" NAME="Günther Verheugen," AFFILIATION="Αντιπρόεδρος της Επιτροπής">
<P>
Επιτρέψατέ μου να ξεκινήσω με την Τσετσενία. Ήμαστε ευτυχείς για το γεγονός ότι διεξήχθησαν οι εκλογές στην περιοχή την 27η Νοεμβρίου και για το γεγονός ότι διεξήχθησαν χωρίς βία. Δεδομένης της ταραγμένης ιστορίας της περιοχής, αυτό αποτελεί από μόνο του επίτευγμα. Ελπίζουμε πως οι εκλογές θα αποτελέσουν ένα βήμα στη διαδικασία προς μια ειρηνική δημοκρατία στην περιοχή. Ωστόσο, υπάρχουν ορισμένες αναφορές για παρατυπίες, και αναμένουμε πως θα διερευνηθούν καταλλήλως.
<P>
Θα πρέπει επίσης να εκφράσω την ανησυχία μας υπό το φως των αποδείξεων της συνεχούς παρενόχλησης των ΜΚΟ, περιλαμβανομένων εκείνων που λαμβάνουν υποστήριξη από την Ευρωπαϊκή Κοινότητα, όπως ο Σύνδεσμος Φιλίας Ρωσίας – Τσετσενίας στο Nizhny Novgorod. Επίσης, αυτό επηρεάζει δυσμενώς τις ΜΚΟ οι οποίες παράσχουν ανθρωπιστική βοήθεια υπό το πρόγραμμα της Υπηρεσίας Ανθρωπιστικής Βοήθειας της Ευρωπαϊκής Κοινότητας.
<P>
Η συνάδελφός μου Επίτροπος Ferrero-Waldner έθιξε τις εν λόγω ανησυχίες με τον υπουργό Εξωτερικών κ. Lavrov κατά τη διάρκεια της επίσκεψης της ρωσικής κυβέρνησης στις Βρυξέλλες στις 7 Δεκεμβρίου. Εξέφρασε την κατανόησή του και ανέφερε ότι θα πραγματοποιηθούν τροποποιήσεις στο νομοσχέδιο, προκειμένου να αντιμετωπιστούν αυτά τα θέματα. Εκφράζουμε, συνεπώς, την ικανοποίησή μας, καθώς οι αλλαγές στο σχέδιο νόμου εστάλησαν ήδη από την προεδρική διοίκηση στη Δούμα, και επικροτούμε τις πρότερες διαβουλεύσεις που διεξήχθησαν με το Συμβούλιο της Ευρώπης επί του θέματος.
<P>
Ωστόσο, παραμένουμε ανήσυχοι, καθώς το υφιστάμενο σχέδιο νόμου θα μπορούσε ακόμη να οδηγήσει σε περιορισμούς των νομίμων δραστηριοτήτων των ΜΚΟ. Συνεπώς, καλούμε μετ’ επιτάσεως το ρωσικό κοινοβούλιο να χρησιμοποιήσει τη δεύτερη ανάγνωση την 21η Δεκεμβρίου, προκειμένου να λάβει πλήρως υπόψη τη γνωμοδότηση του Συμβουλίου της Ευρώπης. Θα συνεχίσουμε να παρακολουθούμε το θέμα εκ του σύνεγγυς, περιλαμβανομένης της εφαρμογής οιουδήποτε νέου νόμου εγκριθεί.
<P>
Τέλος, επιτρέψατέ μου να αναφέρω ότι επιθυμούμε να αντιμετωπίσουμε τα εν λόγω θέματα με πνεύμα συνεργασίας με τη Ρωσία. Οι διαβουλεύσεις της ΕΕ με τη Ρωσία για τα ανθρώπινα δικαιώματα, οι οποίες ξεκίνησαν φέτος, είναι τώρα ένα τακτικό χαρακτηριστικό του διαλόγου μας και παρέχουν την ευκαιρία για ειλικρινείς και ανοικτές ανταλλαγές. Επιπλέον, η Επιτροπή, πέραν του ότι είναι ο μείζων δωρητής ανθρωπιστικής βοήθειας στον Βόρειο Καύκασο μέσω της Υπηρεσίας Ανθρωπιστικής Βοήθειας της Ευρωπαϊκής Κοινότητας, συμφώνησε στο ποσό των 20 εκατ. ευρώ για το πρόγραμμα κοινωνικοοικονομικής αποκατάστασης της περιοχής –μια σαφής ένδειξη της προθυμίας μας για ενεργό συμμετοχή στη διαδικασία ενδυνάμωσης της δημοκρατίας και της σταθερότητας στην περιοχή. Θα συνεχίσουμε να δράττουμε όλες τις ευκαιρίες, προκειμένου να συμβάλλουμε εποικοδομητικά στην εν λόγω διαδικασία. 
<SPEAKER ID="179" LANGUAGE="" NAME="Πρόεδρος." AFFILIATION="">
<SPEAKER ID="180" LANGUAGE="" NAME="Πρόεδρος." AFFILIATION="">
<SPEAKER ID="181" LANGUAGE="" NAME="Ana Maria Gomes (PSE )," AFFILIATION="συντάκτρια">
<P>
   . – Κύριε Πρόεδρε, ως επικεφαλής της Αποστολής Παρατηρητών της Ευρωπαϊκής Ένωσης για τις Εκλογές στην Αιθιοπία, συνέβαλα στο να πείσουμε τους ηγέτες της αιθιοπικής αντιπολίτευσης να μην μποϊκοτάρουν τις εκλογές του Μαΐου, διαβεβαιώνοντάς τους ότι ο κόσμος και συγκεκριμένα η Ευρωπαϊκή Ένωση παρακολουθούσαν. Θεωρούσαν πως η εκλογική διαδικασία είχε οριστεί από το καθεστώς όχι για να επιτύχει τη δημοκρατία, αλλά για να ξεγελάσει τη διεθνή κοινότητα. Παρόλο που εξελέγησαν από τον λαό της Αιθιοπίας, τώρα είναι στη φυλακή. Έχουν ξεκινήσει απεργία πείνας από τις 28 Νοεμβρίου, αντιμετωπίζουν ενδεχόμενη θανατική ποινή και, παρόλα αυτά, αγνοούνται από τους ευρωπαίους ηγέτες. Αυτό συνέβη παρά το γεγονός ότι, στις αρχές Σεπτεμβρίου, είχα προειδοποιήσει τις ευρωπαϊκές κυβερνήσεις, την Επιτροπή, την κυβέρνηση των ΗΠΑ και τον Γενικό Γραμματέα του ΟΗΕ ότι το καθεστώς ενδεχομένως να σχεδιάζει την επιλεκτική καταστολή των αιθιόπων ηγετών της αντιπολίτευσης.
<SPEAKER ID="182" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
   Κύριε Πρόεδρε, η Αιθιοπία είναι μία από τις χώρες που λαμβάνει την μεγαλύτερη διεθνή οικονομική βοήθεια· μόνο η Ευρωπαϊκή Ένωση χορηγεί σχεδόν 500 εκατομμύρια δολάρια ετησίως. Δεν μπορούμε επομένως να παραμένουμε αμέτοχοι θεατές στα γεγονότα που συμβαίνουν σε αυτή τη χώρα, ιδιαίτερα μετά τη βίαιη και εντελώς αδικαιολόγητη πολιτική παραβιάσεων των ανθρωπίνων δικαιωμάτων και τις μαζικές συλλήψεις ηγετών της αντιπολίτευσης, ακτιβιστών των ανθρωπίνων δικαιωμάτων και εργαζομένων σε ΜΚΟ που εφαρμόζεται από τις αρχές της Αιθιοπίας.
<SPEAKER ID="183" LANGUAGE="" NAME="Fiona Hall (ALDE )," AFFILIATION="συντάκτρια">
<P>
Δεύτερον, σχετικά με την κατάσταση στο εσωτερικό της Αιθιοπίας, το Συμβούλιο θα είναι ενήμερο ότι μια διακομματική ομάδα εξ ημών, η οποία ήταν παρατηρητής στις εκλογές της 15ης Μαΐου, συνέταξε επιστολή προς τον Hilary Benn, τον βρετανό υπουργό Διεθνούς Ανάπτυξης στις 23 Νοεμβρίου. Αναφέραμε αναλυτικά τις ανησυχίες μας σχετικά με τις απώλειες ανθρωπίνων ζωών και τις παραβιάσεις των ανθρωπίνων δικαιωμάτων που λαμβάνουν χώρα στην περιοχή από τον Ιούνιο. Μου αναφέρθηκε ότι μια απάντηση αναμένει την υπογραφή του υπουργού.
<P>
Αυτό ίσως είναι το πολιτικό ισοδύναμο μιας ταχυδρομικής επιταγής, αλλά κατανοώ ότι το Συμβούλιο και η Επιτροπή έχουν δεσμευθεί για την έναρξη μιας ουσιαστικότερης συζήτησης σχετικά με ζητήματα δημοκρατίας και ανθρωπίνων δικαιωμάτων βάσει του άρθρου 8 της Συμφωνίας του Κοτονού. Ελπίζω πράγματι ότι θα είναι μια ουσιαστική συζήτηση και ότι η επιλογή της έναρξης επειγόντων διαβουλεύσεων, σύμφωνα με το άρθρο 96 της Συμφωνίας του Κοτονού, θα ληφθεί υπόψη, εφόσον δεν υπάρχει επικείμενη πρόοδος. 
<SPEAKER ID="184" LANGUAGE="CS" NAME="Jaromír Kohlíček (GUE/NGL )," AFFILIATION="συντάκτης">
<P>
Σήμερα, εγκρίναμε ψηφίσματα που ζητούν την επιστροφή περιουσιών, αλλά θα ήθελα να μάθω εάν πρόκειται εδώ για σαφή περίπτωση διπλών κριτηρίων. Είμαστε ανένδοτοι όσον αφορά τις εκκλήσεις μας για επιστροφή περιουσιών μόνο όσον αφορά τη Βουλγαρία και τη Ρουμανία. Δεν απευθύνουμε παρόμοιες εκκλήσεις στην περίπτωση της Αιθιοπίας, καθώς θα ήταν πολύ προφανές ότι είναι ανούσιες. Στηρίζω τα ψηφίσματα, αλλά εκπλήσσομαι από το γεγονός ότι ούτε ο σημερινός επικεφαλής της Αυτοκρατορικής Οικογένειας της Αιθιοπίας ούτε καν ο Πρόεδρος Πούτιν θα κληθούν να εμφανιστούν ενώπιον του Ευρωπαϊκού Κοινοβουλίου, μολονότι η Αγιότητά του ο Δαλάι Λάμα κλήθηκε στο ψήφισμα για το Θιβέτ να απευθυνθεί εδώ. Είμαι βέβαιος ότι μόνο εγώ πιστεύω πως το Ευρωπαϊκό Κοινοβούλιο μπορεί να εφαρμόζει διπλά κριτήρια. Παρεμπιπτόντως, θα ήθελα να ρωτήσω τον Επίτροπο ποια είναι η απάντηση της Επιτροπής στην πρόσφατη έγκριση από τους βουλευτές του αυστραλιανού κοινοβουλίου ενός νόμου ο οποίος περικόπτει τις πολιτικές ελευθερίες και, μεταξύ άλλων, επιτρέπει την κράτηση ατόμων για 14 ημέρες. 
<SPEAKER ID="185" LANGUAGE="DE" NAME="Michael Gahler (PPE-DE )," AFFILIATION="συντάκτης">
<P>
   Κύριε Πρόεδρε, αν κοιτάξετε με προσοχή στον χάρτη του κέρατος της Αφρικής θα ανακαλύψετε μια μικρή όαση σταθερότητας, που ονομάζεται Τζιμπουτί. Γύρω από αυτήν τη χώρα η κατάσταση είναι επισφαλής. Η Σομαλία ουσιαστικά δεν υφίσταται πλέον ως κράτος· στην Ερυθραία η κατάσταση στο εσωτερικό της χώρας είναι εξαιρετικά κρίσιμη, και η αντιπολίτευση καταπιέζεται, ενώ στην Αιθιοπία η κατάσταση μετά τις εκλογές είναι όπως ακριβώς την περιέγραψε η βασική παρατηρήτρια της ΕΕ, η κ. Gomes. Εκτός αυτού, η Ερυθραία λειτουργεί ως παράγοντας αποσταθεροποίησης για την Αιθιοπία, καθώς γνωρίζουμε ότι υποστηρίζει αντάρτες που μάχονται στην Ουγκάντα, και η συνοριακή σύγκρουση ανάμεσα στην Ερυθραία και την Αιθιοπία απειλεί συνεχώς να εξελιχθεί σε ανοικτό πόλεμο.
<P>
Σήμερα, στο παρόν Σώμα εστιάζουμε την προσοχή μας στη μετεκλογική κατάσταση στη Αιθιοπία και, ως εκ τούτου, το αίτημά μας είναι ξεκάθαρο: πρέπει να καλέσουμε την κυβέρνηση να πάψει να χρησιμοποιεί δυσανάλογα μέτρα για την καταπίεση της αντιπολίτευσης και του γενικού πληθυσμού, και να απελευθερώσει άμεσα όλους τους πολιτικούς κρατουμένους και τους δημοσιογράφους. Πρόσφατα έμαθα ότι συνελήφθησαν άλλα τρία άτομα και, συνεπώς, σύμφωνα με τα τελευταία στοιχεία, 15 δημοσιογράφοι είναι υπό προσωρινή κράτηση. Ο Διεθνής Ερυθρός Σταυρός πρέπει επίσης να αποκτήσει πρόσβαση στα στρατόπεδα, όπου κρατούνται τόσοι άνθρωποι. Ο πρωθυπουργός της χώρας δήλωσε και πάλι ότι δεν θα δικάσει μόνον τους πολιτικούς ηγέτες, αλλά και τους 3 000 κρατούμενους, και ότι δεν θα υπάρξει κανένα έλεος –ούτε καν αμνηστία λόγω Χριστουγέννων. Αφού λοιπόν η κυβέρνηση της Αιθιοπίας επιδιώκει ξεκάθαρα τη σύγκρουση, καλούμε την Ευρωπαϊκή Ένωση να εξετάσει το ενδεχόμενο επιβολής συγκεκριμένων κυρώσεων –όπως πράττουμε ήδη και έναντι άλλων καθεστώτων– σε όσους βρίσκονται στην εξουσία της Αιθιοπίας, πράγμα που θα αποτελέσει, κατά την άποψή μου, ένα σαφές μήνυμα. Αν σε αυτούς τους ανθρώπους δεν επιτρέπεται πλέον να ταξιδεύουν στην Ευρώπη για ψώνια, τότε ίσως συνειδητοποιήσουν ότι στο εξής δεν μπορούν να υπολογίζουν στην υποστήριξή μας και ότι δεν έχουμε καμία εμπιστοσύνη στον τρόπο με τον οποίο διοικούν τη χώρα τους. 
<SPEAKER ID="186" LANGUAGE="DE" NAME="Karin Scheele," AFFILIATION="εξ ονόματος της Ομάδας PSE">
<P>
Όσο θετικό και αν είναι το γεγονός ότι οι αρχές της Αιθιοπίας απελευθέρωσαν 8 000 άτομα, ο αριθμός δείχνει επίσης ότι πραγματοποιήθηκαν μαζικές συλλήψεις, ενώ μέχρι στιγμής η κυβέρνηση αρνείται σταθερά να ανακοινώσει τον συνολικό αριθμό των κρατουμένων, και τους τόπους όπου κρατούνται. Γι’ αυτόν τον λόγο το ψήφισμά μας απαιτεί από την κυβέρνηση της Αιθιοπίας να δώσει πληροφορίες όσον αφορά τον συνολικό αριθμό των κρατουμένων, και τους τόπους όπου κρατούνται , να επιτρέψει την πρόσβαση στους κρατουμένους για τη Διεθνή Επιτροπή του Ερυθρού Σταυρού και τις οικογένειές τους, καθώς και να μεριμνήσει ώστε να τους διασφαλίσουν νομική συνδρομή και ιατροφαρμακευτική περίθαλψη. 
<SPEAKER ID="187" LANGUAGE="" NAME="Μάριος Ματσάκης," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, οι παραβιάσεις των ανθρωπίνων δικαιωμάτων στην Αιθιοπία δεν αποτελούν μια νέα κατάσταση. Ούτε η καταδίκη των παραβιάσεων αυτών είναι νέα. Δύο φορές το 2005 το Ευρωπαϊκό Κοινοβούλιο ενέκρινε ψηφίσματα σχετικά με την κατάσταση στην Αιθιοπία, και δύο φορές απογοητευθήκαμε από την ανταπόκριση. Πρόσφατα, το κυβερνητικό καθεστώς της Αιθιοπίας ανέλαβε μια ανησυχητικά γιγαντιαία επιχείρηση καταστολής των πολιτικών αρχηγών, των υπερασπιστών των ανθρωπίνων δικαιωμάτων, των ανεξάρτητων δημοσιογράφων, των εργαζομένων στις ΜΚΟ και των νέων ανθρώπων οι οποίοι εξέφρασαν την αντίθεσή τους στην κυβέρνηση στην Αντίς Αμπέμπα. Χιλιάδες πολίτες συνελήφθησαν και κρατήθηκαν χωρίς δίκη. Περίπου 8 000 μόλις απελευθερώθηκαν, αλλά άγνωστος αριθμός παραμένει ακόμη υπό κράτηση.
<P>
Θα ολοκληρώσω λέγοντας ότι αυτά που ακούσαμε από την κ. Gomes ήταν εξαιρετικά ανησυχητικά και σοβαρά, και ελπίζω πως η Επιτροπή θα είναι σε θέση να παράσχει απαντήσεις στα ερωτήματα που έθεσε. 
<SPEAKER ID="188" LANGUAGE="" NAME="Alyn Smith," AFFILIATION="εξ ονόματος της Ομάδας Verts/ALE.">
<P>
   – Κύριε Πρόεδρε, ακόμη μία φορά στρέφουμε την προσοχή μας στην Αιθιοπία και ακόμη μία φορά η κατάσταση δεν έχει βελτιωθεί και, αν μη τι άλλο, επιδεινώθηκε. Οι εκθέσεις γίνονται όλο και χειρότερες. Μαθαίνουμε τώρα ότι περίπου δεκαοκτώ χιλιάδες νέοι συνελήφθησαν στην Αντίς Αμπέμπα και μεταφέρθηκαν σε μια ανοικτή έκταση δίπλα στον ποταμό Dedesa και φυλακίσθηκαν. Θα πρέπει να είναι μια πολύ μεγάλη έκταση.
<P>
Έχουμε πολλά να κάνουμε επ’ αυτού, κύριοι συνάδελφοι, γι’ αυτό ολοκληρώνοντας –ως, νομίζω, ο τελευταίος βουλευτής ομιλητής για το 2005– σας εύχομαι ξεκούραστες διακοπές, ευτυχισμένο «Hogmanay», όπως αποκαλούμε το νέο έτος στη Σκωτία, και ανυπομονώ να σας δω το 2006, οπότε θα έχουμε τη δυνατότητα να εντείνουμε τις προσπάθειές μας επ’ αυτής της άθλιας κατάστασης. 
<SPEAKER ID="189" LANGUAGE="PL" NAME="Ryszard Czarnecki (NI ). –" AFFILIATION="">
<P>
Πιστεύω ότι ο Επίτροπος δεν θα ενεργήσει σήμερα όπως ένα συγκεκριμένο αφρικανικό πτηνό. Αναφέρομαι στη στρουθοκάμηλο, η οποία είναι γνωστή για τη συνήθειά της να θάβει το κεφάλι της στην άμμο. Ελπίζω ότι ο κ. Verheugen θα αναφερθεί σήμερα με θάρρος στη βούληση και την αποφασιστικότητα της Ευρωπαϊκής Επιτροπής και των αρχών της ΕΕ να υπερασπιστούν τα ανθρώπινα δικαιώματα σε μια χώρα όπου αυτά τα δικαιώματα πράγματι παραβιάζονται, ό,τι και αν λένε ορισμένοι.
<SPEAKER ID="190" LANGUAGE="" NAME="Günther Verheugen," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, η Επιτροπή είναι φοβερά ανήσυχη για τις εσωτερικές πολιτικές εξελίξεις στην Αιθιοπία μετά τις εκλογές της 15ης Μαΐου. Η διαδικασία του εκδημοκρατισμού έφθασε σε δύσκολο σταυροδρόμι.
<P>
Η ανησυχία της Επιτροπής εκφράσθηκε γραπτώς από τον Επίτροπο Louis Michel, καθώς και στην Αντίς Αμπέμπα από την Ευρωπαϊκή Ένωση και τους πρεσβευτές των ΗΠΑ και από την ομάδα δωρητών πρεσβευτών. Οι αιθιοπικές αρχές ειδοποιήθηκαν δεόντως για τις ανησυχίες μας, αλλά δεν έχουν ακόμη αποκριθεί με εποικοδομητικό τρόπο.
<P>
Στο πολιτικό μέτωπο, οι επικεφαλής της αποστολής της Ευρωπαϊκής Ένωσης θα ξεκινήσουν έναν δομημένο πολιτικό διάλογο με την κυβέρνηση της Αιθιοπίας, σύμφωνα με το άρθρο 8 της Συμφωνίας του Κοτονού.
<P>
Στο στάδιο αυτό, η Επιτροπή δεν θεωρεί ότι οι διαβουλεύσεις, όπως προβλέπονται στο άρθρο 96, θα πρέπει να ξεκινήσουν, διότι υπάρχει ακόμη ελπίδα ότι ο πολιτικός διάλογος μπορεί να αποφέρει θετικά αποτελέσματα.
<P>
Όσον αφορά την ειρηνευτική διαδικασία μεταξύ Αιθιοπίας και Ερυθραίας, θα ήθελα να υπενθυμίσω τη θέση της Ευρωπαϊκής Ένωσης στο θέμα αυτό. Η Ευρωπαϊκή Ένωση ενθαρρύνει τα μέρη να συμμορφωθούν με την Ειρηνευτική Συμφωνία του Αλγερίου, καθώς και με την τελική και δεσμευτική απόφαση της Μεθοριακής Επιτροπής Αιθιοπίας-Ερυθραίας του Απριλίου του 2005. Η Ερυθραία και η Αιθιοπία θα πρέπει να σέβονται και να εφαρμόζουν το ψήφισμα του Συμβουλίου Ασφαλείας 1640 του 2005. Επιπλέον, η πρωτοβουλία έγκειται στο Συμβούλιο Ασφαλείας των Ηνωμένων Εθνών, καθώς τα Ηνωμένα Έθνη αποτελούν τον εγγυητή της Ειρηνευτικής Συμφωνίας του Αλγερίου και αποτελούν τον θεματοφύλακα του διεθνούς δικαίου. 
<SPEAKER ID="191" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<SPEAKER ID="192" LANGUAGE="" NAME="Glyn Ford (PSE )," AFFILIATION="γραπτώς">
<P>
Ωστόσο, η σκιά της σύγκρουσης που πλανάται πάνω από την περιοχή καθιστά δυσθεώρητη τη σημαντική βελτίωση των ανθρωπίνων δικαιωμάτων σε οιαδήποτε χώρα. Συνεπώς, είναι σημαντικό η Επιτροπή και το Συμβούλιο να ασκήσουν πίεση και στις δύο χώρες, προκειμένου να επιστρέψουν στα επίπεδα αναδίπλωσης των στρατευμάτων της 16ης Δεκεμβρίου 2004, και για την Ερυθραία συγκεκριμένα να αναιρέσει την απόφασή της σχετικά με την απαγόρευση των πτήσεων με ελικόπτερο της αποστολής των Ηνωμένων Εθνών στην Αιθιοπία και στην Ερυθραία και το αίτημα αποχώρησης ορισμένων μελών της αποστολής. 
<SPEAKER ID="193" LANGUAGE="" NAME="Πρόεδρος." AFFILIATION="(Για τα αποτελέσματα και άλλες λεπτομέρειες σχετικά με τις ψηφοφορίες: βλ. συνοπτικά πρακτικά)">
<SPEAKER ID="194" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="195" LANGUAGE="" NAME="Glyn Ford (PSE ). –" AFFILIATION="(ΕΝ)">
<P>
   Κύριε Πρόεδρε, υπήρξε αίτημα για ψηφοφορία κατά τμήμα για την παράγραφο 14, αλλά, έχοντας συζητήσει το θέμα με ορισμένους συναδέλφους από άλλες Ομάδες, μπορούμε να το κάνουμε πολύ απλό. Πρόκειται για ψηφοφορία κατά τμήματα για τη λέξη «απευθυνθεί». Εάν αποσυρθεί, θα μπορέσουμε να υποστηρίξουμε το ψήφισμα. Τότε η διατύπωση θα είναι: «Παροτρύνει τη Διάσκεψη των Προέδρων να απευθύνει πρόσκληση στην Αγιότητά του τον Δαλάι Λάμα στο Σώμα εντός του 2006». Ελπίζω πως η ψηφοφορία κατά τμήματα θα εγκριθεί, οπότε θα μπορέσουμε να υποστηρίξουμε συνολικά το ψήφισμα. 
<SPEAKER ID="196" LANGUAGE="" NAME="Elizabeth Lynne (ALDE ). –" AFFILIATION="(ΕΝ)">
<SPEAKER ID="197" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="198" LANGUAGE="" NAME="Πρόεδρος." AFFILIATION="">
<SPEAKER ID="199" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.20)">

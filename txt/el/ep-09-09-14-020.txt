<CHAPTER ID="020">
Αναδιάρθρωση της ευρωπαϊκής αυτοκινητοβιομηχανίας, ιδιαίτερα η περίπτωση της Opel (συζήτηση) 
<SPEAKER ID="092" NAME="Πρόεδρος">
Ακολουθεί η δήλωση της Επιτροπής σχετικά με την αναδιάρθρωση της ευρωπαϊκής αυτοκινητοβιομηχανίας, ιδιαίτερα η περίπτωση της Opel.
<SPEAKER ID="093" NAME="Vladimír Špidla" LANGUAGE="DE">
Κύριε Πρόεδρε, αξιότιμοι βουλευτές, είμαι ευγνώμων που μου δόθηκε σήμερα η δυνατότητα να σχολιάσω την κατάσταση της ευρωπαϊκής αυτοκινητοβιομηχανίας προκειμένου να σας ενημερώσω σχετικά με διάφορες πτυχές της ευρωπαϊκής ανταπόκρισης στην κρίση και σχετικά με τις εξελίξεις όσον αφορά τον Όμιλο General Motors. Μέσα από την ομιλία μου, θα σχολιάσω τη βιομηχανική πολιτική και διάφορα κοινωνικά ζητήματα, ενώ η συνάδελφος Επίτροπος, Neelie Kroes, θα συνεχίσει αναφερόμενη στο κομμάτι που αφορά τη νομοθεσία περί κρατικών ενισχύσεων.
<P>
Δώδεκα εκατομμύρια εργαζόμενοι απασχολούνται σε θέση που συνδέεται άμεσα ή έμμεσα με την ευρωπαϊκή αυτοκινητοβιομηχανία. Αυτός είναι ο λόγος για τον οποίο, τον Οκτώβριο του 2008, η Επιτροπή συναντήθηκε με όλα τα εμπλεκόμενα μέρη -συμπεριλαμβανομένων τόσο των κρατών μελών όσο και των κοινωνικών εταίρων- στο πλαίσιο της διαδικασίας CARS-21, για να συζητήσουν έναν κοινό τρόπο διαχείρισης της κρίσης. Κατά τη συνάντηση συζητήθηκαν τα θέματα της επιδότησης απόσυρσης και της πρόσθετης χρηματοδοτικής υποστήριξης από την Ευρωπαϊκή Τράπεζα Επενδύσεων (ΕΤΕπ), ούτως ώστε να προστατευτεί η απασχόληση στον σημαντικό αυτό κλάδο και να μην καταποντιστεί στη δίνη της κρίσης.
<P>
Πρέπει επίσης να αναλάβουμε δράση για να διασφαλίσουμε ότι η κρίση δεν θα θέσει σε κίνδυνο την επίτευξη των κανονιστικών μας απαιτήσεων για μείωση των εκπομπών διοξειδίου του άνθρακα από τα επιβατικά αυτοκίνητα μέχρι το 2012. Θα επανέλθω αργότερα σε αυτό. Από ανησυχία για τις εξελίξεις που σχετίζονται με τη General Motors, η Επιτροπή συγκάλεσε συνεδρίαση σε πολιτικό επίπεδο όλων των κρατών μελών τον Ιανουάριο του τρέχοντος έτους προκειμένου να παράσχει διαφάνεια και να εγγυηθεί τη συμμόρφωση προς την ευρωπαϊκή νομοθεσία. Έκτοτε έχουν πραγματοποιηθεί τρεις συνεδριάσεις αυτού του είδους, στο πλαίσιο των οποίων τα 27 κράτη μέλη συμφώνησαν σε κοινές πολιτικές διευθετήσεις, οι οποίες και δημοσιεύθηκαν.
<P>
" πρώτη πολιτική για την οποία συμφώνησαν ήταν ότι μια λύση κηδεμονίας υπό τον συντονισμό της Γερμανίας ήταν ο σωστός δρόμος προκειμένου να προστατευτεί η General Motors Europe από την αφερεγγυότητα της μητρικής εταιρείας που έχει έδρα στις "ΠΑ. Σήμερα, είμαστε σε θέση να πούμε ότι αυτή η λύση προστάτευσε τα ευρωπαϊκά εργοστάσια κατασκευής αυτοκινήτων της GM από το να συμπαρασυρθούν από το καθεστώς αφερεγγυότητας της μητρικής εταιρείας.
<P>
Το επόμενο σημείο για το οποίο συμφώνησαν ήταν ότι η λύση της κηδεμονίας δεν σήμαινε ότι θα υπάρχουν προκαταλήψεις σχετικά με το ποιος εξ όσων υπέβαλαν προσφορά θα αναλάμβανε την εταιρεία. Όσον αφορά τους υποβάλλοντες προσφορά, η Επιτροπή δήλωσε από την αρχή ότι θα είναι ουδέτερη, διότι διαφορετικά θα ήταν αδύνατο να ανταποκριθεί στον ρόλο της ως θεματοφύλακα των Συνθηκών.
<P>
Συμφωνήθηκε επίσης ότι όλα τα εθνικά προστατευτικά μέτρα πρέπει να συμμορφώνονται πλήρως προς τις διατάξεις της Συνθήκης ΕΚ σχετικά με τις κρατικές ενισχύσεις και την εσωτερική αγορά. Επιπλέον, οι κρατικές ενισχύσεις δεν πρέπει να εξαρτώνται από πολιτικές προϋποθέσεις, όπως ο τόπος όπου θα πραγματοποιηθεί η επένδυση. " Συνθήκη ΕΕ δεν αφήνει περιθώριο για οικονομικό εθνικισμό. Το δημόσιο χρήμα μπορεί να χρησιμοποιηθεί μόνο σε εξαιρετικές περιπτώσεις και μόνο όταν πρόκειται να οδηγήσει στη δημιουργία μελλοντοστραφών οικονομικών δομών με εγγυημένες θέσεις εργασίας. Όλες οι αποφάσεις πρέπει να ακολουθούν αποκλειστικά οικονομική λογική αλλά, όπως είπα και νωρίτερα, η Επίτροπος Kroes θα αναφερθεί αργότερα με λεπτομέρειες σε ζητήματα κρατικών ενισχύσεων.
<P>
Το γεγονός ότι η GM θα διατηρήσει ποσοστό 35% των μετοχών της αποτελεί σαφή ένδειξη ότι αναμένει την οικονομική ανάκαμψη της πρώην ευρωπαϊκής θυγατρικής της. Επικροτώ επίσης το γεγονός ότι ποσοστό 10% των μετοχών θα παραμείνει στα χέρια των υπαλλήλων. " Επιτροπή διεξάγει από τον Ιανουάριο του 2009 συζητήσεις με όλα τα εμπλεκόμενα μέρη τόσο σε επίπεδο εργαζομένων όσο και σε πολιτικό επίπεδο. Όλα τα κράτη μέλη -και σήμερα και ο υπουργός-πρόεδρος της Φλάνδρας- επικροτούν και στηρίζουν τη θέση της Επιτροπής όσον αφορά το μέλλον της General Motors Europe. " Επιτροπή διαθέτει όλα τα μέσα που θα διασφαλίσουν την τήρηση όλων των συμφωνιών. Επισημαίνω για μία ακόμα φορά ότι δεν θα επιτρέψουμε να χρησιμοποιηθούν τα χρήματα των φορολογουμένων πολιτών για την επίτευξη βραχυπρόθεσμων πολιτικών στόχων αλλά για το μακροπρόθεσμο συμφέρον των εργοστασίων και των θέσεων εργασίας. Σε καιρούς κρίσης, είναι φυσικό πολλοί να λένε ότι η φιλανθρωπία ξεκινά από το σπίτι μας. Όντας, ωστόσο, Επίτροπος αρμόδιος για θέματα κοινωνικών υποθέσεων, ελπίζω ότι η Magna, μαζί με την GM και τη New Opel, θα βρουν μια ευρωπαϊκή λύση.
<P>
" συζήτηση σχετικά με το μέλλον της General Motors Europe δεν θα πρέπει να μας εμποδίσει να αντιληφθούμε ότι η κατάσταση με την οποία βρίσκεται αντιμέτωπη η ευρωπαϊκή αυτοκινητοβιομηχανία είναι γενικότερα κρίσιμη. Ακόμα και πριν από την κρίση, υπήρχε υπερπροσφορά. " κατάσταση αυτή επιδεινώθηκε από την κρίση. Κατά το τελευταίο τρίμηνο του 2008, η έκδοση αριθμών κυκλοφορίας μειώθηκε κατά σχεδόν 20%, και αναμένουμε μείωση σε ποσοστό 11% για το σύνολο του 2009. " επιδότηση της απόσυρσης, την οποία ενέκριναν 12 κράτη μέλη, έβαλε τέλος στην ελεύθερη πτώση, αλλά μόνο στην αγορά επιβατικών αυτοκινήτων.
<P>
Ήδη από τον Ιανουάριο του 2009 είχαμε επισημάνει την εξαιρετικά δύσκολη κατάσταση στο σύνολο του κλάδου των οχημάτων. Οι πωλήσεις είναι τραγικές. Δεν υπάρχουν αριθμητικά στοιχεία που να δείχνουν ανάκαμψη. Οι συνέπειες είναι σοβαρές για ολόκληρο τον κλάδο εφοδιασμού. " κύρια ευθύνη για τη διαχείριση της κρίσης βρίσκεται σαφώς στα χέρια της ίδιας της αυτοκινητοβιομηχανίας. Προκειμένου να προστατευτούν οι πληγέντες εργαζόμενοι, η ΕΤΕπ, τα κράτη μέλη και η Επιτροπή παρείχαν χρηματοδοτικά μέσα με σκοπό την άμβλυνση των κοινωνικών επιπτώσεων στον κλάδο.
<P>
Το Ευρωπαϊκό Ταμείο Προσαρμογής στην Παγκοσμιοποίηση που είχε εγκριθεί από την Επιτροπή δύο χρόνια πριν από την κρίση έχει δεχτεί επτά αιτήσεις από τον τομέα της αυτοκινητοβιομηχανίας έξι χωρών τα δύο τελευταία χρόνια. Παρέχοντας περίπου 40 εκατομμύρια ευρώ, βοηθούμε περίπου 7 000 εργαζόμενους να επανενταχθούν στην αγορά εργασίας. Έχουμε επίσης δημιουργήσει ένα βήμα διαλόγου προκειμένου να συζητηθούν τα αναγκαία επόμενα βήματα για την αναδιάρθρωση, τα οποία πρέπει να εφαρμοσθούν με κοινωνικά υπεύθυνο τρόπο. Επικροτούμε το γεγονός ότι πολλές αυτοκινητοβιομηχανίες μπόρεσαν να αποτρέψουν τις δραματικές περικοπές θέσεων εργασίας θέτοντας σε εφαρμογή μείωση του ωραρίου και άλλες ευέλικτες μορφές εργασίας - που στο μεγαλύτερο μέρος τους είχαν συμφωνηθεί με τους κοινωνικούς εταίρους.
<P>
Όλα τα εμπλεκόμενα μέρη συμφωνούν σχετικά με τις μακροπρόθεσμες προοπτικές της ευρωπαϊκής αυτοκινητοβιομηχανίας - ότι δηλαδή πρέπει να κατασκευάσουμε τα πλέον προηγμένα αυτοκίνητα στην Ευρώπη, με άλλα λόγια, τα πλέον καθαρά, ενεργειακά αποδοτικά και ασφαλή. Αυτή η στρατηγική σημαίνει ότι είναι ανάγκη να κάνουμε άλμα όσον αφορά την τεχνολογία στον τομέα των αυτοκινήτων. Θα βοηθήσουμε στην επίτευξη αυτού μέσω της ΕΤΕπ και του εβδόμου προγράμματος πλαισίου για την έρευνα. " Επιτροπή θα συνεχίσει και αυτή με τη σειρά της να κάνει ό,τι μπορεί για να παράσχει αξιόπιστες βασικές προϋποθέσεις για αυτήν την πολύ σημαντική ευρωπαϊκή βιομηχανία και όσους απασχολούνται σε αυτήν.
<SPEAKER ID="094" NAME="Neelie Kroes" LANGUAGE="EN">
Κύριε Πρόεδρε, θα αναφερθώ στη δημόσια χρηματοδότηση της Opel/Vauxhall από μία ή περισσότερες ευρωπαϊκές κυβερνήσεις.
<P>
Όπως γνωρίζετε, την προηγούμενη Πέμπτη, το επενδυτικό ταμείο Opel Trust, στο οποίο εκπροσωπούνται εξίσου η General Motors (GM) και οι γερμανικές αρχές, ανακοίνωσε ότι ενέκρινε την πώληση από την GM πλειοψηφικού μεριδίου των ευρωπαϊκών επιχειρήσεων της Opel/Vauxhall στην κοινοπραξία των Magna International και Sberbank. " απόφαση αυτή των ιδιοκτητών της Opel είχε την υποστήριξη ης γερμανικής κυβέρνησης, η οποία υποσχέθηκε την παροχή κρατικών κεφαλαίων ύψους έως και 4,5 δισεκατομμυρίων ευρώ στη νέα Opel, με πιθανή συμμετοχή άλλων ευρωπαϊκών κυβερνήσεων.
<P>
Κύριε Πρόεδρε, η Επιτροπή παρέμεινε σε επαφή με όλα τα εμπλεκόμενα κράτη μέλη καθ' όλη τη διάρκεια της διαδικασίας που οδήγησε σε αυτήν τη συναλλαγή και είναι επίσης ενήμερη για τις διαφωνίες που υπάρχουν όσον αφορά τα οφέλη των σχεδίων αναδιάρθρωσης που παρουσιάστηκαν από τους διάφορους υποβάλλοντες προσφορά, συμπεριλαμβανομένων των αμφιβολιών που εξέφρασαν δημοσίως ορισμένα μέλη του Opel Trust.
<P>
Όσον αφορά τη δημόσια χρηματοδότηση της συναλλαγής μεταξύ GM και Magna, ενημερωθήκαμε ότι η γερμανική κυβέρνηση σκοπεύει να επωφεληθεί από προϋπάρχον εγκεκριμένο σχέδιο υπό το προσωρινό πλαίσιο της Επιτροπής για τα μέτρα κρατικής ενίσχυσης που στόχο έχουν την υποστήριξη της πρόσβασης σε χρηματοδότηση, στο πλαίσιο της τρέχουσας χρηματοπιστωτικής κρίσης.
<P>
Κύριε Πρόεδρε, σκοπεύω να επιβεβαιώσω προσεκτικά εάν το εν λόγω σχέδιο μπορεί να χρησιμοποιηθεί εν προκειμένω και θα αντιληφθείτε βεβαίως ότι στην παρούσα φάση δεν μπορώ να πάρω θέση, εφόσον η συμφωνία δεν έχει ακόμα οριστικοποιηθεί και, παρεμπιπτόντως, ορισμένες πτυχές της είναι ακόμα υπό διαπραγμάτευση. Ωστόσο, εν προκειμένω, είναι πολύ σημαντικό να σας αναφέρω τα ζητήματα που μας αφορούν περισσότερο. Ειδικότερα, θα πρέπει να υπογραμμίσω ότι η κρατική ενίσχυση που χορηγείται βάσει του προσωρινού πλαισίου δεν μπορεί να υπόκειται, de jure ή de facto, σε πρόσθετες προϋποθέσεις όσον αφορά τον τόπο όπου θα πραγματοποιηθεί η επένδυση ή τη γεωγραφική κατανομή των προσπαθειών αναδιάρθρωσης. Τέτοιες προϋποθέσεις δημιουργούν -είμαι απόλυτα σαφής ως προς αυτό- απαράδεκτες στρεβλώσεις στις εσωτερικές αγορές και μπορεί να πυροδοτήσουν αγώνα επιδοτήσεων που θα βλάψει σοβαρά την ευρωπαϊκή οικονομία στην παρούσα, ιδιαίτερα ευαίσθητη συγκυρία. Επιπλέον, εάν η αναδιάρθρωση μιας ευρωπαϊκής εταιρείας καθοριζόταν από μη εμπορικού χαρακτήρα προϋποθέσεις από τις οποίες θα εξαρτιόταν η δημόσια χρηματοδότηση, θα υπήρχε ο κίνδυνος μια εταιρεία να μην μπορέσει να αποκαταστήσει μακροπρόθεσμα τη βιωσιμότητά της, και ο κίνδυνος αυτός για τη βιωσιμότητα καθίσταται ακόμα μεγαλύτερος λόγω της σημερινής αποδυναμωμένης κατάστασης του συνόλου της ευρωπαϊκής αυτοκινητοβιομηχανίας. " ευρωπαϊκή αυτοκινητοβιομηχανία, όπως όλοι γνωρίζουμε, πάσχει από μεγάλη υπερπροσφορά. Έτσι, μια αποτυχημένη αναδιάρθρωση θα προκαλούσε σοβαρές ζημίες για την εταιρεία και τους εργαζόμενους σε αυτήν, θα μετέδιδε τις αρνητικές συνέπειες σε ολόκληρο τον τομέα και θα οδηγούσε σε κατασπατάληση των χρημάτων των φορολογουμένων πολιτών. Και οι αρχές αυτές θα με καθοδηγούν όσο θα αξιολογώ την υπόθεση της Opel.
<P>
Θα επιβεβαιώσω κατά πόσον η δημόσια χρηματοδότηση συνδέεται με μη εμπορικού χαρακτήρα όρους προστατευτισμού, de jure ή de facto, και η Επιτροπή θα εξετάσει όχι μόνο τους νομικούς όρους που θα διέπουν την τελική δέσμη ενισχύσεων, αλλά και ολόκληρο το πλαίσιο χορήγησης της επιδότησης. Και με ενδιαφέρει ιδιαίτερα να διαπιστώσω εάν οι γερμανικές αρχές συνέδεσαν εν τέλει την παροχή ενίσχυσης με έναν και μόνο υποβάλλοντα προσφορά και, εάν ναι, θα επιχειρήσω να διαπιστώσω για ποιον λόγο θεώρησαν το επιχειρηματικό σχέδιο αυτού προτιμότερο από βιομηχανική και εμπορική άποψη.
<P>
Βραχυπρόθεσμα, είναι λυπηρό το γεγονός ότι, εξαιτίας του ισχύοντος καθεστώτος υπερπροσφοράς στην αυτοκινητοβιομηχανία, οποιοδήποτε σχέδιο για την αποκατάσταση την αποδοτικότητας της Opel/Vauxhall απαιτεί απώλεια θέσεων εργασίας στο σύνολο της εταιρείας και προγραμματισμένα κλεισίματα· όλα τα σχέδια για τη διάσωση της Opel/Vauxhall που παρουσιάστηκαν από τους διάφορους πιθανούς επενδυτές προέβλεπαν τόσο κλείσιμο εργοστασίων όσο και περικοπές θέσεων εργασίας. Ωστόσο, η κοινωνική αναδιάρθρωση αποτελεί τον μοναδικό τρόπο διασφάλισης βιώσιμων και σταθερών θέσεων εργασίας για το μέλλον, και η Επιτροπή δεν μπορεί και δεν πρέπει να προσπαθήσει να υπαγορεύσει πού θα γίνουν αυτές οι περικοπές ούτε και να προσπαθήσει να τις αποτρέψει. Θα εξετάσουμε, ωστόσο, πολύ προσεκτικά τη διαδικασία για να διασφαλίσουμε ότι βασίζεται σε εμπορικά κριτήρια που έχουν σχεδιαστεί με σκοπό τη διατήρηση βιώσιμων θέσεων εργασίας και όχι σε κίνητρα προστατευτικού χαρακτήρα.
<SPEAKER ID="095" NAME="Werner Langen" LANGUAGE="DE">
Κύριε Πρόεδρε, εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) επικροτούμε θερμά το γεγονός ότι ο Επίτροπος Špidla επιβεβαίωσε πως οι ευρωπαϊκές αρχές συμμετείχαν σε τρεις τομείς αυτής της μακράς, εκτεταμένης διαδικασίας αλλαγής ιδιοκτησίας μιας αυτοκινητοβιομηχανίας.
<P>
Δεύτερον, συμφωνώ με την Επίτροπο Kroes ότι είναι αναγκαίο να ελεγχθεί προσεκτικά κατά πόσον υπήρξαν σκέψεις μη εμπορικού χαρακτήρα. Θα ήθελα, ωστόσο, να ζητήσω από την Επιτροπή να προχωρήσει με τη δέουσα ταχύτητα. Δεν χρειάζεται να είναι τόσο γρήγορη όσο είναι η εξαγορά των ολλανδικών και βελγικών τραπεζών που απαιτεί 24 ώρες, ενώ η ίδια διαδικασία απαιτεί 24 μήνες για τις γερμανικές τράπεζες. Παρόλα αυτά εξακολουθώ να ζητώ να εκτελεστεί γρήγορα και αποτελεσματικά.
<P>
Το τρίτο σημείο που θα ήθελα να θίξω είναι ότι είναι αλήθεια πως υπάρχει υπερπροσφορά στην αγορά, και μάλιστα αυτή ανέρχεται σε δυσθεώρητα ύψη. Το 2007, 58 εκατομμύρια αυτοκίνητα πωλήθηκαν σε όλο τον κόσμο, ενώ η προσφορά ανερχόταν σε 72 εκατομμύρια. Αυτό σημαίνει ότι η αναδιάρθρωση της βιομηχανίας -συμπεριλαμβανομένων και των φιλικών προς το περιβάλλον οχημάτων- βρίσκεται σε πλήρη εξέλιξη και εκείνοι που έχουν πληγεί περισσότερο είναι οι κατασκευαστές μεγάλων οχημάτων.
<P>
" Opel είναι προφανές ότι δεν αποτελεί κατασκευαστή μεγάλων, αλλά ενεργειακά αποδοτικών οχημάτων. " Opel αντιμετώπιζε προβλήματα. Έχει απώλεια κερδών. Τα οχήματά της έχουν καλές επιδόσεις, είναι τεχνολογικά εξελιγμένα και είμαι σίγουρος ότι η εν λόγω εταιρεία -ακόμα και αν δεν αποτελεί γίγαντα στην αγορά της αυτοκινητοβιομηχανίας ως ανεξάρτητη εταιρεία- θα μπορέσει να επιβιώσει εάν κατορθώσει να εφαρμόσει αυτό το σχέδιο αναδιάρθρωσης.
<P>
Όσον αφορά την αναδιάρθρωση, διάβασα στον Τύπο ότι θα επηρεαστεί μόνο ένα εργοστάσιο. Σύμφωνα με τις πληροφορίες μου...
<P>
(Ο Πρόεδρος διακόπτει τον ομιλητή)
<SPEAKER ID="096" NAME="Πρόεδρος">
Κύριε Langen, λυπάμαι αλλά ο κ. Méndez de Vigo θα ήθελε να κάνει χρήση της διαδικασίας γαλάζιας κάρτας για να θέσει ερώτημα υπόψη σας. Εάν συμφωνείτε, μπορούμε να παραχωρήσουμε το βήμα στον κ. Méndez de Vigo, διαφορετικά μπορείτε να συνεχίσετε.
<P>
Βεβαίως, θα τροποποιηθεί αντιστοίχως ο χρόνος ομιλίας σας και θα έχετε 30 επιπλέον δευτερόλεπτα.
<SPEAKER ID="097" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, ο κ. Langen δήλωσε ότι η μελέτη της Επιτροπής σχετικά με την Opel αναμένεται να ολοκληρωθεί σε εύλογο χρονικό διάστημα. Κύριε Langen, ποιο θεωρείτε εύλογο χρονικό διάστημα;
<SPEAKER ID="098" NAME="Werner Langen" LANGUAGE="DE">
Όπως είπα, η διαδικασία πρέπει να έχει τη δυνατότητα να προχωρήσει και να μην παρεμποδιστεί. Αυτό είναι τελικά το ζητούμενο. Εάν δει κανείς παραδείγματα από τον τραπεζικό τομέα, όπου η διαδικασία αυτή διήρκησε χρόνια, αντιλαμβάνεται ότι σίγουρα ένα μικρότερο χρονικό διάστημα από ό,τι είχαμε σε ορισμένες περιπτώσεις στη Γερμανία είναι καταλληλότερο.
<P>
Θα ήθελα, ωστόσο, να ολοκληρώσω λέγοντας τα εξής: συνολικά, το σχέδιο -εάν οι πληροφορίες μου είναι σωστές- περιλαμβάνει απώλεια 10 500 θέσεων εργασίας από τις συνολικά 50 000, με τις 4 500 από αυτές στη Γερμανία και τις υπόλοιπες στα άλλα εργοστάσια της Opel. Θεωρώ δικαιολογημένο το αίτημα προς την Επιτροπή να ελέγξει κατά πόσον αυτό ισχύει και να διασφαλίσει ότι δεν θα γίνει σύμφωνα με πολιτικά κριτήρια. Από την άποψη αυτή ελπίζουμε, μαζί με τους εργαζόμενους, σε ένα λαμπρό μέλλον.
<SPEAKER ID="099" NAME="Πρόεδρος">
Θα ήθελα να ευχαριστήσω τους κ. Langen και Méndez de Vigo διότι πιστεύω ότι αυτή ήταν η πρώτη δοκιμή της παρούσας διαδικασίας. Είναι καλή, ζωντανεύει τις συζητήσεις μας, που μερικές φορές μπορεί να είναι ανιαρές. Ωστόσο, με διακοπές όπως αυτή, η συζήτηση γίνεται περισσότερο ενδιαφέρουσα.
<SPEAKER ID="100" NAME="Udo Bullmann" LANGUAGE="DE">
Κύριε Πρόεδρε, κύριοι Επίτροποι, κυρίες και κύριοι, στην παρούσα κατάσταση, όπου μετά από αγώνα μηνών, έχει επιτέλους ανοίξει ο δρόμος για την εξεύρεση λύσης, στο πλαίσιο της οποίας από τις άνω των 50 000 θέσεις εργασίας που θα επηρεαστούν άμεσα, ενδέχεται -τουλάχιστον σύμφωνα με όσα μας λένε οι νέοι επενδυτές- να σωθούν περίπου 40 000, χωρίς να υπολογίσει κανείς τις πολλές θέσεις εργασίας μεταξύ προμηθευτών και σε εξαρτώμενες τοπικές επιχειρήσεις, έχει έρθει πλέον η ώρα να ασχοληθούμε με το ανθρώπινο δυναμικό της General Motors στην Ευρώπη. Αυτή ήταν η διαφορά τους, εκείνοι -ο Klaus Franz ως πρόεδρος του συνδικαλιστικού σωματείου και όλοι οι υπόλοιποι- έγιναν το πρόσωπο της Opel Europe, από μια νέα ομάδα τεχνολογίας που κέρδισε την ευκαιρία της, και σε μια τέτοια περίπτωση, η πολιτική μας πρέπει να βοηθήσει.
<P>
Τι είναι αυτό που συζητούμε; Συζητούμε το πώς η General Motors στις "ΠΑ προσπαθούσε επί μήνες να αποφύγει την κατάρρευση, φτάνοντας πολύ κοντά - και αυτό το γνωρίζουμε με βεβαιότητα, κυρίες και κύριοι. Τι θα μπορούσε, λοιπόν, να είναι περισσότερο εύλογο από το να αδράξει κανείς την ευκαιρία, να προχωρήσει και να πει: "Εντάξει λοιπόν, πρέπει να επέμβουμε και να προσφέρουμε σε αυτούς τους ανθρώπους μια ευκαιρία. Δεν πρέπει να δώσουμε ευκαιρία μόνο στις μονάδες παραγωγής, αλλά και στις τεχνολογίες του μέλλοντος, έτσι ώστε η Ευρώπη να παραμείνει ένας καλός τόπος για την παραγωγή αυτοκινήτων".
<P>
Συμμερίζομαι απόλυτα την εικόνα που έχει διαμορφώσει ο Επίτροπος Špidla για την ευρωπαϊκή αυτοκινητοβιομηχανία. Ας την κάνουμε πραγματικότητα! Ας δημιουργήσουμε ένα πλαίσιο βιομηχανικής πολιτικής με ηγετικά περιβαλλοντικά πρότυπα, ούτως ώστε οι εργαζόμενοι στην αυτοκινητοβιομηχανία και οι κατασκευαστές αυτοκινήτων στην Ευρώπη να μπορέσουν να εξελιχθούν μέσα από αυτά. Το κατορθώσαμε στο παρελθόν με τον άνθρακα και τον χάλυβα. Γιατί να μην το κατορθώσουμε τώρα και με τη βιομηχανία της κινητικότητας και του μέλλοντος; Ας το θέσουμε σε εφαρμογή! " Επιτροπή έχει ευρύτατο περιθώριο δράσης εν προκειμένω και μπορεί να προχωρήσει στην ανάληψη πολλών πρωτοβουλιών.
<P>
Επίτροπε Kroes, σύμφωνα με τις πληροφορίες μου, από τα 4,5 δισ. της συμφωνίας που πρέπει να επιτευχθεί, έχετε ήδη εγκρίνει τη διάθεση 1,5 δισ. ούτως ώστε να προχωρήσει η συμφωνία. Φυσικά, πρέπει να ελέγξετε το δίκαιο και τη σχετική νομοθεσία - δεν έχετε και άλλη επιλογή. Ασφαλώς, πρέπει να γίνουν όλα τα αναγκαία βήματα για να επιτευχθεί η δίκαιη κατανομή των επιβαρύνσεων κατά τις μελλοντικές διαπραγματεύσεις. Σας παρακαλώ θερμά, όμως, να διενεργήσετε αυτούς τους ελέγχους σύντομα, ώστε να καταλήξετε με συνέπεια σε μια λύση αλλά με δεδομένα τα όσα διακυβεύονται, είναι πάρα πολύ σημαντικό να μην χαθεί αυτή η ευκαιρία λόγω τυπικοτήτων. Αντίθετα, θα πρέπει να λάβουμε υπόψη τη σοβαρότητα της κατάστασης και να επιτύχουμε μια ευρωπαϊκή λύση προς χάριν του κοινού συμφέροντος, μια λύση επωφελή προς όλους.
<SPEAKER ID="101" NAME="Guy Verhofstadt" LANGUAGE="NL">
Κύριε Πρόεδρε, καταρχάς θα ήθελα να ευχαριστήσω τους δύο Επιτρόπους και την Επιτροπή για τις σημερινές τους δηλώσεις. Δεν ήταν αυτονόητο. Στις 3 Αυγούστου, έγραψα μια επιστολή, καθώς η σημερινή ανακοίνωση βρισκόταν εν τη γενέσει της, και έλαβα απάντηση από τον Πρόεδρο της Επιτροπής, απάντηση που δεν περιελάμβανε τίποτα καινούριο. Σήμερα, άκουσα τουλάχιστον σαφείς δηλώσεις από την Επιτροπή, μέσω της Επιτρόπου Kroes, η οποία δήλωσε ότι σε κάθε περίπτωση θα διεξαχθεί εις βάθος έρευνα σχετικά με όλες τις λεπτομέρειες του ζητήματος.
<P>
Επίτροπε Kroes, θα ήθελα να ζητήσω επίσης η διεξαγωγή αυτής της έρευνας να μην βασιστεί μόνο στην κρατική ενίσχυση, αλλά και στους κανόνες του ανταγωνισμού και σε εκείνους των συγχωνεύσεων και των εξαγορών. Άλλωστε, εν προκειμένω έχουμε να κάνουμε όχι μόνο με κρατική ενίσχυση από τη γερμανική κυβέρνηση -ύψους 4,5 δισ. ευρώ- αλλά και με κάτι που συνιστά ταυτόχρονα συγχώνευση και εξαγορά. Στο πεδίο αυτό, οι κανόνες του ανταγωνισμού είναι περισσότερο αυστηροί από εκείνους που αφορούν τις κρατικές ενισχύσεις. Δεδομένου ότι στην ομιλία σας αναφερθήκατε κυρίως σε κρατικές ενισχύσεις, θα ήθελα να σας ζητήσω να καλύψετε στην έρευνά σας και τους δύο αυτούς τομείς. Εξάλλου, όσον αφορά τις συγχωνεύσεις και τις εξαγορές, ο εσωτερικός ανταγωνισμός μεταξύ των διαφόρων εργοστασίων της εν λόγω εταιρείας διαδραματίζει ασφαλώς και αυτός εξαιρετικά σημαντικό ρόλο, ενώ οι κρατικές ενισχύσεις αφορούν κυρίως τους όρους του ανταγωνισμού μεταξύ εταιρειών.
<P>
Πρέπει να πω, κύριε Πρόεδρε, κυρίες και κύριοι, ότι ένας φάκελος που περιλαμβάνει κρατικές ενισχύσεις ύψους 4,5 δισ. ευρώ και ιδιωτική συνεισφορά μόλις 500 εκατομμυρίων ευρώ προκαλεί κατάπληξη. Εξακολουθεί η παρούσα υπόθεση να αποτελεί επιχείρηση διάσωσης ή είναι κάτι που θα μπορούσε να θεωρηθεί έως και επιχείρηση εθνικοποίησης; Ό,τι και αν ισχύει, υπάρχουν ενδείξεις -και θα ήταν καλό να συγκεντρωθούν σχετικές πληροφορίες όσο το δυνατόν συντομότερα- ότι δεν ήταν μόνο οικονομικά, αλλά και πολιτικά τα κίνητρα που διαδραμάτισαν αποφασιστικό ρόλο στο σχέδιο που καταρτίσθηκε από τη Magna από κοινού με τη γερμανική κυβέρνηση. Σε κάθε περίπτωση, αυτό θα διευκρινισθεί μέσα από την έρευνα. Επίτροπε Kroes, θα ήθελα επίσης να ζητήσω, σε κάθε περίπτωση, να ξεκινήσει εγκαίρως η εν λόγω έρευνα -ως προς αυτό συμφωνώ απόλυτα με τον κ. Langen- και να ληφθούν πληροφορίες που δεν θα προέρχονται αποκλειστικά από τον αγοραστή, καθώς φάκελος που υποβλήθηκε από την Magna στην Επιτροπή ενδέχεται να αποδεικνύει ό,τι θέλει η Magna να αποδείξει. Δύσκολα θα φανταζόταν κάποιος έναν τέτοιο φάκελο να αποδεικνύει σαφή παραβίαση των κανόνων του ανταγωνισμού. Για τον λόγο αυτόν, θεωρώ ότι η Επιτροπή πρέπει να κάνει χρήση των αρμοδιοτήτων της για να λάβει η ίδια πληροφορίες από τα διάφορα εμπλεκόμενα κράτη μέλη -το "νωμένο Βασίλειο, την Ισπανία, την Πολωνία, το Βέλγιο και φυσικά τη Γερμανία- ούτως ώστε να επιτρέψει τη διεξαγωγή μιας αντικειμενικής έρευνας. Θεωρώ επίσης ότι η έρευνα που πρόκειται να διενεργηθεί είναι εξαιρετικά σημαντική, διότι θα λειτουργήσει ως προηγούμενο για τις πολλές ακόμα επιχειρήσεις αναδιάρθρωσης που θα πραγματοποιηθούν μέσα στα επόμενα χρόνια κατά τη διάρκεια της παρούσας χρηματοπιστωτικής κρίσης και θα πρέπει να υπόκεινται στους ίδιους όρους. Αυτό ήταν το πρώτο ζήτημα που ήθελα να θίξω.
<P>
Το δεύτερο ζήτημα είναι ότι, κατά την άποψή μου, η Επιτροπή δεν κατόρθωσε να δράσει με τον δέοντα τρόπο, όταν απέτυχε να αποκτήσει άμεσα την κυριότητα του φακέλου. Θεωρώ ότι αυτό έπρεπε για την ακρίβεια να έχει συμβεί εδώ και μήνες - παρεμπιπτόντως, η πρώτη ανακοίνωση της Επιτροπής έγινε τον Φεβρουάριο. Όσον αφορά τη διακρατική αναδιάρθρωση, θεωρώ ότι η Επιτροπή μπορεί να αναλάβει άμεσα δράση και ότι δεν ήταν πολύ καλή ιδέα να παραμείνει στα χέρια μίας και μόνο χώρας. Οι ευρωπαϊκές λύσεις δεν προκύπτουν από ένα και μόνο κράτος μέλος - πρέπει να προκύψουν από τα κοινοτικά θεσμικά όργανα. Ως εκ τούτου, θεωρώ ότι, στον τομέα της βιομηχανικής πολιτικής, η Επιτροπή θα έπρεπε να έχει διαδραματίσει τον ρόλο της καλύτερα και ταχύτερα.
<P>
Τρίτον, θεωρώ ότι πρέπει να παρουσιάσει άμεσα ένα γενικό σχέδιο αναδιάρθρωσης της αυτοκινητοβιομηχανίας, καθώς μια υπερπροσφορά σε ποσοστό 35% δεν μπορεί απλώς να εξαλειφθεί, εκτός και αν υιοθετήσουμε μια γενική ευρωπαϊκή προσέγγιση.
<SPEAKER ID="102" NAME="Rebecca Harms" LANGUAGE="DE">
Κύριε Πρόεδρε, Επίτροποι Špidla και Kroes, κυρίες και κύριοι, καταρχάς πρέπει να έχουμε υπόψη για μία ακόμα φορά ότι εμείς στο Ευρωπαϊκό Κοινοβούλιο, ακόμα και τώρα που συζητούμε την υπόθεση της Opel, η οποία αντιπροσωπεύει ενδεχομένως μια ευρύτερη διαφωνία σχετικά με το μέλλον της ευρωπαϊκής αυτοκινητοβιομηχανίας, παραμένουμε στην πραγματικότητα ενωμένοι από το ενδιαφέρον μας για το μέλλον των θέσεων απασχόλησης στον εν λόγω τομέα στην Ευρωπαϊκή Ένωση.
<P>
Οι πράξεις της Γερμανίας δεν θα έπρεπε να δέχονται τόσο έντονη επίθεση σε αυτό το σημείο - όσο και αν χρήζουν εξέτασης. Αντίθετα, οι κυβερνήσεις των άλλων κρατών μελών της Ευρωπαϊκής Ένωσης, των οποίων οι μονάδες παραγωγής επηρεάστηκαν από την κρίση της GM -με άλλα λόγια, οι κυβερνήσεις της Πολωνίας, της Ισπανίας, του Βελγίου, του "νωμένου Βασιλείου και ούτω καθεξής- θα έπρεπε να συνεδριάσουν και να εξετάσουν, από κοινού με τους Γερμανούς, πώς θα αξιοποιηθεί προς το κοινό όφελος αυτή η εξαιρετικά κακή κατάσταση και πώς θα διασφαλισθεί το μέλλον των θέσεων απασχόλησης των πληγέντων στα εργοστάσια. Θεωρώ ότι αυτή θα ήταν μια καλύτερη προσέγγιση.
<P>
Όπως είπα, θεωρώ ότι μας ενώνει όλους η κοινή μας ανησυχία όσον αφορά το μέλλον των θέσεων εργασίας στην αυτοκινητοβιομηχανία και θα πρέπει να πω ότι ο Επίτροπος Špidla έχει απόλυτο δίκιο όταν λέει ότι, παρά τους ατέλειωτους μήνες των συζητήσεων στις Βρυξέλλες, εδώ στο Στρασβούργο καθώς και στα κράτη μέλη, η συζήτηση εξακολουθεί να μην έχει φτάσει στο σημείο που θα έπρεπε να βρίσκεται. Μιλούμε, επανειλημμένα, για το ότι έχουμε πολύ μεγάλη διαρθρωτική υπερπροσφορά στη συγκεκριμένη βιομηχανία, ωστόσο δεν έχουμε πραγματικά το σθένος να κάνουμε την αρχή και να υποστηρίξουμε τον τρόπο με τον οποίο επιθυμούμε να την απομακρύνουμε με πολιτικά μέσα από αυτήν τη διαρθρωτική υπερπροσφορά. Έχουμε όμως, νομίζω, κάνει την αρχή και αυτό είναι καλό.
<P>
Σε πολλά πλαίσια, συμπεριλαμβανομένου εκείνου των κρατικών παρεμβάσεων, μιλούμε για αυτοκίνητα έτοιμα να αντιμετωπίσουν το μέλλον, δηλαδή αυτοκίνητα φιλικά προς το κλίμα, αποδοτικά και με διαφορετικούς, έτοιμους για το μέλλον κινητήρες. Ωστόσο, για να είμαι ειλικρινής, δεν πιστεύω, με δεδομένες τις τάσεις της αγοράς, ότι αυτό επαρκεί για τη μελλοντική διασφάλιση του σημερινού αριθμού θέσεων εργασίας στη δεδομένη βιομηχανία. Ως εκ τούτου, θα πρέπει να συζητήσουμε για το μέλλον λαμβάνοντας υπόψη αν μη τι άλλο το μέλλον της βιομηχανίας της κινητικότητας και θα πρέπει να έχουμε το θάρρος να συζητήσουμε σήμερα, σε αυτόν τον καιρό κρίσης, ενδεχόμενους μετασχηματισμούς της και να δράσουμε επίσης με μεγαλύτερη συνέπεια.
<P>
Σωστό είναι, ωστόσο, να επισημαίνουμε ότι δεν έχει ακουστεί η παραμικρή σκέψη σχετικά με το πώς θα προετοιμάσουμε τον κλάδο για το μέλλον, στο πλαίσιο του σχεδίου υποστήριξης της Opel στη Γερμανία. Θεωρητικά, αυτό σημαίνει σύγχρονα, έτοιμα για το μέλλον αυτοκίνητα. Ωστόσο, τι θα γίνει με τον κλάδο των δημοσίων μεταφορών; Πώς θα φτάσουμε στο σημείο, ώστε να έχουμε στο μέλλον καλύτερα, φιλικά για το κλίμα συστήματα δημοσίων μεταφορών; Ποιος θα κατασκευάσει καλύτερα λεωφορεία, καλύτερα τρένα και καλύτερα φορτηγά στο μέλλον; Ποιος θα διασφαλίσει τον εννοιολογικό σύνδεσμο μεταξύ της βιομηχανίας αυτής και του κλάδου των τεχνολογιών της πληροφορίας καθώς και των ανανεώσιμων πηγών ενέργειας; Τα θέματα αυτά τίθενται διαρκώς προς συζήτηση, αλλά ποτέ δεν εξετάζονται εις βάθος μέχρι τέλους, ούτε και μορφοποιούνται σε πολιτικές έννοιες.
<P>
Δράττομαι της παρούσας συζήτησης, τώρα που το νέο Κοινοβούλιο ξεκινά τις εργασίες του, για να πω ότι πρέπει πραγματικά να επιλύσουμε αυτό το ζήτημα. Πρέπει να τολμήσουμε να κάνουμε περισσότερα εν προκειμένω, διαφορετικά θα είμαστε από κοινού υπεύθυνοι για την άνευ προηγουμένου απώλεια θέσεων εργασίας των οποίων η μελλοντική αποκατάσταση με χρήση κρατικών κεφαλαίων θα είναι αδύνατη.
<P>
Οι Βρυξέλλες δεν μπορούν απλώς να ασκούν κριτική στην κυβέρνηση της Γερμανίας ή άλλων χωρών. Πρέπει στο σημείο αυτό να βρούμε το θάρρος να αξιολογήσουμε τις επενδυτικές μας πολιτικές. Τουλάχιστον 4,4 δισ. ευρώ έχουν εισρεύσει στην αυτοκινητοβιομηχανία κατά τη διάρκεια των τελευταίων μηνών μέσω δανείων με ευνοϊκούς όρους από την Ευρωπαϊκή Τράπεζα Επενδύσεων (ΕΤΕπ). Ούτε ένα ευρώ από αυτά τα χρήματα που αντλήθηκαν από αυτήν την πηγή και διατέθηκαν στην αυτοκινητοβιομηχανία, Επίτροπε Špidla, δεν συνδέθηκε με όρους που μπορούν να οδηγήσουν σε μετασχηματισμό της αυτοκινητοβιομηχανίας ή του κλάδου των μεταφορών ώστε να καταστούν έτοιμοι για το μέλλον.
<SPEAKER ID="104" NAME="Evžen Tošenovský" LANGUAGE="CS">
Κυρία Πρόεδρε, Επίτροπε Kroes, Επίτροπε Špidla, κατά την ομιλία μου εδώ, στο Ευρωπαϊκό Κοινοβούλιο θα ήθελα, ως μέλος της Ομάδας ECR, να αναφερθώ εν συντομία στην τρέχουσα κατάσταση της αυτοκινητοβιομηχανίας, ιδίως όσον αφορά τη μελλοντική ανταγωνιστικότητα των ευρωπαίων παραγωγών. Θα ήθελα επίσης να ευχαριστήσω την Επίτροπο Kroes για την προσέγγισή της στο ιδιαίτερα σύνθετο ζήτημα σχετικά το οποίο συζητούμε σήμερα, που θα δημιουργήσει εξαιρετικά σύνθετες συνθήκες για την επίλυση τέτοιου είδους οικονομικών καταστάσεων στο μέλλον. " παγκόσμια οικονομική κρίση έχει πλήξει πολλούς τομείς της οικονομίας. " αυτοκινητοπαραγωγή εντάσσεται στους τομείς που υπέστησαν τις χειρότερες συνέπειες. Αυτό μπορεί να οφείλεται στο γεγονός ότι η αυτοκινητοβιομηχανία αποτελεί σημείο σύγκλισης πολλών διαφορετικών κλάδων, που έχουν τεράστιες απαιτήσεις ως προς την ποιότητα και ασκούν απίστευτα ανταγωνιστικές πιέσεις, καθώς και πίεση για τεχνολογική πρόοδο και καινοτομία. Όποιος δεν είναι σε θέση να διαχειριστεί τον ιλιγγιώδη ρυθμό της σύγχρονης τεχνολογίας αντιμετωπίζει σοβαρό πρόβλημα και αυτό ακριβώς βλέπουμε σήμερα. Παράδειγμα αποτελούν οι αμερικανοί κατασκευαστές.
<P>
Θα φτάσω στο σημείο να πω ότι η κρίση έχει αναδείξει ξεκάθαρα όσους δεν κατόρθωσαν να προβλέψουν την εξέλιξη των αυτοκινήτων καθώς και όσους επένδυσαν με έξυπνο τρόπο στην ανάπτυξη νέων ανταγωνιστικών μοντέλων όσο το κλίμα ήταν θετικό. Παραμένω κάθετα αντίθετος στη στοχευμένη κυβερνητική παρέμβαση, η οποία δεν μπορεί παρά να επιλύσει βραχυπρόθεσμα οικονομικά προβλήματα μεμονωμένων εγχώριων κατασκευαστών. Κατανοώ τους φόβους των πολιτικών όσον αφορά την άνοδο των επιπέδων της ανεργίας σε ορισμένους τομείς, αλλά είμαι σίγουρος ότι δεν θα ήταν καθόλου έξυπνο να βασιστούμε αποκλειστικά στη χρηματοδότηση ενός και μόνο κλάδου, διότι αυτό απλώς αναβάλλει το αναπόφευκτο, συχνά εις βάρος εκείνων που δραστηριοποιούνται με σωστό τρόπο. " παγκόσμια κρίση μπορεί επίσης να λειτουργήσει ως ερέθισμα για τη δημιουργία νέων τεχνολογιών και τη χρήση νέων καυσίμων, όπως το συμπιεσμένο φυσικό αέριο, το υδρογόνο ή, παραδείγματος χάριν, η ηλεκτρική ενέργεια. Επομένως, εάν η ΕΕ επιθυμεί να παράσχει κίνητρα και στήριξη στους ευρωπαίους κατασκευαστές, θα πρέπει να ενισχύσει την έρευνα και να απλοποιήσει τις διαδικασίες καινοτομίας που -οφείλουμε να ομολογήσουμε- είναι πράγματι πολύ χρονοβόρες στην Ευρώπη.
<P>
Είμαι πολύ χαρούμενος που τα κράτη μέλη της ΕΕ εγκατέλειψαν προς το παρόν τις τάσεις προστατευτισμού τους. Ο οικονομικός προστατευτισμός από μόνος του παρατείνει απλώς τη διάρκεια μη ανταγωνιστικών δραστηριοτήτων. Ακριβώς όπως οι καταστροφικές πλημμύρες στον Νείλο έκαναν γόνιμο το έδαφος στην αρχαία Αίγυπτο, έτσι και η παγκόσμια κρίση πρέπει να αποτελέσει κίνητρο για την ανάπτυξη των νέων ευρωπαϊκών αυτοκινήτων που θα είναι περισσότερο φιλικά για το περιβάλλον και πολύ ανταγωνιστικά στις παγκόσμιες αγορές. Χαίρομαι πραγματικά που η Επίτροπος Kroes αντιμετωπίζει με τόση σοβαρότητα αυτό το ζήτημα, οι μελλοντικές επιπτώσεις του οποίου θα είναι πολύ σοβαρές για όλους μας.
<SPEAKER ID="105" NAME="Thomas Händel" LANGUAGE="DE">
Κυρία Πρόεδρε, κυρίες και κύριοι, συμφωνώ με πολλά από όσα μας εξέθεσε η Επιτροπή σχετικά με τα αίτια και τις προοπτικές της αυτοκινητοβιομηχανίας - υπερπροσφορά, ανάγκη αλλαγής στρατηγικής, νέες τεχνολογίες. Ωστόσο, θα ήθελα να επισημάνω ότι υπάρχουν πολλά ζητήματα στα οποία διαφέρουμε. " Opel κατά πάσα πιθανότητα δεν θα είναι η τελευταία περίπτωση στην αυτοκινητοβιομηχανία, όπου σημειώνεται παγκοσμίως υπερπροσφορά σε ποσοστό 30%.
<P>
Δεν αναφερόμαστε μόνο στους περίπου 12 εκατομμύρια ανθρώπους που ζουν άμεσα ή έμμεσα από τον κλάδο αυτό, αλλά στους περίπου 30 εκατομμύρια ανθρώπους σε ολόκληρη την Ευρώπη που συμμετέχουν στην οικονομική απόδοσή του. Στην προκειμένη περίπτωση, η Επιτροπή έχει και αυτή μερίδιο της ευθύνης για τη διασφάλιση ότι η ευρωπαϊκή αυτοκινητοβιομηχανία θα είναι σε θέση να ανταποκριθεί στη πρόκληση. " Επιτροπή είναι επίσης συνυπεύθυνη για τη διασφάλιση ότι η Opel δεν θα θυσιαστεί στον βωμό της αντιμετώπισης της κρίσης προς όφελος της ελεύθερης αγοράς. " αναγκαία εκ νέου ευθυγράμμιση της διαχείρισης των δυνάμεων της ελεύθερης αγοράς στην Ένωση δεν θα οδηγήσει σε άμεση εξισορρόπηση των αναμενόμενων απωλειών θέσεων εργασίας με νέες θέσεις. Αντιθέτως, εκείνοι που θα εξακολουθήσουν να εργάζονται και οι ευρωπαϊκές εθνικές οικονομίες είναι που θα πληρώσουν το τίμημα.
<P>
" γενική αποφυγή της χορήγησης κρατικών ενισχύσεων θα οδηγήσει όχι μόνο σε στρέβλωση του ανταγωνισμού αλλά και σε στρέβλωση των κοινωνικών συνθηκών. Αυτή με τη σειρά της θα έχει πολύ μεγαλύτερες συνέπειες για τα δημόσια ταμεία των πληγεισών χωρών από όσες μπορούν να αντέξουν και, κυρίως, πολύ μεγαλύτερες από εκείνες που θα επιβάρυναν τα δημόσια ταμεία μέσω των σημερινών ενισχύσεων, συμπεριλαμβανομένης και της διάλυσης των κοινωνικών υπηρεσιών.
<P>
" αναδιάρθρωση της ευρωπαϊκής αυτοκινητοβιομηχανίας χρειάζεται ισχυρές πρωτοβουλίες από την Επιτροπή, αλλά και από τις αντίστοιχες εθνικές κυβερνήσεις. Ως εκ τούτου, προτείνουμε τη δημιουργία ενός ευρωπαϊκού συμβουλίου βιομηχανίας που θα ασχοληθεί με το μέλλον της κινητικότητας και θα περιλαμβάνει πολιτικούς, επιχειρήσεις, συνδικαλιστικές ενώσεις και ακαδημαϊκούς. Το συμβούλιο αυτό θα πρέπει να αναπτύξει πιθανούς τρόπους δράσης για την επίτευξη των αναγκαίων τεχνικών αλλαγών και να ορίσει πολιτικά μέτρα και αντίστοιχη χρηματοδότηση. " υπερπροσφορά πρέπει να μετατραπεί σε νέες θέσεις εργασίας με μεθοδικό τρόπο και με ίσο καταμερισμό των επιβαρύνσεων. Αυτό εφαρμόσθηκε πριν από χρόνια στη βιομηχανία χάλυβα και αυτό πρέπει να εφαρμοσθεί και σήμερα όσον αφορά την Opel και την ευρωπαϊκή αυτοκινητοβιομηχανία στο σύνολό της.
<P>
Οι κρατικές ενισχύσεις μπορούν και, κατά τη γνώμη μου, πρέπει να συνδεθούν με την επίτευξη μιας θεσμοθετημένης συμμετοχής των εργαζομένων, που θα έχουν ευρεία δικαιώματα συναπόφασης. Όλοι οι πληγέντες εργαζόμενοι στην Ευρώπη χρειάζονται ασφάλεια για τον τόπο εργασίας τους, νέες θέσεις εργασίας και νέες, ασφαλείς μελλοντικές προοπτικές σε ολόκληρη την Ευρώπη.
<SPEAKER ID="106" NAME="Frank Vanhecke" AFFILIATION="NI">
(NL) Κυρία Πρόεδρε, απόψε -πριν από δύο ώρες- ανώτατο στέλεχος της Magna επιβεβαίωσε αυτό που φοβόμασταν ή που ήδη γνωρίζαμε: ότι το εργοστάσιο της Αμβέρσας θα κλείσει μόνιμα. " αλήθεια είναι πως διεξάγονται συζητήσεις που αφορούν την αναζήτηση εναλλακτικών λύσεων, εναλλακτικής απασχόλησης, ενός διαφορετικού μέλλοντος για το εργοστάσιο, αλλά κανείς δεν ξέρει τι σημαίνει αυτό στην πραγματικότητα. Είναι κατά κάποιον τρόπο κενά λόγια και φαίνεται πως πρόκειται για τακτική με σκοπό τον προσωρινό καθησυχασμό των εργαζομένων και των πολλών ακόμα εμπλεκομένων μερών στην Αμβέρσα: να τους κρατήσουν ήρεμους και συνεργάσιμους.
<P>
Θεωρώ ότι, όσον αφορά ολόκληρο τον φάκελο αυτό, η Ευρωπαϊκή Επιτροπή δεν πρέπει να κάνει αυτά που έχει ανακοινώσει ότι σκοπεύει να κάνει, δηλαδή να περιμένει λίγο ακόμα, να κάνει υποθέσεις και να συνεχίσει να μετρά τα πλήγματα. Θεωρώ ότι έχει έρθει πια η ώρα για δράση και ότι η Επιτροπή πρέπει τώρα να δηλώσει σαφέστερα από ό,τι μόλις έκανε ότι η έγκριση του φακέλου από αυτήν θα εξαρτηθεί από την εφαρμογή από τον αγοραστή αποκλειστικά αντικειμενικών οικονομικών κριτηρίων όπου και όταν απαιτούνται επιχειρήσεις αναδιοργάνωσης. Πρέπει επίσης να υπάρξει απόλυτη σαφήνεια και ειλικρίνεια όσον αφορά τις εκθέσεις ανταγωνισμού που ενδέχεται ή όχι να υπάρχουν για τα διάφορα εργοστάσια, και για το αν η Επιτροπή είχε ή όχι πρόσβαση στις εκθέσεις αυτές.
<P>
Άλλωστε, είναι γνωστό σε όλους ότι το εργοστάσιο της Αμβέρσας είναι πολύ ανταγωνιστικό και θα ήταν απαράδεκτο, κατά τη γνώμη μου, να πληγεί το πλέον ανταγωνιστικό εργοστάσιο ως αποτέλεσμα της τεράστιας ενίσχυσης από τη γερμανική κυβέρνηση. Με τον παρόντα φάκελο διακυβεύεται η μοίρα πολλών χιλιάδων εργαζομένων στη χώρα μου, καθώς και, για μία ακόμα φορά φοβούμαι, η αξιοπιστία της Ευρωπαϊκής Επιτροπής - και εν προκειμένω δεν είμαι αισιόδοξος. Άλλωστε, συχνά πρόκειται για την ίδια ιστορία. Όπως επισήμανε ο Επίτροπος Špidla, οι ευρωπαϊκές διακηρύξεις πίστης είναι πολλές και ηχηρές αλλά, στην πράξη, οι πολιτικοί ηγέτες φροντίζουν πρώτα το συμφέρον της χώρας τους. Αυτό συνέβη στην πρόσφατη περίπτωση της τραπεζικής κρίσης και, φοβούμαι, αυτό θα συμβεί και στη σημερινή κρίση της Opel, με τις γερμανικές αρχές να φροντίζουν πρώτα για την εξυπηρέτηση των γερμανικών συμφερόντων.
<SPEAKER ID="107" NAME="Ivo Belet" AFFILIATION="PPE">
(NL) Κυρία Πρόεδρε, κύριοι Επίτροποι, κυρίες και κύριοι, η ανακοίνωση της Magna, του νέου ιδιοκτήτη της Opel, ότι πρόκειται κατά πάσα πιθανότητα να κλείσει το εργοστάσιο της Αμβέρσας είναι τουλάχιστον περίεργη. Εξάλλου, σήμερα γνωρίζουμε ότι το εν λόγω εργοστάσιο της Opel είναι ένα από τα πλέον επικερδή, ένα από τα πλέον αποδοτικά εργοστάσια του ομίλου της General Motors - και, παρόλα αυτά, θέλουν να το κλείσουν. Υπάρχουν, λοιπόν, πολλά στοιχεία που υποδεικνύουν ότι η εν λόγω απόφαση δεν βασίστηκε αποκλειστικά σε καθαρά οικονομικά κριτήρια. Ως εκ τούτου, Επίτροποι Špidla και Kroes, απευθύνουμε σήμερα υπόψη σας δύο αιτήματα. Το πρώτο είναι να χρησιμοποιήσετε την ισχυρότατη αρμοδιότητά σας στο πεδίο του ανταγωνισμού για να επιβεβαιώσετε κατά πόσον η τεράστια κρατική ενίσχυση που υποσχέθηκαν ορισμένα κράτη μέλη είναι πράγματι συμβατή προς τους ευρωπαϊκούς κανόνες. Επίτροπε Kroes, σωστά υποσχεθήκατε τη διεξαγωγή έρευνας. Εύχομαι να σας δοθεί η ευκαιρία να την φέρετε εις πέρας και παράλληλα, βραχυπρόθεσμα, να διασφαλίσετε ότι δεν θα βρεθούμε σύντομα προ τετελεσμένου. Δεν θεωρώ υπερβολικό να πει κανείς ότι εν προκειμένω διακυβεύεται η αξιοπιστία της Ευρωπαϊκής Επιτροπής. Ο οικονομικός εθνικισμός και προστατευτισμός δεν έχουν θέση στην Ευρώπη του 21ου αιώνα, και ο παρών φάκελος είναι μια πολύ καλή ευκαιρία να καταστεί αυτό προφανές.
<P>
Επίτροπε Kroes, έχετε τη φήμη μιας γυναίκας από ατσάλι. Βασιζόμαστε σε εσάς να ανταποκριθείτε για μία ακόμα φορά στη φήμη σας σε σχέση με αυτόν τον φάκελο και να διασφαλίσετε ότι δεν θα υπονομευθεί η αρμοδιότητα της Ευρωπαϊκής Επιτροπής. Αυτό το λέω χωρίς ίχνος ειρωνείας.
<P>
Δεύτερον, είναι πολύ σημαντικό η Ευρώπη να καταλήξει σε ένα νέο βιομηχανικό σχέδιο για τον τομέα της αυτοκινητοβιομηχανίας. Δεν πρέπει να ανατρέχουμε στο παρελθόν ή να επικεντρωνόμαστε στις χαμένες ευκαιρίες, αλλά να κοιτάξουμε μπροστά και να επικεντρωθούμε στη νέα τεχνολογία των ηλεκτροκίνητων αυτοκινήτων. Δεν είναι πολύ αργά. Εάν το κάνουμε τώρα, μπορούμε να διασφαλίσουμε ότι αυτό το νέο ηλεκτροκίνητο αυτοκίνητο θα παραχθεί χρησιμοποιώντας ευρωπαϊκή τεχνολογία και ότι δεν θα οδηγούμε όλοι στο μέλλον ηλεκτροκίνητα αυτοκίνητα κινεζικής κατασκευής. Αυτό είναι ένα σενάριο που μπορούμε ακόμα να αποφύγουμε.
<SPEAKER ID="108" NAME="Jutta Steinruck" AFFILIATION="S&amp;D">
(DE) Κυρία Πρόεδρε, κυρίες και κύριοι, το ζητούμενο εδώ είναι να βρούμε μια κοινή ευρωπαϊκή λύση και όχι να ικανοποιήσουμε εθνικούς εγωισμούς.
<P>
" Opel Europe θα διαδραματίσει σημαντικό ρόλο στη βιομηχανική πολιτική της Ευρώπης και αυτό δεν αφορά αποκλειστικά τις θέσεις εργασίας στην Opel, αλλά και τις θέσεις εργασίας σε πολλές εταιρείες που εφοδιάζουν την αυτοκινητοβιομηχανία σε αρκετές ευρωπαϊκές χώρες. " απόφαση υπέρ της Magna -και το Ευρωπαϊκό Συμβούλιο Εργαζομένων το επιβεβαίωσε για λογαριασμό μου- κατόρθωσε να συγκεντρώσει τη συναίνεση και των μελών του Ευρωπαϊκού Συμβουλίου Εργαζομένων, τα μέλη του οποίου εργάζονται με στόχο την επίτευξη ευρωπαϊκών λύσεων. Οι εργαζόμενοι είναι πρόθυμοι να κάνουν θυσίες για την επίτευξη αυτού του σκοπού, και αναμένουμε το ίδιο από όλους τους φορείς λήψης των αποφάσεων. Όλοι πρέπει να συνεργαστούν και να το κάνουν σύντομα. Οι προηγούμενοι ομιλητές αναφέρθηκαν ήδη σε αυτό.
<P>
Προς όφελος των εργαζομένων είναι επίσης εύλογη, ασφαλώς, η προσωρινή σταθεροποίηση χιλιάδων θέσεων εργασίας μέσω των κρατικών ενισχύσεων. Δεν θα δώσουμε βάση σε κανένα επιχείρημα περί ανταγωνισμού από όσα έχουν ήδη υποβληθεί. Ασχολούμαστε με ανθρώπους και με θέσεις εργασίας, αλλά και με ολόκληρες περιφέρειες. Ο δρόμος που ακολουθήσαμε υπό τη γερμανική αιγίδα πρέπει τώρα να οδηγήσει στο καλύτερο δυνατό αποτέλεσμα για όλους τους ευρωπαίους εργαζόμενους, σε όλα τα ευρωπαϊκά εργοστάσια.
<SPEAKER ID="109" NAME="Jorgo Chatzimarkakis" AFFILIATION="ALDE">
(DE) Κυρία Πρόεδρε, χαίρομαι που έχω τη δυνατότητα να πάρω τον λόγο ως επικεφαλής αυτής της σύναξης γεροντοκόρων. Χαίρομαι πάρα πολύ για την ακρίβεια! Θα ήθελα κυρίως να ευχαριστήσω τον Επίτροπο Špidla που μίλησε στα γερμανικά, και να εκφράσω τα θερμά μου συγχαρητήρια στην Επίτροπο Kroes. Πολλοί θεωρούν ότι η υπόθεση Opel-Vauxhall είναι ζήτημα αποκλειστικά γερμανικό. Όμως δεν είναι - είναι ζήτημα ευρωπαϊκό! Σχετίζεται με θέσεις εργασίας σε ολόκληρη την Ευρώπη, και δεν θα ήταν σωστό να υπάρξει εδώ ειδική αντιμετώπιση για τη Γερμανία. Χαίρομαι, ως εκ τούτου, ιδιαίτερα που διαπιστώνω ότι η Επιτροπή προτίθεται να εξετάσει την υπόθεση. Τα ζητήματα που διαπραγματευόμαστε υπάγονται στην ευρωπαϊκή νομοθεσία και σχετίζονται με το δίκαιο περί ανταγωνισμού και περί κρατικών ενισχύσεων.
<P>
Θέλουμε να σώσουμε όλες τις θέσεις εργασίας, αλλά με τι κόστος; Μιλώντας ως σύμβουλος των πολιτών και των φορολογουμένων, δεν είναι σαφές από τη συμφωνία Opel-Magna ποιες θα είναι οι μακροπρόθεσμες δεσμεύσεις που θα επιβαρύνουν τους φορολογούμενους. " υπόθεση της Opel εγείρει επίσης αμφιβολίες από την άποψη της βιομηχανικής πολιτικής. Οι μεγάλοι είναι πάντα οι μόνοι που λαμβάνουν βοήθεια. Οι μικροί και εκείνοι που βρίσκονται στη μέση υποχρεούνται να φροντίσουν μόνοι τον εαυτό τους, ωστόσο αυτοί αποτελούν τη ραχοκοκαλιά της οικονομίας. " επικέντρωση σε έναν επενδυτή αποτέλεσε σαφώς λανθασμένη κίνηση. Καλύτερες και πιο συμφέρουσες προσφορές απορρίφθηκαν εξαρχής - και μάλιστα από πολιτικούς.
<P>
" υπόθεση της Opel έχει μεγαλύτερη σχέση με τα εκλογικά αποτελέσματα παρά με μια οικονομική και βιομηχανική πολιτική που είναι καθαρή και συνάδει με την ευρωπαϊκή νομοθεσία. Για να το επαναδιατυπώσω, είναι σημαντικό ότι η Επιτροπή διαδραματίζει σήμερα ενεργό ρόλο, ακόμα και αν η γερμανική κυβέρνηση δεν το εγκρίνει. " συμφωνία της Opel είναι μια απάτη, αυτό γίνεται ολοένα και πιο εμφανές. Θα μπορούσε να σηματοδοτήσει την ακριβότερη εκλογική εκστρατεία στην ιστορία της Γερμανίας.
<P>
Θέλουμε να επιβιώσει η Opel, θέλουμε να είναι υγιής και να αγωνιστούμε για τη διατήρηση κάθε θέσης εργασίας, αλλά δεν θέλουμε να υπάρξει κόστος, ούτε να καταλήξουμε σε μια λύση εις βάρος των ευρωπαίων εταίρων μας, από τους οποίους εξαρτάται η Γερμανία που αποτελεί τον μεγαλύτερο εξαγωγέα παγκοσμίως.
<SPEAKER ID="110" NAME="Bart Staes" AFFILIATION="Verts/ALE">
(NL) Κυρία Πρόεδρε, κύριοι Επίτροποι, κυρίες και κύριοι, σήμερα έχω κατά κάποιον τρόπο καταληφθεί από αισθήματα ικανοποίησης και φόβου. Ικανοποίηση για τις δηλώσεις των Επιτρόπων Špidla και Kroes, που παρέχουν κάποια σιγουριά, αλλά και φόβο, καθώς οι δηλώσεις του αγοραστή, της Magna, δεν είναι ιδιαίτερα καθησυχαστικές. Θα ήθελα να αναφερθώ σε μια σειρά ζητημάτων που ακούστηκαν στη σημερινή συζήτηση.
<P>
Επίτροπε Kroes, Επίτροπε Špidla, σας εκλιπαρώ να φερθείτε πραγματικά σαν άνδρας και γυναίκα από ατσάλι και να διασφαλίσετε την ορθή τήρηση όλων των κανόνων. Όσον αφορά τις κρατικές ενισχύσεις, θα συμφωνήσω με τον κ. Verhofstadt ότι η έρευνα πρέπει να επεκταθεί ώστε να καλύψει όλες τις πτυχές του δικαίου του ανταγωνισμού, όλο το εύρος του δικαίου για τις συγχωνεύσεις και τις εξαγορές. Θεωρώ ότι έχει δίκιο. Συμφωνώ επίσης με τον κ. Langen όταν δηλώνει με έμφαση ότι αυτό πρέπει να γίνει σύντομα. Αυτό που μπόρεσε να επιτευχθεί σύντομα στην περίπτωση των τραπεζών πρέπει να επιτευχθεί σύντομα και στην περίπτωση αυτού του φακέλου εξαγοράς, ενός φακέλου πολύ σημαντικού για πολλές χιλιάδες εργαζομένων.
<P>
Θα ήθελα να αναφερθώ στη δήλωση του Επιτρόπου Špidla σχετικά με την ύπαρξη υπερπροσφοράς στον εν λόγω κλάδο - που είναι βεβαίως αληθής. Είπε ότι έχουν χρησιμοποιηθεί αρκετές μέθοδοι για να διορθωθεί αυτό. Αναφέρθηκε στο Ταμείο για την Παγκοσμιοποίηση, στο οποίο έχουν υποβληθεί επτά αιτήσεις. Θα πρέπει, ωστόσο, να γνωρίζουμε ότι το εν λόγω ταμείο δεν λειτουργεί πολύ καλά. Αύριο, θα συζητήσουμε σχετικά με έναν φάκελο, μια έκθεση του κ. Böge, η οποία καθιστά σαφές ότι από τα 500 εκατομμύρια ευρώ που είχαμε στη διάθεσή μας για το 2009, μόλις 8 εκατομμύρια χρησιμοποιήθηκαν. Πρέπει να κάνουμε χρήση αυτών των πόρων για να βοηθήσουμε τους εργαζόμενους μέσω κατάρτισης, αναδιοργάνωσης και πραγματικής ανάπτυξης με σκοπό την επίτευξη μιας νέας, πράσινης οικονομίας, που θα είναι χαμηλή σε άνθρακα και δεν θα βασίζεται τόσο πολύ στα ορυκτά καύσιμα.
<SPEAKER ID="111" NAME="Derk Jan Eppink" AFFILIATION="ECR">
(NL) Κυρία Πρόεδρε, ο αρχηγός του κόμματός σας, κ. Westerwelle, δήλωσε ότι μία από τις προθέσεις της παρούσας δέσμης μέτρων ενίσχυσης της Opel ήταν να αποτελέσει τμήμα της προεκλογικής εκστρατείας. Ελπίζω, βεβαίως, να μην ισχύει κάτι τέτοιο και εύχομαι η αναδιάρθρωση της Opel να υπαχθεί στον κώδικα δεοντολογίας των επιχειρήσεων και να μην καταλήξουμε σε μια κατάσταση όπου ο καθένας θα βάζει πρώτο το δικό του εργοστάσιο κατασκευής αυτοκινήτων. Έχω απόλυτη εμπιστοσύνη στην Επίτροπο Kroes, η οποία θα εξετάσει κάθε πτυχή της εν λόγω συμφωνίας. Είναι γνωστή για τη σταθερότητά της, την οποία έχει αποδείξει επανειλημμένα στις Κάτω Χώρες, και δεν θα φοβηθεί να προχωρήσει σε ξεκάθαρες δηλώσεις.
<P>
Έχω να της θέσω ένα ερώτημα όσον αφορά τον ρόλο της Sberbank, του ρωσικού ταμιευτηρίου. Αναρωτιέμαι τι είδους ρόλος είναι αυτός και εάν θα οδηγήσει εν τέλει στη μεταφορά ορισμένων από τις παραγωγικές δραστηριότητες της Opel στη Ρωσική Συνομοσπονδία, εφόσον η Sberbank αποτελεί ουσιαστικά προέκταση της οικονομικής πολιτικής της κυβέρνησης με άλλα μέσα.
<P>
Τέλος, θα ήθελα να επισημάνω στον κ. Staes ότι εκφράζει έκπληξη που η εν λόγω εταιρεία απειλείται, ενώ παράλληλα υποστηρίζει με σφοδρότητα μια πολιτική κατά των αυτοκινήτων. Τα αυτοκίνητα γίνονται ασφαλέστερα και καθαρότερα, αλλά εξακολουθούν να κατηγορούνται για τα πάντα. Τα αυτοκίνητα είναι ο μπαμπούλας και οι οδηγοί απομυζούνται ως φορολογούμενοι πολίτες - συχνά ως αποτέλεσμα πολιτικών που υποστηρίχθηκαν στο Κοινοβούλιο αυτό. Κυρίες και κύριοι, τα αυτοκίνητα αντιπροσωπεύουν την ελευθερία. Για πολλά άτομα περιορισμένων οικονομικών δυνατοτήτων, η Opel αποτελεί μια προσιτή μάρκα. Είναι ατυχές το γεγονός ότι σήμερα τα άτομα αυτά αντιμετωπίζουν ολοένα μεγαλύτερες δυσκολίες να αποκτήσουν ένα αυτοκίνητο όπως ένα Opel, με αποτέλεσμα την κατάρρευση της αυτοκινητοβιομηχανίας. Αυτός είναι ο λόγος για τον οποίο δεν θεωρώ ότι μπορούμε να εκφράζουμε έκπληξη ενώ παράλληλα υποστηρίζουμε μια πολιτική κατά των αυτοκινήτων στο Κοινοβούλιο. Το κόμμα μου υποστηρίζει τα αυτοκίνητα, όπως γνωρίζει και ο κ. Verhofstad.
<SPEAKER ID="112" NAME="Angelika Niebler" AFFILIATION="PPE">
(DE) Κυρία Πρόεδρε, κύριοι Επίτροποι, κυρίες και κύριοι, έχω να θίξω τρία ζητήματα.
<P>
Το πρώτο είναι ότι η αυτοκινητοβιομηχανία αποτελεί βασική βιομηχανία για την Ευρώπη και -όπως ειπώθηκε ήδη- όταν κανείς συμπεριλάβει όλες τις επιχειρήσεις αγοράς και πώλησης και όλο τον κλάδο εφοδιασμού της, εξαρτώνται από αυτήν 12 000 θέσεις εργασίας. Αυτό θα ήθελα να το επισημάνω για μία ακόμα φορά, με τον κ. Chatzimarkakis να κάθεται απέναντί μου, έχοντας μόλις δηλώσει ότι οι προσπάθειες της γερμανικής κυβέρνησης είχαν ψηφοθηρικό χαρακτήρα. Αυτό δεν μπορώ παρά να το απορρίψω ολοσχερώς. Πρόκειται για εμπαιγμό των εργαζομένων που απασχολούνται σε αυτόν τον κλάδο σε διάφορες ευρωπαϊκές χώρες, και οι οποίοι φοβούνται καθημερινά ότι θα χάσουν τη δουλειά τους.
<P>
Το δεύτερο ζήτημα είναι ότι η διάσωση της Opel είναι προς το κοινό όφελος της Ευρώπης στο σύνολό της. Θεωρώ ιδιαίτερα σημαντικό να επισημανθεί αυτό, ανεξαρτήτως της σημερινής συζήτησης. Υπάρχουν εργοστάσια στο "νωμένο Βασίλειο, το Βέλγιο, την Πολωνία, την Ισπανία, τη Γερμανία και άλλες ευρωπαϊκές χώρες. Εάν η Opel διασωθεί από το γεγονός ότι υπάρχει επενδυτής, δηλαδή η Magna, ότι θα δοθούν δάνεια που θα γεφυρώσουν το χάσμα, δάνεια για τα οποία αγωνίστηκε η γερμανική κυβέρνηση, αυτό δεν είναι προς όφελος μόνο της Γερμανίας αλλά και της Ευρώπης στο σύνολό της. Πρέπει όλοι να καταβάλουμε προσπάθειες για να διατηρήσουμε τις θέσεις εργασίας στις πατρίδες μας. Είμαι ευχαριστημένη. Πού θα ήμαστε σήμερα εάν δεν είχαμε καταβάλει προσπάθειες για να επιτύχουμε τη λύση της κηδεμονίας; Δεν θα υπήρχε ανάγκη για περαιτέρω συζητήσεις σήμερα, καθώς η συζήτηση θα είχε ολοκληρωθεί όταν η General Motors παρέσυρε τη GM Europe στο χάος που δημιούργησε η αφερεγγυότητά της.
<P>
Το τρίτο ζήτημα που θα ήθελα να θίξω είναι ότι υπάρχουν αυστηροί κανόνες όσον αφορά τις κρατικές ενισχύσεις. Είμαι βέβαιη ότι η Επιτροπή θα εξετάσει το ζήτημα αυτό με τον δέοντα τρόπο χωρίς να αδικήσει κανένα από τα εμπλεκόμενα συμφέροντα. Το κρίσιμο ερώτημα είναι εάν η Opel Europe θα μπορέσει να ξαναγίνει επικερδής μεσοπρόθεσμα. Είμαι σίγουρη ότι η σημερινή λύση προς την επίτευξη της οποίας εργάζεται και η Magna, και η οποία περιλαμβάνει και πολλά άλλα ευρωπαϊκά κράτη, μπορεί να εφαρμοσθεί. Ζητώ από την Επιτροπή να παράσχει τη σχετική άδεια και θα ήθελα να ολοκληρώσω δηλώνοντας και πάλι ότι, στην προκειμένη περίπτωση, κατορθώσαμε κάτι θετικό για την ευρωπαϊκή αυτοκινητοβιομηχανία στο σύνολό της!
<SPEAKER ID="113" NAME="Kathleen Van Brempt" AFFILIATION="S&amp;D">
(NL) Κυρία Πρόεδρε, κυρίες και κύριοι, ευχαριστώ την Επιτροπή για τη δήλωσή της. Δυστυχώς, δεν συμμερίζομαι την αισιοδοξία πολλών από τους συναδέλφους μου - και αυτό αφορά και τη δήλωση της Επιτροπής. Πράγματι, σήμερα πληροφορηθήκαμε μερικές ακόμα άσχημες ειδήσεις σχετικά με το εργοστάσιο στην Αμβέρσα, και το γεγονός ότι ένα ιδιαίτερα παραγωγικό εργοστάσιο, με πολύ καλό ανθρώπινο δυναμικό, προορίζεται να κλείσει, εγείρει πολλά ερωτήματα - εύχομαι και στο εσωτερικό της Επιτροπής. Κυρίες και κύριοι, θα μπορούσε να συνδέεται αυτό με το γεγονός ότι το εν λόγω εργοστάσιο βρίσκεται σε ένα από τα μικρότερα κράτη μέλη και σε μια περιφέρεια η οποία, μολονότι οικονομικά ισχυρή, είναι ωστόσο πολύ μικρή;
<P>
" Επιτροπή συγχαίρει σήμερα τον εαυτό της για το έργο που επιτέλεσε κατά τη διάρκεια των τελευταίων μηνών. Δυστυχώς, διαφωνώ μαζί της. Εσείς, η Επιτροπή, διαδραματίζετε έναν ρόλο απαραίτητο, τον οποίο υποστηρίζω, αλλά και με πολλές τυπικότητες, ως θεματοφύλακας των συμφερόντων της Ευρωπαϊκής Ένωσης όσον αφορά τις Συνθήκες και τους κανόνες της περί ανταγωνισμού και κρατικών ενισχύσεων. Επισημαίνω την αναγκαιότητα αυτού και επαναλαμβάνω την υποστήριξή μου για την έρευνα που πρέπει να διεξαγάγετε εν προκειμένω, διότι θα είναι ζωτικής σημασίας. Ωστόσο, γιατί δεν κάνατε περισσότερα; Γιατί δεν αναλάβατε ισχυρό πολιτικό ρόλο - για παράδειγμα, γιατί δεν συνεργαστήκατε και σχετικά με ιδέες που αφορούσαν την αναδιάρθρωση κατά τη διάρκεια των συζητήσεων που είχατε με τα κράτη μέλη; Οι ευρωπαϊκές συνδικαλιστικές ενώσεις, για παράδειγμα, εξακολουθούν να υποστηρίζουν και να εργάζονται με σκοπό την αναδιάρθρωση, η οποία περικλείει και την έννοια της αλληλεγγύης, της διασφάλισης δηλαδή ότι οι επιπτώσεις θα διαμοιραστούν μεταξύ των διαφόρων εργοστασίων.
<P>
Προς το παρόν, θα ήθελα να ρωτήσω -και αυτό είναι το πιο σημαντικό ερώτημά μου προς την Επιτροπή- τι σκοπεύετε να κάνετε τώρα, μετά τα χειρότερα δυνατά νέα σχετικά με την Opel Αμβέρσας: ποια βήματα θα κάνετε για να διασφαλίσετε ότι οι άνθρωποι, οι εργαζόμενοι στην Αμβέρσα, θα έχουν και αυτοί μέλλον;
<SPEAKER ID="114" NAME="Chris Davies" AFFILIATION="ALDE">
(EN) Κυρία Πρόεδρε, όλοι εμείς που διαθέτουμε αυτοκινητοβιομηχανίες στη χώρα ή την περιφέρειά μας θέλουμε να τις δούμε επιτυχημένες, αλλά αυτό δεν θα πρέπει να μας κάνει να αδιαφορούμε για τα προβλήματα και την πραγματικότητα της υπερπροσφοράς που μειώνει τα κέρδη και τις επενδύσεις. Εντυπωσιάστηκα ιδιαίτερα από τη μηχανική υπεροχή που διαπίστωσα στα εργοστάσια της περιφέρειάς μου -στο Ellesmere Port και το Halewood- και θεωρώ ότι και μόνο λόγω αυτής θα έπρεπε να ευημερούν, αλλά με λυπεί βαθιά η νοοτροπία της αυτοκινητοβιομηχανίας στο σύνολό της κατά τη δεκαετία που παρακολουθώ τη λειτουργία της ευρισκόμενος στο Ευρωπαϊκό Κοινοβούλιο.
<P>
Όσον αφορά τις δυνατότητες για βελτίωση του περιβάλλοντος, η δράση της είναι επονείδιστη. Ασφαλώς, υπάρχουν και θετικές περιπτώσεις και καθημερινά διαβάζουμε στις εφημερίδες μας παραδείγματα καινοτομίας. Ωστόσο, ο κλάδος στο σύνολό του είχε αντιταχθεί στην εισαγωγή καταλυτών, υπερβάλλοντας φοβερά σχετικά με το κόστος τους. Σύναψε μαζί μας συμφωνία μείωσης των εκπομπών διοξειδίου του άνθρακα και, στη συνέχεια, την ανακάλεσε. Σήμερα, προσπαθεί να παρακάμψει τις νομικές απαιτήσεις χρήσης ψυκτικών μέσων στα συστήματα κλιματισμού με πολύ μικρότερες επιπτώσεις στην υπερθέρμανση του πλανήτη από εκείνα που χρησιμοποιούνται σήμερα, και ήδη ασκεί πιέσεις προκειμένου να αποδυναμώσει τις προτάσεις της Επιτροπής σχετικά με τις εκπομπές διοξειδίου του άνθρακα από τα μικρά φορτηγά και τα ελαφρά επαγγελματικά οχήματα.
<P>
Τεράστια χρηματικά ποσά έχουν δαπανηθεί με σκοπό την ενίσχυση της εν λόγω βιομηχανίας. Θεωρώ ότι εμείς, το ευρύ κοινό, αξίζουμε κάτι καλύτερο. Ακούμε από τους κατασκευαστές ανταλλακτικών ότι οι επιχειρήσεις συναρμολόγησης αυτοκινήτων έχουν πολύ χαμηλές φιλοδοξίες. Εκείνο που χρειάζεται τώρα είναι η αλλαγή νοοτροπίας της βιομηχανίας και ιδίως των εκπροσώπων της - της 'Ενωσης Ευρωπαίων Κατασκευαστών Αυτοκινήτου. " βιομηχανία πρέπει να αναγνωρίσει ότι έχει στο σύνολό της υποχρεώσεις απέναντι στην κοινωνία και ότι το μέλλον της είναι άρρηκτα συνδεδεμένο με τη βελτίωση του περιβάλλοντος.
<SPEAKER ID="115" NAME="Frieda Brepoels" AFFILIATION="Verts/ALE">
(NL) Κυρία Πρόεδρε, κύριοι Επίτροποι, κυρίες και κύριοι, θεωρώ σαφές ότι ακόμα και η ευρωπαϊκή αυτοκινητοβιομηχανία δεν μπορεί να ξεφύγει από την πραγματικότητα και πρέπει να αναδιοργανωθεί επειγόντως προκειμένου να ξεπεράσει το πρόβλημα της υπερπροσφοράς. Ασφαλώς, προκύπτουν ερωτήματα σχετικά με την αξιοπιστία των οικονομικών κινήτρων της Opel εάν έχει δεσμευτεί να διατηρήσει το πιο δαπανηρό εργοστάσιό της -το γερμανικό- την ίδια στιγμή που ένα τόσο αποδοτικό εργοστάσιο όπως εκείνο της Opel στην Αμβέρσα ετοιμάζεται να κλείσει. Βέβαια, το σενάριο αυτό επιβεβαιώθηκε επίσημα σήμερα το απόγευμα από τον αναπληρωτή Πρόεδρο του ΔΣ της Magna, Siegfried Wolf, στην έκθεση αυτοκίνητων της Φρανκφούρτης. Όπως ανέφεραν ήδη αρκετοί ομιλητές, υπάρχουν σοβαρές ενδείξεις ότι, ως αντάλλαγμα για τις κρατικές ενισχύσεις, η Magna έκανε παραχωρήσεις στις γερμανικές αρχές που δεν είναι ακριβώς προς όφελος του βιομηχανικού σχεδίου. Θεωρώ ότι η Ευρωπαϊκή Επιτροπή πρέπει να δώσει τέλος σε αυτό, προτού να είναι πολύ αργά. " Επίτροπος Kroes εξέφρασε ήδη τις ανησυχίες της, αλλά θεωρώ ότι χρειάζεται να γίνουν περισσότερα. Ειδικότερα, η Επιτροπή πρέπει να δηλώσει άμεσα με ποιον τρόπο σκοπεύει να διασφαλίσει την τήρηση και από τη Γερμανία των ευρωπαϊκών κανόνων ανταγωνισμού αναφορικά με τον συγκεκριμένο φάκελο. Κατά τη γνώμη μου, η αποτυχία της Επιτροπής να το κάνει θα δημιουργήσει κακό προηγούμενο για όλες τις μελλοντικές διασυνοριακές επιχειρήσεις αναδιάρθρωσης, με τα μικρότερα κράτη μέλη να αποκλείονται κατ' επανάληψη. Για ποιο λόγο δεν ηγείται και η Επιτροπή των συζητήσεων με την GM και τη Magna αντί για τη Γερμανία μόνη της; Πληροφορήθηκα επίσης ότι αύριο η γερμανική κυβέρνηση θα συνεδριάσει με τις άλλες ευρωπαϊκές χώρες για να αποφασίσουν τον τρόπο συντονισμού των κρατικών ενισχύσεων. Αυτό μοιάζει πολύ κυνικό όσον αφορά τη Φλάνδρα και είναι σαφές ότι γίνεται με μεγάλη καθυστέρηση, και θα ήθελα να ρωτήσω εάν σε αυτό θα συμμετέχει και η Επιτροπή.
<SPEAKER ID="116" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, καταρχάς θα ήθελα να εκφράσω, εκ μέρους του Ευρωπαϊκού Κοινοβουλίου, την αλληλεγγύη και την υποστήριξή μας προς όλους τους εργαζόμενους σε όλα τα εργοστάσια της Opel στην Ευρώπη, ιδίως εκείνους στο εργοστάσιο της Figueruelas, τους εργαζόμενους και τις οικογένειές τους και όσους εξαρτώνται από αυτά στις βοηθητικές εταιρείες. Θα ήθελα να τους διαβεβαιώσω ότι είμαστε μαζί τους σε αυτήν τη νέα περιπέτεια που ξεκινά με τη δημιουργία ενός ανεξάρτητου ευρωπαϊκού κατασκευαστή, της GM Europe.
<P>
Ωστόσο, προκειμένου η περιπέτεια αυτή, η οποία είχε ως σημείο εκκίνησης τις άσχημες ειδήσεις της κατάρρευσης της GM στις "νωμένες Πολιτείες, να αποτελέσει ευκαιρία δημιουργίας μιας φερέγγυας, σύγχρονης, ανταγωνιστικής επιχείρησης με σαφές μέλλον όσον αφορά την εταιρική, οικονομική και τεχνολογική άποψη, η Επιτροπή και οι ίδιοι οι Επίτροποι πρέπει να ηγηθούν και πάλι των τρεχουσών διαπραγματεύσεων προκειμένου να διασφαλίσουν την επίτευξη μιας πραγματικά ευρωπαϊκής λύσης με όλες τις πιθανές εγγυήσεις.
<P>
Ασκούμε κριτική στην απουσία της Επιτροπής από τις προκαταρκτικές διαπραγματεύσεις και στον τρόπο με τον οποίο υποχώρησε στις διμερείς διαπραγματεύσεις όταν κάθε κράτος μέλος που διέθετε στο έδαφός του εργοστάσιο της Opel ζητούσε μονομερείς λύσεις. Εν προκειμένω, θα έπρεπε να επισημανθεί ότι ακόμα και περιφερειακές κυβερνήσεις συμμετείχαν σε αυτό, όπως η δική μου στην Αραγονία, η οποία πρωτοστάτησε πριν από έναν χρόνο όταν πρότεινε εγγυήσεις για το εργοστάσιο στη Figueruelas.
<P>
Ωστόσο, αυτή η μετάβαση που οφείλεται στην παραχώρηση αρμοδιοτήτων της Επιτροπής προκάλεσε τη σημερινή κατάσταση, όπου επικρατεί σύγχυση και υπάρχει ο σοβαρός κίνδυνος τα εκλογικά αποτελέσματα, που δεν έχουν σχέση με τα κριτήρια βιομηχανικής βιωσιμότητας, να οδηγήσουν τη νέα ευρωπαϊκή εταιρεία σε αδιέξοδο όπου τα κριτήρια ανταγωνιστικότητας δεν θα αποτελούν προτεραιότητα και θα είναι αναπόφευκτο το υψηλό κόστος σε θέσεις εργασίας. Για να αποφευχθούν όλα αυτά, χρειαζόμαστε μια ευρωπαϊκή λύση που θα είναι οικονομικά βιώσιμη τώρα, αλλά και σε μεσοπρόθεσμο και μακροπρόθεσμο διάστημα, στο πλαίσιο της οποίας η απασχόληση θα αποτελεί πρώτη προτεραιότητα και θα βασίζεται στην ανταγωνιστικότητα και την παραγωγικότητα εμβληματικών εργοστασίων, όπως αυτό στη Figueruelas.
<P>
Δεν θα επιτρέψουμε στην Επιτροπή να παραμείνει ουδέτερη ούτε για ένα ακόμα δευτερόλεπτο. Πρέπει να δράσει και να εγγυηθεί τόσο την απασχόληση όσο και το μέλλον της GM Europe. Το Κοινοβούλιο θα το απαιτήσει αυτό εκ μέρους όλων των εργαζομένων στην Opel Europe.
<SPEAKER ID="117" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, ευχαριστώ τους Επιτρόπους για τις εξηγήσεις τους.
<P>
Καθ' όλη τη διάρκεια της συζήτησης, με απασχόλησε η σχέση που αναφέρεται ανάμεσα στις εκλογές στη Γερμανία και στην κατάσταση της εν λόγω εταιρείας, η οποία επηρεάζει πολλά εργοστάσια στην Ευρώπη.
<P>
Θα επικεντρωθώ σε τρία από τα ζητήματα που αναφέρθηκαν από την Επίτροπο. Θεωρώ ότι αυτή η κατάσταση απαιτεί πλήρη και απόλυτη διαφάνεια σε όλες τις διαπραγματεύσεις που πραγματοποιούνται. Συμφωνώ ότι πρέπει να υπάρξει εποπτεία όλων των τομέων, τόσο από νομική άποψη όσο και από την άποψη των ενισχύσεων. Ωστόσο, η Επίτροπος δήλωσε ότι κρίνει την αναδιάρθρωση αναπόφευκτη, μαζί με τις απώλειες θέσεων εργασίας και το κλείσιμο εργοστασίων.
<P>
Ως απάντηση προς αυτό, που πιστεύω ότι οφείλεται στο επιχειρηματικό μοντέλο που προωθείται σήμερα και το επίπεδο της πλεονεξίας που μας διακατέχει στην Ευρώπη, θεωρώ ότι με αυτό το μέλλον κατά νου, πρέπει να θέσουμε τους ανθρώπους σε πρώτη προτεραιότητα. Τόσο εμείς όσο και η Επιτροπή πρέπει να λάβουμε υπόψη και να εφαρμόσουμε καινοτόμες πολιτικές, να προστατεύσουμε τους ανθρώπους και να διασφαλίσουμε ότι μπορούν να ζουν με αξιοπρέπεια και ότι θα λαμβάνουν πρότυπη κατάρτιση σε όλες τις ευρωπαϊκές χώρες, προκειμένου να προσαρμοστούν στη μελλοντική αγορά εργασίας και τις απαιτήσεις των νέων εταιρειών.
<P>
Κατά δεύτερον, όσον αφορά την ενίσχυση των επιχειρήσεων, θα ήθελα να πω ότι πρέπει να καταστήσει τα υπόλοιπα εργοστάσια βιώσιμα. Πρέπει επίσης να υπάρξει σαφής δέσμευση για καινοτομία, ιδίως, όπως ανέφεραν και άλλοι βουλευτές, όσον αφορά τις υβριδικές τεχνολογίες, ούτως ώστε τα αυτοκίνητα να μην εξαρτώνται αποκλειστικά από τα ορυκτά καύσιμα.
<P>
Αυτά ζητούμε, λοιπόν, από την Επιτροπή για το μέλλον.
<SPEAKER ID="118" NAME="Philippe Lamberts" AFFILIATION="Verts/ALE">
(FR) Κυρία Πρόεδρε, θα ήθελα να κάνω ορισμένα σχόλια.
<P>
Το πρώτο είναι ότι, μέχρι τώρα, οι κρατικές ενισχύσεις προς την αυτοκινητοβιομηχανία και η δράση των κρατών μελών και της Επιτροπής χαρακτηρίζονται από μια προσέγγιση, την οποία θα χαρακτήριζα αφενός αμυντική και αφετέρου βραχυπρόθεσμη. Θεωρώ, για παράδειγμα, ότι οι τεράστιες επιδοτήσεις απόσυρσης ανέμεναν και διόγκωσαν τεχνητά τη ζήτηση, και θεωρώ ότι τώρα που τελειώνουν ή πρόκειται να τελειώσουν αυτές οι επιδοτήσεις, θα διαπιστώσουμε πόσο λάθος εντυπώσεις δημιούργησαν. " ζήτηση δεν συμβαδίζει με την προσφορά.
<P>
Αυτός είναι ο λόγος για τον οποίο θα θέλαμε να ενθαρρύνουμε την Επιτροπή να είναι περισσότερο φιλόδοξη ως προς τον τρόπο εργασίας της. Όσον αφορά ειδικότερα τις κρατικές ενισχύσεις, θεωρώ ότι πρέπει να θέσουμε σε προτεραιότητα δύο τομείς δράσης.
<P>
Καταρχάς, η εφαρμογή βιώσιμων λύσεων όσον αφορά την κινητικότητα στην Ευρώπη απαιτεί τα ταλέντα και τις δεξιότητες των εργαζόμενων -από τους μηχανικούς ως τους χειρώνακτες- της αυτοκινητοβιομηχανίας. Έτσι, ένας πρώτος τομέας δράσης είναι προφανώς η παροχή βοήθειας για τη διατήρηση και ανάπτυξη αυτών των δεξιοτήτων, τόσο στην αυτοκινητοβιομηχανία όσο και σε σχετικές βιομηχανίες.
<P>
Επιπλέον, θεωρώ ότι οι κρατικές ενισχύσεις πρέπει να συνδεθούν με ακόμα αυστηρότερους όρους από ό,τι ισχύει σήμερα. Με άλλα λόγια, δεν αρκεί να λέμε ότι θα συνεχίσουμε με τον ίδιο τρόπο όπως προηγουμένως. Θεωρώ ότι οι κρατικές ενισχύσεις πρέπει να υπαχθούν στην επιτάχυνση των αλλαγών στο πλαίσιο της βιομηχανίας. Εν προκειμένω, συμφωνώ απόλυτα με όσα είπε ο κ. Davies.
<P>
Θα ήθελα να ολοκληρώσω απαντώντας στον κ. Eppink, ο οποίος ισχυρίζεται προφανώς ότι είμαστε κατά της ελευθερίας. Εκείνο που συμβαίνει ουσιαστικά στην αγορά είναι ότι ολοένα λιγότεροι από τους συμπολίτες μας εμπίπτουν στην κατηγορία "το αυτοκίνητό μου ισούται με την ελευθερία μου". Αρκεί μια βόλτα στους δρόμους του Βελγίου ή των Κάτω Χωρών για να διαπιστώσει κάποιος ότι το σύστημα έχει φτάσει στα όριά του.
<SPEAKER ID="119" NAME="Veronica Lope Fontagné" AFFILIATION="PPE">
(ES) Κυρία Πρόεδρε, κύριοι Επίτροποι, κυρίες και κύριοι, όταν προτάθηκε να συζητήσουμε στην Ολομέλεια σχετικά με το μέλλον της Opel Europe, δεν γνωρίζαμε ακόμα σχετικά με την εξαγορά της εταιρείας από τη Magna και τον ρώσο συνεργάτη αυτής, τη Sberbank, που πραγματοποιήθηκε την Πέμπτη.
<P>
Μετά από μήνες αβεβαιότητας, μία νέα φάση ξεκινά για την Opel Europe που για ορισμένους είναι ελπιδοφόρα ενώ για άλλους ανησυχητική. Επιθυμούμε οι όροι της τελικής σύμβασης που θα υπογραφεί μέσα στους επόμενους μήνες να είναι θετικοί για το μέλλον της εταιρείας, και ελπίζω η γερμανική κυβέρνηση να είχε δίκιο όταν έκρινε ότι αυτή είναι η πλέον αξιόπιστη προσφορά για την επιβίωση της εταιρείας.
<P>
Ωστόσο, όντας μέλος της Επιτροπής Κοινωνικών Υποθέσεων και Απασχόλησης και όντας από την Αραγονία, όπου βρίσκεται το εργοστάσιο στη Figueruelas, ένα από τα πλέον παραγωγικά εργοστάσια σήμερα, οφείλω να εκφράσω την ανησυχία μου για την τύχη των εργαζομένων. Έχει ακουστεί ότι στο πλαίσιο του σχεδίου αναδιάρθρωσής της, η Magna εξετάζει το ενδεχόμενο απόλυσης 10 560 εργαζομένων -προς το παρόν 1 700 στο εργοστάσιο της Αραγονίας- στις οποίες θα προστεθούν πολλές έμμεσες απολύσεις.
<P>
Γνωρίζουμε ότι προκειμένου να σωθεί η εταιρεία, απαιτείται σημαντικός βαθμός αναδιάρθρωσης, και ότι αυτό θα επηρεάσει αρνητικά τους εργαζόμενούς μας, αλλά ελπίζουμε ότι το σχέδιο θα καταρτισθεί βάσει οικονομικών και παραγωγικών κριτηρίων, με στόχο την επίτευξη της καλύτερης δυνατής λύσης για όλους.
<P>
Ελπίζουμε ότι, κατά τους επόμενους μήνες, θα συμμετάσχουν και οι κυβερνήσεις των πληγεισών χωρών μαζί με την Ευρώπη. Αυτό θα σημαίνει ότι μαζί και βάσει οικονομικών κριτηρίων θα μπορέσουμε να στηρίξουμε τη βιωσιμότητα της Opel με το χαμηλότερο δυνατό κόστος για τους εργαζόμενους σε όλα της τα ευρωπαϊκά εργοστάσια.
<SPEAKER ID="120" NAME="Πρόεδρος">
Κύριε Luhan, είχατε μια ερώτηση για την κ. Lope Fontagné. Αυτός είναι ο λόγος για τον οποίο σηκώσατε τη γαλάζια κάρτα σας, σωστά;
<SPEAKER ID="121" NAME="Petru Constantin Luhan" AFFILIATION="PPE">
(DE) Κυρία Πρόεδρε, θεωρώ πολύ σημαντική τη συζήτηση αυτού του θέματος. Ωστόσο, όσα έχουν ειπωθεί μέχρι στιγμής ασχολούνται με το ζήτημα από τη σκοπιά της ευρωπαϊκής και περιφερειακής ανάπτυξης.
<P>
(" Πρόεδρος διακόπτει τον ομιλητή)
<SPEAKER ID="122" NAME="Πρόεδρος">
" παρέμβασή σας δεν αποτελεί ερώτηση που απευθύνεται στην κ. Lope Fontagné. Εάν θέλετε να πάρετε τον λόγο σύμφωνα με τη διαδικασία "catch-the-eye", θα έχετε τη δυνατότητα στο τέλος της συζήτησης.
<SPEAKER ID="123" NAME="Mario Pirillo" AFFILIATION="S&amp;D">
(IT) Κυρία Πρόεδρε, κυρίες και κύριοι, τα πρόσφατα γεγονότα που αφορούν την Opel οδηγούν τη σκέψη μου πιο μακριά από την εξαγορά μιας ιστορικής ευρωπαϊκής αυτοκινητοβιομηχανίας. Αναρωτιέμαι: τι είδους ευρωπαϊκή πολιτική επιθυμούμε για την Ευρώπη; Προσωπικά, θα προτιμούσα η Opel να είχε εξαγοραστεί από έναν ευρωπαϊκό όμιλο· αυτό θα αποδείκνυε την ύπαρξη συνεργασίας και αλληλεγγύης μεταξύ των βιομηχανιών του κλάδου, καθώς και μια ισχυρή αίσθηση μέλους της Ευρωπαϊκής Ένωσης.
<P>
Κατά τη συνεδρίαση "Etats Généraux de l'Automobile" τον Ιανουάριο του 2009, ο Επίτροπος για θέματα βιομηχανίας, κ. Verheugen, είχε δηλώσει ότι ο κλάδος της αυτοκινητοβιομηχανίας έχει ζωτική σημασία για την οικονομία, την κοινωνία, την απασχόληση και την έρευνα. Ανησυχώ για τις πιθανές επιπτώσεις αυτής της συμφωνίας στην απασχόληση και εύχομαι να μην υπάρξουν περικοπές. Ανησυχώ ακόμα περισσότερο για τις κρατικές ενισχύσεις, οι οποίες δεν πρέπει να οδηγήσουν σε στρέβλωση του ανταγωνισμού στην αγορά αυτοκινήτων. " Επιτροπή θα πρέπει να διασφαλίσει ότι οι ενισχύσεις δεν θα συνδεθούν με κλείσιμο εργοστασίων.
<P>
Είναι λυπηρό το γεγονός ότι η πρόταση της Fiat δεν έγινε δεκτή ούτε από τη γερμανική κυβέρνηση ούτε από τους διευθυντές της Opel. Σήμερα, η Fiat είναι ο πλέον προηγμένος τεχνικά κατασκευαστής οχημάτων - αρκεί να δει κάποιος όσα έχει κάνει για να μειώσει τις εκπομπές διοξειδίου του άνθρακα των αυτοκινήτων της.
<SPEAKER ID="124" NAME="Dirk Sterckx" AFFILIATION="ALDE">
(NL) Κυρία Πρόεδρε, Επίτροπε Kroes, σας θεωρούμε διαιτητή στην εν λόγω υπόθεση. Εάν κατάλαβα καλά, η Αμβέρσα θα χάσει σύντομα το εργοστάσιο της Opel στην επικράτειά της. Μπορεί να εξακολουθήσει να υπάρχει ένα εργοστάσιο που θα είναι ενοικιασμένο σε κάποια μάρκα υπό καθεστώς υπεργολαβίας, αλλά βεβαίως αυτό το μέλλον είναι εξαιρετικά αβέβαιο.
<P>
Ως πολίτης της Αμβέρσας, εκείνο που δυσκολεύομαι ιδιαίτερα να δεχτώ είναι ότι εδώ και μήνες είχαμε πειστεί πως η επιλογή θα βασιζόταν όχι μόνο σε οικονομικής φύσεως επιχειρήματα αλλά και στην ικανότητα της Γερμανίας, της γερμανικής κυβέρνησης, να διαθέσει ένα μεγάλο ποσό των εισφορών των φορολογούμενων πολιτών. Ως εκ τούτου, στρεφόμαστε προς εσάς που αποτελείτε διαιτητή και σας ζητούμε να διαπιστώσετε εάν αυτό ισχύει και να εξετάσετε κατά πόσον εν προκειμένω χρησιμοποιήθηκαν πράγματι αποκλειστικά οικονομικού και εμπορικού χαρακτήρα επιχειρήματα ή εάν επρόκειτο για περίπτωση επιβίωσης του οικονομικά ή πολιτικά ισχυρότερου.
<P>
Όταν ολοκληρωθεί η έρευνά σας, θα μας υποχρεώσετε εάν παρουσιάσετε τα ευρήματά σας στο Κοινοβούλιο. Εξάλλου, ακόμα δεν έχουμε μάθει πολλά ή τουλάχιστον δεν έχουμε μάθει κάτι σαφές από τις εμπλεκόμενες εταιρείες. Αυτός είναι ο λόγος για τον οποίο βασιζόμαστε σε εσάς να μας διαφωτίσετε ως προς τα επιχειρήματα που χρησιμοποιήθηκαν από τους εμπλεκόμενους. Θα ήθελα να με πληροφορήσετε για ποιον λόγο η Αμβέρσα -η πόλη μου- δέχτηκε το ισχυρότερο πλήγμα, καθώς πολλοί στην πατρίδα θα το θεωρήσουν σύμβολο της εμπιστοσύνης που μπορούν να έχουν στην Ευρωπαϊκή Επιτροπή και στην ίδια την Ευρωπαϊκή Ένωση.
<SPEAKER ID="125" NAME="Marianne Thyssen" AFFILIATION="PPE">
(NL) Κυρία Πρόεδρε, κύριοι Επίτροποι, κυρίες και κύριοι, συμμερίζομαι τις έντονες ανησυχίες πολλών στο Κοινοβούλιο σχετικά με την τύχη της Opel και των ανθρώπων που εργάζονται εκεί ή βιοπορίζονται γύρω από αυτήν. Σήμερα, έχει πλέον ληφθεί μια απόφαση επί της αρχής σχετικά με την εξαγορά της Opel, αλλά τις τελευταίες ημέρες ή και ώρες, έγιναν δηλώσεις που προκάλεσαν μεγάλη σύγχυση σχετικά με αρκετά ζητήματα. Αυτό είναι εξαντλητικό για τους εργαζόμενους καθώς και για τους ανθρώπους στον κλάδο του εφοδιασμού, και απαιτείται άμεση διασαφήνιση - διασαφήνιση, αλλά, κυρίως, μια σοβαρή και ειλικρινής προσέγγιση.
<P>
Εκείνο που με ανησυχεί όσον αφορά τον παρόντα φάκελο σε ευρωπαϊκό πλαίσιο είναι η ανακοίνωση της Magna ότι θα κλείσει μόνο το εργοστάσιο της Αμβέρσας, την ίδια στιγμή που έχουν δημοσιευθεί μελέτες που αποδεικνύουν ότι το συγκεκριμένο εργοστάσιο είχε πολύ μεγάλα οφέλη σε επιχειρηματικούς οικονομικούς όρους. Ως εκ τούτου, δεν μπορώ να κατανικήσω την αίσθηση ότι οι πολυεθνικές εταιρείες παίζουν με τα κράτη μέλη ή αντίστροφα: ότι τα κράτη μέλη χρησιμοποιούν τις κρατικές ενισχύσεις για να επηρεάσουν την επιλογή των εργοστασίων που θα κλείσουν ή θα σωθούν, κατά τρόπο τέτοιο που οδηγεί σε στρέβλωση του ανταγωνισμού. Εάν ισχύει αυτό, τότε πέρα από την οικονομική κρίση και τις ανησυχητικές συνέπειές της σε κοινωνικό επίπεδο, θα βρεθούμε αντιμέτωποι και με μια θεσμική κρίση -μια κρίση της αξιοπιστίας των θεσμικών οργάνων- που θα αφήσει τους πολίτες χωρίς κανένα σημείο αναφοράς.
<P>
Για τον λόγο αυτόν, ζητώ επιτακτικά κάτι που έχω ξαναζητήσει, σε γραπτή μου ερώτηση τον Φεβρουάριο: η Επιτροπή να κάνει ουσιαστική χρήση όλων των μέσων που έχει στη διάθεσή της, μέσων που θα διασφαλίσουν ότι τα θύματα της περιπέτειας και των δοκιμασιών της Opel δεν θα αφεθούν στη μοίρα τους, μέσων που θα οδηγήσουν σε μια επίσημη έρευνα σχετικά με τη χρήση των κρατικών ενισχύσεων. Αυτό είναι προς όφελος της αντικειμενικής, διαφανούς μεταχείρισης κάθε εργοστασίου ξεχωριστά και των ανθρώπων που εξαρτώνται από αυτό. Εξάλλου, οι πολίτες πρέπει να είναι σε θέση να βασίζονται στο ότι η Ευρωπαϊκή Ένωση θα φέρει εις πέρας τα βασικά της καθήκοντα ακόμα και υπό δύσκολες συνθήκες, όπως αυτές που βιώνουμε σήμερα, ότι αντιμετωπίζει τα ζητήματα με τη δέουσα σοβαρότητα και ότι πουθενά στην Ευρώπη δεν ισχύουν δύο μέτρα και σταθμά. Αυτή είναι πραγματικά η λυδία λίθος για την αξιοπιστία των θεσμικών οργάνων, κύριοι Επίτροποι, και βασιζόμαστε σε εσάς.
<SPEAKER ID="126" NAME="Arlene McCarthy" AFFILIATION="S&amp;D">
(EN) Κυρία Πρόεδρε, θεωρώ ότι έχουμε όλοι τον ίδιο στόχο - να διασφαλίσουμε τη μακροπρόθεσμη βιωσιμότητα και ανταγωνιστικότητα της αυτοκινητοβιομηχανίας της ΕΕ και να διατηρήσουμε τις θέσεις εργασίας στον κλάδο.
<P>
Τον Ιούλιο, απευθύνθηκα γραπτώς στον Επίτροπο Verheugen και ενθαρρύνθηκα όταν έλαβα τη δέσμευσή του για τη διασφάλιση ίσων όρων ανταγωνισμού αναφορικά με κάθε σχέδιο αναδιάρθρωσης του ευρωπαϊκού κλάδου της GM. Στην περιφέρειά μου, το εργοστάσιο της Vauxhall στο Ellesmere Port αποτελεί το θεμέλιο της τοπικής οικονομίας, με περίπου 2 200 άμεσα εξαρτώμενες από αυτό θέσεις εργασίας. Το εργοστάσιο έχει υποστεί εκ βάθρων αναδιάρθρωση και θεωρείται βελτιωμένη, αποδοτική και ανταγωνιστική επιχείρηση, όπως και το εργοστάσιο στο Luton, νοτιοανατολικά της Αγγλίας.
<P>
Κανείς δεν επιθυμεί να χαθούν θέσεις εργασίας, αλλά οποιαδήποτε απόφαση πρέπει να βασιστεί στη βιωσιμότητα και την αποδοτικότητα των εργοστασίων. Πρέπει να βασιστεί στη δικαιοσύνη, και όχι στην ευνοιοκρατία, όχι στο γεγονός ότι ένα κράτος μέλος έχει δεσμευτεί να δαπανήσει περισσότερα από ό,τι άλλα. Χαίρομαι που η Επίτροπος Kroes αναγνωρίζει ότι δεν υπάρχει θέση για πολιτικές διευθετήσεις, πολιτικές εξαρτήσεις ή προϋποθέσεις κατά τη χορήγηση των κρατικών ενισχύσεων.
<P>
Καλώ την Επιτροπή να επιδείξει επαγρύπνηση και να διασφαλίσει ότι οποιαδήποτε χρηματική ενίσχυση θα βασίζεται στους κανόνες περί κρατικών ενισχύσεων και την ικανότητα των ευρωπαϊκών επιχειρήσεων να είναι εμπορικά βιώσιμες και οικονομικά έτοιμες να αντιμετωπίσουν το μέλλον. " διατήρηση μιας ισχυρής ευρωπαϊκής αυτοκινητοβιομηχανίας σημαίνει την επιλογή μιας πανευρωπαϊκής προσέγγισης με στόχο τη διατήρηση ζωτικών και αποδοτικών υποδομών σε όλα τα κράτη μέλη και όλες τις περιφέρειες.
<SPEAKER ID="127" NAME="Bogusław Sonik" AFFILIATION="PPE">
(PL) Τέθηκε το ερώτημα κατά πόσον η παροχή 4,5 εκατομμυρίων ευρώ από τη γερμανική κυβέρνηση για την αναδιάρθρωση της Opel, η οποία χαιρετίσθηκε ως επιτυχία, αποτέλεσε πράξη πολιτικού ή οικονομικού χαρακτήρα. " καλύτερη απάντηση σε αυτό το ερώτημα δόθηκε από εκπροσώπους της γερμανικής κυβέρνησης κατά την επιλογή της Magna ως του φορέα που θα αναλάμβανε την Opel. Ένας εκπρόσωπος δεν συμμετείχε στην αποφασιστικής σημασίας ψηφοφορία, και ένας άλλος, ο κ. Wennemer, ψήφισε κατά, διότι θεώρησε ότι επρόκειτο για πολιτική απόφαση.
<P>
" Ευρωπαϊκή Επιτροπή πρέπει να εκτιμήσει τη φύση της κρατικής ενίσχυσης που δόθηκε στην Opel και να ενημερώσει το Κοινοβούλιο κατά πόσον πρόκειται για περίπτωση προστασίας της τοπικής αγοράς εις βάρος των εργοστασίων και των θέσεων εργασίας σε άλλα κράτη μέλη της Ευρωπαϊκής Ένωσης. Προσωπικά, έχω πληγεί ιδιαίτερα από την αυστηρότητα των εκτιμήσεων της Ευρωπαϊκής Επιτροπής, καθώς στους εργαζόμενους στα ναυπηγεία του Szczecin και της Gdynia δεν δόθηκε η παραμικρή δυνατότητα να συνεχίσουν να κατασκευάζουν πλοία. " εκτίμηση της Επιτρόπου Kroes σχετικά με τη συγκεκριμένη περίπτωση παροχής κρατικής ενίσχυσης θα είναι εξίσου αυστηρή και εξίσου αξιόπιστη όπως και στην περίπτωση των πολωνικών ναυπηγείων; Οι πολίτες της Ευρώπης υποψιάζονται ότι εν προκειμένω εφαρμόζονται διπλά μέτρα και σταθμά.
<P>
Τέλος, θα ήθελα να επισημάνω ότι η παγκόσμια χρηματοπιστωτική κρίση κλείνει πλέον έναν χρόνο ζωής. Στους δύσκολους αυτούς καιρούς, η Ευρωπαϊκή Επιτροπή θα πρέπει να είναι έτοιμη να βοηθήσει, να αξιολογήσει, να συμβουλεύσει και να προτείνει λύσεις που δεν θα αμαυρώνονται από υποψίες για κίνητρα που βασίζονται σε πολιτικού ή προστατευτικού χαρακτήρα συμφέροντα μεμονωμένων κρατών μελών. Δυστυχώς, έχω την εντύπωση ότι η Επιτροπή ακολουθεί εν προκειμένω παθητική προσέγγιση.
<SPEAKER ID="128" NAME="Olle Ludvigsson" AFFILIATION="S&amp;D">
(SV) Κυρία Πρόεδρε, το μόνο που μπορούμε να πούμε για την κρίση στην οποία έχουμε βρεθεί είναι ότι είναι άνευ προηγουμένου. Ως εκ τούτου, είναι αναγκαίο να έχουμε μια συνεκτική και ενεργό πολιτική - όχι μόνο για να σώσουμε τις θέσεις εργασίας που είναι δυνατό να σωθούν, αλλά και για να βοηθήσουμε εκείνους που έμειναν άνεργοι να επανενταχτούν στην αγορά εργασίας. " κατάρτιση θα έχει τεράστια σημασία.
<P>
" αυτοκινητοβιομηχανία αποτελεί τον κινητήρα της ευρωπαϊκής οικονομίας και είναι σημαντικό οι αποφάσεις να ληφθούν με βάση μακροπρόθεσμους στόχους για την ανάπτυξη μιας βιώσιμης ευρωπαϊκής αυτοκινητοβιομηχανίας. Έχουν προταθεί διάφορες ιδέες σχετικά με τον τρόπο κατανομής των απωλειών των θέσεων εργασίας και των απολύσεων. Εάν ισχύει ότι μία στις πέντε θέσεις εργασίας στον όμιλο της Opel θα χαθεί, τότε η πίεση που θα ασκηθεί στους ανθρώπους και τις κοινωνίες που θα πληγούν θα είναι απίστευτη, ανεξαρτήτως της χώρας τους. Ως εκ τούτου, ελπίζω ότι η διαδικασία εκτελέστηκε με ορθό τρόπο και ότι οι πολυεθνικές επιχειρήσεις δεν χρειάστηκε να θέσουν χώρες τη μία απέναντι στην άλλη κατά τη διαδικασία υποβολής προσφορών, και επομένως να θέσουν και τους εργαζόμενους τον έναν απέναντι στον άλλο. Οι ευρωπαϊκές προσπάθειες για την αντιμετώπιση της κρίσης πρέπει να είναι συντονισμένες και ισορροπημένες.
<P>
Είναι επίσης σημαντική η συμμετοχή στη διαδικασία των συνδικαλιστικών οργανώσεων με ενεργό και εποικοδομητικό τρόπο. Επιπλέον, η Επιτροπή και το Κοινοβούλιο πρέπει να παρακολουθήσουν στενά τις εξελίξεις. " έρευνα και η ανάπτυξη θα έχουν ζωτική σημασία για το μέλλον της αυτοκινητοβιομηχανίας και αυτό ισχύει όχι μόνο για την Opel, αλλά και για όλους τους κατασκευαστές οχημάτων στην Ευρώπη.
<SPEAKER ID="129" NAME="Petru Constantin Luhan" AFFILIATION="PPE">
(DE) Κυρία Πρόεδρε, εκτιμώ ιδιαίτερα το γεγονός ότι ένα τόσο σημαντικό ζήτημα συζητείται εδώ στο Ευρωπαϊκό Κοινοβούλιο. Προσωπικά, έχω εργαστεί επί περισσότερα από τρία χρόνια στον τομέα εφοδιασμού της αυτοκινητοβιομηχανίας. Στην πατρίδα μου, βάζουμε σε πρώτη προτεραιότητα τις ξένες επενδύσεις στον τομέα της αυτοκινητοβιομηχανίας. Ως εκ τούτου, θεωρώ ότι η αυτοκινητοβιομηχανία διαδραματίζει σημαντικό ρόλο σε σχέση με την περιφερειακή ανάπτυξη.
<P>
Παράλληλα με την ενίσχυση της καινοτομίας, πρέπει επίσης να δημιουργήσουμε κίνητρα για όσους εφοδιάζουν την αυτοκινητοβιομηχανία και τους κατασκευαστές αυτοκινήτων σε ολόκληρη την Ευρώπη με σκοπό την αναδιάρθρωση και την επέκταση, καθώς ένας από τους σημαντικότερους στόχους της Ευρωπαϊκής Επιτροπής και του Ευρωπαϊκού Κοινοβουλίου είναι η διασφάλιση υψηλού βαθμού οικονομικής συνοχής. " Επιτροπή πρέπει να κάνει περισσότερα, συμπεριλαμβανομένης και της παροχής ενισχύσεων προς την αυτοκινητοβιομηχανία. Επί του παρόντος, αυτό θα πρέπει να θεωρηθεί ως μέτρο που στόχο έχει να καταπολεμήσει τη χρηματοπιστωτική και οικονομική κρίση, αν και θα πρέπει επίσης να θεωρηθεί ως ένα από τα δομικά στοιχεία της καινοτομίας στην αυτοκινητοβιομηχανία.
<P>
Στο πλαίσιο αυτό, η Opel δεν αποτελεί παρά ένα παράδειγμα των προβλημάτων που αντιμετωπίζει σήμερα ο κλάδος αυτός καθώς, βεβαίως, πολλοί κατασκευαστές αυτοκινήτων αντιμετωπίζουν την ίδια κατάσταση. Αυτός είναι ο λόγος για τον οποίο θέλουμε η Επιτροπή να χειριστεί τον κλάδο και τον τομέα αυτόν ως προτεραιότητες.
<SPEAKER ID="130" NAME="Matthias Groote" AFFILIATION="S&amp;D">
(DE) Κυρία Πρόεδρε, κύριοι Επίτροποι, κυρίες και κύριοι, αυτή ασφαλώς δεν είναι η πρώτη φορά που συζητούμε το ζήτημα της Opel και της αυτοκινητοβιομηχανίας. Χαίρομαι που η διάσωση πέτυχε. Υποβλήθηκαν και άλλες προτάσεις, όπως η δομημένη διαδικασία αφερεγγυότητας. Στον κλάδο του εφοδιασμού -και μόλις επέστρεψα από τη Βαυαρία, όπου επισκέφτηκα εταιρεία εφοδιασμού- οι άνθρωποι εξαρτώνται άμεσα από τις παραγγελίες. " κατάσταση έχει βγει εκτός ελέγχου. Εάν είχε και η Opel οδηγηθεί σε διαδικασία αφερεγγυότητας, τότε η κατάσταση θα ήταν πάρα πολύ κακή και οι συνέπειές της καταστροφικές.
<P>
Ακούσαμε μόλις τα συμπεράσματα της Επιτροπής. Πραγματοποιήθηκε διάσκεψη κορυφής της αυτοκινητοβιομηχανίας, στην οποία συμμετείχε η Επιτροπή αλλά μετά το πέρας της οποίας δεν ακούσαμε το παραμικρό. Σήμερα μάθαμε τι δεν είναι δυνατό να γίνει. Αυτό πρέπει να αλλάξει στο μέλλον - πρέπει να μαθαίνουμε από την Επιτροπή τι είναι δυνατό να γίνει, ούτως ώστε να προλαμβάνουμε συζητήσεις εθνικιστικού χαρακτήρα. " Επιτροπή πρέπει να διαδραματίζει αποτελεσματικότερο διαμεσολαβητικό ρόλο, ούτως ώστε να επιδιώξουμε μια κοινή ευρωπαϊκή βιομηχανική πολιτική. Το ίδιο ελπίζω και από την επόμενη Επιτροπή.
<SPEAKER ID="131" NAME="Hans-Peter Martin" AFFILIATION="NI">
(DE) Κυρία Πρόεδρε, καταρχάς αισθάνομαι την ανάγκη να δηλώσω ότι ομιλώ από μια διπλά προκατειλημμένη θέση. " σύζυγός μου εργάζεται στη διοίκηση μιας αυτοκινητοβιομηχανίας στη Γερμανία, και στην Αυστρία οι άνθρωποι εκφράζουν τη χαρά τους που η Opel φαίνεται να διασώθηκε με αυτόν τον τρόπο. Ωστόσο, εξετάζοντας τα γεγονότα πιο προσεκτικά, έχω μεγάλες επιφυλάξεις κατά πόσον δεν κάνουμε εκείνο που βιώσαμε ήδη στην Αυστρία σε σχέση με την προφανή διάσωση της εθνικοποιημένης βιομηχανίας και εκείνο που συνέβη ήδη στη Γερμανία σε σχέση με την εταιρεία Holzmann πριν από μια κρίσιμη εκλογική αναμέτρηση. Δεν γνωρίζω εάν υπάρχουν μέλη του Ευρωπαϊκού Κοινοβουλίου από τη Γερμανία που προτίθενται να στοιχηματίσουν μαζί μου κατά πόσον οι γερμανοί φορολογούμενοι πολίτες θα υποστήριζαν την Opel κατ' αυτόν τον τρόπο εάν μετά από δέκα ημέρες δεν πραγματοποιούνταν σημαντικές εκλογές.
<P>
Θα ήθελα η Επιτροπή να το λάβει αυτό υπόψη άνευ οργής ή ευνοίας, να σκεφτεί πολύ σοβαρά εάν είναι εύλογο. Εάν πρόκειται να μιλούμε διαρκώς για ανταγωνισμό, τότε αυτό θα πρέπει να έχουμε και δεν θα πρέπει να καταλήξει σε μια καθοδική σπείρα που θα παρασύρει στο διάβα της εκείνους που έκαναν τις δουλειές τους καλύτερα, από οικονομική άποψη, από την Opel!
<SPEAKER ID="132" NAME="Theodor Stolojan" AFFILIATION="PPE">
(RO) Κυρία Πρόεδρε, εμείς μιλούμε για ενδείξεις ανάκαμψης στην Ευρώπη, αλλά, δυστυχώς, η κατάσταση στην αυτοκινητοβιομηχανία παραμένει ανησυχητική. Αυτός είναι ο λόγος για τον οποίο θεωρώ ότι πρέπει να στείλουμε σαφή ένδειξη προς τις ευρωπαϊκές χώρες, ώστε να τις ενθαρρύνουμε να συνεχίσουν τα προγράμματά τους για την αντικατάσταση των παλαιών αυτοκινήτων μεγάλης κατανάλωσης καυσίμων με νέα αυτοκίνητα, διατηρώντας παράλληλα τα προγράμματα παροχής κινήτρων που βασίζονται στον προϋπολογισμό των αντίστοιχων χωρών. Είναι προφανές ότι πρέπει να είμαστε επίσης σε θέση να συνδέσουμε τα προγράμματα αυτά με ορισμένους όρους αναδιάρθρωσης προκειμένου να εξοικονομήσουμε ενέργεια.
<SPEAKER ID="133" NAME="Saïd El Khadraoui" AFFILIATION="S&amp;D">
(NL) Κυρία Πρόεδρε, η προσωρινή λύση που δόθηκε αναφορικά με τον φάκελο της Opel περιέχει μεν καλές ειδήσεις για ορισμένους, αλλά κυρίως πολλές κακές ειδήσεις για τις χιλιάδες των ανθρώπων που θα χάσουν τη δουλειά τους, και αντιλαμβάνομαι από την αποψινή ανακοίνωση ότι αυτοί θα προέλθουν και από την Αμβέρσα. Αυτό χωρίς να αναφερθεί κανείς στην αλυσίδα του εφοδιασμού, όπου θα χαθεί επίσης μεγάλος αριθμός θέσεων εργασίας. Όλα αυτά συνιστούν τραγωδίες για την κοινωνία, και θεωρώ εν προκειμένω ότι τρία πράγματα έχουν σημασία.
<P>
Πρώτον, η Επιτροπή πρέπει να κάνει τώρα χρήση του συνόλου των αρμοδιοτήτων της για να εγγυηθεί ότι οι αρνητικές συνέπειες της προβλεπόμενης αναδιάρθρωσης θα ακολουθήσουν μια ειλικρινή, αντικειμενική πορεία. Αυτό είναι σημαντικό προκειμένου να διατηρηθεί η αξιοπιστία της Ευρώπης και να μην έχουν οι άνθρωποι την αίσθηση ότι δεν είναι όλοι οι εργαζόμενοι ίσοι.
<P>
Δεύτερον, αρχής γενομένης από τώρα, η Επιτροπή πρέπει να δαπανήσει όλη της την ενέργεια για να συμβάλει στην παροχή ενός νέου μέλλοντος για τους τόπους εκείνους όπου χάνονται θέσεις εργασίας.
<P>
Τρίτον -και αυτό, πιστεύω, είναι το κύριο μάθημα που πρέπει να μάθουμε- χρειαζόμαστε μια Επιτροπή με καλύτερες ικανότητες πρόληψης, χρειαζόμαστε μια ευρωπαϊκή βιομηχανική πολιτική, μια προοπτική για τις προκλήσεις, τις δυνατότητες και τον τρόπο με τον οποίο θα καταπολεμηθούν τα προβλήματα από την ευρωπαϊκή σκοπιά - και αυτό όσον αφορά τους διακρατικούς βιομηχανικούς κλάδους, όπως είναι η αυτοκινητοβιομηχανία.
<SPEAKER ID="134" NAME="Krisztina Morvai" AFFILIATION="NI">
(EN) Κυρία Πρόεδρε, ζητώ συγγνώμη για την άγνοιά μου. Είμαι δικηγόρος ειδικευμένη στα ανθρώπινα δικαιώματα και διαθέτω πολύ μικρή εμπειρία σε οικονομικού χαρακτήρα ζητήματα, γι' αυτό και θα ήθελα να θέσω δύο πολύ απλά ερωτήματα.
<P>
Το πρώτο είναι: δεν υπάρχει θεμελιώδες πρόβλημα όταν ισχύει ένα οικονομικό σύστημα όπου το κέρδος ιδιωτικοποιείται και το κόστος και οι ζημίες εθνικοποιούνται και πληρώνονται από τους φορολογούμενους πολίτες, οι περισσότεροι, ή έστω κάποιοι, εκ των οποίων είναι φτωχοί και πρέπει να πληρώσουν τις λανθασμένες αποφάσεις μιας μικρής, πλούσιας εταιρικής ελίτ; Δεν υπάρχει κάτι θεμελιωδώς λάθος σε ένα τέτοιο σύστημα και δεν θα έπρεπε να εξετάσουμε τα βασικά αίτια όλων αυτών που συζητούμε σήμερα;
<P>
Το δεύτερο ερώτημα είναι το εξής: αναφερθήκαμε σε διακρίσεις κατά την παροχή κρατικών κεφαλαίων με γεωγραφικά κριτήρια ή μεταξύ εθνών και κρατών - τι γίνεται με τους διάφορους κλάδους; Είναι δίκαιο αυτές οι μεγάλες εταιρείες να λαμβάνουν κρατικά κεφάλαια προερχόμενα από τα χρήματα των φορολογουμένων πολιτών σε αντίθεση με τις μικρές και τις οικογενειακές επιχειρήσεις; Δεν αποτελεί αυτό θεμελιώδη παραβίαση της αρχής των ίσων ευκαιριών μεταξύ των οικονομικών παραγόντων στην Ευρωπαϊκή Ένωση;
<SPEAKER ID="135" NAME="Richard Howitt" AFFILIATION="S&amp;D">
(EN) Κυρία Πρόεδρε, ως βουλευτής του Ευρωπαϊκού Κοινοβουλίου που εκπροσωπεί το Luton στα ανατολικά της Αγγλίας, θα ήθελα να συμπαραταχτώ με τη βρετανίδα συνάδελφό μου, Arlene McCarthy, και να εκφράσω προς τον κ. Špidla και την Επιτροπή τη διακαή επιθυμία μας να υποβάλουν σε εξονυχιστικό έλεγχο αυτήν τη συμφωνία της GM/Opel, ώστε να βεβαιωθούν ότι μια συμφωνία που αφορά ευρωπαϊκή εκχώρηση αποτελεί καλή συμφωνία για την Ευρώπη στο σύνολό της.
<P>
Θα ήθελα επίσης να του ζητήσω να εξετάσει ιδίως ζητήματα που αφορούν την παραγωγή μικρών φορτηγών, που είναι και το προϊόν που παράγει το εργοστάσιο στο Luton. Καταρχάς, επειδή ο συνεταίρος της Magna είναι μια ρωσική εταιρεία κατασκευής φορτηγών, και υπάρχουν φόβοι ότι η εταιρεία αυτή θα ωφεληθεί εις βάρος της υπάρχουσας παραγωγής. Δεύτερον, διότι αναμένεται να υπάρξει ένα νέο πρότυπο στην εν λόγω αγορά μικρών φορτηγών μέχρι το 2012, και εάν η Magna δεν παράσχει εγγυήσεις για την προώθηση αυτού του νέου προτύπου, δημιουργούνται ανησυχίες σχετικά με το μέλλον του εργοστασίου. Και τέλος, εκφράζονται ανησυχίες ότι η συμφωνία δεν θα είναι συμβατή με την κοινοπραξία παραγωγής μεταξύ της General Motors και της Renault, που αποτελεί το ήμισυ της παραγωγής στο Luton. Του ζητώ να κάνει ό,τι είναι δυνατόν για να διασφαλίσει την εν λόγω παραγωγή και ταυτόχρονα τις θέσεις εργασίας που συνδέονται με αυτήν.
<SPEAKER ID="136" NAME="Vladimír Špidla" LANGUAGE="CS">
Κυρίες και κύριοι, η συζήτηση κατέδειξε με σαφήνεια ότι η αυτοκινητοβιομηχανία αποτελεί έναν από τους πλέον σημαντικούς τομείς της οικονομίας στην Ευρωπαϊκή Ένωση. Κατά την άποψή μου, κατέδειξε επίσης με σαφήνεια ότι για την αυτοκινητοβιομηχανία -ακριβώς όπως και για την Opel- δεν μπορεί παρά να υπάρξει μια ευρωπαϊκή λύση και ότι είναι αδύνατο να βρεθεί μια μακροπρόθεσμη λύση στο πλαίσιο των μεμονωμένων χωρών που θα αντέξει τη δοκιμασία του χρόνου από οικονομική και κοινωνική άποψη. Κατά τη γνώμη μου, επισημάνθηκε επίσης σαφώς η σημασία της διασφάλισης από την Επιτροπή της πλήρους και συνεπούς τήρησης όλων των κανόνων με απολύτως αντικειμενικό τρόπο. Ακούστηκαν πολλά σχετικά με τους κανόνες του οικονομικού ανταγωνισμού, αλλά θα ήθελα να τονίσω ότι η Ευρώπη διαθέτει επίσης μια σειρά πολύ ουσιαστικών οδηγιών που επικεντρώνονται σε κοινωνικά ζητήματα και στην κανονιστική ρύθμιση της αναδιάρθρωσης, καθώς και στην πληροφόρηση των εργαζομένων και σε μια ολόκληρη σειρά ζητημάτων που πρέπει να λάβουμε καταρχήν υπόψη, διότι κάθε οικονομική επιχείρηση αποτελεί κατ' ουσία σχέση μεταξύ ανθρώπων και πρέπει να λάβουμε πλήρως υπόψη τις κοινωνικές συνέπειες όλων των αποφάσεων. Θα ήθελα να επισημάνω ότι η υπόθεση της Opel καταδεικνύει εμφανώς όλα τα σημαντικά στοιχεία που απαρτίζουν την αυτοκινητοβιομηχανία και, κατά τη γνώμη μου, μπορούμε να διαπιστώσουμε τι είδους μέλλον θα έχει η ευρωπαϊκή αυτοκινητοβιομηχανία από τον τρόπο με τον οποίο τα διάφορα ευρωπαϊκά επίπεδα συνεργάζονται για την επίλυση αυτού του προβλήματος.
<P>
Κυρίες και κύριοι, κατά τη συζήτηση αναφέρθηκε εμμέσως ότι η Επιτροπή δεν υπήρξε αρκετά δραστήρια. Πρέπει να πω ότι κατά τη διάρκεια της κρίσης, και ιδίως κατά τις πρώτες εκδηλώσεις της, υπήρξαν σαφέστατες εκδηλώσεις τάσεων προστατευτισμού και οικονομικού εθνικισμού. Αρκετούς μήνες αργότερα, αυτό δεν αποτελούσε πλέον θέμα επείγουσας σημασίας. Κατά την άποψή μου, πρέπει να αναγνωρίσουμε τις τεράστιες προσπάθειες που καταβλήθηκαν εν προκειμένω από την Επιτροπή, οι οποίες είχαν ουσιαστικά αποτελέσματα. Όσον αφορά το ίδιο το ζήτημα, ο συνάδελφός μου, κ. Verheugen, διοργάνωσε δύο συνεδριάσεις προκειμένου να εξετασθεί το ζήτημα, όπου έφερε σε επαφή τα μεμονωμένα κράτη μέλη, και ένα αποτέλεσμα των συνεδριάσεων αυτών ήταν ότι τα κράτη μέλη αντάλλαξαν πληροφορίες, κάτι που δεν συνέβαινε πάντα σε προηγούμενες περιπτώσεις αναδιάρθρωσης. Κατά την άποψή μου, η συζήτηση κατέδειξε επίσης με σαφήνεια ότι η ευρωπαϊκή αυτοκινητοβιομηχανία διέρχεται μια μακροπρόθεσμη διαδικασία αναδιάρθρωσης, και ότι αυτό το γεγονός πρέπει να ληφθεί υπόψη. " μελλοντική πρόοδος αποτέλεσε κεντρικό θέμα και χαίρομαι ιδιαίτερα που είμαι σε θέση να επισημάνω για μία ακόμα φορά ότι η καινοτομία στην αυτοκινητοβιομηχανία έχει την υποστήριξη της Ευρωπαϊκής Τράπεζας Επενδύσεων, με σκοπό να διασφαλισθεί ότι η κρίση δεν θα μειώσει τις δυνατότητες της βιομηχανίας για καινοτομία.
<P>
Κυρίες και κύριοι, παρόλο που η απόφαση που λήφθηκε είναι πολύ σημαντική για το ζήτημα που συζητούμε, εντούτοις βρισκόμαστε στο μέσον μιας διαδικασίας και δεν μπορεί να υπάρξει η παραμικρή αμφιβολία ότι η Επιτροπή έχει κινητοποιήσει όλες της τις δυνάμεις και τους πόρους για να διασφαλίσει ότι η διαδικασία διεξήχθη ορθά και λαμβάνοντας ιδιαιτέρως υπόψη την κοινωνική διάσταση του ζητήματος.
<SPEAKER ID="137" NAME="Neelie Kroes" LANGUAGE="EN">
Κυρία Πρόεδρε, είμαι ευγνώμων για όλα σχεδόν τα σχόλια που έγιναν, για πολλούς λόγους. " παρούσα είναι μια εξαιρετική ευκαιρία να διαπιστώσουμε σε ποια σημεία είναι περιορισμένος ο ρόλος της Επιτροπής, σε ποια σημεία δέχεται προκλήσεις, και ποιοι είναι οι στόχοι της πολιτικής της Επιτροπής. Θα ήθελα επίσης να θίξω το ζήτημα του χρονικού προγραμματισμού. Ο κ. Langen υπήρξε σαφής στην προσέγγισή του σχετικά με αυτό καθώς και σχετικά με τον ρόλο της Επιτροπής.
<P>
Γνωρίζουμε όλοι ότι ζούμε σε μια ήπειρο -και δεν αναφέρομαι μόνο στην ηπειρωτική χώρα- που δεν κατοικείται μόνο από αγγέλους. Ο πειρασμός να κάνουμε χρήση των κρατικών ενισχύσεων σε διάφορες περιπτώσεις είναι παρών και αυτό το γνωρίζουμε όλοι. Αυτός ακριβώς είναι ο λόγος για τον οποίο οι κρίσεις που αφορούν τις κρατικές ενισχύσεις είναι στα χέρια της Επιτροπής - μια απόφαση που έχει την υποστήριξη όλων των κρατών μελών. Παρεμπιπτόντως, εξακολουθεί να με εντυπωσιάζει το γεγονός ότι οι θεμελιωτές της Ευρωπαϊκής Ένωσης είχαν ήδη κατά τη δεκαετία του 1950 συνειδητοποιήσει τις παγίδες της λανθασμένης χρήσης των κρατικών ενισχύσεων. Υπήρξαν σαφέστατοι και η σχετική δήλωσή τους εξακολουθεί να περιλαμβάνεται στη Συνθήκη της Ρώμης.
<P>
Κατόπιν αυτού, ρόλος της Επιτροπής είναι να επιβεβαιώσει ότι η κρατική επιδότηση δεν συναρτάται από όρους προστατευτισμού και εδώ ακριβώς βρίσκεται η πρόκληση. Ορισμένοι από εσάς ρωτάτε γιατί δεν επιταχύνουμε τις διαδικασίες, ωστόσο κάνουμε όσο γίνεται πιο γρήγορα. Παρεμπιπτόντως, η εθνικότητα δεν έπαιξε ποτέ ρόλο όσον αφορά τη συνεργασία με τις τράπεζες. Έχουμε παραδείγματα από τον γερμανικό τραπεζικό κόσμο όπου η απόφαση λήφθηκε αρκετά σύντομα, όπως με την Sachsen LB, αλλά εξαρτάται -κάτι που ισχύει και για την προκειμένη περίπτωση- από τους παράγοντες. Χρειάζεται να γνωρίζουμε γεγονότα και αριθμητικά στοιχεία. " ανάγκη να επιταχύνουμε είναι αυτονόητη: δεν χρειάζεται καν να το αναφέρουμε, το γνωρίζουμε. Θα κάνουμε όσο γρήγορα μας επιτρέψει η εισροή των πληροφοριών. Κατόπιν αυτού, και εμείς πρεσβεύουμε τη σαφή εντολή σας να είμαστε πολύ προσεκτικοί και ακριβείς και να διεξαγάγουμε έρευνα προκειμένου να βρούμε αποδείξεις και να επιστρέψουμε στη συνέχεια στο Κοινοβούλιο. Είμαι πάντα πρόθυμη -και ελπίζω ότι θα είμαι και σε θέση- να επιστρέψω και να δώσω εξηγήσεις σχετικά με τα πορίσματά μας, αλλά πρέπει πρώτα να επιβεβαιώσουμε τα ευρήματά μας. Πρέπει να είμαστε βέβαιοι και σε θέση να πάρουμε την απόφαση.
<P>
Εάν ο κ. Verhofstadt θέλει να προχωρήσουμε ακόμα περισσότερο -να μην λάβουμε υπόψη μόνο τους κανόνες περί κρατικών ενισχύσεων αλλά και εκείνους περί συγχωνεύσεων- τότε, εφόσον η Magna/Sberbank έχει υποχρέωση κοινοποίησης στην Επιτροπή βάσει του κανονισμού της ΕΕ περί συγχωνεύσεων, θα την αξιολογήσουμε προσεκτικά. Γνωρίζω ότι αυτό επιθυμεί το αξιότιμο μέλος.
<P>
Πρέπει να είμαστε πολύ προσεκτικοί ώστε να μην αντικαταστήσουμε μια μη υγιή αλλά εξαιρετικά ανταγωνιστική βιομηχανία με ένα καρτέλ που θα βασίζεται σε καταμερισμό των μεριδίων της αγοράς και καθορισμό των τιμών, διότι αυτό που προσπαθούμε να διασώσουμε θα βρεθεί έτσι σε χειρότερη κατάσταση. Συμμεριζόμαστε τα σχόλια περί ταχύτητας και μεγάλης προσοχής αλλά και ακρίβειας καθώς και διερεύνησης εις βάθος. Είναι πολύ σημαντικό να διασφαλισθεί ότι οι κρατικές ενισχύσεις θα οδηγήσουν σε σωστή αναδιάρθρωση. Αυτό έχει θεμελιώδη σημασία και η Επιτροπή δεσμεύεται απόλυτα για την επίτευξή του. Το μέγεθος του κράτους μέλους, η εθνικότητα ή το μέγεθος του φακέλου της εταιρείας δεν έχουν καμία σημασία. Είμαστε αντικειμενικοί.
<P>
Σας διαβεβαιώ ότι αναμένω με ανυπομονησία τη στιγμή που θα καταλήξουμε σε μια πρόταση και θα μπορούμε να πούμε ότι επιτελέσαμε το έργο μας, ότι το κάναμε σωστά και ότι μπορούμε να σας διαβεβαιώσουμε ότι η πρότασή μας είναι βιώσιμη και ότι στο μέλλον θα υπάρχουν σταθερές θέσεις εργασίας. Αυτό είναι ένα από τα βασικά πράγματα που οφείλουμε στους ανθρώπους που ζουν σήμερα μέσα στην ανασφάλεια.
<SPEAKER ID="138" NAME="Πρόεδρος">
" συζήτηση έληξε.

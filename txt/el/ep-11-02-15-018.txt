<CHAPTER ID="018">
Η κατάσταση στην Αλβανία (συζήτηση) 
<SPEAKER ID="638" NAME="Πρόεδρος">
" ημερήσια διάταξη προβλέπει τη δήλωση της Ευρωπαϊκής Επιτροπής για την κατάσταση στην Αλβανία.
<SPEAKER ID="639" NAME="Štefan Füle">
μέλος της Επιτροπής. - (EN) Κύριε Πρόεδρε, σας ευχαριστώ που με καλέσατε να μιλήσω απόψε σχετικά με την Αλβανία. Αν και βρίσκεται στην ευρωπαϊκή ήπειρο, η Αλβανία ήταν απομονωμένη για μεγάλο μέρος του 20ού αιώνα. Ωστόσο, η Αλβανία είναι πλέον ανοικτή και προσβάσιμη. Έχει μετατραπεί σε χώρα με ευρωπαϊκή προοπτική.
<P>
Σήμερα η Αλβανία διέρχεται πολιτική κρίση. Οι εξελίξεις στα Τίρανα την Παρασκευή 21 Ιανουαρίου 2011 ήταν τραγικές. Το ολοένα και πιο οδυνηρό πολιτικό αδιέξοδο είχε ως αποτέλεσμα τέσσερις άσκοπους θανάτους. Το ύφος στα Τίρανα πρέπει να αλλάξει. Πρέπει να τεθεί τέρμα στην επικίνδυνη αρνητική τάση. Πρέπει να επιλυθεί η πολιτική κρίση. Αυτό αποτελεί κοινή ευθύνη των πολιτικών ηγετών στην Αλβανία.
<P>
Αυτό αναμένουν οι πολίτες της Αλβανίας, και έχουν δίκιο. Οι δημοκρατικά εκλεγμένοι αντιπρόσωποι οφείλουν να ενεργούν ως τέτοιοι: να εκπροσωπούν τον πληθυσμό και να επιτυγχάνουν δημοκρατικούς συμβιβασμούς.
<P>
Εφόσον η επίλυση της κρίσης εναπόκειται σε εγχώριους παράγοντες, εμείς ως εξωτερικοί παράγοντες οφείλουμε να κάνουμε ό,τι μπορούμε για να βοηθήσουμε στη διευκόλυνση μιας τέτοιας λύσης. Ο διευθύνων σύμβουλος της Υπηρεσίας Εξωτερικής Δράσης, Miroslav Lajčák, επισκέφθηκε δύο φορές τα Τίρανα για να συναντηθεί με τον πρόεδρο, τον πρωθυπουργό και τον ηγέτη της αντιπολίτευσης, και χαίρομαι που σήμερα βρίσκεται εδώ μαζί μου.
<P>
Τα μηνύματά του εξ ονόματος της Υπάτης Εκπροσώπου και Αντιπροέδρου της Επιτροπής, Cathy Ashton, και εμού του ιδίου ήταν σαφή: πρώτον, να σταματήσει η βία και να διερευνηθούν ορθά τα γεγονότα της 21ης Ιανουαρίου. Οι εν λόγω έρευνες θα πρέπει να διεξαχθούν από τις δικαστικές αρχές χωρίς πολιτική παρέμβαση.
<P>
Δεύτερον, να σταματήσουν η εξύβριση και η κρυφή ή φανερή υπονόμευση των κρατικών θεσμικών οργάνων.
<P>
Τρίτον, να αποκατασταθεί ο πολιτικός διάλογος: να αναγνωρισθεί ότι υπάρχει κοινή ευθύνη για τη διασφάλιση ενός πιο θετικού μέλλοντος για την Αλβανία. Στο εγγύς μέλλον, αυτό σημαίνει από κοινού διασφάλιση της διεξαγωγής ελεύθερων, δίκαιων και διαφανών τοπικών εκλογών.
<P>
Τέταρτον, να ξεκινήσει το σημαντικό καθήκον της εφαρμογής των δώδεκα προτεραιοτήτων που περιγράφονται στη γνωμοδότηση της Επιτροπής του 2010. " κυβέρνηση και η αντιπολίτευση οφείλουν να το πράξουν από κοινού.
<P>
Οι αντιδράσεις των πολιτικών ηγετών και του ευρέος κοινού στην επίσκεψη του Miroslav Lajčák ήταν ενθαρρυντικές και θετικές αντίστοιχα. Υπάρχει μια κάποια δυναμική η οποία μπορεί, και θα πρέπει, να αξιοποιηθεί για να μετατραπεί η κρίση σε ευκαιρία.
<P>
Οι δύο αλβανοί ηγέτες επικροτούν την προσοχή που τους δίνεται, αλλά βρίσκονται εγκλωβισμένοι στο δικό τους εσωτερικό αδιέξοδο, και η καλή θέληση και η βοήθεια της Ευρωπαϊκής Ένωσης δεν μπορούν να αντικαταστήσουν τον διάλογο μεταξύ των ηγετών.
<P>
Μπορούμε να βοηθήσουμε να γεφυρωθεί το χάσμα μέσω της ενεργού συμμετοχής μας. Ωστόσο, δεν μπορούμε να το κάνουμε προτού οι δύο πλευρές δείξουν ότι επιθυμούν πραγματικά να θέσουν το ευρωπαϊκό μέλλον της Αλβανίας πάνω από την κομματική πολιτική και την προσωπική δυσπιστία.
<P>
Δεν χωρεί επιλεκτική συμπεριφορά εν προκειμένω. " Αλβανία οφείλει να ικανοποιήσει όλα τα κριτήρια της Κοπεγχάγης -μεταξύ άλλων, τον συμμετοχικό πολιτικό διάλογο και ένα λειτουργικό Κοινοβούλιο- ή κανένα.
<P>
Για την Αλβανία έχουν τεθεί επί τάπητος τα ακόλουθα: μια προοπτική της ΕΕ σύμφωνα με τα συμπεράσματα του Συμβουλίου και με βάση τα κριτήρια της Κοπεγχάγης· σαφής προσδιορισμός στη γνωμοδότηση της Επιτροπής το 2010 των δώδεκα προτεραιοτήτων των οποίων η αποτελεσματική εφαρμογή θα επέτρεπε στην Αλβανία να ξεκινήσει ενταξιακές διαπραγματεύσεις με την Ευρωπαϊκή Ένωση. Οι εν λόγω δώδεκα προτεραιότητες περιλαμβάνουν, μεταξύ άλλων, τη βελτίωση της λειτουργίας των δημοκρατικών θεσμικών οργάνων και του πολιτικού διαλόγου, το κράτος δικαίου και τη μεταρρύθμιση του δικαστικού σώματος, την καταπολέμηση του οργανωμένου εγκλήματος και την προστασία των ανθρωπίνων δικαιωμάτων.
<P>
Οι εν λόγω δώδεκα προτεραιότητες και τα κριτήρια της Κοπεγχάγης δεν αποτελούν απλώς ένα εγχείρημα για τους πολιτικούς. Αντιθέτως, συνεπάγονται σαφή, μετρήσιμα οφέλη για τους πολίτες. Οι πολιτικοί της Αλβανίας πρέπει επειγόντως να δώσουν προτεραιότητα στα συμφέροντα των αλβανών πολιτών.
<P>
Ας μετατρέψουμε αυτές τις προτεραιότητες σε ένα ευρωπαϊκό πλαίσιο για την αντιμετώπιση των σημερινών πολιτικών προκλήσεων στην Αλβανία. Γι' αυτόν τον λόγο, απηύθυνα επιστολή στον πρωθυπουργό κ. Berisha μία εβδομάδα πριν από τις διαδηλώσεις του Ιανουαρίου, στην οποία περιέγραφα έναν χάρτη πορείας με βάση τις εν λόγω δώδεκα προτεραιότητες, προκειμένου να βοηθήσουμε την Αλβανία να εξέλθει από το σημερινό αδιέξοδο. Όλοι παρακολουθήσαμε τα τραγικά γεγονότα που ακολούθησαν.
<P>
Δεν είναι πολύ αργά. Αν έχουμε οριστικές ενδείξεις ότι υπάρχει αμοιβαία βούληση να χρησιμοποιηθεί αυτό το ευρωπαϊκό πλαίσιο για να ξεπεραστεί σταδιακά το πολιτικό αδιέξοδο και η πρόσφατη κρίση, τότε θα ανταποκριθούμε θετικά.
<P>
Το Ευρωπαϊκό Κοινοβούλιο έχει επίσης να διαδραματίσει ζωτικό ρόλο. Εσείς, ως πολιτικοί, μπορείτε να στείλετε ένα σαφές μήνυμα στους πολιτικούς. Ένα σαφές ενιαίο μήνυμα από αυτό το Σώμα και από ολόκληρη την Ευρωπαϊκή Ένωση ότι είμαστε διατεθειμένοι να συμμετάσχουμε θα έκανε τους πάντες στην Αλβανία να προβληματιστούν σχετικά με τον καλύτερο τρόπο δράσης.
<P>
Επιτρέψτε μου να επωφεληθώ της ευκαιρίας για να ζητήσω από τον πρωθυπουργό της Αλβανίας, κ. Berisha, να δημιουργήσει ένα πραγματικά χωρίς αποκλεισμούς πολιτικό περιβάλλον στην Αλβανία. Οι άλλες πολιτικές δυνάμεις και οι οργανώσεις της κοινωνίας των πολιτών θα ωφελούνταν από την ευρωπαϊκή ολοκλήρωση.
<P>
Επιτρέψτε μου επίσης να ζητήσω από τον ηγέτη του Σοσιαλιστικού Κόμματος, τον κ. Rama, να διασφαλίσει ότι το κόμμα του θα ασκεί όντως εποικοδομητική αντιπολίτευση, που θα απολαμβάνει τα οφέλη, αλλά θα έχει και τις ευθύνες οι οποίες απορρέουν από αυτό το χωρίς αποκλεισμούς πολιτικό περιβάλλον που επιθυμούμε να δούμε στην Αλβανία.
<SPEAKER ID="640" NAME="Michael Gahler" LANGUAGE="DE">
Κύριε Πρόεδρε, κύριε Füle, κυρίες και κύριοι, καταρχάς θα ήθελα να σας ευχαριστήσω πάρα πολύ για τη σαφή σας δήλωση. Πιστεύω πως έτυχε καλής υποδοχής. Θεωρώ ότι οι εξελίξεις στους τομείς της δημοκρατίας και του κράτους δικαίου αποτελούν ουσιαστικές προϋποθέσεις για να ξεκινήσει η διαδικασία ένταξης της Αλβανίας στην ΕΕ. Εδώ συμπεριλαμβάνονται τα λειτουργικά, δημοκρατικά θεσμικά όργανα που αξιοποιούνται με τον κατάλληλο τρόπο. Το κοινοβούλιο είναι ο τόπος όπου θα πρέπει να λαμβάνουν χώρα οι δημοκρατικές συζητήσεις. Γι' αυτόν τον λόγο εξέλεξαν οι πολίτες τους βουλευτές του κοινοβουλίου. Το εν λόγω βήμα διαλόγου δεν μπορεί να αντικατασταθεί από διάφορα γεγονότα που λαμβάνουν χώρα στους δρόμους, και ιδίως όχι με τον τρόπο με τον οποίο επιχείρησε να το κάνει ο κ. Rama την 21η Ιανουαρίου.
<P>
Καλώ το Σοσιαλιστικό Κόμμα να συμμετάσχει πλήρως στην κοινοβουλευτική διαδικασία και να προτείνει πολιτικές εναλλακτικές λύσεις στο κοινοβούλιο. Είναι καιρός να τεθεί τέρμα στις αμφιβολίες για το εκλογικό αποτέλεσμα. Το Σοσιαλιστικό Κόμμα θα πρέπει να αναλάβει την ευθύνη για τον ρόλο του ως κοινοβουλευτικής αντιπολίτευσης. Θα πρέπει να αξιοποιήσει τη δυνατότητα να παρουσιάσει συγκεκριμένες προτάσεις για το μέλλον, μεταξύ άλλων και στην κοινοβουλευτική εξεταστική επιτροπή. Ο Οργανισμός για την Ασφάλεια και τη Συνεργασία στην Ευρώπη (ΟΑΣΕ) και το Γραφείο Δημοκρατικών Θεσμών και Ανθρωπίνων Δικαιωμάτων (ODIHR) του ΟΑΣΕ έχουν υποβάλει συστάσεις για τη βελτίωση των βασικών όρων για τις εκλογές. Είναι επίσης σημαντικό να συμμετάσχουν και οι σοσιαλιστές και σε αυτόν τον τομέα. Έμαθα ότι ο κ. Rama συμφώνησε, ενώ βρισκόταν εδώ στο Στρασβούργο, να λάβει μέρος στις τοπικές εκλογές στις 8 Μαΐου. Επικροτώ αυτήν την απόφαση. Ελπίζω η διαβεβαίωσή του να μην περιλαμβάνει όρους ή παραθυράκια. Ο κ. Rama ακούει προφανώς τις σωστές συμβουλές που δέχεται από τους σοσιαλιστές συναδέλφους του, καθώς και στις συνεδριάσεις με άλλες ομάδες.
<P>
Μπορώ να τον διαβεβαιώσω ότι πολλά άτομα στην Ομάδα μου διαδραματίζουν ενεργό ρόλο εξ ονόματός μας στην Αλβανία και στηρίζουν τη χωρίς αποκλεισμούς προσέγγιση στην οποία αναφέρθηκε ο κ. Füle. Αυτό μας έδωσε τη δυνατότητα να συμβάλουμε από κοινού, ώστε να διασφαλισθεί ένα θετικό μέλλον για την Αλβανία.
<SPEAKER ID="641" NAME="Adrian Severin">
εξ ονόματος της Ομάδας S&D. - (EN) Κύριε Πρόεδρε, θα μπορούσαμε ασφαλώς να χαρακτηρίσουμε ως αδιέξοδο τη σημερινή πολιτική κατάσταση στην Αλβανία. Ορισμένες φορές πιο ήρεμη και άλλες φορές βίαιη, η κρίση αυτή δεν έχει τέλος.
<P>
Πέρυσι, το παρόν Κοινοβούλιο ενέκρινε ψήφισμα με το οποίο καλούσε όλους τους εγχώριους πολιτικούς παράγοντες να εξεύρουν, κατόπιν διαπραγμάτευσης, μια πολιτική λύση για την κρίση και να επιτύχουν μια ελάχιστη εθνική συναίνεση. Το εν λόγω ψήφισμα αγνοήθηκε από τις πολιτικές δυνάμεις, και ιδίως από την κυβέρνηση. Επίσης, οι συστάσεις της Επιτροπής και του Συμβουλίου περιφρονούνται επί του παρόντος.
<P>
Είναι απαράδεκτο να περιγράφεται ως πραξικόπημα η άσκηση του δικαιώματος στη διαδήλωση και τη διαμαρτυρία σε μια χώρα που πλήττεται από τη διαφθορά.
<P>
Είναι απαράδεκτο να υπονομεύεται η αξιοπιστία των κρατικών θεσμικών οργάνων -της προεδρίας, της εισαγγελίας και άλλων- από δηλώσεις του αρχηγού της κυβέρνησης.
<P>
Είναι απαράδεκτο εκείνοι που πυροβολούν απλούς διαδηλωτές να χαρακτηρίζονται εθνικοί ήρωες και να εξασφαλίζουν αμνηστία.
<P>
Νέες τοπικές εκλογές θα λάβουν χώρα σύντομα. Υπό τις παρούσες συνθήκες, αυτές θα αποτελέσουν πολιτική δοκιμασία για όλους τους πολιτικούς παράγοντες. Ζητούμε από τον Επίτροπο Füle και τον διευθύνοντα σύμβουλο κ. Lajčák να κάνουν ό,τι καλύτερο μπορούν προκειμένου να εξασφαλισθεί η διεθνής βοήθεια και η διεθνής παρακολούθηση αυτών των εκλογών, έτσι ώστε να διασφαλισθεί ότι θα είναι ελεύθερες και δίκαιες ή τουλάχιστον ότι θα μπορέσουμε να αξιολογήσουμε τον ελεύθερο και δίκαιο χαρακτήρα τους.
<P>
Στηρίζουμε την προσέγγιση της Επιτροπής, και ειδικότερα την προσέγγιση του Επιτρόπου Füle. Στηρίζουμε τη δράση που ανέλαβε ο κ. Lajčák. Πρέπει να ζητήσουμε από όλες τις πολιτικές δυνάμεις να θέσουν τέρμα στην κρίση, ειδάλλως θα απομονωθεί η Αλβανία και θα διακυβευθούν οι ευρωπαϊκές προοπτικές της.
<SPEAKER ID="642" NAME="Marietje Schaake">
εξ ονόματος της Ομάδας ALDE. - (EN) Κύριε Πρόεδρε, είχα μία πολύ ενδιαφέρουσα ημέρα σήμερα όσον αφορά την Αλβανία. Μίλησα με τους εκπροσώπους των δύο κύριων πολιτικών κομμάτων της χώρας. Ζήτησα και από τους δύο να ανταλλάξουν ιδέες σχετικά με τρόπους που θα επιτρέψουν στη χώρα να προχωρήσει και να εξέλθει από το πολιτικό αδιέξοδο, προκειμένου να επικεντρωθούν στα προβλήματα τα οποία πλήττουν όλους τους πολίτες: την καταπολέμηση του οργανωμένου εγκλήματος, τον τερματισμό της διαφθοράς, τη δημιουργία απασχόλησης και ευκαιριών για τη νέα γενιά.
<P>
Κανένας από τους δύο δεν μπόρεσε να δώσει μια απάντηση. Το παιχνίδι της επίρριψης ευθυνών φαινόταν πιο σημαντικό. Έχω την εντύπωση ότι το πολιτικό κατεστημένο στην Αλβανία ενδιαφέρεται περισσότερο για τον εαυτό του παρά για τον πληθυσμό. Δεν χρειάζεται να σας πω πόσο δύσκολο είναι να πείσουμε τους ψηφοφόρους μας να συμφωνήσουν όταν υποστηρίζουμε τη διεύρυνση της ΕΕ. Παρά την αντίσταση, η Ομάδα της Συμμαχίας Φιλελευθέρων και Δημοκρατών για την Ευρώπη θα επιθυμούσε τα Δυτικά Βαλκάνια να ενταχθούν στην επικράτεια της Ευρωπαϊκής Ένωσης.
<P>
Πιστεύουμε ότι η ΕΕ είναι μια κοινότητα αξιών, η οποία έχει αφήσει πίσω της ένα παρελθόν διαιρέσεων, επιλέγοντας ένα κοινό μέλλον. Πρέπει να καλέσουμε τις αλβανικές αρχές να κάνουν το ίδιο και να μην αφήνουν να τους πνίγουν οι σκιές του παρελθόντος, αλλά να βαδίσουν προς το φως του μέλλοντος. Και ας μην ξεχνούν ότι είναι δική τους ευθύνη, προπαντός, να μεριμνούν για την ευημερία των πολιτών και να μην τους στερήσουν ένα ευρωπαϊκό μέλλον, επειδή είναι απολύτως σαφές ότι η πολιτική κρίση εμποδίζει εντελώς την πρόοδο.
<P>
Οι νέες εκλογές θα λάβουν χώρα τον Μάιο και οι προετοιμασίες είναι σε εξέλιξη. Θα πρέπει να υποστηριχθούν από όλα τα πολιτικά κόμματα. Επικροτώ την πρόταση να διαδραματίσει η ΕΕ ενεργό ρόλο για να διασφαλισθεί ότι θα είναι ελεύθερες και δίκαιες. Όμως, η δημοκρατία είναι μια μακρά διαδικασία και, ασφαλώς, είναι κάτι περισσότερο από το "ένας άνθρωπος, μία ψήφος". Απαιτεί δημοκρατικά θεσμικά όργανα, το κράτος δικαίου, και η ισχύς της καθορίζεται από τον σεβασμό προς τις μειονότητες. " δημοκρατία δεν ισοδυναμεί με το "ο νικητής τα παίρνει όλα".
<P>
" ένταξη στην ΕΕ είναι ένα μακρύ ταξίδι που απαιτεί σκληρή δουλειά και κοινή δέσμευση, και οι μεταρρυθμίσεις τις οποίες έχει πραγματοποιήσει η Αλβανία αξιοποιούνται καλύτερα με τη συνεργασία και τη συνεχιζόμενη προσήλωση στη διαδικασία της ΕΕ.
<SPEAKER ID="643" NAME="Marije Cornelissen" LANGUAGE="NL">
Κύριε Πρόεδρε, η κρίση στην Αλβανία δεν είναι κάτι καινούριο. " κρίση δεν ξεκίνησε τον Ιανουάριο με τη βία σε βάρος των διαδηλωτών, ούτε το 2009 με το μποϊκοτάζ του κοινοβουλίου από το Σοσιαλιστικό Κόμμα μετά τις εκλογές και την έναρξη της απεργίας πείνας.
<P>
" κρίση αποτελεί κρίση πολιτικής κουλτούρας. Τα μποϊκοτάζ, οι απεργίες πείνας και οι διαδηλώσεις αποτελούν συνήθεις πρακτικές στην αλβανική πολιτική σκηνή. Το ίδιο και η διαφθορά, η χειραγώγηση των μέσων ενημέρωσης και οι πολιτικοί διορισμοί. Όλα αυτά απέχουν παρασάγγας από το είδος της πολιτικής που θα θέλαμε να δούμε σε μία χώρα η οποία ακολουθεί πορεία ένταξης.
<P>
Ελπίζω πραγματικά ότι οι πολίτες της Αλβανίας θα αποκτήσουν τελικά μια υπεύθυνη κυβέρνηση και ένα υπεύθυνο κοινοβούλιο, με πολιτικούς που θα θέτουν την ευημερία των πολιτών τους πάνω από το δικό τους γόητρο και τα δικά τους συμφέροντα. Αμφότερες οι πλευρές πρέπει να αρχίσουν να κινητοποιούνται για να φθάσουν σε αυτό το στάδιο. " κυβέρνηση φέρει ιδιαίτερη ευθύνη. Οι κυβερνήσεις έχουν το μονοπώλιο όσον αφορά τη βία και, επιπλέον, έχουν την ευθύνη να είναι υπεράνω κομματικής πολιτικής, προκειμένου να πράττουν ό,τι είναι σωστό για τον πληθυσμό.
<P>
Θα πρέπει να μπορούμε να αναμένουμε από αυτήν την κυβέρνηση να κάνει ό,τι είναι δυνατόν για να αποτρέψει την επανάληψη των γεγονότων του Ιανουαρίου. Θα πρέπει επίσης να μπορούμε να αναμένουμε από αυτήν να συνεργαστεί πλήρως για τη δρομολόγηση ανεξάρτητης έρευνας για τα γεγονότα του Ιανουαρίου, να πατάξει τη διαφθορά στις τάξεις της και να προσφέρει περιθώριο για κοινοβουλευτική συζήτηση. Ευθύνη έχει και η αντιπολίτευση. Και αυτή θα πρέπει να κάνει τα πάντα για να αποτρέψει την επανάληψη της βίας του Ιανουαρίου, συνεργαζόμενη πλήρως για τη διεξαγωγή δίκαιων εκλογών με τον ενδεδειγμένο τρόπο τον Μάιο και συμμετέχοντας έστω και για μία φορά στην κοινοβουλευτική συζήτηση, κατά προτίμηση επί της ουσίας, για παράδειγμα για τα εκρηκτικά ποσοστά ανεργίας στην Αλβανία.
<P>
Όμως, πώς θα φέρουμε τα δύο κόμματα ως εδώ; Έτρεφα πραγματικά ελπίδες τον Νοέμβριο όταν ο Επίτροπος Füle άφησε στην Αλβανία την ευθύνη για την επόμενη κίνηση και δήλωσε: δεν θα υπάρξει περαιτέρω πρόοδος αν δεν επιλύσετε την κατάσταση. Όταν συμβεί αυτό, θα μπορέσουμε να χορηγήσουμε στην Αλβανία καθεστώς υποψήφιας χώρας. Δυστυχώς, αυτό δεν επέφερε καμία αλλαγή. Ελπίζω τώρα ότι ο κ. Lajčák θα επιτύχει εκεί όπου απέτυχαν οι άλλοι: δηλαδή να φέρει και τα δύο κόμματα στο τραπέζι των διαπραγματεύσεων και να σημειώσει μια σημαντική επιτυχία. Είμαι αισιόδοξη, αλλά όχι ιδιαίτερα πεπεισμένη ότι αυτό θα καταστεί δυνατό χωρίς να απειλήσουμε με κυρώσεις.
<P>
Πιστεύω πως θα πρέπει να αφήσουμε ανοικτό το ενδεχόμενο της επιβολής κυρώσεων. Πρέπει να καταστεί σαφές ότι η αποτυχία αυτής της διαπραγματευτικής προσπάθειας θα έχει συνέπειες. Ωστόσο, οι κυρώσεις πρέπει να πλήξουν τους πολιτικούς ηγέτες και όχι τους πολίτες. Αυτό σημαίνει ότι δεν πρέπει σε καμία περίπτωση να χρησιμοποιήσουμε για χειρισμούς την απαλλαγή της Αλβανίας από την υποχρέωση θεώρησης, πρόταση την οποία έχω ακούσει στους διαδρόμους. Στην πραγματικότητα θα ζημιώναμε τους πολίτες αν το κάναμε αυτό. Θα ήθελα πραγματικά να με διαβεβαιώσει ο Επίτροπος ότι η ελευθέρωση του καθεστώτος θεωρήσεων δεν θα αποτελέσει αντικείμενο κατάχρησης σε αυτήν την πολιτική διαδικασία.
<P>
Ωστόσο, μία ιδέα την οποία θα μπορούσαμε να αρχίσουμε να εξετάζουμε είναι η αφαίρεση από την Αλβανία του ελέγχου των κονδυλίων του μηχανισμού προενταξιακής βοήθειας και η εκ νέου ανάθεσή του στην ΕΕ. Αυτό θα επέτρεπε τη συνέχιση όλων των μεγάλων επενδύσεων στη χώρα, αλλά θα έθετε κατά κάποιον τρόπο την κυβέρνηση υπό κηδεμονία. Θεωρώ ότι μια τέτοια κύρωση θα έπληττε τους πολιτικούς, αλλά όχι τον πληθυσμό. Ελπίζω πραγματικά ότι όλα αυτά δεν θα είναι απαραίτητα, επειδή αμφότερες οι πλευρές θα είναι διατεθειμένες να καταλήξουν σε συμβιβασμό, και ότι ο κ. Lajčák θα σημειώσει επιτυχία, προς όφελος του αλβανικού λαού.
<SPEAKER ID="644" NAME="Charles Tannock">
εξ ονόματος της Ομάδας ECR. - (EN) Κύριε Πρόεδρε, προκειμένου η Αλβανία να σημειώσει πρόοδο όσον αφορά τον τελικό της στόχο να ενταχθεί στην ΕΕ, οι πολιτικοί ηγέτες της πρέπει να συνεργαστούν με πιο εποικοδομητικό, δημοκρατικό και ώριμο τρόπο. " βία του περασμένου μηνός μάς υπενθύμισε την εγγενή αστάθεια της αλβανικής πολιτικής σκηνής.
<P>
Αναρωτιέμαι επίσης αν το Συμβούλιο και η Επιτροπή έχουν σκεφτεί να επανεξετάσουν την περσινή απόφαση να χορηγηθεί στην Αλβανία η δυνατότητα πραγματοποίησης ταξιδιών χωρίς θεώρηση στην ΕΕ υπό το πρίσμα της αιματοχυσίας, η οποία ενδέχεται φυσικά να προκαλέσει μεγαλύτερη οικονομική μετανάστευση στον χώρο Σένγκεν αν παύσουν οι άμεσες ξένες επενδύσεις.
<P>
Ένα τέτοιο μέτρο θα υπογράμμιζε ασφαλώς ότι η Αλβανία εξακολουθεί να υπολείπεται των προσδοκιών της ΕΕ. Το οργανωμένο έγκλημα και η διαφθορά εξακολουθούν να ανθούν, και το δικαστικό σώμα χειραγωγείται πάρα πολύ συχνά από τους πολιτικούς. Ο πρωθυπουργός κ. Berisha επενέβη ακόμη και στη σύλληψη των φρουρών που είχαν πυροβολήσει διαδηλωτές, την οποία είχε διατάξει ο Γενικός Εισαγγελέας, ισχυριζόμενος ότι επρόκειτο να λάβει χώρα πραξικόπημα. Τα δημοκρατικά θεσμικά όργανα είναι αδύναμα και η ελευθερία του Τύπου είναι περιορισμένη.
<P>
" απόφαση του Σοσιαλιστικού Κόμματος του Edi Rama για μποϊκοτάζ του κοινοβουλίου λόγω εικαζόμενης εκλογικής νοθείας επιδείνωσε την αστάθεια της Αλβανίας. " Αλβανία δεν μπορεί σε καμία περίπτωση ούτε καν να ξεκινήσει να υλοποιεί τις μεταρρυθμίσεις που απαιτούνται για να ανακτήσει την εμπιστοσύνη της ΕΕ στο πλαίσιο του υφιστάμενου πολιτικού κλίματος αστάθειας. " εν λόγω αστάθεια ενδέχεται επίσης να κάνει τώρα το ΝΑΤΟ να αναθεωρήσει την πολιτική διεύρυνσής του, δεδομένου ότι η Αλβανία προσχώρησε στη συμμαχία πριν από δύο σχεδόν χρόνια. Οι επικεφαλής του ΝΑΤΟ οφείλουν τώρα να αναρωτηθούν μήπως η προσχώρηση της Αλβανίας έγινε υπερβολικά νωρίς.
<P>
Πέρα από τις προσωπικές μου ανησυχίες σχετικά με την πολιτική αστάθεια της Αλβανίας και τον τρόπο με τον οποίο αυτή θα επηρεάσει τις ενωσιακές φιλοδοξίες της χώρας, είμαι επίσης επιφυλακτικός όσον αφορά τις στρατηγικές προτεραιότητες της Αλβανίας. " Αλβανία είναι πλήρες μέλος του Οργανισμού Ισλαμικής Διάσκεψης (ΟΙΔ), μιας ομάδας άσκησης πίεσης με ολοένα και μεγαλύτερη ισχύ και επιρροή στα "νωμένα Έθνη που προωθεί τα συμφέροντα των μελών του και ψηφίζει ως συνασπισμός σε ζητήματα ανθρωπίνων δικαιωμάτων και εξωτερικής πολιτικής. Στα μέλη του ΟΙΔ συγκαταλέγονται η Αλβανία και η Τουρκία, οι οποίες είναι συμβαλλόμενα μέρη στη Διακήρυξη του Καΐρου για τα ανθρώπινα δικαιώματα, η οποία επικαλείται τη σαρία ως βάση για τα ανθρώπινα δικαιώματα στις μουσουλμανικές χώρες.
<P>
" Αλβανία, όπως και η Τουρκία, οφείλει τώρα να αποφασίσει αν θα ενστερνιστεί τις δυτικές αξίες ή θα δώσει προτεραιότητα στον νόμο της σαρία, τον οποίο το Ευρωπαϊκό Δικαστήριο Ανθρωπίνων Δικαιωμάτων εδώ στο Στρασβούργο έκρινε μη συμβατό με τις ευρωπαϊκές αξίες, αν και έως τώρα, κατά την άποψή μου, η συμμετοχή της Αλβανίας στον ΟΙΔ φαίνεται να είναι απλώς συμβολική, για να είμαστε δίκαιοι. " Αλβανία είναι, άλλωστε, στην πράξη μια κοσμική χώρα. Φαίνεται ότι με την προσχώρηση στον ΟΙΔ η αλβανική ηγεσία αποσκοπούσε στην προσέλκυση χρημάτων από τη Μέση Ανατολή και δεν βασιζόταν σε ισχυρές θρησκευτικές πεποιθήσεις, αλλά φυσικά όλα αυτά θα μπορούσαν να αλλάξουν στο μέλλον.
<SPEAKER ID="645" NAME="Νικόλαος Χουντής">
εξ ονόματος της ομάδας GUE/NGL. - Κύριε Πρόεδρε, κύριε Επίτροπε, είχα την ελπίδα ότι ενάμιση χρόνο μετά τις προηγούμενες βουλευτικές εκλογές στην Αλβανία, θα είχε τελειώσει, θα είχε λυθεί το πολιτικό αδιέξοδο. Είχα την ελπίδα ότι, μετά τις συστάσεις από το ψήφισμα του Ευρωπαϊκού Κοινοβουλίου, θα λαμβάνονταν υπόψη αυτά που λέγαμε. Είχα την πεποίθηση ότι η προσδοκία για ευρωπαϊκή ένταξη της Αλβανίας θα αποτελούσε ισχυρό κίνητρο, εφόσον το επιθυμούν οι Αλβανοί πολίτες, για τη λύση όχι μόνο του πολιτικού προβλήματος αλλά και οικονομικών, κοινωνικών και δημοκρατικών προβλημάτων. Δυστυχώς, το αδιέξοδο συνεχίζεται. Το ποιος έχει τη μεγαλύτερη ευθύνη πιστεύω ότι δεν είναι δικό μας έργο, θα το κρίνει ο αλβανικός λαός.
<P>
Δυστυχώς όμως τα πράγματα έχουν γίνει χειρότερα. Εκφράζω για άλλη μια φορά τη θλίψη μου για τα θύματα της διαδήλωσης της 21ης Ιανουαρίου. Είμαστε αντίθετοι στην κλιμάκωση της βίας· ζητούμε να σταματήσει η καταστολή, να υπάρξει σεβασμός των ανθρωπίνων και των δημοκρατικών δικαιωμάτων και να τιμωρηθούν οι υπεύθυνοι.
<P>
Όμως δεν σας κρύβω ότι είμαι ανήσυχος ενόψει των επικείμενων δημοτικών τοπικών εκλογών του Μαΐου. Πρέπει οπωσδήποτε -και εδώ πρέπει να κάνουμε ό,τι είναι δυνατόν- να διασφαλιστούν όλες οι αναγκαίες εγγυήσεις ούτως ώστε να διεξαχθούν ομαλά· πρέπει να πιέσουμε να μετάσχουν όλες οι πολιτικές δυνάμεις σ' αυτήν την εκλογική διαδικασία και είναι πάρα πολύ κρίσιμο να διεξαχθούν αυτές οι εκλογές με βάση τους διεθνείς κανόνες των αδιάβλητων και δημοκρατικών εκλογών.
<P>
Πιστεύω πως η δική μας βοήθεια, η βοήθεια του Ευρωπαϊκού Κοινοβουλίου και της Ευρωπαϊκής Ένωσης γενικά -και συμφωνώ με την τοποθέτηση του κ. Füle- πρέπει να είναι επικουρική, πρέπει να είναι βοηθητική και προφανώς δεν πρέπει να χαρακτηρίζεται από κομματική συγγένεια και από πολιτικές φιλίες (επιτρέψτε μου την έκφραση). Δεν θα δώσουμε εμείς τη λύση στην αλβανική κοινωνία και στο αλβανικό πρόβλημα. Αυτό πρέπει να είναι υπόθεση του αλβανικού λαού, των αλβανικών πολιτικών δυνάμεων. Δεν συμφωνώ με σκέψεις που ακούγονται για απειλές λήψης μέτρων, όταν τα περισσότερα από αυτά που ακούγονται είναι μέτρα που θα είναι σε βάρος των Αλβανών πολιτών. Δεν νομίζω ότι θα έχουμε έτσι κανένα συγκεκριμένο αποτέλεσμα.
<P>
Πιστεύω ότι μέσα από τα θεσμικά όργανα της Ευρωπαϊκής Ένωσης, μέσα στο πλαίσιο των σχέσεων με μια χώρα που είναι στον προθάλαμο της Ευρωπαϊκής Ένωσης, μπορούμε να ασκήσουμε τη μεγαλύτερη δυνατή επιρροή, τονίζοντας ότι όλες αυτές οι διαδικασίες δυστυχώς καθυστερούν την ενταξιακή προοπτική. Και πρέπει να επισημάνουμε ότι το αδιέξοδο θα αρθεί μόνο με την υπεύθυνη στάση των πολιτικών ηγετών, με τη λογική του πολιτικού διαλόγου και όχι, όπως ειπώθηκε, με πρακτικές και συμπεριφορές τύπου "ο νικητής τα παίρνει όλα".
<P>
Πιστεύω ότι, αν επιμείνουν οι πολιτικοί ηγέτες της Αλβανίας σ' αυτήν την πρακτική και σ' αυτήν τη λογική, το αδιέξοδο θα ενταθεί και η κρίση θα βαθύνει, και έτσι δεν θα μπορέσει να αντιμετωπίσει η χώρα αυτή σοβαρά προβλήματα, εκτός από το πολιτικό πρόβλημα, προβλήματα που θα προκύψουν -και ήδη προκύπτουν- από την οικονομική κρίση η οποία πλήττει τις γειτονικές χώρες, την Ιταλία και την Ελλάδα, δεδομένου ότι τα εμβάσματα από αυτές τις χώρες βοηθούσαν ώς ένα βαθμό την οικονομική κατάσταση της Αλβανίας. Επομένως η άρση του πολιτικού αδιεξόδου, η πολιτική υπευθυνότητα, ο πολιτικός διάλογος είναι αυτά που πρέπει να οδηγήσουν τους πολιτικούς ηγέτες στο να δώσουν γρήγορα λύση στο πρόβλημα που αντιμετωπίζει η Αλβανία.
<SPEAKER ID="646" NAME="Bastiaan Belder" LANGUAGE="NL">
Κύριε Πρόεδρε, επισκέφθηκα την Αλβανία ως δημοσιογράφος σε αρκετές περιπτώσεις τη δεκαετία του '90. Κάθε φορά με εντυπωσίαζαν οι ταλαντούχοι νέοι άνθρωποι που συναντούσα εκεί. Ασφαλώς, μια χώρα με τέτοιους νέους ανθρώπους πρέπει να έχει μέλλον. Πέρυσι το καλοκαίρι, η πίστη μου στις ευρωπαϊκές προοπτικές της Αλβανίας ανανεώθηκε στο πλαίσιο ενός θερινού σχολείου στον νομό Αυλώνα στα νότια της χώρας.
<P>
Σήμερα το πρωί, αντάλλαξα ηλεκτρονικά μηνύματα με δύο αλβανούς ακαδημαϊκούς σχετικά με την αποψινή συζήτηση. Και οι δύο διανύουν την τέταρτη δεκαετία της ζωής τους και αποφάσισαν και οι δύο να μείνουν στην Αλβανία: και οι δύο θα μπορούσαν να κερδίσουν πολύ περισσότερα χρήματα στο εξωτερικό, αλλά θα μείνουν. Θέλουν να προσφέρουν στον λαό τους και στην εκκλησία τους. Ωστόσο, τι μπορούν να κάνουν όσον αφορά το πολιτικό αδιέξοδο στην πατρίδα τους; Και στις δύο περιπτώσεις, το μήνυμά τους είναι σαφές, και αποτελεί έκκληση για βοήθεια: "Ευρώπη, μην αφήνεις τους πολιτικούς ηγέτες μας να κάνουν ό,τι θέλουν. Επειδή, αν τους αφήσεις, θα καταστρέψουν το μέλλον του έθνους μας. Ευρώπη, ανάγκασε και τα δύο κόμματα, τους Σοσιαλιστές και τους Δημοκράτες, να διαπραγματευτούν έως ότου καταλήξουν σε μια λύση."
<P>
Κύριε Επίτροπε, θα είμαι ο πρώτος που θα παραδεχθεί ότι είναι εύκολο στα λόγια, αλλά δύσκολο να πραγματοποιηθεί, όμως ήταν παρ' όλα αυτά μια έκκληση για βοήθεια. Ωστόσο, είμαι πεπεισμένος ότι θα θελήσετε να κάνετε ό,τι μπορείτε για να εκπληρώσετε τις ελπίδες τις οποίες πολλοί ευυπόληπτοι αλβανοί πολίτες έχουν εναποθέσει στην Ευρώπη και σε εσάς, ως αρμόδιο Επίτροπο. Σας εύχομαι καλή δύναμη και καλή επιτυχία σε αυτό.
<P>
Ολοκληρώνοντας, υπάρχει και ένα άλλο, εξίσου σημαντικό αλβανικό ζήτημα το οποίο θα ήθελα να θίξω. Ένας πληροφοριοδότης στα Τίρανα με ειδοποίησε για τον κίνδυνο ότι, αυτήν την άνοιξη, μεγάλος αριθμός κοριτσιών και γυναικών από την Αλβανία πρόκειται να ταξιδέψει στη Δυτική Ευρώπη και να καταλήξει σε κυκλώματα πορνείας. Συμμερίζεστε αυτήν την ανησυχία, κύριε Επίτροπε, και ποιους πόρους έχει η Ευρωπαϊκή Ένωση στη διάθεσή της, προκειμένου να αναλάβει αποτρεπτική δράση κατά της εμπορίας γυναικών και της εξώθησης κοριτσιών στην πορνεία στην Αλβανία;
<SPEAKER ID="647" NAME="Bela Kovacs" AFFILIATION="NI">
(HU) Κύριε Πρόεδρε, η πολιτική ζωή της Αλβανίας βρίσκεται σε αδιέξοδο από τις κοινοβουλευτικές εκλογές του 2009 και έπειτα. Το κοινοβούλιο δεν μπορεί να ασκήσει τον εποπτικό του ρόλο επί της κυβέρνησης και τα κοινοβουλευτικά θεσμικά όργανα, δυστυχώς, δεν λειτουργούν αποτελεσματικά. Το γεγονός ότι οι Σοσιαλιστές κατηγορούν την κυβέρνηση για εκλογική νοθεία και διαφθορά, απαιτώντας την παραίτησή της και πρόωρες εκλογές πριν από τις προβλεπόμενες το 2013, καθώς και το γεγονός ότι ο πρωθυπουργός κ. Berisha δεν είναι πρόθυμος να παραιτηθεί και κατηγορεί την αντιπολίτευση για προσπάθεια ανόδου στην εξουσία με τη βία, καταδεικνύουν ότι οι διαπραγματεύσεις με την Ευρωπαϊκή Ένωση είναι καταδικασμένες να αποτύχουν πολύ γρήγορα.
<P>
" Ευρωπαϊκή Ένωση θεωρεί ότι είναι ζωτικής σημασίας οι υποψήφιες χώρες να εντείνουν τις προσπάθειές τους για την καταπολέμηση της διαφθοράς και του οργανωμένου εγκλήματος. Αυτό δεν είναι σημαντικό μόνο για την ΕΕ, αλλά ωφελεί επίσης την κοινωνία των οικείων χωρών, ενώ επιπλέον μπορεί να συμβάλει στη βελτίωση της εικόνας των υποψήφιων χωρών. Για τον λόγο αυτόν, η διευθέτηση της παρούσας κατάστασης θα απαιτήσει οπωσδήποτε την αποκατάσταση των δημοκρατικών θεσμών.
<SPEAKER ID="648" NAME="Eduard Kukan" AFFILIATION="PPE">
(EN) Κύριε Πρόεδρε, η πολιτική κρίση στην Αλβανία έχει πλέον διαρκέσει για υπερβολικά μεγάλο χρονικό διάστημα. Ωστόσο, δεν πρόκειται για αδιέξοδο ούτε για στασιμότητα, αλλά για παρατεταμένη πολιτική κρίση. Βλάπτει τη φήμη της χώρας, τους πολίτες της και τις φιλοδοξίες τους για ένα ευρωπαϊκό μέλλον.
<P>
Δεν θα πρέπει να επιτρέψουμε να συνεχιστούν αυτή η πολιτική κρίση και οι εντάσεις. Αυτό που χρειαζόμαστε τώρα είναι να στείλουμε ένα κοινό μήνυμα ότι θέλουμε την Αλβανία ως υποψήφια χώρα, αλλά οι πολιτικοί ηγέτες και από τις δύο πλευρές πρέπει να επιδείξουν βούληση για την επίλυση των πολιτικών προβλημάτων με απόλυτο σεβασμό για το κράτος δικαίου και το σύνταγμα και με βάση τους δημοκρατικούς θεσμούς.
<P>
Προσπαθούμε εδώ και πολύ καιρό να βοηθήσουμε στην επίλυση της κατάστασης χωρίς απτά αποτελέσματα. Καταδικάζουμε σθεναρά τις βιαιότητες που έλαβαν χώρα στους δρόμους των Τιράνων κατά τη διάρκεια των διαδηλώσεων στις 21 Ιανουαρίου. Τα γεγονότα που στοίχισαν τις ζωές τεσσάρων ανθρώπων πρέπει να διερευνηθούν δεόντως.
<P>
" Αλβανία αναμένει τις τοπικές εκλογές του ερχομένου Μαΐου. Αυτές θα αποτελέσουν μία ακόμη δοκιμασία για τη δημοκρατία στη χώρα. Επαναλαμβάνω, τώρα είναι καιρός οι πολιτικοί ηγέτες να επικεντρώσουν τις προσπάθειες τους στην εξεύρεση εγγυήσεων ότι οι εκλογές δεν θα επιφέρουν περαιτέρω εντάσεις και δεν θα παρατείνουν την κρίση.
<P>
Ολοκληρώνοντας, θέλω να τονίσω πόσο σημαντικά είναι τα πολιτικά μηνύματα και οι προτάσεις που περιείχε η ομιλία του Επιτρόπου Füle στην αρχή αυτής της συζήτησης. " καλύτερη δυνατή συμβολή που μπορεί να έχει το Κοινοβούλιο στην παρούσα κατάσταση είναι να στηρίξει απόλυτα τις εν λόγω προτάσεις και, συνεπώς, να στείλει ένα σαφές κοινό μήνυμα στα αλβανικά πολιτικά κόμματα.
<SPEAKER ID="649" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θα ήθελα καταρχάς να ευχαριστήσω τον κ. Füle για τη σαφή του δήλωση σήμερα και για την επί μακρόν προσήλωσή του σε αυτό το ζήτημα. Θα ήθελα επίσης να ευχαριστήσω τον κ. Lajčák για την αφοσίωση που επέδειξε τους τελευταίους μήνες. Είναι συνηθισμένος να αντιμετωπίζει και να επιλύει δύσκολα προβλήματα. Εύχομαι και στους δύο καλή τύχη. " παρούσα συζήτηση έχει καταλήξει σε ένα ενιαίο μέτωπο και σε μια ενιαία στήριξη προς τις προσπάθειες και των δύο ανδρών να εξεύρουν μια λύση για την Αλβανία.
<P>
Ομολογώ ότι ήμουν επιφυλακτικός όταν ξεκίνησε η συζήτηση. Τίποτα δεν θα μπορούσε να είναι χειρότερο για την ανάπτυξη της Αλβανίας από το να εκτοξεύονται από τη μία πλευρά εναντίον της άλλης κατηγορίες σε αυτό το Σώμα, οι οποίες είναι παρόμοιες με τις κατηγορίες των δύο μεγαλύτερων πολιτικών κομμάτων, της κυβέρνησης και της αντιπολίτευσης, στην Αλβανία. Χαίρομαι πολύ που κατορθώσαμε να συμφωνήσουμε σε μια κοινή προσέγγιση, τουλάχιστον μέχρι τώρα. Ελπίζω να συνεχίσουμε έτσι. Και οι δύο πλευρές, και οι δύο πολιτικές ομάδες -η κυβέρνηση και η αντιπολίτευση- οφείλουν να δεσμευτούν να βρουν έναν τρόπο εξόδου από την κρίση.
<P>
Συμφωνώ με τον κ. Belder. Λίγο μετά την πτώση του καθεστώτος του Χότζα, πήγα στην Αλβανία. Μου έκανε ιδιαίτερη εντύπωση η ατμόσφαιρα εκεί και ο ενθουσιασμός των νέων ανθρώπων. Ωστόσο, απογοητεύομαι πολύ όταν βλέπω τι προέκυψε και τι δεν προέκυψε από όλο αυτό. Οφείλω να πω ότι η πολιτική τάξη στην Αλβανία δεν μπορεί να ικανοποιήσει τις επιθυμίες και τις ιδέες του πληθυσμού.
<P>
Φυσικά, εξακολουθούμε να έχουμε τις πολιτικές μας συγγένειες και τις προσωπικές φιλίες μας. Ωστόσο, είναι κρίσιμης σημασίας να πούμε τώρα και στις δύο πλευρές ότι πρέπει να καθίσουν στο ίδιο τραπέζι και να επιχειρήσουν να διασφαλίσουν ότι τουλάχιστον οι τοπικές εκλογές θα είναι διαφανείς και ανοικτές. Πρέπει επίσης να καλέσουμε και τις δύο πλευρές να είναι έτοιμες να υλοποιήσουν τις απαιτήσεις που διατύπωσε γι' αυτές τις εκλογές το Γραφείο Δημοκρατικών Θεσμών και Ανθρωπίνων Δικαιωμάτων (ODIHR) του ΟΑΣΕ, είτε μέσω νομοθεσίας είτε πρακτικής δράσης, προκειμένου να διεξαχθούν πραγματικά δίκαιες και διαφανείς εκλογές στο μέλλον.
<P>
Πιστεύω επίσης ότι το Κοινοβούλιο θα πρέπει να στείλει όσο το δυνατόν περισσότερους εκλογικούς παρατηρητές, παρόλο που πρόκειται για τοπικές εκλογές, επειδή οι εκλογές θα μπορούσαν να αποτελέσουν την αρχή για ένα νέο πολιτικό κλίμα στην Αλβανία. Αυτό είναι που χρειάζεται επειγόντως η Αλβανία.
<P>
Συμφωνώ με όσους είπαν ότι αν δεν αλλάξει τίποτα στην Αλβανία, η χώρα θα βρεθεί απομονωμένη. Ωστόσο, δεν θέλουμε να απομονωθεί η Αλβανία. Θέλουμε να αρχίσει την πορεία της προς την Ευρώπη.
<SPEAKER ID="650" NAME="Stanimir Ilchev" AFFILIATION="ALDE">
(BG) Κύριε Πρόεδρε, θα ήθελα να ξεκινήσω λέγοντας ότι η αλβανική κοινωνία και ο αλβανικός λαός είναι μια ιδιαίτερη περίπτωση, αλλά σας παρακαλώ να μην με παρεξηγήσετε. " ιστορία τους είναι διαφορετική, και οι πολιτιστικές παραδόσεις τους είναι διαφορετικές, και ορισμένες από αυτές τις διαφορές έχουν επιβιώσει στον εθνικό χαρακτήρα, στον τρόπο με τον οποίο έχει αναπτυχθεί έως σήμερα, και αυτό επηρεάζει τον τρόπο με τον οποίο εκλαμβάνουν και αναπτύσσουν τις πολιτικές διαδικασίες.
<P>
Επομένως, αν θέλουμε να χρησιμοποιήσουμε το υπό συζήτηση πρόβλημα, θα πρέπει να επιδείξουμε δημιουργικότητα, ευελιξία και φαντασία. Για παράδειγμα, πιστεύω ότι θα πρέπει να επικοινωνήσουμε όχι μόνο με τους ηγέτες των δύο μεγαλύτερων πολιτικών κομμάτων που βρίσκονται στα μαχαίρια, αλλά και με τους ανεπίσημους ηγέτες της αλβανικής κοινωνίας.
<P>
Έχουν ειπωθεί εδώ ορισμένα σωστά πράγματα για τη σαρία και την Ισλαμική Διάσκεψη, αλλά πρέπει να έχουμε υπόψη ότι οι Αλβανοί είναι ανεκτικοί έναντι των τριών κύριων θρησκειών στη χώρα τους, συμπεριλαμβανομένης της Ανατολικής Ορθόδοξης και της Καθολικής Εκκλησίας. Και οι τρεις αυτές κοινότητες διαθέτουν ηγέτες με επιρροή, το ίδιο και οι ΜΚΟ και η νεολαία. Θα πρέπει να απευθυνθούμε και σε αυτούς τους ηγέτες στο πλαίσιο των προσπαθειών μας για συμφιλίωση των δύο πολιτικών κομμάτων.
<SPEAKER ID="651" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, κύριε Füle, κύριε Lajčák, κυρίες και κύριοι, θα ήθελα να ευχαριστήσω και εγώ τον κ. Füle και τον κ. Lajčák για τη σκληρή δουλειά τους και τις προσπάθειές τους να βρουν μια διέξοδο από το πρόβλημα. Χαίρομαι επίσης που η σημερινή συζήτηση δεν κατέληξε σε λογομαχίες μεταξύ των πολιτικών ομάδων οι οποίες βρίσκονται σε σύγκρουση μεταξύ τους στην Αλβανία. Θα ήταν πολύ λυπηρό για το Κοινοβούλιο αν είχε συμβεί κάτι τέτοιο και ελπίζω να μην φθάσουμε σε αυτό το σημείο.
<P>
" θεσμική κρίση στην Αλβανία είναι επίσης μια πραγματική κρίση της πολιτικής κουλτούρας. Αφορά αποκλειστικά τη φραστική βία η οποία μετετράπη σε βία στους δρόμους και είχε ως αποτέλεσμα τέσσερις θανάτους. Συμφωνώ με όσους δηλώνουν ότι αυτό θα πρέπει να διερευνηθεί. Είναι σημαντικό να βρεθεί ποιος ευθύνεται πραγματικά. Ωστόσο, αυτή η διαδικασία της φραστικής βίας η οποία μετατρέπεται σε πραγματική βία στους δρόμους είναι κάτι που θα μπορούσε να θέσει σε κίνδυνο την ένταξη της Αλβανίας στην Ευρωπαϊκή Ένωση.
<P>
Όπως έχει ήδη εξηγήσει ο κ. Füle, όλη αυτή η συζήτηση αποσκοπεί να καταστήσει σαφές στους πολιτικούς αντιπάλους στην Αλβανία ότι καθήκον τους είναι να ενεργούν προς όφελος του αλβανικού λαού. " πορεία προς την Ευρωπαϊκή Ένωση σημαίνει να βρουν λύση γι' αυτήν την πολιτική κρίση, να καθίσουν στο ίδιο τραπέζι και να θέσουν τέρμα στο αδιάκοπο παιχνίδι της επίρριψης ευθυνών, στο πλαίσιο του οποίου η μία ομάδα κατηγορεί πάντα την άλλη και δεν αναγνωρίζει ότι και η ίδια μπορεί να συμβάλει ώστε να αλλάξουν τα πράγματα. Αυτό είναι το ζητούμενο. Οι αδιάκοπες κατηγορίες για το ποιος άρχισε πρώτος και ποιος ευθύνεται για την κατάσταση δεν έχουν θέση σε ένα ευρωπαϊκό κράτος. Ελπίζω ότι τα αντίπαλα κόμματα θα αντλήσουν διδάγματα από αυτό και θα συνειδητοποιήσουν ότι η συγκεκριμένη κατάσταση δεν μπορεί να συνεχιστεί.
<P>
Αν ο κ. Rama και το κόμμα του λάβουν όντως μέρος στις τοπικές εκλογές, όπως ανέφερε σε ορισμένους από εμάς σήμερα ότι θα γίνει, και διορίσουν μέλη της εκλογικής επιτροπής, θα το επικροτήσω αυτό και ελπίζω ότι θα αποτελέσει ένα πρώτο βήμα για να διασφαλισθεί ότι αυτές οι τοπικές εκλογές μπορούν να διεξαχθούν με ανοικτό και διαφανή τρόπο και ότι τα αποτελέσματα θα γίνουν έπειτα δεκτά.
<P>
Το κοινοβούλιο στήριξε απόλυτα τη διαδικασία ελευθέρωσης που έχει ήδη αναφερθεί. Το αίτημά μου προς τον κ. Füle είναι το εξής: ελπίζω ότι η Επιτροπή δεν θα εξετάσει το ενδεχόμενο άρσης της ελευθέρωσης των θεωρήσεων για τους πολίτες της Αλβανίας ως πιθανή κύρωση σε βάρος των δύο αντίπαλων κομμάτων. Ελπίζω να μην συμβεί αυτό. " άλλη μου ερώτηση αφορά τις δυνατότητες άσκησης μεγαλύτερης πίεσης, αν τα δύο κόμματα δεν καταλήξουν σε συμφωνία. " μία επιλογή είναι, όπως είπε ήδη η κ. Cornelissen, να αφαιρέσουμε από την κυβέρνηση την ευθύνη για τη διαχείριση των κονδυλίων του μηχανισμού προενταξιακής βοήθειας και να την αναθέσουμε εκ νέου στην Επιτροπή. " άλλη δυνατότητα θα ήταν το πάγωμα των κονδυλίων του μηχανισμού. Ωστόσο, κάτι τέτοιο θα έβλαπτε τον πληθυσμό, και δεν μπορεί να είναι αυτή η πρόθεσή μας. Ποια είναι τα σχέδιά σας σε περίπτωση που δεν είναι δυνατόν να βρεθεί λύση;
<P>
Ένα τελευταίο σημείο: στην έκθεση Marty προς το Συμβούλιο της Ευρώπης διατυπώθηκε η κατηγορία ότι οι αλβανικές μυστικές υπηρεσίες συμμετείχαν στην εμπορία οργάνων ή την στήριζαν. Γνωρίζετε αν οι αλβανικές μυστικές υπηρεσίες και το αλβανικό δικαστικό σύστημα είναι διατεθειμένα να συνεργαστούν;
<SPEAKER ID="652" NAME="Jaroslav Paska" AFFILIATION="EFD">
(SK) Κύριε Πρόεδρε, από τις γενικές εκλογές του 2009 και έπειτα επικρατεί πολιτική ένταση στην Αλβανία η οποία προέκυψε από τη μικρή διαφορά στο εκλογικό αποτέλεσμα, που οι ηττηθείσες πολιτικές δυνάμεις χαρακτήρισαν ως εκλογική χειραγώγηση.
<P>
Οι αλβανοί Σοσιαλιστές, με επικεφαλής τον Edi Rama, κατηγορούν τον πρωθυπουργό Sali Berisha ότι ευθύνεται όχι μόνο για εκλογική νοθεία, αλλά και για εκτεταμένη διαφθορά και για την επιδείνωση των συνθηκών διαβίωσης του πληθυσμού. Σε μια συγκέντρωση διαμαρτυρίας που οργανώθηκε από την αντιπολίτευση στην αλβανική πρωτεύουσα, τα Τίρανα, στις 21 Ιανουαρίου, υπήρχαν περισσότεροι από 20.000 διαδηλωτές οι οποίοι απαιτούσαν την παραίτηση της κυβέρνησης του Sali Berisha. Ωστόσο, η επέμβαση της αστυνομίας η οποία χρησιμοποίησε, μεταξύ άλλων, αντλίες εκτόξευσης νερού, δακρυγόνα και πλαστικές σφαίρες είχε ως αποτέλεσμα τέσσερις νεκρούς και πάνω από 150 τραυματίες. " ωμότητα της αστυνομικής επέμβασης, καθώς και το γεγονός ότι ο Sali Berisha έδωσε σε όλα τα μέλη των δυνάμεων ασφαλείας που συμμετείχαν στην καταστολή της διαδήλωσης έκτακτη αμοιβή ίση με έναν μηνιαίο μισθό, καταδεικνύουν σαφώς ότι ο αλβανός πρωθυπουργός εξαγοράζει την εύνοια των δυνάμεων ασφαλείας και επιδιώκει να κερδίσει τη στήριξή τους και να τις βάλει σε αντιπαράθεση με τον αλβανικό λαό.
<P>
Σε αξιοπρεπείς, πολιτισμένες χώρες, η κυβέρνηση καθορίζεται συνήθως από τους πολίτες, τους ψηφοφόρους, και όχι από δυνάμεις ασφαλείας ή αστυνομικούς που δωροδοκούνται. Αν ο κ. Berisha έχει λησμονήσει αυτήν τη θεμελιώδη αρχή της δημοκρατικής διακυβέρνησης, τότε, κατά την άποψή μου, δεν μπορεί σε καμία περίπτωση να είναι ηγέτης ενός δημοκρατικού κράτους. Κυρίες και κύριοι, δεν πιστεύω ότι κάποιος από εμάς θα ήθελε να δει να προωθούνται στην Ευρώπη κυβερνήσεις οι οποίες βασίζουν την εξουσία τους στην εκλογική νοθεία και σε διεφθαρμένους αστυνομικούς και οι οποίες εκπροσωπούνται από μικρούς δικτάτορες που δεν ξέρουν πώς να παραδώσουν την εξουσία σε άλλους με τον ορθό τρόπο σε μια χώρα. Πρέπει, συνεπώς, να είμαστε πιο δυναμικοί όσον αφορά την υπεράσπιση της δημοκρατίας στην Αλβανία.
<SPEAKER ID="653" NAME="Doris Pack" AFFILIATION="PPE">
(DE) Κύριε Πρόεδρε, κύριε Füle, κύριε Lajčák, κυρίες και κύριοι, το υπό συζήτηση ζήτημα δεν ξεκίνησε στις 21 Ιανουαρίου. Επομένως, οφείλουμε να αναρωτηθούμε και επίσης σας ερωτώ: Γιατί η Επιτροπή και οι άλλοι διεθνείς φορείς δεν έσβησαν τη φωτιά όταν πρωτοεμφανίστηκαν οι φλόγες στα μέσα του 2009; Οι εκλογές του 2009 ήταν οι καλύτερες που έχουν λάβει χώρα στην Αλβανία έως τώρα και βασίστηκαν στην εκλογική νομοθεσία η οποία, πράγμα εκπληκτικό, εγκρίθηκε με συναίνεση μεταξύ Σοσιαλιστών και Δημοκρατών. " επίτευξη συναίνεσης είναι κάτι το εντελώς καινούριο στην Αλβανία. Πιστεύω ότι αυτό είναι σημαντικό. Όλα τα σοσιαλιστικά εκλογικά συμβούλια, το Γραφείο Δημοκρατικών Θεσμών και Ανθρωπίνων Δικαιωμάτων (ODIHR) του ΟΑΣΕ και οι εκλογικοί παρατηρητές, όπως και εμείς οι ίδιοι, θεώρησαν ότι οι εκλογές διεξήχθησαν με τον ορθό τρόπο.
<P>
" κυβέρνηση που σχηματίσθηκε στη συνέχεια ήταν επίσης κάτι καινούριο για την Αλβανία. Δύο κόμματα τα οποία δεν αντέχουν το ένα το άλλο κάθισαν μαζί και συνεργάστηκαν. Το Δημοκρατικό Κόμμα, αφενός, και το μικρότερο Σοσιαλδημοκρατικό Κόμμα, αφετέρου. Δύο αντίπαλες ομάδες συνεργάστηκαν για να βοηθήσουν την Αλβανία να σημειώσει πρόοδο. Προσχώρησε στο ΝΑΤΟ και έλαβε καθεστώς θεωρήσεων, αλλά δυστυχώς δεν έλαβε ακόμη καθεστώς υποψήφιας χώρας.
<P>
Ωστόσο, ακριβώς τη στιγμή που σχηματίσθηκε η κυβέρνηση, η αντιπολίτευση αποφάσισε ότι οι εκλογές δεν είχαν διεξαχθεί με τον ορθό τρόπο και ζήτησε να ανοίξουν οι κάλπες. Τι είδους κυβέρνηση ανοίγει τις κάλπες; Όχι το είδος που έχουμε στη χώρα μου ή στις δικές σας. Εμείς πρέπει να προσφύγουμε στο συνταγματικό δικαστήριο ή στην εκλογική επιτροπή. Διαμαρτυρίες όπως αυτές που έχουμε δει, οι απεργίες πείνας και η άρνηση συνεργασίας στο κοινοβούλιο για τη θέσπιση σημαντικής νομοθεσίας, όλα αυτά είναι απλά απαράδεκτα. Είναι σημαντικό να το καταστήσουμε αυτό σαφές και να αντιμετωπίσουμε τα γεγονότα. Δεν είναι πάντα δυνατό να εξισώνουμε τα πάντα.
<P>
Θα ήθελα να μάθω ποια είναι τα σημαντικότερα και δυσκολότερα ζητήματα. Οι κατηγορίες που διατυπώθηκαν πρόσφατα, αλλά και εξαρχής, αφορούσαν το ζήτημα να ανοίξουν οι κάλπες. Αυτό δεν είναι δυνατό, επειδή το σύνταγμα δεν το επιτρέπει. Πώς μπορούν να διεξαχθούν διαπραγματεύσεις γι' αυτό, αν δεν επιτρέπεται; Τώρα η κατάσταση έχει κλιμακωθεί και δολοφονήθηκαν τέσσερις άνθρωποι.
<P>
Είναι θετικό το ότι προσπαθήσατε σήμερα να παρουσιάσετε έναν χάρτη πορείας. Ωστόσο, ίσως να είναι λίγο υπερβολικός αυτός ο χαρακτηρισμός. Θα ήθελα πολύ, κύριε Lajčák, και εσείς, κύριε Füle, να χρησιμοποιήσετε αυτόν τον χάρτη πορείας για να χαράξετε μια πορεία προς ένα καλύτερο μέλλον για τον λαό της χώρας.
<SPEAKER ID="654" NAME="Victor Boştinaru" AFFILIATION="S&amp;D">
(EN) Κύριε Πρόεδρε, επικροτώ τη δήλωση του Επιτρόπου. Θα ήθελα επίσης να τονίσω τη συμβολή του κ. Lajčák, ο οποίος επεδίωξε να εξεύρει λύσεις για να ξεπεραστεί η δραματική κατάσταση.
<P>
Οι πρόσφατες διαδηλώσεις στην Τυνησία και την Αίγυπτο συνάντησαν ασφαλώς την αντίσταση των τοπικών δικτατόρων οι οποίοι τελικά αναγκάστηκαν να εγκαταλείψουν τις χώρες τους -αλλά χωρίς σοβαρά περιστατικά βίας και εκτελέσεις σαν εκείνες στα Τίρανα όπως τις κατέγραψαν τα μέσα ενημέρωσης. Όσον αφορά τους ισχυρισμούς του πρωθυπουργού κ. Berisha ότι οι διαδηλώσεις δεν ήταν παρά ένα πραξικόπημα της αντιπολίτευσης, ο πρόεδρος της Αλβανίας, ο Γενικός Εισαγγελέας και ο επικεφαλής των μυστικών υπηρεσιών -και οι τρεις διορισμένοι υπό το καθεστώς Berisha- είναι όλοι τους τώρα σοσιαλιστές ή κάτι δεν πάει δεν καλά με τον κ. Berisha;
<P>
Θα ήθελα στο σημείο αυτό να παραθέσω τα λόγια του Thomas Countryman, ενός αναπληρωτή βοηθού υπουργού Εξωτερικών των "ΠΑ, ο οποίος απέρριψε δημοσίως την υπόθεση ότι ήταν πραξικόπημα τα όσα συνέβησαν στις 24 Ιανουαρίου. Πρέπει να είμαστε προσηλωμένοι και τόσο αποτελεσματικοί όσο οι "νωμένες Πολιτείες και το ΝΑΤΟ αυτήν τη στιγμή, καθώς προσπαθούμε να ωθήσουμε, να στηρίξουμε και να βοηθήσουμε τις δύο αλβανικές πλευρές ώστε να καταλήξουν σε μια λύση κατόπιν διαπραγματεύσεων, αλλά καλώ επίσης όλους τους συναδέλφους μου που παρέχουν στον κ. Berisha την ανεπιφύλακτη στήριξή τους να σταματήσουν αυτήν τη μονόπλευρη προσέγγιση. Είναι σημαντικό να ασκηθεί πίεση και στις δύο πλευρές, προκειμένου οι δύο συνασπισμοί να καταλήξουν επιτέλους σε μια λύση.
<P>
Έως τώρα, μόνο η μία πλευρά έχει επιδείξει προθυμία ως έναν βαθμό να εφαρμόσει τόσο το ψήφισμα του Ευρωπαϊκού Κοινοβουλίου όσο και τις δώδεκα προτάσεις που αναφέρατε νωρίτερα, κύριε Επίτροπε. Καλώ την Επιτροπή να επιδείξει σθένος και προσήλωση για την επίτευξη συμφωνίας με βάση το ψήφισμα του Ευρωπαϊκού Κοινοβουλίου και τις δώδεκα προτάσεις που αναφέρατε νωρίτερα, έχοντας υπόψη ότι χωρίς την απόλυτη συμφωνία αμφότερων των πλευρών, η διαδικασία ευρωπαϊκής ολοκλήρωσης της Αλβανίας ενδέχεται να παγώσει εντελώς.
<SPEAKER ID="655" NAME="Antonio Cancian" AFFILIATION="PPE">
(IT) Κύριε Πρόεδρε, θα ήθελα να ευχαριστήσω τον Επίτροπο για τον χάρτη πορείας που περιέγραψε απόψε για την Αλβανία, τον οποίο στηρίζω ολόψυχα. Είμαι απολύτως πεπεισμένος ότι η εν λόγω χώρα έχει ευρωπαϊκό μέλλον και θα πρέπει, συνεπώς, να είναι υποψήφια προς ένταξη χώρα.
<P>
" αιματοχυσία της 21ης Ιανουαρίου ισοδυναμεί με οπισθοδρόμηση πολλών ετών για τα Τίρανα. Ήταν σαν να παρακολουθούσαμε τις ίδιες σκηνές διαμαρτυρίας και βίας που βλέπαμε τη δεκαετία του '90. Επομένως, ανησυχώ πολύ για τα πρόσφατα γεγονότα και το βραχυπρόθεσμο μέλλον της χώρας.
<P>
Κατά τη διάρκεια της τελευταίας μας επίσκεψης εκεί τον Νοέμβριο του 2010, με την ιδιότητά μας ως Αντιπροσωπείας για τις σχέσεις με τη Νοτιοανατολική Ευρώπη, και στις 3 και 4 Μαΐου 2010 ως Κοινοβουλευτική Επιτροπή Σταθεροποίησης και Σύνδεσης, είδα μαζί με άλλους συναδέλφους με τα ίδια μου τα μάτια τις δυσκολίες που αντιμετωπίζει η Αλβανία. Δεν κατορθώσαμε να ολοκληρώσουμε τις διαπραγματεύσεις με ένα τελικό ψήφισμα για συμφωνία. Μήπως δεν ασχοληθήκαμε με τα πραγματικά προβλήματα της χώρας; Πέρα από τις απλές πολιτικές αλχημείες, αναφέρθηκε καν ο πραγματικός κοινωνικός καρκίνος της ανεργίας; Πρέπει να ανακτήσουμε το αίσθημα ευθύνης μας, και αυτό είναι που ζητάμε έντονα.
<P>
Επ' αυτού, επιδιώκοντας έστω κάποια σύγκλιση ως προς τους βασικούς κανόνες μεταξύ της πλειοψηφίας και της αντιπολίτευσης, είναι αναγκαίο να διασφαλισθεί με κάθε δυνατό τρόπο ότι ο επόμενος γύρος των εκλογών θα χαρακτηρίζεται από το υψηλότερο δυνατό επίπεδο διαφάνειας και δημοκρατίας. Ο δήμαρχος Edi Rama θα είναι υποψήφιος στις εκλογές για την περιφέρεια των Τιράνων, επομένως θα έχουμε σύντομα την ευκαιρία να ελέγξουμε και να εκτιμήσουμε την πολιτική κατάσταση και το επίπεδο της δημοκρατίας, αφού ασφαλώς θα είμαστε παρόντες εκεί.
<P>
Ανεξάρτητα από την πρόοδο που σημειώνει η Αλβανία αυτήν την περίοδο, η Ευρώπη δεν πρέπει ποτέ να σταματήσει να επιδιώκει τον διάλογο και τη συνεργασία. Θα ήθελα να ευχαριστήσω τον Επίτροπο για το έργο που επιτέλεσε και θα συνεχίσει να επιτελεί, επειδή η παρουσία μας στην Αλβανία είναι σημαντική.
<SPEAKER ID="656" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, με μεγάλη ανησυχία παρακολουθούμε τα γεγονότα που διαδραματίζονται στην Αλβανία. Οι δραματικές εξελίξεις στη διαδήλωση που πραγματοποιήθηκε ενάντια στη διαφθορά, με ανθρώπινα θύματα μετά από συγκρούσεις με τις δυνάμεις ασφαλείας, πρέπει να καταδικαστούν ρητά.
<P>
" συνεχιζόμενη πολιτική κρίση εγκυμονεί πολύ σοβαρούς κινδύνους για τη σταθερότητα στη χώρα. Όλοι έχουν μερίδιο ευθυνών. Όμως η εκλεγμένη κυβέρνηση οφείλει να λάβει το μήνυμα που στέλνει ο λαός, ότι η χώρα χρειάζεται χρηστή διακυβέρνηση. " δημιουργία κράτους δικαίου με πάταξη της διαφθοράς έπρεπε να είναι στις προτεραιότητες της αλβανικής κυβέρνησης. Ο λαός έχει δικαίωμα να διαδηλώνει μέσα στο πλαίσιο της νομιμότητας, όταν θεωρεί ότι οι πράξεις της κυβέρνησης στρέφονται σε βάρος του.
<P>
" Ευρωπαϊκή Ένωση πρέπει να συμβάλει με κάθε τρόπο ώστε να επικρατήσει ψυχραιμία και σύνεση. Στη διαδικασία αυτή όλοι πρέπει να είμαστε παρόντες.
<P>
Καλώ τους συναδέλφους του Λαϊκού Κόμματος να μην παραβλέπουν τις βαρύτατες ευθύνες της κυβέρνησης και να κατηγορούν αποκλειστικά και μόνο την αντιπολίτευση για την πολιτική κρίση. Στην παρούσα φάση θεωρώ ότι είναι απαραίτητο να ξαναρχίσει ο πολιτικός διάλογος και να βρεθεί μία λύση μέσα από τις διαδικασίες που ορίζουν το Σύνταγμα και οι νόμοι.
<SPEAKER ID="657" NAME="Simon Busuttil" AFFILIATION="PPE">
(MT) Κύριε Πρόεδρε, όταν παρακολουθώ τα όσα συμβαίνουν στην Αλβανία, θλίβομαι πολύ επειδή θυμάμαι την ιστορία της ίδιας μου της χώρας στις αρχές του 1980, δηλαδή πριν από 30 χρόνια, όταν η Μάλτα αντιμετώπιζε μια παρόμοια κατάσταση: βαθιά διαίρεση, ένταση, πολιτική αντιπαλότητα, απειλές, ακόμη και βία. Ήταν μια αποπνικτική ατμόσφαιρα η οποία δεν με έκανε υπερήφανο για την πατρίδα μου. Παρόμοια, πιστεύω πως οι αλβανοί πολίτες θλίβονται εξίσου για τη σημερινή κακή κατάσταση της χώρας τους και είναι κάθε άλλο παρά υπερήφανοι για τα όσα συμβαίνουν.
<P>
Σήμερα, είμαι ιδιαίτερα υπερήφανος για τη χώρα μου, επειδή έχουμε δημιουργήσει ένα σταθερό, δημοκρατικό σύστημα και, πάνω απ' όλα, είμαστε πλέον μέλος της ευρωπαϊκής οικογένειας. Το πολιτικό κλίμα έχει αλλάξει ριζικά. Αυτό που εύχομαι στην Αλβανία είναι να επιτύχει τον στόχο της να αποκτήσει μια σταθερή χώρα η οποία θα είναι μέλος της ευρωπαϊκής οικογένειας. Ωστόσο, είναι σαφές ότι αν τα δύο κύρια κόμματα στη χώρα εμμείνουν στο πείσμα τους, τότε αυτός ο στόχος δεν θα επιτευχθεί ποτέ. Είναι κρίμα, αλλά είναι η πραγματικότητα.
<P>
" Ευρωπαϊκή Ένωση κάνει ό,τι μπορεί· η απαίτηση θεώρησης για τους Αλβανούς έχει πλέον αρθεί. Παρ' όλα αυτά, πρέπει και η Αλβανία να διαδραματίσει τον ρόλο της, και για να συμβεί αυτό, όλα τα ενδιαφερόμενα κόμματα, συμπεριλαμβανομένης της κυβέρνησης και της αντιπολίτευσης, πρέπει να ακολουθήσουν διαφορετική πολιτική, η οποία θα ενστερνίζεται την πολιτική με βάση τον διάλογο, την ωριμότητα και την ευθύνη προς τον αλβανικό πληθυσμό, μια πολιτική που δεν διχάζει, αλλά ενώνει.
<P>
Δεν εναπόκειται σε μας να πούμε στους Αλβανούς και στην Αλβανία τι να κάνουν. Είμαστε εδώ για να τους πούμε ότι η απόφαση σχετικά με το αν η Αλβανία πρόκειται να ενταχθεί στην ευρωπαϊκή οικογένεια βρίσκεται στα χέρια τους.
<SPEAKER ID="658" NAME="Anna Ibrisagic" AFFILIATION="PPE">
(SV) Κύριε Πρόεδρε, αν και η κρίση στην Αλβανία συνεχίζεται εδώ και πολύ καιρό, μόλις τώρα άρχισε να κλιμακώνεται πραγματικά, και αυτήν τη φορά η ΕΕ ενήργησε αμέσως και με τον σωστό τρόπο. Με την προσήλωση του Επιτρόπου Füle και άλλων, η ΕΕ έδειξε ότι η Αλβανία δεν είναι αναγκασμένη να αντιμετωπίσει μόνη της τα προβλήματά της. Πρόκειται για ένα σοβαρό πρόβλημα που βλάπτει την αξιοπιστία της χώρας όσον αφορά τη σοβαρότητα με την οποία αντιμετωπίζει τη προσέγγισή της στην ΕΕ.
<P>
Το ζήτημα δεν αφορά το ποιος έχει δίκιο και ποιος άδικο, αλλά την ανάγκη να επιστρέψει ο πολιτικός διάλογος στο πεδίο των πολιτικών θεσμικών οργάνων.
<P>
Δεν θα πρέπει να υποστηρίζουμε ότι η μία πλευρά έχει δίκιο ή άδικο, και οφείλουμε να είμαστε απολύτως σαφείς ως προς ότι οι εκλογές του Μαΐου πρέπει να σηματοδοτήσουν την κατεύθυνση την οποία πρόκειται να ακολουθήσει η Αλβανία - προς την ΕΕ ή προς τη συνεχιζόμενη απομόνωση.
<SPEAKER ID="659" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, συμμερίζομαι τον προβληματισμό που εξέφρασαν οι συνάδελφοι βουλευτές ότι η κατάσταση στην Αλβανία είναι ανησυχητική και μπορεί να έχει αρνητικές επιπτώσεις όχι μόνο για την ίδια την Αλβανία, αλλά και για τις μελλοντικές προοπτικές των χωρών σε ολόκληρη την περιοχή των Βαλκανίων. Στα τέλη του περασμένου έτους, η Ευρωπαϊκή Ένωση εξέφρασε την πεποίθηση ότι η Αλβανία και η Βοσνία-Ερζεγοβίνη σημείωναν και μπορούσαν να σημειώσουν πρόοδο όσον αφορά την εισαγωγή σημαντικών μεταρρυθμίσεων, και ελευθέρωσε το καθεστώς θεωρήσεων για τους πολίτες τους. Ωστόσο, η πολιτική αναταραχή που άρχισε μόλις μετά από λίγους μήνες και είχε ως αποτέλεσμα αρκετούς θανάτους δείχνει ότι η Αλβανία απέτυχε σε αυτήν τη δοκιμασία.
<P>
" έκρηξη βίας στην Αλβανία απαιτεί την επανεξέταση των μακροπρόθεσμων πολιτικών για την ενσωμάτωση της περιοχής, επειδή η πολιτική της Ευρωπαϊκής Ένωσης επικεντρώνεται στην περιφερειακή σταθερότητα και μια τέτοια προσέγγιση είναι ορθή. Επομένως, θα πρέπει να υπάρξει αλληλεγγύη μεταξύ των χωρών της περιοχής των Βαλκανίων και θα είναι προς το κοινό τους συμφέρον η διατήρηση και προώθηση μεγαλύτερης περιφερειακής ολοκλήρωσης και πολιτικής σταθερότητας.
<SPEAKER ID="660" NAME="Elena Băsescu" AFFILIATION="PPE">
(RO) Κύριε Πρόεδρε, η τεταμένη κατάσταση που προέκυψε στην Αλβανία στα τέλη Ιανουαρίου καθιστά φανερό πόσο σημαντική είναι η διατήρηση ορισμένων ορίων στην πολιτική συζήτηση. " ακραία κλιμάκωση των αντιπαραθέσεων μεταξύ της κυβέρνησης και της αντιπολίτευσης οδήγησε στην απώλεια ανθρώπινων ζωών. Οφείλω να τονίσω ότι σε ένα δημοκρατικό κράτος οι συγκρούσεις αυτές δεν θα πρέπει να εκτείνονται πέρα από το κτίριο του κοινοβουλίου. Ο δρόμος δεν είναι το κατάλληλο μέρος γι' αυτές. " επίθεση οργανωμένων ομάδων της αντιπολίτευσης εναντίον του κυβερνητικού κτιρίου σε μια προσπάθεια να αρπάξουν την εξουσία με τη βία είναι ένα σοβαρό ζήτημα, ενώ το τέχνασμα που χρησιμοποίησαν κάποιες αρχές για να κρύψουν τους ενόχους είναι απαράδεκτο. Γι' αυτό καλώ τους ηγέτες της αλβανικής αντιπολίτευσης να επιστρέψουν στη διαδικασία της συζήτησης στο κοινοβούλιο. Οι εκλογές του 2009 ήταν δίκαιες, και αποτελεί καθήκον των πολιτικών κομμάτων να σέβονται τη βούληση του λαού. " διακύβευση των κρατικών θεσμών δεν είναι ο κατάλληλος τρόπος για να εκφράζουν κάποιοι τις πεποιθήσεις ή τη δυσαρέσκειά τους.
<SPEAKER ID="661" NAME="Γεώργιος Παπανικολάου" AFFILIATION="PPE">
Κύριε Πρόεδρε, θέλω να κάνω την εξής επισήμανση: Προκαλεί εντύπωση το γεγονός ότι ενώ οι δείκτες ανάπτυξης στην Αλβανία είναι σταθερά ανοδικοί -και θυμίζω ότι εν μέσω παγκόσμιας οικονομικής αστάθειας η ανάπτυξη στη χώρα ξεπέρασε το 2% το 2010, ενώ για το 2011 η πρόβλεψη είναι να φτάσει το 3%- παρ' όλα αυτά οι κοινωνικές εντάσεις οξύνονται αντί να αμβλύνονται.
<P>
Είναι προφανές, κύριε Επίτροπε, ότι η ανάπτυξη δεν έχει εμφυτεύσει στους Aλβανούς πολίτες το αίσθημα της ευημερίας. Αντίθετα, είναι προφανές επίσης ότι αυξάνεται η απογοήτευση και μαζί της και οι φόβοι για ένα νέο κύμα μετανάστευσης των πολιτών της προς γειτονικές χώρες. Αυτό το ζήσαμε πολύ έντονα τη δεκαετία του '90 στην Ελλάδα.
<P>
Σε τούτη λοιπόν τη δύσκολη στιγμή χρέος της Ευρώπης είναι, εκτός από τις πολιτικές παραινέσεις προς την Αλβανία, να τη στηρίξει εμπράκτως, να μεταφέρουμε πρακτικές και παραδείγματα, ώστε η ανάπτυξη να αποβεί προς όφελος όλων των κοινωνικών ομάδων.
<SPEAKER ID="662" NAME="Gyorgy Schopflin" AFFILIATION="PPE">
(EN) Κύριε Πρόεδρε, η κατάσταση στην οποία βρίσκεται η Αλβανία περιγράφεται καλύτερα ως ένας ψυχρός πόλεμος. Τα πολιτικά κόμματα διαδραματίζουν τον ρόλο των αντιμαχόμενων πλευρών και βυθίζουν τη χώρα σε ολοένα και χειρότερη κατάσταση. " εξήγηση είναι ότι τόσο η Δεξιά όσο και η Αριστερά πιστεύουν ότι τα πολιτικά κόμματα θα πρέπει να κυβερνούν αποκλειστικά, όπως έκανε κάποτε το Κομμουνιστικό Κόμμα.
<P>
Όταν αρχίζει μια τέτοιου είδους πόλωση, είναι πολύ δύσκολο να μετατραπεί η κατάσταση σε κάτι που να μοιάζει με το δημοκρατικό πρότυπο, επειδή στο πλαίσιο αυτό η αποκλειστική εξουσία είναι απολύτως λογική, πράγμα που είναι τραγικό. Υπάρχει τρόπος εξόδου από αυτήν την κατάσταση; Ναι: η κάθαρση. Αλλά μόνο μια σοβαρή κρίση ή ένας μεγάλος ιστορικός συμβιβασμός μπορούν να την επιφέρουν.
<SPEAKER ID="663" NAME="Štefan Füle" LANGUAGE="EN">
Κύριε Πρόεδρε, θα ήθελα να σας ευχαριστήσω γι' αυτήν την υπέροχη συζήτηση και, προτού μοιραστώ μαζί σας τις καταληκτικές μου παρατηρήσεις, επιτρέψτε μου να απαντήσω στις δύο ερωτήσεις που τέθηκαν κατά τη διάρκεια της συζήτησης.
<P>
Την πρώτη, την οποία έθεσε ο κ. Belder, θα την απαντήσω γραπτώς, λαμβάνοντας υπόψη τη βασική εστίαση στο πλαίσιο της σημερινής μας συζήτησης. Αλλά υπήρξε και μία άλλη ερώτηση: αν εξετάζουμε την επιβολή κυρώσεων. Όχι, δεν εξετάζουμε κάτι τέτοιο. Για ποιον λόγο; Επειδή σε ζητήματα διεύρυνσης η επιβολή όρων λειτουργεί πολύ δίκαια, όπως ισχύει σαφώς σε αυτήν την περίπτωση. Αν εκπληρώσετε τους όρους, επιτρέπεται να συνεχίσετε στην ενταξιακή διαδικασία και εντέλει να προσχωρήσετε στην Ευρωπαϊκή Ένωση. Αν δεν εκπληρώσετε τους όρους και τις απαιτήσεις, η διαδικασία επιβραδύνεται και τελικά σταματάει. Δυστυχώς, αυτό είναι το τελικό τίμημα που πληρώνουν όχι μόνο οι πολιτικοί, αλλά και οι πολίτες της εκάστοτε χώρας.
<P>
" Ύπατη Εκπρόσωπος και εγώ θα συνεχίσουμε να επιδιώκουμε τη διευκόλυνση του διαλόγου μεταξύ της πλειοψηφίας και της αντιπολίτευσης στη Αλβανία. Έχουμε μια σαφή ιδέα για το πώς να το κάνουμε αυτό. Χρειαζόμαστε επίσης τη στήριξή σας για να διασφαλίσουμε ότι οι ηγέτες του κύριου κόμματος της αντιπολίτευσης και ο πρωθυπουργός της Αλβανίας θα κατανοήσουν το μήνυμά μας.
<P>
Έτσι η χώρα θα μπορούσε να ξεπεράσει την πολιτική κρίση και θα μπορούσε να κάνει θετικά βήματα προς την ενσωμάτωσή της στην Ευρώπη. " Ευρωπαϊκή Ένωση δεσμεύθηκε έναντι όλων των χωρών των Δυτικών Βαλκανίων ότι θα ενταχθούν στην Ευρωπαϊκή Ένωση. Εμμένουμε στη δέσμευσή μας και θα εντείνουμε τις προσπάθειές μας, υπό τον όρο ότι οι χώρες πληρούν τα κριτήρια. " Αλβανία πρέπει επειγόντως να εφαρμόσει τις δώδεκα βασικές προτεραιότητες της γνωμοδότησης.
<P>
Αυτές περιλαμβάνουν την αντιμετώπιση των βασικών αρχών της δημοκρατίας, όπως η ορθή λειτουργία του κοινοβουλίου, η διάκριση των εξουσιών, η διεξαγωγή των εκλογών και ο σεβασμός του κράτους δικαίου. Όλα αυτά θα καταστούν εφικτά μόνο όταν η τρέχουσα πολιτική κατάσταση ακολουθήσει ουσιαστικά θετική κατεύθυνση με την επανέναρξη ενός πλήρους και εποικοδομητικού διαλόγου στο κοινοβούλιο, τον σεβασμό προς όλα τα κρατικά θεσμικά όργανα και τη συνειδητοποίηση ότι οι πολίτες της Αλβανίας έχουν φιλοδοξίες που απαιτούν προσοχή. Οι ηγέτες της Αλβανίας πρέπει τώρα να αναλάβουν δράση προς όφελος του λαού τους.
<P>
" Ευρωπαϊκή Ένωση είναι έτοιμη να τους συνδράμει.
<SPEAKER ID="664" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="665" NAME="Νίκη Τζαβέλα" AFFILIATION="EFD">
γραπτώς. - Έντονος προβληματισμός και ανησυχία επικρατεί για την κρίση που βρίσκεται σε εξέλιξη στην Αλβανία και θέτει σε κίνδυνο την γεωπολιτική σταθερότητα στα Βαλκάνια. " πολιτική αντιπαράθεση μεταξύ κυβέρνησης και αντιπολίτευσης θέτει σε αμφισβήτηση την ευρωπαϊκή προοπτική της Αλβανίας, και ο Πρόεδρος Σαλί Μπερίσα δεν σκοπεύει να παραιτηθεί. Παρ' ό,τι οι παραλληλισμοί ανάμεσα στην Αλβανία και τις πρόσφατες εξελίξεις στη Βόρειο Αφρική είναι λίγοι, αυτό που είναι παρόμοιο είναι η φτώχεια, η ανεργία, ένα διεφθαρμένο πελατειακό καθεστώς και η έλλειψη δημοκρατίας. Παρ' ό,τι η κρίση στην Αλβανία αποσοβήθηκε προσωρινά, θα πρέπει να συνεργαστούμε στενά με την Αλβανία, ούτως ώστε να ομαλοποιηθεί η πολιτική κατάσταση. " Επιτροπή θα πρέπει να μας εξηγήσει πώς προτίθεται να διασφαλίσει την προστασία των δικαιωμάτων των Ελλήνων και άλλων ομογενών στην Αλβανία, μέσω μιας ομαλής δημοκρατικής λειτουργίας του συστήματος, καθώς και την ενίσχυση της FRONTEX στα σύνορα Ελλάδος-Αλβανίας, μιας και υπάρχει κίνδυνος ροής μεταναστών προς την Ελλάδα, λόγω της πολιτικής αναταραχής. Επίσης, θα πρέπει η Επιτροπή να λάβει σοβαρά υπόψη της ότι πλέον οι Αλβανοί υπήκοοι δεν χρειάζονται βίζα για να ταξιδέψουν στην Τουρκία, πράγμα που κάνει πιο εύκολο να παραβιάσουν τα νότια σύνορα της Ευρώπης από εκεί, ξεκινώντας από την Ελλάδα ως πρώτο προορισμό και μετά στην υπόλοιπη Ευρώπη.

<CHAPTER ID="012">
Διάταξη των εργασιών
<SPEAKER ID="017" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων την Πέμπτη 4 Μαρτίου 2010 σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι εξής τροποποιήσεις:
<P>
Δευτέρα:
<P>
Δεν έχει προταθεί τροποποίηση.
<P>
Τρίτη:
<P>
Δεν έχει προταθεί τροποποίηση.
<P>
Τετάρτη:
<P>
" Ομάδα των Πρασίνων/Ευρωπαϊκή Ελεύθερη Συμμαχία και η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βόρειων Χωρών έχουν υποβάλει αίτημα να προστεθεί μια δήλωση της Επιτροπής σχετικά με τη γενετικά τροποποιημένη ποικιλία πατάτας "Amflora".
<SPEAKER ID="018" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κυρίες και κύριοι, ζητήσαμε για άλλη μια φορά να τεθεί το θέμα της έγκρισης της γενετικά τροποποιημένης πατάτας Amflora στην ημερήσια διάταξη για διάφορους λόγους. Αφότου ο Επίτροπος Υγείας κατέστη αρμόδιος για την έγκριση των γενετικά τροποποιημένων οργανισμών, θεωρώ πως οι πολίτες πίστεψαν ότι θα προσεγγίζαμε πλέον την έγκριση παρόμοιων ΓΤΟ με μεγαλύτερη προσοχή. Το αντίθετο ισχύει. Σε τόσο σύντομο διάστημα μετά την ανάληψη καθηκόντων από την Επιτροπή, θεωρώ σκανδαλώδες ότι, παραχωρώντας έγκριση στην πατάτα, ο Επίτροπος Υγείας αγνοεί καταφανώς τις ανησυχίες της Παγκόσμιας Οργάνωσης Υγείας.
<P>
Επιπλέον, κατά την προηγούμενη νομοθετική περίοδο υπήρξαν κατ' επανάληψη μεγάλες διαφωνίες μεταξύ του Συμβουλίου και της Επιτροπής για τις διαδικασίες έγκρισης, επειδή πολλά κράτη μέλη δεν συμφωνούσαν με την εκστρατεία υπέρ της έγκρισης που προωθούσε ο ίδιος ο Πρόεδρος της Επιτροπής, κ. Barroso. Είχαμε συμφωνήσει να αναπτύξουμε μια άλλη, προσεκτική διαδικασία έγκρισης. Πού είναι τώρα αυτή η διαδικασία; Εφόσον η πλειονότητα των πολιτών είναι κατά των γενετικά τροποποιημένων οργανισμών, έχουμε καθήκον να πραγματοποιήσουμε μια συζήτηση αυτή την εβδομάδα σχετικά με αυτή την έγκριση και την εκστρατεία που ίσως ακόμη μας απειλεί.
<P>
(Ο Πρόεδρος διακόπτει την ομιλήτρια)
<P>
Θα ήθελα να ζητήσω ονομαστική ψηφοφορία για το θέμα αυτό.
<SPEAKER ID="019" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι, εκτός από πιθανές αξιολογήσεις μεμονωμένων βουλευτών ή πολιτικών ομάδων, πιστεύω πως είναι σκόπιμο να διατυπώσουμε μια γνώμη για ένα τόσο σημαντικό θέμα. Συχνά συζητάμε θέματα που απέχουν πολύ από την Ευρωπαϊκή Ένωση, παρότι είναι συναφή. Αυτό είναι ένα θέμα που μας αφορά και αφορά τους ψηφοφόρους μας, και για τον λόγο αυτόν πιστεύω πως πρέπει να το θέσουμε στην ημερήσια διάταξη.
<SPEAKER ID="020" NAME="Martin Schulz" AFFILIATION="S&amp;D">
(DE) Κύριε Πρόεδρε, συμμερίζομαι τις ανησυχίες της συναδέλφου μου βουλευτού κυρίας Harms, και σε πολλά κράτη μέλη έχουμε μια εξαιρετικά έντονη συζήτηση για το θέμα αυτό. Για αυτόν τον λόγο είπα ήδη την προηγούμενη εβδομάδα στη Διάσκεψη των Προέδρων αυτό που θα ήθελα να επαναλάβω τώρα· δεν έχει νόημα να κάνουμε μια βιαστική συζήτηση τώρα χωρίς ψήφισμα, η οποία κατόπιν θα αποτύχει και πάλι.
<P>
Είναι πολύ λογικότερο να ζητήσουμε από την αρμόδια επιτροπή να διορίσει έναν εισηγητή που θα ασχοληθεί με τη διαδικασία και επίσης με το τεχνικό υπόβαθρο της διαδικασίας έγκρισης.
<P>
" έγκριση της Επιτροπής έχει ένα παρελθόν οκτώ ετών. Οκτώ χρόνια έχουν αναλωθεί σε αυτό το θέμα. " απόφαση ελήφθη από την Επιτροπή βάσει του ευρωπαϊκού δικαίου με απόφαση κατά πλειοψηφία. Το ερώτημα που πρέπει τώρα να εξετάσουμε είναι αν οι αποφάσεις με παρόμοιο πεδίο εφαρμογής πρέπει να υπόκεινται σε δικαίωμα αναίρεσης από το Κοινοβούλιο και εάν, τελικά, το Κοινοβούλιο έχει τη δυνατότητα να ανακαλέσει μια τόσο μεγάλης εμβέλειας απόφαση.
<P>
Για τον λόγο αυτόν πρέπει να διοριστεί ένας εισηγητής για να ελέγξει τους μηχανισμούς και, αν είναι απαραίτητο, να παρουσιάσει μια έκθεση με στόχο την επίτευξη νομοθετικής πλειοψηφίας στο Κοινοβούλιο, η οποία θα αναγκάσει την Επιτροπή να υποβάλει νομοθετική πρόταση εντός ενός έτους με βάση τη διοργανική μας συμφωνία. Το θεωρώ αυτό πολύ καλύτερο από μια τέτοια βιαστική συζήτηση.
<P>
(Ο Πρόεδρος διακόπτει τον ομιλητή)
<SPEAKER ID="021" NAME="Πρόεδρος">
Παρακαλώ να τηρείτε τους κανόνες. Σύμφωνα με τον Κανονισμό, αυτές είναι δηλώσεις ενός λεπτού, και αυτό ισχύει τόσο για τις δηλώσεις υπέρ του αιτήματος όσο και για τις δηλώσεις κατά. Παρακαλώ να μην μιλάτε περισσότερο, διότι αυτό διαταράσσει τη διάταξη των εργασιών και αντιβαίνει στον Κανονισμό. Παρακαλώ να μην το ξεχνάτε αυτό.
<P>
Έχω δεχθεί ένα αίτημα από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, και επίσης από την κυρία Harms, για ονομαστική ψηφοφορία. Θα διεξαγάγουμε τώρα την ψηφοφορία.
<P>
(Το Σώμα απορρίπτει το αίτημα)
<P>
(" διάταξη εργασιών καθορίζεται ως ανωτέρω)

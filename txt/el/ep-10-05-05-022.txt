<CHAPTER ID="022">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="552" NAME="Πρόεδρος">
" ημερήσια διάταξη προβλέπει παρεμβάσεις ενός λεπτού επί σημαντικών πολιτικών ζητημάτων, σύμφωνα με το άρθρο 150 του Κανονισμού.
<SPEAKER ID="553" NAME="Tiziano Motti" AFFILIATION="PPE">
(IT) Κύριε Πρόεδρε, κυρίες και κύριοι, σήμερα, 5 Μαΐου, είναι η "μέρα κατά της Παιδεραστίας και της Παιδικής Πορνογραφίας στην Ιταλία.
<P>
" ημέρα αυτή, η οποία καθιερώθηκε μέσω του νόμου 41 του 2009, στοχεύει στο να γίνουν ουσιαστικές σκέψεις σχετικά με ένα διαδεδομένο δυστυχώς και ολοένα σοβαρότερο φαινόμενο, καθώς σήμερα οι παιδεραστές δεν είναι ηλικιωμένοι άνδρες που παρασύρουν παιδιά στα πάρκα, αλλά άνθρωποι που κυκλοφορούν στο πλαίσιο μιας οργανωμένης διάρθρωσης και χρησιμοποιούν τις πλέον σύγχρονες μορφές τεχνολογίας, όπως είναι το Διαδίκτυο. Ως εκ τούτου, σήμερα, οι νέοι άνθρωποι, αγόρια και κορίτσια, δεν είναι ασφαλείς ούτε καν μέσα στα σπίτια τους.
<P>
Αυτός είναι ο λόγος για τον οποίο ελπίζω ότι και η Ευρωπαϊκή Ένωση θα θεωρήσει σωστό να αφιερώσει μια ημέρα στο σημαντικό αυτό ζήτημα, και είναι ακόμα ο λόγος που υπέβαλα γραπτή δήλωση ζητώντας την εισαγωγή συστήματος έγκαιρης προειδοποίησης που θα επιτρέπει στις αστυνομικές δυνάμεις κάθε έκαστου κράτους μέλους να εργάζονται με οργανωμένο τρόπο και να προβαίνουν σε ταχύτατη ανταλλαγή πληροφοριών. Ελπίζω ότι η εν λόγω πρωτοβουλία θα χαιρετισθεί από την πλειοψηφία του παρόντος Κοινοβουλίου.
<SPEAKER ID="554" NAME="Gabriel Mato Adrover" AFFILIATION="PPE">
(ES) Κύριε Πρόεδρε, την προηγούμενη εβδομάδα η Ευρώπη έχασε μια σπουδαία ευκαιρία: την ευκαιρία να αποτελέσει παγκόσμιο ηγέτη στην έρευνα στον τομέα της αστροφυσικής για τα επόμενα είκοσι χρόνια. Το Ευρωπαϊκό Νότιο Παρατηρητήριο αποφάσισε, βάσει εκθέσεων κάθε άλλο παρά διαφανών, την εγκατάσταση του Ευρωπαϊκού Πολύ Μεγάλου Τηλεσκοπίου στη Χιλή και όχι στις Κανάριους Νήσους.
<P>
Πρέπει να συγχαρούμε τη Χιλή, αλλά και να εξετάσουμε κατά πόσον η Ευρώπη κατέβαλε κάθε δυνατή προσπάθεια για την απόκτηση μιας ευρωπαϊκής εγκατάστασης, απόφαση για την οποία υπεύθυνο θα ήταν κάποιο ευρωπαϊκό θεσμικό όργανο, με ευρωπαϊκή χρηματοδότηση που θα περιελάμβανε επένδυση ύψους άνω του ενός δισεκατομμυρίου ευρώ, και θα εγκαθίστατο στην Ευρώπη και όχι στην Αμερική.
<P>
Το Ευρωπαϊκό Κοινοβούλιο είχε εκφράσει ομόφωνα την υποστήριξή του για την εγκατάστασή του στη νήσο La Palma και είμαι ευγνώμων για αυτό, αλλά τι έκανε το Συμβούλιο; Τι έκανε η ισπανική Προεδρία; Πραγματοποίησε τυχόν συναντήσεις με το Παρατηρητήριο; Πραγματοποίησε συναντήσεις με κάποιο από τα κράτη μέλη που ευθύνονται για την απόφαση σχετικά με τον τόπο εγκατάστασης του τηλεσκοπίου; Υποστήριξε πράγματι την ευρωπαϊκή υποψηφιότητα;
<P>
Οι Ευρωπαίοι από τη La Palma, από τις Κανάριες Νήσους και την υπόλοιπη Ευρώπη αναμένουν απαντήσεις σχετικά με αυτό. Αυτήν τη στιγμή είναι πεπεισμένοι ότι δεν καταβλήθηκε κάθε δυνατή προσπάθεια.
<SPEAKER ID="555" NAME="Daciana Octavia Sârbu" AFFILIATION="S&amp;D">
(RO) Υποβάλαμε πρόταση ψηφίσματος για την απαγόρευση της χρήσης τεχνολογιών κυανίου στον τομέα εξόρυξης, καθώς αποτελεί καθήκον μας να λάβουμε κάθε δυνατό μέτρο ασφαλείας με σκοπό την προστασία των ανθρώπων και του περιβάλλοντος από οικολογικές καταστροφές. Εάν είμαστε σε θέση να αναλαμβάνουμε ιστορικές δεσμεύσεις αναφορικά με τον περιορισμό των εκπομπών και να καθορίζουμε τους όρους της περιβαλλοντικής προστασίας για ολόκληρο τον κόσμο, γιατί να μην μπορούμε να προχωρήσουμε σε μια βασική χειρονομία υπέρ ενός καθαρού περιβάλλοντος και να καταργήσουμε αυτήν τη βλαβερή πρακτική από την Ευρωπαϊκή Ένωση;
<P>
Το δυστύχημα στην Baia Mare, που συνέβη πριν από 10 χρόνια στη Ρουμανία, θεωρείται παρόμοιο με εκείνο του Τσερνόμπιλ, καθώς επηρέασε τρεις χώρες και κατέστρεψε τα οικοσυστήματα στους πληγέντες ποταμούς σε μήκος εκατοντάδων χιλιομέτρων. Τώρα, και πάλι στη Ρουμανία, σκοπεύουν να κατασκευάσουν νέα εγκατάσταση εξόρυξης στην περιοχή Roşia Montană με χρήση τεχνολογιών κυανίου.
<P>
Αυτός είναι ο λόγος για τον οποίο σήμερα, περισσότερο από οποτεδήποτε άλλοτε, θα ήθελα να σας ευχαριστήσω για την καταψήφιση της χρήσης τεχνολογιών κυανίου στον τομέα εξόρυξης. Οι περιφέρειες που πλήττονται από αυτό πρέπει να λάβουν βοήθεια από την Ευρωπαϊκή Ένωση ώστε να αναπτυχθούν με βιώσιμο τρόπο, αξιοποιώντας στο έπακρο το δυναμικό τους.
<SPEAKER ID="556" NAME="Cristian Silviu Buşoi" AFFILIATION="ALDE">
(RO) " εξαιρετικά δύσκολη κατάσταση στην οποία βρίσκεται η Ελλάδα, για να μην αναφερθώ στις εξαιρετικά ανησυχητικές πληροφορίες που αφορούν άλλα κράτη μέλη της Ευρωπαϊκής Ένωσης που αντιμετωπίζουν σοβαρά προβλήματα, μας επισημαίνει ότι η οικονομική κρίση δεν έχει τελειώσει και ότι, παρά την όποια πρόοδο έχουν σημειώσει οι παλαιότερες χώρες της Ευρωπαϊκής Ένωσης, εξακολουθεί να υπάρχει ο κίνδυνος ύπαρξης μεγάλων ανισορροπιών.
<P>
Δυστυχώς, στην κατάσταση όπου ορισμένες χώρες έρχονται αντιμέτωπες με ολοένα μειούμενα έσοδα του προϋπολογισμού, η άμεση πρόκληση είναι η αύξηση των φόρων και των δασμών. Αυτό ακριβώς αναμένεται να συμβεί αυτήν τη στιγμή και στη Ρουμανία. " κυβέρνηση συζητά επί του παρόντος το ενδεχόμενο αύξησης του κατ' αποκοπήν συντελεστή του φόρου εισοδήματος και του ΦΠΑ. Κακώς θεωρείται ότι μια ξαφνική αύξηση των φόρων και των δασμών θα αποφέρει περισσότερα έσοδα στον προϋπολογισμό. Ο αντίκτυπος τέτοιου είδους μέτρων είναι εξαιρετικά επιζήμιος για την οικονομία σε μεσοπρόθεσμο και μακροπρόθεσμο επίπεδο.
<P>
Δυστυχώς, η Ευρωπαϊκή Ένωση δυσκολεύεται να αναπτύξει κοινή στρατηγική κατά της οικονομικής κρίσης. Ωστόσο, θεωρώ ότι απαιτείται καλύτερη επικοινωνία και συνεργασία μεταξύ των χωρών που έχουν βγει από την κρίση με χρήση προληπτικών μέτρων που θα παράσχουν κίνητρα, και όχι με αύξηση των φόρων, και εκείνων που αντιμετωπίζουν σοβαρά προβλήματα και βρίσκονται σε διαδικασία, λόγω απελπισίας, αύξησης φόρων και δασμών, διακινδυνεύοντας έτσι να βυθιστούν ακόμα πιο βαθιά στην κρίση.
<SPEAKER ID="557" NAME="João Ferreira" AFFILIATION="GUE/NGL">
(PT) Κύριε Πρόεδρε, οι επιθέσεις των κερδοσκόπων σε βάρος των πλέον ευάλωτων και εξαρτημένων οικονομιών της ζώνης του ευρώ γίνονται ολοένα χειρότερες. Πρόκειται για το ίδιο οικονομικό κεφάλαιο που έχει λάβει τρισεκατομμύρια ευρώ από τα κράτη μέλη, το οποίο σήμερα κερδοσκοπεί εκμεταλλευόμενο την τρωτότητα των δημοσίων λογαριασμών που δημιουργήθηκαν μέσω αυτών των μεταφορών και μέσω της οικονομικής εξάρτησης των περιφερειακών οικονομιών. Αυτή η εξάρτηση προκαλείται εξαιτίας μιας νομισματικής και συναλλαγματικής πολιτικής με την προτροπή της Ευρωπαϊκής Κεντρικής Τράπεζας, που, μέσω της ψεύτικης ανεξαρτησίας της, εξυπηρετεί το μεγάλο κεφάλαιο και τις μεγάλες ευρωπαϊκές δυνάμεις, και δυσχεραίνεται από την ελευθέρωση των αγορών και τον ελεύθερο ανταγωνισμό στο διεθνές εμπόριο.
<P>
Σε αυτό το πλαίσιο, τα κράτη μέλη και η Ευρωπαϊκή Ένωση κατέστησαν μόλις σαφές τι σημαίνει ευρωπαϊκή αλληλεγγύη: συγκάλυψη της συνεχιζόμενης λεηλασίας του οικονομικού κεφαλαίου και, εφόσον χρειαστεί, μετακύλιση του κόστους της κλοπής στους εργαζόμενους και τους απλούς ανθρώπους μέσω μέτρων πραγματικής κοινωνικής τρομοκρατίας. Ωστόσο, εργαζόμενοι και απλοί άνθρωποι δεν θα υποχρεωθούν να ακολουθήσουν αυτήν την πορεία που τους λένε ότι είναι αναπόφευκτη, χωρίς να είναι πραγματικά. Οι αγώνες τους το καταδεικνύουν. Εμείς χαιρετίζουμε το θάρρος και την αποφασιστικότητα των ανθρώπων στην Ελλάδα, την Πορτογαλία και αρκετές άλλες χώρες.
<SPEAKER ID="558" NAME="Trevor Colman" AFFILIATION="EFD">
(EN) Κύριε Πρόεδρε, έχει καταστεί πλέον σαφές στο πλαίσιο της σημερινής τραγικής ημέρας ότι δρακόντεια μέτρα λιτότητας πρόκειται να επιβληθούν στην Ελλάδα με σκοπό τη διατήρηση του ευρώ. Αυτό δεν είναι σωστό. Το μόνο που κάνει είναι να επιβάλλει κυρώσεις στους απλούς, σκληρά εργαζόμενους Έλληνες για τις σπατάλες των πολιτικών τους και την επιθυμία αυτών των ίδιων πολιτικών να ενισχύσουν την καταδικασμένη νομισματική ένωση.
<P>
Εμείς στο "νωμένο Βασίλειο θυμόμαστε την έξοδό μας τον Σεπτέμβριο του 1992 από τον Μηχανισμό Συναλλαγματικών Ισοτιμιών, τον ΜΣΙ, ή, όπως τον αποκάλεσε ο βρετανός πολιτικός Norman Tebbit, τον "μηχανισμό της αιώνιας ύφεσης", η ιδιότητα μέλους στον οποίο υπήρξε καταστροφική για τη Βρετανία. Γλιτώσαμε χάρη στην άρνηση της Bundesbank να ενισχύσει τη στερλίνα.
<P>
" σκληρή αγάπη πράγματι λειτουργεί. Όσο παραμένει στη ζώνη του ευρώ, η Ελλάδα δεν θα έχει διέξοδο. Απελευθερώστε τους Έλληνες από τα δεσμά του ευρώ. Αφήστε το ΔΝΤ να κάνει τη δουλειά του και δείτε πόσο γρήγορα θα ανακάμψει η Ελλάδα, όπως ανακάμψαμε και εμείς στη Βρετανία όταν εγκαταλείψαμε τον ΜΣΙ. Μην υποχρεώσετε τους Έλληνες να πληρώσουν το τίμημα του άπιαστου ονείρου ενός υπερκράτους της ΕΕ!
<SPEAKER ID="559" NAME="Angelika Werthmann" AFFILIATION="NI">
(DE) Κυρία Πρόεδρε, σήμερα θα ήθελα να αναφερθώ στο ζήτημα της ασφάλειας των αεροπορικών μεταφορών. Το εν λόγω ζήτημα μας έχει απασχολήσει σε σημαντικό βαθμό τις τελευταίες εβδομάδες και μας επηρεάζει όλους.
<P>
Οι ανθρώπινες ζωές είναι σημαντικότερες από οποιοδήποτε οικονομικό όφελος. Αυτός ακριβώς είναι ο λόγος για τον οποίο είμαι υπέρ της απαγόρευσης των πτήσεων εφόσον υπάρχει εξωτερικός κίνδυνος, για παράδειγμα ένα νέφος τέφρας, προκειμένου να διασφαλισθούν οι επιβάτες, καθώς θα ήταν ανεύθυνο να κινδυνεύσουν ζωές. Σας υπενθυμίζω τις δύο παρ' ολίγον τραγωδίες του 1982 και του 1989 και το πολεμικό αεροσκάφος όπου βρέθηκαν θραύσματα γυαλιού που είχαν προκληθεί από το νέφος της τέφρας.
<P>
Πραγματοποιήθηκαν δοκιμαστικές πτήσεις, αλλά η αξιολόγηση παίρνει χρόνο. Έχει ζητηθεί η γνωμοδότηση εμπειρογνωμόνων, αλλά οι απαντήσεις τους δεν υποδεικνύουν με πειστικό τρόπο καμία συγκεκριμένη κατεύθυνση. Το γεγονός παραμένει ότι οι ζωές των ανθρώπων είναι πολύτιμες και δεν πρέπει να τεθούν σε κίνδυνο, και ότι πρέπει να εφαρμοσθούν αποτελεσματικές και προσιτές εναλλακτικές στις αεροπορικές μεταφορές.
<SPEAKER ID="560" NAME="Vasilica Viorica Dăncilă" AFFILIATION="S&amp;D">
(RO) Θεωρώ ότι για να βελτιωθεί η λειτουργία της εφοδιαστικής αλυσίδας τροφίμων στην Ευρώπη και να επιτευχθεί η βέλτιστη διαφάνεια, απαιτείται ένα ομοιόμορφο νομικό πλαίσιο σε κοινοτικό επίπεδο με σκοπό να καθοριστούν οι προθεσμίες που αφορούν τις εμπορικές σχέσεις μεταξύ προμηθευτών προϊόντων τροφίμων και εμπόρων λιανικής, καθώς και αποτελεσματικότεροι τρόποι προστασίας των προμηθευτών έναντι αντιανταγωνιστικών συμφωνιών και πρακτικών, καθώς και μεθόδων και προθεσμιών πληρωμής.
<P>
Θεωρώ επίσης ότι θα ήταν χρήσιμο να ενισχυθεί η συμμόρφωση προς τους κανονισμούς που αφορούν τον ανταγωνισμό και να διασφαλισθεί ότι υπόκεινται σε πρότυπη ερμηνεία σε όλα τα κράτη μέλη. Λαμβάνοντας υπόψη την τρέχουσα κατάσταση των εμπορικών σχέσεων μεταξύ προμηθευτών και εμπόρων λιανικής, θεωρώ ότι οι διατάξεις των κανονισμών που αφορούν τον ανταγωνισμό πρέπει να αξιολογηθούν, εδραιώνοντας ισορροπία μεταξύ της κοινής γεωργικής πολιτικής της Ευρωπαϊκής Ένωσης και των πολιτικών ανταγωνισμού. " παρακολούθηση της αγοράς θα μπορούσε να περιλαμβάνει ουσιαστική διαφάνεια όσον αφορά τον καθορισμό των τιμών και, ιδιαίτερα, τα περιθώρια κέρδους στην αλυσίδα των τροφίμων.
<SPEAKER ID="561" NAME="Jarosław Kalinowski" AFFILIATION="PPE">
(PL) Κύριε Πρόεδρε, σε αυτήν την Αίθουσα έχουμε πολλές φορές αναφερθεί στο ζήτημα των διακρίσεων σε βάρος της πολωνικής μειονότητας στη Λιθουανία, όπου οι Πολωνοί που κατοικούν εκεί δεν έχουν δικαίωμα να γράφουν το επώνυμό τους με την αρχική του ορθογραφία, οι σχολικές τάξεις όπου η πολωνική γλώσσα χρησιμοποιείται ως μέσο διδασκαλίας κλείνουν και οι γαίες που είχαν κατασχεθεί κατά το σοβιετικό καθεστώς δεν επιστρέφονται στους νόμιμους ιδιοκτήτες τους, απλώς και μόνο επειδή αυτοί είναι Πολωνοί.
<P>
Πρόσφατα, η Κύρια Επιτροπή Δεοντολογίας της Λιθουανίας επέβαλε κυρώσεις στον κ. Tomaševski, τον ηγέτη της πολωνικής μειονότητας και μέλος του Ευρωπαϊκού Κοινοβουλίου, διότι έθεσε ερώτημα -εδώ, σε αυτήν την Αίθουσα- στον κ. Barroso σχετικά με τον σεβασμό των δικαιωμάτων των μειονοτήτων στη Λιθουανία. Αυτά τα σκανδαλώδη μέτρα εντατικοποιούνται. Πριν από αρκετές ημέρες, η Υπηρεσία Γλωσσικής Επιθεώρησης της Λιθουανίας επέβαλε πρόσθετο υψηλό πρόστιμο στον διευθυντή της τοπικής αρχής του Salcininkai για χρήση δίγλωσσων πινακίδων. Ογδόντα τοις εκατό του πληθυσμού της περιοχής είναι Πολωνοί.
<P>
Κύριε Πρόεδρε, είναι καιρός να βάλει το Ευρωπαϊκό Κοινοβούλιο τέλος σε αυτές τις σκανδαλώδεις ενέργειες της λιθουανικής κυβέρνησης. Είμαστε περήφανοι για το γεγονός ότι τα ανθρώπινα δικαιώματα αποτελούν το θεμέλιο της Ένωσης. Θα είναι ένα ελλιπές θεμέλιο αν δεν είμαστε σε θέση να εφαρμόσουμε αυτά τα δικαιώματα στα κράτη μέλη.
<SPEAKER ID="562" NAME="Χαράλαμπος Αγγουράκης" AFFILIATION="GUE/NGL">
Κύριε Πρόεδρε, εκατομμύρια εργαζόμενοι κατέβηκαν σε απεργία και διαδήλωσαν σήμερα με το ΠΑΜΕ ενάντια στα βάρβαρα μέτρα που επέβαλε το κεφάλαιο, η ελληνική κυβέρνηση, η Ευρωπαϊκή Ένωση και το ΔΝΤ.
<P>
Τα μέτρα αυτά δεν είναι ούτε καινούργια ούτε και προσωρινά. Αποτελούν βάναυση εφαρμογή της καπιταλιστικής ανάπτυξης που οδηγεί σε κρίση. Αποσκοπούν στη διασφάλιση των κερδών της ελληνικής και ευρωπαϊκής πλουτοκρατίας και στη συνέχιση της εφαρμογής της Συνθήκης του Μάαστριχτ. Εμπεριέχονται στην στρατηγική της Λισαβόνας και της Ευρώπης του 2020. Γι' αυτό και οδηγούν σε αδιέξοδο.
<P>
Εμείς όμως λέμε ότι υπάρχει λύση. Δεν είναι μονόδρομος η πορεία αυτή. Είναι η ανασύνταξη του εργατικού κινήματος και μια ανάπτυξη με γνώμονα τις ανάγκες αυτών που παράγουν τον πλούτο. Είναι η κοινωνικοποίηση των μονοπωλίων και η λαϊκή εξουσία. Αυτήν την πορεία ούτε οι προβοκάτσιες και ούτε οι εκβιασμοί της ελληνικής κυβέρνησης μπορούν να την σταματήσουν, και ούτε τέτοιες δολοφονικές πράξεις σαν αυτές που σημειώθηκαν σήμερα στην Αθήνα και μας συνταράσσουν όλους.
<P>
Πιστεύουμε ότι η πορεία των αγώνων του ελληνικού λαού θα είναι νικηφόρα.
<SPEAKER ID="563" NAME="Χρυσούλα Παλιαδέλη" AFFILIATION="S&amp;D">
(EN) Κύριε Πρόεδρε, πριν από λίγες ώρες θα έλεγα ότι, παρά την κακόγουστη διαστρέβλωση των πολιτιστικών εμβλημάτων και παρά τα άρθρα αμφίβολης αντικειμενικότητας που παραπέμπουν σε απαρχαιωμένα στερεότυπα, μολονότι το Συμβούλιο δεν μπόρεσε να αντιληφθεί ότι η ελληνική οικονομική κρίση αποτελεί σημαντικό ευρωπαϊκό ζήτημα, και η Επιτροπή δεν κατόρθωσε να την χρησιμοποιήσει ως τεστ αντοχής της ευρωπαϊκής συνοχής, ο ελληνικός λαός είναι πρόθυμος να στηρίξει τη νέα σοσιαλιστική κυβέρνησή του στον αγώνα της για οικονομική και κοινωνική ανάκαμψη.
<P>
Τώρα, με δεδομένα τα τραγικά γεγονότα των τελευταίων ωρών στην Αθήνα, όπου τρία άτομα πέθαναν λόγω της βίας που προκλήθηκε εξαιτίας των σκληρών οικονομικών μέτρων, υπενθυμίζω τα πρόσφατα λόγια του κ. Rasmussen: η υποβάθμιση της πιστοληπτικής ικανότητας της Ελλάδας που ισοδυναμεί πλέον με παλιόχαρτο αποτελεί κατηγορία της πολιτικής των υπεκφυγών. Θεωρώ ότι είναι εξαιρετικά επείγον να ενισχύσουν οι βουλευτές του Ευρωπαϊκού Κοινοβουλίου τον αγώνα τους για συνοχή.
<P>
Εύχομαι ότι αυτό που συνέβη πριν από λίγες μόλις ώρες στην Ελλάδα δεν θα είναι μεταδοτικό, και ελπίζω ότι, αντιθέτως, θα σηματοδοτήσει την έναρξη μιας ομόφωνης προσπάθειας διαμόρφωσης της ευρωπαϊκής ταυτότητας μέσω αλληλεγγύης και συνεργασίας.
<SPEAKER ID="564" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, πριν από λίγες ημέρες, γιορτάσαμε την 120ή επέτειο της 1ης Μαΐου, της Παγκόσμιας "μέρας της Εργατικής Τάξης.
<P>
Έχουν περάσει 120 χρόνια αδιάκοπων, σκληρών και ηρωικών αγώνων των εργαζομένων σε παγκόσμιο επίπεδο για την προάσπιση των δικαιωμάτων τους και τη χειραφέτηση του εργατικού δυναμικού, για μια κοινωνία όπου αυτό, απελευθερωμένο επιτέλους από την εκμετάλλευση, θα υλοποιήσει στο έπακρο τις δημιουργικές ικανότητες των ανθρώπινων όντων. Ήταν 120 χρόνια λαμπρών επιτευγμάτων, οδυνηρών οπισθοδρομήσεων και επίμονης αντίστασης από τους εργαζόμενους. " 1η Μαΐου και τα συνθήματά της σε διεθνές επίπεδο οικοδομήθηκαν ιστορικά στην πιο βίαιη καταπίεση με κόστος αμέτρητους αγώνες, θυσίες και χαμένες ζωές. Εδραιώθηκε με κάθε βήμα που έκαναν οι άνθρωποι για να κερδίσουν την ελευθερία τους, και επλήγη και εξακολουθεί να πλήττεται από οπισθοδρομήσεις, κάθε φορά που οι ιστορικές περιστάσεις επιτρέπουν στο μεγάλο κεφάλαιο να περνά στην επίθεση. Αυτό γίνεται σήμερα αισθητό στην Ευρωπαϊκή Ένωση, και παρατηρείται στην Ελλάδα, την Πορτογαλία και τόσες άλλες χώρες.
<P>
Πρέπει να ληφθούν υπόψη αυτοί οι αγώνες και πρέπει να σταματήσει η επιδείνωση της εκμετάλλευσης. Είναι καιρός να γίνει σεβαστή η αξιοπρέπεια όσων εργάζονται και δημιουργούν πλούτο.
<SPEAKER ID="565" NAME="Alan Kelly" AFFILIATION="S&amp;D">
(EN) Κύριε Πρόεδρε, θα ήθελα να επιστήσω την προσοχή του Κοινοβουλίου σε ένα ζήτημα που χρήζει άμεσα επείγουσας αντιμετώπισης. Ένας νεαρός Ιρλανδός και πολίτης της ΕΕ, ο Michael Dwyer, σκοτώθηκε από πυροβολισμό στη Βολιβία πριν από έναν και πλέον χρόνο. Πολλοί μάρτυρες θεωρούν ότι δολοφονήθηκε. Μέχρι στιγμής, η οικογένεια του Michael, που βρίσκεται σήμερα μαζί μας στο Κοινοβούλιο, δεν έχει λάβει απαντήσεις σχετικά με το πώς και το γιατί πέθανε.
<P>
" μοναδική επίσημη πληροφόρηση που έχει δοθεί είναι ότι πέθανε ως αποτέλεσμα της συμμετοχής του σε εικαζόμενη συνομωσία με σκοπό την εκτέλεση του Προέδρου της Βολιβίας. Αυτό μοιάζει πολύ απίθανο για κάποιον που προέρχεται από μια αγαπημένη, στοργική και μη πολιτικοποιημένη οικογένεια. Ωστόσο, το πραγματικό ζήτημα εν προκειμένω είναι ότι οι πληροφορίες που προέρχονται από τις αρχές της Βολιβίας δεν είναι αξιόπιστες. Οι εκδοχές που δίνουν για τα γεγονότα έρχονται σε πλήρη αντίθεση μεταξύ τους, είτε πρόκειται για στοιχεία ιατροδικαστικών ελέγχων, βαλλιστικών εξετάσεων είτε για τα ίδια τα επιχειρήματα που προβάλλουν.
<P>
Καλώ, ως εκ τούτου, το Κοινοβούλιο και τη νέα Ύπατο Εκπρόσωπο Εξωτερικών Υποθέσεων της ΕΕ, την Catherine Ashton, να στηρίξει τις προσπάθειες της ιρλανδικής κυβέρνησης για την άμεση διεξαγωγή ανεξάρτητης έρευνας. Σε αυτό έχω την υποστήριξη ιρλανδών βουλευτών του ΕΚ από όλα τα κόμματα, οι οποίοι πρόκειται να της αποστείλουν επιστολή στο άμεσο μέλλον.
<SPEAKER ID="566" NAME="Kristian Vigenin" AFFILIATION="S&amp;D">
(BG) Πρέπει να επιστήσω την προσοχή σας σε ένα πρόβλημα που υπάρχει στη χώρα μου. " Βουλγαρία κυβερνάται από μια ανίκανη, αλλά λαϊκιστική κυβέρνηση, η οποία χρησιμοποιεί μεθόδους της δεκαετίας του 1930.
<P>
Ενδεικτικό αυτού είναι το γεγονός ότι οι πιο δημοφιλείς πολιτικοί αυτήν τη στιγμή είναι ο υπουργός Εσωτερικών, ακολουθούμενος από τον πρώην υφυπουργό του εν λόγω Υπουργείου, ο οποίος είναι σήμερα πρωθυπουργός. Αμέσως μετά τις εκλογές, εκατοντάδες εκπρόσωποι της αντιπολίτευσης απολύθηκαν για πολιτικούς λόγους. Πιέσεις ασκήθηκαν στα κυριότερα μέσα ενημέρωσης. Πολιτικοί συλλαμβάνονται με βάναυσο και ωμό τρόπο ή τους αποδίδονται γελοίες κατηγορίες.
<P>
Οι εισαγγελείς περιφρονούν δημόσια το τεκμήριο αθωότητας, ενώ οι υπουργοί ασκούν πιέσεις στα δικαστήρια και ανακοινώνουν ποινές μέσω της τηλεόρασης. Ένας νέος νόμος επιτρέπει την επιβολή καταδικαστικής ποινής που βασίζεται αποκλειστικά σε πληροφορίες που λαμβάνονται μέσω παρακολούθησης των τηλεφωνικών συνομιλιών και σε στοιχεία που παρέχονται από ανώνυμους μάρτυρες. Γίνονται ρυθμίσεις ώστε να στηθεί έκτακτο δικαστήριο, το οποίο επισήμως αποκαλείται "ειδικό δικαστήριο". Ο φόβος εξαπλώνεται.
<P>
Επί σειρά ετών, ζητείτο από τη Βουλγαρία να καταβάλει μεγαλύτερες προσπάθειες για την καταπολέμηση του εγκλήματος. Σήμερα, γίνονται προσπάθειες, αλλά η καταπολέμηση του εγκλήματος έχει μετατραπεί σε αγώνα κατά της δημοκρατίας. Το Ευρωπαϊκό Κοινοβούλιο επιδεικνύει ευαισθησία έναντι της παραβίασης της δημοκρατίας, της ελευθερίας και των ανθρωπίνων δικαιωμάτων σε ολόκληρο τον κόσμο. Πρέπει να επιδείξει παρόμοια ευαισθησία και όταν αυτό συμβαίνει στα κράτη μέλη.
<SPEAKER ID="567" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, η χρηματοοικονομική κρίση, η ανεργία και το αυξανόμενο κρατικό δημοσιονομικό έλλειμμα και χρέος συνιστούν τις μεγαλύτερες προκλήσεις για τα έθνη της Ευρώπης σήμερα. Θα ήθελα, ωστόσο, να επιστήσω την προσοχή στη διαφθορά που αποτελεί χαρακτηριστικό των χωρών της Κεντρικής Ευρώπης, αλλά στην Ουγγαρία έχει ιδιαίτερα σοβαρό περιεχόμενο, και η οποία έχει επιδεινώσει περαιτέρω την κρίση και έχει βυθίσει τη χώρα μας σε ακόμα μεγαλύτερο χρέος ως αποτέλεσμα των επιπρόσθετων δανείων που έχει λάβει. " απερχόμενη σοσιαλιστική κυβέρνηση της Ουγγαρίας έθεσε την ουγγρική οικονομία σε επισφαλή θέση, καθώς δεν υπάρχει δημόσια επένδυση ή κρατική σύμβαση που να μην υπόκειται σε διαφθορά, είτε αυτή αφορά αυτοκινητοδρόμους, ανακαίνιση γεφυρών, χώρους στάθμευσης, υγειονομική περίθαλψη, εσωτερική χρηματοδότηση είτε διαγωνισμούς της ΕΕ. Το Jobbik καλεί τη νεοεκλεγείσα κυβέρνηση της Ουγγαρίας να εγκρίνει και να εφαρμόσει αυστηρή νομοθεσία κατά της διαφθοράς και, στο πλαίσιο της κρίσης, καλούμε επιτακτικά κάθε κράτος μέλος της ΕΕ να κάνει το ίδιο. Το Jobbik θεωρεί ότι είναι δυνατή η απαλλαγή της πολιτικής ζωής από τη διαφθορά.
<SPEAKER ID="568" NAME="Alexander Mirsky" AFFILIATION="S&amp;D">
(LV) Σας ευχαριστώ, κύριε Πρόεδρε. Στις 8 Μαΐου, η Ευρώπη γιορτάζει τη νίκη κατά του ναζισμού. Ωστόσο, κυρίες και κύριοι, έχω ορισμένα δυσάρεστα νέα. Φέτος, στη Λετονία, στις 16 Μαρτίου, με τη σιωπηρή έγκριση των αρχών, βετεράνοι των Waffen SS διοργάνωσαν παρέλαση με σημαίες στη Ρίγα, τιμώντας την επέτειο ίδρυσης της λεγεώνας των λετονικών SS. Εδώ και 20 χρόνια, εμείς, τα μέλη της αντιπολίτευσης δεν ήμαστε σε θέση να κάνουμε τίποτα για αυτό. Οι ηγέτες των ευρωπαϊκών κρατών υποκρίνονται ότι δεν συμβαίνει τίποτα. Στη Λετονία, τάγματα τιμωρίας των SS κατέστρεψαν 130 χωριά και σκότωσαν περισσότερους από 150 000 ανθρώπους στη Λετονία, τη Λευκορωσία, την Πολωνία και τη Ρωσία. Σήμερα, ωστόσο, στη Λετονία τιμώνται ως ήρωες. Αυτή η άτολμη σιωπή των κρατών μελών της Ευρωπαϊκής Ένωσης συνιστά έγκλημα κατά των εκατομμυρίων ανθρώπων που χάθηκαν κατά τη διάρκεια του Δευτέρου Παγκοσμίου Πολέμου. Αυτό είναι εξαιρετικά σημαντικό. Σας ευχαριστώ.
<SPEAKER ID="569" NAME="Iuliu Winkler" AFFILIATION="PPE">
(EN) Κύριε Πρόεδρε, η ιστορία μάς έχει δείξει ότι οι κρίσεις μπορούν να δημιουργήσουν πρόοδο. Υπό πίεση μπορούν να προκύψουν νέες ιδέες που δημιουργούν καινοτόμους μηχανισμούς προκειμένου να προαχθεί η ανάπτυξη και να αποφευχθούν τα λάθη που οδήγησαν στην κρίση.
<P>
Θα ήθελα να επισημάνω δύο τέτοιες ιδέες που θα μπορούσαν να οδηγήσουν σε χρήσιμα μέσα. Εάν θέλουμε να παραμείνει η ΕΕ ένας από τους παράγοντες στο διεθνές πλαίσιο, πρέπει να δημιουργηθεί ευρωπαϊκό νομισματικό ταμείο και ευρωπαϊκή υπηρεσία βαθμολόγησης. Παρά τις μεγάλες προσπάθειες που απαιτούνται σε θεσμικό επίπεδο, παραμένει άσκηση που αξίζει να πραγματοποιηθεί εάν εξετάσουμε το συμφέρον μας σε βάθος χρόνου. Μπορούμε όλοι να στοιχηματίσουμε ότι στο μέλλον θα έχουμε και νέες κρίσεις.
<P>
" ευρωπαϊκή οικονομία της κοινωνικής αγοράς και το κοινό νόμισμα αποτελούν ακρογωνιαίους λίθους της παγκόσμιας οικονομίας και του διεθνούς χρηματοοικονομικού συστήματος. " ίδρυση ενός νέου "ευρωπαϊκού ΔΝΤ" θα μπορούσε να ενισχύσει το Σύμφωνο Σταθερότητας και Ανάπτυξης, και η ευρωπαϊκή υπηρεσία βαθμολόγησης θα μπορούσε να βασίζει τις αξιολογήσεις της σε μια γνήσια κατανόηση των ευρωπαϊκών οικονομιών. Αμφότερες οι ιδέες πρέπει να συζητηθούν σοβαρά και, κατά την άποψή μου, μια απόφαση υπέρ της υιοθέτησής τους θα αποτελούσε σοφή επιλογή.
<SPEAKER ID="570" NAME="Corina Creţu" AFFILIATION="S&amp;D">
(RO) Γίναμε πρόσφατα μάρτυρες της ανησυχητικής ανόδου της ακροδεξιάς και της υιοθέτησης ριζοσπαστικότερων ξενοφοβικών και ρατσιστικών απόψεων. Οι περιφερειακές εκλογές σε Ιταλία και Γαλλία, καθώς και οι γενικές εκλογές στην Ουγγαρία, επιβεβαίωσαν την αυξανόμενη επιτυχία των εξτρεμιστικών κινημάτων που μεταφέρουν ένα επικίνδυνο εθνικιστικό, αντιευρωπαϊκό και επιθετικό μήνυμα, το οποίο έχει ως στόχο είτε τις εθνικές μειονότητες είτε τα γειτονικά κράτη. Αυτό δεν είναι εκείνο που επιθυμούσαμε για την ενωμένη Ευρώπη, ούτε και πιστεύω ότι αποτελεί λύση στα προβλήματα των πολιτών.
<P>
Θα ήθελα να εκφράσω την ανησυχία μου σχετικά με τα εχθρικά μηνύματα που μεταφέρονται σε σχέση με τους Ανατολικοευρωπαίους, και ιδίως τους Ρουμάνους, στα ξένα μέσα ενημέρωσης, τα οποία έχουν πάρει πλέον τη μορφή ακραίας ρητορικής. " γαλλική τηλεόραση προσβάλλει τους Ρουμάνους εν γένει, ενώ υποψήφιος του ισπανικού Λαϊκού Κόμματος προώθησε στην εκλογική του εκστρατεία κατά τις δημοτικές εκλογές της Βαρκελώνης το σύνθημα "Δεν θέλουμε Ρουμάνους".
<P>
Δράττομαι της ευκαιρίας για να απευθύνω έκκληση προς όλα τα υπεύθυνα πολιτικά κόμματα στο Ευρωπαϊκό Κοινοβούλιο να ενώσουν τις δυνάμεις τους και να καταπολεμήσουν το επικίνδυνο αυτό φαινόμενο στην Ευρωπαϊκή Ένωση.
<SPEAKER ID="571" NAME="Κρίτων Αρσένης" AFFILIATION="S&amp;D">
Πρώτα απ' όλα θα ήθελα να συλλυπηθώ τις οικογένειες των θυμάτων των σημερινών επιθέσεων στην Αθήνα.
<P>
Επιστρέφοντας στο θέμα της κλιματικής αλλαγής, οι 35.000 εκπρόσωποι των ιθαγενών πληθυσμών όλου του κόσμου που συναντήθηκαν στην Κοτσαμπάμπα της Βολιβίας θέτουν τον "δάκτυλο εις τον τύπον των ήλων". Μας ζητούν να δεσμευτούμε στη συνδιάσκεψη του Μεξικού με νομικό δεσμευτικά τρόπο για τη μείωση των εκπομπών μας. Έχουν δίκιο. Δεν μπορούμε να αναβάλουμε πλέον αυτήν την απόφαση.
<P>
" Ευρωπαϊκή Ένωση πρέπει άμεσα να δεσμευτεί επίσημα για μείωση 30% των εκπομπών ως το 2020. Αυτό θα αλλάξει τη δυναμική στις διαπραγματεύσεις οι οποίες, είναι αλήθεια, έχουν πλέον κολλήσει, με κίνδυνο να αναβληθεί η απόφαση για μείωση των εκπομπών για μετά το Μεξικό και χωρίς συγκεκριμένη ημερομηνία, χωρίς συγκεκριμένο χρονοδιάγραμμα.
<P>
Και στο Κοινοβούλιο μπορούμε να κάνουμε πολλά περισσότερα. Τριάντα τοις εκατό μείωση του αποτυπώματος του Ευρωπαϊκού Κοινοβουλίου ως το 2020 έχει ήδη αποφασισθεί. Πρέπει να δείξουμε τον δρόμο στα κράτη μέλη μειώνοντας το αποτύπωμά μας κατά 50%.
<P>
Όλοι γνωρίζουμε ότι υπάρχουν μεγάλα περιθώρια για εξοικονόμηση ενέργειας στον καθημερινό χώρο εργασίας μας και για μείωση του περιβαλλοντικού μας αποτυπώματος και μπορούμε αλλά και έχουμε υποχρέωση να το καταφέρουμε.
<SPEAKER ID="572" NAME="Elisabeth Köstinger" AFFILIATION="PPE">
(DE) Κύριε Πρόεδρε, το Ευρωπαϊκό Κοινοβούλιο χορήγησε σήμερα απαλλαγή στην Επιτροπή για το 2008, και αυτό είναι καλό. Το ποσοστό παρατυπίας σε σχέση με τους πόρους της ΕΕ που εκταμιεύονται δεν ήταν ποτέ τόσο χαμηλό όσο φέτος.
<P>
Κατά την τελευταία τριετία, κατέστη δυνατή η μείωση κατά το ήμισυ των τομέων όπου το ποσοστό παρατυπίας ήταν μεγαλύτερο του 5% και, επομένως, μεγαλύτερο του ορίου ανοχής. Ο τομέας της συνοχής δημιουργεί από μόνος του μεγάλες επιθυμίες. Χρειάζεται να καταβληθούν μεγαλύτερες προσπάθειες ιδίως στον τομέα αυτόν στο μέλλον. Πρέπει να δοθεί ιδιαίτερη προσοχή στον τομέα ιδίως της γεωργίας και των φυσικών πόρων. Το ποσοστό παρατυπίας στον εν λόγω τομέα ήταν μικρότερο του 2% και, επομένως, βρισκόταν εμφανώς στην πράσινη ζώνη. Τα συστήματα παρακολούθησης και ελέγχου είναι αποτελεσματικά.
<P>
Στο πλαίσιο αυτό, ωστόσο, θα ήθελα επίσης να αναφερθώ στην προενταξιακή βοήθεια προς την Τουρκία που αναφέρεται στην έκθεση χορήγησης απαλλαγής. Μια αύξηση των πόρων που προορίζονται για την Τουρκία εγείρει πολλά ερωτήματα με δεδομένη την έλλειψη υπολογίσιμων κριτηρίων. Είναι απαράδεκτο να παρέχονται πόροι της ΕΕ προς τρίτες χώρες χωρίς να υπάρχουν καθορισμένοι δείκτες. Έχει ζωτική σημασία να υπάρξει απευθείας έλεγχος των πληρωμών και του τρόπου με τον οποίο χρησιμοποιούνται οι πόροι. Μόνο τότε θα μπορέσει η βοήθεια να έχει πράγματι τα επιδιωκόμενα αποτελέσματα.
<SPEAKER ID="573" NAME="Krisztina Morvai" AFFILIATION="NI">
(HU) Το άρθρο 11 της Ευρωπαϊκής Σύμβασης για τα Δικαιώματα του Ανθρώπου ορίζει το δικαίωμα συμμετοχής σε συνδικαλιστικές ενώσεις ως ανθρώπινο δικαίωμα. Σε άμεση αντίθεση προς την εν λόγω νομική διάταξη, το Στρατοδικείο της Ουγγαρίας επέβαλε την προηγούμενη εβδομάδα βαριά καταδικαστική ποινή στην Judit Szima, την ηγέτη ένωσης που εκπροσωπεί δέκα χιλιάδες αστυνομικούς, για δραστηριότητες που, τόσο από πρακτικής όσο και από νομικής άποψης, στόχευαν αποκλειστικά στην προάσπιση των δικαιωμάτων των εργαζομένων και την προώθηση των δραστηριοτήτων της συνδικαλιστικής ένωσης. Επισημαίνω ότι αυτό συνέβη όχι σε κάποια μπανανία του αναπτυσσόμενου κόσμου, αλλά σε ένα από τα κράτη μέλη της Ευρωπαϊκής Ένωσης. Στο παρόν Κοινοβούλιο, καθώς και στις διάφορες επιτροπές, μιλούμε διαρκώς για το γεγονός ότι με τη θέση σε ισχύ της Συνθήκης της Λισαβόνας η δέσμευση της Ευρωπαϊκής Ένωσης για την προάσπιση των ανθρωπίνων δικαιωμάτων έχει αυξηθεί και έχει γίνει περισσότερο αποτελεσματική. Ζητώ η υπόθεση της Judit Szima να λειτουργήσει ως υπόδειγμα και να αποτελέσει νομολογία, και πρέπει όλοι να παρακολουθήσουμε με προσοχή τον τρόπο με τον οποίο, μέσω της εφαρμογής της ευρωπαϊκής νομοθεσίας για τα ανθρώπινα δικαιώματα, η γενναία αυτή γυναίκα θα μπορέσει να δικαιωθεί και να αποκτήσει εκ νέου την αξιοπρέπεια και τα μέσα βιοπορισμού που έχει στερηθεί.
<SPEAKER ID="574" NAME="Adam Gierek" AFFILIATION="S&amp;D">
(PL) Κύριε Πρόεδρε, στην Πολωνία ανθεί μια συγκαλυμμένη μορφή εμπορίας ανθρώπων. Αυτό συμβαίνει εξαιτίας της απόλυτης προτεραιότητας που έχουν οι φιλελεύθεροι και απάνθρωποι νόμοι της αγοράς. Πρόσφατα, πολυάριθμα διαμερίσματα και ολόκληρες πολυκατοικίες που ανήκουν σε κρατικές εταιρείες πωλήθηκαν μαζί με τους ενοίκους τους, στο πλαίσιο ιδιωτικοποίησης στοιχείων του ενεργητικού της πρώην Λαϊκής Δημοκρατίας της Πολωνίας.
<P>
Οι ένοικοι είναι συνήθως ηλικιωμένοι, συχνά άρρωστοι, στους οποίους δεν παρασχέθηκε η δυνατότητα προνομιακής αγοράς. Υπό την πίεση των ενοικίων που έχουν εκτοξευτεί στα ύψη, χρεώνονται και συχνά τους γίνεται και έξωση. Εν προκειμένω, παραβιάζονται θεμελιώδη δικαιώματα. Εκείνο που χρειάζεται είναι κατάλληλα νομικά και εκτελεστικά όργανα που θα επιτρέψουν στις αρχές των κρατών μελών της ΕΕ να δράσουν αποτελεσματικά για να διασφαλίσουν την προστασία των ενοίκων των ιδιωτικοποιημένων διαμερισμάτων που ανήκαν παλαιότερα σε κρατικές εταιρείες. Είναι επίσης αναγκαία η παροχή επείγουσας βοήθειας μέσω δημοσίων πόρων που θα βοηθήσει τα θύματα της απάνθρωπης ιδιωτικοποίησης.
<SPEAKER ID="575" NAME="Dimitar Stoyanov" AFFILIATION="NI">
(BG) Σας ευχαριστώ, κύριε Πρόεδρε. Παίρνω τον λόγο για να αποκαλύψω μια αδικία.
<P>
Αγαπητοί συνάδελφοι, ας μην αυταπατόμαστε θεωρώντας ότι οι απλοί έλληνες πολίτες δεν φέρουν καμία απολύτως ευθύνη για όσα συνέβησαν στην Ελλάδα. Ο λόγος για όσα συνέβησαν εκεί και συνέβαλαν στη δημοσιονομική κρίση είναι ο 14ος, 15ος και 16ος μισθός, καθώς και οι συντάξεις και τα προνόμια που δεν υπάρχουν πουθενά αλλού στην Ευρωπαϊκή Ένωση, και παραμένουν εντελώς άγνωστα.
<P>
" Ελλάδα ψευδόταν έναντι της Ευρωπαϊκής Κεντρικής Τράπεζας τα τελευταία δέκα χρόνια αναφορικά με την κατάσταση της οικονομίας της. Ωστόσο, τώρα, στη δεδομένη συγκυρία, οι ευρωπαίοι ηγέτες ψήφισαν να παρασχεθούν στην Ελλάδα 110 δισεκατομμύρια ευρώ ως επιβράβευση για όλα αυτά τα ψέματα και την εξαπάτηση. Την ίδια στιγμή, χώρες που διαχειρίζονται τα οικονομικά τους με υποδειγματικό τρόπο, όπως η Βουλγαρία και η Εσθονία, θα τιμωρηθούν για την παρούσα κρίση μέσω της καθυστέρησης κατά πάσα πιθανότητα της εισόδου τους στη ζώνη του ευρώ.
<P>
Αυτό μαρτυρά εφαρμογή διπλών μέτρων και σταθμών, και δεν είναι αντάξιο ούτε της ζώνης του ευρώ ούτε της Ευρωπαϊκής Ένωσης. Πρέπει να τιμωρηθούν οι ένοχοι και οι ηγέτες της ζώνης του ευρώ πρέπει να ζητήσουν από την Ελλάδα να την εγκαταλείψει.
<SPEAKER ID="576" NAME="Πρόεδρος">
Ολοκληρώθηκε το σημείο αυτό της ημερήσιας διάταξης.

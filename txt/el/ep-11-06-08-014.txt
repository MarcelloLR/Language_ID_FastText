<CHAPTER ID="014">
Σχέσεις της ΕΕ με τη Μογγολία (συζήτηση) 
<SPEAKER ID="717" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή για τις σχέσεις της ΕΕ με τη Μογγολία των Paolo Bartolozzi, Vito Bonsignore, Mario Mauro, Gabriele Albertini, Roberta Angelilli, Aldo Patriciello, Lara Comi, Giovanni Collino, Salvatore Iacolino, Raffaele Baldassarre, Cristiana Muscardini, Barbara Matera, Erminia Mazzoni, Sergio Paolo Frances Silvestris, Carlo Fidanza, Iva Zanicchi, Alfredo Pallone, Licia Ronzulli, Antonio Cancian, Alfredo Antoniozzi, Giovanni La Via, Marco Scurria, Sergio Berlato, Amalia Sartori, Elisabetta Gardini, Potito Salatto, Alfreds Rubiks, Bart Staes, Britta Thomsen, Piotr Borys, Joachim Zeller, Niccolò Rinaldi, Bogdan Kazimierz Marcinkiewicz, Jaromír Kohlíček, Hannes Swoboda, Vilja Savisaar-Toomast, Herbert Dorfmann, Jarosław Kalinowski, Κυριάκο Τριανταφυλλίδη, Béla Kovács, Inese Vaidere, Elisabeth Jeggle, Ivari Padar, Vilija Blinkevičiūtė, Rolandas Paksas, Ivars Godmanis - B7-0410/2011).
<SPEAKER ID="718" NAME="Paolo Bartolozzi" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, η αντιπροσωπεία για τις σχέσεις με την Κεντρική Ασία και τη Μογγολία, της οποίας έχω την τιμή να είμαι πρόεδρος, μετέβη στη Μογγολία πριν από τρεις εβδομάδες με την ευκαιρία της όγδοης διακοινοβουλευτικής συνεδρίασης του Ευρωπαϊκού Κοινοβουλίου και της Μογγολίας. Ήταν μια πολύ χρήσιμη και ενδιαφέρουσα εμπειρία. " Μογγολία είναι μια χώρα που αξίζει να γίνει πιο γνωστή και δεν υπάρχουν πολλές ευκαιρίες στο Κοινοβούλιο να της δοθεί η προσοχή που ασφαλώς θα άξιζε.
<P>
Πρόκειται για μια χώρα που χαρακτηρίζεται από ένα πολυκομματικό κοινοβουλευτικό σύστημα, διάκριση των εξουσιών, σχετικά ελεύθερη κοινή γνώμη και ένα επίπεδο προστασίας των ανθρωπίνων δικαιωμάτων που ξεχωρίζει εάν συγκριθεί με την κατάσταση σε πολλές άλλες χώρες της περιοχής. Είναι επίσης μια χώρα με αναπτυξιακά προβλήματα, η οποία αντιμετωπίζει μια δύσκολη περιβαλλοντική κατάσταση και μια συνεχιζόμενη απερήμωση. Πρόσφατα επίσης επλήγη από ακραίες καιρικές συνθήκες. Παράλληλα, είναι πολύ πλούσια σε φυσικούς πόρους -χαλκό, χρυσό, ουράνιο και σπάνιες γαίες- γεγονός που θα μπορούσε να προσελκύσει σημαντική εισροή κεφαλαίου στο όχι και τόσο απώτερο μέλλον.
<P>
Για όλους τους παραπάνω λόγους, πιστεύω ότι είναι σημαντικό να αποστείλουμε ένα μήνυμα στήριξης στη Μογγολία σε αυτό το κρίσιμο στάδιο της ανάπτυξής της και να προωθήσουμε την ενίσχυση της δημοκρατίας και του κράτους δικαίου, καθώς και του κοινοβουλευτικού ελέγχου, ώστε οι οικονομικοί πόροι που θα διατεθούν στη Μογγολία να μπορούν να χρησιμοποιηθούν στο μέλλον προς όφελος του λαού της.
<P>
Πρέπει να ενθαρρύνουμε την επιθυμία της Μογγολίας να αναπτύξει στενότερες σχέσεις με την Ευρωπαϊκή Ένωση και να την προτρέψουμε να υιοθετήσει τα πρότυπά μας και τους βιομηχανικούς μας κανονισμούς. Θα πρέπει να τη βοηθήσουμε να κινηθεί προς μια οικονομία της αγοράς και πιο εντατικές οικονομικές και εμπορικές σχέσεις, τις οποίες καθιστά δυνατές ένα κλίμα νομικής ασφάλειας και η ανάπτυξη του κράτους δικαίου. " συμφωνία εταιρικής σχέσης και συνεργασίας που συνάπτουν η Ευρωπαϊκή Ένωση και η Μογγολία θα διαδραματίσει αποφασιστικό ρόλο σε αυτό το πλαίσιο.
<P>
Για όλους αυτούς τους λόγους, 45 άλλοι βουλευτές και εγώ υποβάλαμε αυτήν την προφορική ερώτηση. Σε αυτήν την ερώτηση, ζητούμε από την Επιτροπή να παράσχει περαιτέρω λεπτομέρειες για τα βασικά χαρακτηριστικά της συμφωνίας και το προβλεπόμενο χρονοδιάγραμμα για την επικύρωσή της. Θα ήθελα να επισημάνω ότι η συμφωνία έχει ήδη μονογραφεί, όμως έχει δημιουργηθεί επί του παρόντος αδιέξοδο για την υπογραφή της, προφανώς λόγω αμφιβολιών που εξέφρασε ένα κράτος μέλος για τη νομική βάση που χρησιμοποιήθηκε για ορισμένες από τις ρήτρες της.
<P>
Επιπροσθέτως, θα θέλαμε να ρωτήσουμε την Επιτροπή σχετικά με την πιθανότητα σύστασης αντιπροσωπείας της Ευρωπαϊκής Ένωσης στο Ουλάν Μπατόρ στο άμεσο μέλλον. Μια τέτοια πρωτοβουλία θα μπορούσε να συμβάλει σημαντικά στην περαιτέρω εμβάθυνση της πολιτικής και οικονομικής μας συνεργασίας με την εν λόγω χώρα.
<SPEAKER ID="719" NAME="Stefan Fule" LANGUAGE="EN">
Κυρία Πρόεδρε, χαίρομαι διότι απευθύνομαι στο Κοινοβούλιο σχετικά με τις σχέσεις ΕΕ-Μογγολίας.
<P>
" συζήτηση για τη Μογγολία είναι πολύ επίκαιρη. Ως η δέκατη ένατη σε μέγεθος χώρα στον κόσμο, η Μογγολία κατέχει τα στρατηγικής σημασίας σταυροδρόμια μεταξύ των ταχύτατα αναπτυσσόμενων αγορών τόσο της Κίνας όσο και της Ρωσίας. Πρόκειται για ένα νέο και ζωντανό έθνος με μακρά, υπερήφανη παράδοση και ιστορία. " Μογγολία σημειώνει ικανοποιητική πρόοδο στον δρόμο προς τη δημοκρατία, τον οποίο έχει επιλέξει. Θα ήθελα να συγχαρώ τη Μογγολία για τις ειρηνικές εκλογές της, τη ζωντανή κοινωνία των πολιτών της και τα ελεύθερα μέσα ενημέρωσης. Αυτά αποτελούν πραγματικά ορόσημα στη διαδρομή της Μογγολίας προς τον πολιτικό πλουραλισμό.
<P>
" Ευρωπαϊκή Ένωση επικροτεί ιδιαιτέρως την προσωρινή απαγόρευση της θανατικής ποινής που ανακοινώθηκε από τον πρόεδρο της Μογγολίας, με την οποία είναι αντίθετοι συγκεκριμένοι κύκλοι στο εσωτερικό της χώρας.
<P>
Όπως ζήτησε η Μογγολία, η Ευρωπαϊκή Ένωση προτίθεται να μοιραστεί την εμπειρία της, ιδίως όσον αφορά την υιοθέτηση και προώθηση ευρωπαϊκών αρχών, κανόνων και προτύπων. Συνεπώς, με ικανοποίηση επιβεβαιώνω την συμπερίληψη της Μογγολίας ως πιλοτικής χώρας όσον αφορά τη στήριξη της δημοκρατίας από την Ευρωπαϊκή Ένωση. Αυτό σημαίνει ότι θα της παράσχουμε περισσότερη οικονομική και τεχνική βοήθεια.
<P>
Θα ήθελα επίσης να αδράξω την ευκαιρία για να συγχαρώ τη Μογγολία για τη φετινή επέτειο των 100 ετών από το δημοκρατικό κίνημα στη Μογγολία και για την Προεδρία της στην Κοινότητα των Δημοκρατιών.
<P>
Θα ήθελα τώρα να αναφερθώ στις προοπτικές για την οικονομική ανάπτυξη της Μογγολίας. " Μογγολία βρίσκεται σε ένα οικονομικό σταυροδρόμι, καθώς μετακινείται από μια σε μεγάλο βαθμό κτηνοτροφική και νομαδική κοινωνία σε μια οικονομία που βασίζεται στον ορυκτό πλούτο. Τα τεράστια ορυκτά αποθέματα αποτελούν κυριολεκτικά μια "χρυσή ευκαιρία" για τη Μογγολία για να φέρει ευημερία και καλή διαβίωση στον λαό της. Ευελπιστούμε ότι αυτοί οι αναξιοποίητοι ορυκτοί πόροι θα αποδειχθούν ευλογία και όχι κατάρα, όπως συνέβη σε μερικές χώρες.
<P>
Στο πλαίσιο των διεθνών σχέσεων, εκτιμούμε τη συμμετοχή των στρατευμάτων της Μογγολίας στις ειρηνευτικές αποστολές των "νωμένων Εθνών ανά τον κόσμο. Στρατεύματα της Μογγολίας υπηρετούν στη Σιέρα Λεόνε, στη Λαϊκή Δημοκρατία του Κονγκό, το Σουδάν, τη Δυτική Σαχάρα και το Τσαντ. Θα ήθελα να τονίσω ότι εκτιμώνται ιδιαίτερα οι προσπάθειες της Μογγολίας να συμβάλει στη σταθεροποίηση του Αφγανιστάν.
<P>
Όσον αφορά τη διαχείριση των σχέσεων της Μογγολίας με την Ευρωπαϊκή Ένωση, είμαι ιδιαίτερα ικανοποιημένος για τη διαπραγμάτευση εντός ενός έτους και τη μονογραφή στις 20 Δεκεμβρίου 2010 στο Ουλάν Μπατόρ της συμφωνίας εταιρικής σχέσης και συνεργασίας, η οποία αντικατέστησε τη συμφωνία για το εμπόριο και τη συνεργασία του 1993. " συμφωνία αυτή ανοίγει ένα στρατηγικής σημασίας κεφάλαιο στις σχέσεις μας.
<P>
" Ύπατη Εκπρόσωπος και Αντιπρόεδρος βαρόνη Ashton επικρότησε τη συμφωνία εταιρικής σχέσης και συνεργασίας ως ένα ακόμη "ενδιάμεσο βήμα προς την ενισχυμένη πολιτική και οικονομική συμμετοχή" της Ευρωπαϊκής Ένωσης και των κρατών μελών της σχετικά με τη Μογγολία.
<P>
Με τη συμφωνία εταιρικής σχέσης και συνεργασίας, θα συνεργαστούμε ως ισότιμοι εταίροι σε πολλούς τομείς: από πολιτικά θέματα, όπως είναι η καταπολέμηση της τρομοκρατίας και η προώθηση των ανθρωπίνων δικαιωμάτων, ως το εμπόριο και τις επενδύσεις σε βασικούς τομείς, όπως είναι οι πρώτες ύλες.
<P>
Μόλις το κείμενο εγκριθεί από τα κράτη μέλη, ευελπιστούμε να καλωσορίσουμε τον πρωθυπουργό της Μογγολίας στις Βρυξέλλες για την υπογραφή της συμφωνίας με τη βαρόνη Ashton.
<P>
Δεδομένης αυτής της περαιτέρω εμβάθυνσης της πολιτικής και οικονομικής μας συνεργασίας και της θέσης σε ισχύ της Συνθήκης της Λισαβόνας, η σύσταση αντιπροσωπείας της Ευρωπαϊκής Ένωσης στο Ουλάν Μπατόρ αποτελεί μια επιλογή. " Υπηρεσία Εξωτερικής Δράσης εξετάζει επί του παρόντος τις αντιπροσωπείες της Ευρωπαϊκής Ένωσης ανά τον κόσμο. Ευελπιστώ ότι θα είναι δυνατόν να ξεπεράσουμε τα οικονομικά προβλήματα και τα προβλήματα προσωπικού προκειμένου να συσταθεί μια ολοκληρωμένη αντιπροσωπεία της Ευρωπαϊκής Ένωσης στο Ουλάν Μπατόρ.
<P>
Σας ευχαριστώ πολύ για την προσοχή σας και αναμένω να ακούσω τις παρατηρήσεις και τα σχόλιά σας.
<SPEAKER ID="720" NAME="Miroslav Mikolasik" LANGUAGE="SK">
Κυρία Πρόεδρε, οι σχέσεις μεταξύ της ΕΕ και της Μογγολίας έχουν αναπτυχθεί θετικά τις δύο τελευταίες δεκαετίες, ιδίως σε σχέση με τον σταδιακό εκδημοκρατισμό και εκσυγχρονισμό της Μογγολίας.
<P>
" στενότερη συνεργασία με την ΕΕ, ωστόσο, εξαρτάται από την οικοδόμηση εμπιστοσύνης στη μακροχρόνια σταθερότητα του πολιτικού καθεστώτος της Μογγολίας με την ενίσχυση των εγγυήσεων για τα ανθρώπινα δικαιώματα και των χαρακτηριστικών του κράτους δικαίου, κάτι το οποίο προϋποθέτει ασφαλώς τη σωστή λειτουργία του δικαστικού συστήματος και την εξάλειψη της διαφθοράς στη δημόσια σφαίρα.
<P>
" κίνηση προς μια αυθεντική οικονομία της αγοράς πρέπει επίσης να συνοδεύεται από συνεχή αναδιάρθρωση, από μεταρρυθμίσεις στον τομέα του εμπορικού δικαίου και του δικαίου που διέπει τις επενδύσεις και από τη μεγαλύτερη συμμετοχή του ιδιωτικού τομέα στην οικονομία. Θεωρώ θετική εξέλιξη το ότι η χώρα ψήφισε νόμο για την προστασία του ανταγωνισμού με στόχο την αποφυγή της κακής χρήσης της κυρίαρχης θέσης ιδιωτικών ή κρατικών εταιρειών ή τη δημιουργία συμφωνιών καρτέλ εις βάρος άλλων εταιρειών και των καταναλωτών. Πιστεύω ακράδαντα ότι οι μεταρρυθμίσεις θα συμβάλουν στην προσέλκυση ξένων επενδυτών και θα ενισχύσουν στη συνέχεια την ευημερία των κατοίκων της Μογγολίας, οι οποίοι εξακολουθούν να υποφέρουν από τη φτώχεια στις αγροτικές περιοχές λόγω της εξάρτησής τους από τη γεωργία.
<P>
Εν κατακλείδι, θα ήθελα να πω, κυρίες και κύριοι, ότι στηρίζω σε μεγάλο βαθμό -και ο Επίτροπος Fule το έχει ήδη δηλώσει, νομίζω, με πολύ θετικό τρόπο- τη σύσταση μιας μόνιμης αντιπροσωπείας της ΕΕ στη Μογγολία, διότι πιστεύω στο δυναμικό για την ανάπτυξη πολιτικών και εμπορικών σχέσεων, λαμβάνοντας υπόψη το σημαντικό γεγονός ότι υπάρχουν τεράστια αποθέματα πρώτων υλών σε αυτήν τη χώρα, η οποία βρίσκεται σε στρατηγική θέση ανάμεσα στην Κίνα και τη Ρωσία. Συνεπώς, θεωρώ ότι οι πολιτικές και εμπορικές σχέσεις της ΕΕ και των κρατών μελών της με τη Μογγολία θα πρέπει να αναπτυχθούν περαιτέρω.
<SPEAKER ID="721" NAME="Kristiina Ojuland" LANGUAGE="EN">
Κυρία Πρόεδρε, κύριε Επίτροπε, η Μογγολία είναι πλούσια σε ορυκτούς πόρους, όπως είναι ο χαλκός, ο άνθρακας, το βολφράμιο, ο κασσίτερος και ο χρυσός. Αυτό την καθιστά έναν εξαιρετικά ελκυστικό οικονομικό εταίρο.
<P>
Όμως, ενώ προωθούμε τα οικονομικά μας συμφέροντα, θα πρέπει να χρησιμοποιήσουμε αυτήν την ευκαιρία για να εφαρμόσουμε όρους προκειμένου να ενθαρρύνουμε τη Μογγολία να ξεκινήσει τις απαραίτητες μεταρρυθμίσεις. Υπάρχουν σοβαρά προβλήματα στη Μογγολία με την ανεξέλεγκτη διαφθορά, την έλλειψη χρηστής διακυβέρνησης και την ανεπαρκή διεθνή συνεργασία.
<P>
Επιπλέον, υπάρχουν επίσης ορισμένα επείγοντα ζητήματα με τη διαχείριση των φυσικών της πόρων. Επί του παρόντος, τα ορυκτά αποθέματα της Μογγολίας τα εκμεταλλεύονται σκληρά πολλές ξένες εταιρείες με τη συνενοχή της κυβέρνησης της Μογγολίας. Αυτό έχει οδηγήσει σε μια κατάσταση όπου ο λαός της Μογγολίας δεν επωφελείται από τους πόρους της χώρας. Αναγκάζονται να εργάζονται κάτω από πολύ άσχημες συνθήκες, με ορισμένους εργάτες, για παράδειγμα, να εξάγουν χρυσό με τη βοήθεια υδραργύρου. Οι αναθυμιάσεις από τον υδράργυρο προκαλούν ανεπανόρθωτες βλάβες στην υγεία αυτών των εργατών. Και δεν είναι μόνο αυτό. Υπάρχουν πολλά παιδιά που γεννιούνται στη Μογγολία με δυσμορφίες και ανίατες ασθένειες ως αποτέλεσμα επιβλαβών εργασιακών συνθηκών.
<P>
" οικονομία της Μογγολίας αντιμετωπίζει επίσης προκλήσεις λόγω των εξαγωγικών δασμών και των απαγορεύσεων των εισαγωγών που επιβάλλουν η Ρωσία και η Κίνα και λόγω τεχνικών αδυναμιών.
<P>
Το ζωικό κεφάλαιο συνιστά περίπου το 80% της γεωργικής παραγωγής της Μογγολίας, όμως δεν μπορεί να γίνει εξαγωγή του κρέατος, καθώς οι εγκαταστάσεις για τον έλεγχο της ποιότητας είναι ανεπαρκείς.
<P>
Εάν έχουμε δεσμευτεί να έχουμε μια συμφωνία εταιρικής σχέσης και συνεργασίας, τότε πρέπει να βοηθήσουμε τη Μογγολία να ξεπεράσει τα προβλήματα που αντιμετωπίζει η χώρα προκειμένου να αναπτύξουμε κοινωνικά, οικονομικά και οικολογικά βιώσιμες σχέσεις.
<SPEAKER ID="722" NAME="Bela Kovacs" AFFILIATION="NI">
(HU) Κυρία Πρόεδρε, ήμουν και εγώ μέλος της αντιπροσωπείας που διεξήγαγε την όγδοη συνεδρίασή της πριν από τρεις εβδομάδες στο Ουλάν Μπατόρ, όπου είχα την ευκαιρία να δω ο ίδιος ότι η πολιτική δομή και η κοινωνία γίνονται όντως πιο δημοκρατικές στη Μογγολία. Σημαντική πρόοδος έχει σημειωθεί όσον αφορά τα ανθρώπινα δικαιώματα, παρακολουθήσαμε συνεδριάσεις με οργανώσεις πολιτών που επιβεβαίωσαν ότι έχουν ήδη αναγνωριστεί από την κυβέρνηση της Μογγολίας, ενώ τώρα έχει αναγνωριστεί και η ελευθερία των μέσων ενημέρωσης, κάτι το οποίο το επικροτούμε σε κάθε περίπτωση. " υπογραφή της συμφωνίας εταιρικής σχέσης και συνεργασίας είναι υψίστης σημασίας, διότι μπορεί να επιτρέψει να θεσπιστούν στο πλαίσιό της ευρωπαϊκά πρότυπα στη Μογγολία. Επιπλέον, η ανακαίνιση της εκπροσώπησης της ΕΕ που τώρα λειτουργεί ως τεχνικό γραφείο είναι απολύτως αναγκαία για τη βελτίωση των σχέσεων μεταξύ των δύο χωρών.
<SPEAKER ID="723" NAME="Joachim Zeller" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, είμαι εξαιρετικά ευγνώμων στον κ. Bartolozzi που έκανε τη Μογγολία θέμα συζήτησης στο Ευρωπαϊκό Κοινοβούλιο λαμβάνοντας την πρωτοβουλία για αυτήν την ερώτηση. Ενώ διάφορες πτυχές των πρώην σοβιετικών κρατών της Κεντρικής Ασίας αντιμετωπίστηκαν στο Κοινοβούλιο, η Μογγολία και η κατάστασή της έχουν τύχει ελάχιστης προσοχής.
<P>
Και αυτό αδικαιολογήτως, διότι, ως κράτος του πρώην κομμουνιστικού συνασπισμού, η Μογγολία εκμεταλλεύτηκε την ανεξαρτησία της σε πολύ πρώιμο στάδιο και ξεκίνησε τον εκδημοκρατισμό της κοινωνίας της. " Μογγολία διαθέτει δημοκρατικό Σύνταγμα από το 1992 και έκτοτε έχει διεξαγάγει μια σειρά από εκλογές, οι οποίες, σύμφωνα με τους παρατηρητές, διεξήχθησαν σε γενικές γραμμές με δημοκρατικό και ορθό τρόπο -κάτι το οποίο σε καμία περίπτωση δεν μπορεί να θεωρηθεί δεδομένο στα κράτη αυτής της περιοχής.
<P>
Εδώ και αρκετά χρόνια, η κυβέρνηση της Μογγολίας προσπαθεί να καταπολεμήσει τη διαφθορά μέσω της νομοθεσίας και το 2010, ψήφισε την προσωρινή απαγόρευση της θανατικής ποινής, κάτι το οποίο δεν έχουν κατορθώσει ακόμη και ορισμένα σημαντικά δημοκρατικά κράτη. Παρ' όλα αυτά, τα τρία εκατομμύρια άνθρωποι που ζουν σε αυτήν την μεγάλης έκτασης χώρα με τις ακραίες κλιματικές συνθήκες υποφέρουν από τις συνέπειες μιας διαδικασίας μετασχηματισμού που βρίσκεται σε εξέλιξη. Ο πληθυσμός της χώρας -του οποίου ο τρόπος ζωής μέχρι τώρα ήταν κατά κύριο λόγο νομαδικός- συρρέει στις λίγες πόλεις, οι οποίες δεν διαθέτουν τις υποδομές για να αντιμετωπίσουν το φαινόμενο αυτό.
<P>
" εκμετάλλευση των ορυκτών πόρων της χώρας δεν γίνεται με περιβαλλοντικά ορθό τρόπο. Τα ενεργειακά προβλήματα καθιστούν τη δημόσια και οικονομική ζωή πιο δύσκολη. Συμπιεσμένη μεταξύ των μεγάλων γειτόνων της, της Ρωσίας και της Κίνας, η Μογγολία κινδυνεύει να εξαρτηθεί ακόμη περισσότερο από τα κράτη αυτά από ό,τι στο παρελθόν. Οι προσπάθειες και οι επιτυχίες της Μογγολίας -και στο σημείο αυτό βλέπω το ποτήρι μισογεμάτο και όχι μισοάδειο- όσον αφορά τον εκδημοκρατισμό της κοινωνίας θα πρέπει να αναγνωριστούν, διότι αποτελούν παράδειγμα για την υπόλοιπη περιοχή και δείχνουν τι μπορεί να επιτευχθεί παρά το δύσκολο παρελθόν.
<P>
" Μογγολία θα πρέπει να συνεχίσει να λαμβάνει τη στήριξή μας, όχι μόνο στο πλαίσιο προγραμμάτων παροχής βοήθειας, αλλά με την άμεση παρουσία της Ευρωπαϊκής Ένωσης στην πρωτεύουσα της Μογγολίας μέσω μιας ξεχωριστής αντιπροσωπείας ως σημάδι ότι η Ευρώπη δεν αδιαφορεί για την τύχη της Μογγολίας· δεν θα πρέπει να συνεχίσει να μεριμνά για τα ευρωπαϊκά συμφέροντα μια αντιπροσωπεία στο Πεκίνο. Εκφράζω τη λύπη μου για το γεγονός ότι η Διάσκεψη των Προέδρων δεν ήταν διατεθειμένη να το τονίσει αυτό περαιτέρω εγκρίνοντας ένα κοινοβουλευτικό ψήφισμα.
<SPEAKER ID="724" NAME="Niccolo Rinaldi" AFFILIATION="ALDE">
(IT) Κυρία Πρόεδρε, εκτός από τη σύσταση αντιπροσωπείας στο Ουλάν Μπατόρ -την οποία δεν μπορούμε να αναβάλουμε άλλο, κυρίως επειδή είναι πολύ κακό για συμβολικούς λόγους να διατηρούμε σχέσεις από το Πεκίνο- και εκτός από την από καιρό αναμενόμενη συμφωνία εταιρικής σχέσης, γνωρίζουμε όλοι για τον ορυκτό πλούτο της χώρας και για τις αδυναμίες της όσον αφορά την κοινωνική δικαιοσύνη, παρά το ότι η Μογγολία ανέπτυξε με τον δικό της τρόπο μια μορφή δημοκρατικής συνοχής.
<P>
Θα ήθελα να ρωτήσω την Επιτροπή πού θα πρέπει να τοποθετηθεί η Μογγολία από γεωστρατηγική άποψη: δεν είναι μια χώρα που καλύπτεται από τη στρατηγική για την Κεντρική Ασία. Πιστεύω, ωστόσο, ότι ορισμένα από τα μέτρα αυτής της στρατηγικής θα μπορούσαν πιθανόν να επεκταθούν και στη Μογγολία, δεδομένης της πολιτιστικής της ιστορίας, η οποία είναι παρόμοια με αυτή των άλλων χωρών. " χώρα έχει επίσης επί του παρόντος καθεστώς παρατηρητή στον Οργανισμό για την Ασφάλεια και τη Συνεργασία στην Ευρώπη, και η Ευρωπαϊκή Ένωση εξετάζει την πιθανότητα να τη βοηθήσει να γίνει πλήρες μέλος, δεδομένων των αρχαίων πολιτιστικών δεσμών που υπάρχουν μεταξύ της Ευρώπης και της Μογγολίας.
<SPEAKER ID="725" NAME="Elena Băsescu" AFFILIATION="PPE">
(RO) Κυρία Πρόεδρε, καταρχάς, θα ήθελα και εγώ να συγχαρώ τον συνάδελφό μου κ. Bartolozzi για αυτήν την πρωτοβουλία. Οι σχέσεις μεταξύ της ΕΕ και της Μογγολίας πρέπει να επανεξεταστούν με στόχο την επικύρωση της συμφωνίας εταιρικής σχέσης και συνεργασίας. Το έγγραφο αυτό θα ενισχύσει τις σχέσεις μεταξύ των δύο πλευρών και θα ενθαρρύνει τις οικονομικές μεταρρυθμίσεις.
<P>
" Μογγολία προσφέρει σημαντικό δυναμικό όσον αφορά τους ενεργειακούς πόρους και το εμπόριο. Μέχρι τώρα, οι σχέσεις με την ΕΕ βασίζονταν μόνο στις διατάξεις της εμπορικής συμφωνίας του 1993. Γι' αυτόν τον λόγο οι αριθμοί του όγκου συναλλαγών είναι αρκετά μικροί. Από πολιτιστική άποψη, υπάρχουν προβλήματα στην οργάνωση ανταλλαγών φοιτητών. " επέκταση προγραμμάτων, όπως είναι το Erasmus, σε αυτήν την περιοχή θα βελτίωνε επίσης αυτόν τον τομέα συνεργασίας. Θεωρώ ότι πρέπει να συσταθεί μια αντιπροσωπεία της ΕΕ για να συντονίσει καλύτερα όλες αυτές τις δραστηριότητες. Αυτό θα επιτρέψει την άμεση επαφή με τις αρχές για τη διασφάλιση της αποτελεσματικής εφαρμογής της συμφωνίας εταιρικής σχέσης και συνεργασίας.
<SPEAKER ID="726" NAME="Andreas Molzer" AFFILIATION="NI">
(DE) Κυρία Πρόεδρε, κύριε Επίτροπε, η εσωτερική Μογγολία είναι γνωστό ότι είναι πλούσια σε άνθρακα και φυσικό αέριο. Αν και ο κινεζικός νόμος δηλώνει ότι τα δικαιώματα εκμετάλλευσης της γης ανήκουν στους αυτόχθονες Μογγόλους, η πραγματικότητα εμφανίζεται κάπως διαφορετική. Έχει ασκηθεί κριτική ότι κινεζικές εταιρείες καταναλώνουν τεράστιες ποσότητες υπόγειων υδάτων σε δραστηριότητες εξόρυξης άνθρακα που απαιτούν μεγάλη κατανάλωση νερού με αποτέλεσμα την απερήμωση της στέπας. Κριτική έχει ασκηθεί επίσης στο ότι οι βοσκότοποι πλήττονται ως αποτέλεσμα της μεταφοράς άνθρακα.
<P>
Οι τωρινές διαμαρτυρίες των Μογγόλων αποτελούν αναζωπύρωση μιας άλλης μακρόχρονης υποβόσκουσας εθνικής σύγκρουσης στην Κίνα μετά τη θιβετιανή εξέγερση το 2008 και εκείνη των μουσουλμάνων Ουιγούρων το 2009. Δεδομένης της χρόνιας έλλειψης νερού στην Κίνα και της τεράστιας ζήτησης για πρώτες ύλες, είναι αναμενόμενο ότι η μογγολική κρίση θα κλιμακωθεί περαιτέρω. " εταιρική σχέση με τη Μογγολία που υπάρχει επί αρκετά χρόνια σημαίνει ότι τώρα η ΕΕ επηρεάζεται επίσης και πρέπει ασφαλώς να διπλασιάσει τις προσπάθειές της όσον αφορά τον σεβασμό των ανθρωπίνων δικαιωμάτων και των δικαιωμάτων των μειονοτήτων.
<SPEAKER ID="727" NAME="Stefan Fule" LANGUAGE="EN">
Κυρία Πρόεδρε, θα ήθελα να ευχαριστήσω τους αξιότιμους βουλευτές για τις πολύτιμες παρατηρήσεις τους για τη Μογγολία. Ήταν μια σύντομη, αλλά πολύ ενδιαφέρουσα συζήτηση για τις διμερείς σχέσεις με αυτόν τον ολοένα πιο σημαντικό εταίρο για την Ευρωπαϊκή Ένωση.
<P>
Όσον αφορά ένα ή δύο ερωτήματα που τέθηκαν στη διάρκεια της συζήτησης, επιτρέψτε μου να πω ότι η συμφωνία εταιρικής σχέσης και συνεργασίας καλύπτει τη συνεργασία σε τέσσερα βασικά ζητήματα: πρώτον, στους βασικούς κανόνες και τα πρότυπα, δεύτερον, στη βιώσιμη ανάπτυξη, συμπεριλαμβανομένης της περιβαλλοντικής και της κοινωνικής ανάπτυξης, τρίτον, στο εμπόριο και στις επενδύσεις με ιδιαίτερη έμφαση στις πρώτες ύλες και τέλος, στη δικαιοσύνη και την ελευθερία, συμπεριλαμβανομένου του θέματος της μετανάστευσης.
<P>
Στο χρονοδιάγραμμα, το κείμενο που συμφωνήθηκε παρουσιάστηκε στα κράτη μέλη της Ευρωπαϊκής Ένωσης, τα οποία θα πρέπει να συμφωνήσουν στην υπογραφή του. " επιτροπή ευρωπαϊκής εποπτείας της Βουλής των Κοινοτήτων του κοινοβουλίου του "νωμένου Βασίλειου εξετάζει επί του παρόντος την προαιρετική συμμετοχή του "νωμένου Βασιλείου σε θέματα δικαιοσύνης και εσωτερικών υποθέσεων που καλύπτονται σε μια σειρά από συμφωνίες εταιρικής σχέσης και συνεργασίας.
<P>
Δεν επιθυμώ να μιλήσω εξ ονόματος της Βουλής των Κοινοτήτων, αλλά η διαδικασία αναμένεται να διαρκέσει έξι έως οκτώ εβδομάδες. Συνεπώς, θα μπορούσε να μας οδηγήσει σε πιθανή υπογραφή τον Σεπτέμβριο στην επόμενη κοινή επιτροπή ΕΕ-Μογγολίας.
<P>
Αν και τις χωρίζουν μεγάλες αποστάσεις και έχουν εμπειρία από διαφορετικά πολιτικά συστήματα, η Ευρωπαϊκή Ένωση και η Μογγολία μοιράζονται παραδόσεις ανεκτικότητας, διαφάνειας και ισότητας. Με τη θέση σε ισχύ της συμφωνίας εταιρικής σχέσης και συνεργασίας, η Ευρωπαϊκή Ένωση θα αποτελέσει τον αποκαλούμενο "τρίτο γείτονα" της Μογγολίας, όχι μόνο στα λόγια, αλλά και στην πράξη.
<P>
Πριν ολοκληρώσω, επιτρέψτε μου να επανέλθω σε άλλο ένα συγκεκριμένο ζήτημα το οποίο αγνόησα -λυπάμαι για αυτήν την παράβλεψη. Αύριο θα διεξαχθεί μια ειδική συνεδρίαση στη Βιέννη στο πλαίσιο του Μόνιμου Συμβουλίου του ΟΑΣΕ. Στα κράτη μέλη θα απευθυνθεί ο υπουργός Εξωτερικών και Εμπορίου της Μογγολίας. Έχω μπροστά μου ένα σχέδιο της δήλωσης της ΕΕ. Μπορώ μόνο να πω σήμερα ότι επικροτούμε την πρόθεση της Μογγολίας να εντείνει τις σχέσεις με τον Οργανισμό για την Ασφάλεια και τη Συνεργασία στην Ευρώπη. Θα αποφασίσουμε αύριο εάν θα δώσουμε περισσότερες λεπτομέρειες.
<P>
Εκπληρώνοντας τις δεσμεύσεις της -και επιτρέψτε μου να το τονίσω αυτό- η Μογγολία διαθέτει ισχυρό δυναμικό για να αποτελέσει καλό παράδειγμα στην περιοχή της.
<SPEAKER ID="728" NAME="Πρόεδρος">
" συζήτηση έληξε.

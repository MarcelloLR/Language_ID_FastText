<CHAPTER ID="006">
Ώρα των ψηφοφοριών
<SPEAKER ID="110" NAME="Πρόεδρος">
Θα προχωρήσουμε τώρα στην ψηφοφορία.
<P>
(Για τα αποτελέσματα και άλλες πληροφορίες σχετικά με την ψηφοφορία: βλ. συνοπτικά πρακτικά)
<P>
- Πριν από την ψηφοφορία:
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, πριν από την ψηφοφορία, πριν από την ψηφοφορία τους επί της έκθεσης του κ. Casaca, σύμφωνα με το Παράρτημα 1, Άρθρο 1 του Κανονισμού του Κοινοβουλίου, ζητώ τα ακόλουθα και διαβάζω μέρος του Παραρτήματος Ι, Άρθρο 1: "κάθε βουλευτής που έχει άμεσο οικονομικό συμφέρον σχετικά με το υπό συζήτηση θέμα πρέπει να γνωστοποιήσει το συμφέρον αυτό προφορικά".
<P>
Στην έκθεση του κ. Casaca σχετικά με την απαλλαγή, πρόκειται να ψηφίσουμε για τα ταμεία συντάξεων. Στο παρόν Κοινοβούλιο, υπάρχουν περισσότεροι από 400 βουλευτές που είναι στο ταμείο συντάξεων. Καλώ τον Πρόεδρο να ζητήσει από όλους τους βουλευτές που είναι στο ταμείο συντάξεων να το δηλώσουν προφορικά, στην ολομέλεια, αμέσως, διότι έχουν άμεσο συμφέρον σε όσα πρόκειται να συζητηθούν.
<P>
(Χειροκροτήματα)
<SPEAKER ID="112" NAME="Gary Titley" AFFILIATION="PSE">
Κύριε Πρόεδρε, σηκώνομαι για να επιστήσω την προσοχή στο Άρθρο 28(2) του Κανονισμού μας, το οποίο λέει ότι κάθε βουλευτής μπορεί να υποβάλλει ερωτήσεις στον Πρόεδρο του Κοινοβουλίου και να λαμβάνει απάντηση εντός 30 ημερών. Υπέβαλα μία ερώτηση στον Πρόεδρο του Κοινοβουλίου στις 19 Μαρτίου. Σήμερα είναι 23 Απριλίου. Όχι μόνο δεν έλαβα απάντηση, αλλά το γραφείο του αρνήθηκε να απαντήσει στα ηλεκτρονικά μηνύματά μου.
<P>
Θα ήθελα να ρωτήσω τον Πρόεδρο του Κοινοβουλίου γιατί επιδεικνύει τέτοια περιφρόνηση στους κανόνες αυτού του Κοινοβουλίου και στα δικαιώματα των βουλευτών, και θα ήθελα να του ζητήσετε να δώσει μία απάντηση εντός των επόμενων 24 ωρών, αλλιώς θα σηκωθώ αύριο και θα υποβάλω την ίδια ερώτηση.
<P>
(Χειροκροτήματα)
<SPEAKER ID="113" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, είναι εμφανές ότι η πρώτη φάση είναι ότι οι βουλευτές που είναι στο ταμείο συντάξεων πρέπει να το καταστήσουν γνωστό και, συγχρόνως, σημαίνει ότι πρέπει να απόσχουν από την ψηφοφορία επί της έκθεσης του κ. Casaca, δεδομένου ότι σε αυτή την έκθεση υπάρχουν θέματα που δίνουν αφορμή για σύγκρουση συμφερόντων με τα προσωπικά τους συμφέροντα.
<P>
Σας προτρέπω, συνεπώς, να εφαρμόσετε τον Κανονισμό του Ευρωπαϊκού Κοινοβουλίου.
<SPEAKER ID="114" NAME="Silvana Koch-Mehrin" AFFILIATION="ALDE">
(DE) Κύριε Πρόεδρε, το προκείμενο θέμα είναι η γραπτή δήλωση 0001/2009, που έλαβε την απαιτούμενη πλειοψηφία. Θα ήθελα να ευχαριστήσω όλους τους συναδέλφους βουλευτές εξ ονόματος όλων των συντακτών της γραπτής δήλωσης. Δεν έχει καμία σχέση με τις ψηφοφορίες.
<SPEAKER ID="115" NAME="Luigi Cocilovo" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να επισημάνω ότι θεωρώ πως η ερμηνεία του Κανονισμού, όπως προτάθηκε από τον κ. Cohn-Bendit, ο οποίος αναφέρεται σε ιδιωτικά και προσωπικά συμφέροντα, τα οποία δεν έχουν σαφώς καμία σχέση με την εφαρμογή των κανόνων του παρόντος Κοινοβουλίου, είναι τελείως αβάσιμη.
<P>
Σύμφωνα με αυτή την ερμηνεία, όταν οι βουλευτές ψήφισαν για το νέο Καταστατικό των Βουλευτών του Ευρωπαϊκού Κοινοβουλίου, το οποίο περιελάμβανε επίσης αναφορές στην κοινοβουλευτική αποζημίωση κάθε βουλευτή, κανένας βουλευτής δεν θα μπορούσε να λάβει μέρος σε αυτή την ψηφοφορία και ζητώ συνεπώς αυτό το αίτημα να απορριφθεί, καθώς είναι τελείως αβάσιμο.
<SPEAKER ID="116" NAME="Hans-Peter Martin" AFFILIATION="NI">
(DE) Κύριε Πρόεδρε, ο κύριος Cocilovo έχει απόλυτο δίκιο ότι, όσον αφορά το ταμείο συντάξεων, έχουμε πράγματι να κάνουμε με ιδιωτικά συμφέροντα. Αυτό είναι ένα ιδιωτικό πρόγραμμα. Θα ήθελα πολύ να υποστηρίξω όσα είπε ο κ. Cohn-Bendit. Αφού είναι εμφανές ότι 478 βουλευτές του Ευρωπαϊκού Κοινοβουλίου είναι υπερβολικά άνανδροι για να αναγνωρίσουν τα συμφέροντά τους, θα επισημάνω ότι μπορείτε να βρείτε όλα τα ονόματα στο http://www.openeurope.org.
<P>
Ο κατάλογος περιλαμβάνει από τον κ. Mölzer, ριζοσπαστικό δεξιό, τον κ. Rübig, συντηρητικό, έως τον κ. Bösch, Πρόεδρο της Επιτροπής Ελέγχου του Προϋπολογισμού.
<SPEAKER ID="117" NAME="Martin Schulz" AFFILIATION="PSE">
(DE) Κύριε Πρόεδρε, μπορούμε φυσικά να συνεχίσουμε τη συζήτηση. " εισήγηση του κ. Cohn-Bendit έχει υπερψηφιστεί, σε τελική ανάλυση, και έχουν γίνει πολλά σχόλια.
<P>
Θα ζητούσα να επικεντρωθούμε σε αυτά για τα οποία πρόκειται να ψηφίσουμε, δηλαδή την έκθεση του κ. Casaca. Ανεξάρτητα από το εάν θεωρείται ιδιωτικό ή δημόσιο ταμείο, αυτή η έκθεση αφορά ένα πολύ συγκεκριμένο ζήτημα, ήτοι, την επιβεβαίωση από το Κοινοβούλιο, πρώτον, ότι δεν έχει νομική διεκδίκηση για επιδότηση των ελλειμμάτων του και, δεύτερον, ότι καμία τέτοια επιδότηση ελλειμμάτων δεν θα λάβει χώρα. Δεν υπάρχουν χρήματα για το ταμείο. Αυτό είναι το καίριο σημείο, και θα ζητούσα να ψηφίσουμε για αυτό.
<SPEAKER ID="118" NAME="Gerard Batten" AFFILIATION="IND/DEM">
Κύριε Πρόεδρε, μπορώ να απαντήσω στην αναφορά του κ. Cohn-Bendit και στην αναφορά του κ. Hans-Peter Martin; Νομίζω ότι υπάρχει μία απλή λύση. Μπορώ με μεγάλη χαρά να δηλώσω ότι συμμετέχω στο εθελούσιο πρόγραμμα συντάξεων, μαζί με άλλους 399 βουλευτές, και σκοπεύω να ψηφίσω κατά των συμφερόντων μου και υπέρ των συμφερόντων των φορολογουμένων. " απλή λύση είναι να πράξουν το ίδιο και οι υπόλοιποι 399 βουλευτές.
<SPEAKER ID="119" NAME="Ewa Tomaszewska" AFFILIATION="UEN">
(PL) Κύριε Πρόεδρε, μιλώντας ως συμμετέχων στο συνταξιοδοτικό πρόγραμμα, θα ήθελα να πως, εκτός από το γεγονός ότι το δηλώνω, δεν φαντάζομαι ότι πάνω από 400 βουλευτές πρόκειται τώρα να σηκωθούν και να μας ενημερώσουν για αυτό το γεγονός, διότι εάν το κάνουμε, θα καταστήσουμε αδύνατη οποιαδήποτε ψηφοφορία σήμερα. Θα ήθελα να προτείνω μία λύση κοινής λογικής σε αυτή την κατάσταση. Υπάρχει ένας κατάλογος των συμμετεχόντων στο πρόγραμμα - θα μπορούσαμε να τον συμπεριλάβουμε και νομίζω ότι αυτό θα αρκούσε.
<SPEAKER ID="120" NAME="President">
Σας ευχαριστώ πάρα πολύ. Αρκετά, κυρίες και κύριοι. Θα προχωρήσουμε με τη συνεδρίαση.
<P>
Κύριε Titley, το παράπονό σας θα διαβιβαστεί αμέσως στο Γραφείο του Προέδρου με το αίτημά σας ότι πρέπει να απαντήσουν σε αυτό αμέσως.
<P>
Αναφορικά με την ερώτηση που υπέβαλε ο κ. Cohn-Bendit, σύμφωνα με τον Κανονισμό μας, οποιοσδήποτε βουλευτής του Κοινοβουλίου δικαιούται φυσικά να δηλώνει ανά πάσα στιγμή ένα προσωπικό συμφέρον σχετικά με οποιοδήποτε ζήτημα συζητείται εδώ. Συνεπώς, δεν υπάρχει τίποτα περισσότερο να πούμε για αυτό το ζήτημα, όποιος επιθυμεί να πει κάτι μπορεί να το πράξει, και όποιος δεν το επιθυμεί, μπορεί να σιωπήσει.
<P>
Ως τέτοιο, θεωρώ ότι το ζήτημα επιλύθηκε.

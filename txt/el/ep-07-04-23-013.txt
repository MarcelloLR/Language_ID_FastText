<CHAPTER ID="013">
Διάταξη των εργασιών
<SPEAKER ID="018" NAME="Πρόεδρος">
Το τελικό σχέδιο της ημερήσιας διάταξης αυτής της συνεδρίασης, που κατάρτισε η Διάσκεψη των Προέδρων κατά τη συνεδρίασή της της Πέμπτης 19ης Απριλίου 2007, σύμφωνα με τα άρθρα 130 και 131 του Κανονισμού, έχει διανεμηθεί. Έχουν ζητηθεί οι ακόλουθες τροποποιήσεις επί του σχεδίου:
<P>
Δευτέρα:
<P>
" Σοσιαλιστική Ομάδα στο Ευρωπαϊκό Κοινοβούλιο υπέβαλε αίτημα να αναβληθεί για την Τετάρτη στις 11.30 η ψηφοφορία επί της έκθεσης του κ. Sánchez Presedo σχετικά με το Πράσινο Βιβλίο για τις αγωγές αποζημίωσης για παράβαση των αντιμονοπωλιακών κανόνων της Ευρωπαϊκής Κοινότητας.
<SPEAKER ID="019" NAME="Antolín Sánchez Presedo " AFFILIATION="PSE">
εισηγητής. - (ES) Αυτή η έκθεση είναι το αποτέλεσμα της ενισχυμένης συνεργασίας μεταξύ της Επιτροπής Οικονομικών και Νομισματικών Θεμάτων και της Επιτροπής Νομικών Θεμάτων. Πρόκειται να συζητηθεί αργά σήμερα και υπάρχουν ορισμένες τροπολογίες που θα θέλαμε να εξεταστούν, προκειμένου να προσπαθήσουμε να επιτύχουμε τη μέγιστη δυνατή συναίνεση για την έκθεση.
<P>
Αυτός είναι ο λόγος που ζητώ να αναβληθεί η ψηφοφορία μέχρι την Τετάρτη, κύριε Πρόεδρε.
<P>
(Το Σώμα εγκρίνει την πρόταση)
<P>
Τετάρτη:
<P>
(DE) " Ομάδα της Συμμαχίας Φιλελευθέρων και Δημοκρατών για την Ευρώπη υπέβαλε αίτημα να αναβληθεί για την Πέμπτη στις 12.00 η ψηφοφορία επί της έκθεσης της κ. Bowles που αφορά τις πληροφορίες σχετικά με τις ισοτιμίες αγοραστικής δύναμης.
<SPEAKER ID="021" NAME="Sharon Bowles " AFFILIATION="ALDE">
εισηγήτρια. - (EN) Κύριε Πρόεδρε, θα είμαι πολύ σύντομη. Αυτό συμβαίνει απλώς επειδή λάβαμε μια γνωμοδότηση από τη Νομική Υπηρεσία του Κοινοβουλίου πολύ αργά την Παρασκευή και πρέπει να κάνουμε ορισμένες συγκρίσεις με το κείμενο που συμφωνήθηκε με το Συμβούλιο.
<P>
(Το Σώμα εγκρίνει την πρόταση)
<P>
(DE) " Σοσιαλιστική Ομάδα στο Ευρωπαϊκό Κοινοβούλιο υπέβαλε αίτημα, προκειμένου να είναι δυνατή η κατάθεση προτάσεων ψηφίσματος μετά τη δήλωση της Επιτροπής σχετικά με την ενίσχυση της ευρωπαϊκής νομοθεσίας στον τομέα της ενημέρωσης και της παροχής συμβουλών προς τους εργαζόμενους, με σκοπό τα κείμενα να ψηφιστούν κατά την επόμενη περίοδο συνόδου.
<SPEAKER ID="023" NAME="Stephen Hughes" AFFILIATION="PSE">
(EN) Κύριε Πρόεδρε, είμαστε πολύ ευχαριστημένοι για το ότι την Τετάρτη το βράδυ θα υπάρξει δήλωση από τον Επίτροπο Špidla στον τομέα της ενημέρωσης και παροχής συμβουλών. Θα θέλαμε οπωσδήποτε μια ευκαιρία για να καταθέσουμε πρόταση ψηφίσματος προκειμένου να υπενθυμίσουμε τη συχνά επαναλαμβανόμενη θέση αυτού του Κοινοβουλίου: πιστεύουμε ότι η οδηγία για την Ευρωπαϊκή Επιτροπή Επιχειρήσεων χρειάζεται αναθεώρηση. Κατανοούμε ωστόσο τη θέση των φιλελεύθερων συναδέλφων μας. Θα προτιμούσαν να ακούσουν τι έχει να πει ο Επίτροπος πριν δεσμευτούν σε ένα ψήφισμα. Ζητούμε, επομένως, να επισυναφθεί η πρόταση ψηφίσματος στη δήλωση αλλά να μην ψηφιστεί πριν από την επόμενη μικρή σύνοδο στις Βρυξέλλες.
<SPEAKER ID="024" NAME="Gunnar Hökmark" AFFILIATION="PPE-DE">
Κύριε Πρόεδρε, είμαστε αντίθετοι με την πρόταση ψηφίσματος και με το εάν θα πρέπει να την συνδέσουμε με την περίοδο συνόδου των Βρυξελλών, διότι υποστηρίζουμε την άποψη ότι τα σημαντικά ζητήματα θα πρέπει να αντιμετωπίζονται σε επιτροπή. Διαθέτουμε επιτροπές προκειμένου να καθιστούμε τις αποφάσεις του Κοινοβουλίου ισχυρές, σημαντικές και αξιόπιστες και, επομένως, εμμένουμε σε αυτό. Ένα σημαντικό ζήτημα θα πρέπει να αντιμετωπίζεται σε επιτροπή. Γι' αυτό έχουμε επιτροπές σε αυτό το Κοινοβούλιο.
<P>
(Το Σώμα εγκρίνει την πρόταση)
<P>
(Εγκρίνεται η ημερήσια διάταξη)

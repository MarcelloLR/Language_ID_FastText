<CHAPTER ID="014">
Κοινό σύστημα φόρου προστιθέμενης αξίας και διάρκεια της υποχρεωτικής εφαρμογής ενός κατώτατου κανονικού συντελεστή (συζήτηση) 
<SPEAKER ID="075" NAME="Πρόεδρος">
-" ημερήσια διάταξη προβλέπει τη συζήτηση της έκθεσης του κ. Casa, εξ ονόματος της Επιτροπής Οικονομικής και Νομισματικής Πολιτικής, επί της προτάσεως οδηγίας του Συμβουλίου για την τροποποίηση της οδηγίας 2006/112/ΕΚ σχετικά με το κοινό σύστημα φόρου προστιθέμενης αξίας, όσον αφορά τη διάρκεια της υποχρεωτικής εφαρμογής ενός κατώτατου κανονικού συντελεστή - C7-0173/2010 -.
<SPEAKER ID="076" NAME="David Casa" LANGUAGE="MT">
Κυρία Πρόεδρε, πρώτα απ' όλα θα ήθελα να επιστήσω την προσοχή του Σώματος στο γεγονός ότι μια σημαντική ψηφοφορία βρίσκεται σε εξέλιξη στην Επιτροπή Οικονομικής και Νομισματικής Πολιτικής και, ως εκ τούτου, πρέπει να δικαιολογήσω πολλούς από τους βουλευτές που δεν θα παρευρεθούν εδώ, καθώς καθυστερούμε και η διαδικασία της ψηφοφορίας μόλις ξεκίνησε.
<P>
Όπως σωστά δήλωσε η Πρόεδρος, αυτή η έκθεση που συνέταξα είναι ιδιαίτερα σημαντική, καθώς αφορά το σύστημα ΦΠΑ που σκοπεύουμε να τροποποιήσουμε. Τώρα, όπως όλοι γνωρίζουν, οι διαπραγματεύσεις για την τροποποίηση του μόνιμου συστήματος ΦΠΑ συνεχίζονται εδώ και αρκετό καιρό αλλά μέχρι στιγμής δεν έχει σημειωθεί σημαντική πρόοδος. Το μεταβατικό σύστημα που χρησιμοποιείται από το 1993 παρατείνεται συνεχώς και όλοι γνωρίζουμε ότι αυτή η κατάσταση δεν είναι βιώσιμη και ότι πρέπει να βρούμε μια πιο μόνιμη λύση.
<P>
Το ισχύον μεταβατικό σύστημα δεν δίνει τα επιθυμητά αποτελέσματα όσον αφορά την εσωτερική αγορά. Αυτό το σύστημα μειώνει την αποδοτικότητα των επιχειρήσεων και περιορίζει επίσης τη διασυνοριακή αποτελεσματικότητα. Επίσης, είναι ανησυχητικό το γεγονός ότι αυτό το σύστημα οδηγεί σε περίπλοκες μορφές απάτης, όπως η κυκλική απάτη, για την οποία συζητήσαμε πρόσφατα σε αυτό εδώ το Σώμα. Αυτά επιφέρουν σοβαρές αρνητικές επιπτώσεις στα έσοδα των κρατών μελών. " λύση που έχουμε ενώπιον μας δεν είναι εύκολη, και η σωστή λύση μπορεί να υιοθετηθεί μόνο μετά από μια συζήτηση σε βάθος και μετά από μακρές περιόδους διαβουλεύσεων.
<P>
Όλοι γνωρίζουμε την πρόσφατη δέσμευση της Επιτροπής να συντάξει μία Πράσινη Βίβλο στο εγγύς μέλλον προκειμένου να ενθαρρύνει τον διάλογο σχετικά με αυτό το ζήτημα. " έκθεση για την οποία είμαι υπεύθυνος καλεί την Επιτροπή να εξασφαλίσει ότι η διαδικασία θα είναι αποτελεσματική και ότι θα κάνουμε ό,τι μπορούμε για να εξασφαλίσουμε ότι, πρώτον, το νέο σύστημα θα βελτιώσει την αποτελεσματικότητα της εσωτερικής αγοράς, δεύτερον, ότι αυτό το νέο σύστημα θα μειώσει τα βάρη για τον επιχειρηματικό τομέα, και, τρίτον, ότι θα καταπολεμήσει την απάτη όσο το δυνατόν πιο αποτελεσματικά.
<P>
Αυτή η έκθεση, η οποία, όπως γνωρίζουμε, έχει ήδη εγκριθεί από την Επιτροπή Οικονομικής και Νομισματικής Πολιτικής, καλεί επίσης την Επιτροπή να εξασφαλίσει ότι οι συγκεκριμένες προτάσεις θα έχουν δημοσιευθεί ως το 2013. Επιτρέψτε μου να τονίσω αυτό το τελευταίο σημείο: Δεν υποστηρίζω ότι θα πρέπει να έχουν εγκρίνει και θέσει σε εφαρμογή ένα σύστημα ως το 2013. Λέω ότι οι προτάσεις θα πρέπει να έχουν δημοσιευθεί ως το 2013.
<P>
Εντούτοις, αυτό που θα ήθελα, και πιστεύω ότι εκφράζω την άποψη των μελών αυτού του Σώματος, είναι αυτό το νέο σύστημα να έχει ολοκληρωθεί και τεθεί σε εφαρμογή πριν από το τέλος αυτής της κοινοβουλευτικής περιόδου, έτσι ώστε να μην χρειαστεί να παραταθεί εκ νέου το ισχύον μεταβατικό σύστημα. Θα εγκρίνουμε την παράταση αυτού του νέου συστήματος, ωστόσο περιμένουμε να γίνουν χωρίς καθυστέρηση συγκεκριμένα βήματα εξέτασης αυτών των νέων προτάσεων.
<P>
Θα ήθελα να ευχαριστήσω τους συναδέλφους μου, ιδιαίτερα τους σκιώδεις εισηγητές, για αυτήν την έκθεση, και προβλέπω ότι θα γίνουν περισσότερες ένθερμες συζητήσεις σχετικά με αυτό το θέμα, οι οποίες θα ανοίξουν τον δρόμο για μια γρήγορη λύση.
<SPEAKER ID="078" NAME="Algirdas Šemeta" LANGUAGE="EN">
Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο και ιδιαίτερα τον κ. Casa για την εποικοδομητική και γρήγορη έκθεσή του για την πρόταση της Επιτροπής σχετικά με την πενταετή παράταση των ισχυόντων κανόνων για τον κατώτατο κανονικό συντελεστή ΦΠΑ. Αυτή η πρόταση είναι απλή και δεν είναι αντιφατική.
<P>
Μια γρήγορη γνωμοδότηση του Ευρωπαϊκού Κοινοβουλίου σχετικά με την πρόταση της Επιτροπής θα επιτρέψει στο Συμβούλιο να εγκρίνει την πρόταση πριν το τέλος του έτους - έγκαιρα, ακριβώς πριν εκπνεύσει η ισχύουσα κανονιστική διάταξη. Πράγματι, η πρόταση συζητήθηκε ήδη στην ομάδα εργασίας του Συμβουλίου. Δεν εμφανίστηκαν εμπόδια για μια ταχεία έγκριση.
<P>
Όπως δήλωσε ο κ. Casa, η πρόταση της Επιτροπής θα προσφέρει στις επιχειρήσεις την απαραίτητη ασφάλεια δικαίου και θα επιτρέψει την περαιτέρω αξιολόγηση του κατάλληλου επιπέδου του κανονικού συντελεστή ΦΠΑ σε επίπεδο ΕΕ.
<P>
" Επιτροπή, πράγματι, θα ξεκινήσει πολύ σύντομα μια ευρεία συζήτηση για το μέλλον του ΦΠΑ, προκειμένου να αξιολογήσει και να αντιμετωπίσει τις πολυάριθμες ελλείψεις του συστήματος ΦΠΑ της ΕΕ, όπως η πολυπλοκότητα, το υψηλό επίπεδο διοικητικού φόρτου για τις επιχειρήσεις και η απάτη.
<P>
Πριν το τέλος του έτους, θα προτείνω στους συναδέλφους μου στην Επιτροπή τη δημοσίευση μίας Πράσινης Βίβλου σχετικά με την αξιολόγηση του ισχύοντος συστήματος και τις προτεινόμενες οδούς για το μέλλον. Προσβλέπω σε αντιδράσεις σχετικά με θέματα όπως η επίτευξη ενός πιο απλού, πιο ισχυρού και σύγχρονου συστήματος ΦΠΑ και η μείωση των δαπανών συλλογής και συμμόρφωσης για τις επιχειρήσεις, ιδιαίτερα για τις ΜΜΕ, καθώς και ο περιορισμός της απάτης και η παροχή ευελιξίας για τα κράτη μέλη. Βάσει των αποτελεσμάτων που θα επιτευχθούν, η Επιτροπή θα καθορίσει τη μελλοντική της πολιτική για τον τομέα του ΦΠΑ σε μια ανακοίνωσή της για τη μελλοντική πορεία στο τέλος του 2011.
<P>
Οι τροπολογίες που κατατέθηκαν δείχνουν σαφώς ότι το Κοινοβούλιο ενδιαφέρεται να συμμετάσχει σε αυτήν τη συζήτηση για τη μελλοντική στρατηγική για τον ΦΠΑ. Επικροτώ αυτήν την ένδειξη ενδιαφέροντος και ελπίζω σε μία εποικοδομητική συζήτηση μαζί σας σχετικά με αυτό το σημαντικό ζήτημα σε επόμενο στάδιο. Εντούτοις, θεωρώ ότι αυτές οι τροπολογίες είναι εκτός του πεδίου εφαρμογής της πρότασης που συζητάμε σήμερα, η οποία περιορίζεται στην παράταση της περιόδου στην οποία θα εφαρμόζεται ο κατώτατος κανονικός συντελεστής. Επιπλέον, κάποιες τροπολογίες προκαταλαμβάνουν τη συζήτηση που θα πρέπει να γίνει βάσει της Πράσινης Βίβλου. Αυτό ισχύει ιδιαίτερα για την τροπολογία που ζητά από την Επιτροπή να υποβάλει μια πρόταση για τους οριστικούς κανόνες σχετικά με τον συντελεστή ΦΠΑ ως το 2013.
<P>
Σε αυτό το στάδιο, η Επιτροπή δεν μπορεί να δεσμευθεί για μια ημερομηνία υποβολής πρότασης για τον συντελεστή ΦΠΑ. Δεν μπορεί να προβλέψει το αποτέλεσμα των διαβουλεύσεων, των οποίων το αντικείμενο θα είναι ευρύτερο από τον συντελεστή ΦΠΑ. Ελπίζω ότι αυτή η διαβούλευση θα δώσει μία σαφή εικόνα για τις προτεραιότητες για το μέλλον του ΦΠΑ. Ως εκ τούτου, ο σχεδιασμός της Επιτροπής για μελλοντικές νομοθετικές προτάσεις θα εξαρτηθεί σε μεγάλο βαθμό από το αποτέλεσμα αυτής της διαβούλευσης.
<SPEAKER ID="079" NAME="Sari Essayah" LANGUAGE="FI">
Κύριε Πρόεδρε, η πρόταση της Επιτροπής επικεντρώνεται στο να επιτραπεί η συνέχιση του ισχύοντος συστήματος ως το 2015 και στην προσπάθεια περιορισμού των ζωνών φορολογικού συντελεστή στο 10%. Αυτό είναι πολύ σημαντικό, καθώς διαφορετικά ενδέχεται να έχουμε στρέβλωση του ανταγωνισμού μεταξύ των κρατών μελών σε κάποιους τομείς.
<P>
Κεντρικής σημασίας για αυτήν την κοινοβουλευτική έκθεση είναι η ιδέα ότι πολύ σύντομα η Επιτροπή θα εγκαινιάσει ένα ευρύ πρόγραμμα διαβουλεύσεων για την καθιέρωση ενός νέου συστήματος φόρου προστιθέμενης αξίας. Κατά τη γνώμη μου, οι τροπολογίες που κατέθεσαν οι βουλευτές είναι, αντίθετα με την άποψη του Επιτρόπου, εξαιρετικά σημαντικές, καθώς ακόμα και σε αυτό το στάδιο, θέλουμε να χαράξουμε την κατεύθυνση που ελπίζουμε ότι θα ακολουθήσει αυτό το νέο σύστημα ΦΠΑ. Στο μέλλον, πρέπει να είμαστε σε θέση να ελαφρύνουμε τον διοικητικό φόρτο που σχετίζεται με τον ΦΠΑ και να διευκολύνουμε όσο το δυνατόν περισσότερο τις μικρές και μεσαίες επιχειρήσεις, ιδιαίτερα όσον αφορά την υποβολή εκθέσεων, και ταυτόχρονα να καταπολεμήσουμε αποτελεσματικά την απάτη που σχετίζεται με τον ΦΠΑ.
<P>
" δημόσια οικονομία σε πολλές ευρωπαϊκές χώρες βρίσκεται επί του παρόντος σε χαοτική κατάσταση και μια λύση που προτάθηκε είναι να αρχίσουμε να αυξάνουμε τους συντελεστές του ΦΠΑ. Εντούτοις, αυτό δεν θα βοηθήσει τις χώρες στις οποίες είναι συχνή η αποφυγή καταβολής του ΦΠΑ. Εδώ θα ήθελα να αναφερθώ στην έκθεση του κ. Casa που εγκρίθηκε εδώ νωρίτερα. Συγκεκριμένα, εστιάζει στους τρόπους καταπολέμησης της απάτης που σχετίζεται με τον ΦΠΑ και αφορά τα αγαθά και τις υπηρεσίες που είναι επιρρεπή σε τέτοιου είδους καταχρήσεις. Ελπίζω ότι η Επιτροπή θα αρχίσει πραγματικά να προβαίνει σε ενέργειες σχετικά μ' αυτό στο μέλλον.
<SPEAKER ID="080" NAME="George Sabin Cutaş" LANGUAGE="RO">
Κύριε Πρόεδρε, όπως αναφέρεται στην πρόταση οδηγίας του Συμβουλίου, ο κατώτατος συντελεστής ΦΠΑ βοήθησε στη διατήρηση της λειτουργίας του συστήματος σε ένα αποδεκτό επίπεδο.
<P>
Πιστεύω ότι θα πρέπει να εξετάσουμε το ενδεχόμενο ενός κοινού ρυθμιστικού πλαισίου που θα περιλαμβάνει τα συμπεράσματα που προέκυψαν από την εμπειρία των δημοσιονομικών ανισορροπιών που κατέδειξε η οικονομική κρίση. Απαιτείται μια νέα ευρωπαϊκή στρατηγική για τον ΦΠΑ, η οποία θα εστιάζει στη μείωση της γραφειοκρατίας και των φορολογικών εμποδίων που παρεμποδίζουν τις επιχειρήσεις, κυρίως τις μικρές και μεσαίες επιχειρήσεις. Πρέπει επίσης να εξετάσουμε την ανάγκη πρόληψης και καταπολέμησης της απάτης. Εντούτοις, πιστεύω ότι, έως ότου οριστικοποιηθεί αυτή η στρατηγική, η απόφαση παράτασης της μεταβατικής διάταξης σχετικά με τον κατώτατο συντελεστή ΦΠΑ ως τις 31 Δεκεμβρίου 2015 έχει ως στόχο να καθησυχάσει την επιχειρηματική κοινότητα, να αποτρέψει διαρθρωτικές ανισορροπίες στην Ευρωπαϊκή Ένωση και να ενθαρρύνει την εναρμόνιση της φορολογικής νομοθεσίας.
<P>
Εν αναμονή της Πράσινης Βίβλου της Επιτροπής για την αναθεώρηση του συστήματος ΦΠΑ, θα ήθελα να επισημάνω την τάση κάποιων κυβερνήσεων που αντιμετωπίζουν ύφεση να αυξήσουν τον συντελεστή ΦΠΑ στο 24-25%, όπως συνέβη στη Ρουμανία και την Ουγγαρία. " σχετική δέσμευση διατήρησης του μέγιστου συντελεστή ΦΠΑ σε ένα εύρος της τάξεως του 10% πάνω από το όριο του 15% τηρείται μέχρι τώρα. Εντούτοις, πιστεύω ότι χρειαζόμαστε μια απόλυτη απαγόρευση ως προς αυτό για να αποτρέψουμε παραβιάσεις του ορίου του 25%. Ας μην ξεχνάμε ότι πέρα από αυτές τις στατιστικές έχουμε να κάνουμε με απλούς πολίτες, το βιοτικό επίπεδο των οποίων επηρεάζεται όλο και περισσότερο από τις πολιτικές λιτότητας και την υπερβολική φορολογία.
<P>
Θα ήθελα να τελειώσω λέγοντας ότι η υπερβολική φορολόγηση δεν αποτελεί θεραπεία για καμία προβληματική οικονομία. Εξυπηρετεί μόνο την παράταση της αγωνίας.
<SPEAKER ID="081" NAME="Olle Schmidt" LANGUAGE="SV">
Κύριε Πρόεδρε, κύριε Επίτροπε, θα ήθελα να ευχαριστήσω ιδιαίτερα τον εισηγητή. Ως θέμα αρχής πιστεύω ότι πρέπει να αποφύγουμε τον έλεγχο της κατανάλωσης με τη βοήθεια των συντελεστών ΦΠΑ. Εντούτοις, όσο οι εξαιρέσεις και οι μειωμένοι συντελεστές ΦΠΑ δεν παρεμβαίνουν εμφανώς στην ελεύθερη αγορά, αποφασίσαμε να αποδεχθούμε μέχρι σήμερα τις διαφορές μεταξύ των κρατών μελών της ΕΕ. Ωστόσο, όπως γνωρίζετε καλά, ο καθηγητής Monti δηλώνει στην έκθεσή του για την ενιαία αγορά ότι οι τρέχουσες διαφορές μπορούν επίσης να επηρεάσουν δυσμενώς την ενιαία αγορά. Γι' αυτό είναι σημαντικό να ζητήσουμε ένα οριστικό σύστημα συντελεστών ΦΠΑ και να υπογραμμίσουμε ξεκάθαρα ότι η αναθεώρηση της οδηγίας για τον ΦΠΑ θα πρέπει να χρησιμοποιήσει ως κατευθυντήρια γραμμή τη στρατηγική της ενιαίας αγοράς και όχι τα ξεχωριστά συμφέροντα μεμονωμένων χωρών.
<P>
Είναι επίσης σημαντικό, όπως λέει και ο Επίτροπος, να επικεντρωθούμε στη μείωση του διοικητικού φόρτου, στην κατάργηση φορολογικών εμποδίων και τη βελτίωση του επιχειρηματικού περιβάλλοντος, ειδικά για τις μικρές και μεσαίες επιχειρήσεις, και ταυτόχρονα να διασφαλίσουμε ότι διαμορφώνουμε ένα σύστημα που θα αντιστέκεται στην απάτη.
<P>
Ασφαλώς, οι φόροι είναι ένα κατεξοχήν εθνικό θέμα, και ένα θέμα για το οποίο είναι σημαντική η αυτοδιάθεση των εθνών. Ταυτόχρονα, είναι σημαντικό να θυμόμαστε ότι μια εσωτερική αγορά που λειτουργεί καλά απαιτεί πιθανόν περισσότερη και πιο στενή συνεργασία από αυτήν που έχουμε σήμερα, και όσον αφορά θέματα φορολόγησης. Ως εκ τούτου, ελπίζω ότι η Επιτροπή -και ο Επίτροπος- θα έχουν το θάρρος να αντιμετωπίσουν αυτά τα ζητήματα στις επόμενες προτάσεις τους και ότι αυτές οι προτάσεις θα έχουν ως αφετηρία τους την καλή λειτουργία της εσωτερικής αγοράς, παρά τις αντιδράσεις σε εθνικό επίπεδο. Τα δύσκολα ζητήματα σε δύσκολους καιρούς απαιτούν λεπτομερή ανάλυση.
<SPEAKER ID="082" NAME="Jaroslav Paška" AFFILIATION="EFD">
(SK) Κύριε Πρόεδρε, στην πρόταση που κατατέθηκε, η Επιτροπή προτείνει την εφαρμογή ενός κατώτατου κανονικού συντελεστή ΦΠΑ 15% για πέντε χρόνια ακόμη, ως το 2015. Μολονότι καταλαβαίνω το επιχείρημα της Επιτροπής η οποία επιθυμεί, μέσω αυτής της οδηγίας, να προσφέρει στις εταιρείες ασφάλεια δικαίου, πιστεύω ότι η ανάλυση του ΦΠΑ απαιτεί ακόμα πολύ εντατική εργασία. Ο λόγος για αυτό είναι, κατά τη γνώμη μου, ότι πολλές εταιρείες και πολλές περιπτώσεις φορολογικών ζημιών στο διασυνοριακό εμπόριο καθιστούν φανερό ότι το σύστημα ΦΠΑ στην Ευρώπη είναι πολύ κακά οργανωμένο.
<P>
Αυτό δεν είναι μόνο ένα πρόβλημα του σημερινού συντελεστή, είναι ένα πρόβλημα των κανόνων που εφαρμόζονται στις εθνικές αγορές και στο διεθνές εμπόριο, που επιτρέπουν σε αυτές τις απάτες να λειτουργούν σε πολλές περιπτώσεις με νόμιμο τρόπο. Ως εκ τούτου, θα ήθελα να χρησιμοποιήσω την ομιλία μου για να κάνω έκκληση για την επανεξέταση του συστήματος ΦΠΑ στο σύνολό του, κάτι που πιστεύω ότι θα είναι προς το συμφέρον και των οικονομιών μας και των επιχειρήσεων μας. Θεωρώ μια προθεσμία ως το 2013 πολύ ρεαλιστική και θα πρέπει απλώς να προχωρήσουμε σε αυτό το ζήτημα όχι με τη διαλογή των συντελεστών αλλά με τη διαλογή των κανόνων.
<SPEAKER ID="083" NAME="Andrew Henry William Brons" AFFILIATION="NI">
(EN) Κύριε Πρόεδρε, οι φόροι αποτελούν, στην καλύτερη περίπτωση, αναγκαίο κακό, και πρέπει πάνα να αντανακλούν τις αναγκαίες δαπάνες. Ένας φορολογικός συντελεστής που καθορίζεται πριν αποφασιστούν οι αναγκαίες δαπάνες είναι μια συνταγή για να παίρνει κανείς τα χρήματα των ανθρώπων και να αποφασίζει μετά τι θα τα κάνει. Είναι μια συνταγή σπατάλης.
<P>
" εναρμόνιση των συντελεστών ΦΠΑ με ένα κοινό πρότυπο και έναν κοινό μειωμένο συντελεστή, που ήταν η πρόταση της Επιτροπής στο παρελθόν, το 1993, θα αφαιρούσε ακόμη περισσότερη εξουσία από τα χέρια των κρατών μελών. " είσπραξη των φόρων είναι ένα από τα καθοριστικά χαρακτηριστικά ενός κυρίαρχου κράτους. Αυτό θα είναι ένα ακόμα βήμα για να γίνει η Ευρωπαϊκή Ένωση κυρίαρχο κράτος και τα κράτη μέλη απλά να είναι ανίσχυρα προσαρτήματά της. " καταπολέμηση της απάτης και η ελάφρυνση του φόρτου των ΜΜΕ είναι κινήσεις αντιπερισπασμού. " εναρμόνιση του ΦΠΑ αποτελεί συγκεντρωτισμό και εδραίωση της εξουσίας της ΕΕ.
<SPEAKER ID="084" NAME="Elena Băsescu" AFFILIATION="PPE">
(RO) Κύριε Πρόεδρε, ο στόχος της νέας στρατηγικής ΦΠΑ πρέπει να είναι η μείωση του διοικητικού φόρτου, η άρση των φορολογικών εμποδίων και η βελτίωση του επιχειρηματικού κλίματος, ειδικά για τις ΜΜΕ. Υπάρχει αξιοσημείωτη ανισορροπία σε σχέση με την ανάπτυξη της εσωτερικής αγοράς. Γι' αυτόν τον λόγο, οι ευρωπαϊκές επιχειρήσεις έχουν βρεθεί σε μειονεκτική θέση. Επιπλέον, το σύστημα ΦΠΑ, όπως έχει σχεδιαστεί και εφαρμόζεται σήμερα από κράτη μέλη, έχει αδυναμίες που τις εκμεταλλεύονται οι απατεώνες προς όφελός τους.
<P>
Θα ήθελα να ζητήσω από την Επιτροπή να παρουσιάσει τα αποτελέσματα των αναλύσεών της. Πρέπει επίσης να οργανώσει διαβουλεύσεις για τη νέα στρατηγική ΦΠΑ με όλους τους ενδιαφερόμενους. Από αυτήν την άποψη, πρέπει να εξεταστούν κοινές πτυχές όπως η μείωση των συντελεστών ΦΠΑ, οι εξαιρέσεις από το καθεστώς, η δυνατότητα θέσπισης ενός μέγιστου συντελεστή και, τέλος, η φορολόγηση των ενδοκοινοτικών παραδόσεων.
<SPEAKER ID="085" NAME="Algirdas Šemeta" LANGUAGE="EN">
Κύριε Πρόεδρε, θα ήθελα να σας ευχαριστήσω για τα σχόλια και τις απόψεις που εκφράσατε κατά τη διάρκεια αυτής της συζήτησης. Χαίρομαι που βλέπω ότι το Ευρωπαϊκό Κοινοβούλιο και η Επιτροπή συμφωνούν σχετικά με την ανάγκη επανεξέτασης του ισχύοντος συστήματος ΦΠΑ.
<P>
Όπως επεσήμανα και στις αρχικές μου παρατηρήσεις, επικροτώ το πνεύμα των τροπολογιών που σχετίζονται με το μέλλον του ΦΠΑ. Ωστόσο, η Επιτροπή θεωρεί ότι αυτές οι τεχνικές προτάσεις αφορούν μόνο την περιοδική παράταση του κατώτατου επιπέδου του κανονικού συντελεστή ΦΠΑ.
<P>
Το αποτέλεσμα των διαβουλεύσεων σχετικά με μια νέα στρατηγική ΦΠΑ αναφέρεται μόνο προκειμένου να δικαιολογήσει γιατί είναι πρόωρος ο καθορισμός μόνιμου επιπέδου για τον κανονικό συντελεστή. Ως εκ τούτου, δεν χρειάζεται να αναφερθούν οι στόχοι και το πλαίσιο της νέας στρατηγικής ΦΠΑ σε αυτό το πλαίσιο και σε αυτό το στάδιο.
<P>
Επαναλαμβάνω επίσης ότι η Επιτροπή δεν μπορεί να δεσμευτεί σήμερα για μία ημερομηνία για μελλοντικές νομοθετικές προτάσεις σχετικά με τους συντελεστές. Θα χρειαστούμε πρώτα μία συζήτηση για το μέλλον του ΦΠΑ που θα δώσει μία ξεκάθαρη ιδέα για τις προτεραιότητες της Επιτροπής. Το αποτέλεσμα αυτής της διαβούλευσης θα κατευθύνει τον σχεδιασμό της Επιτροπής για τις μελλοντικές νομοθετικές προτάσεις.
<P>
Ολοκληρώνουμε την εργασία μας για την Πράσινη Βίβλο και τις επόμενες εβδομάδες θα διατυπώσουμε τα πραγματικά θέματα για συζήτηση για όλους τους εμπλεκομένους: το ευρύ κοινό, τα μέλη του Ευρωπαϊκού Κοινοβουλίου, τους ενδιαφερόμενους και τα κράτη μέλη. Τα θέματα θα τεθούν ξεκάθαρα και θα αφορούν τα ζητήματα που τέθηκαν κατά τη διάρκεια της σημερινής συζήτησης.
<P>
Προσβλέπω σε καρποφόρες συζητήσεις τους επόμενους μήνες έτσι ώστε να μπορέσει η Επιτροπή να αναπτύξει μία πολύ καλύτερη στρατηγική για τον ΦΠΑ στο μέλλον.
<SPEAKER ID="086" NAME="David Casa" LANGUAGE="MT">
Κύριε Πρόεδρε, ναι, χαίρομαι πράγματι που ο Επίτροπος κατάλαβε ότι ζητάμε την εκπόνηση μιας Πράσινης Βίβλου χωρίς καθυστέρηση, για να τροφοδοτηθεί μια πιο εμπεριστατωμένη συζήτηση σχετικά με τις προτάσεις της Επιτροπής. Όπως ανέφεραν οι συνάδελφοί μου σε αυτήν την Αίθουσα, πρέπει να απαλλάξουμε γρήγορα το σύστημα από κάθε είδους απάτη και να βοηθήσουμε όσο μπορούμε τον τομέα των επιχειρήσεων να άρει τα εμπόδια που δημιουργεί το ισχύον σύστημα. Θέλουμε επίσης να δούμε μια πιο αποτελεσματική εσωτερική αγορά.
<P>
Σήμερα, δεν συζητήσαμε ποιες λύσεις απαιτούνται. Αυτό που ζητάμε από την Επιτροπή είναι να επανέλθει χωρίς καθυστέρηση με προτάσεις για να βοηθήσει την έναρξη των κατάλληλων συζητήσεων για το νέο σύστημα, πράγμα που θα μας επιτρέψει να βελτιώσουμε το συντομότερο δυνατόν την παρούσα κατάσταση. Κατανοώ ότι ο στόχος αυτής της έκθεσης είναι, στην πραγματικότητα, η παράταση της χρονικής περιόδου. Εντούτοις, θα ήθελα να επιστήσω την προσοχή της Επιτροπής στο γεγονός ότι ανυπομονούμε να μας παρουσιάσει προτάσεις το συντομότερο δυνατό, καθώς αυτό θα μας επιτρέψει να μοιραστούμε κι εμείς με τη σειρά μας τις ιδέες μας και τελικά να εξασφαλίσουμε ένα πιο δίκαιο σύστημα για όλους.
<SPEAKER ID="087" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="998" NAME="Franz Obermayr" LANGUAGE="DE">
Για τα περισσότερα κράτη μέλη της ΕΕ και τις τρίτες χώρες με διεθνώς διασυνδεδεμένες αγορές, ο ΦΠΑ (ή ο φόρος επί των πωλήσεων) αποτελεί μία από τις κύριες πηγές χρηματοδότησης του κράτους. Ως εκ τούτου, οι φόροι επί των πωλήσεων είναι τουλάχιστον τόσο σημαντικοί όσο και οι άμεσοι φόροι. " διατήρηση ενός κατώτατου κανονικού συντελεστή 15% για τα επόμενα πέντε έτη θα βοηθήσει τον ανταγωνισμό στην εσωτερική αγορά και θα προσφέρει ασφάλεια δικαίου για τις εταιρείες. Όσον αφορά τη μείωση των συντελεστών ΦΠΑ στην ΕΕ, στην περίπτωση της μείωσης του συντελεστή ΦΠΑ για συγκεκριμένες υπηρεσίες, όπως οι επισκευές, οι κομμώσεις ή η αισθητική, η Επιτροπή πρέπει να φροντίσει και για την αποφυγή στρέβλωσης του ανταγωνισμού. Τέτοιες μορφές φορολογικών ελαφρύνσεων έχουν αρνητικές επιπτώσεις στις μικρές επιχειρήσεις της Αυστρίας, για παράδειγμα, οι οποίες ίσως δεν καταφέρουν να αντισταθούν στον ανταγωνισμό των παρόχων υπηρεσιών από τη Σλοβακία ή την Ουγγαρία. " λύση γι' αυτό είναι η ακόλουθη: ΝΑΙ στις στοχευμένες επιδοτήσεις των ΜΜΕ, και μέσω των φόρων επί των πωλήσεων, ΑΛΛΑ ταυτόχρονη αποφυγή των στρεβλώσεων του ανταγωνισμού μεταξύ των κρατών μελών.

<CHAPTER ID="010">
Έβδομο Συμβούλιο Ανθρωπίνων Δικαιωμάτων των Ηνωμένων Εθνών (συζήτηση) 
<SPEAKER ID="327" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για το Έβδομο Συμβούλιο Ανθρωπίνων Δικαιωμάτων των "νωμένων Εθνών.
<SPEAKER ID="328" NAME="Janez Lenarčič">
Προεδρεύων του Συμβουλίου. - (SL) Χαίρομαι που μου δίνεται η ευκαιρία να σας μιλήσω για το Συμβούλιο Ανθρωπίνων Δικαιωμάτων.
<P>
Εντάσσοντας αυτό το θέμα στην ημερήσια διάταξη της Ολομέλειας, το Ευρωπαϊκό Κοινοβούλιο επιβεβαίωσε τη σημασία που δίνει η Ευρώπη στο Συμβούλιο Ανθρωπίνων Δικαιωμάτων. Πρόκειται για ένα κεντρικό, παγκόσμιο σώμα για την προστασία των ανθρωπίνων δικαιωμάτων. " Ευρωπαϊκή Ένωση είναι θερμός υποστηρικτής ενός αποτελεσματικού Συμβουλίου Ανθρωπίνων Δικαιωμάτων. Εργαστήκαμε πολύ σκληρά για να διασφαλίσουμε ότι, στην τελική μορφή του, θα προσφέρει μια σταθερή βάση για γρήγορη και αποτελεσματική αντιμετώπιση των πιο σοβαρών παραβιάσεων των ανθρωπίνων δικαιωμάτων.
<P>
Όπως γνωρίζουμε, πέρυσι τον Δεκέμβριο εγκρίθηκε η τελική θεσμική δέσμη για το Συμβούλιο Ανθρωπίνων Δικαιωμάτων και τώρα είναι καιρός να λειτουργήσει πλήρως το Συμβούλιο. " έκτη σύνοδος του Συμβουλίου, η οποία έλαβε χώρα τον Σεπτέμβριο και τον Δεκέμβριο του περασμένου έτους, είχε πολλά σημαντικά αποτελέσματα, τα οποία δεν θα αναφέρω εδώ. Φιλοδοξία μας είναι να συνεχίσουμε αυτό το έργο στην έβδομη και όγδοη σύνοδο εργασίας.
<P>
" έβδομη σύνοδος θα διεξαχθεί τον προσεχή μήνα και θα είναι ιδιαίτερα πολυάσχολη. Μαζί με την όγδοη σύνοδο, η οποία θα διεξαχθεί τις πρώτες δύο εβδομάδες του Ιουνίου, πρόκειται να συζητήσει την επέκταση των εντολών των 25 ειδικών εισηγητών, τις τακτικές εκθέσεις των ειδικών εισηγητών και διάφορες ανησυχητικές περιπτώσεις ανθρωπίνων δικαιωμάτων σε κάποιες χώρες σχετικά με ορισμένα θέματα.
<P>
Από τη σκοπιά της Ευρωπαϊκής Ένωσης, η επέκταση των εντολών για τους ειδικούς εισηγητές για τη Βιρμανία/Μιανμάρ, τη Λαϊκή Δημοκρατία του Κονγκό, τη Λαϊκή Δημοκρατία της Κορέας και τη Σομαλία είναι καίριας σημασίας για την έβδομο σύνοδο του Συμβουλίου Ανθρωπίνων Δικαιωμάτων.
<P>
Επιπλέον, η Ευρωπαϊκή Ένωση θα αξιοποιήσει κάθε ευκαιρία που θα προσφέρει το Συμβούλιο για να επιστήσει προσοχή στην ανησυχητική κατάσταση των ανθρωπίνων δικαιωμάτων σε άλλα μέρη ανά τον κόσμο. Για τον λόγο αυτόν, θα συμμετάσχει σε διαδραστικούς διαλόγους με μεμονωμένους ειδικούς εισηγητές και με τον Ύπατο Επίτροπο για τα Ανθρώπινα Δικαιώματα.
<P>
Οι διαδραστικοί διάλογοι αποτελούν ένα σημαντικό νέο όργανο του Συμβουλίου, και η Ευρωπαϊκή Ένωση θα συνεχίσει να προσπαθεί να το παγιώσει ως ένα από τα βασικά μέσα που προσφέρονται από τις τακτικές συνόδους του Συμβουλίου για την αντιμετώπιση μεμονωμένων θεμάτων.
<P>
Κυρίες και κύριοι, όπως γνωρίζετε, για την περίοδο της Προεδρίας της στο Συμβούλιο της Ευρωπαϊκής Ένωσης, η Σλοβενία κατέστησε τον διαπολιτισμικό διάλογο μία από τις προτεραιότητές της. Ως εκ τούτου, είμαστε ικανοποιημένοι για το γεγονός ότι αυτό το θέμα θα τύχει επίσης της δέουσας προσοχής στην έβδομη σύνοδο του Συμβουλίου Ανθρωπίνων Δικαιωμάτων.
<P>
" πρόσκληση που εστάλη στον Ύπατο Εκπρόσωπο της Συμμαχίας των Πολιτισμών, κ. Sampaio, για να συμμετάσχει στη σύνοδο υποδεικνύει μια ενισχυμένη ευαισθητοποίηση ως προς το γεγονός ότι οι δράσεις της Συμμαχίας των Πολιτισμών συμβάλλουν στην ενίσχυση της θρησκευτικής ανοχής, η οποία αποτελεί επίσης μία από τις προτεραιότητες της Ευρωπαϊκής Ένωσης στον τομέα των ανθρωπίνων δικαιωμάτων.
<P>
Επιτρέψτε μου να παρουσιάσω άλλη μία πολύ σημαντική εξέλιξη στο πλαίσιο του Συμβουλίου Ανθρωπίνων Δικαιωμάτων, δηλαδή την εισαγωγή μιας οικουμενικής περιοδικής επανεξέτασης, στην οποία η Ευρωπαϊκή Ένωση προσδίδει μεγάλη σημασία. Αυτό το όργανο θα προσφέρει ένα μέσο επανεξέτασης της κατάστασης των ανθρωπίνων δικαιωμάτων σε όλα τα κράτη μέλη με τους ίδιους όρους. Τα μέλη της Ευρωπαϊκής Ένωσης που ήδη θα υποβληθούν σε αυτόν τον μηχανισμό μέχρι την άνοιξη (τον Απρίλιο και τον Μάιο) βρίσκονται επί του παρόντος στο στάδιο της προετοιμασίας γι' αυτήν την επανεξέταση. Εξακολουθούμε να προσπαθούμε για μέγιστη διαφάνεια και αποτελεσματικότητα σε αυτήν τη διαδικασία. " μέθοδος με την οποία θα διεξαχθεί αυτή η περιοδική επανεξέταση θα έχει σημαντική επίδραση στην αξιοπιστία του Συμβουλίου Ανθρωπίνων Δικαιωμάτων εν γένει.
<SPEAKER ID="329" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, χαιρετίζω αυτήν την ευκαιρία να απευθυνθώ στο Κοινοβούλιο για το θέμα της έβδομης συνόδου του Συμβουλίου Ανθρωπίνων Δικαιωμάτων. Επιτρέψτε μου να ξεκινήσω θέτοντας το Συμβούλιο Ανθρωπίνων Δικαιωμάτων στο κατάλληλο, κατά τη γνώμη μου, πλαίσιο.
<P>
Το έχω πει και στο παρελθόν, αλλά είναι σημαντικό να το έχουμε υπόψη: το Συμβούλιο αποτελεί ένα έργο εν εξελίξει. Αυτό καθίσταται σαφές αν δει κανείς το τελευταίο έτος και τις μισές δράσεις του. Παρά τη δύσκολη αρχή, με βαθύ διχασμό όσον αφορά την κρίση του Λιβάνου και ένα διαπραγματευτικό περιβάλλον που εξακολουθεί να είναι δύσκολο για την Ευρωπαϊκή Ένωση, έχουν επιτευχθεί σημαντικά αποτελέσματα. Αναφέρομαι κυρίως στην καινοτομία των δεσμεύσεων για τα ανθρώπινα δικαιώματα που αναλήφθηκαν από υποψήφιους εκλογών· στην ικανότητα διεξαγωγής ειδικών συνόδων για έκτακτες καταστάσεις ανθρωπίνων δικαιωμάτων, κάτι που απέχει πολύ από το ετήσιο τυπικό του προκατόχου του, της Επιτροπής Ανθρωπίνων Δικαιωμάτων· στην ανάπτυξη "διαδραστικών διαλόγων" με ειδικές διαδικασίες του Ο"Ε, ένα δημόσιο μέσο εστίασης της προσοχής στις παραβιάσεις των ανθρωπίνων δικαιωμάτων· και τέλος, στην έγκριση μιας μείζονος σημασίας δέσμης οικοδόμησης θεσμών με συναίνεση.
<P>
Ο Πρόεδρος του Συμβουλίου, πρέσβης Costea, βρέθηκε στις Βρυξέλες την περασμένη εβδομάδα για να ενημερώσει το Συμβούλιο και το Κοινοβούλιο σχετικά με τις προετοιμασίες για την έβδομη σύνοδο. Περιέγραψε το Συμβούλιο ως "καλύτερο από ό,τι περιμέναμε και χειρότερο από ό,τι ελπίζαμε". Αυτό μπορεί να ακουστεί κυνικό, και ίσως να αντανακλά την πραγματικότητα του καθημερινού έργου του Ο"Ε, αλλά πιστεύω επίσης ότι δίνει με ακρίβεια τον τόνο. Υπάρχουν τόσο καλά όσο και κακά στοιχεία στο Συμβούλιο, αλλά σημειώνει πρόοδο και, συνεπώς, βρίσκεται στον σωστό δρόμο.
<P>
Οι προτεραιότητες για την έβδομη σύνοδο κυμαίνονται μεταξύ της αποτελεσματικής αντιμετώπισης έκτακτων καταστάσεων ανθρωπίνων δικαιωμάτων -στοιχείο που αποτελεί σε όλο και μεγαλύτερο βαθμό το κριτήριο με το οποίο πρέπει να κρίνεται το Συμβούλιο- και της συνέχισης της εφαρμογής των μεταρρυθμίσεων για την οικοδόμηση θεσμών. Όσον αφορά την κατάσταση των ανθρωπίνων δικαιωμάτων, η αποτελεσματική παρακολούθηση της ειδικής συνόδου για τη Βιρμανία/Μιανμάρ είναι τεράστιας σημασίας. Μεταξύ άλλων προτεραιοτήτων, οι παραβιάσεις των ανθρωπίνων δικαιωμάτων στη Σρι Λάνκα και στην Κένυα πρέπει επίσης να συζητηθούν σε αυτήν τη σύνοδο. " εφαρμογή των θεσμικών μεταρρυθμίσεων είναι, ασφαλώς, εξίσου σημαντική, δεδομένης της επίδρασής τους στη μελλοντική επιτυχία του Συμβουλίου. Εδώ, ο καθορισμός κριτηρίων για την εκλογή των μελών της Συμβουλευτικής Επιτροπής και τον διαφανή διορισμό κατάλληλα καταρτισμένων υποψηφίων για την ανανέωση των εντολών της ειδικής διαδικασίας αποτελούν βασικά θέματα της έβδομης συνόδου.
<P>
Τέλος, επιτρέψτε μου να κάνω ορισμένα σχόλια για την οικουμενική περιοδική επανεξέταση, ή UPR, όπως είναι γνωστή. Ο Πρόεδρος ανέφερε την τρέχουσα εβδομάδα ότι τα κράτη υπό επανεξέταση στις συνόδους του Απριλίου και του Μαΐου παίρνουν στα σοβαρά τις ευθύνες τους. Το ελπίζω. Οι πρώτες σύνοδοι της οικουμενικής περιοδικής επανεξέτασης θα δώσουν πιθανόν τον τόνο και για τις υπόλοιπες. Συνεπώς, είναι σημαντικό τα κράτη μέλη της ΕΕ που υπόκεινται σε επανεξέταση να δώσουν το παράδειγμα με ειλικρινείς κριτικές για τις επιδόσεις τους στον τομέα των ανθρωπίνων δικαιωμάτων τους. " διαδικασία αυτή δεν πρέπει να εξελιχθεί σε διαγωνισμό ομορφιάς.
<P>
Επίσης, βλέπω έναν σημαντικό ρόλο για την Ευρωπαϊκή Ένωση στις "συνόδους αποτελεσμάτων" της οικουμενικής περιοδικής επανεξέτασης. " διαδικασία αυτή αφορά, πάνω από όλα, τη συνεργασία της διεθνούς κοινότητας με τα υπό επανεξέταση κράτη για να επιτευχθούν απτές βελτιώσεις στον τομέα των ανθρωπίνων δικαιωμάτων μετά από πραγματική ενδοσκόπηση των ελλείψεων και των αναγκών. " Ευρωπαϊκή Επιτροπή και τα κράτη μέλη δεν πρέπει να αργήσουν να προσφέρουν τεχνική βοήθεια όπου αυτή κριθεί απαραίτητη σε αυτές τις συνόδους αποτελεσμάτων. Αν το κάνουμε αυτό θα επιδείξουμε την ειλικρινή μας δέσμευση στην προώθηση των ανθρωπίνων δικαιωμάτων σε ένα σημαντικό δημόσιο σκηνικό.
<SPEAKER ID="330" NAME="Laima Liucija Andrikien" AFFILIATION="PPE-DE">
(EN) Κύριε Πρόεδρε, το Κοινοβούλιο στέλνει μια αντιπροσωπεία στην έβδομη σύνοδο του Συμβουλίου Ανθρωπίνων Δικαιωμάτων των "νωμένων Εθνών. " αντιπροσωπεία θα έχει την εντολή να εκφράσει τις ανησυχίες του Κοινοβουλίου για το έργο του Συμβουλίου Ανθρωπίνων Δικαιωμάτων (ΣΑΔ) και θα δώσει αναφορά στην Υποεπιτροπή για τα Ανθρώπινα Δικαιώματα κατά τη διάρκεια της επίσκεψής της.
<P>
Θεωρούμε την έβδομη σύνοδο του ΣΑΔ πολύ σημαντική, διότι θα είναι η πρώτη που θα εξετάσει ένα ευρύ φάσμα ουσιαστικών θεμάτων με τις νέες μεθόδους εργασίας όπως ορίζονται στη μεταρρυθμιστική δέσμη οικοδόμησης θεσμών που εγκρίθηκε το 2006 και το 2007.
<P>
" αξιοπιστία του ΣΑΔ εξαρτάται από την εφαρμογή αυτών των μεταρρυθμίσεων και μηχανισμών, και στόχος μας είναι να ενισχύσουμε την ικανότητα του Συμβουλίου να αντιμετωπίσει τις παραβιάσεις των ανθρωπίνων δικαιωμάτων σε όλο τον κόσμο, ειδικά τις πλέον επείγουσες.
<P>
Τιμούμε τα θετικά αποτελέσματα του ΣΑΔ, ιδίως τις εξελίξεις στην εφαρμογή της οικουμενικής περιοδικής επανεξέτασης και της επανεξέτασης των ειδικών διαδικασιών, καθώς και τα θετικά επιτεύγματα της Προεδρίας του Συμβουλίου Ανθρωπίνων Δικαιωμάτων.
<P>
Χαιρετίζουμε τη συμμετοχή της κοινωνίας των πολιτών και των υπερασπιστών των ανθρωπίνων δικαιωμάτων, καθώς και τις ειδικές διαδικασίες, οι οποίες αποτελούν τον πυρήνα του μηχανισμού ανθρωπίνων δικαιωμάτων του Ο"Ε και διαδραματίζουν καίριο ρόλο, ειδικά στο Συμβούλιο Ανθρωπίνων Δικαιωμάτων.
<P>
Ταυτόχρονα, καταδικάζουμε ορισμένες αποφάσεις του Συμβουλίου Ανθρωπίνων Δικαιωμάτων, όπως αυτή για τη μη ανανέωση των εντολών των ειδικών εισηγητών για τη Λευκορωσία και την Κούβα.
<P>
Λαμβάνοντας υπόψη τα μαθήματα του παρελθόντος, τονίζουμε τη σημασία της διεξαγωγής ανταγωνιστικών εκλογών σε όλες τις περιφέρειες έτσι ώστε να προσφέρεται πραγματική επιλογή μεταξύ των κρατών μελών των "νωμένων Εθνών. Ο λόγος είναι ότι, προς λύπη μας, εξελέγησαν μέχρι τώρα ορισμένες χώρες με προβληματικές επιδόσεις στον τομέα των ανθρωπίνων δικαιωμάτων.
<P>
Για άλλη μία φορά, ζητώ από το Συμβούλιο, την Επιτροπή και τα κράτη μέλη να συνεχίσουν να πιέζουν για τη θέσπιση κριτηρίων για την εκλογή μελών στο Συμβούλιο Ανθρωπίνων Δικαιωμάτων των "νωμένων Εθνών, καθώς και για την έκδοση μόνιμων προσκλήσεων για τις ειδικές διαδικασίες.
<P>
Όσον αφορά τη συμμετοχή της ΕΕ, αναγνωρίζουμε τον ενεργό ρόλο της ΕΕ και των κρατών μελών της στο πρώτο έτος εργασίας του ΣΑΔ. Είναι πολύ σημαντικό να μιλά η ΕΕ με μία φωνή κατά την εξέταση των ζητημάτων ανθρωπίνων δικαιωμάτων, και ζητούμε από την Επιτροπή και το Συμβούλιο να εγκρίνουν μια κοινή θέση ώστε να διασφαλίσουν ότι τα κράτη μέλη της ΕΕ θα υπογράψουν και θα επικυρώσουν αυτόματα όλα τα διεθνή μέσα για τα ανθρώπινα δικαιώματα.
<P>
Τελευταίο αλλά εξίσου σημαντικό, η ΕΕ πρέπει να κάνει πολύ πιο αποτελεσματική χρήση της βοήθειας και της πολιτικής στήριξης προς τις εν λόγω χώρες, ώστε να τους δώσει κίνητρα να συνεργαστούν με το Συμβούλιο Ανθρωπίνων Δικαιωμάτων.
<SPEAKER ID="331" NAME="Józef Pinior">
εξ ονόματος της Ομάδας PSE. - (EN) Κύριε Πρόεδρε, το Συμβούλιο Ανθρωπίνων Δικαιωμάτων των "νωμένων Εθνών είναι ένας από τους πιο ενδιαφέροντες κλάδους στον τομέα των ανθρωπίνων δικαιωμάτων για το Ευρωπαϊκό Κοινοβούλιο. Παρακολουθούμε στενά τις δραστηριότητες αυτού του Συμβουλίου, και το Ευρωπαϊκό Κοινοβούλιο στέλνει τις αποστολές του στη Γενεύη δύο φορές ετησίως.
<P>
Θα ήθελα να κάνω τρεις επισημάνσεις. Πρώτον, θέλω να συγχαρώ την Προεδρία του Συμβουλίου για τα θετικά επιτεύγματά της και, ταυτόχρονα, θα ήθελα να τονίσω τη σημασία της υποστήριξης από την Ευρωπαϊκή Ένωση και, επίσης, των υποψηφίων με ακεραιότητα για τις εκλογές του νέου Προέδρου του Συμβουλίου, οι οποίες θα διεξαχθούν στις 23 Ιουνίου 2008.
<P>
Δεύτερον, θέλω να τονίσω ότι οι ειδικές διαδικασίες βρίσκονται στον πυρήνα του μηχανισμού προστασίας των ανθρωπίνων δικαιωμάτων των "νωμένων Εθνών, καθώς διαδραματίζουν καίριο ρόλο, ειδικά στο Συμβούλιο Ανθρωπίνων Δικαιωμάτων, στην κοινωνία των πολιτών και στα δημοκρατικά κράτη. Συγκεκριμένα, τα κράτη της ΕΕ πρέπει να παρακολουθούν και να πιέζουν τα μέλη του Συμβουλίου να ανταποκριθούν στις ευθύνες τους για την προώθηση των ανθρωπίνων δικαιωμάτων.
<P>
Το Ευρωπαϊκό Κοινοβούλιο οφείλει να καταδικάσει τις αποφάσεις του Συμβουλίου για τη μη ανανέωση της εντολής των ειδικών εισηγητών για τη Λευκορωσία και την Κούβα. Πρέπει να χαιρετίσουμε την ανανέωση των εντολών του ειδικού εισηγητή για το Σουδάν και των ανεξάρτητων εμπειρογνωμόνων για τη Λιβερία, την Αϊτή και το Μπουρούντι.
<P>
Τρίτον, πολλές εύλογες επικρίσεις για το Συμβούλιο επικεντρώνονται στην απογοητευτική αντιμετώπιση των καταστάσεων ορισμένων χωρών. Ειδικά η μονόπλευρη διεθνής συμπαράσταση για το Παλαιστινιακό και οι εναγώνιες προσπάθειες των ισλαμικών χωρών οδήγησαν το Συμβούλιο να αντιμετωπίσει τη σύγκρουση στη Μέση Ανατολή, αλλά εκφράστηκαν επανειλημμένες επικρίσεις για ένα μόνο κράτος -το Ισραήλ- αγνοώντας τις παραβιάσεις από τη Χεζμπολάχ και από ορισμένες παλαιστινιακές ομάδες. " πρόκληση είναι να αναπτυχθεί η πολιτική βούληση ώστε τα μέλη του Συμβουλίου να αντιμετωπίζουν αποτελεσματικά παρόμοιες καταστάσεις με δίκαιο τρόπο.
<SPEAKER ID="332" NAME="Hélène Flautre" AFFILIATION="Verts/ALE">
(FR) Κύριε Πρόεδρε, την παραμονή του Έβδομου Συμβουλίου Ανθρωπίνων Δικαιωμάτων, το Κοινοβούλιο θέλει να στείλει ένα μήνυμα υποστήριξης, εγρήγορσης και κινητοποίησης.
<P>
Το Συμβούλιο είναι το μόνο διεθνές όργανο που πραγματικά καταπολεμά τις παραβιάσεις των ανθρωπίνων δικαιωμάτων, και κυρίως ανταποκρίνεται σε έκτακτες καταστάσεις, σε κρίσεις ανθρωπίνων δικαιωμάτων, αλλά και εργάζεται μακροπρόθεσμα με τους ειδικούς εισηγητές και με διαδραστικό διάλογο με ΜΚΟ. Το Συμβούλιο είναι μοναδικό και βρίσκεται σε μια δύσκολη καμπή της ιστορίας του. Ένας χρόνος δεν θα είναι αρκετός για να εδραιωθεί η αποτελεσματικότητά του. Από την άλλη πλευρά, μπορεί να είναι αρκετός για να απαξιωθεί, και έγιναν πολλές προσπάθειες αποδυνάμωσης και αποπροσανατολισμού του, όπως γνωρίζουμε.
<P>
Θα ήθελα αρχικά να αναφερθώ στην κατάσταση της κ. Sigma Huda, της ειδικής εισηγήτριας για την εμπορία ανθρώπων. Βρίσκεται στη φυλακή υπό άθλιες συνθήκες στο Μπαγκλαντές. Στη συνέχεια, όσον αφορά και πάλι τους ειδικούς εισηγητές, θα ληφθούν επιτέλους αποφάσεις σχετικά με τις προτάσεις της Συμβουλευτικής Επιτροπής από τον Πρόεδρο ως ύστατη λύση. Αυτό μπορεί να σας δώσει μια ιδέα για το πόσο σημαντικός είναι ο ρόλος του, και θα ήθελα να χαιρετίσω το άριστο έργο του Προέδρου Costea και ταυτόχρονα να επιστήσω την προσοχή σας στο γεγονός ότι θα αντικατασταθεί τον Ιούνιο.
<P>
Γι' αυτό η ΕΕ πρέπει να παραμείνει προσεκτική και προορατική. " δράση της είναι αποφασιστική. Το είδαμε στη Γάζα. " αποχή της ΕΕ εξασθενίζει σημαντικά το μήνυμα και αποδυναμώνει το ίδιο το Συμβούλιο.
<P>
Ωστόσο, όταν η ΕΕ αναλαμβάνει την πρωτοβουλία μιας ειδικής συνόδου και ρίχνει σε αυτήν όλο το βάρος της, το Συμβούλιο αναπτύσσεται και επιτυγχάνει αποτελέσματα. Για να γίνει αυτό, τα κράτη μέλη μας πρέπει να ενισχύσουν τις διαπεριφερειακές συμμαχίες τους ώστε να πείσουν τους άλλους και να εμποδίσουν τυχόν αντίδραση ανά μπλοκ χωρών που θα έστελνε το Συμβούλιο και πάλι στα δίχτυα των πολιτικών συμμαχιών.
<P>
Ζητούμε, λοιπόν, από τις κυβερνήσεις μας να εντείνουν τις προσπάθειές τους και να δώσουν το παράδειγμα. Να δώσουν το παράδειγμα διορίζοντας έναν ανεξάρτητο εμπειρογνώμονα όταν συμμετέχουν στην αξιολόγηση μιας άλλης κυβέρνησης ως μέρος της οικουμενικής περιοδικής επανεξέτασης και παραμένοντας ανοιχτές στην κριτική και την αυτοκριτική, και να δώσουν το παράδειγμα για τις εκλογές των νέων μελών. Μια σταθερή πρόσκληση στις ειδικές διαδικασίες θα έπρεπε να αποτελεί κριτήριο κύριας σημασίας για τα κράτη μέλη της ΕΕ.
<SPEAKER ID="333" NAME="Richard Howitt" AFFILIATION="PSE">
(EN) Κύριε Πρόεδρε, σας συνιστώ αυτό το ψήφισμα. Μάλιστα, επιδοκιμάζω το έργο της αντιπροσωπείας του Κοινοβουλίου στη Γενεύη όπου, πέρα από το γεγονός ότι έχουμε την ευθύνη των δικών μας αντιπροσώπων της ΕΕ, συνεργαζόμαστε μαζί τους για να συμμετάσχουμε σε διάλογο με τις χώρες σε άλλες περιφέρειες του κόσμου, επιδεικνύοντας την ισχύ και την αλληλεγγύη της Ευρώπης στην τήρηση των ανθρωπίνων δικαιωμάτων και του διεθνούς ανθρωπιστικού δικαίου.
<P>
Είμαι ευγνώμων για τη συμπερίληψη των δικών μου τροπολογιών στην κείμενο που υποστηρίζουν την έκκληση για μια ειδική σύνοδο σχετικά με τη βία κατά των γυναικών και για την υπογραφή και επικύρωση από όλες τις χώρες μας όλων των διεθνών μέσων προστασίας των ανθρωπίνων δικαιωμάτων. Ζητώ την υποστήριξη της Ευρώπης, συγκεκριμένα, για την ανανέωση της εντολής του Ειδικού Αντιπροσώπου για τις Επιχειρήσεις και τα Ανθρώπινα Δικαιώματα. Έχοντας, όμως, μόλις επιστρέψει από τη Γάζα, θα ήθελα να σας συστήσω ειδικά την παράγραφο 34. Πρόκειται για μια κατάσταση πολιορκίας, με την επιβολή μεσαιωνικών συνθηκών στον λαό της Γάζας. Σήμερα θα την αναγνωρίσουμε ως σαφή παραβίαση των ανθρωπίνων δικαιωμάτων. Αν ακόμη και ο Τόνι Μπλερ δεν μπορεί να πείσει το Ισραήλ να επιτρέψει την εισαγωγή εξοπλισμού προκειμένου να σταματήσει η δηλητηρίαση της υδροδότησης με ανεπεξέργαστα ανθρώπινα απόβλητα, είναι καιρός να δράσει η Ευρώπη. Τα ευρωπαϊκά στρατεύματα με νέα εντολή θα μπορούσαν να βοηθήσουν στην εποπτεία του εκ νέου ανοίγματος των συνόρων και, όπως τώρα εγώ ζητώ την υποστήριξή σας, οι ευρωπαϊκές χώρες μπορούν να επιτύχουν συμφωνία από όλες τις πλευρές στο Συμβούλιο Ανθρωπίνων Δικαιωμάτων των "νωμένων Εθνών για την επιβολή του διεθνούς ανθρωπιστικού δικαίου. Εμείς, ως Ευρώπη, μπορούμε να πάρουμε την πρωτοβουλία, όπως πρότεινε η σλοβενική Προεδρία στην Υποεπιτροπή Ανθρωπίνων Δικαιωμάτων στις Βρυξέλλες μόλις την περασμένη εβδομάδα. Μπορούμε να προτείνουμε ένα ισορροπημένο κείμενο που θα αναγνωρίζει ότι τόσο οι τρομοκρατικές επιθέσεις με ρουκέτες όσο και η συλλογική τιμωρία του αποκλεισμού παραβιάζουν την τέταρτη Σύμβαση της Γενεύης. Με αυτόν τον τρόπο, μπορούμε να επιτύχουμε συναίνεση στη Γενεύη η οποία θα είναι πραγματικά καθοριστική για την ανθρωπιστική κρίση που υφίσταται ο λαός της Γάζας.
<SPEAKER ID="334" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, η κριτική εξέταση των παλαιών μηχανισμών και τρόπων εργασίας και η καθιέρωση νέων πρακτικών έχουν γεννήσει την ελπίδα για την ικανότητα του Συμβουλίου Ανθρωπίνων Δικαιωμάτων να ενεργεί ως αποτελεσματικό όργανο που εστιάζει στο πώς αντιμετωπίζονται οι παραβιάσεις των ανθρωπίνων δικαιωμάτων και επιτρέπει σε πολιτικές καταστάσεις να εμπίπτουν με σαφήνεια στην αρμοδιότητα των οργάνων των "νωμένων Εθνών.
<P>
" αξιοπιστία του Συμβουλίου Ανθρωπίνων Δικαιωμάτων εξαρτάται επίσης από τους νέους εντολοδόχους των ειδικών διαδικασιών που θα διοριστούν τον Μάρτιο. Είναι εξαιρετικά σημαντικό οι βασικοί παράγοντες να είναι η εμπειρογνωμοσύνη, η αμεροληψία, η ανεξαρτησία και η αντικειμενικότητα.
<P>
Όπως πολλοί άλλοι εδώ, θα ήθελα και εγώ υπό τις παρούσες συνθήκες να επανεξεταστεί η απόφαση του Συμβουλίου Ανθρωπίνων Δικαιωμάτων να μην επεκτείνει τις εντολές των ειδικών εισηγητών για τη Λευκορωσία και την Κούβα. Τα κράτη μέλη της ΕΕ πρέπει επίσης να προσπαθήσουν να διασφαλίσουν την επέκταση της εντολής του ανεξάρτητου εμπειρογνώμονα για τη Λαϊκή Δημοκρατία του Κονγκό.
<SPEAKER ID="335" NAME="Janez Lenarčič">
Προεδρεύων του Συμβουλίου. - (SL) Θα ήθελα να ευχαριστήσω τους βουλευτές που συμμετείχαν σε αυτήν τη συζήτηση και πρόσφεραν τις απόψεις τους, οι οποίες θα βοηθήσουν αναμφίβολα την Προεδρία του Συμβουλίου στις προετοιμασίες για την έβδομη σύνοδο του Συμβουλίου Ανθρωπίνων Δικαιωμάτων.
<P>
Θα ήθελα να τονίσω συγκεκριμένα ότι συμφωνώ απολύτως με τη δήλωση της κ. Andrikienσχετικά με την ανάγκη να φανεί η Ευρωπαϊκή Ένωση ενωμένη, μιλώντας με μία φωνή, στο Συμβούλιο Ανθρωπίνων Δικαιωμάτων.
<P>
Θα ήθελα επίσης να επιστήσω την προσοχή στο γεγονός ότι η Προεδρία ελπίζει επίσης σε μια καλή συνεργασία με την αντιπροσωπεία του Ευρωπαϊκού Κοινοβουλίου. " σημασία του ρόλου της Ευρωπαϊκής Ένωσης στην προώθηση και την προστασία των ανθρωπίνων δικαιωμάτων είναι αναμφισβήτητη, και γι' αυτό θέλουμε να έχουμε την καλύτερη δυνατή συνεργασία αυτού του σεβαστού σώματος.
<P>
Θέλω να ολοκληρώσω λέγοντας ότι η έβδομη σύνοδος του Συμβουλίου Ανθρωπίνων Δικαιωμάτων θα ξεκινήσει με τη σύσκεψη των υπουργών, στην οποία, εξ ονόματος της Προεδρίας του Συμβουλίου της Ευρωπαϊκής Ένωσης, θα μιλήσει ο Πρόεδρος του Συμβουλίου Γενικών Υποθέσεων και Εξωτερικών Σχέσεων, υπουργός Dimitrij Rupel. Θα συμμετάσχουν επίσης αρκετοί άλλοι εκπρόσωποι υψηλού επιπέδου, ίσως ακόμα και ο Γενικός Γραμματέας των "νωμένων Εθνών.
<SPEAKER ID="336" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, η Ευρωπαϊκή Ένωση είναι ένα πολύ σημαντικό όργανο που πρέπει να πάει προς τη σωστή κατεύθυνση και να οδηγήσει προς αυτήν την κατεύθυνση το Συμβούλιο Ανθρωπίνων Δικαιωμάτων.
<P>
Το Συμβούλιο δεν έχει αποδείξει ακόμα ότι είναι ένα αποτελεσματικό όργανο ανθρωπίνων δικαιωμάτων στο πλαίσιο των "νωμένων Εθνών και αυτό είναι σαφές. Ωστόσο, όπως είπα και πριν, είναι πολύ νωρίς για να διαμορφώσουμε μια τελική κρίση. Μάλιστα, αν το κάνουμε αυτό σε αυτό το στάδιο μπορεί ακόμα και να εμποδίσουμε τη μελλοντική του πρόοδο. Γι' αυτό είναι σημαντικό να συνεχίσει η κοινότητα ανθρωπίνων δικαιωμάτων να υποστηρίζει το Συμβούλιο Ανθρωπίνων Δικαιωμάτων, έστω και με κριτικό πνεύμα. Σε αυτό το πλαίσιο, είμαι ικανοποιημένη για το γεγονός ότι μια αντιπροσωπεία του Ευρωπαϊκού Κοινοβουλίου θα συμμετάσχει σε ένα μέρος της έβδομης συνόδου για να αξιολογήσει το έργο του στην πράξη.
<P>
Όπως η κ. Andrikienė, πιστεύω ότι η Ευρωπαϊκή Ένωση θα πρέπει να προσπαθήσει να μιλήσει με μία φωνή γι' αυτό το θέμα. " σύνθεση των ψήφων των μελών της ΕΕ στο Συμβούλιο είναι πολύ εναρμονισμένη, και όσο πιο εναρμονισμένη είναι τόσο πιο σημαντική θα είναι η φωνή μας.
<P>
Όσον αφορά τα κριτήρια μέλους, μέχρι στιγμής κατέστη αδύνατος ο καθορισμός αυτών των κριτηρίων. Ωστόσο, οι δεσμεύσεις για την προστασία των ανθρωπίνων δικαιωμάτων θα αποτελέσουν σημαντικά βήματα προς την ενίσχυση της ευθύνης για τις υποψήφιες χώρες και, όπως είπα πριν, αυτό είναι ένα σημαντικό βήμα.
<P>
Όσον αφορά τις ειδικές διαδικασίες, η ΕΕ αγωνίζεται ενεργά να επεκτείνει τις ισχύουσες εντολές και να θεσπίσει τις νέες που θεωρούμε απαραίτητες.
<P>
Τέλος, επιτρέψτε μου να πω μια λέξη για τη Λευκορωσία και την Κούβα. Το Συμβούλιο μπορεί να επικρίνεται για τη μη συνέχιση των εντολών γι' αυτές τις χώρες, αλλά επρόκειτο για έναν συμβιβασμό απαραίτητο για να σωθούν πολλές από τις άλλες κρατικές και θεματικές εντολές που επανεξετάζονται επί του παρόντος. Το ίδιο ισχύει για παράδειγμα για το Σουδάν. Είναι λυπηρό το γεγονός ότι χάνεται η εντολή της Ομάδας Εμπειρογνωμόνων για το Νταρφούρ, αλλά αυτό ήταν δυστυχώς αναπόφευκτο προκειμένου να σωθεί η εντολή του Ειδικού Αντιπροσώπου για το Σουδάν.
<P>
Συνεπώς, προκειμένου να επιτευχθεί συναίνεση, η Ευρωπαϊκή Ένωση πρέπει να είναι ορισμένες φορές προετοιμασμένη να κάνει δύσκολους συμβιβασμούς. Αλλά και πάλι, συνολικά, είμαστε ένας πολύ ισχυρός μοχλός και όργανο σε αυτόν τον τομέα και πρέπει να συνεχίσουμε να εργαζόμαστε για να διασφαλίσουμε ότι το Συμβούλιο Ανθρωπίνων Δικαιωμάτων είναι πραγματικά αποτελεσματικό και ακολουθεί τη σωστή κατεύθυνση. Το Ευρωπαϊκό Κοινοβούλιο είναι ένα ισχυρότατο μέσο που θα μας βοηθήσει σε αυτήν την πορεία.
<SPEAKER ID="337" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 21 Φεβρουαρίου 2008.

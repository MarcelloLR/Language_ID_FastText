<CHAPTER ID="007-04">
4. Σύμβαση των Ηνωμένων Εθνών για τα δικαιώματα των ατόμων με αναπηρία (
<P>
Μετά την ψηφοφορία
<SPEAKER ID="113" NAME="Gay Mitchell" AFFILIATION="PPE-DE">
Κυρία Πρόεδρε, μόλις πριν λίγο ματαιώθηκε μια ψηφοφορία λόγω ισοψηφίας. Ένας βουλευτής προέβαλε έναν πολύ σοβαρό ισχυρισμό σχετικά με την ψηφοφορία στην αίθουσα. Θα σας ζητούσα να διακόψετε τη διαδικασία έως ότου διακριβώσετε κατά πόσον υπάρχουν βουλευτές οι οποίοι ψηφίζουν ενώ δεν θα έπρεπε να ψηφίζουν ή κατά πόσον ο ισχυρισμός αυτός είναι ψευδής. Πρόκειται για πολύ σοβαρή κατηγορία.
<P>
(Χειροκροτήματα)
<SPEAKER ID="114" NAME="Πρόεδρος">
Δήλωσα μόλις ότι αυτό θα εξακριβωθεί. Αυτό σημαίνει ότι θα εξακριβωθεί αμέσως. Εξετάζουμε το ζήτημα αυτή τη στιγμή.
<SPEAKER ID="115" NAME="Bruno Gollnisch" AFFILIATION="NI">
- (FR) Κυρία Πρόεδρε, θα είμαι πολύ σύντομος σχετικά με αυτή την περίπτωση. Καθώς ένας από τους συνάδελφους βουλευτές διατύπωσε μια κατηγορία, θα του ζητήσω να διευκρινίσει την κατηγορία του. Όπως είπατε, η κατάσταση αυτή πρέπει να εξακριβωθεί αμέσως, και εάν, όπως πιστεύω, αποδειχθεί κατόπιν εξακρίβωσης ότι η κατηγορία είναι ψευδής, ζητώ όλα τα συμπεράσματα να εξαχθούν από τη διαπίστωση αυτή.
<SPEAKER ID="116" NAME="Πρόεδρος">
Δήλωσα ότι θα γίνει εξακρίβωση. Θα γίνει αμέσως, επομένως θα σας ενημερώσω μέσα στα επόμενα λεπτά.

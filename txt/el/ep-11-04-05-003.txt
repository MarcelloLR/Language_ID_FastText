<CHAPTER ID="003">
Συμπεράσματα από τη συνεδρίαση του Ευρωπαϊκού Συμβουλίου (24-25.03.2011) (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη δήλωση του Προέδρου του Ευρωπαϊκού Συμβουλίου: Συμπεράσματα από τη συνεδρίαση του Ευρωπαϊκού Συμβουλίου (24-25 Μαρτίου 2011). Ο Πρόεδρος του Ευρωπαϊκού Συμβουλίου κ. Van Rompuy θα λάβει τον λόγο.
<SPEAKER ID="008" NAME="Herman Van Rompuy">
Πρόεδρος του Συμβουλίου. - (EN) Κύριε Πρόεδρε, κύριε Πρόεδρε της Ευρωπαϊκής Επιτροπής, κυρίες και κύριοι, σε διάστημα 49 ημερών προήδρευσα σε τρεις συνεδριάσεις του Ευρωπαϊκού Συμβουλίου και σε μία σύνοδο κορυφής των αρχηγών κρατών και κυβερνήσεων της ευρωζώνης. Τα γεγονότα αυτά αποκαλύπτουν τις μεγάλες και πιεστικές προκλήσεις που αντιμετωπίζει η Ένωσή μας, τόσο στο οικονομικό όσο και στο διπλωματικό μέτωπο. Επίσης, δείχνουν ξεκάθαρα ότι οι συνεδριάσεις του Ευρωπαϊκού Συμβουλίου δεν είναι απλά συμβάντα αλλά μέρη μιας διαδικασίας. Μάλιστα, στη συνεδρίαση για την οποία μιλάω σήμερα -της 24ης και 25ης Μαρτίου- εγκρίναμε δεόντως ένα σημαντικό σύνολο οικονομικών μέτρων που εκπονήθηκαν και συζητήθηκαν στη διάρκεια του περασμένου έτους, εντείναμε τη δράση μας αναφορικά με τα συνεχιζόμενα γεγονότα στη Λιβύη και δρομολογήσαμε την αντίδρασή μας στα καταστροφικά γεγονότα στην Ιαπωνία. Επιτρέψτε μου να πάρω αυτά τα γεγονότα με τη σειρά.
<P>
Σχετικά με τα οικονομικά ζητήματα, προωθήσαμε μια ευρεία δέσμη μέτρων. Με ώθηση προηγουμένων συνεδριάσεων, συμπεριλαμβανομένης της άτυπης συνόδου κορυφής της ευρωζώνης της 11ης Μαρτίου, καταφέραμε να συνενώσουμε σχεδόν όλα τα πλεονεκτήματα αυτού του εγχειρήματος. Ασφαλώς, η έγκριση μέτρων και διαδικασιών για την αντιμετώπιση της κρίσης δεν σε βγάζει από μόνη της άμεσα από την κρίση. Αυτό θα απαιτήσει επιμονή και συνεχή προσπάθεια. Δεν θα επαναλάβω αναλυτικά όλες τις αποφάσεις που λάβαμε. Θα τις βρείτε στα συμπεράσματα. Επιτρέψτε μου, ωστόσο, να συνοψίσω έξι κύρια σημεία.
<P>
Πρώτον: συμφωνήσαμε για την απαιτούμενη τροποποίηση της Συνθήκης προκειμένου να δοθεί απόλυτη ασφάλεια δικαίου στον μόνιμο μηχανισμό σταθερότητας. Στο ψήφισμά του της 15ης Δεκεμβρίου, το Κοινοβούλιο ζήτησε μια μικρή αλλαγή στη Συνθήκη που παρέχει μια νομική βάση για έναν τέτοιο μηχανισμό, αντί για την καταφυγή σε μια βαθιά αλλαγή της Συνθήκης. Ακολουθήσαμε τη συμβουλή αυτήν και χάρηκα ιδιαίτερα όταν το Κοινοβούλιο στήριξε την προτεινόμενη τροποποίηση της Συνθήκης με μια τόσο συντριπτική πλειοψηφία στις 23 Μαρτίου. Είμαι ιδιαίτερα ευχαριστημένος διότι μπορέσαμε να δώσουμε ξανά διαβεβαιώσεις στο Κοινοβούλιο σχετικά με ορισμένες από τις ανησυχίες που είχε διατυπώσει στο πλαίσιο αυτό. Θα ήθελα να ευχαριστήσω τους εισηγητές κ. Brok και κ. Gualtieri διότι συνεργάστηκαν τόσο στενά μαζί μου προκειμένου να επιτευχθεί αυτό το αποτέλεσμα.
<P>
Δεύτερον: επιτύχαμε διεξοδική συμφωνία σχετικά με το μέγεθος, το πεδίο εφαρμογής και τον τρόπο λειτουργίας του μελλοντικού μηχανισμού σταθερότητας και τη βελτίωση της προσωρινής διευκόλυνσης.
<P>
Τρίτον: στηρίξαμε τη θέση του Συμβουλίου για τις έξι νομοθετικές προτάσεις σχετικά με τη δημοσιονομική και μακροοικονομική εποπτεία ενόψει των διαπραγματεύσεων με το Κοινοβούλιο. Γνωρίζω ότι εργάζεστε σκληρά επ' αυτού· μάλιστα, συνάντησα τους εισηγητές σας και το απόγευμα θα συναντήσω τους συντονιστές σας. Όλοι οι ενδιαφερόμενοι κατανοούν την ανάγκη να έχουμε ολοκληρώσει ως τον Ιούνιο.
<P>
Τέταρτον: ξεκινήσαμε το Ευρωπαϊκό Εξάμηνο. Πρόκειται για ένα εγχείρημα που αποτελεί συνέχεια της εφαρμογής της στρατηγικής ΕΕ 2020, του Συμφώνου Σταθερότητας και Ανάπτυξης και της μακροοικονομικής εποπτείας. Το Ευρωπαϊκό Συμβούλιο του Ιουνίου θα καταλήξει στα αναγκαία συμπεράσματα. Θα φροντίσω προσωπικά να μη χαθεί αυτό το θέμα μέσα στις στοίβες της γραφειοκρατικής διαδικασίας.
<P>
Πέμπτον: συμφωνήσαμε ότι θα διεξαχθούν σύντομα αξιόπιστες δοκιμές αντοχής για τις τράπεζες. Το έργο είναι διπλό: οι τράπεζες πρέπει να περάσουν από τις δοκιμές και οι κυβερνήσεις πρέπει να είναι έτοιμες να αντιμετωπίσουν τα αποτελέσματα αυτών των δοκιμών.
<P>
Έκτον: προβλέψαμε μια νέα ιδιότητα οικονομικού συντονισμού. Την ονομάζουμε "σύμφωνο Euro Plus" για δύο λόγους: πρώτον διότι αφορά το τι παραπάνω θέλουν να κάνουν οι χώρες της ευρωζώνης - έχουν κοινό νόμισμα και θέλουν να καταβάλουν πρόσθετες προσπάθειες πλέον των υφισταμένων δεσμεύσεων και συμφωνιών της ΕΕ· και δεύτερον, διότι είναι ανοιχτό και στις άλλες. Αυτός είναι ο λόγος για τον οποίο χαίρομαι διότι έξι χώρες που δεν ανήκουν στην ευρωζώνη ανήγγειλαν ήδη πως θα προσχωρήσουν στο σύμφωνο. Αυτές οι χώρες είναι η Δανία, η Πολωνία, η Λετονία, η Λιθουανία, η Βουλγαρία και η Ρουμανία. " δυνατότητα προσχώρησης αργότερα παραμένει ανοιχτή για καθένα από τα υπόλοιπα τέσσερα κράτη μέλη.
<P>
Επιτρέψτε μου να επαναλάβω ότι η πολιτική δέσμευση του συμφώνου Euro Plus υπερβαίνει εκείνη όλων των άλλων μέτρων της δέσμης για τη βελτίωση της οικονομικής επίδοσης των κρατών μελών: του ισχυρότερου συμφώνου σταθερότητας και ανάπτυξης για τη δημοσιονομική εποπτεία, της νέας μακροοικονομικής εποπτείας και της εφαρμογής της καίριας στρατηγικής ΕΕ 2020 σχετικά με τις διαρθρωτικές μεταρρυθμίσεις για την επίτευξη οικονομικής ανάπτυξης. Οι δεσμεύσεις σχετικά με την ανταγωνιστικότητα, τα δημόσια οικονομικά και τις συντάξεις, την απασχόληση κλπ πρέπει να υλοποιηθούν στο πλαίσιο των εθνικών προγραμμάτων μεταρρυθμίσεων και σταθερότητας. Επίσης, θα αξιολογούνται ετησίως σε ανώτατο επίπεδο.
<P>
Έχω μια τελική παρατήρηση για την οικονομία. Ορισμένοι φοβούνται ότι αυτό το έργο σκοπό έχει να διαλύσει το κράτος προνοίας και την κοινωνική προστασία. Σε καμία περίπτωση. Όπως είπα στους κοινωνικούς εταίρους στην τριμερή κοινωνική σύνοδο κορυφής, σκοπός του είναι να διασώσει αυτές τις θεμελιώδης πτυχές του ευρωπαϊκού μοντέλου. Θέλουμε να διασφαλίσουμε ότι οι οικονομίες μας θα είναι αρκετά ανταγωνιστικές ώστε να δημιουργήσουν θέσεις εργασίας και να διατηρήσουν την ευημερία όλων των πολιτών μας, και αυτός είναι ο σκοπός του έργου μας. Αυτά ήταν, λοιπόν, τα κύρια στοιχεία της συνολικής οικονομικής μας δέσμης προκειμένου να μας βοηθήσει να βγούμε από την κρίση. Όπως είπα, είναι αποτέλεσμα μιας μακράς διαδικασίας και όχι μίας μόνο συνεδρίασης.
<P>
Στις 25 Μαρτίου 2010, το Ευρωπαϊκό Συμβούλιο αποφάσισε να βελτιώσει την ευρωπαϊκή οικονομική διακυβέρνηση δρομολογώντας την ειδική ομάδα της οποίας είχα την τιμή να προεδρεύω. Ένα έτος αργότερα, αποκτούμε νέους κανόνες, νέα μέσα και πιο φιλόδοξες πολιτικές. Αυτό ήταν και παραμένει μια προσπάθεια όλων των θεσμικών οργάνων, περιλαμβανομένου του Κοινοβουλίου και όλων των κρατών μελών. Δεν ήταν πάντα εύκολο, δεν ήταν πάντα χωρίς εντάσεις, αλλά η πολιτική βούληση ήταν ακλόνητη, η αίσθηση της κατεύθυνσης που έχουμε είναι σαφής και έχουμε επιτύχει σημαντικά αποτελέσματα.
<P>
Δεν έχουν ξεπεραστεί όλα τα προβλήματά μας. Είναι αποτέλεσμα λαθών του παρελθόντος και έλλειψης των κατάλληλων μέσων τόσο σε ευρωπαϊκό όσο και σε εθνικό επίπεδο. Τώρα όμως έχουμε κάθε δυνατότητα να τα αντιμετωπίσουμε και να μην τα επαναλάβουμε.
<P>
Προχωρώ τώρα στην κατάσταση στη Λιβύη, την οποία φυσικά συζητήσαμε στις 24 και 25 Μαρτίου. Επιδείξαμε από κοινού αποφασιστικότητα. Γνωρίζω ότι ορισμένοι από εσάς είχαν αμφιβολίες, όμως εργαστήκαμε σκληρά για να διασφαλίσουμε συγκεκριμένα αποτελέσματα. Πριν από δύο εβδομάδες, σε μια έκτακτη συνεδρίαση του Ευρωπαϊκού Συμβουλίου στις 11 Μαρτίου, εγκρίναμε μια σαφή γραμμή για τη Λιβύη. Χωρίς αυτήν τη σαφή ευρωπαϊκή θέση, οι μετέπειτα δράσεις δεν θα ήταν δυνατές. Αποφασίσαμε ότι, για χάρη της ασφάλειας του αμάχου πληθυσμού, τα κράτη μέλη θα μπορούσαν να εξετάσουν όλες τις απαραίτητες δυνατότητες, υπό την προϋπόθεση ότι υπάρχει εμφανής ανάγκη, μια σαφής νομική βάση και υποστήριξη σε τοπικό επίπεδο.
<P>
Αυτοί οι τρεις όροι εκπληρώθηκαν γρήγορα. " σαφής ανάγκη κατέστη προφανής όταν το καθεστώς ενέτεινε τη βία κατά των ίδιων των πολιτών του. " νομική βάση δόθηκε όταν το Συμβούλιο Ασφαλείας του Ο"Ε ενέκρινε το ψήφισμα ορόσημο για τη Λιβύη λίγες ημέρες μετά τη συνεδρίαση του Ευρωπαϊκού Συμβουλίου. " περιφερειακή στήριξη ήρθε άμεσα από τον Αραβικό Σύνδεσμο.
<P>
Οι δράσεις που ανέλαβε ένας συνασπισμός ευρωπαϊκών, αραβικών και βορειοαμερικανικών χωρών για την εφαρμογή του ψηφίσματος του Ο"Ε βοήθησαν να προστατευθεί ο άμαχος πληθυσμός της Λιβύης. Αποσοβήθηκε μια μαζική αιματοχυσία. Χιλιάδες ζωές σώθηκαν. Αυτό είναι το σημαντικότερο αποτέλεσμα και αξίζει τη μεγαλύτερη προσοχή, περισσότερη ακόμα και από τη διαδικασία λήψης αποφάσεων. Το δάσος είναι σημαντικότερο από τα δέντρα.
<P>
Όλοι γνωρίζουμε ότι η απόφαση ανάληψης στρατιωτικής δράσης δεν ήταν εύκολη. Όπως είναι φυσικό, υπάρχουν ερωτήματα και δισταγμοί. Αυτό είναι απόλυτα φυσιολογικό σε θέματα πολέμου και ειρήνης. Όμως οι όποιες δυσκολίες βιώσαμε σχετικά με αυτήν την πτυχή της κρίσης της Λιβύης δεν θα πρέπει να επισκιάσουν ούτε για μια στιγμή την άψογη απόδοση της Ευρωπαϊκής Ένωσης. " Ευρωπαϊκή Ένωση βρέθηκε στην πρώτη γραμμή από την αρχή της κρίσης. Ήταν η πρώτη που επέβαλε κυρώσεις, η πρώτη που επέβαλε απαγόρευση ταξιδιών σε ηγετικές προσωπικότητες του καθεστώτος, η πρώτη που δέσμευσε λιβυκά περιουσιακά στοιχεία και η πρώτη που αναγνώρισε το Προσωρινό Μεταβατικό Εθνικό Συμβούλιο ως έγκυρο συνομιλητή κατόπιν αιτήματος του Κοινοβουλίου. " Ένωση συντόνισε επίσης προσπάθειες διάσωσης πολιτών της ΕΕ και προσέφερε και εξακολουθεί να προσφέρει ουσιαστική ανθρωπιστική βοήθεια.
<P>
Οι πολιτικοί στόχοι που θέσαμε στις 11 Μαρτίου παραμένουν αμετάβλητοι. Ο Gaddafi πρέπει να φύγει. Θέλουμε μια πολιτική μετάβαση της οποίας θα ηγηθούν οι ίδιοι οι Λίβυοι και η οποία θα βασίζεται σε ευρείας βάσης πολιτικό διάλογο. Είμαστε διατεθειμένοι να βοηθήσουμε μια νέα Λιβύη, τόσο οικονομικά όσο και στην οικοδόμηση των νέων της θεσμών.
<P>
Επίσης, παρακολουθούμε προσεκτικά τα γεγονότα στην υπόλοιπη περιοχή. Γνωρίζοντας ότι η κατάσταση είναι διαφορετική σε κάθε χώρα, εκφράζουμε τη μέγιστη ανησυχία μας για την κατάσταση στη Συρία, την Υεμένη και το Μπαχρέιν. Καταδικάζουμε έντονα την κλιμάκωση της βίας και στηρίζουμε τις πολιτικές και κοινωνικές μεταρρυθμίσεις στη νότια γειτονιά μας. Πρέπει επίσης να αλλάξουμε την πολιτική μας, και θα το συζητήσω αυτό αργότερα με διάφορους βουλευτές που είναι αρμόδιοι για την περιοχή στην κοινοβουλευτική Επιτροπή Εξωτερικών Υποθέσεων. Ως θετική εξέλιξη σημειώσαμε την απρόσκοπτη διεξαγωγή του συνταγματικού δημοψηφίσματος στην Αίγυπτο πριν από δύο εβδομάδες.
<P>
Επιτρέψτε μου να πω δυο λόγια και για την Ακτή του Ελεφαντοστού. Δεν περιλαμβανόταν στην ημερήσια διάταξη του τελευταίου Ευρωπαϊκού Συμβουλίου, αλλά εγκρίναμε συμπεράσματα τον Δεκέμβριο και παρακολουθούμε από τότε προσεκτικά τις εξελίξεις εκεί. Καταρχάς, καταδικάζουμε με τον πιο έντονο τρόπο τη βία, ιδίως τη βία κατά αμάχων. Αυτό πρέπει να σταματήσει από όλες τις πλευρές. Δεύτερον, η σημερινή κατάσταση είναι σαφές αποτέλεσμα της έλλειψης σεβασμού για τη δημοκρατία. " δημοκρατία δεν είναι μόνον εκλογές, αλλά και σεβασμός του αποτελέσματος των εκλογών. " διεθνής κοινότητα ήταν σαφής όσον αφορά τα αποτελέσματα των περυσινών προεδρικών εκλογών στην Ακτή του Ελεφαντοστού. " στάση μας πρέπει να παραμείνει σταθερή.
<P>
Τέλος, σχετικά με την Ιαπωνία, όσον αφορά τη συσσώρευση τραγωδιών που έπληξαν τη χώρα, εμείς ως Ευρωπαϊκό Συμβούλιο εκφράσαμε τη συμπάθεια και την αλληλεγγύη μας προς τον λαό της Ιαπωνίας και τα συλλυπητήριά μας για τις χιλιάδες θύματα. Δεν πρέπει να τα ξεχάσουμε, ακόμα και αν η προσοχή μας αιχμαλωτίζεται από άλλες πτυχές του ιαπωνικού δράματος. Είμαστε έτοιμοι ως Ένωση να βοηθήσουμε με κάθε δυνατό τρόπο. Σε αυτές τις τραγικές ημέρες επαναλαμβάνουμε, ως αληθινοί φίλοι της Ιαπωνίας, τη στρατηγική σημασία της σχέσης ΕΕ-Ιαπωνίας. Όπως γνωρίζουμε, οι συνέπειες των γεγονότων ξεπερνούν την Ιαπωνία και για τον λόγο αυτόν η Ευρωπαϊκή Ένωση αντλεί όλα τα δυνατά διδάγματα από αυτά. Παρακολουθούμε προσεκτικά τις συνέπειες για την παγκόσμια οικονομία και τις πυρηνικές πτυχές. Αυτό αποτελεί κορυφαία προτεραιότητα.
<P>
Ως εκ τούτου, αποφασίσαμε ότι πρέπει επειγόντως να επανεξεταστεί η ασφάλεια όλων των πυρηνικών σταθμών μας με "δοκιμές αντοχής" για την ασφάλεια. " Επιτροπή θα ενημερώσει το Ευρωπαϊκό Συμβούλιο για τις δοκιμές αντοχής πριν από το τέλος του έτους. Θα επανεξετάσει τους υφιστάμενους κοινοτικούς κανόνες για την ασφάλεια των πυρηνικών εγκαταστάσεων και θα προτείνει βελτιώσεις όπου είναι αναγκαίο. Στην Ευρώπη, θέλουμε τα υψηλότερα πρότυπα πυρηνικής ασφάλειας, διότι η κατοχύρωση της ασφάλειας των πυρηνικών σταθμών δεν μπορεί να σταματά στα σύνορά μας. Ενθαρρύνουμε και στηρίζουμε τις γειτονικές χώρες να διεξαγάγουν παρόμοιες δοκιμές αντοχής. Το καλύτερο θα ήταν μια παγκόσμια επανεξέταση των πυρηνικών σταθμών.
<P>
Κύριε Πρόεδρε, αξιότιμοι βουλευτές, ολοκληρώνω τη σύνοψη όσων συμφωνήσαμε σε αυτήν την τρίτη φετινή συνεδρίαση του Ευρωπαϊκού Συμβουλίου. Πολλά από αυτά προετοιμάζουν τον δρόμο για περαιτέρω εργασία εδώ στο Κοινοβούλιο, είτε μέσω νομοθετικών διαδικασιών είτε μέσω του γενικού δικαιώματος του Κοινοβουλίου να ελέγχει την κοινή εξωτερική πολιτική και πολιτική ασφαλείας. Περιμένω να ακούσω τις απόψεις σας.
<SPEAKER ID="009" NAME="José Manuel Barroso" LANGUAGE="FR">
Κύριε Πρόεδρε, κύριε Πρόεδρε του Ευρωπαϊκού Συμβουλίου, αξιότιμοι βουλευτές, ο Πρόεδρος του Ευρωπαϊκού Συμβουλίου μας παρουσίασε όλες τις αποφάσεις που ελήφθησαν στη συνεδρίαση της περασμένης εβδομάδας. Θα ήθελα να μοιραστώ μαζί σας την εντύπωση που αποκόμισα και να σας μιλήσω ειδικά για τα επόμενα στάδια.
<P>
Νομίζω ότι είναι δίκαιο να πούμε πως ελήφθησαν ορισμένες πολύ σημαντικές διαρθρωτικές αποφάσεις προς όφελος της ενίσχυσης της χρηματοπιστωτικής σταθερότητας στην ευρωζώνη και της βελτίωσης του οικονομικού συντονισμού. Πρόκειται για μια πραγματική καμπή για την ευρωπαϊκή οικονομική διακυβέρνηση, ιδίως αν δούμε τον δρόμο που διανύσαμε για να φθάσουμε ως εδώ.
<P>
Θέσαμε επιτέλους σωστά και σταθερά θεμέλια για την οικονομική συνιστώσα της οικονομικής και νομισματικής μας ένωσης. Πιστεύω πως τώρα θα έχει μια σταθερότερη βάση.
<P>
Τώρα έχουμε ένα πλαίσιο που θα μας δώσει τη δυνατότητα να αντιδρούμε μαζί σε κάθε ενδεχόμενη κρίση. Τέλος, κατά την αξιολόγηση των αποτελεσμάτων αυτού του Συμβουλίου δεν πρέπει να παραβλέψουμε το γεγονός ότι το πλαίσιο συμμορφώνεται με τις διατάξεις της Συνθήκης και τηρεί μια κοινοτική προσέγγιση.
<P>
Όπως όλοι γνωρίζουμε, αυτό δεν ήταν οπωσδήποτε δεδομένο. " Επιτροπή πρωτοστάτησε στην κοινή ανταπόκριση στην οικονομική κρίση και στο όραμα για την Ευρώπη του 2020. Είχε τη σημαντική υποστήριξη του Κοινοβουλίου και θα ήθελα να σας ευχαριστήσω και πάλι γι' αυτό. " στάση που υιοθέτησαν από κοινού το Κοινοβούλιο και η Επιτροπή για να υπερασπιστούν την κοινοτική προσέγγιση αναγνωρίστηκε και διαδραμάτισε ουσιαστικό ρόλο στην επίτευξη αυτών των αποτελεσμάτων.
<P>
" νέα οικονομική αρχιτεκτονική μας είναι, ως εκ τούτου, τώρα σε μεγάλο βαθμό έτοιμη. Ωστόσο, δεν αποτελεί εγγύηση από μόνη της: τώρα οι πολιτικοί ηγέτες θα πρέπει να λάβουν ορισμένες σημαντικές αποφάσεις προκειμένου να ανταποκριθούν σε αυτήν.
<P>
Σε αυτό το νέο πλαίσιο, θα πρέπει να εφαρμόσουμε με αποφασιστικότητα και χωρίς περαιτέρω καθυστέρηση τις απαραίτητες προτεραιότητες της εξυγίανσης των δημοσίων οικονομικών και των διαρθρωτικών μεταρρυθμίσεων για την ανάπτυξη που επιβεβαίωσε αυτό το Ευρωπαϊκό Συμβούλιο, βάσει της ετήσιας επισκόπησης της ανάπτυξης της Επιτροπής.
<P>
Είμαι βέβαιος ότι η αποφασιστικότητά μας τις προσεχείς εβδομάδες και μήνες θα είναι εξίσου ισχυρή, αν όχι ισχυρότερη από εκείνη που επιδείξαμε ως τώρα θεσπίζοντας τα διάφορα στοιχεία της κοινής ανταπόκρισής μας στην κρίση με συνεκτικό και συντονισμένο τρόπο: το ευρωπαϊκό εξάμηνο, το σύμφωνο Euro Plus, το νέο πλαίσιο ενισχυμένης οικονομικής διακυβέρνησης και τα μέτρα που λάβαμε με πνεύμα αλληλεγγύης και ευθύνης για τη διατήρηση της χρηματοπιστωτικής σταθερότητας της ευρωζώνης.
<P>
Δεν σας κρύβω ότι η Επιτροπή θα προτιμούσε να είχε προχωρήσει περισσότερο σε διάφορους τομείς της οικονομικής διακυβέρνησης, ιδίως όσον αφορά τον νέο μηχανισμό χρηματοπιστωτικής σταθερότητας της ευρωζώνης. Για παράδειγμα, θα θέλαμε μεγαλύτερη ευελιξία. Εντούτοις, πιστεύω πως μπορούμε να πούμε ότι καταφέραμε να εξασφαλίσουμε έναν μηχανισμό συνδεδεμένο με τη Συνθήκη, με ισχυρό ρόλο για την Επιτροπή και εποπτεία από το Κοινοβούλιο. Το αποτέλεσμα που επιτύχαμε είναι σημαντικό και η έγκριση της τροποποίησης της Συνθήκης, η οποία υποστηρίχθηκε ευρύτατα από το Σώμα, συνέβαλε σε αυτό.
<P>
Κυρίες και κύριοι, οι νέες δομές διακυβέρνησης πρέπει τώρα να εφαρμοστούν για να αντιμετωπιστεί η οικονομική κατάσταση. " αλήθεια είναι ότι βρισκόμαστε ακόμα σε μια δύσκολη κατάσταση. Τώρα η μπάλα βρίσκεται κυρίως στην περιοχή των κρατών μελών, τα οποία πρέπει να ολοκληρώσουν τα εθνικά μεταρρυθμιστικά τους προγράμματα και τα προγράμματα σταθερότητας ή σύγκλισής.
<P>
" Επιτροπή θα περιμένει να λάβει συγκεκριμένες, φιλόδοξες προτάσεις από κάθε κράτος μέλος για την κοινή πρόοδο προς τους κύριους στόχους της στρατηγικής Ευρώπη 2020: περισσότερες θέσεις εργασίας, μεγαλύτερες επενδύσεις στην εκπαίδευση, την κατάρτιση, την έρευνα και την καινοτομία και μια πιο τολμηρή προσέγγιση στην καταπολέμηση της φτώχειας και του κοινωνικού αποκλεισμού.
<P>
Επίσης, περιμένουμε να μας παρουσιάσουν τα μέτρα που θα λάβουν για να διορθώσουν τις συνεχιζόμενες μακροοικονομικές ανισορροπίες και για να βελτιώσουν την ανταγωνιστικότητα και την ανάπτυξη για τη δημιουργία θέσεων εργασίας.
<P>
Μόλις λάβουμε αυτά τα έγγραφα, θα είμαστε σε θέση να εκπονήσουμε σχέδια γνωμοδότησης και συστάσεις για κάθε χώρα, προκειμένου να καταστεί δυνατή η έγκρισή τους πριν από το Ευρωπαϊκό Συμβούλιο του Ιουνίου που θα σηματοδοτήσει το τέλος του πρώτου ευρωπαϊκού εξαμήνου.
<P>
Θα ήθελα να υπογραμμίσω ότι μοιραζόμαστε όλοι μια κοινή ευθύνη και είναι σημαντικό να υιοθετήσουν όλοι πλήρως τη στρατηγική Ευρώπη 2020. " στρατηγική Ευρώπη 2020 παραμένει το βασικό πλαίσιο των ευρωπαϊκών μεταρρυθμίσεων για την ανάπτυξη και την απασχόληση. Εν προκειμένω θα μπορούσε να αναφερθεί η παράγραφος 6 των συμπερασμάτων του Ευρωπαϊκού Συμβουλίου. Αναφέρει σαφέστατα το εξής: "Κατά την εφαρμογή αυτών των πολιτικών και προκειμένου να διασφαλιστεί ευρεία δέσμευση, θα διατηρηθεί η στενή συνεργασία με το Ευρωπαϊκό Κοινοβούλιο και άλλα κοινοτικά θεσμικά όργανα και συμβουλευτικά όργανα (ΕΟΚΕ, ΕτΠ) με την πλήρη συμμετοχή των εθνικών κοινοβουλίων, των κοινωνικών εταίρων, των περιφερειών και άλλων ενδιαφερομένων." Θέλω να υπογραμμίσω το σημείο αυτό διότι, όπως γνωρίζετε, μια από τις συχνότερες επικρίσεις για τη στρατηγική της Λισαβόνας ήταν ακριβώς η έλλειψη δέσμευσης για το πρόγραμμα μεταρρύθμισης της ευρωπαϊκής οικονομίας. Ελπίζω ότι αυτήν τη φορά έχουμε αξιοποιήσει τα διδάγματα που μπορούμε να αντλήσουμε από αυτήν τη διαδικασία και θα εργαστούμε πραγματικά σκληρά για την ανάπτυξη με στόχο την απασχόληση τόσο σε ευρωπαϊκό όσο και σε εθνικό επίπεδο.
<P>
Όσον αφορά τη μεταρρύθμιση της οικονομικής διακυβέρνησης, τώρα, καθήκον του Κοινοβουλίου είναι να προχωρήσει στην τελική έγκριση των έξι προτάσεων της νομοθετικής δέσμης, και ελπίζω ότι θα επιτύχουμε το συντομότερο δυνατό ένα τολμηρό αποτέλεσμα. Αυτό είναι ζωτικής σημασίας για να τεθεί σε εφαρμογή το όλο σύστημα της διακυβέρνησης.
<P>
Πιστεύω, επομένως, ότι έχουμε πολλούς λόγους για να είμαστε ικανοποιημένοι με τα αποτελέσματα του τελευταίου Ευρωπαϊκού Συμβουλίου, αλλά και πολλούς λόγους για να συνεχίσουμε να εργαζόμαστε σκληρά από δω και πέρα, εφόσον το οικονομικό κλίμα εξακολουθεί να είναι δύσκολο και απρόβλεπτο, ιδίως αναφορικά με τις κοινωνικές πτυχές που μας ανησυχούν όλους πολύ.
<P>
Τις επόμενες εβδομάδες, η Επιτροπή θα υποβάλει επίσης τις προτάσεις της για την πράξη για την ενιαία αγορά. Χαίρομαι ιδιαίτερα διότι το Συμβούλιο αφιέρωσε τόσο πολύ χρόνο στη συζήτηση για το μέλλον της ενιαίας αγοράς και υπογράμμισε τον ζωτικής σημασίας ρόλο της για την τόνωση της ανάπτυξης και της απασχόλησης και την προαγωγή της ανταγωνιστικότητας τονίζοντας μεταξύ άλλων τη σημασία της μείωσης του ρυθμιστικού φόρτου ειδικά για τις ΜΜΕ.
<P>
Θέλουμε να απελευθερώσουμε το δυναμικό ανάπτυξης της ενιαίας αγοράς. Στο σημείο αυτό θα ήθελα επίσης να επιστήσω την προσοχή στο γεγονός ότι η εξυγίανση των δημοσίων οικονομικών δεν είναι αυτοσκοπός, αλλά μέσο για να δοθεί ώθηση σε μια δίκαιη, βιώσιμη ανάπτυξη και να δημιουργηθούν θέσεις εργασίας.
<P>
Μιλώντας για το θέμα της δίκαιης ανάπτυξης, είναι σημαντικό να υπογραμμίσουμε ότι το Ευρωπαϊκό Συμβούλιο απεφάνθη επίσης για τη δυνατότητα επιβολής φόρου στις διεθνείς χρηματοπιστωτικές συναλλαγές. Επιβεβαίωσα την πρόθεση της Επιτροπής να υποβάλει ορισμένες προτάσεις σχετικά με τη φορολόγηση του χρηματοπιστωτικού τομέα. Πιστεύουμε πραγματικά ότι όλοι πρέπει να συμβάλουν για την αντιμετώπιση της κρίσης.
<P>
Κυρίες και κύριοι, όπως γνωρίζετε, το Συμβούλιο συζήτησε επίσης για την κατάσταση στη νότια Μεσόγειο και ειδικότερα στη Λιβύη. Ο Πρόεδρος του Συμβουλίου μας ενημέρωσε πολύ αναλυτικά. Θα ήθελα απλά να αναφέρω ότι συναντήθηκα χθες με τον πρωθυπουργό της Τυνησίας. Επανέλαβα τη στήριξή μας προς τη δημοκρατική επανάσταση και την προθυμία μας να βοηθήσουμε τον λαό της Τυνησίας στην αναζήτηση της ελευθερίας, της δικαιοσύνης και της κοινωνικής προόδου. Σε αυτό το πλαίσιο ανέφερα επίσης το ζήτημα της μετανάστευσης, το οποίο η Τυνησία και η ΕΕ πρέπει να αντιμετωπίσουν από κοινού με εποικοδομητικό πνεύμα, με πνεύμα γνήσιας εταιρικής σχέσης, καθώς αυτό που προτείναμε και έγινε πολύ θετικά δεκτό από το Ευρωπαϊκό Συμβούλιο είναι μια εταιρική σχέση για τη δημοκρατία και την κοινή ευημερία.
<P>
Υπάρχει άλλο ένα ζήτημα με το οποίο ασχολήθηκε το Ευρωπαϊκό Συμβούλιο: η κρίση στην Ιαπωνία και ιδίως η κατάσταση όσον αφορά τα πυρηνικά.
<P>
Είχα επίσης χθες μια αρκετά σημαντική τηλεφωνική συνομιλία με τον ιάπωνα πρωθυπουργό, ο οποίος ευχαρίστησε την Ευρωπαϊκή Ένωση για τις ενέργειές της. Του επαναβεβαίωσα την αλληλεγγύη μας και του είπα ότι θα συνεχίσουμε να στηρίζουμε την Ιαπωνία. Συζητήσαμε επίσης για το πυρηνικό ζήτημα. Ο πρωθυπουργός Kan με ενημέρωσε για την κατάσταση στην Ιαπωνία και τις τελευταίες εξελίξεις αναφορικά με την ασφάλεια και εξέφρασε την προθυμία του να συνεργαστεί μαζί μας σχετικά με το έργο που πρέπει να γίνει για την πυρηνική ασφάλεια στην Ευρώπη και στον υπόλοιπο κόσμο.
<P>
Είναι προφανές ότι το κοινό ανησυχεί ολοένα περισσότερο για το πυρηνικό ζήτημα. Πρέπει να αντιμετωπίσουμε αυτές τις ανησυχίες και να εγγυηθούμε τη μέγιστη πυρηνική ασφάλεια. Πρέπει επίσης να ενεργήσουμε με πλήρη διαφάνεια. Συνεπώς, θα διεξαχθούν "δοκιμές αντοχής" σε πυρηνικούς σταθμούς της Ευρώπης και τα αποτελέσματα θα δημοσιοποιηθούν. Το Συμβούλιο ζήτησε από την Επιτροπή και από την Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας να αποφασίσουν για το πεδίο εφαρμογής και τις πρακτικές λεπτομέρειες αυτών των δοκιμών, οι οποίες θα διεξαχθούν από ανεξάρτητες εθνικές αρχές. " Επιτροπή θα εξετάσει επίσης το ρυθμιστικό πλαίσιο για την ασφάλεια των πυρηνικών σταθμών και θα προτείνει μέχρι το τέλος του έτους τις βελτιώσεις που ενδέχεται να αποδειχθούν αναγκαίες.
<P>
Κύριε Πρόεδρε, κυρίες και κύριοι, δεν πρέπει να διαψεύσουμε τις ελπίδες που εναποτίθενται στην ικανότητά μας να ενεργούμε μαζί για το κοινό καλό της Ευρώπης. Αυτό επιδιώκει σε καθημερινή βάση η Επιτροπή, γνωρίζοντας ότι μπορούμε να βασιζόμαστε στη στήριξη του Κοινοβουλίου, και θα συνεχίσουμε να το κάνουμε και να εκτελούμε πλήρως τα νέα μας καθήκοντα.
<SPEAKER ID="010" NAME="Joseph Daul" LANGUAGE="FR">
Κύριε Πρόεδρε, κύριε Πρόεδρε του Ευρωπαϊκού Συμβουλίου, κύριε Πρόεδρε της Επιτροπής, κυρίες και κύριοι, το τελευταίο Ευρωπαϊκό Συμβούλιο έβαλε τις χώρες μας σε σωστή πορεία. Αυξάνοντας την ικανότητα του Ταμείου Αλληλεγγύης και αποφασίζοντας να το κάνουν μόνιμο, οι 27 επέδειξαν και πάλι τη δέσμευσή τους στο ευρώ και τη σημασία που δίνουν στην αλληλεγγύη μεταξύ των πιο σταθερών οικονομικά χωρών και εκείνων που αντιμετωπίζουν προσωρινές δυσκολίες.
<P>
Ταυτόχρονα, η απόφαση για ένα σύμφωνο για το ευρώ μεταξύ των χωρών της ευρωζώνης και πέρα από αυτήν είναι ενδεικτική της πολιτικής βούλησης των ευρωπαίων ηγετών να διδαχθούν από τη χρηματοπιστωτική κρίση.
<P>
Το γεγονός ότι έχουμε κοινό νόμισμα μας υποχρεώνει να έχουμε μεγαλύτερη συνοχή στις οικονομικές και κοινωνικές επιλογές μας. " εποχή που οι χώρες μπορούσαν να θεσπίζουν ένα άτυπο ποσοστό φορολόγησης ή συγκεκριμένους κοινωνικούς κανόνες χωρίς να διαβουλευτούν προηγουμένως με τους εταίρους τους έχει παρέλθει ανεπιστρεπτί. Ο λόγος είναι απλός: όλες οι χώρες θα πρέπει να ωφελούνται από την αλληλεγγύη των εταίρων τους στην ευρωζώνη.
<P>
Όμως οι λαοί μας θα δεχτούν αυτήν την αλληλεγγύη μόνο αν θεωρούν πως όλοι καταβάλλουν τις ίδιες προσπάθειες για τη διαχείριση των δημοσίων πόρων. Από την άποψη αυτή, το σύμφωνο για το ευρώ είναι ένα σοβαρό βήμα προόδου προς τη σύγκλιση των οικονομιών μας. " Ομάδα μου το υποστηρίζει θερμά, ζητεί όμως -και εγώ θα εξακολουθήσω να ζητώ- να εφαρμοστεί στο πλαίσιο της κοινοτικής μεθόδου, υπό την αιγίδα της Επιτροπής, κύριε Πρόεδρε. Κάνετε τα σωστά βήματα, το έργο σας είναι θετικό, αλλά χρειάζεται να γίνουν περισσότερα στο πλαίσιο αυτής της κοινοτικής μεθόδου υπό την αιγίδα της Επιτροπής. Αυτός είναι ο τρόπος με τον οποίο θα οικοδομήσουμε την Ευρώπη. Κυρίες και κύριοι, γνωρίζετε πόσο πεισματάρης μπορώ να γίνω και θα το επαναλάβω αυτό όσες φορές χρειαστεί προκειμένου να μην το ξεχάσει κανείς.
<P>
" Ευρώπη ξεχωρίζει από τον υπόλοιπο κόσμο χάρη στο μοντέλο της κοινωνικής οικονομίας της αγοράς, ένα μοντέλο για το οποίο δικαιολογημένα είναι υπερήφανοι οι συμπολίτες μας και το οποίο βασίζεται στην αρχή της αλληλεγγύης, αλλά είναι δύσκολο να διατηρηθεί στο πλαίσιο της παγκοσμιοποίησης. Το θέμα είναι να γνωρίζει κανείς πώς να διασφαλίσει τη μελλοντική του βιωσιμότητα βρίσκοντας τη σωστή μέση οδό μεταξύ του κράτους κηδεμονίας που προτιμούν οι σοσιαλιστές, το οποίο είδαμε ότι μας έφερε στα πρόθυρα της χρεοκοπίας, και του υπερβολικού φιλελευθερισμού, τους κινδύνους του οποίου είδαμε στη χρηματοπιστωτική κρίση.
<P>
Για να επιτευχθεί αυτό, απαιτούνται τρία πράγματα. Πρώτον, όλες οι χώρες μας πρέπει να μειώσουν τα ελλείμματά τους· δεύτερον, πρέπει να εγκρίνουν συγκρίσιμους δημοσιονομικούς, φορολογικούς και κοινωνικούς κανόνες και, τρίτον, πρέπει να επενδύσουν από κοινού στην καινοτομία για να δοθεί ώθηση στην ανάπτυξη, η οποία έως τώρα είναι σαφώς ανεπαρκής. " αλήθεια είναι ότι θα μπορέσουμε να διατηρήσουμε και να ενισχύσουμε το μοντέλο μας μόνο αν επενδύσουμε σε παράγοντες ανάπτυξης: πράσινη ενέργεια, νανοτεχνολογίες, βιοτεχνολογίες και τα λοιπά. Δεδομένου του περιορισμένου οικονομικού μας περιθωρίου ελιγμών, ο καλύτερος τρόπος αντιμετώπισης της πρόκλησης της ανάπτυξης και επίτευξης οικονομιών κλίμακας είναι η συνένωση των δεξιοτήτων, αλλά και των κεφαλαίων μας. Χωρίς μαζικές επενδύσεις στην καινοτομία, χωρίς ένα πραγματικά ευρωπαϊκό σχέδιο, στερούμε από τον εαυτό μας τη δυνατότητα να συμβαδίσουμε με τους ανταγωνιστές μας.
<P>
Κυρίες και κύριοι, ενώ οι αρχηγοί κρατών και κυβερνήσεών μας συνεδρίαζαν πριν από δέκα ημέρες, ο πυρηνικός σταθμός της Fukushima εξακολουθούσε να αποτελεί θέμα παγκόσμιας ανησυχίας και οι εξεγερμένοι στη Λιβύη προσέβλεπαν στην Ευρώπη για ισχυρή δράση. Σε αυτά τα δύο ζητήματα, οι χώρες μας και η Ευρωπαϊκή Ένωση επέδειξαν μεγάλη αίσθηση ευθύνης.
<P>
Προσφέραμε πράγματι στην Ιαπωνία την εμπειρογνωμοσύνη μας για πυρηνικά ζητήματα σε μια κατάσταση εξαιρετικά δύσκολη και ανησυχητική γι' αυτήν τη χώρα, αλλά και για τη διεθνή κοινότητα. Αναμφίβολα θα υπάρχει μια εποχή πριν και μια εποχή μετά τη Fukushima, Μολονότι δυστυχώς δεν έχουμε ακόμα φθάσει εκεί, η Ομάδα μου θέλει η περίοδος μετά τη Fukushima να είναι μια περίοδος στοχασμού και δράσης, πρώτον για να διασφαλίσουμε ότι οι κανόνες που διέπουν την πυρηνική ασφάλεια θα γίνουν σημαντικά αυστηρότεροι και δεύτερον για να προωθήσουμε τις προσπάθειές μας στον τομέα της πράσινης ενέργειας. Κύριε Πρόεδρε, συμφωνώ με την προσέγγισή σας στο ζήτημα της Ακτής του Ελεφαντοστού.
<P>
Στρεφόμενος, τέλος, στη Μεσόγειο, επικροτώ την επανειλημμένη έκκληση του Ευρωπαϊκού Συμβουλίου να εγκαταλείψει ο συνταγματάρχης Gaddafi την εξουσία επιτρέποντας σε αυτήν τη χώρα να αλλάξει σελίδα. Αυτό που θέλω είναι να ενωθούν όλες οι χώρες μας και να συζητήσουν μια πολιτική γειτονίας για τον Νότο τόσο φιλόδοξη και επιτυχημένη όσο εκείνη που κατάφεραν να χαράξουν τη δεκαετία του 1990 για την Ανατολή.
<P>
(Χειροκροτήματα)
<SPEAKER ID="011" NAME="Martin Schulz" LANGUAGE="DE">
Κύριε Πρόεδρε, παρακολουθώντας προσεκτικά τις ομιλίες του κ. Van Rompuy και του κ. Barroso, μπορεί κανείς να θυμηθεί ένα διάσημο γερμανικό τραγούδι, οι στίχοι του οποίου είναι περίπου "Το πλήρωμα είναι πλήρες, αλλά το πλοίο είναι σαράβαλο". Δεν υπάρχει πρόβλημα - όλα πάνε καλά. Λύσαμε όλα τα προβλήματα με τρόπο ικανοποιητικό για όλους.
<P>
Εγώ πάντως δεν μπορώ να καταλάβω τις αναφορές σας για το Ευρωπαϊκό Συμβούλιο. Καταλαβαίνω απόλυτα ότι δεν θέλατε να έρθετε εδώ με αρνητική αναφορά. Αν ήμουν εγώ ο Πρόεδρος του Ευρωπαϊκού Συμβουλίου, προφανώς θα ήθελα και εγώ να παρουσιάσω αυτό το μόνιμο "συνέδριο της Βιέννης" με τα πιο λαμπερά χρώματα.
<P>
Αναφερθήκατε στη Λιβύη. Αυτό που παραλείψατε να αναφέρετε είναι οι βαθιές διαφορές μεταξύ των δύο μεγαλύτερων ευρωπαϊκών κυβερνήσεων για το ζήτημα αυτό. Δεν υπάρχει συμφωνία μεταξύ Γαλλίας και Γερμανίας για το θέμα της Λιβύης. Οι διαφορές εντός της Ευρωπαϊκής Ένωσης σχετικά με ένα από τα καίρια διεθνή ζητήματα είναι μια ένδειξη για το ότι δεν είναι όλα υπό έλεγχο. Κύριε Van Rompuy, θα ήταν καλύτερο για εμάς αν αυτά τα αποτελέσματα της συνεδρίασης του Συμβουλίου ήταν στη διάθεσή μας το 2010. Αν θέλαμε να εμποδίσουμε αυτήν την καθοδική πορεία του περασμένου έτους, ιδίως στην ευρωζώνη, θα έπρεπε να έχουμε λάβει τα μέτρα που τώρα εφαρμόζονται ήδη από την άνοιξη του 2010.
<P>
Πρέπει να διερωτηθούμε γιατί δεν ελήφθησαν αυτά τα μέτρα την άνοιξη του 2010. " απάντηση είναι ότι στο Ευρωπαϊκό Συμβούλιο, το θεσμικό όργανο του οποίου προΐστασθε, αυτό που καθορίζει τι συζητείται και τι συμφωνείται δεν είναι η κοινοτική μέθοδος, το κοινοτικό πνεύμα και οι κοινοί στόχοι, αλλά μάλλον τα εθνικά συμφέροντα τακτικής διαδραματίζουν μεγαλύτερο ρόλο από τα κοινά ευρωπαϊκά συμφέροντα. Αυτό είναι ένα ιδιαίτερο πρόβλημα για την Ευρώπη.
<P>
Θα ήθελα να είχατε πει κάτι, κύριε Barroso, για να εξηγήσετε για παράδειγμα πώς είναι δυνατό το κόμμα στο οποίο ανήκετε, του οποίου κάποτε ήσασταν αρχηγός και το οποίο σας έκανε Πρωθυπουργό της Πορτογαλίας, να προκαλεί τώρα την πτώση μιας πορτογαλικής κυβέρνησης που εφάρμοζε ακριβώς αυτά τα μέτρα τα οποία ζητάτε εσείς και ο Επίτροπος που κάθεται δίπλα σας,
<P>
(Χειροκροτήματα)
<P>
Δεν μπορούμε να σας κατηγορήσουμε ως υπεύθυνο γι' αυτό, αφού δεν είστε πια ο αρχηγός του κόμματος. Ωστόσο θα περίμενα να είχε προβεί ο επικεφαλής της Επιτροπής σε μια σαφή δήλωση γι' αυτούς τους ελιγμούς σε εθνικό πολιτικό επίπεδο και τον αρνητικό τους αντίκτυπο στην Ευρωπαϊκή Ένωση - άλλωστε η κατάρρευση της πορτογαλικής κυβέρνησης συνέπεσε ακριβώς με τη στιγμή που η κυβέρνηση αποφάσισε να κάνει ακριβώς αυτό που απαιτεί από αυτήν το πλαίσιο σταθερότητας. Αυτός δεν είναι τρόπος για να πάει μπροστά η Ευρώπη.
<P>
Κάτι που με ανησυχεί πολύ, και που κανένας από τους δυο σας δεν ανέφερε, είναι ότι πριν από κάθε συνεδρίαση του Ευρωπαϊκού Συμβουλίου αντιμετωπίζουμε πάντα ακριβώς το ίδιο σενάριο. Ενώ ακόμα οι αρχηγοί κρατών και κυβερνήσεων δεν έχουν προλάβει σχεδόν να συμφωνήσουν στο σχέδιο συμπερασμάτων για τη λήψη ενός μέτρου για τη σταθεροποίηση του ευρώ ή ενός συγκεκριμένου μέλους της ευρωζώνης, ορισμένοι οίκοι αξιολόγησης της πιστοληπτικής ικανότητας στο City του Λονδίνου ή στη Νέα Υόρκη υποβαθμίζουν τη χώρα αυτή, πάντα με το ίδιο αποτέλεσμα, δηλαδή την έκλυση ενός κύματος κερδοσκοπίας σε βάρος του ευρώ. Πότε θα βρούμε επιτέλους το θάρρος να πούμε: "" Ευρώπη δεν πρόκειται να δέχεται πλέον υπαγορεύσεις από αυτούς τους κερδοσκόπους";
<P>
(Χειροκροτήματα)
<P>
Τι λέμε στις τράπεζες; Κύριε Barroso, χαίρομαι πολύ που σας άκουσα να λέτε ότι έχετε μια πρόταση για τον φόρο επί των χρηματοπιστωτικών συναλλαγών. Επί του παρόντος, η Ευρωπαϊκή Κεντρική Τράπεζα δανείζει χρήματα με επιτόκιο 1% στις ίδιες τράπεζες που στη συνέχεια τα δανείζουν σε κράτη μέλη της ευρωζώνης με 10%. Τίποτα δεν αλλάζει: εκείνοι που προκάλεσαν την κρίση εξακολουθούν να κερδίζουν τα περισσότερα από αυτή. Αυτός είναι ο λόγος για τον οποίο χρειαζόμαστε έναν φόρο επί των χρηματοπιστωτικών συναλλαγών, ώστε να μπορούμε να διασφαλίσουμε ότι οι εν λόγω τράπεζες θα επωμιστούν ένα μέρος του κόστους αυτής της χρηματοπιστωτικής κρίσης.
<P>
Κύριε Barroso, αναφερθήκατε στην Ευρώπη 2020 -περισσότερη απασχόληση, περισσότερες επενδύσεις, περισσότερη έρευνα και κατάρτιση, περισσότερη προστασία του περιβάλλοντος- όλα αυτά ακούγονται πραγματικά θαυμάσια· μόνο που όλα αυτά θα επιτευχθούν με όλο και λιγότερες δημόσιες επενδύσεις. Ένα αποτέλεσμα είναι πως η Ευρώπη 2020 και η διαδικασία της Λισαβόνας είναι εξαιρετικά θετικές εξελίξεις, όμως είναι καταδικασμένες σε αποτυχία αν απλά περικόπτουμε μονόπλευρα τους προϋπολογισμούς στο πλαίσιο της οικονομικής ανάπτυξης της Ευρώπης. Αυτό που χρειαζόμαστε είναι το θάρρος για δημόσιες επενδύσεις. Δείτε το επίπεδο των επενδύσεων στις αναδυόμενες οικονομίες. Δείτε το επίπεδο των επενδύσεων στην Ινδία. Δείτε τη Βραζιλία. Δείτε τις άλλες ηπείρους και τους δημόσιους πόρους που επενδύονται εκεί.
<P>
" Ευρώπη κάνει περικοπές μέχρι θανάτου, και γι' αυτό θα έπρεπε να ανακηρύξουμε μια μέθοδο για την επίτευξη των στόχων μας, δηλαδή των στόχων της στρατηγικής Ευρώπη 2020, ως τη νομικά δεσμευτική βάση στη "δέσμη των έξι" για την οικονομική διακυβέρνηση. Τότε οι κυβερνήσεις θα δεσμευτούν επιτέλους να κάνουν αυτά που υπόσχονταν μεγαλόφωνα, εμποδίζοντας όμως την ανάπτυξη με τις δημοσιονομικές περικοπές τους - το ίδιο αποτέλεσμα θα έχουν και οι περικοπές του προϋπολογισμού της ίδιας της ΕΕ. Για τον λόγο αυτόν, κύριε Barroso, περιμένω από εσάς και ιδίως από τον Επίτροπο αρμόδιο για τον προϋπολογισμό κ. Lewandowski να υποβάλετε ένα αποφασιστικό και φιλόδοξο σχέδιο προϋπολογισμού για την ΕΕ, το οποίο θα διευκολύνει πραγματικά τις εξελίξεις που απαιτεί.
<SPEAKER ID="012" NAME="Guy Verhofstadt">
εξ ονόματος της Ομάδας ALDE. - (EN) Κύριε Πρόεδρε, καταρχάς, θα ήθελα να ευχαριστήσω τον κ. Van Rompuy για αυτήν την αναφορά σχετικά με τα συμπεράσματα του Συμβουλίου, όμως ας είμαστε ειλικρινείς: δεν πιστεύω ότι η κρίση πέρασε και δεν πιστεύω ότι μπορεί να περάσει με τα μέτρα που λαμβάνουμε τώρα. Μας πλησιάζει μεγάλη καταιγίδα.
<P>
Μέχρι τώρα, αυτό που κάναμε στην Ευρωπαϊκή Ένωση ήταν να χρησιμοποιούμε προσωρινές λύσεις: μέτρα που μπορεί να είναι αναγκαία, αλλά ουσιαστικά δεν επιλύουν την κρίση. Δώσαμε 110 δισ. ευρώ στην Ελλάδα και 67 δισ. ευρώ στην Ιρλανδία, και δεν συμπεριλαμβάνω σε αυτά τα 24 δισ. ευρώ που μόλις αποφασίσαμε να προσφέρουμε για τις ιρλανδικές τράπεζες. Επί του παρόντος, έχουμε 76 δισ. ευρώ σε κρατικά ομόλογα που αγόρασε η ΕΚΤ. Μπορώ να σας πω ότι θα συνεχίσει να το κάνει, διότι το ταμείο έκτακτης ανάγκης δεν επιτρέπεται να πηγαίνει στις δευτερογενείς αγορές. Αυτό σημαίνει ότι θα συνεχίσει να το κάνει. Επιπλέον, η ΕΚΤ δέχθηκε 100 δισ. ευρώ σε εγγυήσεις για να προσφέρει ρευστότητα στις τράπεζες στην Ευρώπη. Συνολικά, τους τελευταίους μήνες έχουμε επενδύσει 400 δισ. ευρώ σε αυτήν την κρίση. Το ποσό αυτό είναι τριπλάσιο από τον προϋπολογισμό της Ευρωπαϊκής Ένωσης! Και τα χειρότερα δεν έχουν έρθει ακόμα. Την Πέμπτη θα έχουμε μάλλον αύξηση των επιτοκίων στην Ευρώπη -από 1% σε 1,25%- που ενδέχεται να επιδεινώσει την κατάσταση. Είναι απαραίτητο να καταπολεμήσουμε τον πληθωρισμό, από την άλλη όμως αυτό επιδεινώνει την κατάσταση.
<P>
Συνεπώς, η κατάσταση έχει ως εξής: Έχουμε επενδύσει 400 δισ. ευρώ. Έχουμε λύσει την κρίση; Όχι, δεν την έχουμε λύσει. Αυτό που χρειάζεται είναι μια πραγματικά τολμηρή και εις βάθος προσέγγιση, και δεν την έχουμε προς το παρόν. Θα ήθελα να παραθέσω εν προκειμένω τα λόγια του Nout Wellink, του προέδρου της εθνικής τράπεζας των Κάτω Χωρών, η οποία δημοσίευσε πριν από λίγες ημέρες την ετήσια έκθεσή της. Λέει τρία πράγματα για το αποτέλεσμα των αποφάσεών μας και των αποφάσεων του Συμβουλίου των τελευταίων εβδομάδων. Λέει ότι οι δημοσιονομικοί κανόνες δεν είναι αρκετά αυστηροί, η δέσμη οικονομικής διακυβέρνησης είναι πολύ μικρή και το σύμφωνο για το ευρώ είναι στην πραγματικότητα υπερβολικά αδύναμο διότι δεν υπάρχει μηχανισμός για την επιβολή του. Αυτά δεν τα λέω εγώ, παραθέτω τα λόγια του Nout Wellink, του προέδρου της εθνικής τράπεζας των Κάτω Χωρών, ο οποίος επαναλαμβάνει ακριβώς αυτά που είπε την περασμένη εβδομάδα ο κ. Trichet. Το τρίτο πράγμα που ανέφερε είναι πως η χρηματοπιστωτική εποπτεία διεξάγεται σε υπερβολικά εθνική βάση.
<P>
Νομίζω ότι ο Nout Wellink έχει δίκιο. Μπορούμε μάλιστα να προσθέσουμε και ορισμένα άλλα στοιχεία. Το πρώτο είναι το Ευρωπαϊκό Ταμείο Χρηματοοικονομικής Σταθερότητας (EFSF) και ο ευρωπαϊκός μηχανισμός χρηματοπιστωτικής σταθερότητας (ESM). Το μόνιμο και το προσωρινό ταμείο διάσωσης δεν μπορούν να λειτουργήσουν γιατί υπάρχει κανόνας ομοφωνίας. Αν διατηρήσουμε αυτόν τον κανόνα, αυτό σημαίνει πως ολόκληρη η ευρωζώνη θα είναι όμηρος στο εξής ευρωσκεπτικιστικών κυβερνήσεων και ευρωσκεπτικιστικών πολιτικών κομμάτων.
<P>
Τέλος -και αυτό είναι το σημερινό μου μήνυμα- δεν έχουμε κάνει ακόμα εκκαθάριση των ευρωπαϊκών τραπεζών. Το πρόβλημα δεν έχει λυθεί και η οικονομική ανάκαμψη στην Ευρώπη δεν θα αρχίσει αν δεν αντιμετωπίσουμε πρώτα απ' όλα αυτό το πρόβλημα. Δεν έχουν μόνο στα χαρτοφυλάκιά τους ακόμα τα παλιά προϊόντα της χρηματοπιστωτικής κρίσης, αλλά τώρα έχουν και έναν αριθμό ομολόγων από προβληματικές χώρες, των οποίων οι αξιολογήσεις μειώνονται καθημερινά ή τουλάχιστον κάθε εβδομάδα.
<P>
Αυτό που ζητώ είναι να υποβάλουν ο κ. Barroso και ο κ. Trichet το συντομότερο δυνατό μια σφαιρική απάντηση για το ζήτημα αυτό, δηλαδή ένα πιο τολμηρό σύμφωνο σταθερότητας -και το Κοινοβούλιο εργάζεται επ' αυτού- και μια πιο τολμηρή οικονομική διακυβέρνηση. Υπάρχει πραγματική οικονομική διακυβέρνηση; Αυτό που έχουμε τώρα είναι μια διακυβερνητική προσέγγιση χωρίς μηχανισμό επιβολής κυρώσεων και αυτό δεν πρόκειται να λειτουργήσει. Δεν λειτούργησε στο παρελθόν και δεν πρόκειται να λειτουργήσει ούτε στο μέλλον. Πρέπει να υποβάλουμε μια πρόταση κατάργησης του κανόνα της ομοφωνίας στα ταμεία διάσωσης, διότι δεν μπορεί να λειτουργήσει. Στην πραγματικότητα, δίνουμε όλη την εξουσία στις χώρες και τα κόμματα που είναι κατά του συστήματος.
<P>
Πρέπει επιτέλους να υποβάλουμε ένα σχέδιο για τον ευρωπαϊκό τραπεζικό κλάδο. Δεν πρόκειται να έχουμε οικονομική ανάκαμψη αν δεν προτείνετε έναν ευρωπαϊκό μηχανισμό για την εκκαθάριση στις τράπεζες. Όλοι γνωρίζουμε πως αυτό θα απαιτήσει χρήματα. Ανακεφαλαιοποίηση των ευρωπαϊκών τραπεζών, χρηματοοικονομικές επενδύσεις στην Ευρώπη -όπως ζήτησε ο κ. Schulz- και ταυτόχρονα κάλυψη των κακών δημοσίων οικονομικών ορισμένων εκ των κρατών μελών μας. Πώς θα το κάνουμε αυτό; Πού είναι τα χρήματα; Ο μόνος τρόπος για να βρούμε τα χρήματα είναι να δημιουργήσουμε μια πραγματική αγορά ευρωπαϊκών ομολόγων, και το γνωρίζουμε. " δημιουργία μιας αγοράς ευρωπαϊκών ομολόγων είναι ο μόνος τρόπος για να βγούμε από την κρίση.
<P>
Θα ήθελα να πω στον κ. Barroso ότι τώρα είναι ώρα να παρουσιάσει αποτελέσματα. Ο χρόνος τελειώνει και δεν θα λύσουμε τα προβλήματα μόνο με ένα σύμφωνο για το ευρώ.
<SPEAKER ID="013" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Πρόεδρε του Ευρωπαϊκού Συμβουλίου, κύριε Πρόεδρε της Επιτροπής, κυρίες και κύριοι, ομολογώ, κύριε Van Rompuy, ότι ο κ. Schulz σας παρέθεσε ένα γερμανικό τραγουδάκι. Αυτό αντιστοιχεί ακριβώς στα γαλλικά με το: Tout va très bien, Madame la Marquise, il n'y a pas de problème.
<P>
Πρέπει να πω ότι είμαι κατάπληκτος με τον τρόπο που παρουσιάζονται εδώ τα πράγματα. Δεν θα πρέπει να μας παίρνουν για αφελείς. Ακόμη και αν μας αρέσει να σας ακούμε, ωστόσο διαβάζουμε και εμείς εφημερίδες που και που και έτσι γνωρίζουμε τι συνέβη σε αυτό το Συμβούλιο. Μη μας λέτε παραμύθια. Γνωρίζουμε ποια είναι τα προβλήματα. Δεν βρισκόμαστε εδώ για να χάνουμε τον χρόνο μας.
<P>
Θα ήθελα να πω ένα πράγμα σε εσάς και στον κ. Barroso. Μιλάτε διαρκώς για "σταθερότητα, ανάπτυξη, απασχόληση και ανταγωνιστικότητα". Μέχρι εδώ καλά. Γνωρίζετε όμως τι εντύπωση αποκομίζουν οι πολίτες μας; Αυτό που βλέπουν εκείνοι, είναι "ανισότητες, μια αίσθηση αδικίας, ανασφάλεια". Έτσι τα αντιλαμβάνονται. Και αν η Ευρωπαϊκή Ένωση δεν αλλάξει συνήθειες, δεν προσπαθήσει να αντιδράσει σε αυτήν την αίσθηση αδικίας, σε αυτήν την αίσθηση ανισότητας ή στην πραγματικότητα της ανισότητας, στην πραγματικότητα της ανασφάλειας, τότε λοιπόν οι πολίτες θα ακούν "ανταγωνιστικότητα" και θα καταλαβαίνουν "πάλι θα μας πλήξουν".
<P>
Εδώ βρίσκεται το πραγματικό μας πρόβλημα, γιατί οι πολίτες θα δουν τους μηχανισμούς διάσωσης των τραπεζών, που θα μου επιτρέψετε να πω ότι είναι αναγκαίοι, και θα σκεφτούν "όλα εντάξει για τις τράπεζες". Δείτε τα κέρδη των τραπεζών. Δείτε τα τεράστια πακέτα αποδοχών. Ο κόσμος θα πει: "Αυτό είναι τελείως τρελό! Δαπανώνται όλα αυτά τα χρήματα δαπανώνται, αλλά οι πολίτες και οι εθνικοί προϋπολογισμοί είναι εκείνοι που θα πληγούν καθώς οι ανισότητες απλά θα μεγαλώσουν περισσότερο." Τα τελευταία χρόνια, όλες οι στατιστικές επισημαίνουν το γεγονός ότι οι ανισότητες μεγαλώνουν. Αν δεν αντιμετωπίσουμε αυτό το πρόβλημα, οι πολίτες θα μας γυρίσουν την πλάτη πυροδοτώντας το ακροδεξιό αντιευρωπαϊκό κύμα σε ολόκληρη την Ευρώπη. Και θα ήταν δικαιολογημένοι να το κάνουν, διότι δεν είμαστε ικανοί να αντιδράσουμε σε αυτήν την αίσθηση ανισότητας, αδικίας και ανασφάλειας. Επομένως, αν δεν αντιδράσουμε, δεν πρόκειται να επιτύχουμε.
<P>
Όσον αφορά τα ευρωομόλογα, όπως ανέφερε ο κ. Verhofstadt, αυτό που πρέπει να πούμε στους πολίτες και αυτό που πρέπει να επιστρατεύσουμε είναι πράγματι ένα ταμείο άμυνας, αν όμως δεν έχουμε ταμείο επενδύσεων, αν δεν μπορούμε να αποδείξουμε πραγματικά πως θέλουμε να λειτουργήσει και πάλι ο μηχανισμός -και γι' αυτόν τον λόγο χρειαζόμαστε ευρωομόλογα όχι μόνο για την άμυνα, αλλά και για επενδύσεις- αν λοιπόν δεν ακολουθήσουμε αυτήν την κατεύθυνση, οι πολίτες δεν θα καταλάβουν τίποτα, ιδίως δε αυτήν την πολιτική.
<P>
Επομένως, πρέπει να ειπωθούν ορισμένα πράγματα: όσον αφορά τις ανισότητες, γιατί δεν είναι δυνατό να εγκριθούν σήμερα στην Ευρώπη ορισμένα κοινωνικά μέτρα που οι πολίτες θα τα καταλάβουν πραγματικά; Για παράδειγμα, να αποφασιστούν ελάχιστες αποδοχές σε ολόκληρη την Ευρώπη, όχι αναγκαστικά του ίδιου επιπέδου, απλά να καθιερωθεί η έννοια των ελαχίστων αποδοχών. Είναι απίστευτο το γεγονός ότι σε μια χώρα σαν τη Γερμανία, η οποία όλο μιλά για οικονομική εξισορρόπηση, δεν γίνεται αναφορά, δεν γίνεται λόγος για το πρόβλημα αυτό. Είναι απίστευτο το γεγονός ότι η Γερμανία, μία από τις λίγες πλέον κερδοφόρες χώρες στην Ευρώπη, δεν είναι σε θέση να θεσπίσει ελάχιστες αποδοχές για τους πολίτες της. Αυτό είναι κάτι που θα έπρεπε να τεθεί στο πλαίσιο της οικονομικής και κοινωνικής διακυβέρνησης της Ευρώπης.
<P>
Περνάω τώρα στη Λιβύη. Αυτό που είπε ο κ. Schulz, αν και δραματικό, ήταν σωστό. Βλέπουμε μια χώρα σαν τη Γερμανία να κρύβεται ενώ οι άλλες χώρες προσπαθούν να βρουν λύσεις. Σε αυτό το σημείο συμφωνώ μόνο, αλλά μόνο σε αυτό. Αυτό που θα ήθελα καθώς συζητάμε τώρα για μια πολιτική γειτονίας, είναι να προβούμε σε απολογισμό των πολλών σφαλμάτων που διαπράξαμε στο παρελθόν σε σχέση με αυτήν την πολιτική γειτονίας. Ποιες ήταν οι σχέσεις μας με τον κ. Gaddafi πριν αρχίσουν οι βομβαρδισμοί; Ποιες ήταν οι σχέσεις των ευρωπαϊκών χωρών με τον κ. Gaddafi, τον κ. Ben Ali, τον κ. Mubarak; Ας προβούμε επιτέλους σε μια αξιολόγηση για το τι σήμαιναν για μας αυτά τα άρθρα για τα ανθρώπινα δικαιώματα στις συμφωνίες σύνδεσης. Τίποτα! Απολύτως τίποτα! Αν δεν κάνουμε αυτήν την αξιολόγηση, τότε θα πρέπει να σταματήσουμε να αυταπατόμαστε. Αφιέρωσε το Ευρωπαϊκό Συμβούλιο έστω και πέντε λεπτά για να σκεφτεί τι παραλείψαμε να κάνουμε στο παρελθόν στην πολιτική μας για τη Μεσόγειο; Το σκεφτήκατε αυτό; Δεν διάβασα τίποτα στις εφημερίδες. Δεν άκουσα τίποτα για το τι είπατε σχετικά με αυτό το ζήτημα. Μακάρι το Ευρωπαϊκό Συμβούλιο να ήταν ικανό για λίγη αυτοκριτική σχετικά με τα σφάλματα και τις παραλείψεις του παρελθόντος του.
<P>
Και τέλος, περνάω στην Ιαπωνία. Το πρόβλημα είναι ότι η καλύτερη μορφή πυρηνικής ασφάλειας είναι η σταδιακή της κατάργηση. Δεν υπάρχει μηδενικός κίνδυνος όσον αφορά την πυρηνική ενέργεια. Αυτό δεν μπορεί να επιτευχθεί από τη μια μέρα στην άλλη, αν όμως δεν καταργήσουμε σταδιακά την πυρηνική ενέργεια, δεν θα είμαστε ποτέ ασφαλείς. Το πρόβλημα δεν έχει καμία σχέση με δοκιμή αντοχής για ένα συμβάν. Το πρόβλημα, όπως είπε ο επικεφαλής της γαλλικής αρχής για την πυρηνική ασφάλεια, κ. Lacoste, είναι το σωρευτικό αποτέλεσμα διάφορων πιθανών ατυχημάτων - κάτι που, πράγμα απίστευτο, δεν έχει ερευνηθεί ως τώρα. Αυτό συνέβη στην Ιαπωνία. Δεν πρόκειται απλώς για ένα μεμονωμένο συμβάν, αλλά για τη συσσώρευση τεσσάρων ή πέντε συμβάντων, συν τον παράγοντα του ανθρώπινου λάθους, που οδήγησαν σε αυτήν την κατάσταση.
<P>
Από μαθηματική σκοπιά, είναι αδύνατο να εγγυηθούμε αυτήν την ασφάλεια. Αν εμείς οι Ευρωπαίοι δεν μιλήσουμε ... δεν θα καταργηθεί σταδιακά από τη μια μέρα στην άλλη, αν όμως δεν καταργηθεί σταδιακά η πυρηνική ενέργεια, πρέπει να σταματήσουμε να μιλάμε για πυρηνική ασφάλεια. Πυρηνική ασφάλεια απλά δεν υπάρχει.
<SPEAKER ID="014" NAME="Jan Zahradil" LANGUAGE="CS">
Κύριε Πρόεδρε, το σημαντικότερο θέμα στο πρόσφατο Ευρωπαϊκό Συμβούλιο ήταν η οικονομία και η σταθερότητα της ευρωζώνης. Γνωρίζετε πολύ καλά ότι οι περισσότεροι βουλευτές της Ομάδας των Ευρωπαίων Συντηρητικών και Μεταρρυθμιστών προέρχονται από χώρες εκτός ευρωζώνης, ενώ οι περισσότεροι από αυτούς προέρχονται από χώρες που δεν έχουν καν προσχωρήσει στο σύμφωνο για το ευρώ. Ωστόσο, αυτό δεν σημαίνει ότι θέλουμε την αποτυχία της ευρωζώνης. Αντιθέτως, θέλουμε μια σταθερή και ευημερούσα Ευρωπαϊκή Ένωση, περιλαμβανομένης της ευρωζώνης. Θέλουμε υπεύθυνες εθνικές κυβερνήσεις που θα δώσουν τέλος στο χρέος, θα μεταρρυθμίσουν τη δομή των δημοσίων δαπανών και θα ξεκινήσουν φορολογικές μεταρρυθμίσεις, επιτυγχάνοντας έτσι την αποκατάσταση της δημοσιονομικής πειθαρχίας που θεωρούμε ορθή.
<P>
Αυτό που δεν θεωρούμε ορθό και που μας ενοχλεί είναι η κρυφή ατζέντα που προωθούν εδώ ορισμένα κράτη μέλη και εν μέρει και η Επιτροπή και ορισμένες ομάδες βουλευτών. Πρόκειται για μια απόπειρα να επωφεληθούν από την κρίση για να επιτύχουν περαιτέρω μεταβίβαση κυριαρχίας. Πρόκειται για μια απόπειρα να προχωρήσουν περισσότερο προς τη δημοσιονομική και φορολογική εναρμόνιση. Πρόκειται για μια απόπειρα να κάνουν ένα ακόμα βήμα προς τη δημιουργία μιας φορολογικής ένωσης και κατά συνέπεια προς την πλήρη πολιτική ένωση. Εμείς λέμε "όχι" σε μια τέτοια ένωση. Εμείς δεν υποστηρίζουμε μια τέτοια ένωση.
<P>
Βρίσκομαι εδώ από το 2004, και κάθε φορά που υπάρχει πρόβλημα, ακούω πάντα την ίδια φράση: "Χρειαζόμαστε περισσότερη Ευρώπη, χρειαζόμαστε μια πιο κοινοτική προσέγγιση". Εγώ λέω πως δεν χρειαζόμαστε αυτό. " προσπάθεια επίλυσης όλων των προβλημάτων σε ευρωπαϊκό επίπεδο είναι αυτή που μας οδήγησε σε αυτήν την προβληματική κατάσταση - και πώς θα την αντιμετωπίσουμε; Και πάλι, σε ευρωπαϊκό επίπεδο. Σας ζητώ να καταλάβετε επιτέλους ότι το σημερινό μοντέλο ευρωπαϊκής ολοκλήρωσης δεν λειτουργεί πια. Πρέπει να σταματήσετε να ζείτε στο πεντηκονταετές όνειρο της μεταπολεμικής ευρωπαϊκής ολοκλήρωσης του προηγούμενου αιώνα. Το ευρωπαϊκό πρότυπο άλλαξε, και όσο συντομότερα συμβιβαστείτε με αυτό, τόσο το καλύτερο.
<SPEAKER ID="015" NAME="Lothar Bisky" LANGUAGE="DE">
Κύριε Πρόεδρε, κύριε ασκούντα την Προεδρία του Συμβουλίου, κύριε Πρόεδρε της Επιτροπής, η Ομάδα μου θεωρεί ανεπαρκή τα αποτελέσματα της συνεδρίασης του Συμβουλίου.
<P>
Πρώτον, ας εξετάσουμε την οικονομική πολιτική. Διατυπώσαμε τις σκέψεις μας για τις συμφωνηθείσες κατευθυντήριες γραμμές στον τομέα της οικονομικής πολιτικής σε μια ακρόαση που έγινε την περασμένη εβδομάδα. Αυτό που μας χρειάζεται είναι να ξεπεράσουμε τη νεοφιλελεύθερη πρακτική της προσκόλλησης στο κέρδος και τον ανταγωνισμό, η οποία καθίσταται προφανής σε όρους όπως η "ευελισφάλεια", η προσαρμογή της ηλικίας συνταξιοδότησης κλπ.
<P>
Πιστεύουμε ότι υπάρχει ανάγκη για μια δημοκρατικά νομιμοποιημένη, ελεγχόμενη διαχείριση της οικονομικής πολιτικής που θα αποτρέψει τις πρακτικές φορολογικού, μισθολογικού και περιβαλλοντικού ντάμπιγκ μέσω των κατάλληλων ελαχίστων κοινών προτύπων, θα προσφέρει αποτελεσματική ρύθμιση των χρηματοπιστωτικών αγορών και θα εμποδίσει την ιδιωτικοποίηση των κερδών με παράλληλη μετακύλιση των κινδύνων στο ευρύ κοινό.
<P>
" δεύτερη παρατήρησή μου αφορά τη νότια γειτονιά μας και συγκεκριμένα τη Λιβύη. Τα κράτη μέλη της ΕΕ ενεπλάκησαν σε μια μακάβρια κατάσταση στη βόρεια Αφρική, και ειδικότερα στη Λιβύη. Έχουμε ήδη ακούσει ορισμένες επικρίσεις εν προκειμένω. Θα ήθελα απλώς να υπογραμμίσω ένα σημείο: ο δικτάτορας Gaddafi χρησιμοποιεί όπλα αγορασμένα από εμάς κατά των διαδηλωτών και των εξεγερμένων. Δέχεται τα πυρά των δυνάμεων του ΝΑΤΟ, υποτίθεται για να προστατευτούν εκείνοι που αγωνίζονται για την ελευθερία και τη δημοκρατία, οι οποίοι χρησιμοποιούν επίσης όπλα από την Ευρώπη και τις "ΠΑ.
<P>
Θα ήθελα να μάθω τι νόημα έχει ο υφιστάμενος κώδικας τιμής σχετικά με το εμπόριο όπλων όταν είναι δυνατό να υπάρχει μια τέτοια κατάσταση. Πού είναι η υποστήριξη της ελευθερίας, των ανθρωπίνων δικαιωμάτων και του αγώνα κατά της κοινωνικής αδικίας σε συγκεκριμένες περιπτώσεις όπως η Lampedusa, όπου φθάνουν καθημερινά εκατοντάδες πρόσφυγες από τη βόρεια Αφρική; Φοβάμαι ότι η έννοια της γειτονίας που διατυπώθηκε πρόσφατα βιαστικά αφορά περισσότερο τα ευρωπαϊκά συμφέροντα παρά μια πρόσφορη αντίδραση στις ανάγκες των χωρών εταίρων.
<P>
" τρίτη παρατήρησή μου αφορά την Ιαπωνία. Έχουμε ακόμα χρόνο για να συζητήσουμε για την Ιαπωνία σήμερα το απόγευμα και αύριο. Ούτε εδώ διακρίνουμε μια συνεκτική ευρωπαϊκή προσέγγιση, τουλάχιστον όσον αφορά τους ελέγχους ασφαλείας, τις επονομαζόμενες δοκιμές αντοχής. Δεν εκπλήσσομαι για το γεγονός ότι οι πολίτες μας ρωτούν με δικαιολογημένο σκεπτικισμό ποια ακριβώς είναι η θέση της Ευρωπαϊκής Ένωσης στο ζήτημα αυτό.
<SPEAKER ID="016" NAME="Godfrey Bloom" LANGUAGE="EN">
Κύριε Πρόεδρε, θα ήθελα, αν μπορώ, να επανέλθω στο ζήτημα της Λιβύης.
<P>
Πότε η πολιτική τάξη και οι μεγάλοι και ισχυροί αντιλήφθηκαν ξαφνικά ότι ο συνταγματάρχης Gaddafi είναι κακός άνθρωπος; Πότε συνειδητοποιήσατε ξαφνικά, μετά από τη θαυμάσια φωτογραφία όπου τον αγκαλιάζετε, κύριε Πρόεδρε, ότι δεν είναι εντάξει;
<P>
Μπορώ να σας πω ότι τα θύματα του Lockerbie στη Σκωτία και τα θύματα των βιαιοτήτων του IRA στην πατρίδα μου γνώριζαν πολύ καλά τι είδους παλιάνθρωπος ήταν. Είχε όμως πετρέλαιο και χρήματα και έτσι κάνατε όλοι τα στραβά μάτια, ή όχι;
<P>
Λοιπόν, όλα αυτά τώρα εκδικούνται. Μέσα σε όλα αυτά, η πιο παράλογη φιγούρα είναι ο βρετανός πρωθυπουργός, ο οποίος στέκεται εκεί διατυπώνοντας κενές απειλές -αφού διέλυσε το Βασιλικό Ναυτικό και τη Βασιλική Αεροπορία- απειλώντας από θέση παρατηρητή, χωρίς αεροπλανοφόρα, χωρίς τίποτα, και αυτοαποκαλείται Συντηρητικός, ενώ είναι απλώς ένα γερασμένο σχολιαρόπαιδο που σφυρίζει στο σκοτάδι από φόβο.
<P>
Μιλάμε πολύ για τη βία κατά των πολιτών, μιλάμε πολύ για δημοκρατία. Ωστόσο, έχουμε εδώ και χρόνια έναν ανθρωποκτόνο μπαμπουίνο στη Ζιμπάμπουε και δεν κάνουμε τίποτα γι' αυτό, έτσι δεν είναι; Δεν μας ενδιαφέρει, γιατί δεν υπάρχουν ούτε χρήματα ούτε πετρέλαιο. Αυτό αποτελεί χαρακτηριστικό στοιχείο τούτης της Αίθουσας: είναι γεμάτη υποκρισία και αερολογίες.
<SPEAKER ID="017" NAME="Barry Madlener" AFFILIATION="NI">
(NL) Κύριε Barroso, θα πετύχετε αυτό που θέλετε. Θα δημιουργηθεί ένα μόνιμο ταμείο στήριξης του ευρώ, ένα ταμείο που θα στηρίζει τα κράτη μέλη τα οποία λεηλάτησαν τα δημόσια ταμεία τους και θα μεταβιβάσουν τους κινδύνους σε εκείνα τα κράτη μέλη που έχουν τακτοποιημένα τα του οίκου τους.
<P>
Οι περισσότεροι οικονομολόγοι συμφωνούν μαζί μας ότι αυτό το ταμείο δεν πρόκειται να σώσει το ευρώ περισσότερο από όσο μπόρεσαν να το κάνουν οι συμφωνίες στο πλαίσιο του συμφώνου σταθερότητας και ανάπτυξης. Είναι μια ήπια συμφωνία, η οποία επιβραβεύει τα αδύναμα κράτη μέλη που διαπράττουν απάτες με εύκολη παροχή πιστώσεων. Από πού θα προέλθουν αυτά τα χρήματα; Πώς θα συσταθεί το ταμείο; Στα χαρτιά, κάθε κράτος μέλος θα συνεισφέρει στο ταμείο, συμπεριλαμβανομένων της Ιρλανδίας, της Ελλάδας και της Πορτογαλίας. Όμως αυτές οι χώρες δεν έχουν χρήματα.
<P>
" κατάληξη θα είναι ότι θα κληθούν να πληρώσουν εκείνα τα κράτη μέλη που διατήρησαν την τάξη στα του οίκου τους. Οι πολίτες των Κάτω Χωρών θα πληρώσουν τελικά τα σπασμένα αδύναμων κρατών μελών όπως η Ελλάδα και η Πορτογαλία -η χώρα σας, κύριε Barroso- και αυτό είναι απαράδεκτο, κύριε Πρόεδρε. Αυτό δεν είναι αλληλεγγύη, είναι επιβράβευση της κακής συμπεριφοράς ορισμένων αδύναμων κρατών μελών εις βάρος των σκληρά εργαζόμενων Ολλανδών, Γερμανών και Βέλγων πολιτών.
<P>
Δεν μπορεί να σωθεί έτσι το ευρώ. Αντίθετα, οι χώρες αυτές θα έπρεπε να αποβληθούν από την ευρωζώνη. " Ελλάδα πρέπει να επιστρέψει στη δραχμή και η Πορτογαλία πρέπει να επαναφέρει το εσκούδο. Ορισμένες χώρες πρέπει να αποδεχθούν ότι θα πρέπει να εγκαταλείψουν την ευρωζώνη και φέρουν οι ίδιες την πλήρη ευθύνη γι' αυτό.
<SPEAKER ID="018" NAME="Werner Langen" AFFILIATION="PPE">
(DE) Κύριε Πρόεδρε, τα αποτελέσματα της συνόδου κορυφής ήταν ένα σημαντικό ενδιάμεσο βήμα, αλλά η πραγματική δοκιμασία βρίσκεται ακόμα μπροστά μας. Αν αυτά τα αποτελέσματα αντιμετωπιστούν όπως κάθε τι άλλο, συμπεριλαμβανομένου του συμφώνου σταθερότητας και ανάπτυξης, και αν τα κράτη μέλη δεν τα τηρήσουν, τότε δεν αξίζουν ούτε το χαρτί πάνω στο οποίο είναι τυπωμένα. Γι' αυτό δεν μπορώ να συμμεριστώ την αισιοδοξία των δύο Προέδρων ότι η κρίση ξεπεράστηκε. Πιστεύω ότι μόλις τώρα αντιμετωπίζουμε την πραγματική δοκιμασία.
<P>
Έχουν περάσει περισσότερα από δυόμισι χρόνια από την κατάρρευση της Lehmann Brothers, και πού βρισκόμαστε σήμερα; Χρειαστήκαμε δυόμισι χρόνια για να φτάσουμε σε αυτό το σημείο. Ο αρμόδιος Επίτροπος απέρριψε τις προτάσεις για έναν φόρο επί των χρηματοπιστωτικών συναλλαγών την τελευταία φορά που υποβλήθηκαν. Θέλω να δω αποτελέσματα. Φέρνοντας στον νου μου την προηγούμενη κοινοβουλευτική περίοδο, θυμάμαι ότι το Σώμα ενέκρινε 12 ψηφίσματα για μέτρα σχετικά με τις χρηματοπιστωτικές αγορές και ότι ο αρμόδιος Επίτροπος Εσωτερικής Αγοράς -που ευτυχώς δεν κατέχει πλέον αυτήν τη θέση- τα απέρριψε όλα. Αυτή είναι η πραγματικότητα. " Επιτροπή δεν επέδειξε ηγετική στάση όσον αφορά την επίλυση του προβλήματος.
<P>
Ωστόσο, διαπιστώσαμε ότι πρέπει να ξεπεραστεί το ίδιον συμφέρον και σε επίπεδο Συμβουλίου και ότι το Κοινοβούλιο έπρεπε να ενισχύσει την Επιτροπή στον ρόλο της για την αλλαγή του Συντάγματος. Δεν υπάρχει κανένας απολύτως λόγος για να επαναπαυόμαστε στις δάφνες μας. Είμαι υποχρεωμένος να συμφωνήσω με τον κ. Verhofstadt. " δημοσιονομική εξυγίανση είναι υπερβολικά χαλαρή, η διακυβέρνηση πολύ λίγο δεσμευτική, το σύμφωνο για το ευρώ υπερβολικά αδύναμο και τα εθνικά συμφέροντα παραμένουν υπερβολικά ισχυρά. Αν δεν έχουμε το σθένος να ζητήσουμε από τις εθνικές κυβερνήσεις μεγαλύτερη προσήλωση στην Ευρώπη, τότε δεν θα πετύχουμε ποτέ μια ουσιαστική και μόνιμη λύση.
<P>
Κύριε Barroso, ήμουν επικριτικός όταν οι έλληνες βουλευτές της Ομάδας μου καταψήφισαν το πρόγραμμα για την Ελλάδα. Ασφαλώς δεν συμφωνώ με τον κ. Schulz. Όταν καταψηφίζεται ένας σοσιαλιστής αρχηγός κυβέρνησης, αυτό εκ πρώτης όψεως είναι καλό. Ωστόσο, στην περίπτωση της Πορτογαλίας, το κόμμα σας καταψήφισε και το πρόγραμμα. Τέτοια πράγματα δεν θα πρέπει να επιτρέπεται να συμβαίνουν στην Ευρώπη. Θα ήθελα να ζητήσω από όλους να συμβάλουν ώστε να διασφαλιστεί ότι αυτή η κομματική εθνική στάση δεν θα έχει μέλλον στο πλαίσιο της εργασίας μας για την επίλυση αυτού του προβλήματος.
<SPEAKER ID="020" NAME="Edite Estrela" AFFILIATION="S&amp;D">
(PT) Κυρία Πρόεδρε, κύριε Van Rompuy, κύριε Barroso, κυρίες και κύριοι, υπάρχει μια ερώτηση που θέτει η ευρωπαϊκή κοινή γνώμη: θα προβεί το Ευρωπαϊκό Συμβούλιο στις αναγκαίες επιλογές και θα είναι οι κατάλληλες για να μας βγάλουν από την κρίση; Πολλοί Ευρωπαίοι ίσως σκέφτονται ότι οι επιλογές ακολουθούν τη σωστή κατεύθυνση, αλλά είναι αργές και όχι ιδιαίτερα φιλόδοξες. Όσοι είδαν το ντοκιμαντέρ Inside Job θα θύμωσαν με μια τέτοια απληστία και έλλειψη ηθικών αναστολών και θα ρωτούν: αν οι οργανισμοί αξιολόγησης πιστοληπτικής ικανότητας λειτουργούν με αυτόν τον τρόπο, τότε τι κάνει η Ευρώπη για τη σύσταση ανεξάρτητων και αξιόπιστων τέτοιων οργανισμών;
<P>
Πριν από λίγο ο Πρόεδρος Barroso είπε ότι αν ένα κράτος μέλος μπορεί να αποφύγει την ανάγκη καταφυγής σε εξωτερική βοήθεια, θα πρέπει να το κάνει, καθώς η εξωτερική βοήθεια κοστίζει. Αυτή είναι και η άποψη της πορτογαλικής κυβέρνησης. " Πορτογαλία δεν χρειάζεται εξωτερική βοήθεια· χρειάζεται μόνο χρηματοδότηση για την οικονομία και τα νοικοκυριά της με λογικά επιτόκια. Ωστόσο, καθώς οι οργανισμοί αξιολόγησης πιστοληπτικής ικανότητας εξυπηρετούν τα συμφέροντα των κερδοσκόπων, το αποτέλεσμα των τεράστιων θυσιών που κάνουν οι Πορτογάλοι πηγαίνει κατευθείαν στις τσέπες αυτών των κερδοσκόπων. Είναι αυτό ευρωπαϊκή δικαιοσύνη; Δεν συνειδητοποιούν οι φορείς λήψης πολιτικών αποφάσεων ότι περνάμε κρίση στην ευρωζώνη; Επαναλαμβάνω, στην ευρωζώνη: ότι οι επιθέσεις στο δημόσιο χρέος ορισμένων χωρών θα μπορούσαν να υπονομεύσουν το ευρώ και να θέσουν σε κίνδυνο το ενιαίο νόμισμα και το ίδιο το ευρωπαϊκό εγχείρημα; Εδώ πρόκειται για ένα ευρωπαϊκό πρόβλημα που απαιτεί ευρωπαϊκή λύση.
<P>
Για να ξεπεράσουμε την κρίση, χρειαζόμαστε περισσότερη και όχι λιγότερη Ευρώπη· πρέπει να μπορέσουμε να ανταποκριθούμε στο παρελθόν μας και στις προκλήσεις του μέλλοντος· πρέπει να δώσουμε εμπιστοσύνη και ελπίδα στους ευρωπαίους πολίτες, χωρίς τους οποίους δεν υπάρχει ευρωπαϊκό εγχείρημα.
<SPEAKER ID="021" NAME="Sylvie Goulard" AFFILIATION="ALDE">
(FR) Κύριε Πρόεδρε, κύριε Πρόεδρε του Ευρωπαϊκού Συμβουλίου, κύριε Πρόεδρε της Επιτροπής, παρουσιάσατε αυτές τις συνομιλίες με ρόδινα χρώματα. Υπάρχουν ορισμένες θετικές πτυχές, αλλά δεν χρειάζεται να επανέλθω σε αυτά. Έχω, ωστόσο, μια ανησυχία που ξεπερνά τις τεχνικές λεπτομέρειες και τα όσα μας είπατε. Μιλώ για τη διαίρεση Βορρά-Νότου που σήμερα εδραιώνεται στην Ευρωπαϊκή Ένωση. Όπως συνέβη πριν από λίγη μόλις ώρα, ακούσαμε κάποιους να ισχυρίζονται ότι ορισμένοι έχουν δίκιο και άλλοι άδικο, ότι ορισμένοι είναι καλοί ενώ άλλοι είναι κακοί, φαίνεται δε να ξεχνούν την αλληλεξάρτηση. Αυτό είναι σοβαρό.
<P>
Επιπλέον, νομίζω ότι πολλοί θεωρούν πως αρνούμενες να αντιμετωπίσουν το ζήτημα των τραπεζών που ανέφερε ο κ. Verhofstadt, ορισμένες χώρες του Βορρά, οι οποίες επιπλήττουν τις χώρες του Νότου, αρνούνται να αναγνωρίσουν τις δικές τους ευθύνες. Για τον λόγο αυτόν πιστεύω ότι αν υπάρχει ένα καθήκον που σας αναλογεί, κύριε Πρόεδρε του Ευρωπαϊκού Συμβουλίου, και που αναλογεί και σε εσάς, κύριε Barroso, αυτό είναι να εμποδίσετε πάση θυσία να μεγαλώσει και να παγιωθεί αυτή η διαίρεση. Χρειαζόμαστε λύσεις που θα είναι αποδεκτές από όλους. Πρέπει να διασφαλίσουμε ότι ο καθένας θα αναλάβει τις ευθύνες του.
<P>
Μία τελευταία παρατήρηση· θεωρώ ότι το Ευρωπαϊκό Συμβούλιο είναι εξαιρετικά εσωστρεφές. Όλη αυτή η συζήτηση έγινε σαν να μην είχε παγκόσμια βαρύτητα το ευρώ. Δεν υπάρχει τίποτα για την εξωτερική εκπροσώπηση της ευρωζώνης στο ΔΝΤ. " Γαλλία, που προεδρεύει τώρα της G20, θέλει να προβάλει την ιδέα της παγκόσμιας νομισματικής μεταρρύθμισης και δεν υπάρχει καμία πρόταση, όπως αυτή των ευρωομολόγων που προσπαθούμε να προωθήσουμε, η οποία θα επιχειρούσε να κάνει το ευρώ ένα πραγματικά παγκόσμιο νόμισμα.
<SPEAKER ID="022" NAME="Philippe Lamberts" AFFILIATION="Verts/ALE">
(FR) Κύριε Van Rompuy, εκτιμώ πολύ τόσο εσάς όσο και το έργο σας, πρέπει όμως να σας πω ότι δεν με πείσατε πραγματικά.
<P>
Λέτε ότι οι εργαζόμενοι δεν θα πρέπει να ανησυχούν, ότι εργαζόμαστε γι' αυτούς. Διαβάζοντας το κεφάλαιο για την ανταγωνιστικότητα στο "σύμφωνο Euro Plus", όπως το αποκαλείτε, καταλαβαίνω ότι μιλά για περικοπές αποδοχών, για μεγαλύτερη ευελιξία και για λιγότερη ασφάλεια. Δεν αναφέρει τίποτα για την παραγωγικότητα ή τους πόρους μας. Δεν αναφέρει τίποτα για την ενεργειακή παραγωγικότητα.
<P>
Αυτό που λέω είναι πως δεν πρόκειται να κερδίσουμε ποτέ τον αγώνα κατά της Κίνας για φθηνή εργασία. Αντίθετα, η Κίνα βρίσκεται σε καλό δρόμο για να μας νικήσει όσον αφορά την ενεργειακή απόδοση και την απόδοση πόρων. Ποια ανταγωνιστικότητα θα απομείνει, λοιπόν, στην Ευρώπη, αν δεν μπορούμε να είμαστε ανταγωνιστικοί στους τομείς αυτούς;
<P>
Μας λέτε ότι οι αποδέκτες παροχών δεν χρειάζεται να ανησυχούν. Ωστόσο, λέτε ότι κατά την εξισορρόπηση των δημοσίων οικονομικών, που είναι εύλογος στόχος, πρέπει να γίνουν περικοπές. Το 40% των δημόσιων δαπανών πηγαίνουν στην κοινωνική πρόνοια, και εσείς μας λέτε να μην ανησυχούμε. Μας λέτε επίσης ότι λαμβάνεται μέριμνα για τα έσοδα. Ας μιλήσουμε για τα έσοδα. " ΚΕΦΒΕ, η κοινή ενοποιημένη φορολογική βάση για τις εταιρείες, είναι πραγματικά αστεία. Μιλάτε γι' αυτή δυνητικά· λέτε ότι θα έπρεπε σε κάθε περίπτωση να είναι ουδέτερη ως προς τα έσοδα. Επομένως, δεν θα προσφέρει παραπάνω χρήματα και επιπλέον, οι εταιρείες θα μπορούν ούτως ή άλλως να επιλέξουν. Δεν έχω δει ποτέ κανέναν να επιλέγει την δαπανηρότερη φορολογική δυνατότητα.
<P>
Από την άλλη, αν κάποιοι θα έπρεπε να μην ανησυχούν, αυτοί είναι οι μέτοχοι και οι πιστωτές των τραπεζών. Μας μιλάτε για δοκιμές αντοχής. Οι περυσινές ήταν ένα αστείο. Δεν ξέρω αν θα δούμε να επαναλαμβάνεται αυτό το άνοστο αστείο και φέτος. Αυτό ωστόσο για το οποίο μπορούμε να είμαστε βέβαιοι, ακόμη και αν αυτές οι δοκιμές αντοχής είναι τελικά σοβαρές, είναι η προέλευση των πόρων για τις τράπεζες. Θα προέλθουν από τους μετόχους τους ή από εμάς, τους φορολογουμένους; Σοβαρευτείτε! Οπωσδήποτε, εκείνοι ασφαλώς δεν έχουν κανένα λόγο να ανησυχούν.
<P>
Τέλος, δεν έγινε καθόλου λόγος για το βασικό πρόβλημα, ότι δηλαδή το ελληνικό και το ιρλανδικό χρέος δεν είναι σε καμία περίπτωση βιώσιμα. Όσο και αν θέλετε να παρακάμψετε το πρόβλημα, γνωρίζετε ότι αποκλείεται να μπορέσουν να το αποπληρώσουν. Και όσο καθυστερούμε την αναδιάρθρωση, τόσο πιο οδυνηρή θα είναι. Ποτέ δεν πρόκειται να είναι ευχάριστο εγχείρημα, αν όμως περιμένετε, θα μας κοστίσει πολύ ακριβά.
<P>
(Χειροκροτήματα)
<SPEAKER ID="023" NAME="Martin Callanan" AFFILIATION="ECR">
(EN) Κυρία Πρόεδρε, κάθε φορά που η ΕΕ αντιμετωπίζει ένα συγκεκριμένο πρόβλημα, πέφτει στην παγίδα του σχεδιασμού μιας πολύπλοκης, γραφειοκρατικής και αδέξιας λύσης που συχνά είναι τελείως δυσανάλογη προς τη σοβαρότητα του θέματος. Αυτό είναι το σφάλμα που διαπράττουμε τώρα αναφορικά με την τρέχουσα χρηματοπιστωτική κρίση: είναι σοβαρό, απαιτεί δράση, πολλές όμως από τις λύσεις που προτάθηκαν θα έχουν μακρόπνοες και, κατά τη γνώμη μου, εξαιρετικά επιβλαβείς συνέπειες για το μέλλον της Ευρώπης σε μακροπρόθεσμο ορίζοντα.
<P>
Πολλοί εκμεταλλεύονται την ευκαιρία για να δρομολογήσουν σχέδια για μια μόνιμη οικονομική διακυβέρνηση που καθοδηγείται από τις αρχές της παρέμβασης και του ελέγχου. Μας λένε ότι η λύση είναι, πρώτον, η κατάχρηση των ισχυόντων κανόνων όπως το άρθρο 122 της Συνθήκης, το οποίο ποτέ δεν είχε ως στόχο τις διασώσεις για την κάλυψη των οποίων χρησιμοποιήθηκε -ελπίζω ότι κάποια χώρα θα έχει το σθένος να προσφύγει γι' αυτό στα ευρωπαϊκά δικαστήρια- και η επιβολή περισσότερων περιορισμών στα κράτη μέλη μας, γεγονός που στην πραγματικότητα σημαίνει περιορισμό της δυνατότητας δημοκρατικής επιλογής πολλών εκλογικών σωμάτων.
<P>
Αν εξετάσετε την περίπτωση της Ιρλανδίας, θα δείτε πως η χώρα αυτή έκανε ό,τι μπορούσε για να σταθεροποιήσει το τραπεζικό της σύστημα -παρενθετικά, μια σταθεροποίηση, η οποία είναι απελπιστικά αναγκαία για τις τράπεζες και τους οργανισμούς άλλων κρατών μελών, που διαφορετικά θα υφίσταντο τρομερή έκθεση- και η ανταμοιβή της Ιρλανδίας γι' αυτό είναι να αντιμετωπίζει απαιτήσεις άλλων κρατών μελών για αύξηση των συντελεστών του εταιρικού της φόρου προκειμένου να ανταγωνιστεί τις διογκωμένες καταστάσεις σε άλλες χώρες. Αυτό είναι άδικο και αντιδημοκρατικό.
<SPEAKER ID="024" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, τι είδους σκεπτικό οδηγεί το Συμβούλιο και την Επιτροπή να πιστεύουν ότι οι πολιτικές που επιβλήθηκαν στην Ιρλανδία δεν θα αυξήσουν το χρέος ή ότι δεν θα είναι αυτό το αποτέλεσμα της επιβολής αυτών ή άλλων παρόμοιων πολιτικών σε ολόκληρη την ΕΕ;
<P>
Τα μέτρα που συμφωνήθηκαν στη σύνοδο κορυφής θα υποχρεώσουν όλα τα κράτη μέλη να περιοριστούν σε μια οικονομική λογική που είναι εις βάρος των πολιτών - μια λογική σύμφωνα με την οποία οι περικοπές είναι απαραίτητες και η οποία στερεί από τα κράτη μέλη την ικανότητα προαγωγής της ανάπτυξης.
<P>
Οι πολιτικές που επιβάλλουν η ΕΕ και το Διεθνές Νομισματικό Ταμείο στην Ιρλανδία συνεπάγονται σκληρές περικοπές, απώλεια θέσεων εργασίας και σημαντική μείωση των δημοσίων υπηρεσιών. Το βάρος του χρέους της Ιρλανδίας δεν είναι βιώσιμο. Αν δεν υποχρεωθούν οι ομολογιούχοι να επωμιστούν μέρος του ελλείμματος, η Ιρλανδία στο μέλλον θα χρεοκοπήσει.
<SPEAKER ID="025" NAME="Νίκη Τζαβέλα" AFFILIATION="EFD">
(EN) Κυρία Πρόεδρε, το σύμφωνο Euro Plus έχει σκοπό να ενισχύσει και να βελτιώσει την ευρωπαϊκή ανταγωνιστικότητα, πώς όμως μπορούμε να επιτύχουμε ευρωπαϊκή οικονομία με προστιθέμενη αξία όταν η αγορά εργασίας μας παραβιάζεται από την παράνομη μετανάστευση και τα ευρωπαϊκά προϊόντα μας αντικαθίστανται από παράνομα προϊόντα εισαγόμενα από χώρες της Ανατολής που εφαρμόζουν εργασία υψηλής έντασης;
<P>
Όσο πιο σύντομα προσδιορίσουμε και προστατεύσουμε τα γεωγραφικά και οικονομικά μας προϊόντα από την Ευρωπαϊκή Ένωση, τόσο το καλύτερο. Συνεπώς, προτείνω να ενσωματώσουμε τον προσδιορισμό και την προστασία των οικονομικών και γεωγραφικών συνόρων της Ευρώπης στο σύμφωνο του ευρώ, διαφορετικά δεν θα μπορέσουμε να επιτύχουμε μια ανταγωνιστική Ευρώπη στο πλαίσιο μιας πολύ έντονα επιθετικής, ανταγωνιστικής παγκόσμιας οικονομίας.
<SPEAKER ID="026" NAME="Frank Vanhecke" AFFILIATION="NI">
(NL) Κυρία Πρόεδρε, αν υπάρχει κάτι που καθιστά ιδιαίτερα σαφές η κρίση στη Λιβύη, αυτό κατά τη γνώμη μου είναι πρωτίστως η παντελής απουσία μιας σοβαρής ευρωπαϊκής γεωπολιτικής στρατηγικής για την διασφάλιση των ευρωπαϊκών συμφερόντων. Εξάλλου, αποτελεί θλιβερή αλήθεια το γεγονός ότι βρισκόμαστε στο σημείο αυτό κυρίως λόγω μιας εσωτερικής πολιτικής ατζέντας του προέδρου Sarkozy, ο οποίος χάρισε στον εαυτό του μια στιγμή τύπου Falklands.
<P>
Εν πάση περιπτώσει, παραμένει παράξενο το γεγονός ότι όσοι -περιλαμβανομένων και ορισμένων σε αυτήν την Αίθουσα- μαίνονται έντονα και δικαίως κατά του απόλυτου κακού που αντιπροσωπεύει ο συνταγματάρχης Gaddafi, μέχρι πολύ πρόσφατα ήταν ευτυχείς να φωτογραφίζονται όλο χαμόγελα στο πλευρό του λίβυου δικτάτορα, τον οποίο υποδέχοντο με στρατιωτικές τιμές. Θέλω απλώς να πω ότι είναι πιο εύκολο να επιτίθεται κανείς σήμερα στον Gaddafi παρά να δώσει μια απάντηση στα τεράστια ερωτήματα που θα προκύψουν.
<P>
Για να αναφέρω τουλάχιστον ένα από αυτά, θα συνεχίσουμε να εξοπλίζουμε τους εξεγερμένους -συλλογικός όρος για μια ομάδα διαφορετικών ανθρώπων, μερικοί από τους οποίους σύμφωνα με τα ευρωπαϊκά πρότυπα δεν έχουν ακόμα ξεπεράσει σε πνευματική ανάπτυξη τον καιρό του Μεσαίωνα- και εάν ναι, ποιο εχέγγυο διαθέτουμε ότι τέτοια όπλα δεν θα χρησιμοποιηθούν για να βυθίσουν τον κόσμο σε ακόμα μεγαλύτερο χάος, όπως συνέβη στο Ιράν μετά την εκδίωξη του σάχη;
<P>
Προσωπικά, θα ήθελα αυτές οι ευρωπαϊκές προσπάθειες και η ισχύς να ήταν κάπως πιο ορατές στη στρατιωτική φύλαξη των δικών μας εξωτερικών συνόρων. Αυτήν τη στιγμή διεξάγεται επίσης ένας σιωπηρός πόλεμος, ένας φοβερός προάγγελος μιας εισβολής μεταναστών για την οποία κανένας δεν μιλά. Χρειαζόμαστε ευρωπαϊκή ισχύ για να αντιμετωπίσουμε και αυτό.
<SPEAKER ID="027" NAME="Corien Wortmann-Kool" AFFILIATION="PPE">
(NL) Κυρία Πρόεδρε, στο τελευταίο Ευρωπαϊκό Συμβούλιο ελήφθησαν αποφάσεις που πριν από έναν χρόνο ήταν ακόμα αδιανόητες και για τον λόγο αυτόν θα ήθελα να εκφράσω τις ειλικρινείς ευχαριστίες μου στον κ. Van Rompuy και στον κ. Barroso.
<P>
Είναι ένα σημαντικό βήμα, είναι όμως και ένα βήμα μιας πολύ δύσκολης οδού που πρέπει να διανύσουμε προκειμένου να αποκαταστήσουμε την εμπιστοσύνη στο ευρώ και στην οικονομία μας, έτσι ώστε να βγούμε από αυτήν την κρίση προάγοντας την οικονομική ανάπτυξη και τις θέσεις εργασίας. Το Σώμα -όπως είπατε- έχει ρόλο συννομοθέτη αναφορικά με τη νομοθετική δέσμη για την ενίσχυση της οικονομικής διακυβέρνησης. Θέλουμε να δούμε μεγαλύτερη φιλοδοξία στη δέσμη και θα πρέπει να αρχίσετε εν προκειμένω συζητήσεις με το Κοινοβούλιο το προσεχές διάστημα. Πιστεύουμε ότι χρειαζόμαστε πιο ισχυρή και φιλόδοξη οικονομική στήριξη βασισμένη στις προτάσεις της Επιτροπής. Ακούσατε ήδη πολλούς βουλευτές να λένε ότι θέλουμε να δούμε ένα πιο ισχυρό σύμφωνο σταθερότητας και ανάπτυξης με έναν μηχανισμό αντίστροφης ψηφοφορίας.
<P>
Δεύτερον, απαιτείται ένας πιο ισχυρός κοινωνικοοικονομικός συντονισμός. Αυτό συνεπάγεται περισσότερα από τις "δεσμεύσεις" του συμφώνου Euro Plus, εφόσον οι αρχές της κοινωνικής μας οικονομίας της αγοράς κατοχυρώνονται στη στρατηγική Ευρώπη 2020. Συνεπάγεται μεγαλύτερη δέσμευση για την επεξεργασία αυτών των αρχών προκειμένου να προαχθούν η ανάπτυξη και οι θέσεις απασχόλησης για τους πολίτες μας. Θέλουμε να εγγραφούν οι στόχοι αυτοί στα εθνικά μεταρρυθμιστικά προγράμματα -και άκουσα τον κ. Barroso να μιλά γι' αυτό- και θα πρέπει να υποβάλουμε σχετικές προτάσεις.
<P>
Αυτό το είπατε και μάλιστα το τονίσατε, προκειμένου να έχουν ολοκληρωθεί ήδη τα σημεία αυτά κατά την επίτευξη συμφωνίας τον Ιούνιο. Από τη δική μας σκοπιά, μπορείτε να αρχίσετε ήδη να εργάζεστε για να κινητοποιήσετε το Συμβούλιο, τουλάχιστον σχετικά με αυτά τα σημεία, καθώς αυτό στη συνέχεια θα καθιστούσε δυνατή μια συμφωνία τον Ιούνιο.
<SPEAKER ID="028" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, θα ήθελα να κάνω ορισμένες ειλικρινείς ερωτήσεις στο ευρωπαϊκό κουαρτέτο - την τρόικα και το Συμβούλιο. Θέλετε στα σοβαρά να σώσετε την ευρωζώνη και το ευρωπαϊκό σχέδιο;
<P>
Οι δοκιμές αντοχής των τραπεζών μόλις ολοκληρώθηκαν σύμφωνα με τα πιο απαισιόδοξα σενάρια στην Ιρλανδία. " νέα ιρλανδική κυβέρνηση άφησε πίσω της την κατάρρευση του τραπεζικού τομέα της Ιρλανδίας. Αποφάσισε, εκπλήσσοντας τους πάντες στην Ιρλανδία, ότι δεν θα γίνει "κούρεμα" για τους κύριους ομολογιούχους της Allied Irish Bank και της Bank of Ireland.
<P>
Ποιο είναι όμως το ευρωπαϊκό αντάλλαγμα; Γιατί η Ευρωπαϊκή Κεντρική Τράπεζα τηρεί σιγή για την ουσιαστική μεσοπρόθεσμη χρηματοδότηση των ιρλανδικών τραπεζών; Γιατί ο πρόεδρος Sarkozy και η καγκελάριος Merkel εμμένουν στην καταστροφή της βάσης της ιρλανδικής βιομηχανίας ως αντάλλαγμα για τη μείωση του επιτοκίου διάσωσης; Γιατί ορισμένα κράτη μέλη εμποδίζουν την πρόοδο σχετικά με τον ευρωπαϊκό φόρο χρηματοπιστωτικών συναλλαγών και τα ευρωομόλογα; Για ποιον λόγο γίνονται περικοπές στον ευρωπαϊκό προϋπολογισμό;
<P>
" λακωνική απάντηση είναι "βραχυπρόθεσμοι εκλογικοί υπολογισμοί και δογματικά οικονομικά". " ιρλανδική οικονομική κρίση αποτελεί αναπόσπαστο στοιχείο της ευρωπαϊκής κρίσης. " αποτυχία της ιρλανδικής οικονομίας δεν θα ήταν μόνο μια αποτυχία για την Ευρώπη, αλλά θα ήταν μια αποτυχία της Ευρώπης.
<P>
" βιωσιμότητα του χρέους της Ιρλανδίας είναι καίριας σημασίας τόσο για την Ιρλανδία όσο και για την Ευρώπη και το Κουαρτέτο πρέπει να προσγειωθεί ως προς το συγκεκριμένο θέμα. Αυτό που χρειαζόμαστε τώρα από το Κουαρτέτο είναι φαντασία και όραμα στις συνεχιζόμενες διαπραγματεύσεις του με την Ιρλανδία.
<P>
Θέλω να θυμηθείτε τα λόγια μου. " Ιρλανδία είναι μια δημοκρατία, ακριβώς όπως η Γαλλία, η Γερμανία και η Φινλανδία· κυβερνάμε σύμφωνα με τη βούληση των πολιτών. Το ιρλανδικό εκλογικό σώμα δέχθηκε την αυστηρή λιτότητα σφίγγοντας τα δόντια και βράζοντας από θυμό. Πρέπει να δουν δικαιοσύνη στην Ευρώπη, διαφορετικά το παράθυρο ανοχής που άνοιξε πρόσφατα για την ιρλανδική κυβέρνηση θα κλείσει σύντομα με δυνατό θόρυβο.
<SPEAKER ID="029" NAME="Carl Haglund" AFFILIATION="ALDE">
(SV) Κυρία Πρόεδρε, επιτρέψτε μου να ξεκινήσω με κάτι θετικό. Θα μπορούσα να εστιάσω στα προβλήματα που συνεπάγονται οι αποφάσεις που λάβατε στο Συμβούλιο, και σίγουρα συνεπάγονται προβλήματα, αλλά παρ' όλα αυτά η θετική πτυχή είναι ότι σημειώσατε πρόοδο αναφορικά με την οικονομική διακυβέρνηση και τη μακροοικονομική πτυχή. Ο συνάδελφός μου από την Ιρλανδία μόλις ανέφερε πόσο ανησυχούν οι άνθρωποι σε αυτήν τη χώρα. Τα προβλήματά τους σχετίζονται με το γεγονός ότι μέχρι τώρα δεν έχουμε καμία απολύτως εκτίμηση για τη μακροοικονομική πτυχή. Αυτό είναι κάτι που θα μπορέσουμε να έχουμε στο μέλλον χάρη σε αυτήν τη δέσμη οικονομικής διακυβέρνησης. Εν προκειμένω, θεωρώ ότι το Συμβούλιο ακολούθησε τη σωστή κατεύθυνση.
<P>
Ωστόσο, αυτό που θεωρώ κάπως ανησυχητικό είναι το γεγονός ότι το Συμβούλιο φαίνεται να μην έχει τη βούληση να αλλάξει το πνεύμα του ως προς τη λήψη αποφάσεων. Εξακολουθεί να θέλει τη δυνατότητα χρησιμοποίησης διαφορετικών ειδών πολιτικών συμφωνιών, κάτι που ίσως να μπορούσαμε να αποκαλέσουμε παζάρεμα. Ωστόσο, αν δεν αλλάξετε πνεύμα ως προς τη λήψη αποφάσεων, φοβάμαι ότι μελλοντικά δεν θα μπορείτε να λαμβάνετε τις απαραίτητες αποφάσεις όταν αντιμετωπίζετε δύσκολους προβληματισμούς βάσει των συστάσεων που πιστεύω εντούτοις ότι θα μπορεί να εκπονεί η Επιτροπή. Αυτή είναι μια πρόκληση που το Συμβούλιο πρέπει να πάρει στα σοβαρά και να την αντιμετωπίσει. Αυτό διακρίνεται επίσης αρκετά καλά στην τάση που είδαμε κατά τη συνεδρίαση του Συμβουλίου, όπου η χώρα μου, η Φινλανδία, φάνηκε μάλλον αμήχανη και αναφορικά με ένα διαφορετικό ζήτημα - εν προκειμένω τους μηχανισμούς σταθεροποίησης. Ως Φινλανδός, λυπάμαι γι' αυτό. Δεν σκέφτονται όλοι οι Φινλανδοί έτσι, όμως αυτό είναι ένα καλό παράδειγμα του γεγονότος ότι το πνεύμα λήψης αποφάσεων στο Συμβούλιο πρέπει να αλλάξει.
<SPEAKER ID="030" NAME="Konrad Szymański" AFFILIATION="ECR">
(PL) Κυρία Πρόεδρε, η νέα δομή των δημοσίων οικονομικών στην Ευρωπαϊκή Ένωση βασίστηκε σε μια απόπειρα ενίσχυσης των υγιών δημοσιονομικών κανόνων και δημοσίων δαπανών και σε μια καθόλου υγιή επιθυμία περιορισμού της φορολογικής κυριαρχίας των κρατών μελών. Αμφιβάλλω πολύ αν οι χώρες του συμφώνου Euro Plus θα ήταν σε θέση να επιβάλουν από κοινού αυστηρούς κανόνες στους εαυτούς τους στον τομέα των δημοσίων δαπανών, εφόσον δεν μπορούν να το κάνουν μεμονωμένα.
<P>
Από την άλλη, δεν αμφιβάλλω ότι η τυποποίηση της φορολογικής βάσης είναι ένα αποτελεσματικό βήμα προς μια φορολογική ένωση, η οποία έχει έναν μόνο στόχο - την εξάλειψη του φορολογικού ανταγωνισμού εντός της Ευρωπαϊκής Ένωσης. Οι γάλλοι πολιτικοί κ. Sarkozy και κ. Lagarde αποκάλυψαν τις πραγματικές τους προθέσεις εμμένοντας για εβδομάδες στην αύξηση των φορολογικών συντελεστών στην Ιρλανδία με πρόσχημα την καταπολέμηση της κρίσης. Ωστόσο, η αύξηση των φορολογικών συντελεστών στην Ευρωπαϊκή Ένωση σε σταθερά επίπεδα ανεξαρτήτως κράτους μέλους είναι μια συνταγή για την παράταση και όχι για τον περιορισμό της κρίσης.
<SPEAKER ID="031" NAME="Πρόεδρος">
Σας ευχαριστώ πολύ. Θα ήθελα να πω σε όσους βουλευτές θα ήθελαν να εκμεταλλευθούν τη διαδικασία έκτακτων παρεμβάσεων ότι έχουμε ήδη περίπου 20 παρεμβάσεις και δεν πιστεύω ότι θα έχουμε αρκετό χρόνο πριν από την ψηφοφορία. Ωστόσο, αν θέλετε, ευχαρίστως να προσπαθήσετε.
<SPEAKER ID="032" NAME="Paul Murphy" AFFILIATION="GUE/NGL">
(EN) Κυρία Πρόεδρε, στις 19 Ιανουαρίου, απαντώντας στον κ. Higgins, ο κ. Barroso δήλωσε σε αυτήν την Αίθουσα ότι η Ευρώπη προσπαθεί να στηρίξει την Ιρλανδία. Με την άθλια συνθηκολόγηση της νέας κυβέρνησης Fine Gael/Εργατικών απέναντι στα συμφέροντα των ομολογιούχων, είναι σαφές ότι την υποστήριξη δεν την προσφέρουν το Συμβούλιο ή η Επιτροπή, αλλά η εργατική τάξη στην Ιρλανδία και στην Ευρώπη, η οποία αναγκάζεται να στηρίξει ευρωπαϊκές τράπεζες και κερδοσκόπους πληρώνοντας για τις ζημίες τους.
<P>
Οι προτάσεις για την οικονομική διακυβέρνηση αντιπροσωπεύουν μια απόπειρα παγίωσης των περικοπών και των μειώσεων αποδοχών. Ο πίνακας αποτελεσμάτων για τη λιτότητα και οι προτάσεις για πρόστιμα ύψους εκατοντάδων εκατομμυρίων ευρώ έχουν σκοπό να διασφαλίσουν ότι ανεξάρτητα από τη μαζική αντίδραση, οι εργαζόμενοι θα πληρώσουν για την κρίση. Αυτό το ευρωπαϊκό δόγμα του σοκ θα διευκολυνθεί με μια αλλαγή των Συνθηκών, για την οποία το κατεστημένο της Ευρώπης και της Ιρλανδίας είναι αποφασισμένο να αποφύγει κάθε δημοψήφισμα. Το σοσιαλιστικό κόμμα και η αριστερά της Ιρλανδίας θα ζητήσουν δημοψήφισμα γι' αυτήν την πρόταση μόνιμης λιτότητας.
<SPEAKER ID="033" NAME="Oreste Rossi" AFFILIATION="EFD">
(IT) Κυρία Πρόεδρε, κυρίες και κύριοι, σε αυτήν τη συνεδρίαση του Συμβουλίου εξετάστηκαν τρία εξαιρετικά σημαντικά ζητήματα: η περιβαλλοντική και πυρηνική καταστροφή που έπληξε την Ιαπωνία, η χρηματοπιστωτική κρίση που σαρώνει την Ευρώπη και η κατάσταση στο Μαγκρέμπ.
<P>
Για το πρώτο θέμα, μολονότι στηρίζουμε έναν πληθυσμό που επλήγη τόσο σκληρά, δεν μπορούμε να συμφωνήσουμε στην αναθεώρηση εμπορικών συμφωνιών εις βάρος των δικών μας επιχειρήσεων. Αντίθετα, είμαστε υπέρ της ανθρωπιστικής παρέμβασης, της προσφοράς εξοπλισμού, ανθρώπων και χρημάτων.
<P>
" σκέψη ότι η χρηματοπιστωτική κρίση έχει παρέλθει ανήκει καθαρά στη σφαίρα της φαντασίας. Είναι ουσιαστικό να θεσπίσουμε μια δέσμη στήριξης για να βοηθήσουμε τα κράτη μέλη να ξεφύγουν από τη σημερινή κατάσταση, διασφαλίζοντας έτσι σταθερότητα σε ολόκληρη την ευρωζώνη. Επίσης, στηρίζουμε τη μείωση του ρυθμιστικού και γραφειοκρατικού φόρτου, καθώς και την προώθηση του εμπορίου με τρίτες χώρες - εφόσον αυτό προάγει αμοιβαία οφέλη.
<P>
Θεωρούμε ότι η Ευρωπαϊκή Ένωση παρουσίασε μια φρικτή εικόνα σχετικά με το θέμα του Μαγκρέμπ, καθώς κάθε κράτος μέλος ενήργησε ανεξάρτητα και η Υπάτη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας, βαρόνη Ashton, δεν ήξερε πώς να διαχειριστεί την κρίση. Συγκεκριμένα, η Ευρωπαϊκή Ένωση εγκατέλειψε την Ιταλία σε μια ανεξέλεγκτη εισβολή παράνομων μεταναστών.
<SPEAKER ID="034" NAME="Hans-Peter Martin" AFFILIATION="NI">
(DE) Κυρία Πρόεδρε, οι πολίτες της Ευρώπης ανησυχούν ολοένα περισσότερο. Υπάρχουν δύο ζητήματα που προκαλούν ιδιαίτερη ανησυχία. Το πρώτο είναι ότι συνεχίζουμε να ακολουθούμε μια ασυνεπή γραμμή στην αντιμετώπιση της οικονομικής κρίσης και των προβλημάτων του ευρώ. Είναι επίσης γεγονός ότι το Συμβούλιο και η Επιτροπή δεν παρακολουθούν τα γεγονότα.
<P>
Πρέπει να είμαστε ρεαλιστές: χρειαζόμαστε "κούρεμα" του χρέους, τουλάχιστον στην Ελλάδα και ίσως και στην Πορτογαλία. Δεν υπάρχει τρόπος να το αποφύγουμε. Όσο περισσότερο αργούμε να αντιμετωπίσουμε αυτό το θέμα, τόσο περισσότερο θα κοστίσει, όχι μόνο οικονομικά, αλλά και από την άποψη της γενικής αξιοπιστίας του ευρωπαϊκού εγχειρήματος. Τα γεγονότα στην Ελλάδα θα ανακινήσουν έντονα συναισθήματα. Συμμετείχαμε σε μια ειδική αντιπροσωπεία που επισκέφθηκε τη χώρα: η βασική στάση είναι πως η ΕΕ είναι υπεύθυνη για τα προβλήματα στην Ελλάδα λόγω έλλειψης σαφούς επικοινωνίας και διότι δεν λαμβάνονται τα αναγκαία μέτρα, τα οποία είναι ήδη προφανή.
<P>
Το δεύτερο ζήτημα είναι η πυρηνική ενέργεια. Οι επονομαζόμενες δοκιμές αντοχής που προετοιμάζονται θα έχουν νόημα και η αξιοπιστία σε μια Ευρώπη με συνοχή θα αποκατασταθεί μόνο αν αυτές οι δοκιμές αντοχής εκτελεστούν σύμφωνα με αυστηρά κριτήρια και όχι σύμφωνα με τα αδύναμα κριτήρια του Διεθνούς Οργανισμού Ατομικής Ενέργειας, αν ζητηθεί η συμβουλή πραγματικά ανεξάρτητων εμπειρογνωμόνων και αν τα γεγονότα και η όλη διαδικασία παρουσιαστούν στο κοινό με κατάλληλο και κατανοητό τρόπο.
<SPEAKER ID="035" NAME="Mario Mauro" AFFILIATION="PPE">
(IT) Κυρία Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, στην πολιτική μου κοσμοθεωρία τα ιδανικά πρέπει να συμβιβάζονται με τα συμφέροντα. Με μια ίσως κάπως σχολαστική και αφελή θέαση των ευρωπαϊκών θεσμικών οργάνων, πιστεύω ότι αυτά εκπροσωπούν τα ιδανικά μας, ενώ για πολλούς λόγους οι κυβερνήσεις μας εκπροσωπούν τα συμφέροντά μας.
<P>
Επομένως υπάρχει ένα παιχνίδι που πρέπει να γίνει. Το εντυπωσιακό είναι ότι μου δίνεται η εντύπωση πως σε ορισμένες καταστάσεις η ομάδα που εκπροσωπεί τα ιδανικά αρνείται να παίξει το παιχνίδι. Πριν από λίγες εβδομάδες, όταν το Κοινοβούλιο πρότεινε να αναγνωρίσει, ή μάλλον πρότεινε να συστήσει η Επιτροπή στο Συμβούλιο να αναγνωρίσει το Προσωρινό Συμβούλιο της Λιβύης, η βαρόνη Ashton είπε ότι αυτό δεν αποτελεί μέρος της εντολής της.
<P>
Χθες, μετά από μια θαυμάσια παρουσίαση, στο σημείο όπου προτάθηκε μια στρατηγική στο Συμβούλιο που θα καθιστούσε ευρωπαϊκό ζήτημα την κρίση που σχετίζεται με τα μεταναστευτικά ρεύματα, η κ. Malmström είπε ότι απορρίπτει την ιδέα διότι θεωρεί ότι δεν θα τύχει της στήριξης της πλειοψηφίας στο Συμβούλιο.
<P>
Πώς θα κερδίσει η "ομάδα των ιδανικών" το παιχνίδι αν οι παίκτες μας αρνούνται να χτυπήσουν γκολ γιατί πιστεύουν ότι ο τερματοφύλακας παραείναι καλός; Εκτιμώ ότι αυτό είναι ένα βασικό σημείο για μια ιστορική κατανόηση του καθήκοντος που καλούμαστε να εκπληρώσουμε.
<P>
Θα ήθελα, λοιπόν, να κάνω την εξής παρατήρηση: ποιοι είναι οι επιθετικοί μας; Είναι τα ευρωπαϊκά θεσμικά όργανα: το Κοινοβούλιο, η Επιτροπή, ακόμα και εσείς, κύριε Van Rompuy, διότι νομίζω ότι δεν εκπροσωπείτε το Συμβούλιο υπό την έννοια ότι υπερασπίζεστε τα συμφέροντά του, αλλά είστε ο άνθρωπος που μπορεί να κάνει το Συμβούλιο να καταλάβει σε ποια ιδανικά πρέπει να επικεντρωθεί.
<P>
Επομένως, απλά ζητώ: αν είστε οι επιθετικοί μας παίκτες, περάστε την μπάλα, επιτεθείτε, βάλτε γκολ και -όπως λέμε γι' αυτό το είδος παιχνιδιού- κάντε μας να ονειρευτούμε.
<SPEAKER ID="036" NAME="Roberto Gualtieri" AFFILIATION="S&amp;D">
(IT) Κυρία Πρόεδρε, κυρίες και κύριοι, δεν υπάρχει αμφιβολία ότι η καθιέρωση ενός μόνιμου μηχανισμού χρηματοπιστωτικής σταθερότητας είναι ένα σημαντικό επίτευγμα που παρέχει τις βάσεις για την πολιτική δέσμευση προστασίας του ευρώ με κάθε κόστος. Επομένως, παρά τις σημαντικές του επιφυλάξεις για τις μεθόδους και τη διακυβερνητική φύση του ταμείου, το Κοινοβούλιο στήριξε αυτήν την καθοριστική στιγμή και εστίασε στη διασφάλιση ενός στέρεου δεσμού μεταξύ του ευρωπαϊκού μηχανισμού χρηματοπιστωτικής σταθερότητας (ESM) και των ευρωπαϊκών θεσμικών οργάνων.
<P>
Σε αυτό το πνεύμα, η αναφορά των συμπερασμάτων του Συμβουλίου σε έναν κανονισμό που θα θεσπίσει τις διαδικασίες για τον ορισμό των προϋποθέσεων είναι σημαντική και τώρα περιμένουμε να υποβάλει η Επιτροπή μια κατάλληλη πρόταση.
<P>
Μολονότι αυτό είναι ένα θετικό αποτέλεσμα, δύσκολα μπορεί να θεωρηθεί αρκετό. Το πρόβλημα είναι η βασική κατεύθυνση της ευρωπαϊκής οικονομικής διακυβέρνησης. Επιμένουμε να αντιμετωπίζουμε τα συμπτώματα της αρρώστιας αντί για τα αίτιά της. Τα ελλείμματα είναι το αποτέλεσμα και όχι η αιτία της κρίσης. Το να πιστεύουμε ότι μπορούμε να θεραπεύσουμε την αρρώστια μόνο με την περικοπή ελλειμμάτων με το ένα χέρι και την αναχρηματοδότηση τραπεζών με το άλλο είναι ψευδαίσθηση· έτσι υπάρχει κίνδυνος να μεγαλώσει η κρίση και να γίνει μη βιώσιμη η ίδια η αποστολή του μόνιμου μηχανισμού χρηματοπιστωτικής σταθερότητας.
<P>
Αν θέλουμε να αντιμετωπίσουμε την αρρώστια και όχι απλά τα συμπτώματα, πρέπει να αντιμετωπίσουμε μια σειρά βασικών προβλημάτων. Μιλάμε για ενίσχυση της ευρωπαϊκής ανταγωνιστικότητας. Σωστά, αλλά ποιο μοντέλο ανταγωνιστικότητας επιδιώκουμε; Δεν μπορούμε να καθιερώσουμε ένα μοντέλο ανάκαμψης με μόνη ώθηση τις εξαγωγές σε τρίτες χώρες, γιατί αυτό θα οξύνει τις ανισορροπίες. Για να είμαστε πιο ανταγωνιστικοί στο εξωτερικό εμπόριο, πρέπει να δώσουμε ώθηση και στην εσωτερική ζήτηση υψηλής ποιότητας.
<P>
Πρέπει συνεπώς να αντιμετωπίσουμε το θέμα των τραπεζών και του συστήματος παροχής πιστώσεων στην οικονομία προκειμένου να κατευθυνθούν οι ευρωπαϊκές αποταμιεύσεις σε μακροπρόθεσμες επενδύσεις. Πρέπει να εξοπλιστούμε με μέσα όπως τα ευρωομόλογα, ο φόρος επί των χρηματοπιστωτικών συναλλαγών και ένας προϋπολογισμός αντάξιος αυτής της ονομασίας προκειμένου να κάνουμε μεγάλης κλίμακας δημόσιες επενδύσεις σε ευρωπαϊκό επίπεδο που μπορούν να δώσουν ώθηση σε ιδιωτικές επενδύσεις. Τέλος, πρέπει να αντιμετωπίζουμε το ευρωπαϊκό κοινωνικό μοντέλο ως πόρο και όχι ως βάρος.
<SPEAKER ID="037" NAME="Sharon Bowles" AFFILIATION="ALDE">
(EN) Κυρία Πρόεδρε, το σύμφωνο Euro Plus μπορεί να είναι χρήσιμο, αλλά δεν πρέπει να χρησιμοποιηθεί ως δικαιολογία για την αδυναμία της νομοθετικής δέσμης. Μια ισχυρή δέσμευση για την ενιαία αγορά είναι καίριας σημασίας για την ανταγωνιστικότητα στην ΕΕ και συνεπώς στην ευρωζώνη. Αυτό είναι ευπρόσδεκτο, αλλά οι πρωτοβουλίες για την ενιαία αγορά παραμένουν εντός του πλαισίου της Συνθήκης και των 27.
<P>
Φοβάμαι ότι ο ευρωπαϊκός μηχανισμός στήριξης στερείται ευελιξίας και δεν είναι βιώσιμος για ανάκαμψη με ασφάλιστρο κινδύνου 2,5-3%. Κατανοώ την ανάγκη πειθαρχίας και πρόληψης κινδύνου, αλλά αυτοί οι μηχανισμοί διάσωσης δεν είναι κατάλληλοι για την επίτευξη κέρδους, ειδικά όταν υπάρχει ίδιο συμφέρον που ξεπερνά τη σταθερότητα της ευρωζώνης, όπως το ότι διάφορες τράπεζες κρατών μελών στηρίζονται από ιρλανδούς φορολογουμένους, όπως αναφέρθηκε.
<P>
Δεν λύσαμε την κρίση των τραπεζών, ούτε και θα το επιτύχουμε δείχνοντας ατολμία. " Γερμανία μάλιστα δεν προέβη σε ανακεφαλαιοποίηση των τραπεζών της, ούτε αναγνώρισε ζημίες στα στοιχεία ενεργητικού, επίσης δε βασίζεται στην ανοχή όλων των άλλων στην ΕΕ και σε ολόκληρο τον κόσμο για τις σιωπηρές συμμετοχές ως κεντρικό κεφάλαιο, διαφορετικά οι δοκιμές αντοχής θα αποτύχουν.
<P>
Συνεπώς, κύριε Πρόεδρε της Επιτροπής, κύριε Πρόεδρε του Συμβουλίου, ας έχουμε όραμα, ταπεινοφροσύνη, ειλικρινή αυτοεκτίμηση· το ελάχιστο που μπορείτε να κάνετε είναι να αντιμετωπίζετε τα ασφάλιστρα κινδύνου ως ασφάλειες και να τα επιστρέφετε αφού περάσει ο κίνδυνος. " στενοκεφαλιά δεν θα σώσει το ευρώ και οι αγορές το γνωρίζουν αυτό.
<SPEAKER ID="038" NAME="Gerald Häfner" AFFILIATION="Verts/ALE">
(DE) Κυρία Πρόεδρε, κυρίες και κύριοι, πραγματικά δεν είναι αρμοδιότητα των πολιτικών να χρησιμοποιούν τα χρήματα των φορολογουμένων για τη διάσωση των τραπεζών ή για την παροχή τεχνητής ρευστότητας σε κάποιες χώρες. Το πραγματικό καθήκον της πολιτικής είναι να θεσπίζει το νομικό πλαίσιο που θα διασφαλίσει ότι δεν θα προκύψει ποτέ μια τέτοια κατάσταση. Εσείς πρέπει τώρα να κάνετε το λάθος πράγμα διότι για δεκαετίες δεν κάνατε το σωστό. Τώρα σκοπεύετε να φθάσετε στη ρίζα του προβλήματος, γεγονός που επικροτούμε. Ωστόσο, στο μέτρο που μπορεί κανείς να προβλέψει, φαίνεται ότι εργάζεστε γι' άλλη μια φορά στο λάθος επίπεδο με τους λάθος πόρους και εντός του λάθος πλαισίου, διότι προσπαθείτε να αντιμετωπίσετε το ζήτημα έξω από το πλαίσιο των Συνθηκών.
<P>
Ευτυχώς, καταφέραμε να φέρουμε μέρος των συναλλαγών στο πεδίο της κοινοτικής μεθόδου, όμως εξακολουθεί να μην υπάρχει μια κλασική πολιτική "εκ των άνω προς τα κάτω". Πρωτίστως σε αυτόν τον τομέα είναι αναγκαίο να συζητείται, να νομιμοποιείται και να ελέγχεται δημοκρατικά κάθε πολιτική. Χρησιμοποιείτε τα λάθος μέσα διότι παίρνετε χρήματα από τους φορολογουμένους για να στηρίξετε τις τράπεζες και εκείνους που κερδοσκοπούν αναφορικά με τις τράπεζες και άλλα χρηματοπιστωτικά προϊόντα. Δεν έχετε λάβει ακόμα επαρκή μέτρα για να αντιμετωπίσετε εκείνους που αποκόμιζαν για πολύ καιρό κέρδη από αυτήν την κατάσταση. Αυτό σημαίνει ότι συνεχίζετε να προωθείτε μια ανισορροπία στην ευρωπαϊκή κοινωνία, η οποία αποδυναμώνει την έγκριση για αυτήν την πολιτική αντί να την ενισχύει. Επιβαρύνετε, αφενός, τα δημόσια ταμεία και τους προϋπολογισμούς, αφετέρου δε προστατεύετε την ιδιωτική περιουσία. Αυτό δεν συνεισφέρει καθόλου στην επίλυση των σημερινών προβλημάτων, απλά μετριάζει ορισμένα από τα συμπτώματα.
<SPEAKER ID="039" NAME="Peter van Dalen" AFFILIATION="ECR">
(NL) Κυρία Πρόεδρε, για πολλά χρόνια, πολλά κράτη μέλη ασκούσαν μια δημοσιονομική πολιτική που φαινόταν πολύ καλή για να είναι αληθινή. " συσσώρευση χρεών δεν εθεωρείτο πρόβλημα, καθώς υπήρχε η αίσθηση ότι η οικονομική ανάπτυξη θα τα εξάλειφε όπως ο ήλιος λιώνει τον πάγο.
<P>
Πολλοί ιδιώτες είχαν την ίδια αίσθηση. Αγόραζαν ακριβές κατοικίες, πολύ πάνω από τις οικονομικές τους δυνατότητες. " αυξανόμενη αξία αυτών των περιουσιών υποτίθεται πως θα τους έσωζε, αλλά αυτός ο χάρτινος πύργος κατέρρευσε. " κρίση του χρέους αντιμετωπίζεται με νέα χρέη. " Ευρωπαϊκή Κεντρική Τράπεζα αγόρασε κρατικά ομόλογα της Πορτογαλίας, της Ιρλανδίας και της Ελλάδας αξίας πολλών δισεκατομμυρίων. Οι οικονομίες αυτών των χωρών θα πρέπει τώρα να δεχτούν αυστηρό έλεγχο και να παρουσιάσουν σταθερά για πολλά χρόνια τρελή ανάπτυξη για να τα καταφέρουν. Κυρία Πρόεδρε, αυτό δεν θα πετύχει. Οι οικονομίες αυτές συρρικνώνονται ανησυχητικά. Έτσι οδεύουν κατευθείαν προς τη χρεοκοπία.
<P>
Είναι συνεπώς καιρός για μια δεύτερη έκδοση της στρατηγικής κρίσης. Πρέπει να επιτρέψουμε στις χρεοκοπημένες χώρες να επιστρέψουν στα προηγούμενα νομίσματά τους, σε συνδυασμό με μια γενναία υποτίμηση και με μερική διαγραφή των χρεών τους. " κατάσταση θα μπορούσε στη συνέχεια να επανεξεταστεί, μετά από ένα ή δέκα χρόνια.
<SPEAKER ID="040" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, είναι εκπληκτικό, αλλά και αποκαλυπτικό για τους δρόμους που ακολουθεί αυτή η Ευρωπαϊκή Ένωση το γεγονός ότι οι κύριοι εκπρόσωποι του Συμβουλίου και της Επιτροπής αγνοούν τη σοβαρή κοινωνική κρίση που βιώνουν ορισμένες χώρες της Ευρωπαϊκής Ένωσης, ιδίως στην ευρωζώνη. Πού είναι οι απαντήσεις για τα σχεδόν 100 εκατομμύρια ανθρώπων που ζουν στη φτώχεια σε αυτήν την Ευρωπαϊκή Ένωση, στους οποίους συμπεριλαμβάνονται παραπάνω από 20 εκατομμύρια χαμηλόμισθοι εργαζόμενοι και εργαζόμενοι σε επισφαλείς θέσεις εργασίας, οι οποίοι συνεισφέρουν στα σκανδαλωδώς υψηλά κέρδη των οικονομικών και χρηματοπιστωτικών ομίλων; Πού είναι οι απαντήσεις για τα σχεδόν 25 εκατομμύρια των ανέργων, η πλειονότητα των οποίων είναι γυναίκες και νέοι, και στους οποίους δεν προσφέρεται ένα αξιοπρεπές παρόν και η δυνατότητα δημιουργίας ενός μέλλοντος που θα μπορούσε να διασφαλίσει αυτήν καθαυτή την ανάπτυξη των χωρών μας;
<P>
Για άλλη μια φορά, όμως, το μοναδικό μέλημα στις αποφάσεις του Συμβουλίου ήταν η προάσπιση των συμφερόντων των μεγάλων επιχειρηματικών και χρηματοπιστωτικών ομίλων για να διευκολυνθεί η μεγαλύτερη συγκέντρωση και συσσώρευση οικονομικής δύναμης. Και όλα αυτά προκειμένου, στο όνομα της κρίσης, να αμφισβητηθούν κοινωνικά και εργασιακά δικαιώματα, να γίνεται μεγαλύτερη εκμετάλλευση των εργαζομένων και να ενταθεί η εξάρτηση χωρών με πιο εύθραυστες οικονομίες όπως η Πορτογαλία.
<SPEAKER ID="041" NAME="John Bufton" AFFILIATION="EFD">
(EN) Κυρία Πρόεδρε, το Συμβούλιο θεωρεί την συγκεντρωτική ρύθμιση των εθνικών δημοσιονομικών προγραμμάτων ουσιαστική συνδρομή στην οικονομική ανάκαμψη - ειδικότερα την πρόταση για την υλοποίηση πολυετών σχεδίων εξυγίανσης με στόχους για το έλλειμμα, τα έσοδα και τις δαπάνες μέσα σε καθορισμένα χρονικά πλαίσια και συνδεδεμένα με ποινές εάν δεν εκπληρωθούν οι σχετικές υποχρεώσεις.
<P>
Το έλλειμμα του "νωμένου Βασιλείου είναι κυρίως διαρθρωτικό και πρέπει να αντιμετωπιστεί εσωτερικά. Είμαι κάθετα αντίθετος σε κάθε εμπλοκή των Βρυξελλών στις υποθέσεις της χώρας μου, λαμβάνοντας υπόψη την κακή κατάσταση που προκλήθηκε στην Ελλάδα και την Ιρλανδία, οι οποίες πιθανώς θα χρειαστούν περαιτέρω διάσωση. " Πορτογαλία θα ήταν καλύτερο να στραφεί προς τη Βραζιλία, υποδεικνύοντας την απροθυμία της Λισαβόνας να γίνει οικονομικό προτεκτοράτο με μέτρα λιτότητας που αναχαιτίζουν την ανάπτυξη.
<P>
Το Συμβούλιο δηλώνει ότι η εξυγίανση θα πρέπει να επισπευσθεί σε κράτη μέλη με μεγάλα ελλείμματα. Τι θα σταματούσε τη μετανάστευση πολιτών σε ισχυρότερες οικονομίες στην Ένωση σύμφωνα με τους νόμους της ίδιας της ΕΕ;
<P>
Το Συμβούλιο προτείνει να μειωθεί ο ρυθμιστικός φόρτος. Περιλαμβάνεται σε αυτό νομοθεσία της οποίας η Ευρώπη υπήρξε για δεκαετίες ο αρχιτέκτονας, όπως η οδηγία για τον χρόνο εργασίας και την παράταση του επιδόματος μητρότητας;
<P>
Για την οικονομική ευημερία είναι ζωτικής σημασίας οι αποκεντρωμένες και πιο ελεύθερες αγορές και όχι ρυθμιστικά μέτρα-κυρώσεις.
<SPEAKER ID="042" NAME="Andreas Mölzer" AFFILIATION="NI">
(DE) Κυρία Πρόεδρε, όπως γνωρίζουμε, τρία εκρηκτικά θέματα συζητήθηκαν στη συνεδρίαση του Ευρωπαϊκού Συμβουλίου, όπου κατά τη γνώμη μου οι αποφάσεις της ΕΕ χαρακτηρίστηκαν από την ανικανότητα άντλησης διδαγμάτων και από αδυναμία κατανόησης της πραγματικότητας.
<P>
Αφενός, η δέσμη διάσωσης των 700 δισ. ευρώ θα εξαντληθεί σύντομα και μπορεί να παρασύρει στην καταστροφή και τους καθαρούς συνεισφέροντες της ΕΕ. Αντί να παραδεχθεί την αποτυχία του μηχανισμού χρηματοπιστωτικής σταθερότητας υπέρ της αποτελεσματικής διαχείρισης της κρίσης, η ΕΕ απλά πολλαπλασίασε τον κίνδυνο για όλους.
<P>
Αφετέρου, παραμένει αμφισβητήσιμο αν μια αντιπολίτευση που θα αποτελείται από πρώην υπουργούς του Gaddafi ενδιαφέρεται πραγματικά για τη δημοκρατία. Με ανησυχεί ιδιαίτερα το γεγονός ότι ο στρατιωτικός διοικητής των λίβυων εξεγερμένων διαπιστώθηκε ότι ήταν για πολλά χρόνια πράκτορας της CIA.
<P>
Τέλος, οι δοκιμές αντοχής των πυρηνικών σταθμών, που θα διεξαχθούν προαιρετικά και χωρίς συνέπειες, είναι άλλη μια απόδειξη για το πόσο πολύ έχουν χάσει οι Βρυξέλλες την επαφή τους με την πραγματικότητα. Ωστόσο, η Επιτροπή πραγματικά έχασε το πλοίο όταν επανενεργοποίησε έναν προ εικοσαετίας κανονισμό χωρίς να προσαρμόσει τα όρια για τα ραδιενεργά τρόφιμα.
<SPEAKER ID="043" NAME="Alain Lamassoure" AFFILIATION="PPE">
(FR) Κυρία Πρόεδρε, κύριε Πρόεδρε του Ευρωπαϊκού Συμβουλίου, κύριε Πρόεδρε της Επιτροπής, το αποτέλεσμα του Ευρωπαϊκού Συμβουλίου για την οικονομική και νομισματική ένωση είναι εντυπωσιακό. Μπράβο! Πρέπει ωστόσο να καταλάβουμε ότι αυτό θα φέρει ένα νέο και φοβερό πρόβλημα, δηλαδή την πολιτική αποδοχή των αποφάσεων που θα λαμβάνονται έτσι, σε δύο επίπεδα.
<P>
Το πρώτο επίπεδο είναι μεταξύ των ίδιων των κρατών μελών. Από τότε που άρχισε αυτή η διαδικασία του συμφώνου Euro Plus, βασιζόταν σε καθαρά διακυβερνητική συναίνεση, με πρωτοβουλία του μεγαλύτερου κράτους μέλους. Αυτό είναι καλό αν συμβαίνει μεμονωμένα. Ωστόσο, αν συνεχίζουμε να ακολουθούμε τον ίδιο πολιτικό δρόμο για πολλά συναπτά έτη, διατρέχουμε τον κίνδυνο να οξύνουμε τις εθνικές εντάσεις. " γερμανίδα καγκελάριος αποδοκιμάστηκε ήδη στους δρόμους της Αθήνας και του Δουβλίνου. Επομένως, αυτή η διακυβερνητική διαδικασία πρέπει να μετασχηματιστεί βαθμιαία σε μια αυθεντική ευρωπαϊκή διαδικασία, η οποία δεν θα ισχύει μόνο για την ΕΕ, αλλά για ολόκληρη την Ευρώπη. Αυτήν την ώθηση δίνουν οι τροπολογίες που ενέκρινε το Κοινοβούλιο και θα πρέπει να ευχαριστήσουμε και να συγχαρούμε τον κ. Juncker και εσάς, κύριε Van Rompuy, διότι τις εγκρίνατε.
<P>
Το δεύτερο επίπεδο είναι η αποδοχή στα μάτια της κοινής γνώμης στα επιμέρους κράτη μέλη. Πώς θα αισθάνονταν τα κόμματα της αντιπολίτευσης στις χώρες μας αν δεσμεύονταν από πολιτικές κατευθύνσεις για τις οποίες δεν είχαν γίνει ποτέ διαβουλεύσεις μαζί τους; Ας δούμε τι έγινε χθες στις ιρλανδικές εκλογές. Ας δούμε τι έγινε στη σημερινή συζήτηση για τις εκλογές στην Πορτογαλία. Ο μόνος τρόπος για να νομιμοποιηθούν πολιτικά αυτές οι συστάσεις είναι να διασφαλιστεί ότι τα εθνικά κοινοβούλια θα συμμετέχουν εξαρχής, σε ολόκληρη τη διαδικασία του ευρωπαϊκού εξαμήνου, ωστόσο, τα συμπεράσματα του Συμβουλίου αναφέρουν μόνο εν παρόδω αυτά τα κοινοβούλια, στην ίδια κατηγορία με τις περιφέρειες, τους κοινωνικούς εταίρους και τις ΜΚΟ. Διακυβεύονται πολύ περισσότερα. Οι αποφάσεις που ελήφθησαν σημαίνουν τώρα ότι πρέπει να εξερευνήσουμε μια νέα διάσταση της ευρωπαϊκής δημοκρατίας.
<P>
(Χειροκροτήματα)
<SPEAKER ID="044" NAME="Udo Bullmann" AFFILIATION="S&amp;D">
(DE) Κύρια Πρόεδρε, το Συμβούλιο και η Επιτροπή έχουν δίκιο όταν προτείνουν την εξυγίανση των δημόσιων προϋπολογισμών στην Ευρώπη. Ωστόσο, αν εξετάσουμε πώς λειτουργεί αυτό και πώς θα συνεχίσει να λειτουργεί στο μέλλον, καθίσταται προφανές ότι πλήττονται οι λάθος άνθρωποι. Σχολεία κλείνουν, δάσκαλοι χάνουν τη δουλειά τους, ερευνητές βρίσκονται στον δρόμο και δημόσιες επενδύσεις περικόπτονται ή παραμένουν σε στασιμότητα.
<P>
Θα ήθελα να ρωτήσω τον κ. Van Rompuy και τον κ. Barroso: Αυτή είναι η πρόθεσή σας; Φυσικά, θα πείτε ότι δεν είναι αυτό που θέλετε και ότι θα γίνουν περικοπές σε άλλους τομείς. Τότε το ερώτημά μου είναι το εξής: Πού θα γίνουν οι περικοπές; Το κύριο ερώτημά μου είναι το εξής: Αν πιστεύετε ότι οι περικοπές θα πρέπει να γίνουν αλλού, τότε γιατί στο σχέδιο που προτείνετε για λήψη απόφασης στη "δέσμη των έξι" για την οικονομική διακυβέρνηση δεν γίνεται καμία διάκριση ως προς το αν μια χώρα αγοράζει τεθωρακισμένα ή όπλα πολέμου ή αν επενδύει σε μια προβληματική εθνική οικονομία ή αν επενδύει στο μέλλον; Ή ίσως αν επενδύει σε ένα σύγχρονο σύστημα ενεργειακού εφοδιασμού και στην εκπαίδευση και κατάρτιση των παιδιών της; Ο Romano Prodi είπε, ως γνωστόν, κάποτε ότι αυτά τα σχέδια είναι ανόητα. Τα λόγια του εξακολουθούν να ισχύουν διότι αυτή η διάκριση μεταξύ καλών και κακών επενδύσεων δεν μπορεί να γίνει. " μόνη μας επιλογή είναι η βελτίωση αυτών των σχεδίων, διότι η Ευρώπη δεν μπορεί να διακυβερνηθεί λογικά όταν δεν μπορούν να γίνουν τέτοιες διακρίσεις.
<P>
Το τελευταίο ερώτημά μου είναι το εξής: Πού θα βρεθούν τα έσοδα που θα μας δώσουν τη δυνατότητα να προχωρήσουμε και να βγούμε από την κρίση; Άλλωστε, δεν μπορούμε απλά να βγούμε από το πρόβλημα με εξοικονομήσεις. Κύριε Barroso, περιμένουμε την πρότασή σας για τον φόρο επί των χρηματοπιστωτικών συναλλαγών στην Ευρώπη, την οποία το Σώμα στήριξε με μεγάλη πλειοψηφία. Δώστε στην Ευρώπη μια ευκαιρία και μη χάνετε άλλο χρόνο με ωραία λόγια.
<SPEAKER ID="045" NAME="Wolf Klinz" AFFILIATION="ALDE">
(DE) Κυρία Πρόεδρε, κύριε Barroso, κύριε Van Rompuy, ακούγοντάς σας προσεκτικά σχηματίζει κανείς την εντύπωση πως όλα πάνε καλά· το ευρώ είναι ασφαλές, έχουμε ένα νέο σύμφωνο σταθερότητας και ανάπτυξης, έχουμε τον ESM και έχουμε ένα σύμφωνο Euro Plus.
<P>
Εγώ θα έλεγα ξεκάθαρα το εξής: "Αν και άκουσα το μήνυμα, δεν είμαι όμως βέβαιος ότι το πιστεύω". Δεν πρέπει να χάνουμε από τα μάτια μας την αφετηρία όλων αυτών των προβληματισμών και των μέτρων, δηλαδή το καλπάζον χρέος ορισμένων κρατών μελών της ευρωζώνης, την απώλεια ανταγωνιστικότητας, τις οικονομικές στρεβλώσεις και συνεπεία αυτών ένα αυξανόμενο έλλειμμα ισοζυγίου των τρεχουσών συναλλαγών που πρέπει να χρηματοδοτηθεί.
<P>
Είναι ήδη προφανές ότι πολλά κράτη μέλη δεν θα μπορέσουν να εκπληρώσουν τους όρους του νέου συμφώνου σταθερότητας και ανάπτυξης ακόμη και αν έχουν την καλύτερη βούληση στον κόσμο. Ο ESM δεν θα βοηθήσει να ξεπεραστούν οι οικονομικές στρεβλώσεις διότι κανένας δεν αντιμετωπίζει σοβαρά την ιδέα ότι ένα κράτος μέλος της ευρωζώνης θα μπορούσε να πτωχεύσει και διότι η προοπτική της οικονομικής ενίσχυσης από τον ESM θα οδηγήσει σε περαιτέρω χαλάρωση.
<P>
Οι επονομαζόμενοι αυστηροί κανονισμοί θα αποδειχθούν σχετικά ανώδυνοι στην πράξη. " ανάγκη για ομόφωνες αποφάσεις καταλήγει στο παζάρι που αποτέλεσε γνωστό παιχνίδι στο παρελθόν. Τέλος, το σύμφωνο για το ευρώ είναι υπερβολικά μη δεσμευτικό για να κάνει τις φτωχές χώρες να εφαρμόσουν μεγάλης εμβέλειας μεταρρυθμίσεις στην πραγματική οικονομία.
<P>
Επομένως, γενικά, φοβάμαι ότι δεν θα επιτύχουμε να εξαλείψουμε τη ρίζα του προβλήματος. Θα έχουμε έναν μόνιμο μηχανισμό υπερανάληψης του οποίου οι πιστωτικές παράμετροι θα πρέπει να αυξάνονται ανά τακτά διαστήματα. Αυτό θα μετατραπεί σε φαύλο κύκλο και οι πολίτες των χωρών που θα κληθούν να πληρώσουν τα σπασμένα θα διαπιστώσουν γι' άλλη μια φορά ότι εξαπατήθηκαν. Εξαιτίας αυτού, η εμπιστοσύνη των πολιτών στην Ευρώπη θα μειωθεί ακόμα περισσότερο.
<SPEAKER ID="046" NAME="Derk Jan Eppink" AFFILIATION="ECR">
(NL) Κυρία Πρόεδρε, έχω μια προσωπική ερώτηση για τον κ. Van Rompuy. Ο πόλεμος στη Λιβύη συνεχίζεται. Είδαμε ότι υπήρχαν θερμές σχέσεις μεταξύ του λίβυου ηγέτη και των ευρωπαίων ηγετών, οι οποίοι ήταν σαν τους καλύτερους φίλους σε παιδική χαρά.
<P>
Την τελευταία φορά, έδειξα σε όλους ορισμένες φωτογραφίες, και δικές σας, κύριε Van Rompuy. Σας θεωρώ άνθρωπο με ακεραιότητα και εντιμότητα, ακόμα και στην πολιτική. Είστε συνεπής. Γι' αυτόν τον λόγο καταδίκασα τις φωτογραφίες. Εκατοντάδες άνθρωποι σκοτώθηκαν στο Lockerbie, πολλοί εκ των οποίων ήταν Ευρωπαίοι, και μετά βλέπουμε ευρωπαίους ηγέτες να συναντούν αυτόν τον δολοφόνο. Γι' αυτό, όταν σας είδα, αισθάνθηκα προδομένος. Ίσως ακριβώς επειδή έχετε αυτήν τη θέση, μεταξύ πρωθυπουργών και προέδρων και άλλων εκλεγμένων προσώπων Θα σας συνιστούσα πάντως να είστε προσγειωμένος.
<P>
" Ευρώπη πρέπει να βρίσκεται στην πλευρά της ελευθερίας. " ουσία αυτού του εγχειρήματος είναι η ελευθερία, κάτι που τόσο εσείς όσο και ο κ. Barroso, ο οποίος ήταν επίσης πολύ φιλικός με τον κ. Gaddafi, παραμελήσατε, και αυτό με κάνει να νοιώθω προδομένος.
<SPEAKER ID="047" NAME="Gunnar Hökmark" AFFILIATION="PPE">
(EN) Κυρία Πρόεδρε, μέχρι τώρα αντιμετωπίζαμε την κρίση, τώρα όμως πρέπει να αντιμετωπίσουμε τα βασικά προβλήματα που την προκάλεσαν - δηλαδή τα μεγάλα ελλείμματα και τα αδύναμα δημόσια οικονομικά.
<P>
Γι' αυτόν τον λόγο έχει εξέχουσα σημασία η μεταρρύθμιση του συμφώνου σταθερότητας και ανάπτυξης, όχι μόνο για την επίτευξη των στόχων και των σκοπών, αλλά και για να υπάρχει αξιοπιστία στις οικονομίες της Ευρώπης. Πρέπει επίσης να αντιμετωπίσουμε τα προβλήματα της έλλειψης ανταγωνιστικότητας και οικονομικής ανάπτυξης. Αυτό είναι το κυριότερο έργο που πρέπει να αντιμετωπίσουμε προκειμένου να καταπολεμήσουμε τη φτώχεια και να δημιουργήσουμε θέσεις εργασίας, αλλά και να εξασφαλίσουμε την ευημερία.
<P>
Ασφαλώς, τα κράτη μέλη φέρουν εδώ βασική ευθύνη για την αναδιάρθρωση των προϋπολογισμών, δίνοντας προτεραιότητα στην κοινωνική ασφάλεια και στις επενδύσεις στην ανάπτυξη παράλληλα με τη μείωση των ελλειμμάτων. Πρέπει να μεταρρυθμίσουν τις αγορές, συμπεριλαμβανομένων των αγορών εργασίας και άλλων ευκαιριών για τις μικρές και μεσαίες επιχειρήσεις.
<P>
Αυτό πρέπει να κάνουν τα κράτη μέλη -και πολύ περισσότερα- αλλά ας επισημάνουμε τι πρέπει να κάνει και η ίδια η Ευρωπαϊκή Ένωση. Πρέπει να έχουμε το ίδιο επίπεδο ετοιμότητας για την αναδιάρθρωση του προϋπολογισμού της Ευρωπαϊκής Ένωσης με εκείνο που ζητάμε από τα κράτη μέλη, διασφαλίζοντας ότι θα δώσουμε προτεραιότητα στην ανάπτυξη και τις επενδύσεις, στην έρευνα και την επιστήμη, καθώς και στις ανοιχτές αγορές.
<P>
Πρέπει, επίσης, να διασφαλίσουμε τη μεταρρύθμιση της ευρωπαϊκής αγοράς. Το 70% της ευρωπαϊκής οικονομίας ανήκει στον τομέα των υπηρεσιών, αλλά η οδηγία για τις υπηρεσίες είναι μάλλον περιορισμένη εν προκειμένω. Το μέλλον της ευρωπαϊκής οικονομίας βρίσκεται στον τομέα των υπηρεσιών και της οικονομίας της γνώσης. Υπάρχει το έντονο αίτημα να υποβάλει η Επιτροπή προτάσεις που θα κάνουν δυνατή την εφαρμογή της εσωτερικής αγοράς σε ολόκληρη την οικονομία της γνώσης. Αυτό είναι το κεντρικό ζήτημα για να καταστεί η Ευρώπη η πρώτη οικονομία της γνώσης στον κόσμο.
<SPEAKER ID="048" NAME="Pervenche Berès" AFFILIATION="S&amp;D">
(FR) Κυρία Πρόεδρε, κύριε Van Rompuy, κύριε Barroso, μετά από αυτήν την κρίση, ποιο είναι το ισχυρότερο όπλο της Ευρωπαϊκής Ένωσης αναφορικά με τον παγκόσμιο ανταγωνισμό; Το προσδιορίσατε εσείς οι ίδιοι: η στρατηγική ΕΕ 2020.
<P>
Ωστόσο, βλέποντας τι κάνετε όσον αφορά την οικονομική διακυβέρνηση, σχηματίζω την εντύπωση ότι υπάρχει πλήρης αντίφαση. Πράγματι, αν εξετάσει κανείς το σύμφωνο σταθερότητας και την οικονομική διακυβέρνηση, βλέπει ότι μετακινείστε από μια στρατηγική συντονισμού σε μια στρατηγική εποπτείας, με αποτέλεσμα η συναίνεση της Ουάσιγκτον να γίνεται συναίνεση των Βρυξελλών. Όταν μιλάτε για διαρθρωτικές μεταρρυθμίσεις, αναφέρεστε σε περικοπές αποδοχών και αύξηση της ηλικίας συνταξιοδότησης.
<P>
Θα σας πω για τις πραγματικές διαρθρωτικές μεταρρυθμίσεις που χρειαζόμαστε. Χρειαζόμαστε δημόσιες επενδύσεις, πρωτίστως στην εκπαίδευση. Γνωρίζετε ότι καθ' όλη τη διάρκεια ισχύος της στρατηγικής της Λισαβόνας, τα μισά κράτη μέλη μείωσαν τον προϋπολογισμό τους για την εκπαίδευση; Τους επιβάλατε κυρώσεις γι' αυτό; Κατανοείτε ότι η Ευρωπαϊκή Ένωση δεν θα εφαρμόσει ποτέ αυτήν την στρατηγική 2020 αν δεν συνενώσουμε τις επενδύσεις για το μέλλον, αν, όταν αξιολογείτε τις δημόσιες δαπάνες των κρατών μελών, οι μόνες δαπάνες που αντιμετωπίζετε διαφορετικά, λαμβάνοντας υπόψη την ποιότητα, είναι η περίπτωση που τα κράτη μέλη προβαίνουν σε μεταρρυθμίσεις των συντάξεων με χρηματοδότηση από κεφάλαια, ενώ αγνοείτε εκείνα τα κράτη μέλη που θέλουν να καταβάλουν προσπάθειες που αφορούν την εκπαίδευση;
<P>
Εξετάζοντας τη σημερινή κατάσταση στην Ιρλανδία, ένα πράγμα μου κάνει εντύπωση: καθημερινά αποφασίζετε να διασώσετε τράπεζες, ενώ στο μεταξύ οι Ιρλανδοί βουλιάζουν. Δεν είναι αυτή η Ευρωπαϊκή Ένωση που θέλουμε. Θα προτιμούσα να "σώζαμε" τον λαό της Ιρλανδίας και όχι τις τράπεζές της. Επιπλέον, για να σώσετε τις τράπεζες, επινοήσατε τις "δοκιμές αντοχής". Τώρα έχω την εντύπωση ότι κάθε φορά που αντιμετωπίζουμε κάποιο πρόβλημα, θεσπίζουμε δοκιμές αντοχής. Αυτό είναι το νέο θέμα ατέρμονων συζητήσεων. Υπάρχει μία δοκιμή αντοχής για την πυρηνική ενέργεια, μια δοκιμή αντοχής για τις τράπεζες, μια μέρα μάλιστα μπορεί να υπάρξει και μια δοκιμή αντοχής για την Επιτροπή. Ίσως θα έπρεπε να το προτείνουμε. Προσωπικά, πάντως, θα προτιμούσα να έβλεπα την Επιτροπή να αναλαμβάνει πρωτοβουλία και να βρίσκεται εκεί που πρέπει.
<P>
Βλέποντας σήμερα τις γνωμοδοτήσεις της Ευρωπαϊκής Κεντρικής Τράπεζας, αποκομίζω την αίσθηση ότι ενδιαφέρεται περισσότερο για όσα δεν περιλαμβάνονται στην εντολή της, δηλαδή τα επίπεδα αποδοχών, παρά για τη βιωσιμότητα του τραπεζικού μας συστήματος και την αποτελεσματικότητά του ως προς την επίτευξη των δημοσίων επενδύσεων που χρειαζόμαστε. Το Κοινοβούλιο υπέβαλε προτάσεις για τη φορολόγηση των χρηματοπιστωτικών συναλλαγών και για τα ευρωομόλογα, όμως αρνηθήκατε να τις λάβετε υπόψη.
<P>
Κύριε Van Rompuy, κύριε Barroso, είναι καιρός να ακούσετε τις προτάσεις του Σώματος, για να διασφαλίσετε την επιτυχία της στρατηγικής την οποία εσείς οι ίδιοι εγκρίνατε.
<SPEAKER ID="049" NAME="Lena Ek" AFFILIATION="ALDE">
(SV) Κυρία Πρόεδρε, στην πρόσφατη συνεδρίασή του, το Συμβούλιο συζήτησε και το ζήτημα της ασφάλειας των πυρηνικών σταθμών και των ευρωπαϊκών αντιδραστήρων. Πρόκειται για ένα θέμα που τώρα αποτελεί αντικείμενο διαπραγματεύσεων στο Κοινοβούλιο. Θα έχουμε ένα ψήφισμα επί του οποίου θα ψηφίσουμε την Πέμπτη.
<P>
Νομίζω ότι οι περισσότεροι ευρωπαίοι πολίτες προφανώς πίστευαν ότι οι δοκιμές αντοχής ήταν εδώ και δεκαετίες κάτι αυτονόητο στο πλαίσιο των μέτρων ασφαλείας για την πυρηνική ενέργεια. Αυτό δεν ισχύει. " πρόταση που εγκρίθηκε από το Συμβούλιο στα συμπεράσματά του είναι υπερβολικά αδύναμη. Δεν πρέπει να ελέγχουμε μόνο την τεχνολογία και τη γεωγραφική θέση, αλλά και την κουλτούρα της ασφάλειας και τους πολλαπλούς κινδύνους. Πρέπει να διασφαλίσουμε την ύπαρξη ειλικρίνειας και διαφάνειας. Είναι εντελώς απαράδεκτο να ελέγχουν οι κυβερνήσεις και οι εθνικές αρχές τον εαυτό τους στον εν λόγω τομέα. Πρέπει οπωσδήποτε να υπάρχουν ανεξάρτητοι έλεγχοι, τα δεδομένα πρέπει να δημοσιοποιούνται και πρέπει να επικρατεί πλήρης διαφάνεια υπό τον έλεγχο της Επιτροπής. Αυτός είναι ο μόνος τρόπος για να μπορέσουμε να κάνουμε αυτήν την τεχνολογία αξιόπιστη για το μέλλον. Επίσης, πρέπει να επαναδιαπραγματευθούμε τη θεσμική δομή, η οποία έχει την ίδια ηλικία με την Ευρωπαϊκή Ένωση. Πρέπει να επικαιροποιηθεί. Το σύστημα πρέπει να περιλαμβάνει ευρωπαϊκά πρότυπα ασφαλείας και, τέλος, πρέπει να διασφαλίσουμε ότι και το Συμβούλιο θα υποβάλει προτάσεις όσον αφορά την ενεργειακή απόδοση, τις εναλλακτικές πηγές ενέργειας και ένα χρονοδιάγραμμα γι' αυτά τα δύο.
<SPEAKER ID="050" NAME="Vicky Ford" AFFILIATION="ECR">
(EN) Κυρία Πρόεδρε, το σημαντικότερο συμπέρασμα της συνεδρίασης του Συμβουλίου δεν ήταν θέμα για πρωτοσέλιδο. Υποδείκνυε ότι η ενιαία αγορά πρέπει να διαδραματίσει καίριο ρόλο για τη δημιουργία ανάπτυξης.
<P>
Όμως όλα αυτά δεν είναι μόνο λόγια; Αναφορικά με την οικονομική διακυβέρνηση, βλέπω ήδη συναδέλφους να θέλουν να αποδυναμώσουν το σύμφωνο σταθερότητας, και δεν είμαστε πολύ καλύτεροι ούτε όσον αφορά τη στήριξη των επιχειρήσεων.
<P>
Οι βουλευτές του Κοινοβουλίου συρρέουν για να υπογράψουν εκστρατείες για τους ποδηλάτες και την καλή διαβίωση των αλόγων, όταν όμως τέθηκε το θέμα της μείωσης της γραφειοκρατίας για τις μικρές επιχειρήσεις, συγκεντρώθηκε μόνο το ένα τρίτο από εμάς και υπήρχε μόνο μία υπογραφή από το βρετανικό Εργατικό Κόμμα. " Επιτροπή υπόσχεται να αποδεσμεύσει κεφάλαιο επιχειρηματικού κινδύνου, κάτι που είναι αξιέπαινο, αλλά και σχεδόν για γέλια, δεδομένου ότι αφιέρωσε ολόκληρο το περασμένο έτος προσπαθώντας να το βγάλει εντελώς από την αγορά μέσω νομοθεσίας.
<P>
Είναι καιρός για πράξεις. Εννέα αρχηγοί κρατών υπέγραψαν μια επιστολή που αφορά συγκεκριμένες δράσεις για τις επιχειρήσεις, το εμπόριο, την καινοτομία και τις επενδύσεις. Μας καλούν να επιλέξουμε την ανάπτυξη. Εγώ ασφαλώς την επιλέγω.
<SPEAKER ID="051" NAME="Jaime Mayor Oreja" AFFILIATION="PPE">
(ES) Κυρία Πρόεδρε, το Ευρωπαϊκό Συμβούλιο ενέκρινε μια σειρά μέτρων που καλύπτουν τα ζητήματα της διακυβέρνησης, του δημοσιονομικού εξορθολογισμού, της ανταγωνιστικότητας κλπ, και πρέπει να πω ότι ακολουθούν όλα σωστές κατευθύνσεις.
<P>
Τα 16 σημεία του Ευρωπαϊκού Συμβουλίου οφείλονται σε μεγάλο βαθμό στο έργο του Προέδρου Van Rompuy και του Προέδρου Barroso, στους οποίους εκφράζω καταρχάς τα συγχαρητήριά μου διότι εκτιμώ -ορισμένοι από εμάς όντως εκτιμούν- όσα κάνατε ως επικεφαλής των θεσμικών οργάνων.
<P>
Ωστόσο το πρόβλημα είναι ότι δεν περνάμε μόνο χρηματοπιστωτική κρίση, αλλά βιώνουμε και μια κρίση εμπιστοσύνης και μια πολιτική κρίση στην Ευρώπη και στα ευρωπαϊκά έθνη. Το πρόβλημα δεν είναι απλά η αξιολόγηση των σημερινών οικονομικών και τεχνικών περιεχομένων του Ευρωπαϊκού Συμβουλίου. Ταυτόχρονα με τις συνεδριάσεις του Ευρωπαϊκού Συμβουλίου, διεξάγονται ευρωπαϊκές, εθνικές και περιφερειακές εκλογές, και όλες τους επιβεβαιώνουν τις ανησυχίες μας. Υιοθετούνται ακραίες θέσεις. Ορισμένες από αυτές τις θέσεις καταφεύγουν σήμερα σε μορφές εθνικισμού. Επομένως, πρέπει να έχετε σαφή συναίσθηση του γεγονότος ότι το πρόβλημά μας δεν είναι απλά η αντιμετώπιση της κρίσης, αλλά η αντιμετώπιση των πολιτικών και κοινωνικών συνεπειών της κρίσης αυτής.
<P>
Όπως πολύ σωστά είπε κάποιος συνάδελφος, δεν είναι απλά μια περίοδος όπου υπάρχει στην Ευρωπαϊκή Ένωση κρίση Βορρά-Νότου. Είναι μια νέα εποχή, και ένα ιδιαίτερο χαρακτηριστικό των νέων εποχών είναι ότι οι κρίσεις συσσωρεύονται και διαδίδονται, αλλά δεν επιλύονται. Εμφανίζονται απροσδόκητα, τόσο εντός όσο και εκτός της ΕΕ. Επιπλέον, αυτές οι νέες εποχές απαιτούν βασικά νέους τρόπους σκέψης τόσο σε ατομικό όσο και σε θεσμικό επίπεδο και αυτή είναι η σοβαρή πολιτική πρόκληση που έχουμε να αντιμετωπίσουμε.
<P>
Κάθε αλλαγή του προσωπικού τρόπου σκέψης αρχίζει από το ίδιο το άτομο. Καταρχάς, αν το άτομο αυτό είναι βουλευτής του ΕΚ, πρέπει να πει πώς πρέπει να αλλάξει το Κοινοβούλιο για να μπορέσει να αντιμετωπίσει τις νέες εποχές. Το ίδιο ισχύει για τα μέλη της Επιτροπής και του Συμβουλίου· ο καθένας από εμάς πρέπει να είναι ικανός να ανταποκριθεί σε αυτό το ζήτημα.
<P>
Ωστόσο, σε κάθε περίπτωση, το κυριότερο είναι να μην ξεφύγουμε από την πορεία μας, διότι εσείς ακολουθείτε τη σωστή κατεύθυνση.
<SPEAKER ID="052" NAME="Antolín Sánchez Presedo" AFFILIATION="S&amp;D">
(ES) Κυρία Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, αυτή είναι η πρώτη κρίση που έπληξε την ευρωζώνη και όταν παρουσιάστηκε καταλάβαμε ότι η Ευρωπαϊκή Ένωση δεν διέθετε τα εφόδια για να την αντιμετωπίσει.
<P>
Υπήρχαν σφάλματα σχεδιασμού, όπως η έλλειψη σχεδιασμού για την οικονομική συνδρομή προς χώρες της ευρωζώνης, η ανεπάρκεια εκπλήρωσης των δεσμεύσεων στους τομείς των δημοσίων οικονομικών και της ανταγωνιστικότητας, και αυξημένες μακροοικονομικές ανισορροπίες και απόκλιση εντός της ευρωζώνης.
<P>
Είδαμε πώς ενέργειες που έγιναν προκειμένου να έχουμε μια ευρωπαϊκή φωνή στους τομείς της εξωτερικής πολιτικής και της ασφάλειας δεν υποστηρίχθηκαν στον τομέα της οικονομίας, παρά τις επιταγές της παγκοσμιοποίησης. Το οικονομικό μας δυναμικό δεν κατέστη δυνατό να μετατραπεί σε οικονομική ηγεσία σε παγκόσμιο επίπεδο και η ανισορροπία μεταξύ του πυλώνα του ενιαίου νομίσματος και των διακυβερνητικών οικονομικών πυλώνων κατέστη ακόμα πιο προφανής.
<P>
Για να δώσουμε μια επαρκή απάντηση, πρέπει να σημειώσουμε πρόοδο στον τομέα της ολοκλήρωσης. Δεν υπάρχει εθνικός δρόμος εξόδου από την κρίση, εκτός και αν ορισμένοι βρίσκονται σε λάθος αιώνα. Αυτός είναι ο λόγος για τον οποίο το Ευρωπαϊκό Συμβούλιο έκανε στις 24 και 25 Μαρτίου σημαντικά, θεαματικά μάλιστα, βήματα προς τη σωστή κατεύθυνση. " εφαρμογή του ευρωπαϊκού εξαμήνου, η έγκριση του μόνιμου μηχανισμού χρηματοπιστωτικής σταθερότητας, μαζί με τις δεσμεύσεις ενώπιον του Κοινοβουλίου, συμπεριλαμβανομένης της νομοθετικής δέσμης, που θα πρέπει να εξισορροπηθούν από το Κοινοβούλιο, είναι όλα βήματα προς τη σωστή κατεύθυνση. Χωρίς αμφιβολία, το σύμφωνο Euro Plus αποτελεί ένα βήμα προόδου, όμως απομένουν ακόμα να γίνουν πολλά. " κρίση υπάρχει ακόμα, υπάρχουν 23 εκατομμύρια άνεργοι και υπάρχουν ακόμα πολλά σύννεφα στον ορίζοντά μας και μείζονες προκλήσεις που πρέπει να αντιμετωπίσουμε.
<P>
Γι' αυτό, χρειαζόμαστε ένα τρισδιάστατο σύμφωνο με τους πολίτες της Ευρώπης, καθώς υπάρχουν όρια για τις πολιτικές λιτότητας και πρέπει να προαγάγουμε μια πολιτική ανάπτυξης και απασχόλησης μέσω επενδύσεων, προκειμένου να επαναπροσδιορίσουμε το οικονομικό μας μοντέλο και να εκπληρώσουμε τους σκοπούς της στρατηγικής Ευρώπη 2020.
<P>
Μια πολιτική δημοσιονομικής και χρηματοπιστωτικής βιωσιμότητας απαιτεί ένα ευρωπαϊκό πλαίσιο τόσο στον τομέα του δημοσίου χρέους όσο και στην ανακεφαλαιοποίηση οικονομικών οργανισμών, και χρειαζόμαστε ένα πραγματικό ευρωπαϊκό κοινωνικό συμβόλαιο για να δημιουργήσουμε βελτιωμένη παραγωγικότητα, με κοινωνικά πρότυπα, πρόοδο στη φορολόγηση και επικαιροποίηση του κράτους πρόνοιας.
<SPEAKER ID="053" NAME="Ivo Strejček" AFFILIATION="ECR">
- (CS) Κυρία Πρόεδρε, αυτά που συνέβησαν στη συνεδρίαση του Ευρωπαϊκού Συμβουλίου στις 24 και 25 Μαρτίου 2011 και το περιεχόμενο του κειμένου που εγκρίθηκε ισοδυναμούν με μια περιγραφή της προώθησης της δημοσιονομικής ενοποίησης από την πίσω πόρτα. " δημιουργία του ενιαίου νομίσματος, του ευρώ, και η περίοδος ύπαρξης αυτού του νομίσματος συνιστούν μια ιστορία άγνοιας των οικονομικών νόμων, παραβίασης κανόνων, ψευδών σχετικά με το μέγεθος των δημοσιονομικών ελλειμμάτων και απάτης αναφορικά με εθνικές στατιστικές. Το σύμφωνο σταθερότητας και ανάπτυξης εγκρίθηκε ως τελευταία ευκαιρία αντιμετώπισης των καθ' έξιν παραβατών των κανόνων και παραβιαζόταν για χρόνια από όλους. Αναρωτιέμαι πώς θα μπορούσε να γίνει κάτι διαφορετικό με το σύμφωνο Euro Plus, δεδομένης της διαφορετικής φύσης των εθνικών οικονομιών, των διαφορετικών επιπέδων πληθωρισμού και απασχόλησης. Θεωρώ ιδιαίτερα άστοχη την προτεινόμενη εναρμόνιση των βάσεων φορολόγησης των εταιρειών.
<SPEAKER ID="054" NAME="Paulo Rangel" AFFILIATION="PPE">
(PT) Κυρία Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, καταρχάς, θα ήθελα φυσικά να σας συγχαρώ για τα αποτελέσματα της συνεδρίασης του Συμβουλίου της 24ης και 25ης Μαρτίου και ιδίως για την καθιέρωση του ευρωπαϊκού εξαμήνου, ακόμα δε περισσότερο για τη θεσμοθέτηση του ευρωπαϊκού μηχανισμού χρηματοπιστωτικής σταθερότητας και του συμφώνου Euro Plus που προέκυψε από τη σύνοδο κορυφής της ευρωζώνης στις 11 Μαρτίου.
<P>
Θεωρώ ότι αυτά είναι πολύ θετικά αποτελέσματα για την Ευρώπη και είναι απλά κρίμα που η διαδικασία αυτή δεν ολοκληρώθηκε πλήρως στις 24 και 25 Μαρτίου. Πιστεύω ότι αν είχαμε δώσει αυτό το μήνυμα, αν τα κράτη μέλη είχαν δώσει αυτό το μήνυμα στο Συμβούλιο, να ολοκληρωθεί πλήρως αυτή η δέσμη μεταρρύθμισης του ταμείου, θα βρισκόμασταν σήμερα σε ισχυρότερη θέση για να αντιμετωπίσουμε τους επόμενους 3-4 μήνες και θα είχαμε ελαφρύνει μερικώς τις επιπτώσεις της κρίσης που βιώνουμε σήμερα στην πατρίδα μου την Πορτογαλία, για την οποία θέλω επίσης να πω κάτι. Και αυτό είναι ότι το σοσιαλδημοκρατικό κόμμα της Πορτογαλίας (PSD), το οποίο είναι πλήρως ενσωματωμένο στην Ομάδα του Ευρωπαϊκού Λαϊκού Κόμματος (Χριστιανοδημοκράτες), είναι οπωσδήποτε απόλυτα πρόθυμο να εκπληρώσει όλες τις απαιτήσεις και τις υποχρεώσεις της ενσωμάτωσης στην Ευρώπη. Αυτό κάναμε ακόμα και αυτήν την περίοδο όπου υπάρχουν δυσκολίες αναφορικά με τη βραχυπρόθεσμη χρηματοδότηση. Σε αντίθεση με όσα έκανε η κυβέρνηση του πορτογαλικού σοσιαλιστικού κόμματος (PS), το PSD έδειξε την απόλυτη προθυμία του να προσφέρει στην Ευρώπη τις απαραίτητες εγγυήσεις στο πλαίσιο της τρέχουσας κρίσης. Ως εκ τούτου, χωρίς να μεταφέρω εσωτερικά πολιτικά ζητήματα στο Ευρωπαϊκό Κοινοβούλιο, θα ήθελα να δηλώσω τη δέσμευση του PSD στο αυστηρό χρονοδιάγραμμα που θα χρειαστεί να τηρήσει η χώρα μετά τις εκλογές της 5ης Ιουνίου και την πλήρη εγγύηση της τήρησής του.
<SPEAKER ID="055" NAME="Edit Herczog" AFFILIATION="S&amp;D">
(HU) Κυρία Πρόεδρε, κύριε Πρόεδρε της Επιτροπής, κύριε Πρόεδρε του Ευρωπαϊκού Συμβουλίου, η συμφωνία που επετεύχθη στην ευρωπαϊκή σύνοδο κορυφής ήταν η πρώτη μεγάλη πολιτική επιτυχία της σημερινής ουγγρικής Προεδρίας. Είναι πρωτίστως μια επιτυχία των συντηρητικών. " υλοποίησή της εξαρτάται από την ενότητα. Για τον λόγο αυτόν είναι λυπηρό και απαιτεί ερμηνεία το γεγονός ότι τέσσερις χώρες με συντηρητικές κυβερνήσεις δεν δέχτηκαν το σύμφωνο Euro Plus. Είναι λυπηρή και προδοτική συμπεριφορά το να συνιστά κανείς κάτι σε άλλους που εμείς ως Προεδρία δεν θεωρούμε αποδεκτό για τους εαυτούς μας. Όποιος μένει απέξω, χάνει. Μια χώρα που δεν επιδιώκει μια επαναστατική αλλαγή βασισμένη στη γνώση και την ανταγωνιστικότητα, αλλά φθηνά ημερομίσθια και επικράτηση στον φορολογικό ανταγωνισμό, θα γίνει ακόμα και μεσοπρόθεσμα το πτωχοκομείο της Ευρωπαϊκής Ένωσης. Καθώς αναφέρθηκα στον φορολογικό ανταγωνισμό, κύριε Πρόεδρε της Επιτροπής, κύριε Πρόεδρε του Συμβουλίου, πώς εξηγείτε το γεγονός ότι το Συμβούλιο δεν συζήτησε το θέμα των φορολογικών παραδείσων; Νομίζετε ότι αυτό δεν είναι πρόβλημα για τους ευρωπαίους πολίτες; Κάνετε λάθος! Περιμένουμε πολύ μεγαλύτερη πρόοδο από το Συμβούλιο και την Επιτροπή.
<P>
Επιτρέψτε μου να αναφερθώ επίσης στη φυσική καταστροφή στην Ιαπωνία και την επακόλουθη βιομηχανική καταστροφή. Υπάρχουν 12.000 νεκροί, 17.000 αγνοούμενοι, εκατοντάδες χιλιάδες άστεγοι και εκατομμύρια άνεργοι. " Ευρωπαϊκή Ένωση, η οποία θεωρεί σημαντική την αλληλεγγύη, πρέπει να βοηθήσει. " καταστροφή κλόνισε τις παγκόσμιες αγορές ενέργειας και πρώτων υλών. Θα καθορίζει για πολύ καιρό το πολιτικό και οικονομικό περιβάλλον. Είναι επιτακτική ανάγκη να βελτιώσουμε την παγκόσμια πυρηνική ασφάλεια. Είναι επιτακτική ανάγκη να διατυπώσουμε κανόνες που θα το καταστήσουν αυτό εφικτό. Είναι επιτακτική ανάγκη να τονώσουμε τις επενδύσεις στην έρευνα και την ανάπτυξη και να ενισχύσουμε τη διαφοροποίηση στην ευρωπαϊκή ενεργειακή πολιτική. Αυτοί οι στόχοι, κύριε Πρόεδρε της Επιτροπής, κύριε Πρόεδρε του Συμβουλίου, έχουν ήδη διατυπωθεί στο πλαίσιο των σκοπών της στρατηγικής 2020. Καθήκον του Συμβουλίου και της Επιτροπής είναι να χαράξουν τον δρόμο προς τα εκεί και να δημιουργήσουν τους απαιτούμενους πόρους. Σας ευχόμαστε κάθε επιτυχία σε αυτήν την προσπάθεια.
<SPEAKER ID="056" NAME="Άννυ Ποδηματά" AFFILIATION="S&amp;D">
Κυρία Πρόεδρε, χωρίς να θέλω να υποβαθμίσω τη σημασία των πρόσφατων αποφάσεων του Ευρωπαϊκού Συμβουλίου, η λογική που χαρακτηρίζει τις ευρωπαϊκές αποφάσεις εδώ και ένα χρόνο, είναι πολύ αργά, πολύ λίγο. Και αυτό όχι γιατί δεν έχουν γίνει σημαντικά βήματα προς τα εμπρός, αλλά γιατί το μέτρο σύγκρισης σήμερα δεν μπορεί να είναι το παρελθόν, το τι κάναμε παλαιότερα για τη σταθερότητα και την ενίσχυση της ευρωζώνης, αλλά το πόσο αποτελεσματικοί είμαστε στην αντιμετώπιση της κρίσης. Δυστυχώς, όμως, δεν είμαστε αποτελεσματικοί ούτε απέναντι στις αγορές - αρκεί να δείτε που έφθασε τις τελευταίες μέρες το κόστος δανεισμού για τις χώρες της περιφέρειας και ειδικά της Πορτογαλίας - αλλά, δεν είμαστε αποτελεσματικοί και πειστικοί, δυστυχώς, ούτε απέναντι στους ευρωπαίους πολίτες που θεωρούν, ολοένα και περισσότερο ολοένα και περισσότεροι, ότι η Ευρώπη δεν είναι μέρος της λύσης, αλλά μέρος του προβλήματος.
<P>
Το Ευρωπαϊκό Κοινοβούλιο με δύο πρόσφατα ψηφίσματά του, αλλά και εξέχουσες προσωπικότητες από όλο το πολιτικό φάσμα, έχουν επισημάνει ότι για να υπάρξει μία αποτελεσματική και συνολική απάντηση στην κρίση χρέους, θα πρέπει να εξετάσουμε σοβαρά τη λύση ενός συστήματος έκδοσης ευρωομολόγων. Ταυτόχρονα, η πλειοψηφία του Ευρωπαϊκού Συμβουλίου απαντά ότι αυτό δεν γίνεται, γιατί σε συνθήκες κρίσης θα δημιουργούσε ηθικό κίνδυνο για τις υγιείς δημοσιονομικά χώρες. Και ενώ όμως επικαλούνται τον ηθικό κίνδυνο για να αντιστρατευθούν το ευρωομόλογο, δημιουργούν ηθικό κίνδυνο σε βάρος των χωρών με οικονομικές δυσκολίες, βάζοντας επισήμως στο τραπέζι χωρίς κανέναν δισταγμό την προοπτική της ελεγχόμενης χρεοκοπίας και της εμπλοκής των ιδιωτών στον επιμερισμό του κόστους, και έτσι διαιωνίζουμε την κρίση κρατώντας σε δυσθεώρητα ύψη το κόστος δανεισμού.
<P>
Εάν θέλουμε ειλικρινά συμμετοχή των ιδιωτών και έναν δικαιότερο επιμερισμό του κόστους, τότε να εξετάσουμε στα σοβαρά και κατά προτεραιότητα την επιβολή φόρου χρηματοπιστωτικών συναλλαγών, ώστε μέρος των εισόδων να χρησιμοποιηθεί για την χρηματοδότηση του μόνιμου μηχανισμού.
<SPEAKER ID="057" NAME="Andrey Kovatchev" AFFILIATION="PPE">
(BG) Κυρία Πρόεδρε, κύριε Barroso, κύριε Van Rompuy, η κρίση που βιώνουμε αυτήν την περίοδο επιβεβαιώνει την ανάγκη για οραματιστές στην Ευρώπη, όχι μόνο μεταξύ των φορέων λήψης αποφάσεων, αλλά και μεταξύ των απλών πολιτών.
<P>
Είναι λυπηρό, αλλά αληθινό. Στα χρόνια της ανάπτυξης σπαταλήσαμε πολύ χρόνο και χάσαμε αρκετές ευκαιρίες. " δημιουργία του ενιαίου νομίσματος ήταν αναμφίβολα μια επιτυχία. Ωστόσο, μοιάζει με ένα όμορφο σπίτι με κατεστραμμένη οροφή. Όταν το κατοικήσαμε, ο καιρός ήταν αίθριος, όμως τώρα ήρθε η βροχή και πέφτει στη ζώνη του ευρώ με τη μορφή υψηλού επιπέδου ελλείμματος και χρέους, με χαμηλή πιστοληπτική ικανότητα.
<P>
Το σύμφωνο Euro Plus και οι αποφάσεις του Συμβουλίου σηματοδοτούν ένα βήμα προς τη σωστή κατεύθυνση. Το ευρωπαϊκό εξάμηνο είναι ένα μέτρο που θα προσφέρει στις οικονομίες και τους προϋπολογισμούς μας μεγαλύτερο συντονισμό και προσαρμοστικότητα σε περιπτώσεις χρηματοπιστωτικών κρίσεων.
<P>
Χαίρομαι γι' αυτό, και για τις 60 χώρες εκτός της ευρωζώνης, συμπεριλαμβανομένης της πατρίδας μου της Βουλγαρίας, είναι σωστή η απόφαση να προσχωρήσουν στο σύμφωνο προκειμένου να μπορούν να συμμετέχουν ενεργά στη διαδικασία λήψης αποφάσεων για τις οικονομικές πολιτικές που θα δώσουν στην Ευρώπη τη δυνατότητα να σταματήσει να έχει διαφορετικά πρότυπα και αρχές.
<P>
Είμαι βέβαιος ότι οι ευρωπαϊκές οικονομικές πολιτικές θα πρέπει αργά ή γρήγορα να βασίζονται περισσότερο σε μια κοινοτική παρά σε μια διακυβερνητική μέθοδο, όπως συμβαίνει τώρα. Πράγματι, ίσως δεν είναι πια μακριά η ημέρα όπου θα διεξαχθεί μια νέα διακυβερνητική διάσκεψη ή ακόμα και μια συνέλευση για θέματα οικονομικής και πολιτικής διακυβέρνησης στην Ευρώπη.
<P>
Επικροτώ τα συμπεράσματα του Συμβουλίου για τα θέματα που αφορούν τη Λιβύη. " Ευρωπαϊκή Ένωση πρέπει να δείξει ενεργό δέσμευση αναφορικά με την εγκαθίδρυση της δημοκρατίας μετά τη λήξη της σύγκρουσης και να βοηθήσει τον λαό της Λιβύης να δημιουργήσει ένα συνταγματικό κράτος και μια κοινωνία των πολιτών. Αυτό προφανώς θα στείλει και σε άλλες χώρες της περιοχής το μήνυμα ότι η Ευρώπη στηρίζει τα εύλογα αιτήματα των πολιτών.
<P>
" Ευρώπη πρέπει επίσης να διδαχθεί από την κρίση στη Λιβύη και σε ολόκληρο τον αραβικό κόσμο. Τι άλλο μπορούμε να κάνουμε για τους κοντινούς νότιους γείτονές μας; Μπορούμε να χρησιμοποιήσουμε την πείρα μας από την ανατολική εταιρική σχέση στην περιοχή της Μεσογείου;
<P>
Τέλος, κύριε Rompuy, κύριε Barroso, η Ευρώπη χρειάζεται λειτουργικές δυνάμεις ταχείας αντίδρασης που θα μπορούν να διεξαγάγουν τις αποστολές μας υπό τη σημαία της Ευρωπαϊκής Ένωσης. Απαιτούνται αυξημένες ικανότητες και ολοκλήρωση ως προς την ασφάλεια και την άμυνα για να επιτύχουμε αυτόν τον στόχο χωρίς, φυσικά, να αλληλεπικαλύπτουμε ή να υποκαθιστούμε τις δραστηριότητες του ΝΑΤΟ.
<SPEAKER ID="058" NAME="Frédéric Daerden" AFFILIATION="S&amp;D">
(FR) Κυρία Πρόεδρε, κύριε Van Rompuy, υπάρχει κάτι στα συμπεράσματά σας με το οποίο σαφώς συμφωνούμε όλοι: η αυστηρή διακυβέρνηση. Κανένας δεν μπορεί να είναι ενάντιος σε αυτό. Ωστόσο, αυστηρότητα δεν πρέπει να σημαίνει μηδενικό έλλειμμα ή λιτότητα, αλλά μάλλον έξυπνες δαπάνες.
<P>
" αναγκαία για την Ένωση ανταγωνιστικότητα θα πρέπει να βελτιωθεί, δεν υπάρχει αμφιβολία γι' αυτό, όμως οι περικοπές αποδοχών και κοινωνικών δαπανών δεν πρέπει να είναι η μόνη ρυθμιζόμενη μεταβλητή. " ανταγωνιστικότητα επιτυγχάνεται με επένδυση σε προσόντα, έρευνα, αριστεία και σημαντικές υποδομές.
<P>
Όλοι εδώ συμφωνούν ότι η Ένωση και το ευρώ βρίσκονται σε σημείο καμπής. Αντιμετωπίζουμε την κατάσταση να πρέπει να επιλέξουμε μεταξύ, αφενός, ενός μοντέλου εσωστρέφειας, όπου κάθε χώρα συγκρίνει την ανταγωνιστικότητά της με εκείνη του διπλανού της κράτους μέλους, εξετάζει την αξιολόγησή της στις χρηματοπιστωτικές αγορές και τη μικρότερη συμβολή που μπορεί να κάνει στον ευρωπαϊκό προϋπολογισμό και, αφετέρου, ενός μοντέλου βασισμένου στην αλληλεγγύη -που είναι και το μόνο αποδεκτό- στο οποίο εξυψώνονται τα κοινωνικά πρότυπα, ιδίως με σεβασμό στη θέση του κοινωνικού διαλόγου και των συνδικαλιστικών οργανώσεων, με ελάχιστες κοινωνικές απαιτήσεις σε ολόκληρη την Ευρώπη και με μηχανισμούς τιμαριθμικής προσαρμογής των αποδοχών που θα προστατεύονται, και στο οποίο η αλληλεγγύη μεταξύ των γενεών θα διασφαλίζεται από ένα συνταξιοδοτικό σύστημα που προσφέρει αρκετά για μια αξιοπρεπή ζωή, όπως δήλωσε πρόσφατα το Κοινοβούλιο.
<P>
Τα κράτη μέλη θα πρέπει να απαλλαγούν από τις πιέσεις των χρηματοπιστωτικών αγορών χάρη σε μια Ευρωπαϊκή Κεντρική Τράπεζα με ενισχυμένο ρόλο και θα πρέπει να έχουμε καλύτερη ρύθμιση των οργανισμών αξιολόγησης πιστοληπτικής ικανότητας, ένα μοντέλο βασισμένο στην αλληλεγγύη που θα εγγυάται πραγματική κοινωνική και εδαφική συνοχή στην Ευρώπη, συγκεκριμένα μέσω ενός αυξημένου ευρωπαϊκού προϋπολογισμού, με μια θεμελιώδη μεταρρύθμιση των ιδίων πόρων του και, τουλάχιστον, με τη θέσπιση του φόρου επί των χρηματοπιστωτικών συναλλαγών.
<P>
Τα συμπεράσματά σας βασίζονται σε μια διακριτή ιδεολογία σύμφωνα με την οποία το χρέος και το έλλειμμα ευθύνονται για την ύφεση, ενώ η πραγματική αιτία είναι η ανευθυνότητα των χρηματοοικονομικών παραγόντων. Αν δεν αλλάξει το ιδεολογικό πρίσμα στους κόλπους του Συμβουλίου, δεν θα βγούμε από την ύφεση ούτε θα αποκαταστήσουμε την εμπιστοσύνη των πολιτών. Σήμερα υπάρχει σαφές δημοκρατικό έλλειμμα και αν το Συμβούλιο και η Επιτροπή συνεχίσουν να υποβάλλουν προτάσεις στις οποίες δεν λαμβάνεται υπόψη η γνώμη του Κοινοβουλίου, οι συμπολίτες μας θα απορρίψουν ακόμα περισσότερο το εγχείρημά μας.
<SPEAKER ID="059" NAME="Marianne Thyssen" AFFILIATION="PPE">
(NL) Κυρία Πρόεδρε, τον περασμένο χρόνο έγινε πολύ και σκληρό έργο και δρομολογήθηκε μια σειρά μεταρρυθμίσεων προκειμένου να διασφαλιστεί ότι η Ευρωπαϊκή Ένωση θα μπορεί και μελλοντικά να παραμείνει μια κοινωνία όπου μπορεί κανείς να ζει και να εργάζεται καλά και δίκαια. Ως εκ τούτου, στηρίζω με ικανοποίηση αυτά που είπαν οι συνάδελφοί μου επαινώντας την Προεδρία του Ευρωπαϊκού Συμβουλίου.
<P>
Συμπληρώνοντας όσα είπαν ήδη άλλοι βουλευτές, θα ήθελα να θίξω τρία σημεία. Το πρώτο από αυτά σχετίζεται με το κόστος της εργασίας ως ένας από τους παράγοντες που εμπλέκονται στην πολιτική ανταγωνισμού. Στη διάρκεια της χρηματοπιστωτικής κρίσης άκουσα πολλές φορές τόσο τον Πρόεδρο της Επιτροπής όσο και τον Πρόεδρο του Ευρωπαϊκού Συμβουλίου να μιλούν με επαινετικά λόγια για τους αυτόματους σταθεροποιητές. Αντί για μεγάλες διακυμάνσεις, θα εξασφάλιζαν ότι θα έχουμε μια σταθερότερη οικονομία με λιγότερες απώλειες θέσεων εργασίας, γεγονός που ταιριάζει απόλυτα με την κοινωνική οικονομία της αγοράς που θέλουμε να είμαστε. Ωστόσο, τώρα ορισμένοι φοβούνται ότι η υπερβολική εστίαση στον παράγοντα του κόστους εργασίας στο σύμφωνο Euro Plus θα μπορούσε να περιορίσει υπερβολικά το περιθώριο για τη λειτουργία αυτών των αυτόματων σταθεροποιητών. Το ερώτημά μου, κύριε Van Rompuy, είναι: ποια είναι η άποψή σας γι' αυτό;
<P>
Έχω μια δεύτερη επιφύλαξη να διατυπώσω σχετικά με τον παράγοντα του κόστους εργασίας. Ακούω επανειλημμένα από τις συνδικαλιστικές οργανώσεις ότι, στον τομέα της διευθέτησης των αποδοχών, βλάπτεται η αυτονομία των κρατών μελών και των κοινωνικών εταίρων τους και ότι πιθανόν να οδεύουμε προς μια κατάφωρη παραβίαση της ρύθμισης αρμοδιοτήτων δυνάμει της Συνθήκης. Το ερώτημά μου σχετικά με αυτό το θέμα είναι: μπαίνουμε πραγματικά σε επικίνδυνο έδαφος εδώ ή είναι αβάσιμος αυτός ο φόβος;. Θα ήθελα επίσης να ακούσω την ανάλυσή σας, κύριε Van Rompuy, διότι αν αυτός ο διπλός φόβος είναι αβάσιμος, πρέπει πραγματικά να τον διαλύσουμε.
<P>
Τέλος, έχω μια ερώτηση για το κοινό πλαίσιο υπολογισμού της φορολογικής βάσης των εταιρειών. Στα συμπεράσματα της εαρινής συνόδου κορυφής διάβασα γι' αυτό μόνο μία πρόταση -μόνο μία- και ακόμα και αυτή δεν περιελάμβανε απολύτως καμία δέσμευση του Ευρωπαϊκού Συμβουλίου ως προς αυτά. Πρέπει από αυτό να συμπεράνω ότι δεν υπάρχει ακόμα προοπτική συναίνεσης για τη θέσπιση αυτού του κοινού πλαισίου για τον υπολογισμό της φορολογικής βάσης των εταιρειών και ότι όταν πρόκειται για την αυξημένη συνεργασία σε αυτόν τον τομέα το καλύτερο που έχουμε είναι όνειρα; Σας ευχαριστώ εκ των προτέρων για τις απαντήσεις σας.
<SPEAKER ID="060" NAME="Κρίτων Αρσένης" AFFILIATION="S&amp;D">
Κυρία Πρόεδρε, η κ. Ποδηματά με κάλυψε στο θέμα των οικονομικών. Θα αναφερθώ σε ένα άλλο πάρα πολύ σημαντικό ζήτημα, στο ζήτημα της πυρηνικής ενέργειας. Τι μας δίδαξε η Ιαπωνία. Δύο πράγματα: πρώτον, ότι κανένας δεν μπορεί να είναι ποτέ επαρκώς προετοιμασμένος για φυσικές καταστροφές και συνδυασμούς τους. Δεύτερο, ότι η πυρηνική ενέργεια δεν είναι ποτέ απολύτως ασφαλής.
<P>
Τι κάνουμε εμείς; Κατηγορούμε την Ιαπωνία για αμέλεια. Λέμε ότι δεν ήταν η πυρηνική ενέργεια, αλλά η Ιαπωνία που δεν ήταν ασφαλής. Λέμε ότι θα κάνουμε τους δικούς μας ελέγχους στους σταθμούς της πυρηνικής ενέργειας, ώστε να δούμε ποιοί δεν είναι ασφαλείς και ποιοί είναι, και κατόπιν να προχωρήσουμε στην περαιτέρω ανάπτυξή τους. Δεν πήραμε όμως, έτσι, τα μαθήματα από την Ιαπωνία. Δεν έχουμε καν την ετοιμότητα της Ιαπωνίας απέναντι στις καταστροφές, δεν έχουμε καν την πολιτική για την προστασία των πολιτών μας απέναντι σε διασυνοριακά προβλήματα, όπως ένα πυρηνικό ατύχημα.
<P>
Πρέπει να σταματήσουμε να ζητάμε σήμερα την κατασκευή νέων πυρηνικών σταθμών. Να επενδύσουμε, όχι στην ανάπτυξη της πυρηνικής ενέργειας, αλλά στην ανάπτυξη της απόδοσης των φωτοβολταϊκών και των άλλων ανανεώσιμων πηγών ενέργειας. Οι επιπτώσεις της πυρηνικής ενέργειας είναι διασυνοριακές και για αυτό είναι ευθύνη της Ευρωπαϊκής Ένωσης, γι' αυτό τον λόγο, κ. Barroso και κ. van Rompuy, θα είναι και δική σας μεγάλη ευθύνη αν δεν πάρουμε τα απαραίτητα μέτρα απέναντι σε ένα νέο ατύχημα.
<SPEAKER ID="061" NAME="Jacek Saryusz-Wolski" AFFILIATION="PPE">
(EN) Κυρία Πρόεδρε, θα ήθελα να θίξω τρία ζητήματα. Πρώτον, νομίζω ότι η σύνοδος κορυφής του Συμβουλίου είχε πολύ σημαντικά και θετικά αποτελέσματα αν λάβουμε υπόψη τη δυσκολία της κατάστασης και το πλαίσιο. Επικροτώ τη φόρμουλα ενός συμφώνου Euro Plus χωρίς αποκλεισμούς, το οποίο θα είναι ανοικτό σε όσους δεν είναι ακόμα μέλη της ευρωζώνης, όπως είπε ο Πρόεδρος Van Rompuy.
<P>
Ταυτόχρονα, δημιουργούμε ένα ευρωπαϊκό δίχτυ ασφαλείας για τον μηχανισμό χρηματοπιστωτικής σταθερότητας. Δεν θα μπορούσαμε να το εξετάσουμε αυτό και για τους δύο μηχανισμούς, το σύμφωνο Euro Plus, που είναι μια υποχρεωτική δέσμευση τήρησης ορισμένων κανόνων συμπεριφοράς στη μακροοικονομική και στη μακροχρηματοπιστωτική πολιτική, και τον ESM; Το δίχτυ ασφαλείας θα πρέπει να είναι ανοιχτό προκειμένου τόσο η σύγκλιση όσο και η αλληλεγγύη, που είναι ο ESM, να είναι χωρίς και όχι με αποκλεισμούς.
<P>
" δεύτερη παρατήρησή μου αφορά την πολιτική γειτονίας. Φαίνεται πως ανασχεδιάζουμε την πολιτική γειτονίας μας. Το ερέθισμα έρχεται από τον Νότο, είναι όμως σημαντικό για την όλη πολιτική γειτονίας μας. Ελπίζω ότι θα είναι -αν διαβάσουμε τα έγγραφα της βαρόνης Ashton και του κ. Füle- πολύ περισσότερο προσανατολισμένη στην κοινωνία, πιο γενναιόδωρη απέναντι σε εκείνες τις κοινωνίες και πιο απαιτητική απέναντι στις αρχές και τις κυβερνήσεις. Πρέπει να εγκαταλείψουμε τα κοντόφθαλμα οικονομικά συμφέροντα και να βασίσουμε αυτήν την πολιτική σε μια προσέγγιση με γνώμονα τα ανθρώπινα δικαιώματα και τη δημοκρατία, μεταβαίνοντας από την πολιτική του status quo στην πολιτική της μετάβασης. Όταν όμως δημιουργήσουμε αυτό το νέο πρότυπο, θα πρέπει να είναι εφαρμόσιμο και στην Ανατολή. Πρέπει να βασιζόμαστε περισσότερο στα ανθρώπινα δικαιώματα και στη δημοκρατία και να προσανατολιστούμε περισσότερο προς την κοινωνία παρά προς την εξουσία σε σύγκριση με σήμερα.
<P>
" τρίτη παρατήρησή μου αφορά την ΕΕ και το ΝΑΤΟ. Στη Λιβύη έχουμε μια νέα εμπειρία συνεργασίας ΕΕ-ΝΑΤΟ που είναι μια σχέση την οποία δεν κατανοούμε ακόμα πλήρως. Έχουμε επίσης μια παλιά εμπειρία από το Αφγανιστάν, κάτι που δεν είναι πάντα θετικό. Ταυτόχρονα, η σχέση αυτή είναι σημαντική. Ας προσπαθήσουμε να επιτύχουμε αυτήν τη φορά.
<SPEAKER ID="062" NAME="Arturs Krišjānis Kariņš" AFFILIATION="PPE">
(LV) Κυρία Πρόεδρε, κυρίες και κύριοι, πιστεύω ότι πρέπει να χαράξουμε μια σαφή διαχωριστική γραμμή μεταξύ παρελθόντος και μέλλοντος. Όσον αφορά το παρελθόν, θα ήθελα να πω ότι πρέπει να βρεθεί μια χωριστή λύση για τις ιδιαίτερες περιπτώσεις της Ελλάδας και της Ιρλανδίας. Θεωρώ ότι πρέπει να επιτρέψουμε τη διαγραφή αυτών των απωλειών μέσω ενός διαρθρωμένου σχεδίου προκειμένου να ορθοποδήσουν και πάλι αυτές οι κοινωνίες. Δεν είναι σωστό να συνεχίσουμε να τιμωρούμε τους φορολογουμένους σε αυτές τις χώρες για σφάλματα που στην πραγματικότητα διέπραξε ο ιδιωτικός τομέας και ειδικότερα οι τράπεζες. Όσον αφορά το μέλλον, πρέπει να εξετάσουμε ποιος είναι τελικά ο στόχος μας για την Ευρώπη. Αυτός ο στόχος είναι η διασφάλιση σταθερής ανάπτυξης. Ωστόσο, για να διασφαλιστεί η σταθερή ανάπτυξη, απαραίτητο μέσο είναι -και αυτό συζητείται και στο Συμβούλιο- η διασφάλιση χαμηλών επιπέδων δημοσίου χρέους.
<P>
Τι θα διασφαλίσει το χαμηλό ή μικρό δημόσιο χρέος; Θα διασφαλίσει την εμπιστοσύνη των χρηματοπιστωτικών αγορών στις χώρες αυτές, γεγονός που με τη σειρά του θα διασφαλίσει χαμηλά επιτόκια, έτσι ώστε οι επιχειρήσεις σε αυτές τις χώρες να μπορέσουν να ανακάμψουν και να αναπτυχθούν και πάλι. Όταν αναπτύσσονται οι επιχειρήσεις, ακολουθούν επενδύσεις. Με τις επενδύσεις θα έρθουν θέσεις απασχόλησης, οι οποίες είναι σημαντικές για εμάς στην Ευρώπη. Επιπλέον, η διαδικασία αυτή, δηλαδή η μείωση των δημοσίων δαπανών προκειμένου να είναι χαμηλά τα επίπεδα του χρέους, δεν αποκλείει τις επενδύσεις.
<P>
Πολλοί βουλευτές ανέφεραν ότι οι επενδύσεις είναι σημαντικές, ότι, όπως λένε, δεν μπορούμε να βγούμε από αυτήν την κρίση με οικονομίες, παρά πρέπει να κάνουμε επενδύσεις. Μπορώ να αναφέρω ειδικά το παράδειγμα της χώρας μου, της Λετονίας, που δεν έλαβε μόνο σημαντικά μέτρα εξοικονόμησης την τελευταία διετία, αλλά εφέτος, το 2011, διέθεσε το ένα τρίτο του εθνικού προϋπολογισμού σε επενδύσεις του δημόσιου τομέα. Επομένως, είναι εφικτό. Αυτόν τον δρόμο πρέπει να ακολουθήσουμε στο μέλλον, ώστε να αποφύγουμε να βρεθούμε εδώ που βρεθήκαμε σήμερα. Σας ευχαριστώ για την προσοχή σας.
<SPEAKER ID="063" NAME="Marian-Jean Marinescu" AFFILIATION="PPE">
(RO) Κυρία Πρόεδρε, το Ευρωπαϊκό Συμβούλιο έκανε ένα σημαντικό βήμα προς τη δημιουργία του ευρωπαϊκού μηχανισμού χρηματοπιστωτικής σταθερότητας με την έγκριση της απόφασης για την τροποποίηση της Συνθήκης για τη λειτουργία της Ευρωπαϊκής Ένωσης.
<P>
Ο μελλοντικός μηχανισμός θα διασφαλίσει μια σταθερή και συνεπή αντίδραση σε κάθε κατάσταση αποσταθεροποίησης της ευρωζώνης. Είναι εξαιρετικό να έχουμε έναν τέτοιο μηχανισμό. Ωστόσο, προτιμότερο είναι να μην καταλήγουμε σε τέτοιες καταστάσεις, γεγονός που σημαίνει ότι πρέπει επίσης να εφαρμόζονται με συνέπεια τα πειθαρχικά μέτρα που ορίζονται από τις διατάξεις για την οικονομική διακυβέρνηση. Όλα τα κράτη μέλη πρέπει να βοηθήσουν στη διατήρηση της σταθερότητας, είτε ανήκουν στην ευρωζώνη είτε όχι. Γι' αυτόν τον λόγο, η δημιουργία του συμφώνου Euro Plus, στο οποίο προσχώρησαν και χώρες εκτός ευρωζώνης, συμπεριλαμβανομένης της Ρουμανίας, είναι μια εξαιρετικά θετική εξέλιξη.
<P>
" υλοποίηση του ευρωπαϊκού εξαμήνου θα βοηθήσει στον συντονισμό της ευρωπαϊκής οικονομικής πολιτικής βελτιώνοντας την ανταγωνιστικότητα, περιορίζοντας τη γραφειοκρατία, προάγοντας την εκπαίδευση και ενισχύοντας το εργατικό δυναμικό. Ωστόσο, αυτές οι προτεραιότητες πρέπει να μετασχηματιστούν πολύ γρήγορα σε συγκεκριμένα εσωτερικά μέτρα.
<P>
" επιτυχία των νέων ευρωπαϊκών διαρθρωτικών μεταρρυθμίσεων συνδέεται στενά με την ενίσχυση της ενιαίας αγοράς. " Ένωση χρειάζεται μια στρατηγική που θα βοηθήσει στη δημιουργία θέσεων εργασίας και θα περιορίσει τις ελλείψεις στην αγορά εργασίας της ΕΕ.
<P>
Επικροτώ την πρόθεση της Επιτροπής να υποβάλει την πράξη για την ενιαία αγορά, η οποία θα πρέπει να εγκριθεί έως τα τέλη του 2012. Ωστόσο, με λύπη μου διαπιστώνω ότι τα μέτρα προτεραιότητας που θα δώσουν νέα ώθηση στην ενιαία αγορά και στην ανταγωνιστικότητα δεν περιλαμβάνουν καμία αναφορά την ανάγκη διασφάλισης της ελεύθερης κυκλοφορίας για όλους τους ευρωπαίους εργαζομένους, αλλά εστιάζουν μόνο στην ελεύθερη κυκλοφορία υπηρεσιών.
<SPEAKER ID="064" NAME="Simon Busuttil" AFFILIATION="PPE">
(MT) Κυρία Πρόεδρε, οι άνθρωποι που φεύγουν από τον πόλεμο στη Λιβύη έρχονται τώρα στην Ευρώπη, ιδίως στη Lampedusa και στη Μάλτα. Στη χώρα μου, οι άνθρωποι ανησυχούν για δύο θέματα.
<P>
Πρώτον, δεν γνωρίζουν πόσοι άνθρωποι θα έρθουν. Αυτός είναι ένας φόβος που δεν μπορεί να αντιμετωπιστεί, διότι δεν γνωρίζουμε πόσοι άνθρωποι θα φθάσουν ως εδώ. Δεύτερον, οι πολίτες ανησυχούν πολύ εξαιτίας της αβεβαιότητας αναφορικά με την προθυμία της Ευρώπης να βοηθήσει αυτήν τη φορά. Αυτός είναι ένας φόβος που μπορούμε και οφείλουμε να αντιμετωπίσουμε, διότι στη νομοθεσία μας, στην οδηγία αριθ. 55 του 2001, υπάρχει ήδη ένας μηχανισμός αλληλεγγύης. Αυτό που πρέπει να κάνουμε είναι να τον χρησιμοποιήσουμε.
<P>
" Επιτροπή φαίνεται να αναφέρει δύο λόγους για να αιτιολογήσει τη μη χρησιμοποίησή του. Πρώτον, ότι δεν υπάρχει πλειοψηφία στο Συμβούλιο Υπουργών. Ζητώ από τον Πρόεδρο Barroso να μην το αναφέρει αυτό ως λόγο. " Επιτροπή πρέπει να επιδείξει πολιτική ηγετική ικανότητα και να αναλάβει την πολιτική πρωτοβουλία να υποβάλει μια πρόταση για την ενεργοποίηση αυτού του μηχανισμού.
<P>
" Επιτροπή δηλώνει επίσης ότι οι αριθμοί δεν είναι ακόμα αρκετά μεγάλοι. Πρέπει, όμως, να είμαστε προσεκτικοί. Οι αριθμοί μπορεί να είναι μικροί σε σχέση με την Ευρώπη ως σύνολο, αλλά πολύ μεγάλοι για να περιμένει κανείς από μία μόνο χώρα να φιλοξενήσει όλους τους πρόσφυγες μόνη της.
<P>
Ως εκ τούτου, απευθύνω άμεση έκκληση προς τον Πρόεδρο Barroso να ενεργοποιήσει τον μηχανισμό αλληλεγγύης και προς τον Πρόεδρο Van Rompuy να ζητήσει από το Συμβούλιο Υπουργών να επιδείξει έμπρακτη αλληλεγγύη.
<SPEAKER ID="065" NAME="Tunne Kelam" AFFILIATION="PPE">
(EN) Κυρία Πρόεδρε, τα αποτελέσματα του Ευρωπαϊκού Συμβουλίου θα μπορούσαν να θεωρηθούν ικανοποιητικά από πολιτική και θεσμική άποψη, όμως το μήνυμα από τη σημερινή συζήτηση είναι ότι η κρίση δεν έχει περάσει. Ο Πρόεδρος Barroso είπε ότι η οικονομική κατάσταση παραμένει δύσκολη και αβέβαιη, ο κ. Verhofstadt επιβεβαίωσε ότι κλείνουμε τρύπες, αλλά η κρίση δεν έχει λυθεί, και ο Πρόεδρος Van Rompuy είπε ότι τα προβλήματα παραμένουν.
<P>
Αυτό είναι το αποτέλεσμα λαθών του παρελθόντος και της έλλειψης των κατάλληλων μέσων. Πρέπει να καταλήξουμε σε συμπεράσματα για το πώς συνέβησαν αυτά τα λάθη του παρελθόντος και πώς δημιουργήθηκαν τα υπερβολικά χρέη και ελλείμματα. Ποιο ήταν το πρόβλημα στις πολιτικές των κρατών μελών και των θεσμικών οργάνων της ΕΕ; Χωρίς ενδελεχή ανάλυση και συμπεράσματα, για τα οποία θα πρέπει να δεσμευτούν όλοι οι εμπλεκόμενοι, δεν μπορούμε να αποφύγουμε την επανάληψη των ίδιων λαθών. Το κεντρικό ζήτημα παραμένει η ενίσχυση της ανταγωνιστικότητας. Ελπίζω ότι η νέα πράξη για την ενιαία αγορά της Επιτροπής θα είναι πραγματικά φιλόδοξη. Τουλάχιστον το θέμα της ψηφιακής ενιαίας αγοράς κατάφερε να συμπεριληφθεί στις προτεραιότητες της ΕΕ.
<P>
Τέλος, την τρέχουσα εβδομάδα θα επικυρωθεί η νέα κυβέρνηση της Εσθονίας. Στις πρόσφατες εκλογές, οι εσθονοί ψηφοφόροι επέδειξαν αντιευρωπαϊκές τάσεις, ανταμείβοντας με αυξημένη πλειοψηφία την υφιστάμενη κυβέρνηση παρά τις σοβαρές περικοπές του προϋπολογισμού ...
<P>
(" Πρόεδρος διακόπτει τον ομιλητή)
<SPEAKER ID="066" NAME="Mairead McGuinness" AFFILIATION="PPE">
(EN) Κυρία Πρόεδρε, υπάρχουν πολλά που μπορούμε να επαινέσουμε στα συμπεράσματα του Συμβουλίου καθώς κοιτάμε το μέλλον - ίσως λιγότερα όταν ασχολούμαστε με το παρόν και το παρελθόν.
<P>
Βρήκα ενδιαφέρουσες τις παρατηρήσεις της Catherine Day, ανώτερου στελέχους της Επιτροπής, η οποία είπε την περασμένη εβδομάδα στην Ιρλανδία ότι το φως της Ιρλανδίας έσβησε. Ελπίζω αυτό να μην αφορά τον καθένα από εμάς ατομικά και ελπίζω ότι, δεδομένων των αποτελεσμάτων των δοκιμών αντοχής και της πολύ έντονης δράσης της νέας κυβέρνησης, το φως θα επιστρέψει στην Ιρλανδία. Ελπίζω, επίσης, ότι θα επιστρέψει στους πολίτες μας, οι οποίοι αισθάνονται μεγάλη κατάθλιψη και απογοήτευση από την αίσθηση πως φέρουν ένα πολύ βαρύ φορτίο για λογαριασμό της υπόλοιπης Ευρωπαϊκής Ένωσης.
<P>
Ζητώ από εκείνους που επικρίνουν με θυμό την εσφαλμένη συμπεριφορά επιμέρους χωρών και πολιτών να θυμηθούν, παρακαλώ, ότι σε αυτό συμμετείχαν και άλλοι - εννοώ τις ευρωπαϊκές τράπεζες, οι οποίες επιχείρησαν να κερδίσουν από την άνθηση που δεν υπήρχε μόνο στην Ιρλανδία, αλλά και αλλού.
<P>
Ωστόσο, σήμερα το πρωί υπάρχει στα ιρλανδικά μέσα ενημέρωσης μια ακτίνα ελπίδας. Βλέπω ότι μετά τις δοκιμές αντοχής, παγκόσμιοι οικονομικοί γίγαντες στηρίζουν την οικονομία μας και ελπίζω να συνειδητοποιήσουν ότι οι Ιρλανδοί διόρθωσαν ένα πρόβλημα για λογαριασμό της υπόλοιπης Ευρώπης και να μας δείξουν την αλληλεγγύη ως προς τα επιτόκια που τόσο χρειαζόμαστε.
<SPEAKER ID="067" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, κύριε Barroso, κύριε Van Rompuy, θα ήθελα να σας κάνω μερικές ερωτήσεις. Είναι θετικό ότι επετεύχθη συμφωνία. Είναι επίσης θετικό ότι τώρα η ευρωπαϊκή οικονομία και το ευρωπαϊκό νόμισμα θα έχουν καλύτερη προστασία. Αλλά είναι η προστασία αρκετή από μόνη της; Δεν χρειάζεται να προχωρήσουμε περαιτέρω; Δεν χρειάζεται να δώσουμε ώθηση σε μια ανάκαμψη προκειμένου να μπορέσουμε να διατηρήσουμε αυτά που προστατεύουμε; Πιστεύω ότι γίνονται πολύ λίγα και ότι ακολουθείται η λάθος στρατηγική.
<P>
Γιατί η Ευρωπαϊκή Ένωση επενδύει στην εξαγωγή αγγουριών, μπανανών και ζωντανών βοοειδών αντί να επενδύει σε πανεπιστήμια, χώρους εκπαίδευσης και σχολεία; Αυτό είναι κάτι που πρέπει να εξετάσουμε. Όταν λέτε ότι δεν έχουμε χρήματα γι' αυτό, τότε ίσως αυτό που χρειάζεται είναι μια αναδιοργάνωση. Θα πρέπει να εξετάσουμε εάν χρειαζόμαστε νέες πηγές εσόδων, οπότε αρκεί να κοιτάξουμε εκείνους που κέρδιζαν ανέκαθεν από αυτήν την απερίγραπτη κατάσταση.
<P>
Κύριε Barroso, ποιος είναι ο πραγματικός λόγος της αντίθεσης της Επιτροπής σας σε έναν φόρο επί των χρηματοπιστωτικών συναλλαγών; Παρακαλώ, απαντήστε μου αυτήν την ερώτηση. Πρέπει να αποφασίσετε οριστικά αν είστε με το μέρος του χρηματοπιστωτικού κλάδου ή με το μέρος των πολιτών μας.
<SPEAKER ID="068" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Van Rompuy, κύριε Barroso, θα ήθελα να ευχαριστήσω τους προέδρους των πολιτικών Ομάδων διότι ακύρωσαν τη συνεδρίαση της Διάσκεψης των Προέδρων προκειμένου να μπορέσει να γίνει αυτή η συζήτηση στην Ολομέλεια σύμφωνα με το άρθρο 15.
<P>
Αναφορικά με τον μηχανισμό χρηματοπιστωτικής σταθερότητας, θα ήθελα να προσθέσω σε όσα είπε ο κ. Lamassoure θέτοντας το θέμα του πολιτικού ελέγχου και ειδικότερα το θέμα της ρύθμισης αυτού του μηχανισμού και να μάθω ποιος πρόκειται να χορηγήσει δημοσιονομική απαλλαγή σε αυτό το χρηματοπιστωτικό μέσο.
<P>
Θα ολοκληρώσω την αγόρευσή μου ρωτώντας μήπως ήρθε η ώρα να μας παρουσιάσει η Επιτροπή μια ολοκληρωμένη έκθεση για την κρατική ενίσχυση των πιστωτικών ιδρυμάτων και ειδικότερα για όλες τις χρηματοδοτικές ροές και για το δημόσιο χρέος.
<P>
Τέλος, προτείνω να εξετάσουμε την πιθανότητα δημιουργίας ενός ευρωπαϊκού οργανισμού αξιολόγησης πιστοληπτικής ικανότητας για να αντιμετωπίσουμε τα σοβαρά προβλήματα που αντιμετωπίζουμε με τους ιδιωτικούς οργανισμούς, γιατί η αξιολόγηση μιας χώρας διαφέρει πολύ από την αξιολόγηση μιας ιδιωτικής επιχείρησης.
<SPEAKER ID="069" NAME="Enrique Guerrero Salom" AFFILIATION="S&amp;D">
(ES) Κυρία Πρόεδρε, στην αρχή της ομιλίας του, ο κ. Van Rompuy υπογράμμισε ότι εντός 49 ημερών έγιναν τρεις συνεδριάσεις του Ευρωπαϊκού Συμβουλίου για τη λήψη αποφάσεων και μία σύνοδος κορυφής. Με άλλα λόγια, αυτό που προηγουμένως συνέβαινε ανά τρεις ή έξι μήνες, τώρα είναι ο συνήθης τρόπος διακυβέρνησης της Ένωσης προκειμένου να δίδεται άμεση απάντηση σε άμεσες προκλήσεις.
<P>
Ωστόσο, πέρα από αυτές τις άμεσες προκλήσεις βρίσκονται οι μελλοντικοί ορίζοντες της Ένωσης, οι οποίοι εξαρτώνται από την ανταγωνιστικότητά μας. Ποιους πόρους διαθέτουμε επί του παρόντος για τη δημιουργία γνώσης; Έχουμε λίγα κορυφαία πανεπιστήμια, αφιερώνουμε μικρότερο ποσοστό εσόδων στην έρευνα και την ανάπτυξη από τις αναδυόμενες και τις ανεπτυγμένες χώρες και ταυτόχρονα οι επιχειρήσεις μας διαδραματίζουν πολύ μικρό ρόλο στην έρευνα.
<P>
Πρέπει να επιτύχουμε μια ευρωπαϊκή διάσταση με συντονισμό μεταξύ των ευρωπαϊκών πανεπιστημίων και με προγράμματα σπουδών που δημιουργούν αριστεία και συνεργασία.
<SPEAKER ID="070" NAME="Graham Watson" AFFILIATION="ALDE">
(EN) Κυρία Πρόεδρε, οι Πρόεδροι του Συμβουλίου και της Επιτροπής μίλησαν για το σύμφωνο Euro Plus και για την ενιαία αγορά. Έχω μία ερώτηση για το καθένα.
<P>
Συμφωνούν με τον Πρόεδρο της Ευρωπαϊκής Κεντρικής Τράπεζας ότι θα χρειαστεί ένας πολύ ευρύτερος ευρωπαϊκός μηχανισμός χρηματοπιστωτικής σταθερότητας; Αν δεν συμφωνούν, μήπως ο λόγος είναι απλά ότι οι πραγματικοί επαγγελματίες σπάνια μπορούν να παραδεχτούν δημόσια αυτά που σε ιδιωτικό επίπεδο γνωρίζουν ότι είναι αλήθεια;
<P>
" μόνη χώρα από όσες συμμετέχουν στην ενιαία αγορά, η οποία εφαρμόζει απόλυτα τους κανόνες, είναι η Νορβηγία. Εφόσον οι πραγματικές δοκιμές αντοχής στην κρίση που αντιμετωπίζουμε δεν θα αφορούν καμία τράπεζα ή πυρηνική εγκατάσταση παρά την αλληλεγγύη των κρατών μελών της Ευρωπαϊκής Ένωσης, θεωρούν οι Πρόεδροι της Επιτροπής και του Συμβουλίου ότι υπάρχουν σοβαρές πιθανότητες για μεγαλύτερη αλληλεγγύη από αυτήν που είδαμε στο παρελθόν;
<SPEAKER ID="071" NAME="Jaroslav Paška" AFFILIATION="EFD">
- (SK) Κυρία Πρόεδρε, ένα από τα θέματα διαπραγμάτευσης στο Συμβούλιο της Ευρωπαϊκής Ένωσης ήταν ο καθορισμός του νέου μηχανισμού για την κρίση της ευρωζώνης. Μολονότι οι παρόντες αρχηγοί κυβερνήσεων συμφώνησαν στη δημιουργία ενός σταθερού ευρωομολόγου, φαίνεται ότι θα χρειαστεί να διεξαγάγουν περαιτέρω συζητήσεις με εμπειρογνώμονες στις χώρες τους σχετικά με την οριστική μορφή του. Όταν η πρωθυπουργός της Σλοβακίας, κ. Radičová, επέστρεψε από τις Βρυξέλλες, διαπίστωσε ότι δεν διέθετε επαρκή στήριξη στο εθνικό κοινοβούλιο για τη θέση που είχε υιοθετήσει στις διαπραγματεύσεις του Συμβουλίου.
<P>
Χωρίς μια σωστή και ακριβή ολοκλήρωση του μηχανισμού για τη ρύθμιση της πτώχευσης των αφερέγγυων χωρών, ο οποίος θα ενεργοποιείται στο πλαίσιο της ευρωζώνης, ο προτεινόμενος μόνιμος μηχανισμός θα γίνει μόνιμο όργανο για το ευρωπαϊκό χρέος. Αυτός είναι ο λόγος για τον οποίο κανένα υπεύθυνο εθνικό κοινοβούλιο δεν μπορεί να τον εγκρίνει υπό αυτήν τη μορφή. Ως εκ τούτου, θα ήθελα να σας ζητήσω, κύριε Πρόεδρε του Συμβουλίου της Ευρωπαϊκής Ένωσης, να λαμβάνετε περισσότερο υπόψη τις απόψεις των εξειδικευμένων εμπειρογνωμόνων στις πολιτικές προτάσεις.
<SPEAKER ID="072" NAME="Andrew Henry William Brons" AFFILIATION="NI">
(EN) Κυρία Πρόεδρε, η παράγραφος 5 της έκθεσης από τη συνεδρίαση αναφέρει ότι θα υποβληθούν πολιτικές δράσεις για τη διόρθωση επιβλαβών και επίμονων μακροοικονομικών ανισορροπιών και τη βελτίωση της ανταγωνιστικότητας, όμως στην εισαγωγή γίνεται λόγος για προαγωγή του εμπορίου με τρίτες χώρες.
<P>
Οι εισαγωγές από τρίτες χώρες, ιδίως από τις επονομαζόμενες αναδυόμενες οικονομίες, είναι η μεγαλύτερη επιμέρους αιτία των ανισορροπιών στο εμπόριο και της αδυναμίας ανταγωνισμού. Θα ήταν αδύνατο για τις ανεπτυγμένες οικονομίες να ανταγωνιστούν εισαγόμενα προϊόντα κατασκευασμένα σε αυτές τις χώρες χωρίς να πιέσουν προς τα κάτω τα επίπεδα των αμοιβών.
<P>
Πράγματι, αυτό υποδηλώνεται στην παράγραφο της σελίδας 16 για την ενίσχυση της ανταγωνιστικότητας. Αναφέρει ότι "θα γίνουν αξιολογήσεις των εξελίξεων των αμοιβών και της παραγωγικότητας και των αναγκών προσαρμογής του ανταγωνισμού". Τι σημαίνει αυτό;
<P>
Μπορεί να σημαίνει μόνο ένα πράγμα. Οι αποδοχές πρέπει να προσαρμοστούν προς τα κάτω για να καταστούν τα προϊόντα ανταγωνιστικά σε σχέση με εκείνα των αναδυομένων οικονομιών. Ενώ οι αρχές όπως το ελεύθερο εμπόριο είναι ιερές και απαραβίαστες, τα οικονομικά συμφέροντα των ευρωπαίων εργαζομένων φαίνεται ότι είναι αναλώσιμα.
<SPEAKER ID="073" NAME="Seán Kelly" AFFILIATION="PPE">
(EN) Κυρία Πρόεδρε, δεν μου αρέσει να είμαι υπό επιτήρηση ή να είμαι υποχρεωμένος σε κανένα, και το ίδιο ισχύει για τον ιρλανδικό λαό - μια ανεξάρτητη φυλή. Για τον λόγο αυτόν, η πρόσφατη διάσωση από την ΕΕ και το ΔΝΤ έπληξε σοβαρά τον ιρλανδικό λαό. Ωστόσο, δεν συμμερίζομαι την άποψη ότι γι' αυτό ευθύνεται η Ευρώπη. Οφείλεται κυρίως στις τράπεζες, τις ρυθμιστικές αρχές και την κυβέρνηση της Ιρλανδίας, όχι στον ιρλανδικό λαό - όμως τώρα ο ιρλανδικός λαός υποχρεώνεται να πληρώσει το τίμημα, και το βάρος είναι υπερβολικά μεγάλο.
<P>
Γι' αυτό, θα ήθελα να ζητήσω δύο πράγματα: πρώτον, το επιτόκιο θα πρέπει να μειωθεί, και θα ήθελα να ευχαριστήσω τον Επίτροπο Rehn και τον Πρόεδρο Barroso για τις σχετικές νύξεις τους. Δεύτερον, πιστεύω ότι οι ομολογιούχοι θα πρέπει να πληρώσουν ένα τίμημα - αν όχι ένα "κούρεμα", τότε τους αξίζει τουλάχιστον λίγο ξύρισμα. Οι ιδιώτες δεν έχουν εγγυημένες επενδύσεις χωρίς επιτόκιο και δεν θα έπρεπε να έχουν ούτε οι ομολογιούχοι. Αν γίνονταν αυτά τα δύο, ίσως να μπορούσαμε να σημειώσουμε πρόοδο.
<SPEAKER ID="074" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Van Rompuy, κύριε Barroso, κυρίες και κύριοι, τα συμπεράσματα του Συμβουλίου για την οικονομική πολιτική και το σύμφωνο Euro Plus ανοίγουν ένα πραγματικό ευρωπαϊκό κουτί της Πανδώρας, από το οποίο θα βγουν μόνο προβλήματα και οι ευρωπαίοι πολίτες θα υποχρεωθούν να τα αντιμετωπίσουν. " αμφισβήτηση της κοινωνικής πρόνοιας και της τιμαριθμικής προσαρμογής των μισθών, η σύνδεση της παραγωγικότητας με τις αμοιβές, η μειωμένη αγοραστική δύναμη και η αύξηση της ηλικίας συνταξιοδότησης είναι μερικά μόνο παραδείγματα της κρίσης λιτότητας που μας περιμένει. Μου προξενεί φρίκη να βλέπω ότι το Συμβούλιο σαφώς δεν έμαθε τίποτα από την κρίση.
<P>
Φυσικά, χρειαζόμαστε μια πολιτική βασισμένη στη δημοσιονομική υπευθυνότητα και αυστηρότητα, αυτό δεν το αμφισβητεί κανείς, αλλά δεν θα πρέπει να εμμένουμε να καταβάλουν όλες τις προσπάθειες οι πολίτες, εφόσον εκείνοι είναι η μόνη μας ελπίδα για να υπερνικήσουμε αυτήν την κρίση. Ξεχνάτε όλοι πολύ γρήγορα τον χρηματοπιστωτικό και τραπεζικό τομέα, οι οποίοι θα πρέπει να συνεισφέρουν επίσης σε αυτές τις κρίσιμες προσπάθειες και, προπαντός, να ενεργούν πιο υπεύθυνα.
<P>
Πότε θα δούμε επιτέλους έναν φόρο επί των χρηματοπιστωτικών συναλλαγών; Σε μια περίοδο όπου 16 εκατομμύρια Ευρωπαίοι είναι άνεργοι, οι τιμές είναι στα ύψη και η ήπειρος συγκλονίζεται από την κερδοσκοπία, το Συμβούλιο φορτώνει το βάρος της θυσίας στην εργασία και στους εργαζομένους αντί για το κεφάλαιο, και αυτό είναι απαράδεκτο.
<SPEAKER ID="075" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, ο Πρόεδρος Van Rompuy χαρακτήρισε το σύμφωνο Euro Plus ως ένα νέο στάδιο μελλοντικού οικονομικού συντονισμού, και πραγματικά πρόκειται για μια εντελώς νέα περίοδο στον τομέα του μακροοικονομικού συντονισμού. Ο πρωθυπουργός Viktor Orbán, ο Προεδρεύων του Συμβουλίου της Ευρωπαϊκής Ένωσης, είχε παρόμοια άποψη και το περιέγραψε ως πυλώνα του μελλοντικού ευρωπαϊκού οικονομικού συστήματος. Ταυτόχρονα, είναι ατυχές το γεγονός ότι το όνομα της Ουγγαρίας δεν περιλαμβανόταν σε αυτά που απαρίθμησε ο Πρόεδρος Van Rompuy, διότι δυστυχώς η Ουγγαρία δεν συμμετέχει στο σύμφωνο Euro Plus. Πάρα πολλοί ούγγροι πολίτες και οικονομολόγοι δεν καταλαβαίνουν επίσης γιατί η ουγγρική κυβέρνηση πήρε αυτήν την απόφαση, διότι η Ουγγαρία είναι μια μικρή χώρα με ανοιχτή οικονομία και το επιχείρημα ότι αυτό θα εμπόδιζε τον φορολογικό ανταγωνισμό δεν είναι βάσιμο εφόσον πρόκειται μόνο για την εναρμόνιση της εταιρικής φορολογικής βάσης. Είναι κρίμα που η Ουγγαρία έχασε αυτήν την ευκαιρία.
<SPEAKER ID="076" NAME="Franz Obermayr" AFFILIATION="NI">
(DE) Κυρία Πρόεδρε, η ΕΕ είναι άσσος στις καθυστερήσεις. Για δεκαετίες ο Gaddafi αντιμετωπιζόταν σαν σοβαρός εταίρος, για δεκαετίες αποσιωπούνταν οι κίνδυνοι της πυρηνικής ενέργειας και τώρα διοχετεύουμε χρήματα σε ένα δίχτυ ασφαλείας που προφανώς δεν λειτουργεί. Γιατί δεν γίνεται κατανοητό ότι η κρίση του ευρώ δεν μπορεί να λυθεί με το δίχτυ ασφαλείας; Οι οργανισμοί αξιολόγησης πιστοληπτικής ικανότητας των "ΠΑ υποβάθμισαν πρώτα την Ελλάδα και τώρα την Πορτογαλία και η δέσμη διάσωσης σήμερα ευνοεί μόνο τις τράπεζες και τους κερδοσκόπους που στοιχηματίζουν σε χρεοκοπημένα κράτη μέλη της ευρωζώνης.
<P>
Γι' αυτό λέω ότι είναι καιρός να σταματήσει το δίχτυ ασφαλείας και να διαγραφεί το σχέδιο για τα ευρωομόλογα. Αν τα χρεοκοπημένα κράτη παραμείνουν στην ευρωζώνη, αυτό θα σημάνει την αρχή του τέλους για το ευρώ. Για τον λόγο αυτόν, θα ήταν καλύτερο να χρησιμοποιήσουμε τα δισεκατομμύρια που διατίθενται για τις δέσμες διάσωσης για να αναχαιτίσουμε τα μεταναστευτικά ρεύματα από τη βόρεια Αφρική με βιώσιμα επί τόπου έργα ή για να εξασφαλίσουμε γνήσια ανεξαρτησία από την πυρηνική ενέργεια. Αυτό ασφαλώς θα συνιστούσε μια καλύτερη επένδυση από την απλή διασπάθιση των χρημάτων στα καζίνο των διεθνών οργανισμών πιστοληπτικής αξιολόγησης.
<SPEAKER ID="077" NAME="Ana Gomes" AFFILIATION="S&amp;D">
(PT) Κυρία Πρόεδρε, εκείνοι που ωθούν την Πορτογαλία σε αυτήν την υποτιθέμενη βοήθεια δεν θέλουν πραγματικά να βοηθήσουν, παρά θέλουν μάλλον να κερδίσουν χρήματα βυθίζοντας και εμάς και το ευρώ. Αυτό συμβαίνει διότι σε αυτήν την Ευρώπη, όπου η αλληλεγγύη, η συνοχή και η κοινοτική μέθοδος έχουν γίνει κενά λόγια, η υποτιθέμενη βοήθεια προορίζεται μόνο για να πληρωθούν οι τράπεζες, οι οποίες μας έσπρωξαν στη δίνη του χρέους που μας ρουφά αυτήν τη στιγμή, γενικά εις βάρος των πολιτών, με τα νεοφιλελεύθερα μέτρα του συμφώνου Euro Plus, χωρίς επενδύσεις για την επανεκκίνηση της ανάπτυξης και της απασχόλησης, χωρίς ευρωομόλογα, χωρίς φόρο επί των χρηματοπιστωτικών συναλλαγών και χωρίς μέτρα αντιμετώπισης των μακροοικονομικών ανισορροπιών που εξοντώνουν το ευρώ.
<P>
Σε αυτήν την Ευρώπη όπου υπάρχουν τράπεζες πολύ ισχυρές για να αποτύχουν, αλλά επιτρέπεται να καταστρέφονται κράτη και λαοί, μόνον η τύφλωση ή το έννομο συμφέρον μπορεί να εξηγήσει το γεγονός ότι η Επιτροπή και το Συμβούλιο σταμάτησαν να προβαίνουν σε ενέργειες κατά των φορολογικών παραδείσων. Θα καταστεί δυνατή η κάθαρση, η ρύθμιση και η εποπτεία του χρηματοπιστωτικού συστήματος, ενώ παράλληλα θα επιτραπεί να παραμείνουν αλώβητες οι μαύρες τρύπες που εξυπηρετούν τη διαφθορά, τη φορολογική απάτη και τη φοροδιαφυγή, καθώς και το οργανωμένο έγκλημα;
<SPEAKER ID="078" NAME="Monika Flašíková Beňová" AFFILIATION="S&amp;D">
- (SK) Κυρία Πρόεδρε, θα ήθελα καταρχάς να επιστήσω την προσοχή στην εσφαλμένη κεντρική ιδέα των συμπερασμάτων της συνεδρίασης του Συμβουλίου, η οποία είναι ότι έχουμε οικονομική ανάπτυξη και ταυτόχρονα πρέπει να κάνουμε οικονομία. " εμμονή με τη δημοσιονομική εξυγίανση σε μια περίοδο κρίσης μπορεί να αποδειχθεί μοιραία για εμάς. Αδιαμφισβήτητη προτεραιότητά μας θα πρέπει να είναι η αποκατάσταση της απασχόλησης και της βιώσιμης οικονομικής ανάπτυξης.
<P>
Κυρίες και κύριοι, οι πολίτες είναι αυτοί που επωμίζονται το κύριο βάρος της κρίσης. Από τη μια, χάνουν θέσεις εργασίας και πλήττονται σκληρά από τις κυβερνητικές περικοπές δαπανών, επιπλέον δε υπάρχει η απειλή ότι τα χρήματα που απαιτούνται για την ενίσχυση του ευρωομολόγου θα προέλθουν αποκλειστικά από τους δικούς τους φόρους. Οι παράγοντες του χρηματοπιστωτικού κλάδου θα πρέπει να είναι εκείνοι που θα αναλάβουν τον κύριο ρόλο στην ενίσχυση του ευρωομολόγου.
<P>
Κυρία Πρόεδρε, κύριε Πρόεδρε της Επιτροπής, αυτό που χρειάζεται τώρα η Ένωση είναι συντονισμός των οικονομικών και κοινωνικών πολιτικών με στόχο την τόνωση της απασχόλησης και την έξοδο από την κρίση. Επίσης, χρειαζόμαστε μια σαφή συναίνεση για την προστασία του ευρώ, με τον ιδιωτικό χρηματοδοτικό τομέα να διαδραματίζει ρόλο.
<SPEAKER ID="079" NAME="Angelika Werthmann" AFFILIATION="NI">
(DE) Κυρία Πρόεδρε, η αναθεώρηση της Συνθήκης οδήγησε στη σύσταση του ESM. Απευθύνω και πάλι έκκληση σε όλους να τηρήσουν τα σχετικά κριτήρια. Εξάλλου, η στοχοποίηση ενός άλλου κράτους μέλους και των πολιτών του είναι ανεύθυνη στο πλαίσιο της συνεχιζόμενης διαρθρωτικής κρίσης που επικρατεί. Ο ESM μπορεί να δικαιολογηθεί μόνο εάν όλα τα κράτη εκπληρώσουν τις δημοσιονομικές τους υποχρεώσεις και συμφωνήσουν να εφαρμόσουν την αρχή κόστους/ωφελείας.
<P>
" κρίση στην Ιαπωνία μας έδειξε πόσο "ασφαλής" μπορεί να είναι η πυρηνική ενέργεια. " φύση είναι μια δύναμη που ο άνθρωπος δεν μπορεί να ελέγξει. Λαμβάνοντας υπόψη την ιστορία του Τσερνομπίλ, μπορούμε μόνο να ελπίζουμε ότι οι δοκιμές αντοχής θα προσεγγιστούν με μεγαλύτερη προσοχή από όση τα όρια που επιβλήθηκαν την περασμένη εβδομάδα. Είναι καιρός να τεθεί τέλος στην πυρηνική ενέργεια. Ας επικεντρωθούμε, λοιπόν, επιτέλους στις ανανεώσιμες πηγές ενέργειας. Για παράδειγμα, το έργο υπογείου καλωδίου μεταφοράς ηλεκτρικής ενέργειας NorGer θα μπορούσε να αντικαταστήσει 60 σταθμούς παραγωγής πυρηνικής ενέργειας.
<SPEAKER ID="080" NAME="Zigmantas Balčytis" AFFILIATION="S&amp;D">
(LT) Κυρία Πρόεδρε, επικροτώ το γεγονός ότι το Ευρωπαϊκό Συμβούλιο κατάφερε να επιτύχει συμφωνία σε ορισμένα θέματα που έχουν ιδιαίτερη σημασία για την Ευρώπη. Θα ήθελα να ξεχωρίσω το θέμα του ευρωπαϊκού εξαμήνου και τη σημασία του ως μιας από τις προτεραιότητες. Θεωρώ ότι θα πρέπει να δοθεί προτεραιότητα στην αποκατάσταση αξιόπιστων προϋπολογισμών στα κράτη μέλη, στην κοινωνική δικαιοσύνη και στη δημοσιονομική βιωσιμότητα και αυτό θα δημιουργούσε τις προϋποθέσεις για σταθερότητα και ταχύτερη ανάκαμψη των οικονομιών των κρατών μελών. Είναι πολύ σημαντικό να συμπληρωθούν με προσπάθειες εξυγίανσης οι διαρθρωτικές μεταρρυθμίσεις, ιδίως κατά την υλοποίηση προτεραιοτήτων της στρατηγικής Ευρώπη 2020 στην Ευρωπαϊκή Ένωση. Επίσης, ιδιαίτερα σημαντικό ρόλο θα πρέπει να διαδραματίσει η Επιτροπή, η οποία πρέπει να ελέγχει με μεγάλη υπευθυνότητα τις ενέργειες των κρατών μελών και να παρακολουθεί την εφαρμογή συγκεκριμένων μέτρων σύμφωνα με τα εθνικά προγράμματα σταθερότητας και σύγκλισης. Επιπλέον, εξακολουθεί να υπάρχει σημαντική ανησυχία για τη στάση της Ευρωπαϊκής Κεντρικής Τράπεζας, του Συμβουλίου και της Ευρωπαϊκής Επιτροπής απέναντι στην κατάσταση που αντιμετωπίζουν οι εμπορικές τράπεζες, καθώς και για τις ενέργειες των ξένων οργανισμών αξιολόγησης πιστοληπτικής ικανότητας.
<SPEAKER ID="081" NAME="José Manuel Barroso" LANGUAGE="FR">
Κυρία Πρόεδρε, κυρίες και κύριοι, σχετικά με την αξιολόγηση του τελευταίου Ευρωπαϊκού Συμβουλίου, θεωρώ ότι η ανάλυση που παρουσίασα ήταν αρκετά ισορροπημένη και λογική.
<P>
Θεωρώ σωστό να αναγνωριστεί ότι σημειώσαμε ουσιαστική πρόοδο αναφορικά με τη δομή. Αν συγκρίνουμε αυτό που έχουμε τώρα με αυτά που δεν είχαμε πριν, αναμφίβολα πρόκειται για ένα σημαντικό βήμα προόδου. Για παράδειγμα, είχαμε τη δημιουργία ενός μόνιμου μηχανισμού σταθερότητας, κάτι που δεν προβλεπόταν ούτε καν στη Συνθήκη. Επιπλέον, το Κοινοβούλιο υποστήριξε με συντριπτική πλειοψηφία μια περιορισμένη μεταρρύθμιση της Συνθήκης προκειμένου να δημιουργηθεί ένα νέο μέσο, ένα μέσο που δεν υπήρχε καν προηγουμένως.
<P>
Συνεπώς, ας είμαστε πνευματικά ειλικρινείς στην αξιολόγησή μας. Πιστεύω ότι υπήρξε ουσιαστική πρόοδος αναφορικά με την αντίδραση στην κρίση, με τα μαθήματα που πήραμε σχετικά με τις ελλείψεις που διαπιστώσαμε στο παρελθόν, είτε σε επίπεδο μέσων είτε σε πολιτικό επίπεδο. Ταυτόχρονα όμως είπα, πολύ ξεκάθαρα μάλιστα, ότι αυτό ίσως να μην είναι αρκετό. Άλλο είναι να έχουμε τη δομή, την αρχιτεκτονική, και είναι εντελώς διαφορετικό να έχουμε τις πολιτικές που πρέπει να εφαρμοστούν. Πράγματι, η πραγματική δοκιμασία θα είναι να δούμε μετά από αυτό ποια ουσιαστικά αποτελέσματα θα καταφέρουν να παρουσιάσουν οι κυβερνήσεις, αλλά και τα θεσμικά μας όργανα. " ουσία είναι σημαντικότερη από τα μέσα.
<P>
Ταυτόχρονα, ωστόσο, σας είπα, με μεγάλη διαφάνεια πιστεύω, ότι όσον αφορά τη φιλοδοξία, η Επιτροπή θα προτιμούσε να είχε προχωρήσει περαιτέρω σε ορισμένους τομείς. Για παράδειγμα, υπογραμμίσαμε το γεγονός ότι ήμασταν υπέρ μεγαλύτερης ευελιξίας για τον μόνιμο μηχανισμό χρηματοπιστωτικής σταθερότητας. Δυστυχώς δεν ήταν δυνατό να επιτύχουμε συναίνεση γι' αυτό το υψηλότερο επίπεδο φιλοδοξίας. Τούτου λεχθέντος, νομίζω ότι θα ήταν λάθος να απορρίψουμε τα οφέλη που επιτύχαμε.
<P>
Παραμένοντας στο θέμα της φιλοδοξίας, θα ήθελα να τονίσω αυτήν τη σημαντική πτυχή, διότι ορισμένοι πρότειναν να υποβάλει η Επιτροπή άλλες προτάσεις. Στην ουσία, η Επιτροπή έχει ήδη προτείνει όλα όσα είπατε. Στις 9 Μαΐου 2010, η Επιτροπή -εγώ και ο Επίτροπος Rehn- υπέβαλε νομοθετική πρόταση που αφορά μια πλήρως κοινοτική προσέγγιση του μηχανισμού χρηματοπιστωτικής σταθερότητας.
<P>
Προτείναμε, για παράδειγμα, τη συνένωση της διαχείρισης του χρέους, αυτό που χαρακτηρίζεται ως αλληλέγγυα εγγύηση. Τα κράτη μέλη μας την απέρριψαν. Δεν την απορρίψατε εσείς, αλλά είναι σημαντικό να έχουμε την έγκριση των κρατών μελών, κύριε Verhofstadt. Υποβάλαμε το κείμενο στη σύνοδο κορυφής της ευρωζώνης. Απορρίφθηκε με μεγάλη πλειοψηφία των κρατών μελών. Αυτή είναι η πραγματικότητα.
<P>
Σχετικά με το με το συγκεκριμένο θέμα του κανόνα της ομοφωνίας ή της πλειοψηφίας για τον μόνιμο μηχανισμό χρηματοπιστωτικής σταθερότητας, προσωπικά πρότεινα τον δεύτερο· Επέμεινα, παρουσία του Προέδρου του Ευρωπαϊκού Συμβουλίου και ορισμένων αρχηγών κρατών και κυβερνήσεων, να δεχτούν έναν κανόνα ειδικής πλειοψηφίας. Ωστόσο, αυτό απορρίφθηκε.
<P>
Συνεπώς, μπορεί κανείς πάντα να επιμένει, αλλά οι διατάξεις πρέπει να είναι σαφείς και πρέπει να γνωρίζετε σε ποιον ακριβώς πρέπει να απευθύνετε τα αιτήματά σας. " Επιτροπή υπέβαλε φιλόδοξες προτάσεις, για παράδειγμα σχετικά με τις δοκιμές αντοχής. " Ευρωπαϊκή Επιτροπή και η Ευρωπαϊκή Κεντρική Τράπεζα είναι εκείνες που πρότειναν αξιόπιστες και διαφανείς δοκιμασίες για την Ευρωπαϊκή Τράπεζα.
<P>
Σχετικά με τα ευρωομόλογα, η Επιτροπή τα συζητά εδώ και τουλάχιστον 30 χρόνια, νομίζω. Ορισμένα από τα κράτη μέλη μας τα απέρριψαν. Εγώ ο ίδιος πρότεινα εδώ -και σας λέω πως θα κάνω το ίδιο για τις δημοσιονομικές προοπτικές- ότι τώρα θα μπορούσαμε τουλάχιστον να έχουμε ομόλογα εκτέλεσης έργου για να χρηματοδοτήσουμε επενδύσεις σε επίπεδο σχεδίου του ευρωπαϊκού προϋπολογισμού. Θα δούμε σε εκείνο το σημείο ποιος θα στηρίξει αυτήν την προσέγγιση υπέρ των ευρωπαϊκών επενδύσεων. Και ίσως τότε ορισμένοι από εσάς να μπορούσατε να μας πείσετε μαζί με τα ευρωπαϊκά σας κόμματα να στηρίξουμε αυτήν την πιο φιλόδοξη προσέγγιση των δημοσιονομικών προοπτικών. Αυτή ίσως να είναι μια ευκαιρία για να συνεργαστούμε ακόμα στενότερα. Αυτά για το θέμα της φιλοδοξίας σε ευρωπαϊκό επίπεδο.
<P>
(Χειροκροτήματα)
<P>
Ακόμα και για το κοινωνικό ζήτημα, για το οποίο θέλω να σας μιλήσω τώρα, η Επιτροπή αγωνίστηκε πολύ για να διασφαλίσει ότι η στρατηγική για το 2020 θα δώσει μεγαλύτερη έμφαση σε κοινωνικές πτυχές, καθώς και στην εκπαίδευση. Δεν ήταν εύκολο, ωστόσο. Ορισμένες κυβερνήσεις έλεγαν ότι, σύμφωνα με την αρχή της επικουρικότητας, δεν είναι θέμα της Ευρώπης ή της Ευρωπαϊκής Ένωσης να αναλάβουν άμεση δράση για κοινωνικές πτυχές και για την εκπαίδευση.
<P>
Ας προσπαθήσουμε τώρα, στο πλαίσιο της στρατηγικής 2020 -όπου κατέστη εντούτοις δυνατή η επίτευξη μιας κάποιας συμφωνίας για τη συμπερίληψη, για παράδειγμα, της καταπολέμησης της φτώχειας και του κοινωνικού αποκλεισμού- να αναπτύξουμε αυτήν την πολιτική και να ενθαρρύνουμε τις επενδύσεις, ιδίως στην εκπαίδευση και την καινοτομία.
<P>
Επιτρέψτε μου όμως να σας πω κάτι εν προκειμένω, το οποίο ίσως δεν γνωρίζετε. " Επιτροπή πρότεινε πριν από λίγο καιρό -νομίζω πριν από δύο χρόνια- να προβλεφθεί για ορισμένους Ευρωπαίους έκτακτη επισιτιστική βοήθεια διότι τώρα υπάρχουν και στην Ευρώπη άνθρωποι που δεν έχουν αρκετή τροφή. Πρόσφατα, επισκέφθηκα μαζί με τον κ. Daul, τον πρόεδρο της Ομάδας του Ευρωπαϊκού Λαϊκού Κόμματος (Χριστιανοδημοκράτες), την τράπεζα τροφίμων εδώ στο Bas-Rhin. Υπάρχουν προβλήματα που σχετίζονται με τη φτώχεια στην Ευρώπη. Γνωρίζατε, λοιπόν, ότι δύο κυβερνήσεις προσήγαγαν την Επιτροπή στο Δικαστήριο επειδή είχε δημιουργήσει έναν μηχανισμό βοήθειας προς τους φτωχότερους ανθρώπους στην Ευρώπη; Αυτή είναι η κατάσταση.
<P>
Ας είμαστε απόλυτα σαφείς. " Επιτροπή είναι υπέρ μιας Ευρώπης που θα είναι πιο φιλόδοξη όσον αφορά τη διακυβέρνηση· είναι υπέρ της δίκαιης ανάπτυξης και υπέρ περισσότερης κοινωνικής δικαιοσύνης σε ευρωπαϊκό επίπεδο. Παράλληλα, όμως, πρέπει να έχουμε στο πλευρό μας το Κοινοβούλιο και τα κράτη μέλη. Και πρέπει να αγωνιστούμε γι' αυτό. Επομένως, κατά τη γνώμη μου, η κριτική για την Επιτροπή θα ήταν πραγματικά επιλογή του λάθος στόχου, καθώς ηγήθηκε του αγώνα για μια πιο κοινωνική και δίκαιη Ευρώπη και για μια πολύ πιο αξιόπιστη διακυβέρνηση.
<P>
Ταυτόχρονα, ας είμαστε απόλυτα σαφείς και σε αυτό. Δεν νομίζω πως βοηθά την Ευρώπη να λέει ότι το σημερινό πρόβλημα είναι ευρωπαϊκό πρόβλημα, λες και δεν ευθύνονται καθόλου ορισμένες κυβερνήσεις που άφησαν να φθάσει το χρέος τους σε μη βιώσιμα επίπεδα ή η ανάπτυξη των τραπεζών τους σε επίπεδα πολλαπλάσια του εγχώριου ακαθάριστου προϊόντος τους. Οι κυβερνήσεις φέρουν και αυτές μέρος της ευθύνης. " ευθύνη αυτή είναι ουσιαστική. Αυτός είναι ο λόγος για τον οποίο πρέπει να βρούμε τώρα λύσεις βασισμένες στην αλληλεγγύη, αλλά και να ενεργήσουμε με υπευθυνότητα. Γι' αυτόν τον λόγο, για παράδειγμα, είμαι υπερήφανος διότι η Επιτροπή και εγώ στηρίξαμε την πρόταση για μείωση των επιτοκίων που καταβάλλει η Ελλάδα και τώρα κάνουμε το ίδιο για την Ιρλανδία. Θεωρούμε ότι αυτό είναι το σωστό, όχι μόνο για να αποφύγουμε την επιβολή εξαιρετικά μεγάλων δαπανών στους έλληνες και στους ιρλανδούς συμπολίτες μας, αλλά και για να διασφαλίσουμε τη βιωσιμότητα του χρέους. Επομένως, μέσα σε αυτό ακριβώς το πνεύμα αλληλεγγύης και υπευθυνότητας, μπορούμε να βρούμε κοινές απαντήσεις που θα μας επιτρέψουν, ελπίζω, να αποφύγουμε ένα πρόβλημα στο οποίο αναφέρθηκαν ορισμένοι από εσάς και το οποίο με απασχολεί, συγκεκριμένα το πρόβλημα ενός βαθμού διαίρεσης στην Ευρώπη, ειδικότερα μιας διαίρεσης μεταξύ Βορρά και Νότου, μεταξύ κέντρου και περιφέρειας. Πιστεύω ότι η Ευρώπη που θέλουμε να δημιουργήσουμε είναι μια Ευρώπη αλληλεγγύης, όχι μια Ευρώπη πρώτης και δεύτερης κατηγορίας, αλλά μια Ευρώπη με την οποία θα μπορούν να ταυτιστούν όλοι οι Ευρωπαίοι.
<P>
Πρόεδρος της Επιτροπής. - (EN) Όσον αφορά τον φόρο επί των χρηματοπιστωτικών συναλλαγών, τον έχω ήδη υπερασπιστεί με λόγια και έργα στη G20 εξ ονόματος της Ευρωπαϊκής Ένωσης. Απορρίφθηκε από μεγάλο αριθμό των εταίρων μας στη G20.
<P>
Το ερώτημα που συζητάμε τώρα είναι αν μπορούμε -ή αν θα πρέπει- να έχουμε σε ευρωπαϊκό επίπεδο έναν φόρο επί των χρηματοπιστωτικών συναλλαγών ή όχι. Ας είμαστε ειλικρινείς γι' άλλη μια φορά. Πολλά κράτη μέλη είναι κατά βάση αντίθετα με αυτό. Δεν πρόκειται να συμφωνήσουν. Αυτό που είπα στο τελευταίο Ευρωπαϊκό Συμβούλιο ήταν ότι τώρα η Επιτροπή προβαίνει σε εκτιμήσεις επιπτώσεων για διάφορες εναλλακτικές για τον χρηματοπιστωτικό τομέα και σύντομα θα υποβάλει προτάσεις. Ήταν πολύ σημαντικό το γεγονός ότι η Επιτροπή προέβη σε αυτήν την εξαγγελία στο Ευρωπαϊκό Συμβούλιο, διότι τουλάχιστον στα συμπεράσματα του Ευρωπαϊκού Συμβουλίου υπάρχει μια δέσμευση ότι θα εξετάσει τις προτάσεις για τη φορολόγηση του χρηματοπιστωτικού τομέα που θα υποβάλει η Επιτροπή. Πιστεύω ότι, από άποψη δικαιοσύνης, είναι σημαντικό να συνεισφέρει στην αντίδραση στην κρίση ο χρηματοπιστωτικός τομέας - και σε μεγάλο βαθμό η κρίση προκλήθηκε από κάποιες τουλάχιστον από τις συμπεριφορές του χρηματοπιστωτικού τομέα. Πιστεύω ότι αυτό είναι βασικό από την άποψη της δικαιοσύνης. Αυτή είναι η δική μου θέση και δεν έχω αμφιβολία ότι είναι και η θέση της Επιτροπής. Θα υποβάλω προτάσεις επί αυτού του θέματος.
<P>
Το ίδιο ισχύει για την ΚΕΦΒΕ. Υπάρχει κάποια αντίδραση σε ορισμένα τμήματα του Συμβουλίου, αλλά η Επιτροπή υπέβαλε την πρόταση και θα αγωνιστούμε γι' αυτήν διότι πιστεύουμε ότι η ΚΕΦΒΕ είναι σημαντική για την ολοκλήρωση της ενιαίας αγοράς. Αυτή ακριβώς είναι η προσέγγιση που προασπίζουμε.
<P>
Συζητάμε εδώ και πάρα πολύ καιρό για τη διαδικασία και τα μέσα. Τώρα είναι η στιγμή να θέσουμε τη διαδικασία και τα μέσα στην υπηρεσία της ουσίας. " διαδικασία και τα μέσα είναι σημαντικά, αλλά είναι στην υπηρεσία της ουσίας και δεν μπορούν να την υποκαταστήσουν. " πρόκληση που πρέπει να επιλύσουμε είναι η οικονομική μας ανανέωση. " αλήθεια είναι ότι για να μπορούμε να επενδύσουμε, χρειαζόμαστε εμπιστοσύνη. " εμπιστοσύνη εξαρτάται από την ικανότητά μας για εκσυγχρονισμό, για καινοτομία και για να γίνουμε πιο βιώσιμοι και ανταγωνιστικοί. Ας μη συγχέουμε το αίτιο με το αποτέλεσμα. Θα προσελκύσουμε επενδύσεις αν εφαρμόσουμε γρήγορα και αποφασιστικά τη στρατηγική Ευρώπη 2020 και αν επιδιώξουμε τους στόχους μας για μια Ευρώπη βιώσιμη και ανταγωνιστική με πνεύμα αλληλεγγύης, και με αλληλεγγύη με όλα τα κράτη μέλη, περιλαμβανομένης της Πορτογαλίας.
<P>
Πρόεδρος της Επιτροπής. - (FR) Κύριε Schulz, γνωρίζετε πολύ καλά ότι δεν μπορώ υπό την ιδιότητά μου ως Προέδρου της Επιτροπής να παρέμβω στην εσωτερική πολιτική της Πορτογαλίας. Αν μια μέρα σταματήσετε να είστε πρόεδρος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και αναλάβετε άλλα καθήκοντα, είμαι βέβαιος ότι θα φέρετε εις πέρας αυτά τα νέα καθήκοντα εντελώς ανεξάρτητα και δεν θα επεμβαίνετε στα εσωτερικά ζητήματα της Ομάδας σας.
<P>
Ταυτόχρονα όμως πρέπει να σας πω ότι μια πολιτική κρίση στην Πορτογαλία δεν έκανε καθόλου ευκολότερα τα πράγματα, καθώς η Πορτογαλία ήταν ήδη σε μάλλον δύσκολη κατάσταση. Παρά ταύτα, εμείς ως ευρωπαϊκά θεσμικά όργανα πρέπει επίσης να σεβόμαστε την εθνική δημοκρατία και τις αποφάσεις των εθνικών κοινοβουλίων και τώρα ελπίζουμε ότι η Πορτογαλία θα βρει τον καλύτερο τρόπο να βγει από αυτήν την κατάσταση.
<P>
Σε κάθε περίπτωση, η Επιτροπή συμπαραστέκεται στην Πορτογαλία βοηθώντας τη να βρει τις καλύτερες λύσεις, σε συμφωνία, βέβαια, με τις δεσμεύσεις που ανέλαβε και με ορισμένες ευθύνες που φέρει απέναντι στους ευρωπαίους εταίρους της. Νομίζω ότι με αυτό το πνεύμα ενεργού αλληλεγγύης και ευθύνης μπορούμε να αντιμετωπίσουμε την κρίση.
<P>
Είναι αλήθεια ότι σήμερα εκφράστηκαν εδώ μάλλον απαισιόδοξες απόψεις. Επιπλέον, ως εκλεγμένοι αντιπρόσωποι των Ευρωπαίων, εκφράζετε το αίσθημα που επικρατεί στην Ευρώπη. Μολονότι είναι απολύτως φυσικό να ανησυχούμε, πιστεύω ότι θα πρέπει να έχουμε το πολιτικό σθένος και την πολιτική οξυδέρκεια να δείξουμε εμπιστοσύνη στο ευρωπαϊκό μας εγχείρημα, διότι δεν πιστεύω ότι θα μπορέσουμε να αποκαταστήσουμε την εμπιστοσύνη στην Ευρώπη με το να είμαστε απαισιόδοξοι. " Επιτροπή είναι έτοιμη να συνεχίσει να εργάζεται με ενθουσιασμό μαζί σας, με το Ευρωπαϊκό Συμβούλιο, με το Συμβούλιο, με όλα τα θεσμικά όργανα, για μια ισχυρότερη, πιο βιώσιμη, πιο δίκαιη και πιο ανταγωνιστική Ευρώπη.
<P>
(Χειροκροτήματα)
<SPEAKER ID="084" NAME="Herman Van Rompuy" LANGUAGE="FR">
Κυρία Πρόεδρε, κυρίες και κύριοι, χαίρομαι διότι έχω τη δυνατότητα να μιλήσω σε μια τόσο γεμάτη Αίθουσα, την πιο γεμάτη από τότε που έγινα Πρόεδρος του Συμβουλίου,
<P>
(Χειροκροτήματα)
<P>
αλλά έχω την εντύπωση ότι δεν ήρθατε εδώ απλά για να με ακούσετε.
<P>
Καταρχάς, θα ήθελα να σας ευχαριστήσω για όλα σας τα σχόλια, τόσο τα θετικά όσο και τα αρνητικά. Εντυπωσιάστηκα ακόμα περισσότερο διότι στο Ευρωπαϊκό Συμβούλιο πρέπει να έχουμε ομοφωνία και προσπαθούμε να έχουμε ομοφωνία με όλους τους συναδέλφους σας από όλα σας τα κόμματα, τους πρωθυπουργούς και τους αρχηγούς κρατών. Υπάρχουν σοσιαλιστές, χριστιανοδημοκράτες, συντηρητικοί, φιλελεύθεροι, που όλοι ανήκουν στις πολιτικές σας οικογένειες, και κάθε φορά προσπαθούμε να διασφαλίσουμε συμφωνίες μεταξύ τους.
<P>
Κάποιος είπε προηγουμένως ότι εγώ πρέπει να είμαι ο ιδεαλιστής εδώ, ο ονειροποιός. Δεν νομίζω ότι αυτός είναι ο ρόλος μου, αυτό όμως που προσπαθώ τουλάχιστον να κάνω, όταν είναι δυνατό -και αυτό μπορεί να το επιβεβαιώσει ο Πρόεδρος της Επιτροπής- είναι να ενεργώ με τέτοιο τρόπο ώστε να καταλήγουμε στις περισσότερες περιπτώσεις σε σύγκλιση μεταξύ των προτάσεων της Επιτροπής και του αποτελέσματος του Ευρωπαϊκού Συμβουλίου. Επιτρέψτε μου να αναφέρω το παράδειγμα της ειδικής ομάδας, όπου οι προτάσεις της Επιτροπής αποτέλεσαν τη βάση για την ειδική ομάδα για την οικονομική διακυβέρνηση και όπου το αποτέλεσμα προσεγγίζει πολύ τις προτάσεις της Επιτροπής. Και θα προσπαθήσω, θα προσπαθήσουμε μαζί με το Κοινοβούλιο, να βελτιώσουμε ακόμα περισσότερο αυτές τις προτάσεις. Ο ρόλος μου είναι, επομένως, να επιδιώκω τη συναίνεση, μια συναίνεση όμως που θα βασίζεται κατά το δυνατό και στην Κοινότητα, και νομίζω ότι σε ορισμένους καίριους τομείς το πέτυχα.
<P>
Όσον αφορά το "σύμφωνο Euro Plus" -ξέρετε, το σύντομο εκείνο έγγραφο που χρησιμοποιήθηκε ως αφετηρία για τις συζητήσεις μας, και το τελικό έγγραφο του συμφώνου Euro Plus- πολλοί από εσάς, ακόμη και εκείνοι που ανήκουν σε πολιτικές Ομάδες σκεπτικιστών, είπαν ότι η χώρα τους θα πρέπει να προσχωρήσει στο σύμφωνο Euro Plus. Αυτό προφανώς συμβαίνει διότι τελικά δεν είναι και τόσο κακό. Επιτύχαμε έναν συμβιβασμό μεταξύ φιλόδοξων στόχων έτσι ώστε οι οικονομίες να παραμείνουν ανταγωνιστικές και τα δημόσια οικονομικά να παραμείνουν βιώσιμα, και η εκτέλεση να μείνει σε εθνικό επίπεδο διότι στις περισσότερες περιπτώσεις οι αποφάσεις που πρέπει να λάβουμε είναι εθνικές.
<P>
" δεύτερη παρατήρησή μου αφορά, αν θέλετε, τη μεθοδολογία. Πολλές επικρίσεις που αφορούν την Ευρώπη είναι δικαιολογημένες επί της ουσίας, δεν είναι όμως σύμφωνες με τη Συνθήκη. Για παράδειγμα, η όλη πολιτική για τα πυρηνικά, το ενεργειακό μίγμα, υπάγεται στην εθνική δικαιοδοσία και δεν υπάρχει τίποτα που να μπορώ να κάνω για να το αλλάξω αυτό. Ακόμη και η ασφάλεια και η προστασία των πυρηνικών εγκαταστάσεων υπάγεται στο μεγαλύτερο μέρος της στην εθνική δικαιοδοσία. Υπάρχουν κοινοτικές αρμοδιότητες, ευρωπαϊκές αρμοδιότητες, και στα συμπεράσματα του Συμβουλίου προσπαθήσαμε να τις προωθήσουμε όσο το δυνατό περισσότερο. Δεν νομίζω ότι η Επιτροπή είχε ποτέ τόσο σημαντικό ρόλο στην πυρηνική ασφάλεια όσο μετά από το Ευρωπαϊκό Συμβούλιο που έγινε πριν λίγες ημέρες. Ωστόσο, πρέπει ακόμα να εργαστούμε στο πλαίσιο της Συνθήκης.
<P>
Έγινε λόγος για ελάχιστες αποδοχές σε ορισμένες χώρες, αυτό όμως είναι εθνική αρμοδιότητα. Έγινε λόγος για ανισότητες, εργασιακή ανασφάλεια, αδικία, αλλά στις περισσότερες περιπτώσεις πρόκειται για μέτρα που εντάσσονται σε ένα εθνικό πλαίσιο. Ωστόσο, θα ήθελα να προσθέσω ότι πολλά μέτρα που πρέπει να ληφθούν τώρα αναφορικά με την ανταγωνιστικότητα και τα δημόσια οικονομικά είναι μέτρα που στην πραγματικότητα όφειλαν να έχουν λάβει οι εθνικές κυβερνήσεις ακόμα και χωρίς πίεση εκ μέρους της Ευρώπης. " Ευρώπη ασκεί πρόσθετη πίεση διότι υπάρχει, τουλάχιστον για 17 χώρες, ένα κοινοτικό νόμισμα που χρειάζεται προστασία. Στις περισσότερες χώρες, ωστόσο, τα απαραίτητα μέτρα πρέπει να ληφθούν προς όφελος της ίδιας της χώρας, των πολιτών της, προκειμένου να διασφαλιστεί το μέλλον της. Και η Ευρώπη ασκεί πρόσθετη πίεση.
<P>
Επομένως, ας μην διατυπώνουμε αβάσιμες κατηγορίες κατά της Ευρωπαϊκής Ένωσης. Είναι τα μέτρα διακυβέρνησής μας υπερβολικά αδύναμα; Λοιπόν, το Συμβούλιο θα συνεργαστεί με το Ευρωπαϊκό Κοινοβούλιο για τη βελτίωση της οικονομικής διακυβέρνησης και όπως σε άλλες περιπτώσεις, είμαι βέβαιος ότι θα βρεθούν συμβιβασμοί. Μπορεί να υπάρχει ένας διοικητής μιας κεντρικής τράπεζας μίας από τις 17 χώρες που έχει να επικρίνει κάποια πράγματα για την οικονομική διακυβέρνηση, μπορώ όμως να ονομάσω άλλους διοικητές ή διευθυντές τραπεζών σε χώρες πλησίον των Κάτω Χωρών που έχουν εντελώς διαφορετική άποψη. Αν χρειαστεί, μπορώ να σας δώσω τα ονόματα και τα αποσπάσματα: αυτός είναι ο ευκολότερος τρόπος εργασίας.
<P>
Όσον αφορά την τρέχουσα κρίση, κυρίες και κύριοι, υπάρχει το μέλλον και υπάρχουν μέσα για τα οποία ελήφθησαν σημαντικές αποφάσεις, όμως υπάρχει φυσικά και το παρελθόν. Όπως είπα ήδη, πρέπει να διαχειριστούμε το παρελθόν. Ακόμα και με τα καλύτερα μέσα που μπορούμε να παρουσιάσουμε -τη διευκόλυνση, τον μηχανισμό χρηματοπιστωτικής σταθερότητας, την αλλαγή της Συνθήκης, την οικονομική διακυβέρνηση, το σύμφωνο- δεν πρόκειται να λύσουμε τα προβλήματα των χωρών που αγωνίζονται, δεν πρόκειται να λύσουμε τα προβλήματα των τραπεζών που εξακολουθούν να βρίσκονται υπό πίεση. Συνεπώς, υπάρχει το μέλλον και υπάρχει το παρελθόν.
<P>
Αναφορικά με το παρελθόν, υπήρξε πολιτικό έλλειμμα τόσο σε ορισμένα κράτη μέλη όσο και σε ευρωπαϊκό επίπεδο. Εδώ πρέπει να κάνουμε αυτοκριτική. Ωστόσο, αυτό που πρέπει να διασφαλίσουμε και θα διασφαλίσουμε, και έχουμε ήδη λάβει τα απαραίτητα μέτρα, είναι να μην επαναληφθεί αυτή η κρίση στο μέλλον. Στο μεταξύ, όπως ήδη είπα, πρέπει να διαχειριστούμε την κληρονομιά του παρελθόντος, τόσο σε σχέση με ορισμένες χώρες που γνωρίζετε και που βρίσκονται στο πρόγραμμα -όπως η Ελλάδα και η Ιρλανδία- όσο και σε σχέση με άλλες χώρες όπου λαμβάνουμε μέτρα για να αποτρέψουμε την ένταξή τους στο πρόγραμμα. Θα μπορούσαμε να έχουμε λάβει αυτά τα μέτρα πριν από έναν χρόνο; Όχι! Έγιναν σοβαρά σφάλματα στο παρελθόν; Υπονομεύσαμε το σύμφωνο σταθερότητας και ανάπτυξης πριν από επτά ή οκτώ χρόνια. Αν δεν το είχαμε κάνει αυτό, θα είχαμε πολύ πιο αποτελεσματικά μέσα και θα μπορούσαμε να έχουμε προλάβει πολλές κρίσεις.
<P>
Όσον αφορά την οικονομική ανάπτυξη, κυρίες και κύριοι, από το 2010 ήταν κατά μέσον όρο 2%, που είναι ο μέσος όρος για τη δεκαετία 1999-2008. Είχαμε οικονομική ανάπτυξη το 2010 και ο μέσος όρος της είναι 2% το 2011. Θα έπρεπε να κάνουμε περισσότερα; Φυσικά θα έπρεπε. Είναι οι δημόσιες επενδύσεις τα μόνο μέσο; Ασφαλώς όχι! " εσωτερική αγορά, η ενιαία αγορά, είναι εξαιρετικά σημαντική. Πρέπει να αναπτυχθεί περαιτέρω. Έχουν κατατεθεί προτάσεις από την Επιτροπή, και θα συζητηθούν ξανά σε λίγες εβδομάδες, στο Ευρωπαϊκό Συμβούλιο του Ιουνίου, και θα επανέλθουμε στο ζήτημα αυτό το φθινόπωρο.
<P>
Τέλος, πολλές επικρίσεις μπορούν να διατυπωθούν εναντίον μας για το θέμα της Λιβύης. Ωστόσο, χωρίς την Ευρώπη, χωρίς την ευρωπαϊκή ηγετική ικανότητα, θα είχαμε λουτρό αίματος στη Λιβύη. Χωρίς την Ευρώπη θα είχαν γίνει σφαγές. Μερικοί από εσάς επέκριναν αυστηρά την Ευρωπαϊκή Ένωση. Όμως ενεργήσαμε έγκαιρα! Και χωρίς την Ευρώπη δεν θα είχε γίνει τίποτα σε παγκόσμιο επίπεδο, σε επίπεδο "νωμένων Εθνών. Μετά από όλες τις επικρίσεις που διατυπώθηκαν, πιστεύω ότι έχουμε και το δικαίωμα να ακούσουμε αυτήν την αλήθεια. Διαπράξαμε σφάλματα στο παρελθόν; Ασκήσαμε τις σωστές πολιτικές; Όχι! Διορθώσαμε τα λάθη μας; Ναι! Και η Ευρωπαϊκή Ένωση αξίζει αναγνώριση διότι τα διόρθωσε.
<P>
(Χειροκροτήματα)
<P>
Θα ήθελα να πω κάτι τελευταίο στη γλώσσα μου.
<P>
Πρόεδρος του Ευρωπαϊκού Συμβουλίου. - (NL) Άκουσα προ ολίγου τον κ. Eppink, που δήλωσε ότι αισθάνθηκε προδομένος. Και εγώ αισθάνθηκα προδομένος από την τόση διανοητική ανειλικρίνεια. Δεν θα αναφερθώ περισσότερο σε αυτό, αλλά όταν στέκεται εδώ ο κ. Eppink κουνώντας μια φωτογραφία ενώ γνωρίζει πολύ καλά ότι ήμουν εκεί υπό την επίσημη ιδιότητά μου και ότι δεν ήταν αυτή η προσωπική μου πεποίθηση, πρέπει να πω ότι αισθάνομαι πολύ προδομένος από αυτόν.
<SPEAKER ID="088" NAME="Martin Schulz" AFFILIATION="S&amp;D">
(DE) Κύριε Πρόεδρε, θα ήθελα να κάνω μια προσωπική παρατήρηση στο τέλος αυτής της συζήτησης. Δεν μιλώ μόνο εξ ονόματός μου, αλλά εξ ονόματος πολλών συναδέλφων μου που ήταν εδώ όλη την ώρα και παρακολούθησαν αυτήν τη συζήτηση. Σε όλο το διάστημα που βρίσκομαι εδώ στο Ευρωπαϊκό Κοινοβούλιο, σπάνια αισθάνθηκα τόση κακομεταχείριση όση σήμερα στο πλαίσιο του παιχνιδιού ανάμεσα σε εσάς και στον κ. Barroso. Θα ήθελα να είμαι απόλυτα σαφής επί αυτού. Κύριε Barroso, μας είπατε: "Οι πρωτοβουλίες που μπορώ να λάβω, οι οποίες έχουν τη στήριξη της μεγάλης πλειοψηφίας εδώ στο Σώμα, αποτυγχάνουν διότι τις απορρίπτουν τα κράτη μέλη". Επιτρέψτε μου να σας δώσω μια συμβουλή: καταθέστε τις πρωτοβουλίες σας με τη μορφή νομοσχεδίων. Έτσι θα λάβετε πλειοψηφία εδώ στο Σώμα και το Συμβούλιο δεν θα έχει πλέον περιθώρια να κρύβεται.
<P>
(Χειροκροτήματα)
<P>
Σας παρακαλώ να σταματήσετε να κρύβεστε πίσω από το Συμβούλιο.
<P>
Σε εσάς, κύριε Van Rompuy, θα ήθελα να πω το εξής: μας λέτε ότι επιτύχατε συμβιβασμούς μεταξύ σοσιαλιστών, φιλελευθέρων, συντηρητικών και χριστιανοδημοκρατών σε επίπεδο Συμβουλίου. Το Συμβούλιο αποτελείται από ανεξάρτητους υπουργούς και πρωθυπουργούς. Εδώ βλέπουμε έναν Πρόεδρο του Συμβουλίου να επιχειρεί να στρέψει τη Συνθήκη της Λισαβόνας προς την αντίθετη κατεύθυνση. Το αποτέλεσμα της Συνθήκης της Λισαβόνας είναι ότι το Συμβούλιο των αρχηγών κρατών και κυβερνήσεων συγκεντρώνει ολοένα περισσότερη ισχύ ενώ ταυτόχρονα λέει: "οι αποφάσεις μας λαμβάνονται βάσει ομοφωνίας". Δεν ήταν αυτό το ζητούμενο της Συνθήκης της Λισαβόνας. " Λισαβόνα ήθελε η λήψη αποφάσεων με πλειοψηφία να είναι ο κανόνας εντός της ΕΕ. Παρερμηνεύετε τη Συνθήκη της Λισαβόνας.
<P>
(Χειροκροτήματα)
<P>
Για τον λόγο αυτόν είναι πια καιρός να αναλάβει το ζήτημα το ίδιο το Ευρωπαϊκό Κοινοβούλιο και να προασπίσει την κοινοτική μέθοδο.
<P>
(Χειροκροτήματα)
<SPEAKER ID="089" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="090" NAME="Ivo Belet" LANGUAGE="NL">
" ΕΕ έκανε τις τελευταίες εβδομάδες ένα τεράστιο άλμα προόδου αναφορικά με την οικονομική ολοκλήρωση. Το σύμφωνο Euro Plus μας βάζει στον δρόμο μιας ενισχυμένης συνεργασίας, η οποία εξακολουθεί να σέβεται τις παραδόσεις της κοινωνικής διαβούλευσης που υπάρχουν στα κράτη μέλη. Ασφαλώς, το σχετικό έργο δεν πρέπει να σταματήσει. Πρέπει τώρα να υλοποιήσουμε τη δεύτερη φάση και να ανοίξουμε τον δρόμο για ευρωπαϊκά επενδυτικά σχέδια που θα μας δώσουν επίσης τη δυνατότητα να κάνουμε πραγματικότητα την ατζέντα μας για την Ευρώπη 2020.
<P>
Ο Πρόεδρος της Επιτροπής κ. Barroso υποσχέθηκε ότι θα υποβάλει πρόταση για τη θέσπιση ενός φόρου επί των χρηματοπιστωτικών συναλλαγών. Πρέπει να χρησιμοποιήσουμε αυτούς τους πόρους για να κάνουμε διασυνοριακές επενδύσεις, οι οποίες είναι απολύτως αναγκαίες, ιδίως στην ενεργειακή υποδομή, με τη στήριξη ευρωπαϊκών ομολόγων εκτέλεσης έργων και χρημάτων για συμπράξεις ιδιωτικού και δημόσιου τομέα. Αυτός είναι ο μοναδικός τρόπος για να πείσουμε τους πολίτες ότι η Ευρώπη είναι περισσότερο παρά ποτέ γι' αυτούς ο εγγυητής ενός μέλλοντος με ευημερία.
<SPEAKER ID="090" NAME="Carlos Coelho" LANGUAGE="PT">
" τελευταία συνεδρίαση του Ευρωπαϊκού Συμβουλίου, η οποία έλαβε χώρα στις 24 και 25 Μαρτίου, επικεντρώθηκε στις μείζονες οικονομικές και διπλωματικές προκλήσεις που αντιμετωπίζει σήμερα η Ευρωπαϊκή Ένωση: τα θέματα της Λιβύης και της Ιαπωνίας. Μολονότι υπάρχουν σημάδια οικονομικής ανάκαμψης, η κατάσταση παραμένει δύσκολη και το τέλος της οικονομικής κρίσης φαίνεται να είναι ακόμα πολύ μακριά. Αυτό μπορεί να το δει κανείς στην περίπτωση της Πορτογαλίας, η οποία δυστυχώς κατέληξε με την Ιρλανδία και την Ελλάδα να ζητά επίσης οικονομική και χρηματοδοτική βοήθεια. Συνεπώς, είναι σημαντικό να υιοθετηθούν τα αναγκαία οικονομικά και χρηματοδοτικά μέτρα για την αντιμετώπιση της κρίσης, για την πρόληψη της επανάληψης περιπτώσεων χρέους όπως της Ελλάδας, της Ιρλανδίας και της Πορτογαλίας και για την ενίσχυση της οικονομικής διακυβέρνησης εντός της ΕΕ και τη διασφάλιση της δημιουργίας θέσεων εργασίας. Εγκρίθηκε μια δέσμη έξι μέτρων, τα οποία από την αρχή θεώρησα ότι είναι θετικά και έχουν αρκετά φιλόδοξες προσδοκίες, όπως την καθιέρωση ενός ευρωπαϊκού μηχανισμού χρηματοπιστωτικής σταθερότητας, το σύμφωνο Euro Plus κλπ. Ελπίζω ότι αυτά θα μπορέσουν να εφαρμοστούν το συντομότερο δυνατό προκειμένου να μπορούν να παραγάγουν τα αποτελέσματα που είναι τόσο αναγκαία και στα οποία τόσο ελπίζουμε.
<SPEAKER ID="091" NAME="George Sabin Cutaş" LANGUAGE="RO">
Το σύμφωνο Euro Plus και ο ευρωπαϊκός μηχανισμός χρηματοπιστωτικής σταθερότητας θα προσφέρουν στα κράτη μέλη τη χρηματοδοτική συνδρομή που χρειάζονται με αντάλλαγμα τον στενότερο συντονισμό των οικονομικών πολιτικών τους. Συνεπώς, και οι δύο προτάσεις προσφέρουν ένα εποικοδομητικό ζεύγος μέτρων, ιδίως λαμβάνοντας υπόψη την πρόταση για τον συντονισμό των φορολογικών πολιτικών που είναι μια ουσιαστική μεταρρύθμιση σε μια ένωση κρατών τα οποία επιδιώκουν να έχουν κοινό νόμισμα. Επιπλέον, ο ευρωπαϊκός μηχανισμός χρηματοπιστωτικής σταθερότητας λειτουργεί, χάρη στη διευκόλυνση παρέμβασης των 500 δισ. ευρώ που περιλαμβάνει, σαν ένα ευρωπαϊκό νομισματικό ταμείο, με δικαίωμα να δανείζει χρήματα και να αγοράζει ομόλογα απευθείας από τις χώρες καταπολεμώντας ταυτόχρονα τη χρηματοπιστωτική κερδοσκοπία.
<P>
Ωστόσο, ορισμένες προτάσεις του συμφώνου είναι ανεφάρμοστες. " δημοσιονομική λιτότητα και η υπερβολική ευελιξία των αγορών εργασίας θα καθυστερήσουν την οικονομική ανάπτυξη, θα διατηρήσουν την ανεργία σε υψηλά επίπεδα και θα δημιουργήσουν αστάθεια στην εργασία. Θεωρώ ότι η σταδιακή δημοσιονομική εξυγίανση και η διαφύλαξη του ευρωπαϊκού κοινωνικού μοντέλου είναι απαραίτητες για να τεθούν οι βάσεις για υγιή οικονομική ανάπτυξη.
<SPEAKER ID="092" NAME="Diane Dodds" AFFILIATION="NI">
γραπτώς. - (EN) Πολλά έχουν αναφερθεί σε αυτήν τη συνεδρίαση της ολομέλειας για το αποτέλεσμα της δέσμης διάσωσης στη Δημοκρατία της Ιρλανδίας. Ωστόσο, πρέπει να αναγνωριστεί ότι αυτή η κρίση είχε επίσης αλυσιδωτές συνέπειες στη δική μου εκλογική περιφέρεια της Βόρειας Ιρλανδίας, η οποία έχει χερσαία σύνορα με τη Δημοκρατία της Ιρλανδίας. Υπάρχει μεγάλη διασυνοριακή κινητικότητα χρηματοδότησης, υπηρεσιών και ανθρώπων για απασχόληση. Επίσης, τραπεζικά ιδρύματα της Δημοκρατίας της Ιρλανδίας έχουν σημαντικά μερίδια στη Βόρεια Ιρλανδία. Ως εκ τούτου, το πρόβλημα λιτότητας που αντιμετωπίζουν τώρα αυτές οι τράπεζες επηρεάζει άμεσα τις επιχειρήσεις στη Βόρεια Ιρλανδία, ιδίως τις ΜΜΕ, αναφορικά με την πρόσβαση σε χρηματοδότηση. Σε μια περίοδο όπου οι ΜΜΕ αγωνίζονται να επιβιώσουν μέσα σε ένα ήδη δυσμενές οικονομικό κλίμα, αυτό απλά βοηθάει στην επιβάρυνση μιας δύσκολης κατάστασης. Επί του παρόντος, το 30% όλων των προϊόντων που κατασκευάζονται ή παράγονται στη Βόρεια Ιρλανδία διατίθεται άμεσα στην αγορά της Δημοκρατίας της Ιρλανδίας. Συνεπώς, μια αδύναμη αγορά στη Δημοκρατία της Ιρλανδίας έχει άμεσες και σοβαρές συνέπειες για τις επιχειρήσεις και την απασχόληση στην εκλογική μου περιφέρεια. Στο πλαίσιο αυτής της σοβαρής κατάστασης, καλώ τον Πρόεδρο Barroso να το αναγνωρίσει αυτό και να χρησιμοποιήσει την ειδική ομάδα για να εξετάσει τρόπους βελτίωσης της κατάστασης στην οποία βρισκόμαστε τώρα.
<SPEAKER ID="093" NAME="João Ferreira" LANGUAGE="PT">
" τελευταία συνεδρίαση του Ευρωπαϊκού Συμβουλίου έλαβε μια σειρά αποφάσεων που, εάν εφαρμοστούν, θα αποτελέσουν μια ασυνήθιστη, βίαιη και επικίνδυνη επίθεση κατά των εργαζομένων και των λαών της Ευρώπης, η οποία θα υλοποιηθεί με το μετονομασμένο "σύμφωνο Euro Plus". Ασφαλώς μετονομάστηκε προκειμένου να συγκαλυφθούν οι πραγματικοί συντάκτες του -η Γερμανία και η Γαλλία- δεδομένου ότι η προηγούμενη ονομασία, το "σύμφωνο για την ανταγωνιστικότητα", θα τους πρόδιδε άμεσα. Παράλληλα με την επονομαζόμενη "οικονομική διακυβέρνηση", συνιστά μια επίθεση κατά των κρατών μελών που βρίσκονται σε πιο ευάλωτη θέση από οικονομική και κοινωνική άποψη, καθώς αποτελεί πραγματική καταδίκη σε οικονομική εξάρτηση και οπισθοδρόμηση.
<P>
Και τα δύο μέσα συνδέονται με την εξαγγελθείσα τροποποίηση -με απλουστευμένη διαδικασία και χωρίς διεξαγωγή δημοψηφισμάτων- της Συνθήκης της Λισαβόνας, με στόχο την καθιέρωση των επονομαζόμενων "όρων" που συνδέονται με τον ευρωπαϊκό μηχανισμό χρηματοπιστωτικής σταθερότητας. Σύμφωνα με τα συμπεράσματα του Συμβουλίου, πρόκειται για "υπαγωγή της πολιτικής σε αυστηρούς όρους δυνάμει ενός προγράμματος μακροοικονομικής προσαρμογής", μια διαδικασία που θα αναπτυχθεί και θα εφαρμοστεί από κοινού από την Ευρωπαϊκή Επιτροπή, την Ευρωπαϊκή Κεντρική Τράπεζα και το Διεθνές Νομισματικό Ταμείο.
<P>
Στην ουσία περνάμε από μια διαδικασία συγκέντρωσης πολιτικής και οικονομικής ισχύος όχι πλέον μόνο στα χέρια ενός διευθυντηρίου εξουσιών στην υπηρεσία των μεγάλων επιχειρήσεων και του χρηματοπιστωτικού κλάδου, αλλά και στα χέρια αυτών καθαυτών των οργανισμών του διεθνούς κεφαλαίου.
<SPEAKER ID="094" NAME="Ildikó Gáll-Pelcz" LANGUAGE="HU">
Είναι σημαντικό σε μια δύσκολη, κρίσιμη περίοδο της ζωής ολόκληρης της Ευρώπης να αξιολογήσουμε μαζί τους στόχους που βρίσκονται μπροστά μας και τις θετικές αλλαγές που έγιναν προς την επίτευξή τους. " τρέχουσα ουγγρική Προεδρία σημείωσε για δεύτερη φορά εντυπωσιακή επιτυχία στους τομείς της οικονομικής διακυβέρνησης, του μηχανισμού χρηματοπιστωτικής σταθερότητας και του ευρωπαϊκού εξαμήνου. Σε μια σειρά συνομιλιών που διεξήχθησαν στο πλαίσιο της τελευταίας του συνεδρίασης στο τέλος Μαρτίου, το Ευρωπαϊκό Συμβούλιο κατάφερε να συμφωνήσει και στην περιορισμένη τροποποίηση της Συνθήκης για τη λειτουργία της Ευρωπαϊκής Ένωσης, σκοπός της οποίας ήταν να ενισχυθεί η σταθερότητα της ευρωζώνης και του ευρώ. Κατά τη συνεδρίαση του Συμβουλίου, η ουγγρική Προεδρία ψήφισε υπέρ μιας ορθολογικής, υπεύθυνης οικονομικής πολιτικής που θα μπορεί να τηρηθεί, και εκτός από τη θεσμοθέτηση του Ευρωπαϊκού Εξαμήνου, ενίσχυσε και τον μηχανισμό χρηματοπιστωτικής σταθερότητας. Ωστόσο πρέπει να υπογραμμίσουμε ότι τα στοιχεία της οικονομικής διακυβέρνησης δεν πρέπει σε καμία περίπτωση να συγχέονται με το σύμφωνο Euro Plus, το οποίο στην παρούσα φάση είναι μια διακυβερνητική συμφωνία. Μολονότι είναι πιθανό να είναι καλό το σύμφωνο, η ενιαία εσωτερική αγορά δεν μπορεί να ρυθμίζεται από μη συμβατικές διακυβερνητικές συμφωνίες. Λόγω ενός αδιευκρίνιστου σημείου στο σύμφωνο, το οποίο αφορά τη φορολογική εναρμόνιση, η Ουγγαρία δεν επιθυμεί προς το παρόν να εφαρμόσει τη συμφωνία στο σύνολό της, διότι μας ενδιαφέρει να ενισχύσουμε το ανταγωνιστικό μας πλεονέκτημα και, ως εκ τούτου, να δημιουργηθούν μακροπρόθεσμα θέσεις εργασίας και οικονομική ανάπτυξη.
<SPEAKER ID="094" NAME="Sandra Kalniete" AFFILIATION="PPE">
γραπτώς. - (LV) Με ευχαριστεί ιδιαίτερα το γεγονός ότι 23 κράτη μέλη της ΕΕ κατάφεραν να συμφωνήσουν σε μια δέσμη μέτρων για τη διασφάλιση της χρηματοπιστωτικής σταθερότητας και την προώθηση της ανάπτυξης - το σύμφωνο Euro Plus. Εξίσου σημαντική είναι η συμφωνία που επετεύχθη για τη διαρθρωτική μεταρρύθμιση και τη δημοσιονομική εξυγίανση, και η τελική απόφαση για τις τροποποιήσεις στη Συνθήκη της Λισαβόνας για την καθιέρωση του ευρωπαϊκού μηχανισμού χρηματοπιστωτικής σταθερότητας. Όλες οι χώρες πρέπει να εφαρμόσουν μέτρα δημοσιονομικής εξυγίανσης και μέτρα για την πρόληψη της μακροοικονομικής ανισορροπίας. Πρέπει επίσης να εφαρμοστούν διαρθρωτικές μεταρρυθμίσεις για την προώθηση της απασχόλησης και της κοινωνικής ένταξης, οι οποίες πρέπει να καθοριστούν ανάλογα με την ιδιαίτερη κατάσταση κάθε χώρας. " συμμετοχή 23 ευρωπαϊκών χωρών σε αυτό το σύμφωνο μας δίνει την ελπίδα ότι τα μέτρα αυτά θα ενθαρρύνουν την οικονομική ανάπτυξη. Πρόκειται για ένα βήμα προς τη σωστή κατεύθυνση και μια εύλογη αντίδραση σε αυτές τις οικονομικές προκλήσεις. Αυτό το σύμφωνο ταιριάζει απόλυτα με το έργο του Κοινοβουλίου και της Επιτροπής για βελτιώσεις της ενιαίας αγοράς και με τις τρεις εκθέσεις που εγκρίνουμε αυτήν την εβδομάδα στο Κοινοβούλιο. Πρέπει να λάβουμε ακόμα πιο τολμηρές αποφάσεις. Τα κράτη μέλη δεν πρέπει να καταφεύγουν στο πρόσχημα της κοινοβουλευτικής περιόδου για να αναβάλουν τη λήψη σημαντικών, αλλά όχι λαοφιλών αποφάσεων.
<SPEAKER ID="095" NAME="Vilja Savisaar-Toomast" LANGUAGE="ET">
Το Ευρωπαϊκό Συμβούλιο που έγινε στις 24-25 Μαρτίου έλαβε μια σειρά αποφάσεων που θεωρώ σημαντικές και που δεν ήταν δυνατό να αναβληθούν περαιτέρω. Θεωρώ ότι η σημαντικότερη απόφαση όσον αφορά την ευρωπαϊκή οικονομική πολιτική είναι το σύμφωνο Euro Plus, το οποίο προσφέρει μια κοινή ατζέντα και κοινούς στόχους. Οι τέσσερις κύριοι στόχοι είναι: προώθηση της ανταγωνιστικότητας, προαγωγή της απασχόλησης, αύξηση της βιωσιμότητας της χρηματοδότησης του δημόσιου τομέα και αποκατάσταση της χρηματοπιστωτικής σταθερότητας. Αποτέλεσμα του συμφώνου αυτού είναι η προσχώρηση διαφόρων άλλων κρατών μελών στην ευρωζώνη, όπως για παράδειγμα η Λετονία, η Λιθουανία, η Πολωνία, η Δανία, η Ρουμανία και η Βουλγαρία. Θεωρώ ότι είναι εξαιρετικά σημαντικό αυτό το διάστημα για να επιτευχθούν κοινές συμφωνίες που θα περιλαμβάνουν την εφαρμογή ίσων κανόνων, καθώς και κοινοί μηχανισμοί για την επίτευξη των επιδιωκομένων σκοπών. Θέλω να εκφράσω την ιδιαίτερη εκτίμησή μου προς εκείνα τα κράτη μέλη που δεν είναι μέλη της ευρωζώνης αλλά παρ' όλα αυτά προσχώρησαν σε αυτό το σύμφωνο. Ας ελπίσουμε ότι η εφαρμογή κοινών κανόνων θα συνοδευτεί από εναρμόνιση των εθνικών αντιλήψεων, και αυτό αφορά ιδίως τη βιωσιμότητα της χρηματοδότησης του δημοσίου τομέα με σκοπό να προληφθεί μελλοντικά η εμφάνιση καταστάσεων όπως αυτές που καταπόντισαν την Ελλάδα και την Ιρλανδία. Ταυτόχρονα, δεν μπορούμε να σταματήσουμε απλά σε αυτές τις αποφάσεις, διότι θα δώσουν μόνο βραχυπρόθεσμα αποτελέσματα. Είναι απαραίτητο να αναπτύξουμε λύσεις για τη διενέργεια μελλοντικών επενδύσεων, είτε μέσω ευρωομολόγων είτε μέσω άλλων λύσεων. Σας ευχαριστώ.
<SPEAKER ID="095" NAME="Czesław Adam Siekierski" AFFILIATION="PPE">
γραπτώς. - (PL) " πρόσφατη σύνοδος κορυφής του Ευρωπαϊκού Συμβουλίου εγκαινιάζει μια νέα φάση - μια φάση μεγαλύτερου οικονομικού συντονισμού και σύγκλισης στην ΕΕ και την ευρωζώνη. Το σύμφωνο Euro Plus που ενέκριναν οι αρχηγοί κρατών και κυβερνήσεων με τη συμμετοχή χωρών της ευρωζώνης, καθώς και της Βουλγαρίας, της Δανίας, της Λιθουανίας, της Λετονίας, της Πολωνίας και της Ρουμανίας, μας προσφέρει μια πραγματική ευκαιρία να επιτύχουμε τους στόχους του συμφώνου ή, με άλλα λόγια, να στηρίξουμε την ανταγωνιστικότητα, την απασχόληση, τη σταθερότητα των δημοσίων οικονομικών και τη χρηματοοικονομική σταθερότητα γενικότερα. Αξίζει να υπογραμμιστεί το γεγονός ότι το σύμφωνο δεν προσδιορίζει τα πολιτικά ή οικονομικά μέτρα που πρέπει να χρησιμοποιηθούν για την επίτευξη των σκοπών αυτών, γεγονός που σημαίνει ότι θα εναπόκειται στα επιμέρους κράτη μέλη να επιλέξουν κατάλληλα μέσα γι' αυτό. Δεν υπάρχει αμφιβολία ότι η επιτυχία ή η αποτυχία του συμφώνου θα καθοριστεί από την πραγματική συμμετοχή των κρατών μελών και από το πόσο αποτελεσματικά θα παρακολουθείται η πρόοδός τους. Αναφορικά με τον οικονομικό συντονισμό, η ΕΕ δεν μπορεί πλέον να αντέξει μια αποτυχία σαν αυτή του συμφώνου σταθερότητας και ανάπτυξης. Στη σύνοδο κορυφής επετεύχθη επίσης συναίνεση για να συμπεριληφθεί στη Συνθήκη μια διάταξη που θεσπίζει έναν μόνιμο ευρωπαϊκό μηχανισμό χρηματοπιστωτικής σταθερότητας, ο οποίος θα κινητοποιείται με κοινή συμφωνία των κρατών μελών σε περίπτωση που χρειάζεται για τη διασφάλιση της σταθερότητας ολόκληρης της ευρωζώνης. Αυτή είναι μια πολύ σημαντική απόφαση, ειδικά υπό το φως των προβλημάτων που αντιμετώπισαν πρόσφατα ορισμένες χώρες της ευρωζώνης. Ένας μόνιμος μηχανισμός κατοχυρωμένος στη Συνθήκη θα λειτουργήσει ως σταθερό εχέγγυο σε περίπτωση παρόμοιων προβλημάτων στο μέλλον, μειώνοντας έτσι επίσης τον κίνδυνο κερδοσκοπικών επιθέσεων κατά του ευρωπαϊκού νομίσματος. Επίσης, επικροτώ το γεγονός ότι ο μηχανισμός άνοιξε και για κράτη μέλη εκτός ευρωζώνης.
<SPEAKER ID="095" NAME="Rafał Trzaskowski" AFFILIATION="PPE">
γραπτώς. - (PL) Θα μπορέσουμε να καταπολεμήσουμε αποτελεσματικά την κρίση μόνο εάν συνεργαστούμε αποφεύγοντας κάθε διαχωρισμό σε χώρες που ανήκουν στην ευρωζώνη και χώρες που παραμένουν έξω από αυτήν. Είναι δύσκολο να φανταστεί κανείς τη δημιουργία μιας πιο ανταγωνιστικής ΕΕ χωρίς τη συμμετοχή χωρών όπως το "νωμένο Βασίλειο, η Σουηδία ή η Πολωνία, γι' αυτό επικροτώ την είδηση της έγκρισης του συμφώνου Euro Plus. Καταρχάς, η εντύπωσή μας ήταν ότι η ευρωζώνη δεν σχεδίαζε μόνο τη μεταρρύθμισή της, αλλά επιπλέον τη θέσπιση μεταρρυθμίσεων εκτός κοινοτικών δομών, γεγονός που προκάλεσε ανησυχίες σε ορισμένους συναδέλφους. Ωστόσο, αυτοί οι φόβοι διαλύθηκαν με επιτυχία και το Κοινοβούλιο υιοθέτησε μια ασυμβίβαστη θέση. Το μόνο λυπηρό είναι ότι τα κράτη μέλη δεν το ενέκριναν πλήρως, ιδίως όσον αφορά τον ευρωπαϊκό μηχανισμό χρηματοπιστωτικής σταθερότητας, ο οποίος κατά τη γνώμη μας θα έπρεπε να είναι εξαρχής ανοιχτός σε χώρες εκτός ευρωζώνης.

<CHAPTER ID="014">
Η κατάσταση στο Θιβέτ (συζήτηση)
<SPEAKER ID="134" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την κατάσταση στο Θιβέτ.
<SPEAKER ID="135" NAME="Laima Liucija Andrikien" AFFILIATION="PPE">
Κύριε Πρόεδρε, βλέπω ότι η ισπανική Προεδρία της ΕΕ αποχωρεί από την αίθουσα συνεδριάσεων. Θα ήθελα, λοιπόν, να εκφράσω τη βαθιά μου απογοήτευση, διότι ούτε η ισπανική Προεδρία ούτε η Ύπατη Εκπρόσωπος θα παρευρίσκονται στη συζήτηση αυτή και οι θέσεις τους θα είναι κενές.
<P>
Πρόκειται για απαράδεκτη κίνηση κατά του Ευρωπαϊκού Κοινοβουλίου, του μοναδικού θεσμικού οργάνου της ΕΕ που εκλέγεται από τους πολίτες της Ευρώπης, και τούτο συνιστά πολύ αρνητικό προηγούμενο, δεδομένου μάλιστα ότι η Συνθήκη της Λισαβόνας έχει τεθεί σε ισχύ.
<P>
Κύριε Πρόεδρε, επιτρέψτε μου να σας ζητήσω να μεταφέρετε σε όσους θα απουσιάσουν ότι το Κοινοβούλιο αποφασίζει την ημερήσια διάταξη της συνόδου της Ολομέλειας και όχι το Συμβούλιο ή η ισπανική Προεδρία της ΕΕ, και ότι ένας τουλάχιστον εκπρόσωπός τους θα έπρεπε να είναι παρών εδώ σήμερα.
<SPEAKER ID="136" NAME="Πρόεδρος">
Πληροφορήθηκα ότι η ισπανική Προεδρία είχε ήδη ανακοινώσει νωρίτερα -πριν από έναν μήνα- ότι, προς μεγάλη της λύπη, δεν θα μπορέσει να παραστεί περισσότερο.
<SPEAKER ID="137" NAME="Maroš Šefčovič">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Κοινοβούλιο που έθεσε σήμερα προς συζήτηση το συγκεκριμένο θέμα, διότι θεωρώ ότι αξίζει να συζητηθεί και πιστεύω ότι θα πρέπει να ξεκινήσουμε αναφέροντας πως οι σχέσεις μας με την Κίνα -τις οποίες θεωρούμε εξαιρετικά σπουδαίες και στρατηγικής σημασίας- έχουν σημειώσει τεράστια πρόοδο κατά τα τελευταία χρόνια. " διατήρηση μίας τόσο ισχυρής στρατηγικής συνεργασίας θα μας επιτρέψει ενδεχομένως -και πράγματι μας επιτρέπει- να αντιμετωπίζουμε όλα τα ζητήματα, μεταξύ άλλων και τα πλέον ακανθώδη.
<P>
Δημιουργήσαμε ένα εντυπωσιακό πλαίσιο αλληλεπιδράσεων υψηλού επιπέδου, εντός του οποίου εξετάζουμε σε τακτική βάση τις παγκόσμιες προκλήσεις που αντιμετωπίζουν οι πολίτες μας δίχως να παραμελούμε τα ζητήματα στα οποία ενδέχεται να διαφέρουν οι απόψεις μας - και το Θιβέτ είναι οπωσδήποτε ένα από αυτά.
<P>
Είναι προφανές ότι παραμένουν οι διαφορές με την Κίνα στο θέμα του Θιβέτ. Εκφράζουμε πραγματικές ανησυχίες σχετικά με την κατάσταση των ανθρωπίνων δικαιωμάτων στο Θιβέτ, το γεγονός ότι το Θιβέτ παραμένει σε μεγάλο βαθμό κλειστό για τα διεθνή μέσα ενημέρωσης, τους διπλωμάτες και τις ανθρωπιστικές οργανώσεις, καθώς και σχετικά με την έλλειψη προόδου στις συνομιλίες μεταξύ των εκπροσώπων του Δαλάι Λάμα και των κινεζικών αρχών.
<P>
" θέση της ΕΕ δεν αφήνει κανένα περιθώριο για παρερμηνείες. Συνεπώς, επιτρέψτε μου να τονίσω το εξής: η ΕΕ σέβεται την κυριαρχία και την εδαφική ακεραιότητα της Κίνας, συμπεριλαμβανομένου του Θιβέτ. Σεβόμαστε την πολιτική της "ενιαίας Κίνας".
<P>
Ωστόσο, στηρίζαμε ανέκαθεν την ειρηνική συμφιλίωση μέσω του διαλόγου μεταξύ των κινεζικών αρχών και των εκπροσώπων του Δαλάι Λάμα. Ο διάλογος αυτός πρέπει να είναι εποικοδομητικός, και να θίγει όλα τα κύρια ζητήματα, όπως είναι η διαφύλαξη του μοναδικού πολιτισμού, της θρησκείας και των παραδόσεων του Θιβέτ, καθώς και την ανάγκη θέσπισης ενός καθεστώτος ουσιαστικής αυτονομίας του Θιβέτ στο κινεζικό σύνταγμα.
<P>
Ο εν λόγω διάλογος θα πρέπει επίσης να καλύπτει τη συμμετοχή όλων των Θιβετιανών στη διαδικασία λήψης αποφάσεων. Για την ΕΕ, το Θιβέτ συνιστά ζήτημα ανθρωπίνων δικαιωμάτων. Έχουμε διαβιβάσει επανειλημμένα το μήνυμα αυτό στους κινέζους ομολόγους μας και ακούσαμε προσεκτικά τις απόψεις τους, καταβάλλουμε δε κάθε προσπάθεια να κατανοήσουμε τη θέση τους με πνεύμα αμοιβαίου σεβασμού.
<P>
Πλην όμως, τα ανθρώπινα δικαιώματα είναι οικουμενικού χαρακτήρα, και η κατάσταση στο Θιβέτ αποτελεί θεμιτή πηγή ανησυχίας για τη διεθνή κοινότητα, ένα θέμα, άλλωστε, το οποίο θέτουμε τακτικά στους κινέζους συνομιλητές μας.
<P>
Στο πλαίσιο του διαλόγου Κίνας-Θιβέτ, η θιβετιανή πλευρά υπέβαλε προσφάτως επικαιροποιημένο μνημόνιο ουσιαστικής αυτονομίας για το μέλλον του Θιβέτ. Επιδοκιμάζουμε το γεγονός ότι η θιβετιανή πλευρά επανέλαβε τη σταθερή δέσμευσή της να μην επιδιώξει την αυτονόμηση ή την ανεξαρτησία της.
<P>
Εκφράζουμε επίσης την ικανοποίησή μας για το γεγονός ότι ο Δαλάι Λάμα εμμένει στη δέσμευσή του υπέρ της προσέγγισης μέσης λύσης και του διαλόγου ως των μοναδικών μέσων για την επίτευξη αμοιβαία αποδεκτής και μακροπρόθεσμης λύσης.
<P>
" ΕΕ χαιρετίζει το γεγονός ότι και οι δύο πλευρές εξακολουθούν να διεξάγουν συνομιλίες, παρότι μετά λύπης διαπιστώνουμε έλλειψη αποτελεσμάτων και αδράνεια.
<P>
Επιτρέψτε μου να ολοκληρώσω απευθύνοντας έκκληση στους εκπροσώπους και των δύο πλευρών να συνεχίσουν και να εντείνουν τον διάλογο με ανοικτό πνεύμα και γνώμονα την επίτευξη βιώσιμης λύσης για το Θιβέτ. Από την πλευρά μας, μπορώ να εγγυηθώ την ολόψυχη υποστήριξη της ΕΕ προς τη διαδικασία αυτή.
<SPEAKER ID="138" NAME="Laima Liucija Andrikienė" LANGUAGE="EN">
Κύριε Πρόεδρε, ο ένατος γύρος των συνομιλιών Κίνας-Θιβέτ δεν κατέληξε σε απτά αποτελέσματα και δεν βελτίωσε την κατάσταση του θιβετιανού πληθυσμού στην πράξη. Εκφράζουμε την απογοήτευσή μας για την απουσία δηλώσεων εκ μέρους της ΕΕ πριν από τη λήξη των συνομιλιών, και ελπίζουμε ότι η Ευρωπαϊκή Ένωση θα δημοσιεύσει δήλωση σχετικά με την αξιολόγηση της έκβασης των συνομιλιών. Το Ευρωπαϊκό Κοινοβούλιο θα ήθελε να πληροφορηθεί τον τρόπο με τον οποίο θα μπορούσε το Συμβούλιο της ΕΕ να συνδράμει στην εξεύρεση αμοιβαία αποδεκτής λύσης για το θέμα του Θιβέτ και στη διασφάλιση βασικών ανθρωπίνων δικαιωμάτων και πραγματικής αυτονομίας για τους Θιβετιανούς.
<P>
Το δεύτερο σημείο αναφοράς μου είναι να σας υπενθυμίσω ότι το Ευρωπαϊκό Κοινοβούλιο εμμένει στη σημασία της στήριξης εκ μέρους της Ευρωπαϊκής Επιτροπής προς τα αναπτυξιακά προγράμματα και τα προγράμματα της κοινωνίας των πολιτών προς όφελος του θιβετιανού πληθυσμού στο Θιβέτ και των εξόριστων θιβετιανών προσφύγων -στην Ινδία, το Νεπάλ, το Μπουτάν- σε οικονομικούς και κοινωνικούς τομείς, όπως είναι η υγεία και η διατροφή, τα μέσα βιοπορισμού και η παιδεία, η πρόσβαση σε θέσεις απασχόλησης, θέματα που άπτονται των φύλων, το περιβάλλον και η ανάπλαση των οικισμών. Επί του τελευταίου αυτού σημείου, στο σχέδιο ανάπλασης των προσφυγικών οικισμών του Θιβέτ, το οποίο καταρτίστηκε από την κεντρική θιβετιανή διοίκηση στην Dharamsala, περιγράφονται οι ανάγκες της κοινότητας των θιβετιανών εξόριστων και θα μπορούσαν να ληφθούν υπόψη από την Ευρωπαϊκή Επιτροπή και να τύχουν της υποστήριξής της.
<P>
Τέλος, ο πρόεδρος Obama συναντήθηκε προσφάτως με τον Δαλάι Λάμα στον Λευκό Οίκο. Αναμένουμε από τη βαρόνη Ashton να απευθύνει πρόσκληση στον Δαλάι Λάμα και να τον συναντήσει στις Βρυξέλλες. Αυτό θα παράσχει τη δυνατότητα έναρξης συντονισμού των εθνικών θέσεων σχετικά με το Θιβέτ και να υιοθετηθεί ενιαία και σαφής θέση και πολιτική της ΕΕ επί του συγκεκριμένου θέματος. Ο διορισμός ειδικού συντονιστή της ΕΕ για το Θιβέτ, ο οποίος προβλέπεται στον προϋπολογισμό της ΕΕ, θα μπορούσε να αποδειχθεί χρήσιμο εργαλείο για τον καθορισμό κοινής ευρωπαϊκής θέσης και στρατηγικής σχετικά με το Θιβέτ.
<SPEAKER ID="139" NAME="María Muñiz De Urquiza" LANGUAGE="ES">
Κύριε Πρόεδρε, συμπληρώνονται δυο χρόνια από τα γεγονότα, τις εξεγέρσεις, στο Θιβέτ και ελπίζουμε ότι μετά τις διαδηλώσεις που έλαβαν χώρα με αυτήν την ευκαιρία, δεν θα επαναληφθούν οι επιθέσεις, οι συλλήψεις και οι θάνατοι που συνέβησαν πριν από δύο χρόνια.
<P>
Σε κάθε περίπτωση, είναι εξαιρετικά αμφίβολος ο επίκαιρος χαρακτήρας της συζήτησης αυτής, διότι το Κοινοβούλιο έχει δηλώσει επανειλημμένα τη γνώμη του σχετικά με το ζήτημα της Κίνας κατά τους τελευταίους μήνες και, πάνω από όλα, διότι η Κίνα είναι μεγάλος διεθνής παράγοντας και οι σχέσεις της με την Ευρωπαϊκή Ένωση υπερβαίνουν κατά πολύ το ζήτημα του Θιβέτ. Παρότι το θέμα των ανθρωπίνων δικαιωμάτων είναι εξαιρετικά σημαντικό, το Κοινοβούλιο δηλώνει τη γνώμη του μόνο σχετικά με το Θιβέτ και όχι με τα ανθρώπινα δικαιώματα. Εν πάση περιπτώσει, η θέση μας στη συζήτηση αυτή, η θέση των Σοσιαλιστών, είναι πολύ ξεκάθαρη: υιοθετούμε ακριβώς την ίδια θέση με αυτήν της Ευρωπαϊκής Ένωσης. Με άλλα λόγια, υπερασπιζόμαστε τα ανθρώπινα δικαιώματα, όπως και τον διάλογο, τις συναντήσεις και τις συμφωνίες. Από την άποψη αυτή, τασσόμαστε αναφανδόν υπέρ της επανέναρξης των διαπραγματεύσεων μεταξύ των κινεζικών αρχών και των εκπροσώπων του Θιβέτ και εκφράζουμε την ικανοποίησή μας για αυτό, ενώ συνηγορούμε υπέρ της εξεύρεσης αμοιβαία αποδεκτής λύσης βάσει του σεβασμού των θρησκευτικών και πολιτισμικών δικαιωμάτων των μειονοτήτων και εντός του πλαισίου της εδαφικής ακεραιότητας του ενιαίου κράτους της Κίνας.
<P>
Εκφράζω τη βαθιά μου απογοήτευση για το γεγονός ότι η Αντιπρόεδρος της Ευρωπαϊκής Επιτροπής και Ύπατη Εκπρόσωπος της ΕΕ για θέματα εξωτερικής πολιτικής και πολιτικής ασφάλειας δεν βρίσκεται εδώ, διότι εκείνη προεδρεύει του Συμβουλίου Εξωτερικών Υποθέσεων και θα έπρεπε να παρευρίσκεται στις συζητήσεις επί θεμάτων εξωτερικής πολιτικής.
<P>
Περαιτέρω, είναι κατάφωρη αδικία να υποστηρίζουμε ότι η ισπανική Προεδρία κακώς δεν είναι παρούσα στη συζήτηση αυτή, διότι η ισπανική Προεδρία εργάζεται άοκνα. " παρουσία του κ. López Garrido στο Σώμα για τη συζήτηση όλων των θεμάτων είναι σχεδόν υπεράνθρωπη.
<P>
Έχουμε αποκτήσει Ύπατη Εκπρόσωπο για θέματα εξωτερικής πολιτικής και πολιτικής ασφάλειας η οποία είναι υπεύθυνη για τις θέσεις των υπουργών επί θεμάτων εξωτερικής πολιτικής, και εκείνη θα έπρεπε να συζητά τα θέματα αυτά με το Κοινοβούλιο.
<SPEAKER ID="140" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, είναι μάλλον σαφές ότι η Κίνα δεν έχει καμία πρόθεση να διαπραγματευθεί ή να ξεκινήσει διάλογο όσον αφορά το Θιβέτ.
<P>
" συμμετοχή της Κίνας στο διεθνές εμπόριο, οι Ολυμπιακοί Αγώνες και οι παρελθούσες αλλαγές στην ηγεσία του Πεκίνου δεν οδήγησαν σε καμία ουσιαστική μεταβολή της πολιτικής της. Εν τω μεταξύ, συνεχίζεται η πάλη τύπου "Δαυίδ εναντίον Γολιάθ", ιδίως λαμβανομένου υπόψη ότι η Κίνα αλλοιώνει τη δημογραφική ισορροπία στο Θιβέτ, γεγονός το οποίο προκαλεί σοβαρές ανησυχίες, και, εφόσον απαιτείται, καταφεύγει ακόμη και σε στρατιωτική καταστολή, όπως συνέβη πριν από δύο χρόνια.
<P>
Πιο συγκεκριμένα, αφανίζεται κάτι το οποίο, κατά την άποψή μας, είναι μέρος της κληρονομιάς της ανθρωπότητας, δηλαδή ο πολιτισμός και ο πνευματικός χαρακτήρας του Θιβέτ. Είναι προφανές ότι το Κομμουνιστικό Κόμμα της Κίνας ελάχιστα γνωρίζει από πνευματικότητα και πολιτισμική ταυτότητα. Από την άποψη αυτή, εάν δεχθούμε αυτό που μπορεί να οριστεί ως πολιτισμική γενοκτονία του Θιβέτ, θα πρέπει να είμαστε προετοιμασμένοι να δεχθούμε πολλά περισσότερα περιστατικά αυτού του είδους στο μέλλον.
<P>
Δεν πρέπει να εγκαταλείψουμε τις προσπάθειες. Αυτό που ζητούμε πρώτα και κύρια από τους Κινέζους είναι να αποδεχθούν τον θιβετιανό πολιτισμό όπως είναι. Εφόσον δέχθηκαν τον ειδικό χαρακτήρα του Χονγκ Κονγκ σε μία χώρα με δύο καθεστώτα, θα πρέπει να αποδεχθούν και ένα τρίτο καθεστώς. Οι ώμοι της Κίνας είναι αρκετά φαρδείς ώστε να το επιτρέψουν αυτό.
<P>
Ζητούμε από τα ευρωπαϊκά θεσμικά όργανα, ήτοι από τη βαρόνη Ashton μέχρι και το Συμβούλιο, να μην απογοητεύσουν τους ευρωπαίους πολίτες που έχουν εκφράσει ποικιλοτρόπως την αφοσίωσή τους στον αγώνα του Θιβέτ. Στηρίζουμε επίσης -όπως και η κ. Andrikienė- τον διορισμό ενός συντονιστή για το Θιβέτ.
<P>
Πρόκειται για μία μάχη υπέρ της ελευθερίας η οποία αφορά, συνεπώς, την ταυτότητα της ηπείρου μας. Όταν θα επανέλθει το ζήτημα της ανανέωσης ή όχι του εμπάργκο όπλων κατά της Κίνας, νομίζω ότι θα πρέπει να λάβουμε υπόψη μας και αυτό το θέμα.
<SPEAKER ID="141" NAME="Heidi Hautala" AFFILIATION="Verts/ALE">
(FI) Κύριε Πρόεδρε, και εγώ καταδικάζω απερίφραστα την αποχώρηση της ισπανικής Προεδρίας από την Αίθουσα. Δεν άκουσε καν την παρέμβαση της κ. Andrikienė, η οποία ζήτησε από το Συμβούλιο να βρει το θάρρος να παρευρίσκεται κατά τη διάρκεια της εν λόγω συζήτησης και να εκφράσει την άποψή του σχετικά με το ζήτημα του Θιβέτ.
<P>
Κύριε Πρόεδρε, υποπέσατε σε σφάλμα: είπατε ότι η Ισπανία είχε δηλώσει πως θα μπορούσε να παρευρίσκεται έως τις 6.50. Αυτό δεν είναι αληθές. Είχαν πει αρχικά ότι έπρεπε να αποχωρήσουν στις 5.00, αλλά, από ό,τι φαίνεται, μπόρεσαν να παραμείνουν σχεδόν άλλες δύο ώρες, κατά τη συζήτηση της πρωτοβουλίας των πολιτών.
<P>
Αυτό δεν πρέπει να επαναληφθεί. Υποθέτω ότι η Επιτροπή, Αντιπρόεδρος της οποίας είναι η βαρόνη Ashton, μιλά σοβαρά και θα πράξει αυτό που μόλις δήλωσε ότι θα πράξει· ότι, δηλαδή, οι σχέσεις μας με την Κίνα είναι τόσο σημαντικές ώστε πρέπει να είμαστε σε θέση να συζητούμε και ακανθώδη ζητήματα, όπως το ζήτημα του Θιβέτ.
<P>
Είμαι της άποψης ότι τώρα είναι η κατάλληλη στιγμή να ανανεωθεί η στήριξη της Ευρωπαϊκής Ένωσης προς το Θιβέτ. Κάτι πρέπει να κάνουμε για το γεγονός ότι οι εννέα γύροι των διαπραγματεύσεων μεταξύ της Κίνας και της εξόριστης κυβέρνησης του Θιβέτ δεν κατέληξαν σε κανένα αποτέλεσμα, και συμφωνώ απολύτως με τον κ. Rinaldi στο σημείο αυτό. Φαίνεται ότι η Κίνα δεν επιθυμεί τίποτα από τις συνομιλίες. " Κίνα επιθυμεί να εξακολουθήσει να παραβιάζει τα πολιτισμικά, θρησκευτικά και γλωσσικά δικαιώματα του Θιβέτ. Δεν μπορούμε να δεχθούμε μία πολιτισμική γενοκτονία αυτού του είδους.
<P>
Πριν από έναν μήνα, μετέβην στην Dharamsala και συνάντησα τον Δαλάι Λάμα. Μίλησα μαζί του για μία ώρα προτού αναχωρήσει για τις "νωμένες Πολιτείες, όπου θα συναντούσε τον πρόεδρο Obama. Επείσθην ότι έπρεπε να προτείνω στο Κοινοβούλιο να συζητήσουμε την κατάσταση στο Θιβέτ.
<P>
Ο Δαλάι Λάμα είναι ένας ήρεμος, φιλήσυχος άνθρωπος, και είναι μέγα σφάλμα για την Κίνα να ισχυρίζεται διαρκώς ότι πρόκειται για έναν επικίνδυνο αυτονομιστή και ότι υποκίνησε τις ταραχές και τα επεισόδια των οποίων γίναμε μάρτυρες πριν από δύο χρόνια στο Θιβέτ. Ο Δαλάι Λάμα, αντιθέτως, δήλωσε ότι οι εκπρόσωποι της Κίνας είναι ευπρόσδεκτοι να μελετήσουν τα έγγραφα στα αρχεία της εξόριστης κυβέρνησής του, προκειμένου να βεβαιωθούν ότι δεν είχε υποθάλψει τη βία. Παρ' όλα αυτά, εκείνοι επιμένουν στους ισχυρισμούς τους.
<P>
Καλώ την Ευρωπαϊκή Ένωση να καταδικάσει τα σχόλια αυτά και να θέσει το θέμα στην Κίνα. Αν η Ευρωπαϊκή Ένωση δεν είναι αρκετά τολμηρή ώστε να υπερασπιστεί το Θιβέτ, δεν θα βρεθούν άλλοι να το υπερασπιστούν. Μπορούμε να μιμηθούμε τον πρόεδρο Obama: είχε το σθένος να υποδεχθεί τον Δαλάι Λάμα. Κατά τη γνώμη μου, θα ήταν μία πολύ φυσιολογική χειρονομία εκ μέρους της Ύπατης Εκπροσώπου της Ευρωπαϊκής Ένωσης να κάνει κάτι παρόμοιο, όπως προτάθηκε εδώ.
<P>
Πρέπει να κρατήσουμε στην επικαιρότητα το ζήτημα αυτό στο Ευρωπαϊκό Κοινοβούλιο. Έγινε επίσης αναφορά και σε ειδικό εκπρόσωπο για το Θιβέτ. Διαθέτουμε κάθε είδους ειδικούς εκπροσώπους. Γιατί να μην έχουμε ειδικό εκπρόσωπο για το Θιβέτ, για τον οποίο προβλέπεται ακόμη και χρηματικό ποσό στον φετινό προϋπολογισμό; Είναι απολύτως απαράδεκτο το γεγονός ότι το Συμβούλιο αποχώρησε από την παρούσα συζήτηση. Το Συμβούλιο δειλιάζει και δεν έχει το θάρρος να αντιμετωπίσει αυτό το πρόβλημα, το οποίο αφορά την υπεράσπιση των ανθρωπίνων δικαιωμάτων.
<SPEAKER ID="142" NAME="Charles Tannock">
εξ ονόματος της ομάδας ECR. - Κύριε Πρόεδρε, η μοίρα του λαού του Θιβέτ και της αξιόλογης βουδιστικής κουλτούρας του κατέχει εξέχουσα θέση στους προβληματισμούς όσων εξ ημών στο Σώμα πιστεύουμε στα ανθρώπινα δικαιώματα.
<P>
Από την εισβολή των κομμουνιστικών δυνάμεων της Λαϊκής Δημοκρατίας της Κίνας (ΛΔΚ) πριν από 61 χρόνια, οι Θιβετιανοί υπέστησαν συστηματική καταπίεση του μοναδικού τρόπου ζωής τους. " μαζική μετανάστευση των Κινέζων Χαν και η άφιξη της σιδηροδρομικής γραμμής μεγάλου ύψους στη Λάσα εδραίωσαν περαιτέρω την άσκηση ελέγχου του Πεκίνου στο Θιβέτ.
<P>
Εν τω μεταξύ, από την εξορία του στην Ινδία, ο Δαλάι Λάμα συνεχίζει την ειρηνική του εκστρατεία για την προβολή της κατάστασης που αντιμετωπίζει ο λαός του. Οι ουιγούροι οπαδοί της τζιχάντ εκμεταλλεύθηκαν επίσης τις πρόσφατες ταραχές στο Θιβέτ, προκειμένου να υποθάλψουν τη δική τους βία κατά της κινεζικής κυβέρνησης.
<P>
Θα πρέπει να εκχωρηθεί στο Θιβέτ η μέγιστη δυνατή αυτονομία του, πράγμα το οποίο γνωρίζουμε ότι είναι εφικτό σύμφωνα με την επωδό "μία χώρα, δύο καθεστώτα", η οποία δεν ισχύει μόνο για το Χονγκ Κονγκ, αλλά και για το Μακάο, επομένως γιατί όχι και για το Θιβέτ;
<P>
Αναμφίβολα το Πεκίνο θα απορρίψει τις ανησυχίες μας στο παρόν Κοινοβούλιο ως αυθαίρετη παρέμβαση στις εσωτερικές του υποθέσεις, όμως μία νέα και πιο χαλαρή προσέγγιση στο Θιβέτ εκ μέρους της ΛΔΚ θα μπορούσε να αποβεί επωφελής για την εσωτερική ασφάλεια της Κίνας, καθώς και για την εξωτερική της εικόνα στον κόσμο.
<P>
Θα ήθελα επίσης να προσθέσω και εγώ τη φωνή μου σε όσους εκφράζουν σήμερα τη βαθιά τους απογοήτευση για το γεγονός ότι δεν παρίσταται εκπρόσωπος του Συμβουλίου ή της εκ περιτροπής ισπανικής Προεδρίας, καθώς και για το ότι δεν είναι παρούσα η Ύπατη Εκπρόσωπος για θέματα εξωτερικής πολιτικής.
<SPEAKER ID="143" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, εξεπλάγην με τα λεγόμενα του Επιτρόπου Šefčovič μόλις πριν από λίγο, όταν δήλωσε ότι σεβόμαστε την εδαφική ακεραιότητα της Κίνας. Αυτό σημαίνει ότι η Επιτροπή αναγνωρίζει το δικαίωμα κατοχής της Κίνας στο Θιβέτ, θέμα το οποίο είναι εξαιρετικά σοβαρό.
<P>
Ενώ ο λαός του Θιβέτ εξακολουθεί να υφίσταται απειλές, ο Δαλάι Λάμα επιβεβαίωσε, στο μνημόνιο του 2008 και στα σημειώματα που προσαρτήθηκαν σε αυτό φέτος, τη δέσμευσή του να μην επιδιώξει την αυτονόμηση και ανεξαρτησία του Θιβέτ, αλλά την ουσιαστική αυτονομία του θιβετιανού λαού στο πλαίσιο του συντάγματος της Λαϊκής Δημοκρατίας της Κίνας: πρόκειται για μία αμοιβαία επωφελή πολιτική συμβιβασμού, με στόχο τη διαφύλαξη του πολιτισμού του Θιβέτ, βάσει της ευσπλαχνίας και της απουσίας βίας.
<P>
Ο λαός του Θιβέτ αναμένει την ανταπόκριση της κινεζικής κυβέρνησης· για παράδειγμα, συνομιλίες με τους εκπροσώπους του Δαλάι Λάμα και συναίνεση προς το αίτημα που κατέθεσε ο Ύπατος Αρμοστής των "νωμένων Εθνών για τα Δικαιώματα του Ανθρώπου να αποσταλεί αντιπροσωπεία για την αποκάλυψη της σκληρής πραγματικότητας.
<P>
Το Ευρωπαϊκό Κοινοβούλιο θα πρέπει να ακούσει και τη θιβετιανή κοινότητα. Ενισχύοντας τις εθνικές συμπράξεις, θα μπορούσε να συστήσει ένα ευρωπαϊκό συντονιστικό δίκτυο για τον λαό του Θιβέτ ο οποίος, χωρίς σθεναρή δράση εκ μέρους της διεθνούς κοινότητας, κινδυνεύει να αφανιστεί.
<SPEAKER ID="145" NAME="Edward McMillan-Scott" AFFILIATION="NI">
(EN) Κυρία Πρόεδρε, το Θιβέτ είναι μία πανέμορφη χώρα και ο λαός της είναι ευσεβής, υπομονετικός και καταπιεσμένος - πιθανώς ο πιο καταπιεσμένος από τους Κινέζους λαός σε ολόκληρη την περιοχή. Νομίζω ότι απόψε καταδείχθηκε από τη συζήτηση εκπληκτική σύγκλιση απόψεων στο Κοινοβούλιο, για παράδειγμα, σχετικά με τον διορισμό ειδικού συντονιστή για το Θιβέτ εκ μέρους της ΕΕ.
<P>
Τα γεγονότα μας ωθούν να λάβουμε ορισμένες αποφάσεις στο παρόν Σώμα. Αυτήν την εβδομάδα, η Google αποσύρθηκε από την Κίνα. Επίσης, έχουμε τα συνεχιζόμενα προβλήματα των ανθρωπίνων δικαιωμάτων στην Κίνα, με την εξαφάνιση του χριστιανού δικηγόρου Gao Zhisheng, που ασχολείται με υποθέσεις ανθρωπίνων δικαιωμάτων.
<P>
Όλα αυτά αναδεικνύουν την προσοχή που πρέπει να δίδουμε στην Κίνα, και μάλιστα στο Θιβέτ, και θα ήθελα να παρατηρήσω ότι, ενόψει της παγκόσμιας έκθεσης της Σαγκάης που ξεκινά τον Μάιο, όλοι όσοι ασκούν επιχειρηματική δραστηριότητα στην Κίνα θα πρέπει να λάβουν υπόψη το παγκόσμιο σύμφωνο των "νωμένων Εθνών για τις επιχειρήσεις, στο οποίο συμμετέχουν περί τις 4.000 επιχειρήσεις.
<P>
Τέλος, επιτρέψτε μου να επισημάνω απλώς ότι αν η ΕΕ δεν διορίσει ειδικό συντονιστή, θεωρώ ότι το Κοινοβούλιο θα πρέπει να διορίσει εισηγητή για το Θιβέτ.
<SPEAKER ID="146" NAME="Filip Kaczmarek" AFFILIATION="PPE">
(PL) Κυρία Πρόεδρε, το ζήτημα του Θιβέτ και των Θιβετιανών εξακολουθεί, δυστυχώς, να αποτελεί σημαντικό πρόβλημα. " κατάσταση δεν είναι τόσο κακή όσο ήταν πριν από δύο χρόνια, όταν η επέτειος της θιβετιανής εξέγερσης συνοδεύτηκε από βίαιες διώξεις, φόνους και βασανιστήρια. Από την άλλη, δεν μπορούμε να ισχυριστούμε ότι η κατάσταση είναι καλή. Πριν από αρκετές ημέρες, συνελήφθησαν παιδιά σχολικής ηλικίας, επειδή επιχείρησαν να γιορτάσουν την επέτειο της εξέγερσης στο Gansu και το Kanlho. Οι Θιβετιανοί απαγορεύεται να προβούν σε οιοδήποτε διάβημα για τη διάσωση του πολιτισμού, της ταυτότητας και της θρησκεία τους.
<P>
Οι κινεζικές αρχές ισχυρίζονται ότι ο Δαλάι Λάμα είναι ιδιώτης. Αυτό μου θυμίζει τις προσπάθειες των πολωνών κομμουνιστών, πριν από 25 χρόνια, οι οποίοι είχαν δηλώσει το ίδιο για τον Lech Wałęsa. Ελπίζω ότι ο αγώνας των Θιβετιανών θα λήξει με την ίδια επιτυχία που σημείωσαν οι Πολωνοί, καθώς και ότι η αλήθεια θα λάμψει νικηφόρα και αυτήν τη φορά. Σήμερα ξεκινά στην Dharamsala η 21η συνάντηση της θιβετιανής ομάδας δράσης για τις διαπραγματεύσεις Κίνας-Θιβέτ. Πρόκειται για έναν θεσμό ο οποίος λειτουργεί υπό την αιγίδα της εξόριστης κυβέρνησης του Θιβέτ και αποσκοπεί να συνδράμει στον διάλογο αυτό.
<P>
Θεωρώ ότι και η Ευρωπαϊκή Ένωση θα έπρεπε να κάνει κάτι, προκειμένου ο εν λόγω διάλογος να αποκτήσει αυθεντικό χαρακτήρα. Μερικές φορές παραπονούμαστε ότι δεν μπορούν να γίνουν πολλά, όμως στην περίπτωση αυτή, μπορούμε να λάβουμε συγκεκριμένα μέτρα, κάτι το οποίο αναφέρθηκε ήδη σήμερα. Αυτός είναι ο λόγος για τον οποίο είναι τόσο σημαντική η απουσία του Συμβουλίου - οι εκκλήσεις μας απευθύνονται στο Συμβούλιο, το οποίο διορίζει τους ειδικούς συντονιστές. Και εγώ προσυπογράφω την έκκληση αυτή, διότι το εν λόγω αίτημα διατυπώθηκε πολλές φορές στα ψηφίσματα του Ευρωπαϊκού Κοινοβουλίου για το Θιβέτ - ήτοι το αίτημα για τον διορισμό ειδικού συντονιστή ο οποίος θα έχει πραγματική επιρροή στον διάλογο που διεξάγεται μεταξύ των Θιβετιανών και των Κινέζων.
<P>
Κάτι ακόμη: δεν μπορώ να καταλάβω πώς είναι δυνατόν το 2014 η Κίνα να διοργανώνει και άλλους Ολυμπιακούς Αγώνες -αυτήν τη φορά τους Ολυμπιακούς Αγώνες Νέων- ενώ εμείς αδυνατούμε να την υποχρεώσουμε να σημειώσει πρόοδο στον τομέα των ανθρωπίνων δικαιωμάτων. Αυτό είναι πράγματι θλιβερό.
<SPEAKER ID="147" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, είμαι πεπεισμένος ότι η εικόνα που έχουμε δημιουργήσει για τις διαδικασίες στο Θιβέτ είναι υπεραπλουστευμένη. " περιοχή υφίσταται διαδικασία εκσυγχρονισμού, ενώ, την ίδια στιγμή, οι επικρίσεις που έχουν διατυπωθεί είναι δικαιολογημένες. Είναι σαφές ότι η μοναδική μακροπρόθεσμη λύση θα ήταν η αυτονομία και μάλιστα μία διευρυμένη, πραγματική αυτονομία. Όπως διευκρίνισα στο Πεκίνο, κατά τη διάρκεια της επίσκεψής μας, όταν η αντιπροσωπεία του Ευρωπαϊκού Κοινοβουλίου βρισκόταν εκεί, κατ' αναλογία προς την προσέγγιση "μία χώρα, δύο κοινωνικά καθεστώτα", η αυτονομία αυτή θα μπορούσε να αναπτυχθεί σύμφωνα με τη λογική "μία χώρα, δύο θρησκευτικά καθεστώτα".
<P>
Δεν αρκεί να διατυπώνουμε επικρίσεις. " Κίνα θα ήταν ενδεχομένως ανοικτή στον διάλογο, σε έναν επίσημο εκπρόσωπο της Ευρωπαϊκής Ένωσης, είτε αυτός θα ήταν ο Romano Prodi είτε η Benita Ferrero-Waldner ή η Margot Wallström, με την ιδιότητα του διαμεσολαβητή μεταξύ του Δαλάι Λάμα και της ηγεσίας του Πεκίνου. Θα ήταν καλό η Επιτροπή, η κ. Catherine Ashton και το Συμβούλιο να εξετάσουν προσεκτικά αυτό το ενδεχόμενο. Την ίδια στιγμή, κάνουμε λόγο για τις σχέσεις με την Κίνα, γνωρίζουν, όμως, οι συνάδελφοι βουλευτές ότι το Ευρωπαϊκό Συμβούλιο, κατά τη διάρκεια της ιστορίας του, δεν έχει θέσει ποτέ στην ημερήσια διάταξη τις σχέσεις μεταξύ της Ευρωπαϊκής Ένωσης και της Κίνας; Ούτε συζητήθηκαν ποτέ στο Συμβούλιο των Υπουργών Εξωτερικών. Επομένως, εάν θέλουμε να στεφθούν με επιτυχία τα διαβήματά μας, δεν αρκούν οι επικρίσεις σχετικά με το ζήτημα του Θιβέτ. Χρειαζόμαστε νέες ιδέες και διαμεσολάβηση.
<SPEAKER ID="148" NAME="Ryszard Czarnecki" AFFILIATION="ECR">
(PL) Κυρία Πρόεδρε, εκφράζω τη βαθιά μου απογοήτευση για το γεγονός ότι η παρούσα σπουδαία και απαραίτητη συζήτηση διεξάγεται με τη σημαντική -ή μήπως θα έπρεπε να πω με την ασήμαντη- απουσία της κ. Ashton. Ειδικά εκείνη θα έπρεπε να βρίσκεται σήμερα εδώ και να μην συμμετέχει απλώς σε θεατρινισμούς, όπως έκανε εχθές, μιλώντας στα μέλη έξι επιτροπών σχετικά με τα σχέδιά της για το θέμα της Ευρωπαϊκής Υπηρεσίας Εξωτερικής Δράσης. Άλλωστε, και το Θιβέτ αποτελεί σημαντική πρόκληση. Μπορεί να συμφωνούμε ή να διαφωνούμε για το Θιβέτ, όμως πράγματι η κ. Ashton θα έπρεπε να είναι παρούσα.
<P>
Θεωρώ ότι τούτο δείχνει πως η Ευρωπαϊκή Ένωση θέλει να νίψει τας χείρας της, διότι αυτή είναι η πιο εύκολη λύση, αφού πράγματι πολλά κράτη μέλη, οι εκπρόσωποι των οποίων είναι μέλη του παρόντος Κοινοβουλίου, προτιμούν τις εμπορικές συναλλαγές με το Πεκίνο και, επομένως, δεν θα ήταν προς το συμφέρον τους να εκφέρουν γνώμη ή να μιλούν για την Κίνα. Σήμερα, η κ. Ashton θυμίζει τον Πόντιο Πιλάτο, ο οποίος ένιψε τας χείρας του. Αυτό είναι δυσάρεστο.
<SPEAKER ID="149" NAME="Andreas Mölzer" AFFILIATION="NI">
(DE) Κυρία Πρόεδρε, ακούσαμε προσφάτως κατ' επανάληψη για σοβαρές παραβιάσεις των ανθρωπίνων δικαιωμάτων στο Θιβέτ, για βασανιστήρια, για υποθέσεις αυθαίρετων συλλήψεων και κρατήσεων χωρίς δίκη.
<P>
Όταν οι εορτασμοί για την 50ή επέτειο της κινεζικής κατοχής του Θιβέτ χρησιμοποιούνται ως πρόσχημα για να ενστερνιστούμε την άποψη υπέρ της απελευθέρωσης της περιοχής των Ιμαλαΐων, αυτό υπερβαίνει τα εσκαμμένα! Για άλλη μία φορά, αποδεικνύεται ότι η ιστορία γράφεται από τους νικητές και ότι πάντα ανευρίσκονται ευρηματικές δικαιολογίες για πολεμικές ενέργειες. Παρεμπιπτόντως, το ίδιο τέχνασμα εφαρμόζεται και στην περίπτωση του Ιράκ και του Αφγανιστάν, για το οποίο, μάλιστα, οι "νωμένες Πολιτείες έχουν βρει υποστήριξη και μεταξύ ορισμένων κρατών μελών της Ένωσης.
<P>
Παρ' όλα αυτά, πρέπει, κατά την άποψή μου, να συνεχίσουμε τις προσπάθειές μας, προκειμένου να επιτύχουμε καλύτερες συνθήκες διαβίωσης για τις καταπιεσμένες μειονότητες, όπως οι Θιβετιανοί, οι Ουιγούροι και οι Μογγόλοι. Δεν αρκεί να παρέχουμε δικαιώματα στις μειονότητες υπό τη μορφή αμιγώς φολκλορικών παραστάσεων για αλλοδαπούς τουρίστες.
<P>
Πιστεύω ότι το γεγονός πως, τα τελευταία χρόνια, η Κίνα δαπάνησε περίπου 15 δισεκατομμύρια ευρώ για την ανάπτυξη της περιοχής, καθώς και ότι, ενόψει των Ολυμπιακών Αγώνων του 2008, δήλωσε πως είναι πρόθυμη να διεξαγάγει συνομιλίες, καταδεικνύει ότι οι διεθνείς πιέσεις μπορούν οπωσδήποτε να αποφέρουν καρπούς.
<SPEAKER ID="150" NAME="Cristian Dan Preda" AFFILIATION="PPE">
(RO) Ο κ. Kaczmarek μίλησε νωρίτερα για τις διαδηλώσεις του 2008.
<P>
Δύο χρόνια έχουν περάσει από τότε και σήμερα δεν γνωρίζουμε καν πόσοι άνθρωποι κρατήθηκαν, πόσοι συνελήφθησαν και, κατ' επέκταση, πόσοι ενδεχομένως αφέθηκαν ελεύθεροι.
<P>
Αυτό που γνωρίζουμε είναι τι έκαναν αυτοί οι άνθρωποι: συμμετείχαν σε μία ειρηνική διαδήλωση, ανεμίζοντας θιβετιανές σημαίες ή μοιράζοντας φυλλάδια.
<P>
Προκαλεί σοκ το γεγονός ότι, δύο χρόνια μετά τις διαδηλώσεις αυτές, δεν γνωρίζουμε ακριβώς πόσοι από αυτούς τους ανθρώπους συμμετείχαν στα γεγονότα και τιμωρήθηκαν από το Κομμουνιστικό Κόμμα. Με ανησυχεί μάλιστα η παρέμβαση του Κομμουνιστικού Κόμματος της Κίνας στην ανεξάρτητη λειτουργία του δικαστικού συστήματος, ζητώντας τη σύλληψη και την καταδίκη ανθρώπων με συνοπτικές διαδικασίες. " εθνική ασφάλεια δεν μπορεί να χρησιμοποιείται ως αφορμή για την κατάργηση θεμελιωδών πολιτικών δικαιωμάτων.
<P>
Θέλω επίσης να εκμεταλλευτώ την ευκαιρία και να τονίσω την ανάγκη να υιοθετηθεί κοινή ευρωπαϊκή θέση για τα ανθρώπινα δικαιώματα και την προστασία των μειονοτήτων στην Κίνα.
<P>
Γνωρίζουμε τι πρόκειται να συμβεί αν δεν υιοθετήσουμε μία τέτοια θέση. Το είδαμε και στο παρελθόν, όταν οι κινέζοι κομμουνιστές ηγέτες επιχείρησαν να εκφοβίσουν μεμονωμένα τα κράτη μέλη της ΕΕ.
<P>
Ολοκληρώνοντας, θα ήθελα να επαναλάβω τη θέση την οποία διατύπωσα κατά την Ολομέλεια του Ιανουαρίου, δηλαδή ότι ο διάλογος για τα ανθρώπινα δικαιώματα είναι ένα μέσο το οποίο έχει αποδειχθεί αναποτελεσματικό και ακατάλληλο. Φρονώ ότι το θέμα αυτό πρέπει να συζητηθεί κατά τη διάρκεια των θερινών συνεδριάσεων. Μάλιστα, η Catherine Ashton παραδέχθηκε εχθές, κατά τη διάρκεια της συνεδρίασης στο πλαίσιο της Επιτροπής Εξωτερικών Υποθέσεων, ότι πρέπει να επανεξεταστεί η προσέγγιση που βασίζεται στον διάλογο για τα ανθρώπινα δικαιώματα. Συμφωνώ ως προς αυτό με την Ύπατη Εκπρόσωπο.
<SPEAKER ID="151" NAME="Marek Henryk Migalski" AFFILIATION="ECR">
(PL) Κυρία Πρόεδρε, μπορώ να καταλάβω γιατί οι επιχειρήσεις και οι ιδιώτες θέτουν το κέρδος πάνω από τον σεβασμό για τα ανθρώπινα και τα πολιτικά δικαιώματα. Μπορώ να καταλάβω ακόμη και γιατί η κάθε χώρα ξεχωριστά συμπεριφέρεται έτσι, αλλά δεν μπορώ να καταλάβω γιατί κάνει το ίδιο και η Ευρωπαϊκή Ένωση, λαμβάνοντας υπόψη ότι δημιουργήθηκε πάνω σε αξίες τις οποίες σήμερα αποκαλούμε ευρωπαϊκές.
<P>
Ποια είναι η αντίδραση της Ευρωπαϊκής Ένωσης στα γεγονότα αυτά καθαυτά, για τα οποία συζητούμε αυτήν τη στιγμή; Είναι η απουσία της κ. Ashton -αναφερθήκαμε σε αυτήν-, η αποχώρηση του εκπροσώπου του Συμβουλίου ακριβώς τη στιγμή που ξεκινήσαμε τη συζήτηση για το Θιβέτ και, τέλος, η αρχική ομιλία του Επιτρόπου.
<P>
Κύριε Šefčovič, είπατε ότι απευθύνετε έκκληση για διάλογο και στις δύο πλευρές. Μήπως αστειευόσασταν; Σκοπεύετε πράγματι να απευθύνετε έκκληση στους εκπροσώπους του Θιβέτ για τον διάλογο αυτόν; Είχα την εντύπωση ότι εκείνοι είναι πρόθυμοι για κάτι τέτοιο. Αν έχετε το σθένος, σας παρακαλώ να απευθυνθείτε κυρίως στις κινεζικές αρχές, διότι αυτές καθιστούν αδύνατο τον εν λόγω διάλογο.
<SPEAKER ID="152" NAME="Tunne Kelam" AFFILIATION="PPE">
(EN) Κυρία Πρόεδρε, το Θιβέτ και η πολιτιστική του κληρονομιά είναι ο κοινός μας θησαυρός. Είναι προς το κοινό μας συμφέρον η διατήρηση και η ανάπτυξη της ταυτότητας, της θρησκείας και της γλώσσας υπό τις βέλτιστες δυνατές συνθήκες.
<P>
Δυστυχώς, δεν ισχύει κάτι τέτοιο. Υπό τον μανδύα της βιομηχανικής ανάπτυξης, εκτυλίσσεται μία πολιτισμική γενοκτονία, και οι Θιβετιανοί κινδυνεύουν να καταστούν μειονότητα στην πατρίδα τους. Αυτό μπορεί να αποφευχθεί μόνο με τη χορήγηση καθεστώτος πραγματικής αυτονομίας. " ΕΕ μπορεί να ασκήσει επιρροή και να συμβάλει στην έναρξη ενός εποικοδομητικού διαλόγου χωρίς προκαταλήψεις ο οποίος θα σέβεται και τις δύο πλευρές.
<P>
Θα ήθελα να επισημάνω, κύριε Επίτροπε, τη δήλωσή σας ότι το Θιβέτ αποτελεί θεμιτή πηγή ανησυχίας για εμάς. Με τον εν λόγω διάλογο, καθώς και με το άνοιγμα του Θιβέτ στα ξένα μέσα ενημέρωσης και τους ειδικούς του Ο"Ε για τα ανθρώπινα δικαιώματα, η κινεζική κυβέρνηση έχει πολλά να κερδίσει, όχι μόνο στο εσωτερικό αλλά, πάνω από όλα, σε διεθνές επίπεδο. " Κίνα μπορεί να γίνει πραγματικά σπουδαία, δείχνοντας απλώς και μόνο σεβασμό προς τις μειονότητές της. Ως χειρονομία καλής θέλησης, θα πρέπει να επιτραπεί στον Δαλάι Λάμα, το κύρος του οποίου αναγνωρίζεται παγκοσμίως, να επισκεφθεί την πατρίδα του.
<P>
" ΕΕ πρέπει να αξιοποιήσει πλήρως τη Συνθήκη της Λισαβόνας και να επιδείξει ενεργό αλληλεγγύη -μέσω συγκεκριμένων πράξεων- προς τη μοίρα ενός έθνους, η ύπαρξη του οποίου απειλείται και το φυσικό δικαίωμά του στην αυτονομία και τη διαφύλαξη του πολιτισμού του καταπιέζεται βάναυσα. Στηρίζω την ιδέα ότι η βαρόνη Ashton πρέπει να συναντήσει τον Δαλάι Λάμα και ότι η ΕΕ πρέπει να διορίσει τελικά ειδικό εκπρόσωπο για το Θιβέτ.
<SPEAKER ID="153" NAME="Peter Šťastný" AFFILIATION="PPE">
(SK) Στις 10 Μαρτίου γιορτάσαμε την 51η επέτειο της εξέγερσης στο Θιβέτ αλλά και τη δεύτερη επέτειο των διαδηλώσεων, οι οποίες καταπνίγηκαν βίαια από τις κινεζικές ένοπλες δυνάμεις.
<P>
Το κύριο ζήτημα είναι η απροθυμία της Κίνας να διεξαγάγει διάλογο με τους νόμιμους εκπροσώπους της θιβετιανής μειονότητας, καθώς και η απόπειρα της σταδιακής αφομοίωσης και της καταστροφής του πολιτισμού και της θρησκείας του Θιβέτ. Γνωρίζω προσωπικά τι είναι ικανό να πράξει ένα άθεο και υλιστικό κομμουνιστικό καθεστώς. Ένας από τους αρχαιότερους πολιτισμούς και μία από τις αρχαιότερες θρησκείες που επιβίωσαν επί πολλές χιλιετηρίδες αντιμετωπίζουν σοβαρό κίνδυνο. " παγκόσμια κοινή γνώμη δεν μπορεί να παραμένει σιωπηλή. Εγώ ο ίδιος είμαι μέλος της ομάδας Φίλων του Θιβέτ στο Ευρωπαϊκό Κοινοβούλιο. Τέτοιου είδους ομάδες δραστηριοποιούνται πλέον σε πολλά κοινοβούλια του κόσμου, για παράδειγμα, στις "ΠΑ, τη Γερμανία, την Αυστραλία, την Ινδία, την Τσεχική Δημοκρατία και αλλού.
<P>
Με υπερηφάνεια ανακοινώνω ότι, από τις 9 Μαρτίου, η ομάδα Φίλων του Θιβέτ θα αρχίσει να δραστηριοποιείται και στο Εθνικό Συμβούλιο της Σλοβακικής Δημοκρατίας. Πιστεύω ότι μαζί μπορούμε να συνδράμουμε στην επίλυση του θιβετιανού προβλήματος, λειτουργώντας ως διαμεσολαβητές στις διαπραγματεύσεις μεταξύ των κορυφαίων κινέζων εκπροσώπων και της Αυτού Αγιότητας, του 14ου Δαλάι Λάμα. Αυτός είναι επίσης ένας εφικτός τρόπος να ολοκληρωθούν οι διαπραγματεύσεις με επιτυχία και να επιλυθεί το πρόβλημα των θιβετιανών προσφύγων, οι περισσότεροι εκ των οποίων ζουν υπό δύσκολες συνθήκες σε γειτονικές χώρες. Καλώ την Επιτροπή να μην λησμονήσει στα προγράμματά της αυτήν την ομάδα ανθρώπων που δέχονται ισχυρές πιέσεις.
<SPEAKER ID="154" NAME="Jarosław Leszek Wałęsa" AFFILIATION="PPE">
(PL) Κυρία Πρόεδρε, είμαστε αισιόδοξοι σχετικά με τη σημερινή συζήτηση, διότι θεωρώ ότι υπάρχει ομοφωνία σε μεγάλο βαθμό. Από την άλλη, ωστόσο, έχουν διεξαχθεί ήδη πολλές τέτοιες συζητήσεις εδώ. Άλλωστε, στις συζητήσεις είμαστε πολύ καλοί. Δεν θέλω να κυριευθώ από ιερό μένος γιατί θα ήμουν υποκριτής, όπως όλοι ουσιαστικά σε αυτήν την αίθουσα συνεδριάσεων. Ένας υποκριτής που εξαρτάται από κάτι - από τα φθηνά αγαθά που προέρχονται από την Κίνα. Εντούτοις, αυτήν τη στιγμή, πρέπει να επιδείξουμε ενδεχομένως αρκετό αυτοσεβασμό, ώστε να μιλήσουμε κατηγορηματικά και να αντιταχθούμε σε ορισμένα πράγματα, αλλά και να σεβαστούμε τα ιδανικά που θεωρούμε πολύτιμα.
<P>
Ίσως το πρώτο και πιο σημαντικό βήμα θα είναι κάτι το οποίο αναφέρθηκε ήδη εδώ, κάτι το οποίο συζητήσαμε. Αναφέρομαι στον διορισμό ειδικού συντονιστή για το Θιβέτ· κάποιου που θα κατευθύνει τη διαδικασία, που θα αναλάβει την ευθύνη εκ μέρους μας για την πρόκληση που αφορά το πρόβλημα του Θιβέτ, ώστε να μην παραμείνουμε αμέτοχοι και να δηλώσουμε σθεναρά και αποφασιστικά ότι τα ανθρώπινα δικαιώματα και οι πολιτικές ελευθερίες είναι σημαντικά για εμάς. Ας το κάνουμε αυτό. Ας το κάνουμε τώρα.
<SPEAKER ID="155" NAME="Raül Romeva i Rueda" AFFILIATION="Verts/ALE">
(ES) Κυρία Πρόεδρε, η σημερινή συζήτηση για το Θιβέτ είναι ζήτημα δικαιοσύνης και ευθύνης. Συνεπώς, διαφωνώ με εκείνους που θεωρούν ότι το θέμα αυτό "δεν είχε ενδιαφέρον".
<P>
Αναβάλλουμε το θέμα αυτό εδώ και πολλά χρόνια, και διαπιστώνω με ανησυχία ότι, παρά τις τεράστιες προσπάθειες που καταβάλλονται από τη θιβετιανή αντιπροσωπεία, και ειδικά από τον Δαλάι Λάμα, για την προώθηση του διαλόγου, την προσέγγιση των κινεζικών αρχών και την εξεύρεση δίκαιης και μακροπρόθεσμης λύσης σε αυτήν την αντιπαράθεση, οι κινεζικές αρχές εξακολουθούν να επιβάλλουν κατάσταση αποκλεισμού.
<P>
Εμείς στην Ευρωπαϊκή Ένωση δεν μπορούμε να συνεχίσουμε να ανεχόμαστε το παιχνίδι αυτό, πόσω μάλλον να το πυροδοτούμε. Θεωρώ, επομένως, ότι είναι απαραίτητο, όχι μόνο να σας υπενθυμίσω και πάλι τον επείγοντα χαρακτήρα και τη συνάφεια της συζήτησης αυτής, αλλά να σας υπενθυμίσω εκ νέου ότι ο μοναδικός παράγοντας που στέκεται αυτήν τη στιγμή εμπόδιο στην εξεύρεση λύσης είναι η Κίνα.
<P>
Πρέπει να είμαστε ξεκάθαροι από την άποψη αυτή. Ο μόνος τρόπος να επιδείξει συνέπεια η Ευρωπαϊκή Ένωση, όταν ισχυρίζεται ότι διατηρεί τη δέσμευσή της προς τα ανθρώπινα δικαιώματα, είναι να δεχθεί ότι πρέπει να επωμιστεί το κόστος όσον αφορά τις επιχειρήσεις και από οικονομική άποψη. Ειδάλλως, δεν θα είναι αξιόπιστη έναντι των ανθρωπίνων δικαιωμάτων.
<SPEAKER ID="156" NAME="László Tőkés" AFFILIATION="PPE">
(EN) Κυρία Πρόεδρε, στις 10 Μαρτίου γιορτάσαμε την 51η επέτειο της λαϊκής εξέγερσης στο Θιβέτ. Έκτοτε, με τη συνεχή και επίμονη δέσμευσή του να πρεσβεύει την ουσιαστική αυτονομία για τον λαό του, ο Δαλάι Λάμα πρόσφερε στον κόσμο ένα πρότυπο για τον τρόπο προώθησης της δημοκρατίας με μη βίαια μέσα.
<P>
Εμείς οι Ευρωπαίοι εξακολουθούμε να διδασκόμαστε από την Αυτού Αγιότητα, τον Δαλάι Λάμα. Προσφάτως, εξέφρασε την αλληλεγγύη του προς την εθνοτική μειονότητα των Ουιγούρων και στάθηκε στο πλευρό της Aung San Suu Kyi και άλλων δημοκρατών αντιφρονούντων. Εδώ, στο Ευρωπαϊκό Κοινοβούλιο, δεσμευόμαστε να διασφαλίσουμε την προστασία των ανθρωπίνων δικαιωμάτων και των δικαιωμάτων των μειονοτήτων σε ολόκληρο τον κόσμο.
<P>
(" Πρόεδρος διακόπτει τον ομιλητή)
<SPEAKER ID="157" NAME="Franz Obermayr" AFFILIATION="NI">
(DE) Κυρία Πρόεδρε, θα απευθυνθώ απευθείας στον Επίτροπο για διευκρινίσεις. Για μένα, το Θιβέτ είναι μία κατεχόμενη χώρα και θεωρώ ότι πολλά άλλα μέλη του Σώματος, από όλες τις ομάδες, συμμερίζονται την άποψη αυτή. Ακόμα και εσείς, κύριε Επίτροπε, δεν μπορείτε να καταστήσετε άκυρο το διεθνές δίκαιο. Πιστεύω ότι πρόκειται για μία ανησυχία η οποία αγγίζει πραγματικά ευαίσθητες χορδές όλων των ευρωπαίων πολιτών. Όλοι γνωρίζουν τα δεινά και την πολιτισμική γενοκτονία στο Θιβέτ και όλοι αισθάνονται συμπόνια· θα πρέπει, επομένως, να τεθεί το εξής σημαντικό ερώτημα: πού βρίσκεται η ΕΕ σε όλα αυτά; Σπεύδουμε να κρίνουμε τις μικρές χώρες που διαπράττουν παραβάσεις. Αντιδρούμε σθεναρά και προβαίνουμε πολύ γρήγορα σε επικρίσεις για τις μικρές χώρες. Όταν πρέπει, όμως, να κρίνουμε μεγάλες χώρες, χώρες οικονομικά σημαντικές χώρες, όπως είναι η Κίνα, γινόμαστε πολύ προσεκτικοί από πολιτική άποψη. Ενεργούμε προσεκτικότατα, τόσο σε πολιτικό όσο και σε διπλωματικό επίπεδο. Δεν αποτελεί ένδειξη θάρρους και ηθικού αναστήματος να επιτιθέμεθα στους παραβάτες ήσσονος σημασίας και να εθελοτυφλούμε όσον αφορά την Κίνα. Ομοίως, δεν κατορθώνουμε να ασκήσουμε πιέσεις στην Κίνα μέσω των εκατομμυρίων της αναπτυξιακής βοήθειας. Επομένως, προσδοκώ από την Ύπατη Εκπρόσωπο ...
<P>
(" Πρόεδρος διακόπτει τον ομιλητή)
<SPEAKER ID="158" NAME="Ivo Vajgl" AFFILIATION="ALDE">
(SL) Είμαι ένας από τους λίγους που είχαν πρόσφατα την ευκαιρία να επισκεφθούν το Θιβέτ.
<P>
Έχει σημειωθεί ορισμένου βαθμού πρόοδος στο Θιβέτ, όμως η πρόοδος αυτή κατέληξε να κάνει περισσότερο κακό παρά καλό, διότι διέλυσε τις παραδοσιακές πολιτισμικές αξίες, περιθωριοποίησε την παραδοσιακή θιβετιανή αρχιτεκτονική και επέβαλε μία εκσυγχρονισμένη εικόνα στην πνευματική ζωή του Θιβέτ. Οι ποταμοί έχουν μολυνθεί και αυτοκινητόδρομοι που αμαυρώνουν το θιβετιανό τοπίο έχουν κάνει την εμφάνισή τους.
<P>
Ωστόσο, συντελείται κάποια πρόοδος στο Θιβέτ. Αυτό δεν μπορούμε να το αρνηθούμε, και νομίζω ότι οι απαιτήσεις, αλλά και οι προσδοκίες μας από την Κίνα θα πρέπει να συμβαδίζουν με την απαίτηση να επωφεληθεί και το Θιβέτ από την πρόοδο αυτή και η ζωή εκεί να μην συνεχίζεται ωσάν να πρόκειται για μουσείο.
<SPEAKER ID="159" NAME="Maroš Šefčovič" LANGUAGE="EN">
Κυρία Πρόεδρε, πιστεύω ότι η σημερινή συζήτηση κατέδειξε για άλλη μία φορά ξεκάθαρα ότι έχουμε ειλικρινείς ανησυχίες για την κατάσταση στο Θιβέτ. Θεωρώ ότι οι παρεμβάσεις τόνισαν πως οι ανησυχίες αυτές παραμένουν πραγματικές και θεμιτές για περισσότερα από 50 χρόνια μετά τη θιβετιανή εξέγερση στις 10 Μαρτίου 1959. Επιπλέον, η συζήτησή μας υπογράμμισε την ανάγκη οι δύο πλευρές να προχωρήσουν άμεσα στην επανέναρξη του διαλόγου.
<P>
Σας πληροφορώ ότι η Ευρωπαϊκή Ένωση χαιρετίζει την επανέναρξη του διαλόγου μεταξύ των απεσταλμένων του Δαλάι Λάμα και της κινεζικής κυβέρνησης, ο οποίος ξεκίνησε και πάλι τον Σεπτέμβριο του 2002. Έκτοτε, στηρίξαμε σθεναρά τον διάλογο αυτόν και ελπίζουμε ότι η εν λόγω διαδικασία θα αποφέρει θετικά αποτελέσματα και θα καταλήξει στην επίλυση εκκρεμών ζητημάτων με τρόπο ειρηνικό και βιώσιμο για το Θιβέτ.
<P>
Στον πολιτικό τους διάλογο και στις περαιτέρω επαφές τους με την Κίνα, οι εκπρόσωποι της ΕΕ ενθαρρύνουν τακτικά την Κίνα να αξιοποιήσει τη διαδικασία αυτή με τρόπο ρεαλιστικό, προκειμένου να αντιμετωπιστούν όλα τα εκκρεμή ζητήματα που αφορούν το Θιβέτ. Παρότι η Κίνα το θεωρεί αυτό εσωτερικό ζήτημα, έλαβε υπόψη τις απόψεις και τις ανησυχίες της ΕΕ, την οποία και ενημέρωσε για τη δική της άποψη επί του θέματος.
<P>
Οφείλω να τονίσω ότι η ΕΕ θέτει το ζήτημα της κατάστασης των ανθρωπίνων δικαιωμάτων στο Θιβέτ στον πολιτικό της διάλογο με την Κίνα και στον διάλογο σχετικά με τα ανθρώπινα δικαιώματα. Επιπλέον, η ΕΕ τονίζει ανελλιπώς τη σημασία που αποδίδει στον σεβασμό της ελευθερίας της έκφρασης και της θρησκείας στο Θιβέτ.
<P>
Παρακολουθήσαμε εκ του σύνεγγυς τις τελευταίες εξελίξεις του διαλόγου αυτού, ενώ ο διάλογος μεταξύ της κινεζικής κυβέρνησης και των εκπροσώπων του Δαλάι Λάμα συνεχίζεται. Σας πληροφορώ ότι τον περασμένο μήνα ενημερωθήκαμε και από τις δυο πλευρές σχετικά με τον τελευταίο γύρο των συνομιλιών και τις ενθαρρύναμε εκ νέου να επιτύχουν ουσιαστική πρόοδο.
<P>
Ολοκληρώνοντας, επιτρέψτε μου να εκφράσω την πεποίθησή μου ότι η σημερινή μας συζήτηση επιβεβαίωσε επίσης τη διαρκή δέσμευσή μας ως προς τις επαφές με την Κίνα για το θέμα αυτό και το έργο που θα πραγματοποιήσουμε από κοινού με στόχο τη βελτίωση του σεβασμού για τα ανθρώπινα δικαιώματα και τις ελευθερίες στο Θιβέτ.
<SPEAKER ID="160" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="161" NAME="Lidia Joanna Geringer de Oedenberg  " LANGUAGE="PL">
Κυρία Πρόεδρε, κυρίες και κύριοι, πριν από δύο χρόνια, ορισμένοι μοναχοί πραγματοποίησαν στη Λάσα ειρηνικές διαδηλώσεις, στις οποίες οι κινεζικές αρχές απάντησαν με βίαιη επέμβαση της Αστυνομίας και του στρατού. Δεκάδες πολίτες σκοτώθηκαν και εκατοντάδες άλλοι τραυματίστηκαν. Έκτοτε, οι Θιβετιανοί έχουν πραγματοποιήσει πάνω από 200 ειρηνικές διαδηλώσεις με τη συμμετοχή πολλών κοινωνικών ομάδων, συμπεριλαμβανομένων εκπαιδευτικών, φοιτητών και διανοούμενων.
<P>
Στην προηγούμενη κοινοβουλευτική θητεία του, το Ευρωπαϊκό Κοινοβούλιο ενέκρινε οκτώ ψηφίσματα για το Θιβέτ και συζήτησε το θέμα πολλές φορές. Τα αποτελέσματα των προσπαθειών αυτών δεν είναι ακόμη ικανοποιητικά. Προσφάτως, οι κινεζικές αρχές διέταξαν την κράτηση 30 μαθητών ενός σχολείου στο Machu, οι οποίοι, κατά τη δεύτερη επέτειο των γεγονότων στη Λάσα στις αρχές Μαρτίου, εξέφρασαν για άλλη μία φορά τις πεποιθήσεις τους και ξεκίνησαν ειρηνική διαδήλωση. Αναμφίβολα δεν έχουμε ακούσει καν για πολλά παρόμοια περιστατικά.
<P>
Ως εκ τούτου, προτείνω να ενταχθεί το πρόβλημα αυτό στις αρμοδιότητες της Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφάλειας και να μελετηθεί υπό ευρύτερη προοπτική. Κάτι τέτοιο θα μπορούσε να συνοδευτεί από συγκεκριμένη δράση και, ελπίζω, από ορατά αποτελέσματα. Ευχαριστώ για την προσοχή σας.
<SPEAKER ID="162" NAME="Danuta Jazłowiecka  " LANGUAGE="PL">
Στις μέρες μας, τα μέσα ενημέρωσης βρίθουν πληροφοριών σχετικά με την Κίνα. Εκθέσεις, άρθρα και βιβλία αναφέρονται συνεχώς στην ανάπτυξη και τον εκσυγχρονισμό της Κίνας, καθώς και στο οικονομικό θαύμα που συντελείται στη χώρα. Στο πλαίσιο αυτό, τα μέσα ενημέρωσης έγραψαν πρόσφατα και για το Θιβέτ.
<P>
Το αμερικανικό περιοδικό Newsweek ανέφερε σε πρόσφατο ρεπορτάζ ότι "η Κίνα ωφελεί σημαντικά τους Θιβετιανούς", διότι βοηθά μία από τις φτωχότερες περιοχές του κόσμου να εξέλθει από την υπανάπτυξη. Το ρεπορτάζ αναφέρεται στις κινεζικές επενδύσεις στις υποδομές των μεταφορών και των τηλεπικοινωνιών, στην παιδεία, την υγεία και την πρόσβαση στο νερό και τον ηλεκτρισμό. Φαίνεται, λοιπόν, ότι τίθεται σε εφαρμογή το σχέδιο του προέδρου Hu Jintao, το οποίο, ενώ βελτιώνει το βιοτικό επίπεδο των Θιβετιανών, επιχειρεί να τους εξαναγκάσει να αποποιηθούν την ελευθερία του λόγου, της θρησκείας, καθώς και τις προσδοκίες τους για αυτονομία. Μπορεί όμως η στρατηγική του να είναι επιτυχής;
<P>
Οι ταραχές που ξέσπασαν στη Λάσα πριν από δύο χρόνια, στην επέτειο της εξέγερσης κατά της Κίνας, καθώς και τα γεγονότα πριν από δύο εβδομάδες, καταδεικνύουν με τον πιο εμφατικό τρόπο ότι οι Θιβετιανοί αισθάνονται πως καταδιώκονται στην ίδια τους τη χώρα. " ιστορία της χώρας μου με δίδαξε ότι αξίζει να καταβάλει κανείς κάθε τίμημα για την ελευθερία και την αξιοπρέπεια. Τα οικονομικά συμφέροντα δεν πρέπει να αποτελούν αιτία να λησμονούμε τους διωκόμενους και αυτούς που υποφέρουν.
<P>
Θεωρώ ότι το Ευρωπαϊκό Κοινοβούλιο είναι ένα όργανο το οποίο θα πρέπει να απαιτήσει εντονότατα τον σεβασμό προς το δικαίωμα των Θιβετιανών να διατηρήσουν την ταυτότητά τους. Εδώ εκπροσωπούμε τους λαούς της Ευρωπαϊκής Ένωσης και εκ μέρους τους πρέπει να βεβαιώσουμε τους Θιβετιανούς για την αλληλεγγύη μας.
<SPEAKER ID="163" NAME="Csaba Sógor  " LANGUAGE="HU">
Στις 10 Μαρτίου 1959, ο λαός του Θιβέτ, με επαναστατική διάθεση, υπερασπίστηκε τον ηγέτη του, όμως ο αρχικός ενθουσιασμός του καταπνίγηκε ανελέητα από την "ειρηνική απελευθέρωση" του κινεζικού κομμουνιστικού καθεστώτος η οποία κόστισε τη ζωή σε χιλιάδες πολίτες. Έκτοτε, ο Δαλάι Λάμα, ο οποίος εξαναγκάστηκε σε εξορία, πραγματοποιεί την ειρηνική του διαμαρτυρία επί μισό αιώνα. Από τότε, δεν έχει επιτραπεί στους Θιβετιανούς να γιορτάζουν ελεύθερα την επέτειο εκείνης της ημέρας. Στην ανατολική Ευρώπη, από όπου κατάγομαι, η ιστορία αυτή είναι γνωστή. Αν και εδώ φαίνεται να έχουμε καταργήσει παρόμοιες πρακτικές των κομμουνιστικών καθεστώτων, νομίζω ότι δεν πρέπει να λησμονούμε τα διδάγματα: στην ιστορία κάθε λαού συμβαίνουν γεγονότα, ο εορτασμός των οποίων δεν πρέπει να απαγορεύεται. Ωστόσο, αυτό για το οποίο συζητούμε εδώ είναι κάτι περισσότερο. Ως εκπρόσωπος της κοινότητας μίας εθνικής μειονότητας, συμπάσχω με την οδύνη του θιβετιανού λαού και ζητώ από τους συναδέλφους βουλευτές να στηρίξουν με την ψήφο τους τις ειρηνικές προσπάθειες του Θιβέτ στην πορεία του προς την αυτονομία.

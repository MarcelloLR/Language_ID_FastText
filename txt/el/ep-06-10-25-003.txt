<CHAPTER ID="003">
Ειρηνευτική διαδικασία στην Ισπανία (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την ειρηνευτική διαδικασία στην Ισπανία.
<SPEAKER ID="008" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, η Ευρωπαϊκή Κοινότητα δημιουργήθηκε λόγω της επιθυμίας για ειρήνη και σταθερότητα. " ειρήνη και η σταθερότητα εξακολουθούν να είναι σημαντικές για την ανάπτυξη της Ένωσης και είναι πολύ σημαντικό να συζητούνται και αυτά τα θέματα. Είναι απολύτως φυσικό να συζητεί το Ευρωπαϊκό Κοινοβούλιο τις αρχές της ειρήνης και της σταθερότητας.
<P>
Στις 23 και 24 Μαρτίου του τρέχοντος έτους, ο πρωθυπουργός της Ισπανίας εξέθεσε στο Ευρωπαϊκό Συμβούλιο το θέμα της κήρυξης μόνιμης εκεχειρίας από την τρομοκρατική οργάνωση ΕΤΑ. Το Συμβούλιο εξέφρασε την ικανοποίησή του από την παρουσίαση του ισπανού πρωθυπουργού. Έκτοτε, το Συμβούλιο δεν συζήτησε το θέμα και εμμένει στην αρχική δήλωσή του.
<P>
Το θέμα της ασφάλειας είναι ιδιαιτέρως επίκαιρο και αφορά όλες και όλους τους Ευρωπαίους. " φινλανδική Προεδρία εκφράζει την ικανοποίησή της για όλες τις ενέργειες που έχουν πραγματοποιηθεί ώστε να διασφαλιστεί ο τερματισμός της τρομοκρατικής δράσης της ΕΤΑ και να επιτευχθεί μια ειρηνική λύση στο πλαίσιο της λειτουργίας των δημοκρατικών οργάνων διακυβέρνησης της Ισπανίας.
<P>
Όπως όλοι σε αυτή την αίθουσα γνωρίζουμε, η Ένωση επιδιώκει ενεργά την εξάλειψη της τρομοκρατίας και των αιτίων της. Το Συμβούλιο εκφράζει εκ νέου την υποστήριξή του προς όλες τις ενέργειες των κρατών μελών με σκοπό την καταπολέμηση της τρομοκρατίας σύμφωνα με τις αρχές του κράτους δικαίου.
<SPEAKER ID="009" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, η τρομοκρατία αποτελεί μια από τις χειρότερες απειλές για τις δημοκρατικές κοινωνίες. Οι τρομοκρατικές επιθέσεις δεν θέτουν σε κίνδυνο μόνο την ασφάλεια, αλλά συνιστούν επίθεση κατά των θεμελιωδών αξιών των ανθρωπίνων δικαιωμάτων, της δημοκρατίας και του κράτους δικαίου.
<P>
" Επιτροπή είναι προσηλωμένη στον αγώνα κατά της τρομοκρατίας και σκοπεύει να συνεχίσει να εργάζεται για την πρόληψη της τρομοκρατίας και την προστασία των πολιτών και των υποδομών μας οδηγώντας τους τρομοκράτες στη δικαιοσύνη και αντιδρώντας κατά τον ενδεδειγμένο τρόπο σε τρομοκρατικές επιθέσεις προκειμένου να σώσει όσο το δυνατόν περισσότερες ζωές αθώων. Τα ειδικότερα μέτρα που θα ληφθούν σε ευρωπαϊκό επίπεδο περιγράφονται με σαφήνεια στην ευρωπαϊκή στρατηγική κατά της τρομοκρατίας και στο σχέδιο δράσης για την καταπολέμηση της τρομοκρατίας.
<P>
Προφανώς, η Επιτροπή ανησυχεί βαθύτατα για την τραγική έκταση της τρομοκρατικής δράσης της ΕΤΑ στην Ισπανία· μετά από τέσσερις δεκαετίες τρομοκρατικής δραστηριότητας, έχουν σημειωθεί περισσότερες από 800 δολοφονίες και άλλες επιθέσεις, ενώ οι εκβιασμοί έγιναν συνήθης πρακτική. Οι νομοταγείς πολίτες έχουν συνηθίσει να ζουν υπό καθεστώς φόβου· πολλοί απειλούνται διαρκώς στην καθημερινή τους ζωή. Το σοβαρό έγκλημα που διαπράχθηκε εχθές στη νότια Γαλλία -πιθανώς από την ΕΤΑ, σύμφωνα με τις γαλλικές εισαγγελικές αρχές- προκαλεί ανησυχία. " στάση της ισπανικής κοινωνίας κατά τη διάρκεια αυτής της πολύχρονης περιόδου υπήρξε υποδειγματική· μάλιστα, η γενναιότητα και το υψηλό φρόνημα κατά την καταπολέμηση της τρομοκρατίας με βάση τον σεβασμό της δημοκρατίας και του κράτους δικαίου έχει αποδώσει καρπούς, οδηγώντας σε προοδευτική αποδυνάμωση της ΕΤΑ.
<P>
" Επιτροπή, για μια ακόμη φορά, αποδίδει φόρο τιμής σε όλα τα θύματα των τρομοκρατικών επιθέσεων της ΕΤΑ και υπενθυμίζει τη σημασία της ενίσχυσης και της στήριξής τους στην προσπάθεια αποκατάστασής τους. Στο θέμα αυτό, η Επιτροπή υπενθυμίζει τη δήλωση που έγινε ενώπιόν της από το Ευρωπαϊκό Συμβούλιο τον Μάρτιο του 2006, στην οποία χαιρετιζόταν η έκθεση του πρωθυπουργού της Ισπανίας σχετικά με την ανακοίνωση μόνιμης εκεχειρίας από την τρομοκρατική οργάνωση ΕΤΑ. " Επιτροπή υπενθυμίζει επίσης τη δήλωση του Προέδρου της Επιτροπής σχετικά με την ανακοίνωση του ισπανού πρωθυπουργού για έναρξη διαλόγου με την ΕΤΑ, εκφράζοντας τις κοινές ελπίδες όλων όσοι προσβλέπουν σε ένα μέλλον στο οποίο η Ισπανία θα έχει απαλλαγεί από τη μάστιγα της τρομοκρατίας. " Επιτροπή εκφράζει την ειλικρινή ελπίδα της ότι οι ανακοινώσεις αυτές θα οδηγήσουν στον πλήρη αφοπλισμό και στη διάλυση της τρομοκρατικής ομάδας.
<P>
Συγχρόνως, η Επιτροπή αντιλαμβάνεται την πολυπλοκότητα αυτής της πρωτοβουλίας, καθώς και την εξαιρετική λεπτότητα του θέματος, όμως είναι πεπεισμένη ότι η Ισπανία, με τη συνδρομή του συνόλου των δημοκρατικών της οργάνων, θα βρει τον ενδεδειγμένο τρόπο τερματισμού της τρομοκρατικής δράσης της ΕΤΑ και αποκατάστασης της ειρήνης, με πλήρη σεβασμό των αρχών της δημοκρατίας και του κράτους δικαίου.
<P>
Δεν θα διχαστούμε σήμερα, διότι δεν λησμονούμε ότι στόχος αυτής της συζήτησης είναι ένας κοινός εχθρός της Ισπανίας και της Ευρώπης: η τρομοκρατία.
<P>
(Χειροκροτήματα)
<SPEAKER ID="010" NAME="Hans-Gert Poettering">
εξ ονόματος της Ομάδας PPE-DE. - (DE) Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, η πολιτική δράση με σκοπό την ειρήνη είναι ένα από τα πιο ευγενή καθήκοντα ενός πολιτικού. Όλοι θέλουμε την ειρήνη στον κόσμο, στην Ευρώπη, στην Ισπανία. Συχνά όμως οι απόψεις για τον τρόπο επίτευξης αυτού του σκοπού διαφέρουν. Αυτό συμβαίνει και πάλι σήμερα.
<P>
" συζήτηση αυτή δεν αφορά κομματικές και πολιτικές τακτικές και πλεονεκτήματα, αλλά μονάχα αρχές και βασικές πεποιθήσεις. Γι' αυτό σας παρακαλώ όλους να τη διεξαγάγουμε με μεγάλο σεβασμό και να μην αρνηθούμε ο ένας στον άλλο την καλή θέληση που στηρίζει την πεποίθησή μας. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ερωτά πώς μπορούμε να εμπιστευθούμε την ETA και το Batasuna όταν λένε πως θέλουν την ειρήνη, αφού δεν εκφράζουν στις οικογένειες των περισσοτέρων από 800 ανθρώπων που δολοφόνησαν τη λύπη τους, δεν ζητούν συγγνώμη και συγχώρεση; Όσο δεν γίνεται αυτό, πρέπει να περιμένουμε πως θα ξαναρχίσουν τις δολοφονίες, αν δεν επιτύχουν τους στόχους τους με διαπραγματεύσεις.
<P>
Σήμερα εκφράζουμε τη συμπάθεια, τον σεβασμό και την αλληλεγγύη μας στα θύματα της τρομοκρατίας και της βίας της ΕΤΑ και του Batasuna. Βλέπω εδώ την αξιότιμη συνάδελφό μας κ. Dührkop Dührkop, της οποίας ο σύζυγος δολοφονήθηκε το 1984 ως πρόεδρος του σοσιαλιστικού κόμματος της Χώρας των Βάσκων. Πολλές απόπειρες δολοφονίας έχουν γίνει εναντίον του συναδέλφου μας κ. Iturgaiz Angulo και επτά από τους πολιτικούς του συντρόφους του Λαϊκού Κόμματος στη Χώρα των Βάσκων έχουν δολοφονηθεί. Χρωστάμε στα θύματα την τιμωρία των δολοφόνων. Αυτό είναι ανάλογο με τις κατευθυντήριες γραμμές και τις αρχές της έννομης τάξης μας. Για να είναι πειστική η διαδικασία συμφιλίωσης, πρέπει η συμφιλίωση να αρχίσει μεταξύ δραστών και θυμάτων, καθώς και των απογόνων των θυμάτων.
<P>
Απευθύνουμε έκκληση στην ETA και το Batasuna: δώστε στα θύματά σας, που ασφαλώς βαρύνουν τη συνείδησή σας, ένα σημείο συμφιλίωσης και συγγνώμης. Υπενθυμίζουμε ότι η ETA και το Batasuna βρίσκονται στον κατάλογο τρομοκρατικών οργανώσεων της Ευρωπαϊκής Ένωσης. Δεν έχουν παραδώσει τα όπλα τους. Τα όπλα αυτά παραμένουν απειλή για τη συνταγματική νομιμότητα στην Ισπανία, αλλά και στη Γαλλία και συνακόλουθα σε ολόκληρη την Ευρώπη. Ο κ. Επίτροπος υπενθύμισε αυτό που συνέβη προχθές στη Nimes: πιάστηκαν όμηροι μία γυναίκα και δύο παιδιά και οι γαλλικές αρχές δήλωσαν δημόσια πως αυτό συνέβη στο πλαίσιο κλοπής όπλων από την ΕΤΑ. Συνεπώς, τα όπλα παραμένουν μέσον πολιτικής αντιπαράθεσης. Πρέπει να αναρωτηθούμε ποιοι είναι οι στόχοι της ΕΤΑ και του Batasuna. Το Euronews μετέδωσε στις 24 Οκτωβρίου τη δήλωση υψηλόβαθμου εκπροσώπου της ΕΤΑ και του Batasuna, σύμφωνα με την οποία δεν πρόκειται να παραδοθούν τα όπλα παρά μόνον -όπως είπαν- όταν η Χώρα των Βάσκων αποκτήσει την ανεξαρτησία της.
<P>
Βουλευτές του Σώματος έλαβαν επιστολή από το Batasuna που αναφέρει στα αγγλικά το εξής: "Regarding the negotiation between ETA and the Spanish and French states it will be them who decide all about the demilitarisation of the conflict”. " διατύπωση αυτή είναι κακό σημάδι γιατί καταλογίζεται από τώρα η ευθύνη στο ισπανικό και το γαλλικό κράτος για την τυχόν αποτυχία των διαπραγματεύσεων.
<P>
Ως Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών λέμε ότι θέλουμε τον διάλογο. " Ισπανία και η Γαλλία είναι ελεύθερα, δημοκρατικά κράτη, δεν είναι δικτατορίες ή τυραννικά καθεστώτα που μπορεί κανείς να τα αντιμετωπίσει με βίαιη αντίσταση. Είναι ελεύθερα κράτη και στα ελεύθερα και δημοκρατικά κράτη πρέπει να εφαρμόζεται ο δημοκρατικός διάλογος και όχι η βία. Επειδή το πιστεύουμε βαθιά αυτό, η Ομάδα μας, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κατέθεσε ψήφισμα. Δεν πρόκειται μόνο για ένα ψήφισμα των ισπανών φίλων μας του Λαϊκού Κόμματος, αλλά για κοινό ψήφισμα ολόκληρης της Ομάδας μας που θα το υπερασπιστούμε με αλληλεγγύη και τώρα, στη συζήτηση αυτή, θα τιμήσουμε τη μνήμη των θυμάτων.
<P>
(Χειροκροτήματα από τη δεξιά πτέρυγα)
<SPEAKER ID="011" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, το πρόβλημα της τρομοκρατίας στην Ισπανία δεν είναι εσωτερικό πρόβλημα της χώρας, αλλά ευρωπαϊκό πρόβλημα. " τρομοκρατία συνιστά επίθεση κατά των αξιών μας. Πάντοτε, η τρομοκρατία είναι επίθεση ενάντια σε όλα όσα υπερασπιζόμαστε εδώ στο Σώμα βάσει των κοινών μας ευρωπαϊκών πεποιθήσεων. Καμία, απολύτως καμία τρομοκρατία δεν είναι δικαιολογημένη. Πρέπει όλοι να αναζητήσουμε τρόπους διαφυγής από αυτήν την τρομοκρατία γιατί κάθε φορά που γίνεται ένα τρομοκρατικό χτύπημα, είμαστε όλοι θύματα, όταν υπερασπιζόμαστε τις αξίες μας.
<P>
Είναι αξιέπαινο το ότι ο κ. Poettering αναφέρθηκε στη συνάδελφό μου κ. Dührkop Dührkop που είναι και η ίδια θύμα. Σήμερα είναι παρόντες στα θεωρεία πολλοί άνθρωποι από τη Χώρα των Βάσκων που ήταν και είναι οι ίδιοι θύματα, επειδή έχασαν συγγενείς τους ή επειδή υπέστησαν οι ίδιοι επικίνδυνες σωματικές βλάβες. Και βρίσκονται εδώ επειδή θέλουν να πουν "ναι" στον δρόμο του διαλόγου, γιατί μόνο με τον διάλογο θα μπορέσουμε να σταματήσουμε τον κύκλο της βίας.
<P>
Θαυμάζω τους άντρες και τις γυναίκες που δοκίμασαν τη βαθιά θλίψη αυτών των θυμάτων και παρ' όλ' αυτά ζητούν να σταματήσει ο θάνατος, η βία και ο φαύλος κύκλος. Αυτό το ηθικό σθένος πρέπει να είναι το κίνητρο για την επίτευξη λύσης του προβλήματος της βίας, όχι μόνο στη Χώρα των Βάσκων αλλά παντού. Αυτό που συζητάμε σήμερα είναι, συνεπώς, ένα ευρωπαϊκό πρόβλημα.
<P>
Θαυμάζω το θάρρος της ισπανικής κυβέρνησης να βαδίσει αυτόν τον γεμάτο κινδύνους δρόμο, έναν δρόμο αμφισβητούμενο, που ωστόσο είναι ένας δρόμος που περιγράφεται πιο καλά με ένα απόσπασμα που θέλω να σας διαβάσω:
<P>
(ES) Για χάρη της ειρήνης και των δικαιωμάτων σας, δεν θα κλειστούμε στον εαυτό μας αλλά, αντίθετα, θα ανοιχτούμε στην ειρήνη, στην ελπίδα, στη συγχώρεση και στη γενναιοδωρία και θα κάνουμε το καλύτερο που μπορούμε για να διασφαλίσουμε ότι η ειρήνη θα είναι διαρκής με τη βοήθεια και την ελπίδα όλων.
<P>
(Χειροκροτήματα)
<P>
(DE) Αυτό που μόλις σας διάβασα είναι μία θαυμάσια φράση που περιγράφει το θέμα. Την είπε ο ισπανός πρωθυπουργός στέλνοντας τον υπουργό του σε διαπραγματεύσεις με την ΕΤΑ. Είναι μια φράση που είπε το 1998 ο ισπανός πρωθυπουργός José María Aznar. Αυτό είναι το πνεύμα που θα μπορούσε να αποτελέσει τη βάση για να καταλήξουμε όλοι μαζί σε λύση του προβλήματος της βίας, αφού αυτό που κάνει σήμερα η ισπανική κυβέρνηση συνεχίζει την παράδοση όλων των προηγουμένων κυβερνήσεων της χώρας.
<P>
(Χειροκροτήματα)
<P>
Γι' αυτό θα ήταν καλό να καταλήγαμε σε ένα κοινό ψήφισμα. Δεν συμφωνώ πάντα με τον κ. Aznar -πράγμα που δεν θα σας φανεί παράξενο- αλλά στο σημείο αυτό είχε δίκιο, αγαπητοί συνάδελφοι της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και, αγαπητά μέλη του Λαϊκού Κόμματος· ήταν άλλωστε ο αρχηγός σας. Με βάση αυτό το πνεύμα μπορούμε να συμφωνήσουμε όλοι μαζί ότι γι' αυτό το θεμελιώδες δικαίωμα και μέσω του διαλόγου είμαστε διατεθειμένοι να καταλήξουμε σε μία λύση. Κύριε Πρόεδρε, οι συνάδελφοί μας που ήταν στο παρελθόν υποχρεωμένοι να αντιμετωπίσουν την τρομοκρατία, γνώριζαν πάντα τους κινδύνους. Όταν οι συνάδελφοί μας, ο John Hume και ο David Trimble, ξεκίνησαν μαζί στον δρόμο για την ειρήνη, ήξεραν κι εκείνοι ότι ο δρόμος είναι γεμάτος κινδύνους και ότι η επιτυχία δεν είναι εξασφαλισμένη. " χθεσινή κλοπή όπλων στη Γαλλία, την οποία καταδικάζουμε δριμύτατα, δείχνει πως όταν θέλεις να βγεις από τον κύκλο της βίας, υπάρχει πάντα ο κίνδυνος να επιχειρήσει κάποιος να εμποδίσει διά της βίας την έξοδό σου από αυτόν τον φαύλο κύκλο. Όμως δεν πρέπει να αφήνουμε να μας αποθαρρύνει αυτό, γιατί ποια είναι η εναλλακτική λύση; Μένοντας στο αδιέξοδο διαιωνίζουμε τη βία. Ο διάλογος που δρομολογήθηκε είναι συνεπώς μια μεγάλη ευκαιρία και σας παρακαλώ όλους να τον εγκρίνουμε μαζί σε μία κοινή βάση που θα υποστηρίζεται από όλες τις Ομάδες.
<P>
(Χειροκροτήματα από την αριστερή πτέρυγα)
<SPEAKER ID="014" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, η Ευρωπαϊκή Ένωση θεωρείται ότι αποτελεί το καλύτερο παράδειγμα επίλυσης συγκρούσεων στην ιστορία. Όπως ακριβώς ασχολούμαστε με συγκρούσεις σε περιοχές εκτός της Ένωσής μας, πρέπει επίσης να μας απασχολήσουν οι εναπομένουσες συγκρούσεις στο εσωτερικό μας.
<P>
Δεν είναι ο ρόλος του Ευρωπαϊκού Κοινοβουλίου να παρεμβαίνει απευθείας μεταξύ της ισπανικής κυβέρνησης, των πολιτικών κομμάτων και της μακροχρόνιας σύγκρουσης στη Χώρα των Βάσκων, αλλά δεν μπορούμε και να αγνοούμε την κατάσταση. Πρέπει να ενθαρρύνουμε μια διαδικασία η οποία δεν αποκλείεται να αποτελεί την καλύτερη ευκαιρία για την ειρήνη για μια ολόκληρη γενιά.
<P>
Εκφράζω την αλληλεγγύη και τη συμπαράστασή μου σε όλες τις οικογένειες οι οποίες έχασαν αγαπημένα τους πρόσωπα με την πάροδο των ετών ως αποτέλεσμα της βίας. " πιο ενδεδειγμένη, όμως, στάση που μπορούμε να υιοθετήσουμε ως δημοκρατικοί πολιτικοί απέναντι σε αυτά τα αναρίθμητα θύματα είναι να διασφαλίσουμε ότι δεν θα υπάρξουν νέα θύματα. Για τον λόγο αυτόν, οι Φιλελεύθεροι και Δημοκράτες στηρίζουν το υπό εξέταση ψήφισμα. Ούτε η στιγμή ούτε το θέμα προσφέρονται για πολιτική εκμετάλλευση. Έχω τη σταθερή πεποίθηση ότι όλες οι δημοκρατικές δυνάμεις που επιθυμούν τον ειρηνικό τερματισμό της βίας και της τρομοκρατίας στη Χώρα των Βάσκων και σε άλλες περιοχές της Ισπανίας στις οποίες έχουν διαπραχθεί αγριότητες οφείλουν να στηρίξουν τις προσπάθειες οιασδήποτε ισπανικής κυβέρνησης η οποία είναι διατεθειμένη να εργαστεί για την επίτευξη αυτού του στόχου.
<P>
Στις αρχές του έτους, το Σώμα χαιρέτισε την ανακοίνωση της κατάπαυσης του πυρός από την ΕΤΑ. Πολύ σωστά, πραγματοποιούμε τώρα ένα βήμα πιο πέρα και ξεκινούμε μια διαδικασία η οποία κατοχυρώνει αυτή την εξέλιξη, χωρίς να προδικάζουμε ή να σχολιάζουμε το αποτέλεσμα του όποιου πολιτικού διαλόγου ή διευθέτησης.
<P>
Όπως και με την ειρηνευτική διαδικασία στη Βόρεια Ιρλανδία, η οποία δεν είναι ταυτόσημη, αλλά προσφέρει σημαντικά διδάγματα όσον αφορά την επίλυση κρίσεων, συχνά οι πολιτικοί οφείλουν να αναλαμβάνουν ρίσκα για την ειρήνη. Υπενθυμίζω ότι, το 1998, ο πρώην συνάδελφός μας κ. John Hume και ο Ενωτικός ομόλογός του κ. David Trimble έλαβαν το βραβείο Νόμπελ ειρήνης για τη συμφωνία της Μεγάλης Παρασκευής στη Βόρεια Ιρλανδία. Ανέλαβαν ρίσκο για χάρη της ειρήνης. Αυτό δεν σημαίνει ότι αναγνωρίζουμε τη νίκη των τρομοκρατών, όπως θα μπορούσαν να ισχυριστούν ορισμένοι, αλλά ότι αναγνωρίζουμε την ήττα τους. Διότι δεν μπορεί να υπάρξει διάλογος μεταξύ δημοκρατών αν μια από τις πλευρές δεν έχει εγκαταλείψει τον στόχο της φυσικής εξόντωσης του αντιπάλου της.
<P>
Δεν πρέπει να νομίζουμε ότι η οικοδόμηση της ειρήνης θα είναι εύκολη. Θα υπάρξουν εμπόδια, όπως η ανακάλυψη κρύπτης όπλων στη νοτιοδυτική Γαλλία. Έχουμε, όμως, καθήκον να εργαστούμε για την οικοδόμηση της ειρήνης με δομικά υλικά την προσπάθεια και την επιμονή.
<P>
Γι' αυτό η Ομάδα μου απευθύνει έκκληση προς όλες τις πτέρυγες του Σώματος σήμερα να αφήσουν κατά μέρος τις κομματικές πολιτικές και να ενωθούν για τη διασφάλιση της ειρήνης, όσο και αν μας αποτροπιάζει όλους η δράση των τρομοκρατών.
<P>
(Χειροκροτήματα από την αριστερή πτέρυγα)
<SPEAKER ID="015" NAME="Monica Frassoni">
εξ ονόματος της Ομάδας Verts/ALE. - (ES) Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία υποστηρίζει τη διαδικασία που ξεκίνησε στην Ισπανία για να τεθεί επιτέλους ένα τέλος στην τρομοκρατία της ETA και να βρεθεί μια λύση στη βασκική σύγκρουση. Ταυτόχρονα επαναλαμβάνουμε την βαθιά αλληλεγγύη μας και τον σεβασμό μας προς όλα τα θύματα της τρομοκρατίας.
<P>
Υποστηρίζουμε αυτή τη διαδικασία διότι απορρίπτει τη βία, αφήνει ανοιχτές όλες τις επιλογές για μια τελική λύση, δεν αποκλείει κανέναν και επίσης αποδίδει στα βασκικά πολιτικά κόμματα και στη βασκική κοινωνία γενικά την ευθύνη να θέσουν τέλος στη λεγόμενη βασκική σύγκρουση.
<P>
" συζήτηση αυτού του θέματος στο Ευρωπαϊκό Κοινοβούλιο δεν σημαίνει ανάμειξη στην πολιτική ενός κράτους μέλους. Απλά σημαίνει την προώθηση μιας διαδικασίας που έχει ήδη ξεκινήσει και επαναλαμβάνει ότι η τρομοκρατία και η βία αφορούν όλους τους Ευρωπαίους.
<P>
Όσο δύσκολη και αν είναι αυτή η διαδικασία και όσο αβέβαιο και αν είναι το αποτέλεσμά της, υποστηρίζουμε και θα συνεχίσουμε να υποστηρίζουμε τους ανθρώπους εκείνους που έχουν αποφασίσει να διατρέξουν τον κίνδυνο να ακολουθήσουν μια διαφορετική κατεύθυνση από εκείνη της κυβέρνησης Αθνάρ, η οποία σαφώς δεν πέτυχε κανένα πραγματικό αποτέλεσμα. Όπως δήλωσε ο Γκάντι: "Δεν υπάρχει δρόμος για την ειρήνη. " ειρήνη είναι ο δρόμος".
<P>
Πιστεύουμε ότι είναι ενδεδειγμένο να συζητηθεί αυτή η διαδικασία εδώ και ήμασταν πάντα υπέρ αυτού, ακόμη και όταν το Λαϊκό Κόμμα ήταν αποφασισμένο να φέρει αυτή τη σύγκρουση στο Ευρωπαϊκό Κοινοβούλιο προκειμένου να κερδίσει υποστήριξη για την πολιτική του, μια πολιτική που πιστεύαμε πάντα ότι είναι λανθασμένη, επειδή βασιζόταν στην ιδέα ότι, προκειμένου να νικηθεί η τρομοκρατία, ήταν απαραίτητο να διχαστεί η βασκική κοινωνία αντί να είναι ενωμένη.
<P>
Οι Βάσκοι και η πλειοψηφία των Ισπανών κουράστηκαν από αυτή την πολιτική της αντιπαράθεσης. Κατά την άποψή μας, οι βασικοί παράγοντες για την επιτυχία αυτής της διαδικασίας είναι ο διάλογος, η μη βία και ο σεβασμός του δικαιώματος των πολιτών της Χώρας των Βάσκων να αποφασίσουν. Με αυτούς τους στόχους στο μυαλό μας, θα υποστηρίξουμε αυτή τη διαδικασία, ως σταθεροί φίλοι και σύμμαχοι στην καταπολέμηση της τρομοκρατίας, κάθε μορφής τρομοκρατίας.
<P>
(Χειροκροτήματα από την αριστερή πτέρυγα)
<SPEAKER ID="016" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, η Ομάδα μου καταδίκαζε ανέκαθεν τις τρομοκρατικές πράξεις ανεξαρτήτως αυτουργών, εύρους και λόγων τους οποίους επικαλούνταν για να τις δικαιολογήσουν. Είμαστε υπέρ του πολιτικού αγώνα που πραγματοποιείται χωρίς καμία απολύτως μορφή βίας. Θεωρούμε τη βία κατακριτέα σε κάθε περίπτωση πλην της περίπτωσης που, όπως ορίζεται στο προοίμιο της Οικουμενικής Διακήρυξης για τα Ανθρώπινα Δικαιώματα, ένας λαός, όταν ελλείπει το κράτος δικαίου: "αναγκάζεται να προσφεύγει, ως έσχατο καταφύγιο, στην εξέγερση κατά της τυραννίας και της καταπίεσης". Ακόμη δε και σε αυτή την περίπτωση, οι επιθέσεις εναντίον του άμαχου πληθυσμού είναι, κατά τη γνώμη μας, καταδικαστέες. Αυτός είναι ακόμη ένας λόγος για τον οποίο καταδικάσαμε απερίφραστα και συστηματικά τις επιθέσεις της ETA, οι οποίες σκότωσαν εκατοντάδες αθώους. Συνεχίζουμε να θυμόμαστε αυτά τα θύματα και εκφράζουμε και πάλι την αλληλεγγύη μας προς τους συγγενείς τους.
<P>
Ελπίζαμε εδώ και πολύ καιρό ότι θα μπορέσουμε να γυρίσουμε μια για πάντα αυτή τη σελίδα. Αυτός είναι ο λόγος που δεχθήκαμε με μεγάλη ικανοποίηση την ανακοίνωση της οριστικής κατάπαυσης πυρός εκ μέρους της ETA. Αυτός είναι επίσης ο λόγος που εκτιμήσαμε ιδιαίτερα τη θετική και υπεύθυνη στάση με την οποία ο ισπανός πρωθυπουργός, ο José Luis Zapatero, έδραξε αυτή την ευκαιρία για να επιχειρήσει την επίτευξη ειρήνης, ιδίως στην ομιλία του της 28ης Ιουνίου 2005, επιλέγοντας την οδό του διαλόγου, μεριμνώντας παράλληλα για την τήρηση των νομικών κανόνων και διαδικασιών, οι οποίες ισχύουν στη χώρα του. Αποτελεί τιμή για το Ευρωπαϊκό Κοινοβούλιο να παράσχει τη στήριξή του σε αυτή την ενέργεια.
<P>
Εμφορούμενη από αυτό το πνεύμα η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών συντάχθηκε με τη Σοσιαλιστική Ομάδα στο Ευρωπαϊκό Κοινοβούλιο, την Ομάδα των Πρασίνων/Ευρωπαϊκή Ελεύθερη Συμμαχία και την Ομάδα της Συμμαχίας Φιλελευθέρων και Δημοκρατών για την Ευρώπη στην έγκριση ενός κοινού ψηφίσματος. Προσθέτω ότι, κατά τη γνώμη μας, καλό θα ήταν συνάδελφοι από τις λοιπές πολιτικές ομάδες να παράσχουν και αυτοί τη στήριξή τους σε μια ενέργεια που αντικατοπτρίζει, ούτε λίγο ούτε πολύ, τις επιθυμίες της πλειοψηφίας του ισπανικού λαού, ήτοι τη δρομολόγηση μιας ειρηνευτικής διαδικασίας βάσει της νομιμότητας.
<P>
(Χειροκροτήματα από την αριστερή πτέρυγα)
<SPEAKER ID="017" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θέλω, όπως και προηγούμενοι συνάδελφοί μου, να δηλώσω ότι η σημερινή συζήτηση στο Σώμα αφορά ένα πολύ ευαίσθητο θέμα. Σε όλες τις διαβουλεύσεις μας δεν πρέπει να λησμονούμε τα θύματα της τρομοκρατικής βίας και, ειδικώς σήμερα, τα θύματα της τρομοκρατικής βίας της ΕΤΑ στην Ισπανία τα τελευταία χρόνια. Πρέπει, όμως, να έχουμε επίσης το βλέμμα στραμμένο στο μέλλον και να διασφαλίσουμε ότι δεν θα υπάρξουν νέα θύματα, καθώς θα βρεθούν πολιτικές λύσεις στις διαφορές που υπάρχουν στην Ισπανία, στη Γαλλία και στην Ευρωπαϊκή Ένωση συνολικά.
<P>
Θεωρώ ότι είναι σφάλμα να συγκρίνουμε καταστάσεις ή να υποστηρίζουμε ότι όλες οι διαδικασίες είναι πανομοιότυπες. Εντούτοις, οι προηγούμενες ειρηνευτικές διαδικασίες μπορούν να λειτουργήσουν ως οδηγός για το τι μπορεί να επακολουθήσει, για τις δυσκολίες που πρέπει να ξεπεραστούν και τις προκλήσεις που θα αντιμετωπιστούν. Προκειμένου να είναι επιτυχημένος ο διάλογος, και οι δύο πλευρές πρέπει να επιδείξουν ανοικτό πνεύμα. Δεν μπορεί κανείς να συζητήσει μια μελλοντική διαδικασία αν τα χέρια του είναι δεμένα. Πρέπει να διασφαλιστεί ότι η πλευρά με την οποία διεξάγεται ο διάλογος είναι αποφασισμένη να επιδιώξει τον συμβιβασμό και την εξεύρεση λύσης. Το πιο σημαντικό στοιχείο που πρέπει να θυμόμαστε είναι ότι, όταν ξεκινά κανείς μια ειρηνευτική διαδικασία, καλείται να συνάψει ειρήνη με τους εχθρούς του, και όχι με τους φίλους του, γεγονός που μπορεί να προκαλέσει πολλά εσωτερικά προβλήματα.
<P>
(Χειροκροτήματα)
<P>
Πρέπει να εκμεταλλευτούμε τις ευκαιρίες που μας προσφέρει τώρα αυτή η διαδικασία, αλλά δεν πρέπει να θεωρείται δεδομένο ότι όλες οι πλευρές θα κερδίσουν αυτά που επιδιώκουν. Δεν πρέπει σε καμία περίπτωση να εξαπολύουμε κατηγορίες κατά του Λαϊκού Κόμματος ή του Σοσιαλιστικού Κόμματος της Ισπανίας, αλλά να ενθαρρύνουμε τις κύριες δυνάμεις της δημοκρατίας στην Ισπανία να ενωθούν και να αναζητήσουν μια λύση επωφελή για το σύνολο του ισπανικού λαού, αντί να ακολουθήσουν την οδό του διχασμού και της αντιπαράθεσης. Αυτό δεν σημαίνει επ' ουδενί ότι υποβαθμίζουμε ή αγνοούμε τα δεινά που έχουν υποστεί πολλοί Ισπανοί.
<P>
Μπορεί να φανταστεί κανείς από εμάς τι σημαίνει να χάσει ένα αγαπημένο του πρόσωπο για έναν υποτιθέμενο πολιτικό στόχο; Εμείς, στην Ιρλανδία, γνωρίζουμε τι σημαίνει αυτό - τα τελευταία 30 χρόνια η τρομοκρατική βία στην Ιρλανδία προκάλεσε 3 000 θύματα· εντούτοις, μπορέσαμε να αναζητήσουμε λύση και επιτύχαμε τον συμβιβασμό αντιπαρατιθέμενων ακραίων απόψεων. Αν το επιθυμούν όντως οι εμπλεκόμενοι, παρουσιάζονται ευκαιρίες.
<P>
Οι ευκαιρίες, όμως, έρχονται και παρέρχονται. Ας εκμεταλλευτούμε, λοιπόν, αυτή την ευκαιρία και ας στηρίξουμε αυτή τη διαδικασία.
<P>
(Χειροκροτήματα από την αριστερή πτέρυγα και από το κέντρο)
<SPEAKER ID="018" NAME="Jens-Peter Bonde">
εξ ονόματος της Ομάδας IND/DEM. - (DA) Κύριε Πρόεδρε, η Ομάδα μου δεν επιθυμεί να εμπλακεί στις εσωτερικές υποθέσεις της Ισπανίας, όμως υπάρχουν ορισμένες αρχές στο διεθνές δίκαιο τις οποίες όλες οι χώρες οφείλουν να σέβονται. Ορισμένες φορές, δεν προσφέρουν σαφείς λύσεις. Το δικαίωμα των λαών στην αυτοδιάθεση είναι αναφαίρετο. Κάθε λαός έχει το δικαίωμα να επιλέγει τη μοίρα του. Κάθε έθνος έχει το δικαίωμα να ζει στη χώρα του.
<P>
Ωστόσο, υπάρχουν μόλις 10 με 12 χώρες στον κόσμο στις οποίες λαός, έθνος και γεωγραφική ενότητα συγκροτούν όλες μαζί μια μεγαλύτερη ενότητα. Σε όλες τις άλλες περιπτώσεις απαιτείται η αναζήτηση λύσεων οι οποίες γίνονται σεβαστές από τους επιμέρους λαούς και εθνότητες που ζουν στον ίδιο γεωγραφικό χώρο. " ΕΕ δεν παρεμβαίνει στον τρόπο διακυβέρνησης των κρατών μελών. Πρόκειται για τομέα στον οποίο έχουν αποκλειστική αρμοδιότητα, είτε επιλέγουν να οργανωθούν σε ενιαίο κράτος, σε ομοσπονδιακή κοινότητα ή αποκεντρωμένες οντότητες, είτε να διασπαστούν σε περισσότερες κρατικές οντότητες. Τα κράτη πρέπει να προστατεύουν τις μειονότητες και να σέβονται τα ανθρώπινα δικαιώματα. Δεν επιτρέπονται διακρίσεις με βάση την εθνότητα. Πώς μπορεί, λοιπόν, να συμβάλει η ΕΕ στον τερματισμό της τρομοκρατίας και στη διασφάλιση μιας μόνιμης λύσης η οποία θα στηρίζεται στην ειρήνη και στην ανεκτικότητα στη Χώρα των Βάσκων; Μπορούμε να ενθαρρύνουμε τους συναδέλφους μας βουλευτές του ΕΚ από την Ισπανία να αναζητήσουν λύση κατόπιν διαπραγμάτευσης και να προσφέρουμε σχετικά οικονομικά κίνητρα - χρηματοδοτική στήριξη για την οικονομική ανάπτυξη, την απασχόληση, την κατάρτιση και την εκπαίδευση, αντί της τρομοκρατίας.
<P>
Προέρχομαι από μια περιοχή της μεθορίου μεταξύ της Δανίας και της Γερμανίας, η οποία μαστιζόταν από τους πολέμους και το μίσος για πολλούς αιώνες. Ο παππούς μου ήταν γερμανός στρατιώτης ο οποίος αγαπούσε τη Δανία. Ο πατέρας μου συνελήφθη στη Γερμανία, αλλά γεννήθηκε στη Δανία καθώς το Βόρειο Schleswig ενώθηκε με τη Δανία κατόπιν δημοψηφίσματος. Ο εθνικός μας ηγέτης, ο Hans Peter Hansen, ήταν μετριοπαθής πολιτικός και δεν επιθυμούσε την επανένταξη στη Δανία περιοχών οι οποίες είχαν δεσμούς με τη Γερμανία, καθώς η Γερμανία ήταν καταβεβλημένη μετά τον Πρώτο Παγκόσμιο Πόλεμο. Τι τύχη! Έτσι ξεκίνησε η συμφιλίωση μεταξύ Δανών και Γερμανών, και τώρα όλοι αναγνωρίζουν τα σύνορα. " Δανία αναγνωρίζει στη γερμανική μειονότητα περισσότερα δικαιώματα από όσα αναγνωρίζει στους Δανούς, και το ίδιο ισχύει για τη δανική μειονότητα της Γερμανίας - ένα παράδειγμα είναι η εξαίρεσή τους από το εκλογικό όριο του 5% για την κοινοβουλευτική τους εκπροσώπηση. " αναγνώριση, ο σεβασμός των δικαιωμάτων, η θέσπιση ειδικών δικαιωμάτων - αυτές είναι οι βασικές προϋποθέσεις για την επίτευξη αλληλοκατανόησης και μόνιμης ειρήνης.
<P>
Όταν ήμουν παιδί, δεν μπορούσα να επισκεφθώ γερμανικά καταστήματα. Αυτό μοιάζει σήμερα αδιανόητο, και τώρα συνεργάζομαι εξίσου με τη γερμανική μειονότητα της Δανίας και με τη δανική μειονότητα της Γερμανίας. Καταρτίσαμε από κοινού την πρόταση για την προστασία των μειονοτήτων που περιλαμβάνεται στον Χάρτη Θεμελιωδών Δικαιωμάτων. Ευελπιστώ ότι οι Βάσκοι και οι άλλες εθνότητες της Ισπανίας θα μπορέσουν να συμβιβάσουν τις διαφορές τους. Τα μέσα για την επίτευξη της συμφιλίωσης μεταξύ της Δανίας και της Γερμανίας αποδείχθηκε ότι ήταν ένα δημοψήφισμα σχετικά με ειδικά δικαιώματα. Τα δημοψηφίσματα είναι λιγότερο καταστροφικά από τις σφαίρες και τα εκρηκτικά. Έχετε πραγματικά τη δυνατότητα να ξεπεράσετε το παρελθόν.
<P>
(Χειροκροτήματα)
<SPEAKER ID="019" NAME="James Hugh Allister" AFFILIATION="NI">
(EN) Κύριε Πρόεδρε, καθώς προέρχομαι από τη Βόρεια Ιρλανδία, στην οποία εφαρμόστηκε μια διαδικασία η οποία συχνά αποκλήθηκε κατ' ευφημισμόν ειρηνευτική διαδικασία, διαπιστώνω επικίνδυνες αντιστοιχίες και διδάγματα τα οποία πρέπει να αντλήσουμε. Οι οργανώσεις ΕΤΑ-Batasuna και ΙΡΑ-Sinn Féin είναι επαναστατικές οργανώσεις μαρξιστικής έμπνευσης οι οποίες επιδιώκουν την επιβολή της βούλησης και της ιδεολογίας τους σε άμαχους πληθυσμούς με τη χρήση ωμής βίας όταν και όπου το κρίνουν απαραίτητο. Δεν προκαλεί έκπληξη το γεγονός ότι έχουν αναπτυχθεί στενές σχέσεις μεταξύ των εν λόγω δύο τρομοκρατικών οργανώσεων. Άλλωστε, και οι δύο οργανώσεις έχουν ειδικευτεί στο να εκμεταλλεύονται τη γλώσσα της ειρήνης, ενώ υπερηφανεύονται για παλαιότερα ή διαπράττουν νέα τρομοκρατικά κατορθώματα, καθώς περνούν με μαεστρία από μια φάση του αγώνα στην επόμενη.
<P>
Πρέπει να διδαχθούμε από τα λάθη μας. Το 1994 ο ΙΡΑ ανακοίνωσε εκεχειρία, η οποία αποδείχθηκε απλώς κίνηση τακτικής, καθόσον 18 μήνες αργότερα εξαπέλυσε την επαίσχυντη βομβιστική επίθεση στο Canary Wharf και εναλλασσόταν μεταξύ της υιοθέτησης και της εγκατάλειψης της τρομοκρατίας ανάλογα με τα συμφέροντά της. Το 1998 υποσχέθηκε να αφοπλιστεί εντός διετίας, όμως μόλις το 2005 προέβη σε ουσιαστικά βήματα. Απερίσκεπτα και πρόωρα, επιτράπηκε η συμμετοχή του στην κυβέρνηση της Βόρειας Ιρλανδίας, γεγονός που επέτρεψε στον ΙΡΑ να αναπτύξει το κατασκοπευτικό δίκτυο που οδήγησε στο σκάνδαλο "Στόρμοντ Γκέιτ" στους κόλπους της κυβέρνησης. Στα τέλη του 2004 υποκρίθηκε τη συμμετοχή του σε γνήσιο πολιτικό διάλογο, ενώ συγχρόνως σχεδίαζε τη μεγαλύτερη ληστεία τράπεζας στην ιστορία του "νωμένου Βασιλείου -τη ληστεία της Northern Bank- και λίγες εβδομάδες αργότερα άνδρες του ΙΡΑ δολοφόνησαν τον Robert McCartney. Τώρα θέλουν να μετάσχουν εκ νέου στην κυβέρνηση, όμως θεωρούν ότι πρέπει να διατηρήσουν το στρατιωτικό τους συμβούλιο.
<P>
Συνεπώς, δεν πρέπει να σας ξεγελούν οι δηλώσεις σχετικά με προσήλωση στην ειρήνη από ανθρώπους οι οποίοι ειδικεύονται στην απάτη και την καταστροφή! Δοκιμάστε τις προθέσεις τους αυστηρά και για μεγάλο χρονικό διάστημα· διαφορετικά, θα εκμεταλλευτούν και σε αυτή την περίπτωση τις καλές προθέσεις σας.
<SPEAKER ID="020" NAME="Πρόεδρος">
Ολοκληρώνοντας αυτή τη συζήτηση, ανακοινώνω ότι έλαβα δύο προτάσεις ψηφίσματος σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12.30 μετά την πανηγυρική συνεδρίαση με τον Πρόεδρο της Δημοκρατίας της Ουγγαρίας.

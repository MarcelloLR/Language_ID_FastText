<CHAPTER ID="012">
Ώρα των ερωτήσεων (ερωτήσεις προς την Επιτροπή)
<SPEAKER ID="245" NAME="Πρόεδρος">
" ημερήσια διάταξη προβλέπει την Ώρα των ερωτήσεων (B7-0203/2009).
<P>
Οι ακόλουθες ερωτήσεις απευθύνονται στην Επιτροπή.
<P>

<P>
Θέμα: Προστασία των βιομηχανιών του τομέα της κλωστοϋφαντουργίας και ένδυσης στο διεθνές εμπόριο
<P>
" σοβαρή κατάσταση που αντιμετωπίζουν οι βιομηχανίες κλωστοϋφαντουργίας και ένδυσης σε ορισμένες χώρες της ΕΕ, όπως η Πορτογαλία, απαιτεί την εφαρμογή συνεκτικής και συντονισμένης στρατηγικής η οποία να υποστηρίζει τις πολιτικές ενθάρρυνσης των επενδύσεων στην καινοτομία, τη διαφοροποίηση, την επαγγελματική κατάρτιση και την αναδιοργάνωση.
<P>
Αλλά τα μέτρα αυτά συνεπάγονται επίσης ότι, στο επίπεδο του διεθνούς εμπορίου, θα αναληφθούν οι απαραίτητες δράσεις για την προστασία των βιομηχανιών των χωρών της Ευρωπαϊκής Ένωσης, και κυρίως των πλέον ευαίσθητων τομέων, όπως η κλωστοϋφαντουργία και η ένδυση.
<P>
Ποια μέτρα σκοπεύει να λάβει η Επιτροπή για την προστασία του τομέα της κλωστοϋφαντουργίας και της ένδυσης στις χώρες της Ευρωπαϊκής Ένωσης ενόψει νέων συμφωνιών ελεύθερων συναλλαγών με τρίτες χώρες, ιδίως της Ασίας, όπως η Νότια Κορέα;
<P>
Ποια μέτρα σκοπεύει να λάβει η Επιτροπή προκειμένου να ληφθεί υπόψη η απαραίτητη και επείγουσα ανάγκη για τη ρύθμιση της εμπορικής αγοράς, σε παγκόσμιο επίπεδο και όχι μόνον τη ρύθμιση της χρηματοπιστωτικής αγοράς;
<SPEAKER ID="247" NAME="Catherine Ashton" LANGUAGE="EN">
Παρακολουθούμε πολύ στενά τις επιπτώσεις της χρηματοπιστωτικής κρίσης στους κλάδους της βιομηχανίας μας, συμπεριλαμβανομένου φυσικά του κλάδου της κλωστοϋφαντουργίας και ένδυσης, ενός σημαντικού και ισχυρού τομέα στην Ευρωπαϊκή Ένωση.
<P>
Αντιδράσαμε στην εν λόγω κρίση καταρτίζοντας το ευρωπαϊκό σχέδιο για την ανάκαμψη της οικονομίας που συμπληρώθηκε από το Ευρωπαϊκό Ταμείο Προσαρμογής στην Παγκοσμιοποίηση και το προσωρινό κοινοτικό πλαίσιο για ζητήματα κρατικής ενίσχυσης. Τα εν λόγω μέτρα αφορούσαν και τον τομέα της κλωστοϋφαντουργίας και ένδυσης: η στήριξη του Ταμείου Προσαρμογής στην Παγκοσμιοποίηση, παραδείγματος χάριν, χρησιμοποιήθηκε για την επανένταξη εργαζομένων που απολύθηκαν σε μικρομεσαίες κυρίως επιχειρήσεις του κλάδου στην Ιταλία, στη Μάλτα, στην Ισπανία, στην Πορτογαλία, στη Λιθουανία και στο Βέλγιο.
<P>
Ο κλάδος της κλωστοϋφαντουργίας και ένδυσης προέρχεται από δεκαετίες ελεγχόμενου εμπορίου. Από τις αρχές του 2009, το εμπόριο στον εν λόγω κλάδο ελευθερώθηκε τελείως. Ο κλάδος ανταποκρίθηκε στην πρόκληση της ελευθέρωσης και ανέλαβε μια διαδικασία αναδιάρθρωσης και εκσυγχρονισμού, που δεν ήταν εύκολη.
<P>
Ο κλάδος ελάττωσε τη μαζική παραγωγή και επικεντρώθηκε σε προϊόντα με υψηλότερη προστιθέμενη αξία και τεχνολογικό περιεχόμενο. Σήμερα, τα ευρωπαϊκά υφάσματα φημίζονται στον κόσμο για την καινοτομία και τις τεχνικές τους επιδόσεις. Ο κλάδος εξελίσσεται επιτυχώς και έχει διατηρήσει την πρώτη θέση παγκοσμίως όσον αφορά τις εξαγωγικές επιδόσεις. Τα ζητήματα πρόσβασης στην αγορά είναι επομένως προτεραιότητα για τον κλάδο, και με χαροποιεί το γεγονός ότι η ανανεωμένη μας στρατηγική πρόσβασης στην αγορά έχει συνεχιστεί από τον εν λόγω τομέα με θετικά αποτελέσματα.
<P>
Και, φυσικά, στις εμπορικές μας διαπραγματεύσεις, όπως η συμφωνία ελεύθερων συναλλαγών με την Κορέα ή οι πολυμερείς εμπορικές συνομιλίες, λαμβάνουμε όντως υπόψη τις ευαισθησίες των διαφόρων βιομηχανικών κλάδων, συμπεριλαμβανομένου του κλάδου της κλωστοϋφαντουργίας, και στοχεύουμε σε ισορροπημένες συμφωνίες.
<SPEAKER ID="248" NAME="Ilda Figueiredo" AFFILIATION="GUE/NGL">
(PT) Μόλις χθες μιλούσαμε σε αυτήν την Αίθουσα για το πρόβλημα της συμφωνίας ελεύθερων συναλλαγών με τη Νότια Κορέα, και η κυρία Επίτροπος γνωρίζει ότι χρειάζεται τις επιχειρηματικές οργανώσεις. Θα ήθελα να της πω ότι εγώ προσωπικά συναντήθηκα με τις διάφορες επιχειρηματικές οργανώσεις στην Πορτογαλία και μου ανέφεραν τη μεγάλη ανησυχία τους για τους όρους της εν λόγω συμφωνίας ελεύθερων συναλλαγών με τη Νότια Κορέα. Υπάρχουν, επίσης, μεγάλες ανησυχίες σε ολόκληρη την Ευρώπη.
<P>
Τα συνδικάτα, επίσης, έχουν τις ανησυχίες τους, και όποιος γνωρίζει τις χώρες της Νότιας Ευρώπης, όπως η Πορτογαλία και η Ισπανία, καθώς και τους τομείς στους οποίους κυριαρχούν οι εν λόγω βιομηχανικοί κλάδοι, θα γνωρίζει καλά πόσο σοβαρό έχει καταστεί το πρόβλημα της ανεργίας. Σε ορισμένους δήμους, κυρία Επίτροπε, ανέρχεται πλέον σε ποσοστό άνω του 20%, ιδιαίτερα στη Νότια Πορτογαλία. Υπάρχουν δήμοι με κλωστοϋφαντουργικές μονάδες όπου η ανεργία ξεπερνά το 20%! Φοβόμαστε ότι η εν λόγω κατάσταση θα επιδεινωθεί, σε μια χώρα όπου υπάρχει ήδη μεγάλη φτώχεια. Σας ερωτώ, συνεπώς, τι πρόκειται να γίνει συγκεκριμένα...
<P>
(Ο Πρόεδρος διακόπτει την ομιλήτρια)
<SPEAKER ID="249" NAME="David Martin" AFFILIATION="S&amp;D">
(EN) Είναι αξιέπαινο το ότι η κ. Figueiredo δείχνει τέτοια ανησυχία για τον κοινωνικό αντίκτυπο της διακοπής λειτουργίας των κλωστοϋφαντουργικών μονάδων και τη ζημία που συνεπάγεται αυτό για τον κλάδο. Αλλά θα συμφωνήσει η κυρία Επίτροπος μαζί μου ότι η συμφωνία ελεύθερων συναλλαγών με τη Νότια Κορέα παρέχει ουσιαστικά τόσες ευκαιρίες για τους ευρωπαίους παραγωγούς κλωστοϋφαντουργικών προϊόντων όσες και απειλές, και δίνει μάλιστα στα ποιοτικά μας κλωστοϋφαντουργικά προϊόντα πρόσβαση στην αγορά της Κορέας;
<SPEAKER ID="250" NAME="Catherine Ashton" LANGUAGE="EN">
Αντιλαμβάνομαι πολύ καλά την ένταση. Πρόκειται για έναν πολύ σημαντικό κλάδο και συμφωνώ απόλυτα με τον κ. David Martin ο οποίος έχει μελετήσει λεπτομερώς τη συμφωνία με τη Νότια Κορέα.
<P>
Δεν υπάρχει αμφιβολία ότι εξάγουμε πολύ περισσότερα ενδύματα στην Κορέα απ' ό,τι η Κορέα σε εμάς, επομένως υπάρχουν πραγματικές δυνατότητες στην αγορά. Είναι απολύτως σωστό, όταν εξετάζουμε ό,τι κάνουμε στο εμπόριο, να έχουμε υπόψη τον αντίκτυπο στις βιομηχανίες, και αυτό ακριβώς κάνουμε.
<P>
Θα ήθελα πολύ να συνεχίσουμε αυτόν τον διάλογο και να παράσχουμε περισσότερες πληροφορίες σχετικά με το πώς προσεγγίζουμε το θέμα, διότι συμφωνώ απόλυτα με την άποψη ότι πρέπει να υποστηρίξουμε τις βιομηχανίες μας κατά τη διάρκεια της τρέχουσας οικονομικής ύφεσης, να λάβουμε υπόψη τη φτώχεια και τη στέρηση που μπορεί να επέλθει, και να παράσχουμε νέες εμπορικές ευκαιρίες που θα συμβάλουν πραγματικά στην τόνωση των εν λόγω οικονομιών και των εν λόγω κλάδων. Αυτό ακριβώς επιδιώκουμε να κάνουμε.
<P>

<P>
Θέμα: Προτεραιότητες της ΕΕ για τη Διακυβερνητική Διάσκεψη σχετικά με την Αλλαγή του Κλίματος
<P>
Ποιές θα είναι οι συγκεκριμένες προτεραιότητες της Ευρωπαϊκής Ένωσης για τη Διακυβερνητική Διάσκεψη των "νωμένων Εθνών σχετικά με την Αλλαγή του Κλίματος, που θα διεξαχθεί στην Κοπεγχάγη τον ερχόμενο Δεκέμβριο;
<SPEAKER ID="252" NAME="Σταύρος Δήμας" LANGUAGE="EN">
Πρόκειται για πολύ επίκαιρη ερώτηση και θα μπορούσα να απαντήσω πολύ σύντομα ότι οι προτεραιότητες είναι να επιτευχθεί συμφωνία στην Κοπεγχάγη για δεσμεύσεις μείωσης των εκπομπών από τις ανεπτυγμένες χώρες, εθνικά κατάλληλες δράσεις μετριασμού από τις αναπτυσσόμενες χώρες και χρηματοδότηση.
<P>
Θα ήθελα, ωστόσο, να πω λίγα λόγια ακόμα. Μας χωρίζουν πια λιγότερο από τρεις μήνες μέχρι την Κοπεγχάγη και οι συζητήσεις για το κλίμα έχουν πλέον εισέλθει σε αποφασιστικό στάδιο.
<P>
Με κείμενο διαπραγματεύσεων έκτασης 250 σελίδων επί τάπητος, οι διαπραγματεύσεις δεν έχουν ακόμη αποκτήσει επαρκή ώθηση για να φτάσουμε σε μια συμφωνία αρκετά φιλόδοξη και λεπτομερή. Εντούτοις, μεταξύ των περισσότερων μερών, υπάρχει μια αίσθηση επείγοντος και η προθυμία να επικεντρωθούμε σε τομείς σύγκλισης. Τελικός στόχος της συμφωνίας για το κλίμα είναι να διατηρήσουμε την αύξηση της θερμοκρασίας του πλανήτη κάτω από 2 βαθμούς Κελσίου, στόχος που υποστηρίχθηκε στην τελευταία σύνοδο της G8 και στο Φόρουμ των Μεγαλύτερων Οικονομιών.
<P>
Χρειαζόμαστε συγκρίσιμους και πιο φιλόδοξους στόχους μείωσης των εκπομπών για την ομάδα των ανεπτυγμένων χωρών, οι οποίες συνολικά προσφέρουν σήμερα χαμηλότερες εκπομπές κατά 15% σε σύγκριση με το 1990. Το ποσοστό αυτό υπολείπεται της μείωσης ύψους 25-40% που απαιτείται σύμφωνα με τα επιστημονικά στοιχεία. Χαιρετίζουμε το γεγονός ότι η Ιαπωνία θα ενισχύσει τον στόχο της. " ΕΕ έχει προσφερθεί να αναλάβει έναν στόχο μείωσης της τάξης του 30% αν οι άλλοι προβούν σε αντίστοιχες δεσμεύσεις.
<P>
Οι αναπτυσσόμενες χώρες θα πρέπει να προβούν σε ενδεδειγμένες δράσεις μετριασμού για τον περιορισμό της αύξησης των εκπομπών τους σε 15-30% κάτω από τα επίπεδα που θα διαμορφώνονταν εάν δεν λαμβάνονταν μέτρα έως το 2020. " ΕΕ προτείνει οι αναπτυσσόμενες χώρες (εξαιρουμένων των λιγότερο ανεπτυγμένων χωρών) να χαράξουν και να εφαρμόσουν σχέδια οικονομικής ανάπτυξης με χαμηλές εκπομπές άνθρακα που να περιέχουν τις βασικές τους δράσεις μετριασμού. Τα εν λόγω σχέδια θα διαμορφώσουν στη συνέχεια τη βάση για στοχοθετημένη χρηματοοικονομική και άλλου είδους υποστήριξη.
<P>
" επαρκής διεθνής χρηματοδότηση θα είναι ουσιώδους σημασίας για την επίτευξη μιας αποτελεσματικής συμφωνίας στην Κοπεγχάγη. Τα χρήματα θα κλείσουν ή θα χαλάσουν τη συμφωνία. Πρέπει να κινητοποιήσουμε ιδιωτικές επενδύσεις και να προωθήσουμε την καθιέρωση μιας ισχυρής διεθνούς αγοράς άνθρακα, αλλά θα απαιτηθεί, επίσης, και σημαντική δημόσια χρηματοδότηση. Στο πλαίσιο αυτό, αξίζει να αναφέρουμε την παγκόσμια εταιρική σχέση στον τομέα της τεχνολογίας, που αποσκοπεί στον διπλασιασμό των επενδύσεων σε τεχνολογίες χαμηλών εκπομπών άνθρακα. Επιπλέον, πρέπει να ενισχύσουμε την υποστήριξη προς τις φτωχότερες και πιο ευάλωτες χώρες, προκειμένου να προσαρμοστούν στις αυξανόμενες δυσμενείς επιπτώσεις της κλιματικής αλλαγής.
<P>
Την προηγούμενη εβδομάδα, στις 10 Σεπτεμβρίου 2009, η Επιτροπή ενέκρινε μια ανακοίνωση για την ενίσχυση της διεθνούς χρηματοδότησης για την αντιμετώπιση της κλιματικής αλλαγής, που αποσκοπεί στην επίσπευση των διεθνών διαπραγματεύσεων. Έχουμε ένα εξαιρετικά δύσκολο έργο μπροστά μας, με εντατικές διαπραγματεύσεις τους προσεχείς μήνες - αλλά δεν υπάρχει δυνατότητα αποτυχίας.
<SPEAKER ID="253" NAME="Brian Crowley" AFFILIATION="ALDE">
(EN) Κύριε Πρόεδρε, θα ήθελα να ευχαριστήσω τον Επίτροπο Δήμα για την απάντησή του.
<P>
Εν συντομία, γνωρίζουμε ποια είναι η πραγματική θέση των "νωμένων Πολιτειών της Αμερικής, τώρα που υπάρχει νέα κυβέρνηση, και χρησιμοποιεί η χώρα τα αριθμητικά στοιχεία μείωσης που προτείνει η ΕΕ; Δεύτερον, αναφορικά με τη Βραζιλία, τη Ρωσία, την Ινδία και την Κίνα, που συνιστούν μεγάλους παραγωγούς εκπομπών CO2 και άλλων εκπομπών, ποιον ρόλο θα διαδραματίσουν, και τι πιέσεις μπορεί να ασκήσει η Ευρωπαϊκή Ένωση προκειμένου να τηρήσουν τα ίδια πρότυπα που απαιτούμε από τα κράτη μέλη μας;
<SPEAKER ID="254" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, κύριε Επίτροπε, όποτε μιλάμε για την κλιματική αλλαγή, μιλάμε για μέτρα προσαρμογής στην κλιματική αλλαγή, καθώς και περιορισμού των αιτίων που οδηγούν στην κλιματική αλλαγή. Θα ήθελα να θέσω την ακόλουθη ερώτηση αναφορικά με τη διάσκεψη της Κοπεγχάγης: τι προτεραιότητα δίνεται στην αύξηση της ενεργειακής απόδοσης, μεταξύ άλλων και για τις αναπτυσσόμενες χώρες, και επίσης τι συζητήσεις διεξάγετε για την κρίση του πόσιμου νερού και, προφανώς, για την επισιτιστική κρίση;
<SPEAKER ID="255" NAME="Paul Rübig" AFFILIATION="PPE">
(DE) Υπάρχει εκτίμηση των επιπτώσεων των αλλαγών στην ευρωπαϊκή ανταγωνιστικότητα που θα προκύψουν από μια μείωση της τάξης του 20% ή 30% και του πώς θα επηρεάσει αυτό τις μικρομεσαίες επιχειρήσεις και, πάνω απ' όλα, τις θέσεις εργασίας;
<SPEAKER ID="256" NAME="Σταύρος Δήμας" LANGUAGE="EN">
Αναφορικά με τις "νωμένες Πολιτείες, η νέα κυβέρνηση έχει δεσμευτεί για μειώσεις σημαντικά πιο φιλόδοξες από αυτές της προηγούμενης κυβέρνησης. Ωστόσο, εξακολουθούν να μην είναι τόσο φιλόδοξες όσο αυτές για τις οποίες έχει δεσμευτεί η Ευρωπαϊκή Ένωση, και είναι κάτω από το επίπεδο που απαιτείται σύμφωνα με τα επιστημονικά στοιχεία προκειμένου να διατηρήσουμε την αύξηση της θερμοκρασίας του πλανήτη κάτω από 2° C, όπως συμφωνήθηκε από όλους τους ηγέτες των μεγάλων οικονομιών τον Ιούλιο του 2009 στη L'Aquila, συμπεριλαμβανομένων των Αμερικανών, των Κινέζων και των ηγετών των άλλων χωρών που αναφέρατε.
<P>
Αλλά οι συζητήσεις στις "νωμένες Πολιτείες συνεχίζονται. Το νομοσχέδιο Markey-Waxman έχει ψηφιστεί στη Βουλή και τώρα θα ψηφιστεί στη Γερουσία. Υπάρχουν πολλές διατάξεις που χρειάζονται διευκρινίσεις, και πρέπει να δούμε ποιο θα είναι το καθαρό αποτέλεσμα στο τέλος, διότι αυτό το νομοσχέδιο θα μπορούσε να είναι πιο φιλόδοξο απ' ό,τι φαίνεται να είναι σήμερα.
<P>
Αν ο υπολογισμός των μειώσεων των εκπομπών, παραδείγματος χάριν, περιλαμβάνει αυτές που επιτεύχθηκαν από επενδύσεις στην "αποτροπή της αποψίλωσης" -αναλόγως του αν αυτές υπολογίζονται στον στόχο μείωσης των εκπομπών στις "νωμένες Πολιτείες ή στη χρηματοδότηση ή οπουδήποτε αλλού- πρόκειται για κάτι που πρέπει να διευκρινιστεί, προκειμένου να προσδιοριστεί η συγκρισιμότητα μεταξύ των στόχων των "νωμένων Πολιτειών και της Ευρωπαϊκής Ένωσης και άλλων ανεπτυγμένων χωρών.
<P>
Το γεγονός είναι ότι αντιμετωπίζουμε μια πολύ θετική στάση από την τωρινή κυβέρνηση, συνεργαζόμαστε στενά μαζί της, και ελπίζουμε ότι μαζί θα εργαστούμε για ένα καλό αποτέλεσμα στην Κοπεγχάγη, ήτοι μια συμφωνία με τα στοιχεία που περιέγραψα προηγουμένως.
<P>
Όσον αφορά τη Βραζιλία, την Κίνα, την Ινδία, το Μεξικό και άλλες αναπτυσσόμενες χώρες, φυσικά αναμένουμε από αυτές μείωση του ποσοστού αύξησης των εκπομπών τους της τάξης του 15% έως 30% κάτω από τα επίπεδα που θα διαμορφώνονταν εάν δεν λαμβάνονταν μέτρα. Αυτό μας λένε και πάλι τα επιστημονικά στοιχεία ότι απαιτείται, προκειμένου να διατηρήσουμε την αύξηση της θερμοκρασίας του πλανήτη κάτω από 2° C. Οι μειώσεις από τις ανεπτυγμένες μόνο χώρες δεν θα είναι αρκετές.
<P>
Ορισμένες από τις εν λόγω χώρες έχουν ήδη λάβει εθνικά μέτρα που θα οδηγήσουν σε μείωση των εκπομπών, είτε μέσω μέτρων ενεργειακής απόδοσης είτε επενδύσεων σε ανανεώσιμες πηγές ενέργειας, αλλά πρέπει να εντείνουμε τη συνεργασία μας μαζί τους -ανταλλαγή πληροφοριών, συνεργασία αναφορικά με τεχνολογίες και μεταφορά τεχνολογίας- προκειμένου να επιτύχουμε τις μειώσεις που χρειαζόμαστε.
<P>
Αναφορικά με τη μείωση του κόστους και, όπως αναφέρατε, την ενεργειακή απόδοση, σαφώς όλες οι επενδύσεις σε ενεργειακή απόδοση θα έχουν θετικά αποτελέσματα. Παραδείγματος χάριν, μειώνοντας την κατανάλωση εισαγόμενου πετρελαίου, όχι μόνο εξοικονομούνται χρήματα και δεν καταβάλλονται σε χώρες παραγωγής πετρελαίου, αλλά μειώνονται και οι εκπομπές CO2.
<P>
Σε πολλές χώρες, ειδικά στις αναπτυσσόμενες χώρες, όπου υπάρχουν προβλήματα ατμοσφαιρικής ρύπανσης -το πρόβλημα της ατμοσφαιρικής ρύπανσης στην Κίνα, παραδείγματος χάριν, είναι πολύ γνωστό- θα υπάρξει το παρεπόμενο όφελος της βελτίωσης της ποιότητας του αέρα.
<P>
Αναφορικά με το σχετικό πρόβλημα του νερού και των τροφίμων, και τα δύο συνιστούν στόχους των πολιτικών της Ευρωπαϊκής Ένωσης. Υποστηρίζουμε πράγματι πολιτικές που θα βελτιώσουν την υγειονομική ποιότητα και παροχή του νερού, ειδικά στις πολύ φτωχές χώρες. Αναφορικά με τα τρόφιμα, ήμαστε πολύ προσεκτικοί, παραδείγματος χάριν, όταν εξετάσαμε την οδηγία για τα βιοκαύσιμα, προκειμένου να μην υπάρχει ανταγωνισμός μεταξύ των πρώτων υλών για τρόφιμα και βιοκαύσιμα. Λαμβάνουμε πάντοτε υπόψη αυτά τα σημαντικά ζητήματα.
<P>
Αναφορικά με την εκτίμηση των επιπτώσεων και τα ζητήματα ανταγωνιστικότητας, αυτά συζητήθηκαν εκτενώς όταν εγκρίναμε τη δέσμη μέτρων για την ενέργεια και το κλίμα. Έχουν διεξαχθεί πολλές μελέτες όχι μόνο από την Επιτροπή αλλά και από τη βιομηχανία και από διάφορους κλάδους. Οι διατάξεις που περιλαμβάνονται στη νομοθεσία μας θα παράσχουν τις διασφαλίσεις που απαιτούνται για τη διατήρηση της ανταγωνιστικότητας άλλων ευρωπαϊκών βιομηχανιών, ειδικά των μικρομεσαίων επιχειρήσεων, παρέχοντας, παραδείγματος χάριν, δωρεάν επιδοτήσεις, σε πολλές περιπτώσεις έως και 100% των εκπομπών τους.
<P>
Επομένως, πρόκειται για κάτι που λαμβάνουμε υπόψη και, φυσικά, το ίδιο ισχύει για την περίπτωση του 30%. Επιπλέον, αν φθάσουμε στο 30%, αυτό θα σημαίνει ότι θα έχουμε μια φιλόδοξη συμφωνία στην Κοπεγχάγη όπου όλες οι ανεπτυγμένες χώρες θα αναλάβουν παρεμφερείς συγκρίσιμους στόχους μείωσης των εκπομπών με την Ευρωπαϊκή Ένωση και οι αναπτυσσόμενες χώρες θα δεχτούν δράσεις μετριασμού που θα δημιουργήσουν ίσους όρους ανταγωνισμού για ολόκληρο τον κόσμο. Τότε θα έχουμε συγκρίσιμες υποχρεώσεις μείωσης των εκπομπών, πράγμα που θα σημαίνει ότι το πρόβλημα της ανταγωνιστικότητας δεν θα υφίσταται.
<P>

<P>
Θέμα: Μέτρα υποστήριξης των επενδύσεων για τη βελτίωση της ενεργειακής αποτελεσματικότητας και τη χρήση ανανεώσιμων πηγών ενέργειας
<P>
Ο Ευρωπαϊκός Οργανισμός Περιβάλλοντος παρουσίασε πρόσφατα προσωρινά στοιχεία για το 2008, όσον αφορά τη μείωση των εκπομπών αερίων θερμοκηπίου. Σύμφωνα με τις στατιστικές αυτές, οι εκπομπές του αερίου UE-15 μειώθηκαν κατά 1,3%, ενώ οι εκπομπές UE-27 κατά 1,5% έναντι του 2007, γεγονός που συνιστά σημαντικό βήμα προς την υλοποίηση των στόχων του πρωτοκόλλου του Κιότο, στόχος του οποίου είναι να μειωθούν οι εκπομπές αερίων θερμοκηπίου κατά 8% έως το 2012, έναντι του 1990 που είναι το έτος αναφοράς.
<P>
Έχοντας υπόψη ότι η μείωση των εκπομπών CO2 έχει καταστεί εφικτή, ειδικότερα χάρη στη βελτίωση της ενεργειακής αποτελεσματικότητας και τη χρήση ανανεώσιμων πηγών ενέργειας στους τομείς των μεταφορών και της στέγασης, καθώς και στους βιομηχανικούς τομείς που απαιτούν μεγάλη κατανάλωση ενέργειας, μπορεί να αναφέρει η Επιτροπή ποια συγκεκριμένα μέτρα προτίθεται να λάβει προκειμένου να παρακινήσει τα κράτη μέλη στο να ενθαρρύνουν τις επενδύσεις για τη βελτίωση της ενεργειακής αποτελεσματικότητας και τη χρήση ανανεώσιμων πηγών ενέργειας;
<SPEAKER ID="258" NAME="Σταύρος Δήμας">
Μέλος της Επιτροπής. - Κύριε Πρόεδρε, το αξιότιμο μέλος του Κοινοβουλίου ορθώς σημειώνει την τάση βελτίωσης όσον αφορά τη μείωση των εκπομπών αερίων του θερμοκηπίου, η οποία οφείλεται μεταξύ άλλων στα μέτρα ενεργειακής απόδοσης και στην αυξημένη χρήση ανανεώσιμων πηγών ενέργειας στους τομείς των μεταφορών και της στέγασης.
<P>
" Επιτροπή επισημαίνει ότι η ενεργειακή απόδοση και οι ανανεώσιμες πηγές ενέργειας εξυπηρετούν και άλλους στόχους άσκησης πολιτικής, όπως είναι η βελτίωση της ασφάλειας του ενεργειακού εφοδιασμού της Ευρωπαϊκής Ένωσης, η ενίσχυση της ανταγωνιστικότητάς της, η δημιουργία θέσεων εργασίας και η βελτίωση του βιοτικού επιπέδου των πολιτών.
<P>
Λόγω όλων αυτών των οφελών η Επιτροπή εξακολουθεί να βελτιώνει τη νομοθεσία και τα προγράμματα της Ευρωπαϊκής Ένωσης στον συγκεκριμένο τομέα και να παρέχει χρηματοδοτική στήριξη.
<SPEAKER ID="259" NAME="Silvia-Adriana Ţicău" AFFILIATION="S&amp;D">
(RO) Δεδομένου ότι έχουμε ένα χρονικό πλαίσιο 10 ετών έως το 2020 και ότι αξιόλογα αποτελέσματα αναφορικά με τη μείωση των εκπομπών αερίων του θερμοκηπίου δύναται να επιτευχθούν στον τομέα της ενεργειακής απόδοσης των κτιρίων και στον τομέα των μεταφορών, και ότι βρισκόμαστε εν τω μέσω μιας οικονομικής κρίσης και οι άνθρωποι χάνουν τις δουλειές του, πρέπει να επισημάνουμε ότι η πράσινη οικονομία μπορεί να δημιουργήσει εκατομμύρια θέσεις εργασίας. Πρέπει να βρούμε ειδικές λύσεις για ειδικές καταστάσεις. Γι' αυτό ελπίζω ότι η λύση θα είναι ότι εσείς, η Ευρωπαϊκή Επιτροπή, θα ενώσετε τις προσπάθειές σας με το Κοινοβούλιο και θα είμαστε σε θέση να βρούμε καινοτόμες λύσεις για την αύξηση των επενδύσεων στην ενεργειακή απόδοση. Το Κοινοβούλιο έχει προτείνει ενδιαφέρουσες λύσεις: αύξηση του ποσοστού του Ευρωπαϊκού Ταμείου Περιφερειακής Ανάπτυξης από το 2014, τη δημιουργία ενός νέου ειδικού ταμείου από το 2014 και τη δυνατότητα εφαρμογής μειωμένου συντελεστή ΦΠΑ, έχοντας υπόψη την ενεργειακή απόδοση και τη χρήση ανανεώσιμων πηγών ενέργειας. Ίσως θα μπορούσατε να μας πείτε περισσότερα γι' αυτό.
<SPEAKER ID="260" NAME="Seán Kelly" AFFILIATION="PPE">
(EN) Μια απλή ερώτηση: με ποιον τρόπο προτείνει η Επιτροπή να εξισορροπήσουν τα κράτη μέλη την αυξημένη χρήση ανανεώσιμων πηγών ενέργειας με την ανάγκη διατήρησης των τιμών της ηλεκτρικής ενέργειας σε χαμηλά επίπεδα για λόγους ανταγωνισμού;
<SPEAKER ID="261" NAME="Andreas Mölzer" AFFILIATION="NI">
(DE) Ποια κίνητρα επενδύσεων θα πρέπει να εφαρμοστούν για να επιταχυνθεί η μετάβαση των ιδιωτικών νοικοκυριών σε ανανεώσιμες πηγές ενέργειας και όχι μόνο των βιομηχανικών και εμπορικών επιχειρήσεων;
<SPEAKER ID="262" NAME="Σταύρος Δήμας">
Μέλος της Επιτροπής. - Κύριε Πρόεδρε, σχετικά με το ερώτημα του κυρίου Kelly, προβλέπεται ότι, από τη δημοπράτηση των δικαιωμάτων εκπομπής αερίων του θερμοκηπίου, θα εισπραχθούν πολύ μεγάλα ποσά από τα Υπουργεία Οικονομικών των κρατών μελών και μεταξύ των μέτρων τα οποία μπορούν να λάβουν οι κυβερνήσεις είναι να χρησιμοποιήσουν μέρος αυτών των χρημάτων για να ενισχύσουν τους χαμηλόμισθους ή αυτούς οι οποίοι είναι ενεργειακά "φτωχοί”. Επομένως υπάρχει ο τρόπος και υπάρχουν και τα χρήματα ώστε, πέραν των άλλων, να απαντηθεί το ερώτημα του κυρίου Kelly.
<P>
" νέα οδηγία για τις ανανεώσιμες πηγές ενέργειας επιβάλλει στα κράτη μέλη την υποχρέωση να παρέχουν στήριξη και να επιφέρουν μεταρρυθμίσεις σε διοικητικό επίπεδο και στις υποδομές, ώστε να διευκολυνθεί η ανάπτυξη των ανανεώσιμων πηγών ενέργειας. Κάθε κράτος μέλος έχει δεσμευθεί να επιτύχει ορισμένους στόχους μέχρι το 2020 και πρέπει να υποβάλει μέχρι τον Ιούνιο του προσεχούς έτους εθνικό σχέδιο δράσης για τις ανανεώσιμες ενέργειες, στην οποία θα αναλύεται ο τρόπος επίτευξης των στόχων.
<P>
Σχετικά με την αναδιατύπωση της οδηγίας για τις ενεργειακές επιδόσεις των κτιρίων, η Επιτροπή έχει επίσης δεσμευθεί να ενισχύσει περαιτέρω τα κοινοτικά χρηματοδοτικά μέσα και να προτείνει νέα για τη στήριξη της εφαρμογής της οδηγίας αυτής. " Επιτροπή παρέχει ήδη άμεση χρηματοδότηση για ποικίλα έργα με αντικείμενο την ενεργειακή απόδοση και τις ανανεώσιμες πηγές ενέργειας όπως είναι:
<P>
Μία σειρά προσπαθειών έρευνας και ανάπτυξης βάσει του προγράμματος πλαισίου έρευνας και τεχνολογικής ανάπτυξης.
<P>
727 εκατομμύρια ευρώ την περίοδο 2007-2013 από το πρόγραμμα "Ευφυής ενέργεια - Ευρώπη”, ως συμβολή στην άρση διαφόρων εμποδίων για την ανάπτυξη των ανανεώσιμων πηγών ενέργειας και στη βελτίωση του επιχειρηματικού περιβάλλοντος καθώς και στην ευαισθητοποίηση του κοινού.
<P>
Πάνω από 500 εκατομμύρια ευρώ για έργα με αντικείμενο την υπεράκτια αιολική ενέργεια στο πλαίσιο του ευρωπαϊκού προγράμματος οικονομικής ανάκαμψης που θα τονώσει τις ιδιωτικές επενδύσεις στο συγκεκριμένο τομέα.
<P>
" πρωτοβουλία χρηματοδότησης αειφόρου ενέργειας, την οποία διαχειρίζονται από κοινού η Επιτροπή και η Ευρωπαϊκή Τράπεζα Επενδύσεων, με προϋπολογισμό 15 εκατομμυρίων ευρώ για το 2009 και με στόχο την κινητοποίηση χρηματοδοτικών πόρων από τις κεφαλαιαγορές και το ταμείο Marguerite, Ευρωπαϊκό Ταμείο για την Ενέργεια, την αλλαγή του κλίματος και τις υποδομές, του οποίου τη διαχείριση έχει αναλάβει η Ευρωπαϊκή Τράπεζα Επενδύσεων.
<P>
" Επιτροπή επίσης ενθαρρύνει τα κράτη μέλη να χρησιμοποιούν σημαντικό μέρος των κονδυλίων των ταμείων της πολιτικής για τη συνοχή της Ευρωπαϊκής Ένωσης για να στηρίζουν έργα με αντικείμενο την ενεργειακή απόδοση και τις ανανεώσιμες πηγές ενέργειας.
<P>

<P>
Θέμα: Αναπτυξιακή βοήθεια σε εποχή κρίσης
<P>
Υπάρχει άραγε, αυτή τη στιγμή που αντιμετωπίζουμε οικονομική κρίση, πραγματική δυνατότητα να δημιουργηθούν ειδικοί όροι για τα κράτη που υφίστανται στο μέγιστο βαθμό τις συνέπειες αυτού του προβλήματος; Πρόκειται εδώ κυρίως για τις ιδιαίτερα φτωχές χώρες του Τρίτου Κόσμου. Είναι άραγε δυνατόν να αυξηθούν τα μέσα που διατίθενται για την παροχή βοήθειας στις αναπτυσσόμενες χώρες; Σε περίπτωση που τα δικά μας εσωτερικά προβλήματα, όπως ο ανεπαρκής προϋπολογισμός ή, ενδεχομένως, η έλλειψη χρόνου, δεν μας το επιτρέπουν, ποια μέτρα θα μπορούσαν τότε να ληφθούν για την ταχύτερη διάθεση εκείνων των πόρων που έχουν ήδη προβλεφθεί για τις αναπτυσσόμενες χώρες; " ερώτησή μου αφορά κυρίως την απλοποίηση της διαδικασίας που επιτρέπει την αύξηση των πόρων αυτών.
<SPEAKER ID="264" NAME="Karel De Gucht" LANGUAGE="EN">
Στο πλαίσιο της αρμοδιότητάς της, η Επιτροπή έχει μέχρι στιγμής ανταποκριθεί ταχέως για να συμβάλει στην πρόληψη καταστροφικών κοινωνικών επιπτώσεων στις αναπτυσσόμενες χώρες, ιδιαίτερα στις λιγότερο ανεπτυγμένες χώρες, οι περισσότερες από τις οποίες είναι χώρες ΑΚΕ.
<P>
Τα εν λόγω μέτρα περιλαμβάνουν τήρηση των δεσμεύσεων παροχής βοήθειας και μόχλευση νέων πόρων, αντικυκλική δράση, βελτίωση της αποτελεσματικότητας της βοήθειας, διατήρηση της οικονομικής δραστηριότητας και της απασχόλησης, αναζωογόνηση της γεωργίας, επένδυση στην πράσινη ανάπτυξη, τόνωση του εμπορίου και των ιδιωτικών επενδύσεων, συνεργασία για την οικονομική διακυβέρνηση και τη σταθερότητα, και προστασία των πλέον ευάλωτων μεταξύ των αναπτυσσόμενων χωρών.
<P>
Συγκεκριμένες δράσεις και διαδικασίες έχουν ήδη τεθεί σε εφαρμογή για την επιτάχυνση της παροχής βοήθειας. Ένας ad hoc μηχανισμός "ευάλωτος χαρακτήρας FLEX" (Vulnerability FLEX) θα κινητοποιήσει 500 εκατομμύρια ευρώ από το Ευρωπαϊκό Ταμείο Ανάπτυξης. Ο εν λόγω μηχανισμός V-FLEX είναι συμπληρωματικός των δράσεων που αναλαμβάνονται από την Παγκόσμια Τράπεζα και το ΔΝΤ και θα στοχεύει στις πλέον ευάλωτες χώρες με περιορισμένη ικανότητα αντοχής, παρέχοντας ταχεία ενίσχυση προκειμένου να μπορέσουν να διατηρήσουν τις δαπάνες προτεραιότητας, κυρίως στους κοινωνικούς τομείς.
<P>
Καθώς ο εν λόγω μηχανισμός V-FLEX χρησιμοποιεί εκ των προτέρων κατανεμημένα αποθεματικά κεφάλαια, αποτελεί πρόσθετη χρηματοδότηση για τις εν λόγω άκρως ευάλωτες χώρες. Έχουν επίσης κινητοποιηθεί 80 εκατομμύρια ευρώ για τη χρηματοδότηση του υφιστάμενου μηχανισμού FLEX του ΕΤΑ για χώρες που υπέστησαν σημαντικές ζημίες όσον αφορά τις εξαγωγές το 2008. Επιπλέον, επί του παρόντος διεξάγεται η ενδιάμεση αναθεώρηση των στρατηγικών συνεργασίας για χώρες που χρηματοδοτήθηκαν από τον κοινοτικό προϋπολογισμό, και έχει επιταχυνθεί η ενδιάμεση αναθεώρηση για χώρες ΑΚΕ που χρηματοδοτήθηκαν από το ΕΤΑ, προκειμένου να αναπροσδιοριστούν και να προσαρμοστούν οι εθνικές στρατηγικές και πιστώσεις στις αρχές του 2010.
<P>
Παρ' όλα αυτά, είναι σημαντικό να θυμόμαστε ότι η αναπτυξιακή πολιτική συνιστά συντρέχουσα αρμοδιότητα στην ΕΕ. " πρωταρχική ευθύνη για την εκπλήρωση των δεσμεύσεων ΕΑΒ εναπόκειται στα ίδια τα κράτη μέλη. Πιστεύω ακράδαντα ότι η κρίση δεν θα πρέπει να συνιστά δικαιολογία προκειμένου τα κράτη μέλη μας να περιορίζουν τη βοήθεια και τις υποσχέσεις των χορηγών, και θα επιμείνω όσον αφορά την δέσμευση για την εκπλήρωση των υποσχόμενων επιπέδων βοήθειας, τόσο για τα κράτη μέλη της ΕΕ όσο και για τρίτους χορηγούς βοήθειας. Στο πλαίσιο αυτό, παρακολουθούμε δημόσια την ΕΑΒ των κρατών μελών μέσω της ετήσιας έρευνας Monterrey.
<P>
Βάσει των πληροφοριών που συλλέχθηκαν από τα κράτη μέλη, προβλέπουμε ότι η συλλογική ΕΑΒ της ΕΕ θα αυξηθεί από 49 δισεκατομμύρια ευρώ το 2008 σε 53,4 δισεκατομμύρια ευρώ το 2009 και 58,7 δισεκατομμύρια ευρώ το 2010. Αυτό σημαίνει, επίσης, ότι, χωρίς πρόσθετα μέτρα από τα κράτη μέλη για την εκπλήρωση των επιμέρους στόχων τους, οι συλλογικοί στόχοι για το 2010 δεν θα επιτευχθούν. Επιπλέον, η παρούσα κρίση έχει δείξει επίσης ότι πρέπει να ενισχύσουμε τους μηχανισμούς για την παροχή ΕΑΒ, όπως ορθά επεσήμανε ο αξιότιμος βουλευτής.
<P>
" διεθνής ατζέντα για την αποτελεσματικότητα της βοήθειας που ενσωματώθηκε στη διακήρυξη των Παρισίων και το πρόγραμμα δράσης της Άκκρα είναι τώρα σημαντικότερα από ποτέ. Σε αυτούς τους δύσκολους οικονομικά καιρούς, έχουμε ιδιαίτερη ευθύνη έναντι των φτωχών του κόσμου να διασφαλίσουμε ότι η αναπτυξιακή μας βοήθεια διοχετεύεται αποτελεσματικά. Θα υπερασπιστώ προσωπικά την εν λόγω προσέγγιση στο Συμβούλιο Ανάπτυξης του Νοεμβρίου, και η παγκόσμια χρηματοπιστωτική κρίση θα βρίσκεται στο επίκεντρο των πολιτικών μου προβληματισμών τις επόμενες εβδομάδες.
<SPEAKER ID="265" NAME="Czesław Adam Siekierski" AFFILIATION="PPE">
(PL) Σας ευχαριστώ για την εξήγησή σας. Δεν θα έπρεπε η ΕΕ να είναι πιο δραστήρια σε διεθνές επίπεδο; Σκέφτομαι τους χρηματοπιστωτικούς οργανισμούς, όπως το Διεθνές Νομισματικό Ταμείο και την Παγκόσμια Τράπεζα, οι οποίοι θα έπρεπε να είναι πιο ευέλικτοι κατά τον προσδιορισμό των επιπέδων βοήθειας και τη χορήγηση βοήθειας κατά τη διάρκεια της κρίσης. Πώς μπορούμε να εξαλείψουμε τις φορολογικές παρατυπίες και την παράνομη μεταφορά κερδών εκτός των φτωχών χωρών από τις διάφορες επιχειρήσεις; Τέλος, πώς μπορούμε να προβούμε σε δίκαιη ελευθέρωση των εμπορικών συναλλαγών προς όφελος όσων αξίζουν βοήθεια;
<SPEAKER ID="266" NAME="Franz Obermayr" AFFILIATION="NI">
(DE) Ιδιαίτερα σε καιρούς όπου υπάρχει έλλειψη πόρων, είναι σημαντικό να αναλαμβάνουμε στοχευμένη δράση προκειμένου να παράσχουμε το κατάλληλο ποσοστό βοήθειας στους κατάλληλους ανθρώπους την κατάλληλη στιγμή. Ως εκ τούτου, η ερώτησή μου είναι: ποια μελλοντικά μέτρα προγραμματίζονται για την αξιολόγηση της αποτελεσματικότητας και την ποσοτικοποίηση των επιπτώσεων της οικονομικής ενίσχυσης;
<SPEAKER ID="267" NAME="Karel De Gucht" LANGUAGE="EN">
Όσον αφορά την πρώτη ερώτηση, τη συνεργασία με διεθνείς οργανισμούς -το ΔΝΤ, την Παγκόσμια Τράπεζα- συνεργαζόμαστε πολύ στενά με τους εν λόγω οργανισμούς, για τον μηχανισμό ευελιξίας, παραδείγματος χάριν. Μάλιστα, μαζί εντοπίζουμε τις χώρες που θα πρέπει να επωφεληθούν πρωτίστως από το εν λόγω νέο μέσο.
<P>
Έχουμε, επίσης, ζητήσει επανειλημμένα από τους οργανισμούς τη χορήγηση περισσότερων δανείων στις αναπτυσσόμενες χώρες, και από τα 280 δισεκατομμύρια δολάρια "ΠΑ τραβηκτικών δικαιωμάτων, 8 δισεκατομμύρια δολάρια "ΠΑ θα δοθούν στις αναπτυσσόμενες χώρες. Επομένως, θεωρώ ότι είμαστε πραγματικά στο προσκήνιο όσον αφορά την επιρροή που ασκείται στους διεθνείς οργανισμούς για να στραφούν προς αυτήν την κατεύθυνση και ότι αυτή θα είναι και η στάση της Επιτροπής, του κ. Almunia και η δική μου στις συνεδριάσεις με την Παγκόσμια Τράπεζα και το ΔΝΤ στις αρχές Οκτωβρίου στην Κωνσταντινούπολη.
<P>
Όσον αφορά τη δεύτερη ερώτηση, πιστεύω ειλικρινά ότι αυτό ήταν το αντικείμενο της πρώτης μου απάντησης. Περιέγραψα λεπτομερώς τον τρόπο με τον οποίο θα πρέπει να συμβεί αυτό. Είμαι πρόθυμος, φυσικά, να το επαναλάβω, αλλά συνοψίζεται στο γεγονός ότι εμείς ειδικά πρέπει να δώσουμε προσοχή στην ορθή χρήση της βοήθειας.
<P>

<P>
Θέμα: Δημογραφία και αναπτυξιακές πολιτικές στην Αφρική
<P>
Σύμφωνα με μελέτη των "νωμένων Εθνών, ο πληθυσμός της αφρικανικής ηπείρου θα μπορούσε να διπλασιαστεί μέχρι το 2050 και να φθάσει τα δύο δισεκατομμύρια. Το 2050, ο πληθυσμός της Αφρικής θα ήταν διπλάσιος αυτού της ευρωπαϊκής ηπείρου. Το μέσο ποσοστό γονιμότητας μιας γυναίκας στην Αφρική είναι πέντε παιδιά, έναντι 1,7 στην Άπω Ανατολή και 1,47 στην Ευρωπαϊκή Ένωση.
<P>
Ποια μέτρα σκοπεύει να προτείνει η Επιτροπή, ακόμη και εν σχέσει προς τις μακροπρόθεσμες πολιτικές για την μετανάστευση και το περιβάλλον, προκειμένου να προσαρμόσει τις πολιτικές εξωτερικών σχέσεων και συνεργασίας στην εξέλιξη των στοιχείων αυτών;
<SPEAKER ID="269" NAME="Karel De Gucht" LANGUAGE="EN">
" Επιτροπή συμμερίζεται την ανησυχία του αξιότιμου βουλευτή ότι η αύξηση του πληθυσμού της Αφρικής και ο μακροπρόθεσμος αντίκτυπος των υψηλών ποσοστών γονιμότητας θα μπορούσαν να συμβάλουν σημαντικά στην αύξηση της πίεσης στους φυσικούς πόρους της Αφρικής και στον καθορισμό της αναπτυξιακής πορείας της αφρικανικής ηπείρου.
<P>
Τα ποσοστά γονιμότητας αποτελούν σημαντικό κομμάτι της ιστορίας· σύμφωνα με το Τμήμα Πληθυσμού των "νωμένων Εθνών, ο συνολικός πληθυσμός της Αφρικής σήμερα είναι 8% χαμηλότερος απ' ό,τι θα ήταν αν το ποσοστό γονιμότητας της ηπείρου είχε παραμείνει στα επίπεδα που κυμαινόταν το 1970. Πράγματι, το ποσοστό γονιμότητάς της αναμένεται να μειωθεί ακόμη και κάτω από το 2,5% έως το 2050. Στα αστικά μέρη της ηπείρου, η αναδυόμενη αστική τάξη κάνει λιγότερα παιδιά, σε ποσοστά συγκρίσιμα με αυτά των Ευρωπαίων. Πρόκειται για μια ιστορία υποσχέσεων, μια ιστορία των χωρών που έχουν επιτύχει πολιτική σταθερότητα και εντυπωσιακή οικονομική ανάπτυξη.
<P>
Έχοντας επίγνωση των εν λόγω προκλήσεων, η Ευρωπαϊκή Επιτροπή έχει μια αναπτυξιακή πολιτική που αποσκοπεί στην καταπολέμηση της φτώχειας, την προώθηση της αειφόρου ανάπτυξης και την αντιμετώπιση πολιτικών προκλήσεων, προκειμένου να συμβάλει στην ενίσχυση της σταθερότητας. Στον εν λόγω τομέα, η Επιτροπή δεσμεύεται επίσης από τη στρατηγική που υποστηρίχθηκε από τη διεθνή διάσκεψη για τον πληθυσμό και την ανάπτυξη το 1994, που αναθεωρήθηκε περαιτέρω το 1999.
<P>
" στρατηγική έχει επεκτείνει την έννοια του οικογενειακού προγραμματισμού, ώστε να περιλαμβάνει την έννοια της σεξουαλικής και αναπαραγωγικής υγείας και των συναφών δικαιωμάτων. Δίνει έμφαση στα ανθρώπινα δικαιώματα, τη χειραφέτηση των γυναικών, τη σημασία της επένδυσης στην υγεία και την εκπαίδευση, καθώς και στην παροχή ολοκληρωμένων υπηρεσιών αναπαραγωγικής υγείας σε όσους τις χρειάζονται. Ειδικότερα, η εκπαίδευση των γυναικών έχει αντίκτυπο στην αναπαραγωγική τους συμπεριφορά.
<P>
Πολλές μελέτες δείχνουν ότι υπάρχει ισχυρή συσχέτιση μεταξύ εκπαίδευσης και γονιμότητας· όσο βελτιώνεται ο αλφαβητισμός, τα ποσοστά γονιμότητας τείνουν να μειώνονται. Σε όλα τα προγράμματά της, η Επιτροπή αναμένει να διαθέσει περίπου 1,7 δισεκατομμύρια ευρώ στην εκπαίδευση για τα έτη 2007-2013· γενικότερα, δεσμευόμαστε για την αύξηση του ύψους και της αποτελεσματικότητας της συλλογικής βοήθειας της ΕΕ προς τα συστήματα υγείας που παρέχουν καθολική κάλυψη βασικών υπηρεσιών συμπεριλαμβανομένης της αναπαραγωγικής υγείας. Στο πλαίσιο αυτό, δυνάμει της ατζέντας δράσης της ΕΕ για τους ΑΣΧ -αναπτυξιακοί στόχοι της Χιλιετίας- η ΕΕ έχει αναλάβει να συνεισφέρει για την υγεία επιπλέον 8 δισεκατομμύρια ευρώ, εκ των οποίων 6 δισεκατομμύρια ευρώ για την Αφρική, υπό τον όρο ότι θα εκπληρωθούν πλήρως όλες οι δεσμεύσεις για βοήθεια.
<P>
Προκειμένου να αντιμετωπισθεί η περιβαλλοντική πίεση, καίριας σημασίας είναι να διασφαλισθεί η βιωσιμότητα των τοπικών βιοποριστικών δραστηριοτήτων. Αυτό σημαίνει καταπολέμηση της απερήμωσης και της υποβάθμισης του εδάφους και ενίσχυση της γεωργικής παραγωγικότητας, παύση της υπερεκμετάλλευσης της βιοποικιλότητας, των δασών και άλλων φυσικών πόρων συμπεριλαμβανομένων των ωκεανών και των εσωτερικών υδάτων· και τέλος, διασφάλιση ότι η κλιματική αλλαγή παραμένει εντός ορισμένων ορίων και συνδρομή προς τους πληθυσμούς της Αφρικής για να προσαρμοστούν στην κλιματική αλλαγή.
<P>
" Επιτροπή, σε συνεργασία με τα κράτη μέλη της ΕΕ, επεξεργάζεται μια στρατηγική για την ενσωμάτωση της περιβαλλοντικής διάστασης με στόχο να διασφαλισθεί η συμβολή των προσπαθειών αναπτυξιακής συνεργασίας στους εν λόγω στόχους. Οι προετοιμασίες μας για τη διάσκεψη κορυφής της Κοπεγχάγης για την αλλαγή του κλίματος πρέπει να ιδωθούν υπό αυτό το πρίσμα.
<P>
Σήμερα, η ΕΕ συνεργάζεται με την Αφρικανική Ένωση και άλλους περιφερειακούς οργανισμούς για την ενίσχυση της δυνατότητάς τους να αντιμετωπίζουν ζητήματα περιβάλλοντος και κλιματικής αλλαγής. Προάγει σημαντικές πρωτοβουλίες για την ενίσχυση της διαχείρισης των δασών, ιδιαιτέρως μέσω της επιβολής δασικής νομοθεσίας, της διακυβέρνησης και του εμπορίου.
<SPEAKER ID="270" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι, η ερώτησή μου αποσκοπούσε στην επισήμανση μίας συγκεκριμένης πτυχής: ότι η παγκόσμια αύξηση του πληθυσμού έχει αντίκτυπο τόσο στη χρήση πρώτων υλών όσο και στη ρύπανση. Εντούτοις, στις αναπτυσσόμενες χώρες, η εν λόγω δημογραφική αύξηση είναι ιδιαίτερα μεγάλη, με κοινωνικές και οικονομικές επιπτώσεις επίσης. " ερώτησή μου είναι: δεν θα ήταν δυνατή η εφαρμογή πολιτικών βοήθειας για τις αναπτυσσόμενες χώρες σε συνδυασμό με πολιτικές οικογενειακού προγραμματισμού, πιθανόν μέσω του συστήματος ΜΚΟ;
<SPEAKER ID="271" NAME="Andreas Mölzer" AFFILIATION="NI">
(DE) Είναι ενδιαφέρον το γεγονός ότι τα δύο τρίτα του πληθυσμού της Αφρικής ζουν σε μόλις οκτώ από τα 53 κράτη. Το πρόβλημα του υπερπληθυσμού στην Αφρική περιορίζεται σαφώς σε μεμονωμένες χώρες. Κατά πόσον επηρεάζουν τα εν λόγω δεδομένα την αναπτυξιακή πολιτική της Ευρωπαϊκής Ένωσης;
<SPEAKER ID="272" NAME="Karel De Gucht" LANGUAGE="EN">
Δεν έχουμε συγκεκριμένη πολιτική οικογενειακού προγραμματισμού, αλλά αυτό μπορεί να συμβεί και συμβαίνει κατόπιν αίτησης των ενδιαφερόμενων κυβερνήσεων. Πολλοί θάνατοι μητέρων προκύπτουν από αμβλώσεις υπό απαράδεκτες συνθήκες. Σε χώρες όπου η νομοθεσία επιτρέπει την άμβλωση, η Επιτροπή θα υποστηρίξει, επίσης, τα εν λόγω προγράμματα. Επομένως, το αν θα αναλάβουμε ή όχι τέτοιου είδους μέτρα εξαρτάται στην πραγματικότητα από τις ενδιαφερόμενες χώρες.
<P>
Αναφορικά με τη δεύτερη ερώτηση, πρέπει να πω ότι, όταν εξετάζει κανείς την αφρικανική ήπειρο και τα ποσοστά γεννήσεων, όπως εξήγησα στην εισαγωγή μου, υπάρχει σαφής σχέση μεταξύ της οικονομικής ανάπτυξης, του βαθμού αστικοποίησης και των ποσοστών γονιμότητας. Δεν πρόκειται για νέο φαινόμενο. Το έχουμε δει σε όλες τις χώρες σε ολόκληρο τον πλανήτη. Είναι αναμενόμενο, με την παγκόσμια αστικοποίηση και, ελπίζω, με την αύξηση των ρυθμών ανάπτυξης, να μειωθούν και τα ποσοστά γονιμότητας. Αυτό δεν περιορίζεται, όπως υποδηλώνει ο αξιότιμος βουλευτής, σε ορισμένες χώρες. Πρόκειται μάλλον για φαινόμενο που συνδέεται με την ανάπτυξη της ενδιαφερόμενης χώρας.
<P>

<P>
Θέμα: Αναστολή διαπραγματεύσεων της Συμφωνίας Ελεύθερου Εμπορίου μεταξύ της ΕΕ και της Κολομβίας
<P>
Υπό το πρίσμα μη αμφισβητήσιμων μαρτυριών ότι συνεχίζονται οι δολοφονίες στελεχών συνδικαλιστικών οργανώσεων και ιδίως υπό το πρίσμα του γεγονότος ότι το 2008 σημειώθηκε αύξηση κατά 25%, αυτών των δολοφονιών, είναι διατεθειμένη η Επιτροπή να συστήσει την αναστολή των διαπραγματεύσεων για Συμφωνία Ελεύθερου Εμπορίου μεταξύ της ΕΕ και της Κολομβίας;
<SPEAKER ID="274" NAME="Catherine Ashton" LANGUAGE="EN">
" προστασία των ανθρωπίνων δικαιωμάτων είναι μία από τις κορυφαίες προτεραιότητες στις σχέσεις της Ευρωπαϊκής Ένωσης με την Κολομβία. Παρακολουθούμε, συνεπώς, πολύ στενά την κατάσταση στην Κολομβία.
<P>
Γνωρίζουμε καλά τις δυσκολίες που αντιμετωπίζει ο συνδικαλισμός στην Κολομβία και τις συνεχείς δολοφονίες και απειλές κατά επικεφαλής και μελών συνδικάτων.
<P>
Το γνωρίζουμε αυτό από τις πηγές πληροφοριών μας, από τις εκθέσεις και τις δηλώσεις που εκδίδονται από φορείς διεθνών συνθηκών, καθώς και από τις προσωπικές μου συζητήσεις με φορείς όπως η Ευρωπαϊκή Συνομοσπονδία Συνδικάτων.
<P>
Εξακολουθούν να υπάρχουν σοβαρές ανησυχίες σχετικά με την αποτελεσματική εφαρμογή των βασικών συμβάσεων της ΔΟΕ στη χώρα. Παρακινούμε συνεχώς την κυβέρνηση να ενισχύσει τις προσπάθειες για την προστασία των πλέον ευάλωτων πληθυσμιακών ομάδων και για τη διερεύνηση και τιμωρία όλων των παραβιάσεων ανθρωπίνων δικαιωμάτων.
<P>
Οι πρόσφατες επιθέσεις προς υπερασπιστές των ανθρωπίνων δικαιωμάτων και μέλη σωματείων αποτέλεσαν αντικείμενο διαβημάτων της τρόικας των πρεσβευτών της ΕΕ στην Μπογκοτά και εθίγησαν επίσης κατά τη διάρκεια πρόσφατων συναντήσεων υψηλού επιπέδου μεταξύ της Ευρωπαϊκής Ένωσης και αξιωματούχων της Κολομβίας.
<P>
Επίσης, πρόσφατα ξεκινήσαμε έναν διμερή διάλογο για τα ανθρώπινα δικαιώματα με την κυβέρνηση της Κολομβίας, ο οποίος παρέχει μια δίοδο για τακτικότερη και συστηματικότερη ανταλλαγή πληροφοριών και εμπειρίας στον τομέα των ανθρωπίνων δικαιωμάτων, και ο οποίος θα συμβάλει στην ενημέρωση της τεχνικής συνεργασίας.
<P>
Ακόμη, επιδιώκουμε να συμπεριλάβουμε πρόσθετες εγγυήσεις στην προγραμματιζόμενη πολυμερή εμπορική συμφωνία, προκειμένου να βελτιώσουμε την εφαρμογή βασικών συμβάσεων εργασίας και περιβάλλοντος στην Κολομβία στο πλαίσιο του κεφαλαίου για την αειφόρο ανάπτυξη. Προτείνουμε, επίσης, παρακολούθηση της εφαρμογής του εργατικού δικαίου μέσω θεσμών της κοινωνίας των πολιτών. Ελπίζουμε ότι με αυτόν τον τρόπο η συμφωνία θα συμβάλει στη βελτίωση της κατάστασης των προασπιστών ανθρωπίνων δικαιωμάτων στην Κολομβία.
<SPEAKER ID="275" NAME="Jim Higgins" AFFILIATION="PPE">
(EN) Γνωρίζω ότι τα ανθρώπινα δικαιώματα αποτελούν κορυφαία προτεραιότητα, και δεν μπορώ να καταλάβω γιατί η Ευρωπαϊκή Ένωση, που υπερηφανεύεται ότι είναι υπέρμαχος των ανθρωπίνων δικαιωμάτων στον κόσμο, θα πρέπει να σκέφτεται καν μια εμπορική συμφωνία με ένα καθεστώς όπως αυτό της Κολομβίας.
<P>
Από τις αρχές Ιανουαρίου του 2009 έχουν δολοφονηθεί 27 συνδικαλιστές. Ο αριθμός μιλά από μόνος του, και έχει αποδειχθεί στο παρελθόν ότι ο καλύτερος τρόπος να περάσουμε το μήνυμά μας είναι η οικονομική ζημία των εν λόγω χωρών, όπως συνέβη στην περίπτωση των κυρώσεων κατά της Νότιας Αφρικής.
<P>
Πιστεύω ειλικρινά ότι θα πρέπει να στείλουμε μια αντιπροσωπεία στην Κολομβία για να δει την πραγματική κατάσταση από πρώτο χέρι, αντί να διεξάγουμε διάλογο μαζί τους. Θα πρέπει να έχουμε δικούς μας ανθρώπους εκεί στη χώρα, και θα πρέπει να αναστείλουμε τυχόν εμπορικές διαπραγματεύσεις με την Κολομβία έως ότου είμαστε βέβαιοι ότι τα ανθρώπινα δικαιώματα στην εν λόγω χώρα είναι αντίστοιχα με τον υπόλοιπο κόσμο.
<SPEAKER ID="276" NAME="David Martin" AFFILIATION="S&amp;D">
(EN) Χαίρομαι πολύ που ο κ. Higgins έθεσε την ερώτησή του. Έχει απόλυτο δίκιο όσον αφορά την κατάσταση που περιέγραψε και εσείς η ίδια, κυρία Επίτροπε, αναγνωρίσατε πλέον τα δεδομένα της υπόθεσης.
<P>
Προτίθεται η Επιτροπή, υπό το πρίσμα αυτό, να αναστείλει πρώτον τη συμφωνία ΣΓΠ+ με την Κολομβία και, δεύτερον, να αναστείλει τις διαπραγματεύσεις μας για μια συμφωνία ελεύθερων συναλλαγών, έως ότου λάβουμε διασφαλίσεις από την κυβέρνηση της Κολομβίας ότι οι συνδικαλιστές, οι υπέρμαχοι των ανθρωπίνων δικαιωμάτων και άλλοι μπορούν να κάνουν με ασφάλεια τη δουλειά τους στην εν λόγω χώρα;
<SPEAKER ID="277" NAME="Catherine Ashton" LANGUAGE="EN">
Είμαι ευγνώμων και στους δυο σας, και κατανοώ το πάθος και την έντασή σας. Δεν είμαι πεπεισμένη ότι η αναστολή των διαπραγματεύσεων θα επιτύχει αυτό που επιθυμούν να επιτύχουν οι αξιότιμοι βουλευτές. Αυτό που πιστεύω ότι πρέπει να κάνουμε είναι να συνεχίσουμε τον διάλογο, να συνεχίσουμε να εργαζόμαστε για να συμπεριλάβουμε στις συζητήσεις μας, και κυρίως στις συμφωνίες μας, μια απόλυτη εγγύηση σύμφωνα με τις επιδιώξεις των αξιότιμων βουλευτών.
<P>
Αυτή είναι η προσέγγιση που ακολούθησα. Δεν σημαίνει, οφείλω να προσθέσω, ότι δεν έχω καλέσει όσους μου έχουν ήδη μιλήσει να εξακολουθήσουν να συνεισφέρουν, προκειμένου να διασφαλιστεί ότι είμαστε στη σωστή κατεύθυνση, και φυσικά συνεχίζω να το εξετάζω, αλλά επί του παρόντος αυτή είναι η πορεία που έχω αποφασίσει.
<P>

<P>
Θέμα: Ανάκαμψη του διεθνούς εμπορίου
<P>
Ο ρυθμός ανάπτυξης του διεθνούς εμπορίου σημείωσε εμφανή μείωση το 2008 και περαιτέρω συρρίκνωση το 2009, η οποία ξεπερνά κατά πολύ τα όρια της ίδιας της ύφεσης της οικονομικής δραστηριότητας. Το Ευρωπαϊκό Συμβούλιο (Βρυξέλλες, 19-20/03/2009) "αναγνωρίζοντας ότι το ελεύθερο και δίκαιο εμπόριο αποτελεί βασικό στοιχείο της παγκόσμιας ανάκαμψης", ζήτησε την "ταχεία ολοκλήρωση διμερών εμπορικών διαπραγματεύσεων και του αναπτυξιακού προγράμματος της Ντόχα του ΠΟΕ".
<P>
Δύναται η Επιτροπή να με ενημερώσει τα εξής:
<P>
Ποιες πρωτοβουλίες έχει αναλάβει για τη χρηματοδότηση του εμπορίου; Ποια η πορεία των τρεχουσών διαπραγματεύσεων εμπορικών συμφωνιών και πώς αναμένει να ενισχυθούν οι εξωτερικές εμπορικές ροές της ΕΕ;
<SPEAKER ID="279" NAME="Catherine Ashton" LANGUAGE="EN">
Είναι αλήθεια, φυσικά, ότι το διεθνές εμπόριο έχει πληγεί ιδιαίτερα από την κρίση. " γραμματεία του Παγκόσμιου Οργανισμού Εμπορίου εκτιμά ότι το παγκόσμιο εμπόριο θα σημειώσει πτώση της τάξης του 10% το 2009, με 14% πτώση στις ανεπτυγμένες χώρες και περίπου 7% για τις αναδυόμενες χώρες. " κατάσταση αυτή απαιτεί φιλόδοξη αντιμετώπιση, πράγμα που κάνουμε, όσον αφορά τόσο τη χρηματοδότηση του εμπορίου όσο και τις πολυμερείς διαπραγματεύσεις και τις διμερείς διαπραγματεύσεις.
<P>
Σε συνεργασία με τα κράτη μέλη, έχουμε αναλάβει πολλά σημαντικά βήματα για την αύξηση της διαθεσιμότητας χρηματοδότησης του εμπορίου. Όταν τα εμπορικά μέρη δεν ήταν πλέον διατεθειμένα ή σε θέση να παρέχουν ασφάλιση για τη χρηματοδότηση των εξαγωγών, παρενέβησαν τα κράτη μέλη μέσω των ιδρυμάτων εξαγωγικών πιστώσεων.
<P>
Όσον αφορά τη βραχυπρόθεσμη ασφάλιση, έχει διευκολυνθεί από την απόφαση της Επιτροπής να χαλαρώσει προσωρινά τους όρους για την παροχή τέτοιου είδους υποστήριξης. Συμφωνούμε περαιτέρω να χαλαρώσουμε προσωρινά τους κανονισμούς του ΟΟΣΑ για τη μεσοπρόθεσμη έως μακροπρόθεσμη ασφάλιση πιστώσεων.
<P>
Σε πολυμερές επίπεδο, υποστηρίζουμε θερμά τις δεσμεύσεις, που πραγματοποιήθηκαν στο πλαίσιο της G20, εκ μέρους των εθνικών ιδρυμάτων εξαγωγικών πιστώσεων να καταστήσουν διαθέσιμο επαρκές κρατικό δυναμικό ασφάλισης πιστώσεων εξαγωγών όπου απαιτείται, και υποστηρίζουμε επίσης τις προσπάθειες πολυμερών χρηματοδοτικών οργανώσεων να καταστήσουν διαθέσιμους νέους μηχανισμούς χρηματοδότησης του εμπορίου ή να αυξήσουν την κάλυψη των υφιστάμενων.
<P>
Προκειμένου να διασφαλίσουμε την εδραίωση και την αύξηση των εξαγωγών, συνεχίζουμε ακόμη τις διάφορες εμπορικές διαπραγματεύσεις που έχουμε ξεκινήσει. Οι αξιότιμοι βουλευτές γνωρίζουν ότι η προτεραιότητα σε πολυμερές επίπεδο είναι, και παραμένει, μια φιλόδοξη, ισορροπημένη και περιεκτική ολοκλήρωση του γύρου της Ντόχα, που θα επέφερε σημαντικά οφέλη για τον κόσμο και, φυσικά, για την ευρωπαϊκή οικονομία.
<P>
" πρόσφατη συνάντηση στο Νέο Δελχί στην οποία παρευρέθηκα παρείχε νέα πολιτική ώθηση και, σε συνδυασμό με την επικείμενη σύνοδο κορυφής της G20 στο Πίτσμπουργκ, ελπίζω ότι θα μας δώσει τη δυνατότητα να κλείσουμε τη συμφωνία το 2010.
<P>
Ζητούμε πραγματική συνεργασία με βασικούς εταίρους του Παγκόσμιου Οργανισμού Εμπορίου κατά τους προσεχείς μήνες, προκειμένου να σημειώσουμε πρόοδο στις διαπραγματεύσεις βάσει της δέσμης που έχει συμφωνηθεί διστακτικά μέχρι τώρα. Όπως γνωρίζουν οι βουλευτές, επιδιώκουμε μια σειρά διμερών συμφωνιών σε σχέση με αυτό.
<SPEAKER ID="280" NAME="Γεώργιος Παπαστάμκος" AFFILIATION="PPE">
Κύριε Πρόεδρε, υπό την πίεση της οικονομικής κρίσης πολλά κράτη λαμβάνουν μέτρα για την τόνωση των εγχώριων βιομηχανιών τους. Τελευταίο παράδειγμα αποτελεί η απόφαση του Προέδρου των "ΠΑ, κυρίου Ομπάμα, σχετικά με την επιβολή δασμού στις εισαγωγές ελαστικών από την Κίνα.
<P>
Έχει προβεί η Επιτροπή σε εκτίμηση των επιπτώσεων στις ευρωπαϊκές εξαγωγές που έχουν επιφέρει οι πολιτικές τρίτων εμπορικών μας εταίρων, όπως λ.χ. οι αποκαλούμενες "buy american” ή "buy chinese”;
<SPEAKER ID="281" NAME="Catherine Ashton" LANGUAGE="EN">
Συζητώ πράγματι με τις "νωμένες Πολιτείες και με την Κίνα -απ' όπου επέστρεψα την προηγούμενη εβδομάδα- τα "Buy American" και "Buy Chinese" - δύο πολύ διαφορετικά προγράμματα· τουλάχιστον αυτό με ενημερώνουν αξιόπιστα. Διάβασα τη νομοθεσία για το "Buy American". Ανησυχώ πολύ περισσότερο για την εφαρμογή από τις επιμέρους πολιτείες στις "ΠΑ παρά για ό,τι έλεγε πραγματικά.
<P>
Το "Buy Chinese" είναι μια διαφορετική πρόταση. Με έχουν καθησυχάσει εν μέρει τα όσα μου είπαν ο υπουργός Εμπορίου, Chen Deming, καθώς και ο αντιπρόεδρος, Tang Jiaxuan, την προηγούμενη εβδομάδα σχετικά με τον στόχο και τον τρόπο με τον οποίο θα μεταχειρίζονταν τις ευρωπαϊκές επιχειρήσεις, αλλά επαγρυπνώ για να διασφαλίσω ότι δεν θα πληγούν άμεσα ή έμμεσα οι ευρωπαϊκές επιχειρήσεις.
<P>
Όσον αφορά την τρέχουσα θέση για τα ελαστικά, στην οποία πιστεύω ότι αναφέρεται ο αξιότιμος βουλευτής, παρακολουθούμε απλώς επί του παρόντος για να δούμε τι ακριβώς θα συμβεί. Ο αξιότιμος βουλευτής έχει δίκιο να το επισημαίνει ως έναν σημαντικό τομέα που πρέπει να παρακολουθούμε και να βλέπουμε τι συμβαίνει και προφανώς θα χαρώ να διατηρήσουμε επαφή σχετικά με το εν λόγω θέμα.
<SPEAKER ID="282" NAME="Πρόεδρος">
Απουσία του κ. Moraes, η ερώτηση αριθ. 27 εκπίπτει.
<P>

<P>
Θέμα: Εμπορία ευρωπαϊκών προϊόντων με βάση το βοδινό και το αρνίσιο κρέας
<P>
Ποιά μέτρα λαμβάνει η Ευρωπαϊκή Ένωση για να συμβάλει στην εμπορία ευρωπαϊκών προϊόντων με βάση το βοδινό και το αρνίσιο κρέας σε τρίτες χώρες και προτίθεται η Επιτροπή να προτείνει νέες πρωτοβουλίες για να συντείνει στην προώθηση της διαδικασίας αυτής;
<SPEAKER ID="284" NAME="Catherine Ashton" LANGUAGE="EN">
Καταβάλλουμε εντατικές προσπάθειες για να αντιμετωπίσουμε τους πολύ σύνθετους και ζωτικής σημασίας υγειονομικούς φραγμούς και να βοηθήσουμε έτσι τη διάθεση προς πώληση των ευρωπαϊκών προϊόντων όπως το ιρλανδικό βοδινό και αρνίσιο κρέας. " στρατηγική πρόσβασης στην αγορά, και ειδικότερα η εταιρική σχέση για την πρόσβαση στην αγορά που ξεκίνησε το 2007, είναι εν προκειμένω ο ακρογωνιαίος λίθος του έργου της Επιτροπής. " στρατηγική πρόσβασης στην αγορά δημιουργεί μια ισχυρότερη εταιρική σχέση μεταξύ της Επιτροπής, των κρατών μελών και των επιχειρήσεων για την ενίσχυση της εργασίας ανίχνευσης, ανάλυσης, θέσης σε προτεραιότητα και απομάκρυνσης φραγμών.
<P>
" ιδιαιτερότητα της εν λόγω στρατηγικής είναι ότι πραγματοποιείται μέσω του κατάλληλου συνδυασμού διαφόρων μέσων εμπορικής πολιτικής. Αυτό σημαίνει χρήση πολυμερών και διμερών διόδων και συμπλήρωση των πιο επίσημων μεσοπρόθεσμων έως μακροπρόθεσμων μέσων πολιτικής με πολιτικές επαφές και με κοινή εμπορική διπλωματία.
<P>
Οι προσπάθειές μας αναφορικά με την εν λόγω πρόσβαση στην αγορά έχουν ενισχυθεί σημαντικά τα τελευταία χρόνια, και έχουμε αρκετά παραδείγματα επιτυχίας που δείχνουν ότι οδεύουμε προς τη σωστή κατεύθυνση. Κατορθώσαμε, παραδείγματος χάριν, να περιορίσουμε μερικές χώρες και να άρουμε την απαγόρευση των εξαγωγών κρέατος της ΕΕ λόγω του περιστατικού μόλυνσης από διοξίνες και PCB στην Ιρλανδία τον Δεκέμβριο του 2008, και πρόσφατα επιτύχαμε το άνοιγμα της Σαουδικής Αραβίας, της Ιορδανίας και των Φιλιππίνων στην εισαγωγή βοδινού κρέατος της ΕΕ, καθώς και τη μεταχείριση ορισμένων ζητημάτων ΥΦΠ με τρόπο φιλικότερο προς το εμπόριο με την Αίγυπτο και το Ισραήλ.
<P>
Εξακολουθούμε να εμμένουμε σε διαφορετικά επίπεδα με χώρες όπως η Ινδονησία, η Μαλαισία και η Κορέα, προκειμένου να κατορθώσουμε να συμμορφώσουμε περισσότερο τη νομοθεσία τους με τις απαιτήσεις της συμφωνίας ΥΦΠ και των διεθνών προτύπων του Παγκόσμιου Οργανισμού για την Υγεία των Ζώων. Ζητήσαμε από τις επιχειρήσεις βοδινού κρέατος της ΕΕ να καταθέσουν τις συγκεκριμένες ανησυχίες τους και να υποβάλουν προτάσεις για τον τρόπο με τον οποίο θα μπορούσαμε να αντιμετωπίσουμε φραγμούς σε βασικές αγορές. Πρόσφατα είχαμε πολύ θετική ανάδραση και μια παρουσίαση που πραγματοποιήθηκε από μια ιρλανδική επιχειρηματική ένωση θα μας βοηθήσει να θέσουμε προτεραιότητες και να συνεχίσουμε το έργο μας.
<SPEAKER ID="285" NAME="Liam Aylward" AFFILIATION="ALDE">
(EN) Μπορώ να ρωτήσω την κυρία Επίτροπο αν θα σκεφτόταν το ενδεχόμενο μιας ενδελεχούς και πλήρους εξέτασης του προϋπολογισμού προώθησης τροφίμων; Είναι σε ισχύ από τη δεκαετία του 1970, είναι πολύ περιοριστικός και απαιτεί μεταρρύθμιση. Επίσης, θα συμφωνούσε η κυρία Επίτροπος ότι η βελτίωση της ανταγωνιστικότητας του κλάδου των τροφίμων της Ευρωπαϊκής Ένωσης θα βοηθήσει την Ευρωπαϊκή Ένωση να εξέλθει από την οικονομική ύφεση;
<SPEAKER ID="286" NAME="Seán Kelly" AFFILIATION="PPE">
(EN) Είναι γνωστό ότι τα βοδινά και αρνίσια προϊόντα της Ευρώπης συμμορφώνονται με τα υψηλότερα πρότυπα. Ποια μέτρα λαμβάνει η Επιτροπή, αν υπάρχουν, για την ενθάρρυνση ή την απαίτηση της εφαρμογής παρόμοιων προτύπων σε εμπορικούς εταίρους, ειδικότερα στη Βραζιλία;
<SPEAKER ID="287" NAME="Catherine Ashton" LANGUAGE="EN">
Καταρχάς, δεν είμαι εξοικειωμένη με τον συγκεκριμένο τομέα που ανέφερε ο αξιότιμος βουλευτής, οπότε επιτρέψτε μου να επανέλθω γραπτώς εν προκειμένω.
<P>
Εντούτοις, συμφωνώ απόλυτα με το ζήτημα της αξίας και της σημασίας του κλάδου για την Ευρωπαϊκή Ένωση και το εμπόριο. Πράγματι, πρόκειται για έναν κλάδο τον οποίο πρέπει να εξετάσουμε και στον οποίο πρέπει να επικεντρωθούμε ολοένα και περισσότερο. Συνεργάζομαι πολύ στενά με την Επίτροπο Fischer Boel κατά την εξέταση εμπορικών συμφωνιών, προκειμένου να διασφαλίζεται ότι η γεωργική πλευρά των συμφωνιών μας αποτελεί πραγματικά ισχυρό σημείο και πραγματική ευκαιρία. Ελπίζω ότι, κατά τη διεξαγωγή των διαπραγματεύσεών μας, θα καταστεί πιο εμφανής για τον αξιότιμο βουλευτή η αξία που αποδίδουμε στο ζήτημα.
<P>
Όσον αφορά την αρχή της αμοιβαιότητας, διαπραγματευόμαστε με αξιωματούχους τρίτων χωρών, τους οποίους και εκπαιδεύουμε, ούτως ώστε να αντιληφθούν ποιο είναι το σύστημα της ΕΕ, προκειμένου να εμπιστευτούν το επίπεδο προστασίας που παρέχεται στους καταναλωτές της ΕΕ και στους καταναλωτές τους εξίσου.
<P>
Επιμένουμε οι τρίτες χώρες να σέβονται τις διεθνείς τους υποχρεώσεις, κυρίως τη συμφωνία ΥΦΠ του Παγκόσμιου Οργανισμού Εμπορίου, διασφαλίζοντας ότι, κατά τη θέσπιση απαιτήσεων, σέβονται τα διεθνή πρότυπα ή βασίζουν τις απαιτήσεις τους στην επιστήμη.
<P>

<P>
Θέμα: Επιβάρυνση του περιβάλλοντος από την εξόρυξη λιθάνθρακα στη Δημοκρατία της Τσεχίας και στην Κεντρική Γερμανία
<P>
Πώς αξιολογεί η Επιτροπή την επιβάρυνση του περιβάλλοντος από την επιφανειακή εξόρυξη λιθάνθρακα και/ή την παραγωγή ηλεκτρικής ενέργειας από λιθάνθρακα στη Δημοκρατία της Τσεχίας και στην Κεντρική Γερμανία και πώς κρίνει - και υπό το πρίσμα της ασφάλειας - την υλοποίηση των σχεδίων για την παύση λειτουργίας των σχετικών μονάδων και/ή την αποκατάσταση του περιβάλλοντος;
<SPEAKER ID="289" NAME="Σταύρος Δήμας">
Μέλος της Επιτροπής. - Κύριε Πρόεδρε, η περιβαλλοντική ζημιά που μπορεί να προκύψει από την εξόρυξη και χρήση λιγνίτη σε σταθμούς ηλεκτροπαραγωγής είναι από τα ζητήματα που αντιμετωπίζονται επαρκώς από την κοινοτική νομοθεσία.
<P>
Σύμφωνα με την οδηγία για τα εξορυκτικά απόβλητα οι μονάδες που επεξεργάζονται εξορυκτικά απόβλητα πρέπει να διαθέτουν άδεια, που περιλαμβάνει σχέδιο διαχείρισης των αποβλήτων, καθώς και σχέδιο για το κλείσιμο και την αποκατάσταση των εγκαταστάσεων. Οι μονάδες αυτές οφείλουν να καταθέσουν χρηματική εγγύηση για την κάλυψη του κόστους αποκατάστασης του εδάφους.
<P>
" οδηγία προβλέπει τη διενέργεια επιθεωρήσεων από τις αρμόδιες αρχές και περιλαμβάνει υποχρεώσεις σχετικά με την πρόληψη της ρύπανσης των υδάτων, του ατμοσφαιρικού αέρα και του εδάφους. " οδηγία εφαρμόζεται στις νέες εγκαταστάσεις από το Μάιο του 2008. Οι προϋπάρχουσες εγκαταστάσεις οφείλουν να αποκτήσουν άδεια, σύμφωνα με την οδηγία, πριν από το Μάιο του 2012.
<P>
Τα κράτη μέλη οφείλουν επίσης να καταρτίσουν μέχρι τα μέσα του 2012 κατάλογο με τις εγκαταλελειμμένες εγκαταστάσεις και τις εγκαταστάσεις εκτός λειτουργίας, οι οποίες προκαλούν ή θα μπορούσαν να προκαλέσουν περιβαλλοντική ζημιά.
<P>
Το κανονιστικό πλαίσιο της Ευρωπαϊκής Ένωσης περιλαμβάνει και άλλες οδηγίες, όπως η οδηγία ΙPPC και η οδηγία για τις μεγάλες εγκαταστάσεις καύσης. Όσον αφορά την περιβαλλοντική ευθύνη έχουμε στο Συμβούλιο την οδηγία για το έδαφος, η οποία όμως δεν έχει προχωρήσει. Από αυτές, βεβαίως, η πιο σημαντική είναι η οδηγία ΙPPC, η οποία επιβάλλει στις μεγάλες εγκαταστάσεις καύσης να διαθέτουν άδειες που βασίζονται στην εφαρμογή των βέλτιστων διαθέσιμων τεχνικών.
<P>
Παράλληλα, η οδηγία για τις μεγάλες εγκαταστάσεις καύσης θέτει ελάχιστες οριακές τιμές εκπομπών για τους πιο σημαντικούς ατμοσφαιρικούς ρύπους. Εάν μια εγκατάσταση παύσει να λειτουργεί η οδηγία ΙPPC επιβάλλει στον φορέα εκμετάλλευσης την υποχρέωση να λάβει μέτρα αποτροπής τυχόν κινδύνων ρύπανσης, καθώς και μέτρα αποκατάστασης του τοπίου.
<P>
Το νομικό αυτό πλαίσιο εξασφαλίζει υψηλό επίπεδο περιβαλλοντικής προστασίας σε περίπτωση πιθανής περιβαλλοντικής ζημιάς από τις εγκαταστάσεις καύσεις λιγνίτη.
<P>
Τώρα, σχετικά με το κλείσιμο των εγκαταστάσεων, αυτό θα κριθεί ανάλογα με το κατά πόσον οι εγκαταστάσεις ανταποκρίνονται στις απαιτήσεις της νομοθεσίας.
<SPEAKER ID="290" NAME="Bernd Posselt" AFFILIATION="PPE">
(DE) Σας ευχαριστώ για την ακριβή και εμπεριστατωμένη σας απάντηση. Εντούτοις, ρώτησα επίσης συγκεκριμένα για τις παραμεθόριες περιοχές, με άλλα λόγια τη Γερμανία και την Τσεχική Δημοκρατία, τη Γερμανία και την Πολωνία, την Πολωνία και την Τσεχική Δημοκρατία. Υπάρχουν πολλές τέτοιου είδους περιπτώσεις στις εν λόγω περιοχές. Θα ήθελα να ρωτήσω κατά πόσον πιστεύετε ότι υπάρχει επαρκής διασυνοριακή συνεργασία μεταξύ των σχετικών κρατών και κατά πόσον η Επιτροπή παρέχει υποστήριξη για διασυνοριακά μέτρα στις εν λόγω περιοχές, ιδιαίτερα στο πλαίσιο των περιφερειακών προγραμμάτων.
<SPEAKER ID="291" NAME="Σταύρος Δήμας">
Μέλος της Επιτροπής. - Κύριε Πρόεδρε, πρώτον υπάρχουν διάφορες χρηματοδοτήσεις και προς τις εγκαταστάσεις στην Τσεχία μετά το 2007, αλλά και προς τη Γερμανία. Και βεβαίως πρέπει να σας θυμίσω ότι με το πακέτο που εγκρίθηκε τον περασμένο Δεκέμβριο για την ενέργεια και το κλίμα, θα υπάρχουν αρκετά χρήματα από τη δημοπράτηση των δικαιωμάτων για την εκπομπή αερίων του θερμοκηπίου τα οποία, βάσει της συμφωνίας που έχει επιτευχθεί, πρέπει να προορίζονται κατά 50% για την καταπολέμηση των κλιματικών αλλαγών και άλλων σχετικών χρήσεων.
<P>
Αυτό σημαίνει ότι οι εγκαταστάσεις, και ειδικότερα η υπαίθρια εξόρυξη λιγνίτη, η οποία -αυτή καθαυτή- καταστρέφει το περιβάλλον και τη φύση με διάφορα προβλήματα που προκαλούνται όχι μόνο στη φυσική κατάσταση του εδάφους, αλλά και στα νερά με άλλους ρύπους και, όπως είναι γνωστό, και με τη δημιουργία μεγάλων εκπομπών διοξειδίου του άνθρακα, δεδομένου ότι ο λιγνίτης είναι, απ' αυτής της πλευράς, το χειρότερο καύσιμο: εάν βάλουμε μία κλίμακα, ίσως είναι μεταξύ των τελευταίων από πλευράς εκπομπών διοξειδίου του άνθρακα. Θα ήθελα να πω ότι, πέραν αυτών των χρημάτων τα οποία μπορούν να διατεθούν από την αγορά των ρύπων και, όσον αφορά ειδικότερα τη Γερμανία, πρέπει να πω ότι γίνεται δημοπράτηση ακόμη και στην περίοδο που διερχόμαστε τώρα. Επομένως, υπάρχουν και ορισμένα χρήματα που προέρχονται από αυτήν την πηγή. Αλλά, πέραν αυτών, θα ήθελα να πω ότι υπάρχει κοινοτική χρηματοδότηση που μπορεί εξίσου να συμβάλει στην αποκατάσταση των περιβαλλοντικών ζημιών από τις εξορυκτικές δραστηριότητες.
<P>
Τα περιφερειακά επιχειρησιακά προγράμματα της περιόδου 2000-2006 χρηματοδότησαν έργα ανάπλασης περιοχών που είχαν υποβαθμιστεί από δραστηριότητες εξόρυξης του φαιού άνθρακα σε ορισμένα ομόσπονδα κρατίδια της πρώην Ανατολικής Γερμανίας, όπως είναι η Σαξονία, η Σαξονία-Άνχαλτ και η Θουριγγία. " συνέχιση αυτού του είδους της στήριξης προβλέπεται στα σχετικά έγγραφα προγραμματισμού της περιόδου 2007-2013.
<P>
Σχετικά με την Τσεχική Δημοκρατία, το περιφερειακό επιχειρησιακό πρόγραμμα North-West της περιόδου 2007-2013 χρηματοδοτεί δράσεις ανάπλασης και απορρύπανσης εγκαταλελειμμένων χώρων εξόρυξης. Το επιχειρησιακό πρόγραμμα "Περιβάλλον” προβλέπει επίσης ως μία από τις προτεραιότητές του την ανάπλαση εγκαταλελειμμένων χώρων εξόρυξης και, φυσικά, η συνεργασία μεταξύ όχι μόνο χωρών αλλά και περιφερειακών οργανισμών είναι προς όφελος και των δύο πλευρών.
<SPEAKER ID="292" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).

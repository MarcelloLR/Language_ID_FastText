<CHAPTER ID="014">
Άτυπη Σύνοδος Κορυφής στο Λάχτι και σχέσεις ΕΕ/Ρωσίας μετά τη δολοφονία της δημοσιογράφου Anna Politkovskaya (συζήτηση) 
<SPEAKER ID="068" NAME="Πρόεδρος">
Θα προχωρήσουμε στο επόμενο θέμα της ημερησίας διάταξης. Πρόκειται για τις δηλώσεις του Συμβουλίου και της Επιτροπής σχετικά με την προετοιμασία της άτυπης Συνόδου Κορυφής των αρχηγών κρατών και κυβερνήσεων στο Λάχτι και επίσης, σύμφωνα με την απόφαση του Σώματος, τις σχέσεις Ευρωπαϊκής Ένωσης και Ρωσίας μετά τη δολοφονία της Anna Politkovskaya.
<SPEAKER ID="069" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, καταρχάς επιθυμώ να σας ευχαριστήσω ειλικρινά για την ευκαιρία να έρθω εδώ και να συζητήσω για την άτυπη σύνοδο κορυφής των αρχηγών κρατών και κυβερνήσεων στο Λάχτι, η οποία θα πραγματοποιηθεί στις 20 Οκτωβρίου.
<P>
Αποφασίσαμε να διεξαγάγουμε τη Σύνοδο Κορυφής του Λάχτι διότι θέλουμε να δώσουμε στους αρχηγούς κρατών και κυβερνήσεων των κρατών μελών της Ένωσης την ευκαιρία για μια ανοιχτή και άτυπη συζήτηση σχετικά με δύο θέματα που είναι σημαντικά για το μέλλον της Ένωσης και για την οικονομική επιτυχία: την καινοτομία και τις εξωτερικές ενεργειακές σχέσεις.
<P>
Χρειαζόμαστε μια σταθερή, συνεπή πολιτική στην οικοδόμηση ενός ευνοϊκού περιβάλλοντος για την καινοτομία και στα ενεργειακά θέματα. Με τον τρόπο αυτό θα μπορέσουμε να βελτιώσουμε τις συνθήκες για την οικονομική ανάπτυξη και την απασχόληση στην Ένωση. Αν η Ευρώπη κάνει κάτι συγκεκριμένο για την προαγωγή της πρόνοιας και της ευημερίας, μπορούμε επίσης να αναμένουμε ότι η Ένωση θα καταστεί περισσότερο αποδεκτή στα μάτια του κόσμου. Μια συνεπής κοινή πολιτική για την ενέργεια θα ενισχύσει ταυτόχρονα την αξιοπιστία της Ένωσης ως διεθνούς παράγοντα.
<P>
Για να καθοδηγήσει τις συζητήσεις στη σύνοδο κορυφής των αρχηγών κρατών και κυβερνήσεων, η Επιτροπή συντάσσει δύο ανακοινώσεις. " μία αφορά τις εξωτερικές ενεργειακές σχέσεις και η άλλη την πολιτική καινοτομίας. Οι ανακοινώσεις θα εκδοθούν αύριο, 12 Οκτωβρίου. Στόχος δεν είναι να εγκριθούν στη συνάντηση, αλλά υποδεικνύουν τα θέματα εκείνα με τα οποία θέλουμε να ασχοληθούμε στο Λάχτι.
<P>
Πριν την άτυπη σύνοδο κορυφής στο Λάχτι, θα διεξαχθεί επίσης το πρωί της Παρασκευής μια άτυπη τριμερής κοινωνική σύνοδος. Είναι κρίσιμης σημασίας για το μέλλον της Ευρώπης το πώς θα λειτουργήσει και θα προσαρμοστεί στις αλλαγές μια ευρωπαϊκή αγορά εργασίας 200 εκατομμυρίων εργαζομένων. Γι' αυτόν τον λόγο οι κοινωνικοί εταίροι έχουν να διαδραματίσουν κρίσιμο ρόλο όταν ο στόχος είναι η ενίσχυση της ευρωπαϊκής ανταγωνιστικότητας.
<P>
Ο ρώσος Πρόεδρος, Βλαμιντίρ Πούτιν, έχει προσκληθεί στο δείπνο μετά τη σύνοδο κορυφής των αρχηγών κρατών και κυβερνήσεων. Ο στόχος των συζητήσεων με τον Πρόεδρο είναι να εστιάσουμε στη στρατηγική εταιρική σχέση μεταξύ της ΕΕ και της Ρωσίας, συμπεριλαμβανομένης της συνεργασίας στον τομέα της ενέργειας.
<P>
Οι τεράστιες προκλήσεις που αντιμετωπίζει η Ένωση στα θέματα της ενέργειας -ασφάλεια του εφοδιασμού της, κλιματική μεταβολή, διαρκής άνοδος τιμών και οι πρόσφατες κρίσεις- υπαγόρευσαν την ανάπτυξη μιας κοινής ενεργειακής πολιτικής για την ΕΕ.
<P>
Όσον αφορά την ασφάλεια του ενεργειακού εφοδιασμού, η ολοένα αυξανόμενη εξάρτηση από εισαγωγές ενέργειας συνιστά ιδιαίτερη πρόκληση για την ΕΕ. Αν δεν αναληφθεί δράση, εκτιμάται ότι η εν λόγω εξάρτηση θα αυξηθεί από το σημερινό επίπεδο του 50% σε 70% τα επόμενα 20 χρόνια.
<P>
Πριν από την έναρξη της φινλανδικής Προεδρίας, η εξέλιξη μιας κοινής ενεργειακής πολιτικής συζητήθηκε σε δύο συναντήσεις του Ευρωπαϊκού Συμβουλίου που πραγματοποιήθηκαν στις αρχές του έτους. Κατά τη διάρκεια της φινλανδικής Προεδρίας, θα εστιάσουμε ιδιαίτερα στις εξωτερικές ενεργειακές σχέσεις και οι συνομιλίες αυτές θα προετοιμάσουν το έδαφος για μια μεγάλης κλίμακας συζήτηση για την ενέργεια, η οποία θα διεξαχθεί την επόμενη άνοιξη και αναμένεται ότι θα οδηγήσει στην έγκριση ενός σχεδίου δράσης ενεργειακής πολιτικής.
<P>
Παρότι οι συνομιλίες του Λάχτι θα επικεντρωθούν στις εξωτερικές ενεργειακές σχέσεις, φυσικά ο στόχος μας για τις εξωτερικές ενεργειακές σχέσεις δεν μπορεί να θεωρηθεί ξεχωριστό θέμα. Μεταξύ όλων των προτεραιοτήτων που αναφέρονται στο Πράσινο Βιβλίο για την ενεργειακή πολιτική, ξεχωρίζει η στενή επαφή. Άλλοι τομείς περιλαμβάνουν την ενιαία αγορά ενέργειας, την αλληλεγγύη μεταξύ των κρατών μελών, τη διαφοροποίηση των πηγών ενέργειας, την ενεργειακή αποδοτικότητα, τις ανανεώσιμες πηγές ενέργειας και τις καινοτομίες στον τομέα της ενέργειας.
<P>
Στις εξωτερικές ενεργειακές σχέσεις, τα κράτη μέλη πρέπει να καταλήξουν σε μια κοινή συμφωνία και να διαμορφώσουν άποψη σχετικά με το είδος της στρατηγικής που θα πρέπει να εγκριθεί ώστε να επιτευχθεί πρόοδος στις σχέσεις με χώρες εκτός της ΕΕ και ποιου είδους κοινούς εξωστρεφείς στόχους θα πρέπει να έχει η ΕΕ. Αυτό σημαίνει ότι τα κράτη μέλη πρέπει να μπορούν να δεσμευτούν από κοινού σε μία συμπεφωνημένη πορεία η οποία να καλύπτει επίσης τις διμερείς σχέσεις και να εκφράζονται ενιαία και σε αυτά τα πλαίσια. Δεσμευόμενη σε κοινούς στόχους, η Ένωση θα είναι επίσης καλύτερα προετοιμασμένη για να αντιμετωπίσει τις μεταβολές στις παγκόσμιες αγορές ενέργειας.
<P>
Στις συνομιλίες του Λάχτι για την ενέργεια θα ανταλλάξουμε απόψεις για το πώς μπορούν να εξελιχθούν οι εξωτερικές ενεργειακές σχέσεις στο άμεσο μέλλον. Στόχος είναι να επικεντρωθούν οι συζητήσεις κυρίως σε τρία θέματα. Το πρώτο είναι οι αρχές στις οποίες θα πρέπει να βασίζονται οι ενεργειακές σχέσεις ΕΕ-Ρωσίας και πώς θα πρέπει να εφαρμοστούν. Το δεύτερο αφορά τις στενότερες σχέσεις με στρατηγικά σημαντικές τρίτες χώρες. Το τρίτο είναι η πιο αποτελεσματική συλλογή δεδομένων ως βάση για τη λήψη αποφάσεων σχετικά με μια κοινή ενεργειακή πολιτική.
<P>
" Ρωσία, της οποίας το μερίδιο εισαγωγών πετρελαίου και αερίου είναι 25%, αποτελεί τον πλέον σημαντικό στρατηγικά ενεργειακό εταίρο της Ένωσης. Σε όλες τις στρατηγικές εταιρικές σχέσεις, συμπεριλαμβανομένης αυτής με τη Ρωσία, είναι σημαντικό να βρίσκει κανείς κάτι το οποίο είναι προς το συμφέρον και των δύο μερών προκειμένου να αναπτυχθεί αυτή η εταιρική σχέση. Το κοινό συμφέρον στις ενεργειακές σχέσεις ΕΕ-Ρωσίας είναι προφανές. " ΕΕ εξαρτάται από τις εισαγωγές ενέργειας από τη Ρωσία και η Ρωσία χρειάζεται μακροχρόνιες συμβάσεις για εξαγωγές ενέργειας σε τιμές αγοράς καθώς και δυτικές επενδύσεις στη βασική παραγωγή ενέργειας. Το άνοιγμα της αγοράς και από τις δύο πλευρές θα είναι βασικός παράγοντας.
<P>
Οι συνομιλίες των αρχηγών κρατών και κυβερνήσεων θα προετοιμάσουν, επίσης, το έδαφος για τη συζήτηση με τον ρώσο Πρόεδρο, Βλαμιντίρ Πούτιν, αργότερα το ίδιο βράδυ, κεντρικό θέμα της οποίας θα είναι η ενέργεια.
<P>
Ο στόχος είναι να κοινοποιηθεί στη Ρωσία η επιδίωξη της ΕΕ για μια δεσμευτική συμφωνία πλαίσιο για την ενέργεια, που θα λαμβάνει υπόψη τα συμφέροντα και των δύο πλευρών, την αμοιβαιότητα και ένα αμερόληπτο επιχειρησιακό περιβάλλον. Οι συνομιλίες θα αναφερθούν βέβαια και στις κοινές για την ΕΕ και τη Ρωσία προκλήσεις, όπως είναι η ενεργειακή αποδοτικότητα, όπου και οι δύο πλευρές έχουν πολλά να κερδίσουν.
<P>
" επέκταση των εσωτερικών ενεργειακών αρχών στις γειτονικές της ΕΕ περιοχές και η στρατηγική ανάπτυξη σχέσεων με σημαντικές τρίτες χώρες, αποτελούν στόχους τους οποίους πρέπει να επιδιώξουμε αν θέλουμε να διασφαλίσουμε τον ενεργειακό εφοδιασμό. Το 80% των παγκόσμιων πόρων πετρελαίου βρίσκονται στις περιοχές γύρω από την Ένωση. Υπάρχει ένα ευρύ φάσμα διαθέσιμων μέσων για τη βελτίωση των σχέσεων με τρίτες χώρες. Σε αυτά περιλαμβάνονται τα Προγράμματα Δράσης της Πολιτικής Γειτονίας, η συμφωνία για την ενεργειακή συνεργασία, οι διμερείς συμφωνίες και περιφερειακές ...
<P>
(Ο Πρόεδρος διακόπτει την ομιλήτρια λόγω τεχνικών προβλημάτων)
<P>
" ενεργειακή πολιτική πρέπει να αποτελεί βασική συνιστώσα της Κοινής Εξωτερικής Πολιτικής και Πολιτικής Ασφάλειας της Ένωσης. " Ευρωπαϊκή Ένωση χρειάζεται επαρκή πληροφόρηση για να ασκήσει μια πιο συνεκτική ενεργειακή πολιτική. Επιπροσθέτως, πρέπει να μπορεί να ανταποκρίνεται σε εξωτερικές προβληματικές καταστάσεις και κρίσεις που συνδέονται με την ενέργεια. " Ένωση πρέπει να θεσπίσει ένα σύστημα που θα συμβάλει στην ενίσχυση της συνεργασίας μεταξύ των κρατών μελών και των θεσμικών οργάνων και στην αναβάθμιση της αλληλεγγύης σε θέματα που άπτονται της ενέργειας.
<P>
Το άλλο κύριο θέμα της Συνόδου Κορυφής των αρχηγών κρατών και κυβερνήσεων είναι η ανάπτυξη μιας πολιτικής καινοτομίας. Πρέπει να είναι δυνατή η βελτίωση του τρόπου με τον οποίο αξιοποιείται το ερευνητικό έργο που πραγματοποιείται στην Ευρώπη με τη μορφή εμπορικών αγαθών και υπηρεσιών. Επιπλέον, η Ένωση πρέπει να μπορεί να εισαγάγει νέες τεχνολογίες όσο αποτελεσματικά το κάνουν στις χώρες που αποτελούν τους ανταγωνιστές μας. Αν παραμείνουμε στον σημερινό τρόπο μας, το χάσμα καινοτομίας μεταξύ ημών και τον μεγαλύτερων εμπορικών εταίρων μας θα διευρυνθεί.
<P>
" παραγωγή, κυρίως στις αναπτυσσόμενες οικονομίες, ανταγωνίζεται ακόμα περισσότερο την Ευρώπη, όχι μόνο στη βιομηχανία αλλά και στους κλάδους των υπηρεσιών. " Κίνα και η Ινδία εκπαιδεύουν ανθρώπους υψηλού μορφωτικού επιπέδου για την αγορά εργασίας πολύ περισσότερο από ό,τι συμβαίνει στην ΕΕ. Οι αγορές στις αναπτυσσόμενες οικονομίες, ωστόσο, σημαίνουν επίσης ότι υπάρχει τεράστιο δυναμικό για εξαγωγές από την Ένωση. " επιτυχία μπορεί να προέλθει μόνο από την ικανότητα δημιουργίας κάτι νέου - με άλλα λόγια, από την καινοτομία.
<P>
Σε μια ανοιχτή αγορά, τα καλύτερα αγαθά επιτυγχάνουν. Είναι αδύνατον να παραμείνει κανείς στην πρωτοπορία αν δεν επενδύει συνεχώς στην έρευνα και την ανάπτυξη των προϊόντων. Τα κράτη μέλη της Ένωσης έχουν δεσμευτεί για την αύξηση των μελλοντικών επενδύσεων στην έρευνα και την ανάπτυξη βάσει αποφάσεων που ελήφθησαν παλαιότερα.
<P>
Είναι εντούτοις ζωτικής σημασίας να διασφαλίσουμε ότι η Ευρώπη μπορεί να χρησιμοποιήσει σωστά τις επενδύσεις ώστε το ερευνητικό έργο να έχει ως αποτέλεσμα νέα, καλύτερα και εμπορικά εκμεταλλεύσιμα αγαθά και υπηρεσίες.
<P>
Πρόθεση της Συνόδου του Λάχτι είναι να αναφέρει τα θέματα και τις προκλήσεις που απαιτούν κοινή δράση εκ μέρους της Ένωσης. Ο στόχος είναι η δημιουργία ενός περιβάλλοντος στο οποίο οι καινοτομίες μπορούν να εμφανίζονται και να υιοθετούνται αποτελεσματικά. Στη θέση του επί της Στρατηγικής της Λισαβόνας, το Ευρωπαϊκό Κοινοβούλιο ανέδειξε επίσης τη σημασία μιας πολιτικής για την καινοτομία.
<P>
Για την υποστήριξη της αποτελεσματικής καινοτομίας, πρέπει να δημιουργηθεί μια πανευρωπαϊκή στρατηγική για τα άυλα δικαιώματα. Τα άυλα δικαιώματα είναι μείζονος σημασίας για την επιτυχία και την ανταγωνιστικότητα μιας εταιρίας.
<P>
Ένα θεμελιώδες ερώτημα, για παράδειγμα, είναι η ποιότητα των διπλωμάτων ευρεσιτεχνίας, που αποτελεί βασική αρχή για ένα λειτουργικό, αξιόπιστο σύστημα ευρεσιτεχνίας. " Προεδρία πιστεύει ότι η Ευρώπη πρέπει να έχει ένα αποδοτικό ως προς το κόστος σύστημα ευρεσιτεχνίας, αλλά ένα σύστημα το οποίο να διέπεται από την έννοια της ποιότητας, ανεξαρτήτως της εναλλακτικής επιλογής που θα αποτελέσει τη βάση για την ανάπτυξη αυτού του συστήματος.
<P>
Αν μπορέσουμε να εξελίξουμε περαιτέρω το σύστημα ευρεσιτεχνίας, θα υπάρξει διασφάλιση σημαντικών οικονομιών επί του κόστους των διπλωμάτων ευρεσιτεχνίας για τις εταιρίες, κάτι που μόνο να ενθαρρύνει μπορεί την καινοτομία και την έρευνα στην Ευρώπη.
<P>
" βελτιωμένη συνεργασία μεταξύ πανεπιστημίων και του επιχειρηματικού κόσμου αποτελεί προϋπόθεση μιας επιτυχούς πολιτικής για την καινοτομία. Πρόθεσή μας είναι να δημιουργήσουμε ένα νέο Ευρωπαϊκό Ινστιτούτο Τεχνολογίας βασισμένο σε δίκτυα, και η Επιτροπή θα προωθήσει μια πρόταση επ' αυτού την επόμενη εβδομάδα.
<P>
" αριστεία θα είναι το χαρακτηριστικό γνώρισμα του σχεδίου εταιρικής σχέσης μεταξύ της επιστήμης, των επιχειρήσεων και της κατάρτισης. Προτεραιότητα θα αποτελέσει η προώθηση της καινοτομίας. " Προεδρία πιστεύει ότι το Ευρωπαϊκό Ινστιτούτο Τεχνολογίας θα επιτρέψει στην Ευρώπη να αξιοποιήσει πιο αποτελεσματικά υπάρχουσες ευκαιρίες σε εταιρίες και στην επιστημονική κοινότητα.
<P>
Επιπλέον, πρέπει να ενταθεί η συνεργασία μεταξύ του ιδιωτικού και του δημόσιου τομέα ώστε να προωθηθεί η ανταγωνιστικότητα. " Ευρώπη είδε τη δημιουργία των αποκαλούμενων τεχνολογικών πλατφόρμων, στρατηγικών ερευνητικών πρωτοβουλιών με βάση εταιρίες που αποτελούν εξαιρετικά παραδείγματα εταιρικής σχέσης μεταξύ του δημόσιου και του ιδιωτικού τομέα. Προς τιμήν τους, οι εταιρίες εξέφρασαν την προθυμία τους να επενδύσουν στις πλατφόρμες που επέλεξαν και τώρα χρειάζεται μια παρόμοια δέσμευση από δημόσιους φορείς που χρηματοδοτούν έρευνα.
<P>
Είναι πολύ σημαντικό για την καινοτομία να ενταθεί η δημιουργία ευρωπαϊκών προτύπων. Χωρίς κοινό ευρωπαϊκό πρότυπο, πολλές καινοτομίες μπορούν να παραμείνουν απραγματοποίητες. Πού θα ήταν, για παράδειγμα, η ευρωπαϊκή αγορά κινητής τηλεφωνίας χωρίς το πρότυπο GSM;
<P>
Ουσιαστικά χάρη στη δημιουργία πανευρωπαϊκών τεχνικών κανόνων για τα κινητά τηλέφωνα μπόρεσε ο παγκόσμιος ηγέτης στον τομέα αυτό να προέρχεται από την Ευρώπη. Από την άλλη πλευρά, αν είχαν εγκριθεί μόνο τα εθνικά πρότυπα ως βάση για την ανάπτυξη κινητών τηλεφώνων, δεν θα υπήρχε αυτό το είδος της μείζονος και γεωγραφικά τεράστιας επιτυχίας.
<P>
" ταχεία έγκριση ανοιχτών, συμβατών προτύπων αποτελεί βασική συνιστώσα της επιτυχίας των επιχειρήσεων. Θα έχει επίσης σαφή οφέλη για τον καταναλωτή. Συγχρόνως, θα ενισχύσει την ανταγωνιστικότητά μας και θα αποτελέσει απάντηση στην ταχεία τεχνολογική ανάπτυξη, ώστε οι λύσεις τεχνικής ανάπτυξης που υλοποιούνται στην Ευρώπη να μπορούν πράγματι να ανταγωνιστούν με το αναπτυξιακό έργο που υλοποιείται αλλού στον κόσμο.
<P>
Προχωρώντας, η παράνομη μετανάστευση αποτελεί πρόβλημα το οποίο επηρεάζει ολόκληρη την Ευρωπαϊκή Ένωση. Γι' αυτό πρέπει να βρούμε μαζί τις λύσεις. " αλληλεγγύη είναι ιδιαίτερα εμφανής στην αποτελεσματική εφαρμογή συγκεκριμένων μέτρων. Στη Σύνοδο του Λάχτι θα συζητήσουμε την παράνομη μετανάστευση, η οποία έχει εξελιχθεί σε ιδιαίτερο πρόβλημα στη Μεσόγειο και τα νότια μέρη της Ένωσης.
<P>
Για εμάς, είναι σημαντικό να μπορέσει η Ένωση να θεσπίσει μια συνεκτική, αποτελεσματική πολιτική για τον έλεγχο της μετανάστευσης, μια πολιτική η οποία να λαμβάνει υπόψη θέματα που άπτονται τόσο της παράνομης όσο και της νόμιμης μετανάστευσης, συμπεριλαμβανομένης της ένταξης. Πρέπει να χρησιμοποιήσουμε αποτελεσματικά τα υφιστάμενα μέσα και να σκεφτούμε νέους τρόπους υποστήριξης των χωρών προέλευσης και διαμετακόμισης στην προσπάθειά τους να εμποδίσουν την παράνομη μετανάστευση.
<P>
Τα θέματα της μετανάστευσης είναι στην ημερήσια διάταξη όλων των Συμβουλίων Δικαιοσύνης και Εσωτερικών Υποθέσεων. Το θέμα πρόκειται επίσης να συζητηθεί την επόμενη εβδομάδα στο άτυπο δείπνο των υπουργών αναπτυξιακής συνεργασίας. Πρόθεσή μας επίσης είναι να χρησιμεύσει το έργο των Συμβουλίων Δικαιοσύνης και Εσωτερικών Υποθέσεων ως βάση για αποφάσεις του Ευρωπαϊκού Συμβουλίου τον Δεκέμβριο που μπορούν να βοηθήσουν την Ευρωπαϊκή Ένωση να ανταποκριθεί αποτελεσματικά στο πρόβλημα της παράνομης μετανάστευσης.
<P>
Σε γεύμα εργασίας στο Λάχτι, θα συζητηθεί ακόμη η σοβαρή κατάσταση στο Σουδάν και το Νταρφούρ.
<P>
Όπως είπα στην αρχή, μετά την άτυπη σύνοδο των αρχηγών κρατών και κυβερνήσεων της ΕΕ, οι συμμετέχοντες θα δειπνήσουν με τον ρώσο Πρόεδρο, Βλαμιντίρ Πούτιν. Θα είναι μια εξαιρετική ευκαιρία για μια ανεπίσημη συζήτηση σχετικά με την ανάπτυξη της στρατηγικής εταιρικής σχέσης μεταξύ της ΕΕ και της Ρωσίας. Το φάσμα της σύνδεσής μας είναι ευρύτατο και περιλαμβάνει στοιχεία που μπορούν να χρησιμεύσουν στην περαιτέρω ανάπτυξη της εταιρικής σχέσης.
<P>
Ένα παράδειγμα αυτού αποτελούν τα διεθνή θέματα. " ατζέντα της διεθνούς πολιτικής αυτό το φθινόπωρο περιλαμβάνει θέματα, όπως η Μέση Ανατολή, το Ιράν και το Κοσσυφοπέδιο, στα οποία η μεταξύ μας συνεργασία είναι πολύ σημαντική.
<P>
" ενέργεια αποτελεί σημαντική συνιστώσα της στρατηγικής εταιρικής σχέσης και αναμένουμε να ακούσουμε την εκτίμηση του Προέδρου Πούτιν για τις εξελίξεις στον τομέα της ενέργειας της χώρας του και την ενεργειακή εταιρική σχέση μεταξύ της Ένωσης και της Ρωσίας.
<P>
Κύριε Πρόεδρε, συγκλονιστήκαμε όλοι ακούγοντας την είδηση του θανάτου της γνωστής δημοσιογράφου και υπερμάχου της ελευθερίας έκφρασης, Anna Politkovskaja. Ζητούμε τη διεξοδική διερεύνηση αυτού του φρικτού εγκλήματος και την προσαγωγή των δραστών στη δικαιοσύνη, κάτι το οποίο έχει ιδιαίτερη σημασία για την πρόοδο της Ρωσίας προς το κράτος δικαίου. Ο θάνατος της Politkovskaja δεν είναι μόνον ένα εξοργιστικό συμβάν και απώλεια για τους οικείους της, αλλά και αποτυχία της ελευθερίας λόγου στη Ρωσία. Επιπλέον, οι ειλικρινείς και ουσιαστικές συνομιλίες οι οποίες διεξάγονται μεταξύ της Ευρωπαϊκής Ένωσης και της Ρωσίας αποτελούν πολύτιμη άσκηση λόγω των πρόσφατων γεγονότων. Όπως είπα ήδη, η στρατηγική εταιρική σχέση αποτελεί το πλαίσιο εντός του οποίου θα συζητηθούν όλα τα σημαντικά θέματα.
<SPEAKER ID="070" NAME="José Manuel Barroso">
Πρόεδρος της Επιτροπής. (EN) Κύριε Πρόεδρε, το άτυπο Ευρωπαϊκό Συμβούλιο της επόμενης εβδομάδας συνέρχεται σε μια καλή στιγμή. Θα ήθελα να ευχαριστήσω τη φινλανδική Προεδρία, τον πρωθυπουργό Vanhanen και ολόκληρη την ομάδα του για την πολύ σημαντική συμβολή τους.
<P>
Καθώς η υπουργός προέβη σε μια τόσο συνεκτική παρουσίαση εξ ονόματος της Προεδρίας, εγώ θα επικεντρωθώ στην καινοτομία, την ενεργειακή πολιτική και τη μετανάστευση. Θα διατυπώσω, επίσης, λίγες παρατηρήσεις σχετικά με τις σχέσεις μεταξύ της Ευρωπαϊκής Ένωσης και της Ρωσίας. Όλα αυτά είναι θέματα στα οποία οι προκλήσεις που αντιμετωπίζουμε απαιτούν όχι μόνο εθνική απάντηση, αλλά ευρωπαϊκή απάντηση· είναι προκλήσεις οι οποίες δείχνουν γιατί είναι απαραίτητη, τώρα περισσότερο από ποτέ, μια ισχυρή Ευρωπαϊκή Ένωση και γιατί πρέπει η Ένωση να εξοπλίσει τους Ευρωπαίους για την παγκοσμιοποίηση.
<P>
Χαιρετίζω την απόφαση της Προεδρίας να επικεντρωθεί στην καινοτομία. " Φινλανδία είναι εξαιρετικό παράδειγμα του πώς η καινοτομία μπορεί να επιταχύνει την οικονομική ανάπτυξη. Ωστόσο δεν είναι μόνον αυτό. Μόνον αν αφήσουμε ελεύθερη τη φαντασία του κόσμου μπορούμε να αντιμετωπίσουμε τα μείζονα θέματα που έχουμε ενώπιόν μας σήμερα, όπως είναι η κλιματική μεταβολή, ο κοινωνικός αποκλεισμός, οι δημογραφικές αλλαγές και η ανεργία.
<P>
Παρόλο που ξέρω ότι γνωρίζετε τα αριθμητικά στοιχεία, αξίζει να τα επαναλάβω. Οι δαπάνες της Ευρωπαϊκής Ένωσης για την έρευνα ισοδυναμούν με το 1,9% τους ΑΕγχΠ της, ενώ οι "νωμένες Πολιτείες επί τους παρόντος δαπανούν το 3% του δικού τους ΑΕγχΠ. Είναι ενδεικτικό ότι οι περισσότεροι από τους πρόσφατα βραβευμένους με το βραβείο Νόμπελ προέρχονται από τις "νωμένες Πολιτείες ή εργάζονται εκεί. Στην Ευρώπη οι μισοί περίπου από όλους τους ερευνητές εργάζονται σε επιχειρήσεις. Στις "νωμένες Πολιτείες είναι περισσότεροι από το 80%. " αλήθεια είναι ότι η Ευρώπη έχει υποσκελιστεί όσον αφορά την καινοτομία και την έρευνα. Το κατεστημένο δεν είναι επιλογή: πρέπει να κάνουμε περισσότερα στο θέμα αυτό. Χρειαζόμαστε επειγόντως μια στρατηγική προσέγγιση η οποία να εστιάζει σε κάθε κρίκο της αλυσίδας της καινοτομίας, από τη γέννηση νέων ιδεών και γνώσης έως την αξιοποίησή τους και τη διάθεσή τους στην αγορά στη σφαίρα της οικονομίας.
<P>
" ανακοίνωση που θα υποβάλει η Επιτροπή στην άτυπη σύνοδο κορυφής στο Λάχτι προσδιορίζει μια τέτοια προσέγγιση. Επισημαίνει τους αδύναμους κρίκους στην αλυσίδα και προτείνει λύσεις. Χρειαζόμαστε χρηματοδότηση, χρειαζόμαστε το σωστό πλαίσιο πνευματικής ιδιοκτησίας για να έχουμε τα σωστά οφέλη και πρέπει να αντιμετωπίσουμε τα εμπόδια στην καινοτομία τομέα προς τομέα. Πρέπει πρωτίστωςνα ξεκινήσουμε με ένα ισχυρό πολιτικό μήνυμα δέσμευσης: η καινοτομία πρέπει να ενθαρρυνθεί και χρειαζόμαστε μια ευρωπαϊκή προσέγγιση για αυτό.
<P>
Στο θέμα αυτό το μέγεθος έχει σημασία. Μία από τις μεγάλες διαφορές ανάμεσα σε εμάς και τις "νωμένες Πολιτείες είναι ότι δεν διαθέτουμε πανευρωπαϊκά ιδρύματα καινοτομίας και έρευνας. Οι "νωμένες Πολιτείες είναι πολύ περισσότερο προσηλωμένες σε μια πραγματικά συνολική προσέγγιση. Υπάρχουν εξαιρετικά ιδρύματα που υποστηρίζουν την καινοτομία σε όλες τις "νωμένες πολιτείες και όχι μόνο σε μία ή δύο πολιτείες. Έως τώρα, στην Ευρώπη δεν είχαμε τίποτα. Τώρα έχουμε το Ευρωπαϊκό Συμβούλιο Έρευνας και προτείνουμε τη σύσταση ενός ευρωπαϊκού ινστιτούτου τεχνολογίας. Προτείνουμε ένα δίκτυο που θα δώσει πραγματική ευρωπαϊκή διάσταση και πραγματική ευρωπαϊκή αποστολή στα εν λόγω ιδρύματα. Αυτός είναι ο λόγος για τον οποίο επιμένουμε σε αυτήν την προσέγγιση. Αυτή είναι η σημασία του ευρωπαϊκού ινστιτούτου τεχνολογίας. Θα φέρει πιο κοντά τον ιδιωτικό και τον δημόσιο τομέα για έρευνα αιχμής, θα καταστεί κέντρο διεθνούς αριστείας, θα συγκεντρώσει τα καλύτερα μυαλά, θα παρέχει μια σειρά άριστων διδακτορικών διπλωμάτων και θα προωθήσει εκμεταλλεύσιμα υποπροϊόντα καινοτόμων μικρομεσαίων επιχειρήσεων. Εν συντομία, μπορεί να καταστεί σύμβολο της ικανότητας της Ευρώπης για συνεργασία και καινοτομία. Τους τελευταίους μήνες επεξεργαζόμαστε τις λεπτομέρειες του ΕΙΤ και θα υποβάλουμε μια λεπτομερή πρόταση την επόμενη εβδομάδα. Είμαι βέβαιος ότι οι αρχηγοί κρατών και κυβερνήσεων και οι βουλευτές εδώ στο Ευρωπαϊκό Κοινοβούλιο θα αντιμετωπίσουν την εν λόγω πρόταση με το πνεύμα με το οποίο έχει σχεδιαστεί: ναι, είναι κάτι λίγο διαφορετικό, αλλά κάτι το οποίο μπορεί να αποτελέσει παράδειγμα της νέας κατεύθυνσης της Ευρώπης και της εξεύρεσης νέων τρόπων συνεργασίας.
<P>
Ένας από τους τομείς τους οποίους πιστεύω ότι εμείς ως ευρωπαίοι ηγέτες μπορούμε να συμπεριλάβουμε σε ένα ευρωπαϊκό ινστιτούτο τεχνολογίας είναι ο τομέας της ενέργειας και της κλιματικής μεταβολής. Όταν έχουμε ένα πρόβλημα για την επίλυση του οποίου χρειαζόμαστε βοήθεια, θα πρέπει να ζητούμε τη συμβουλή των καλύτερων επιστημόνων, των καλύτερων εγκεφάλων της ηπείρου μας. " ενέργεια αποτελεί μία από τις πλέον σημαντικές προκλήσεις του καιρού μας.
<P>
Επιτρέψτε μου να στραφώ τώρα στο θέμα της ενέργειας και επιτρέψτε μου να το καταστήσω σαφές: πρέπει να δημιουργήσουμε μια πραγματικά ευρωπαϊκή ενεργειακή πολιτική, όχι 25 ενεργειακές πολιτικές. Είναι παράλογο τον 21ο αιώνα να συνεχίζουμε να έχουμε 25 ή 27 ενεργειακές πολιτικές. Χρειαζόμαστε μια πραγματικά ευρωπαϊκή ενεργειακή πολιτική. Τα προβλήματα που αντιμετωπίζουμε -οι υψηλές τιμές ενέργειας, η κλιματική μεταβολή, η αυξανόμενη εξάρτηση από εισαγόμενους υδρογονάνθρακες- είναι παγκόσμια και ευρωπαϊκά προβλήματα. Χρειάζονται ευρωπαϊκές λύσεις. Οι εθνικές λύσεις δεν θα αρκούν. Πέρυσι, στο Hampton Court, οι ηγέτες της Ευρωπαϊκής Ένωσης συμφώνησαν στην ανάπτυξη μιας κοινής προσέγγισης. Στο Πράσινο Βιβλίο μας του Μαρτίου 2006, η Επιτροπή καθόρισε σαφείς στόχους για μια ευρωπαϊκή ενεργειακή πολιτική, μακροπρόθεσμη βιωσιμότητα, ασφάλεια ενεργειακού εφοδιασμού και οικονομική ανταγωνιστικότητα. Τα κράτη μέλη συμφώνησαν με την προσέγγισή μας και η αντίδραση των ενδιαφερόμενων στο Πράσινο Βιβλίο μας υπήρξε εντυπωσιακά θετική. Το επόμενο βήμα είναι μια στρατηγική ενεργειακή αναθεώρηση την οποία θα προτείνει η Επιτροπή στις αρχές του επόμενου έτους. Αναμένω με ενδιαφέρον να διαβάσω την έκθεση του Ευρωπαϊκού Κοινοβουλίου σχετικά με αυτήν την αναθεώρηση.
<P>
Είναι προφανές ότι χρειαζόμαστε συνοχή μεταξύ των εσωτερικών και των εξωτερικών πτυχών της ενεργειακής πολιτικής. Σαφώς χρειαζόμαστε μια αποτελεσματική εσωτερική αγορά στην ενέργεια. " ύπαρξη 25 ή 27 διαφορετικών ενεργειακών μικρο-αγορών δεν αποτελεί απάντηση στις ευρωπαϊκές ενεργειακές προκλήσεις. Ωστόσο, πρέπει να συνδέσουμε την εσωτερική και την εξωτερική πολιτική. Το έγγραφό μας για το Λάχτι θα εξετάζει τις τρεις εξωτερικές προκλήσεις: τη Ρωσία, στην οποία θα επανέλθω· την ανάπτυξη των ενεργειακών σχέσεών μας με τους γείτονές μας· και τη δημιουργία ενός δικτύου για την αντιμετώπιση εξωτερικών ενεργειακών κλυδωνισμών. " οικοδόμηση συνεργασίας στον τομέα της ενέργειας με στρατηγικά σημαντικές χώρες εφοδιασμού και διαμετακόμισης είναι ουσιαστικής σημασίας. Αυτό ήδη συμβαίνει με πρωτοβουλίες όπως είναι η νέα Συνθήκη για την ενεργειακή κοινότητα και το μνημόνιο συμφωνίας για τη συνεργασία στον τομέα της ενέργειας με την Ουκρανία. Πρέπει να επεκτείνουμε τις αρχές της εσωτερικής αγοράς ενέργειας βαθμιαία σε ολόκληρη τη γειτονιά μας. Πρέπει, επίσης, να ενώσουμε τους διαφόρους τομείς εμπειρογνωμοσύνης που υπάρχουν σε ολόκληρη την Ευρώπη για να δημιουργήσουμε ένα αποτελεσματικότερο δίκτυο για την αντιμετώπιση εξωτερικών ενεργειακών κλυδωνισμών. Φυσικά, μεσοπρόθεσμα, ο καλύτερος τρόπος αντιμετώπισης των ενεργειακών κλυδωνισμών είναι μέσω της ποικιλομορφίας: ποικιλομορφία των ενεργειακών πηγών, της χώρας προέλευσης και της χώρας διαμετακόμισης. Πράγματι, πρέπει να συνυπολογίσουμε την ενέργεια ώστε να την τοποθετήσουμε στο επίκεντρο των σχέσεών μας με εταίρους σε παγκόσμιο επίπεδο.
<P>
Τέλος, η ενεργειακή αποδοτικότητα αποτελεί ένα άλλο κρίσιμο στοιχείο αυτής της στρατηγικής. Μπορώ να σας ανακοινώσω σήμερα ότι την επόμενη εβδομάδα ο Επίτροπος Piebalgs -ο Επίτροπος για την ενέργεια- και εγώ θα προτείνουμε ένα φιλόδοξο σχέδιο δράσης για την εκπλήρωση της δέσμευσής μας για εξοικονόμηση 20% της χρήσης πρωτογενούς ενέργειας έως το 2020.
<P>
Φυσικά, καθώς το 25% του πετρελαίου και του αερίου που καταναλώνονται στην Ευρωπαϊκή Ένωση προέρχεται από τη Ρωσία, η ενεργειακή συνεργασία με τη Ρωσία είναι ζωτικής σημασίας. " Προεδρεύουσα του Συμβουλίου μόλις εξήγησε γιατί είναι σημαντική. Πρέπει να έχουμε μια ενισχυμένη ενεργειακή εταιρική σχέση με τη Ρωσία. Μια τέτοια εταιρική σχέση πρέπει να βασίζεται στην αμοιβαιότητα, τη διαφάνεια, την ανυπαρξία διακρίσεων και τον ανοιχτό ανταγωνισμό, συμπεριλαμβανομένων των ίσων όρων ανταγωνισμού για προγενέστερες και μεταγενέστερες επενδύσεις. Είναι ο μόνος τρόπος για να έχουμε μια σταθερή και ασφαλή πλατφόρμα για την ενεργειακή σχέση μας. " συνάντηση με τον Πρόεδρο Πούτιν θα είναι μια ευκαιρία να στείλουμε ένα σαφές και ελπίζουμε συνεκτικό μήνυμα εκ μέρους των ηγετών της Ευρωπαϊκής Ένωσης.
<P>
Βλέπουμε τρεις μακροπρόθεσμους στόχους στις σχέσεις μας με τη Ρωσία: θέλουμε να δούμε μια δημοκρατία που λειτουργεί και μια οικονομία της αγοράς εντός της οποίας η Ρωσία ανταποκρίνεται στις διεθνείς υποχρεώσεις που έχει αναλάβει· θέλουμε να δούμε μια ευρεία και στρατηγική σχέση ΕΕ-Ρωσίας με βάση την αλληλεξάρτηση -η Ρωσία χρειάζεται την Ευρωπαϊκή Ένωση αλλά και η Ευρωπαϊκή Ένωση χρειάζεται τη Ρωσία- και θέλουμε να ενισχύσουμε τη συνεργασία μας με τη Ρωσία σε διεθνή θέματα. Όταν μιλάμε για αποτελεσματική πολυμερή συνεργασία, αυτό εννοούμε. Καθορίσαμε τον στόχο μας για μια ευρεία συμφωνία η οποία θα ακολουθήσει την ισχύουσα συμφωνία εταιρικής σχέσης και συνεργασίας. Υπάρχουν αμοιβαία οφέλη που μπορούμε να αποκομίσουμε σε τομείς όπως οι επενδύσεις και το άνοιγμα της αγοράς, καθώς και στην ενέργεια και την ενεργειακή αποδοτικότητα. Έχουμε και οι δύο πάρα πολλά να κερδίσουμε από μια πραγματική εταιρική σχέση.
<P>
Δράττομαι, επίσης, της ευκαιρίας για να εκφράσω τα ειλικρινή μου συλλυπητήρια προς την οικογένεια της Anna Politkovskaya, η οποία δολοφονήθηκε τόσο άγρια την προηγούμενη εβδομάδα. Θέλω να αποτίσω φόρο τιμής στη επίμονη αναζήτηση της αλήθειας εκ μέρους της. Ήταν μια μεγάλη υπέρμαχος της ελευθερίας έκφρασης στη Ρωσία.
<P>
(Χειροκροτήματα)
<P>
Ελπίζω ειλικρινά ότι οι δράστες αυτού του ειδεχθούς εγκλήματος θα βρεθούν και θα προσαχθούν στη δικαιοσύνη.
<P>
Ένα άλλο θέμα με το οποίο θα ασχοληθούμε είναι αυτό της μετανάστευσης. " μαζική άφιξη λαθρομεταναστών στα σύνορα των νότιων κρατών μελών της Ευρωπαϊκής Ένωσης αποτελεί ευρωπαϊκό πρόβλημα που απαιτεί ευρωπαϊκή λύση. Τον Νοέμβριο του 2006, η Επιτροπή εξέδωσε ανακοίνωση η οποία περιείχε μια σειρά πρακτικών προτάσεων για την αντιμετώπιση αυτού του προβλήματος από την Ευρωπαϊκή Ένωση. Σε αυτήν τη βάση, το Ευρωπαϊκό Συμβούλιο ενέκρινε μια συνολική προσέγγιση για τη μετανάστευση, παρουσιάζοντας λεπτομερώς ποιος πρέπει να είναι ο χειρισμός στις εσωτερικές και εξωτερικές πολιτικές της. Σε λιγότερο από ένα χρόνο είδαμε την έναρξη πολλών πρακτικών ενεργειών: κοινές επιχειρήσεις στη Μεσόγειο και τον Ατλαντικό υπό τον συντονισμό της υπηρεσίας συνόρων, της Frontex· ενισχυμένη συνεργασία μεταξύ των υπηρεσιών επιβολής του νόμου των κρατών μελών· καλύτερος συντονισμός του έργου των υπηρεσιών συνδέσμου για τη μετανάστευση στην Αφρική· και διάλογος με τις κύριες χώρες προέλευσης και διαμετακόμισης της Αφρικής, τόσο διμερώς όσο και πολυμερώς. Για πρώτη φορά, τα κράτη μέλη συνεργάζονται σε κοινές επιχειρήσεις για την προστασία των εξωτερικών συνόρων της Ευρωπαϊκής Ένωσης υπό τον συντονισμό της Frontex. Εντούτοις, ας είμαστε ειλικρινείς: δεν αρκεί· χρειάζονται πολύ περισσότερα για την αποτελεσματική αντιμετώπιση των παράνομων μεταναστευτικών ροών.
<P>
Προκειμένου να ενισχυθεί η ικανότητα αντίδρασης της Ευρωπαϊκής Ένωσης, είναι ύψιστης σημασίας η συνεργασία όλων των κρατών μελών σε πνεύμα αλληλεγγύης, κυρίως για να συνδράμουν τα κράτη μέλη που βρίσκονται, ας πούμε, στην πρώτη γραμμή. Ενόψει του άτυπου Ευρωπαϊκού Συμβουλίου που θα διεξαχθεί στο Λάχτι στις 20 Οκτωβρίου, απέστειλα προσωπικά επιστολές στους αρχηγούς κρατών και κυβερνήσεων υπογραμμίζοντας την ανάγκη αυτής της αλληλεγγύης. Φυσικά, το ιδανικό θα ήταν να έχουν ήδη συσταθεί τα κοινοτικά μέσα, αλλά δεν τα διαθέτουμε ακόμη. Φυσικά, το ιδανικό θα ήταν να έχουμε ευρωπαϊκή μεταναστευτική πολιτική. Είναι παράλογο να έχουμε 25 ή 27 μεταναστευτικές πολιτικές σε έναν χώρο στον οποίο ο κόσμος μπορεί να κυκλοφορεί ελεύθερα, επειδή οι αποφάσεις που λαμβάνονται από μία χώρα μπορούν να επηρεάζουν άμεσα τις άλλες χώρες. Όμως, πριν αποκτήσουμε μια πραγματική κοινοτική μέθοδο για την αντιμετώπιση αυτών των θεμάτων, αναμένουμε τουλάχιστον από τα κράτη μέλη να συνεργάζονται καλά μεταξύ τους.
<P>
(Χειροκροτήματα)
<P>
Πιστεύουμε ότι και αυτό είναι ένα πρακτικό παράδειγμα της ευρωπαϊκής αλληλεγγύης.
<P>
Πρέπει, επίσης, να συνεργαστούμε πολύ πιο εντατικά με τις χώρες προέλευσης και διαμετακόμισης. " εφαρμογή του σχεδίου δράσης που συμφωνήθηκε στο Ραμπάτ τον Ιούλιο αποτελεί βασική προτεραιότητα. " Επιτροπή θα εργαστεί εντατικά για να διασφαλίσει την ορθή εφαρμογή σε στενή συνεργασία με τις εμπλεκόμενες χώρες. Ας είμαστε ειλικρινείς και ως προς αυτό. Τα θέματα ασφάλειας δεν αρκούν. " λύση στο πρόβλημα θα επέλθει μόνο με την υποστήριξη εκ μέρους μας της βιώσιμης ανάπτυξης στην Αφρική. Παρεμπιπτόντως, πιστεύω ότι πρέπει να ξεκινήσουμε υψηλού επιπέδου διάλογο με τις χώρες της Αφρικής. Δεν είναι άραγε περίεργο που η Ευρωπαϊκή Ένωση διεξάγει διάλογο με την Ασία και τη Λατινική Αμερική σε επίπεδο αρχηγών κρατών και κυβερνήσεων, αλλά όχι με την Αφρική; Δεν είναι πλέον καιρός να δεσμευτεί η Ευρώπη για την έναρξη διαλόγου υψηλού επιπέδου με την Αφρική; Πιστεύω ότι έχουμε δικαίωμα και καθήκον να το κάνουμε. Αυτό ήταν το μήνυμα που διαβίβασα πρόσφατα στους ομολόγους μας στην Επιτροπή Αφρικανικής Ένωσης στην Αντίς Αμπέμπα. Αυτός είναι ο λόγος για τον οποίο εργαζόμαστε εντατικά -μέσω της συνεργασίας μας με τους αφρικανούς εταίρους μας- για τη συλλογική εξέταση του θέματος.
<P>
Σε ευρωπαϊκό επίπεδο, χρειαζόμαστε επίσης μια διαδικασία λήψης αποφάσεων της Ευρωπαϊκής Ένωσης. Όταν εμφανίζονται επιτακτικά και σοβαρά προβλήματα, η Ευρωπαϊκή Ένωση πρέπει να μπορεί να αντιδρά κατάλληλα. Αυτό σημαίνει χρήση της ρήτρας "γέφυρας" του άρθρου 67 της Συνθήκης. Δεν μπορούμε να στερούμαστε τα μέσα για αποτελεσματική δράση.
<P>
Ολοκληρώνοντας, η συνεδρίαση του άτυπου Ευρωπαϊκού Συμβουλίου στο Λάχτι αποτελεί μια καλή ευκαιρία αξιολόγησης της τρέχουσας δραστηριότητας της Ευρωπαϊκής Ένωσης στους τομείς που παρουσίασα καθώς και σε πολλούς άλλους τομείς. Επιθυμούμε την ανανέωση της δέσμευσης των αρχηγών κρατών και κυβερνήσεων για εξεύρεση λύσεων στα πραγματικά και επιτακτικά προβλήματα των πολιτών της Ευρωπαϊκής Ένωσης και για τη δημιουργία μιας Ευρώπης αποτελεσμάτων ώστε να μπορέσουμε να έχουμε μεγαλύτερη εμπιστοσύνη για την επίλυση ορισμένων από τα πολύ σημαντικά προβλήματα στην Ένωσή μας.
<P>
Επιτρέψτε μου μια τελευταία σκέψη. Πριν από μια εβδομάδα ήμουν στο Νταρφούρ. Μέσα στις τρομερές συνθήκες που αντιμετωπίζει ο λαός εκεί, είδα κάτι που αποφάσισα να πω στους φίλους μου στις Βρυξέλλες: στις ΜΚΟ και σε άλλες ανθρωπιστικές οργανώσεις υπάρχουν τόσοι πολλοί νέοι Ευρωπαίοι, τόσο μακριά από τα σπίτια τους, που διακινδυνεύουν καθημερινά τη ζωή τους για να βοηθήσουν του Αφρικανούς. Αυτό είναι το είδος της Ευρώπης για το οποίο νομίζω ότι θα πρέπει να είμαστε υπερήφανοι· μιας Ευρώπης που είναι πρόθυμη να επιδείξει αλληλεγγύη και να βοηθήσει, επιδεικνύοντας μεγάλο σθένος. Αυτό είναι το είδος της Ευρώπης που πιστεύω ότι όλοι επιθυμούμε: μια ανοιχτή, εξωστρεφής, γενναιόδωρη Ευρώπη. Αυτή είναι η Ευρώπη για την οποία θα πρέπει να αγωνιστούμε.
<P>
(Χειροκροτήματα)
<SPEAKER ID="071" NAME="Françoise Grossetête">
εξ ονόματος της Ομάδας PPE-DE. - (FR) Κύριε Πρόεδρε, κυρία Lehtomäki, κύριε Barroso, είμαστε βαθύτατα θλιμμένοι και αναστατωμένοι από τη δολοφονία της Anna Politkovskaya και έχουμε πολλά ερωτηματικά σχετικά με τους λόγους που οδήγησαν στη διάπραξη αυτού του εγκλήματος. " διαλεύκανση αυτής της τραγωδίας από τις ρωσικές αρχές το συντομότερο δυνατό είναι ζωτικής σημασίας και περιμένουμε από το Συμβούλιο να στείλει το μήνυμα ότι θα κρατήσει σκληρή στάση έναντι αυτού του νέου πλήγματος σε ένα επάγγελμα το οποίο, κάθε χρόνο, πληρώνει ακριβά το τίμημα της άσκησής του. Επιτρέψτε μου να αποτίσω φόρο τιμής, μέσω της Anna Politkovskaya, σε όλους τους δημοσιογράφους που θέτουν σε κίνδυνο τη ζωή τους ανά τον κόσμο προκειμένου να υπερασπιστούν την ελευθερία έκφρασης, της οποίας υπεραμυνόμαστε.
<P>
" Άτυπη Σύνοδος που θα διεξαχθεί στο Λάχτι στις 20 Οκτωβρίου θα αποτελέσει μια ακόμη ευκαιρία να τεθούν ζητήματα διαρκώς επίκαιρα, όπως η ανταγωνιστικότητα, η καινοτομία, η μετανάστευση και η ενεργειακή πολιτική. Φοβούμαι ότι η ανταγωνιστικότητα και η καινοτομία θα έχουν την ίδια τύχη με την αειφόρο ανάπτυξη: όλοι μιλούν για αυτήν, όλοι την ασπάζονται, αλλά όταν πρόκειται για την ανάληψη συγκεκριμένης δράσης οι καλές προθέσεις εξαφανίζονται. Τα παραδείγματα είναι πολυάριθμα. Θα μπορούσα να αναφέρω το παράδειγμα του Galileo, του οποίου η χρησιμότητα εγκωμιάστηκε τόσο, αλλά όταν έφθασε η στιγμή της κατάρτισης του προϋπολογισμού για το εν λόγω πρόγραμμα, ξαφνικά έπαψε να αποτελεί προτεραιότητα.
<P>
Όσον αφορά τις υποδομές των μεταφορών και τις σιδηροδρομικές διασυνδέσεις, προτείνουμε την ολοκλήρωσή τους στο όνομα της ανταγωνιστικότητας, αλλά τις θυσιάζουμε στον βωμό του προϋπολογισμού. Τι μπορεί να ειπωθεί για τις πολυδιαφημισμένες φιλοδοξίες αναφορικά με την έρευνα όταν είναι σαφές τι είδους υποστήριξη δίδεται σήμερα στην καινοτομία; Δεν αναλογίζομαι μόνο την οικονομική ενίσχυση, αλλά επίσης την εφαρμογή των νόμων που ενθαρρύνουν τις επενδύσεις στην Ευρώπη και που ανοίγουν το δρόμο στις ΜΜΕ μας για εξαγωγές εκτός του ευρωπαϊκού εδάφους. Επομένως, προσδοκώ πολλά από τη δέσμευση του Συμβουλίου όσον αφορά το Ευρωπαϊκό Ινστιτούτο Τεχνολογίας, το οποίο γνωρίζω ότι ο πρόεδρος της Επιτροπής μας, κ. Barroso, καθώς επίσης και το Κοινοβούλιό μας, υποστηρίζουν. Πράγματι, δεν περιμένουμε πλέον ισχυρές δεσμεύσεις από το Συμβούλιο, αλλά συγκεκριμένη δράση.
<P>
" ανταγωνιστικότητα είναι επίσης αποτέλεσμα των ρυθμίσεων που υιοθετούμε, οι οποίες πρέπει να αντιπροσωπεύουν ευκαιρίες και όχι περιορισμούς. Περιμένω από την Ευρωπαϊκή Επιτροπή να θέσει ως βάση της αυτές τις αρχές κατά την παρουσίαση του νομοθετικού της προγράμματος για το 2007 και από το Συμβούλιο να ακολουθήσει την ίδια γραμμή. Περιμένω από το Κοινοβούλιο να έχει το θάρρος να απορρίψει τις προτάσεις που πραγματεύονται μόνο μεγάλες ιδέες χωρίς συγκεκριμένες υλοποιήσεις. Επίσης, οι πολιτικές πρέπει να είναι ανταγωνιστικές, και κατά συνέπεια αποτελεσματικές.
<P>
" ανταγωνιστικότητα σημαίνει επίσης την επίτευξη μιας εμπορικής ισορροπίας παγκοσμίως. Τα μέτρα κατά του ντάμπινγκ στοχεύουν βέβαια προς αυτήν την κατεύθυνση, αλλά δεν θα μπορούσαμε να διαθέτουμε και άλλες ισχυρές πολιτικές αποφάσεις, όπως την απαίτηση για κοινές προδιαγραφές ποιότητας για όλα τα εισαγόμενα αγαθά στην Ευρωπαϊκή Ένωση;
<P>
Τέλος, όσον αφορά το ενεργειακό ζήτημα, ελπίζω ότι οι συζητήσεις με τον Πρόεδρο Πούτιν θα επιτρέψουν στην Ευρώπη να υλοποιήσει όλες τις απαραίτητες δομές προκειμένου να εξασφαλίσει την αυτονομία του ενεργειακού της εφοδιασμού. Πρέπει επίσης να μπορέσει να εφοδιαστεί με ανανεώσιμες πηγές ενέργειας προκειμένου να εξασφαλίσει την ενεργειακή της αυτονομία από την άποψη της πυρηνικής ενέργειας.
<SPEAKER ID="073" NAME="Martin Schulz">
εξ ονόματος της Ομάδας PSE. - (DE) Κυρία Πρόεδρε, κυρίες και κύριοι, σας ευχαριστώ, κυρία Προεδρεύουσα του Συμβουλίου, και εσάς, κύριε Πρόεδρε της Επιτροπής, για την πολύ εκτενή παράθεση αυτών που προτίθεστε να συζητήσετε στην άτυπη σύνοδο κορυφής. Όπως συμβαίνει συχνά όταν επίκειται μια σύνοδος κορυφής, τρέφουμε μεγάλες ελπίδες και γι' αυτήν εδώ. " κ. Lehtomäki και ο κ. Barroso μας είπαν θαυμάσια πράγματα για την καινοτομία, τη μετανάστευση, την ενεργειακή πολιτική, την εταιρική σχέση με τη Ρωσία και για το Νταρφούρ. Όλα όσα μας απασχολούν τέθηκαν μέσα σε περίπου σαράντα λεπτά και τώρα μου είναι δύσκολο να αναφερθώ σε όλα αυτά με την απαραίτητη συντομία.
<P>
Αν μετά από τη σύνοδο κορυφής μας παρουσιαστούν μέσα σε σαράντα λεπτά όσα έγιναν εκεί και είναι εξίσου γεμάτα με επιτυχίες και ειλημμένες αποφάσεις, θα αισθανθώ ευτυχής, όμως κατά βάθος φοβάμαι ότι θα μας συμβεί αυτό που μας συμβαίνει σχεδόν πάντα, γιατί είμαστε καλοί στην περιγραφή των προβλημάτων μας, αλλά λιγότερο καλοί στο να βρίσκουμε λύσεις γι' αυτά. Ο πρόεδρος της Επιτροπής έχει δίκιο λέγοντας ότι η επένδυση στην καινοτομία είναι απαραίτητη όχι μόνο εδώ, αλλά σε όλα τα κράτη μέλη, ιδίως μάλιστα ως προς την έρευνα και την ανάπτυξη τεχνολογίας για την ενεργειακή απόδοση.
<P>
Μία από τις καίριες μακροπρόθεσμες αποφάσεις που θα πρέπει να πάρουμε τα επόμενα χρόνια αφορά το θέμα εάν η επίτευξη μεγαλύτερης ενεργειακής απόδοσης θα μας δώσει τη δυνατότητα να αντιμετωπίσουμε την εκθετική αύξηση της παγκόσμιας ζήτησης ενέργειας. Αξίζει να σημειωθεί ότι η βελτίωση της ενεργειακής απόδοσης σημαίνει και ότι πρέπει να εγκαταλείψουμε μια οικονομία που βασίζεται στην σπατάλη, με πράγματα όπως η τεχνολογική ανάπτυξη και η επένδυση στην έρευνα, που βοηθούν να εξασφαλίσουμε πως τα προϊόντα που θα μπορέσουμε να αναπτύξουμε θα μειώσουν την κατανάλωση ενέργειας αντί να την αυξήσουν. " Ευρώπη είναι η ήπειρος που πρέπει να προηγείται και να δίνει στον τομέα αυτόν το καλό παράδειγμα και γι' αυτό έχετε δίκιο λέγοντας ότι η πολιτική μας για την καινοτομία πρέπει να δίνει προτεραιότητα στην καινοτομία στον ενεργειακό τομέα.
<P>
Δεύτερον, τόσο ο πρόεδρος της Επιτροπής όσο και η Προεδρεύουσα του Συμβουλίου δικαιολογημένα υπογραμμίζουν ότι η μετανάστευση είναι ένα πρόβλημα που πρέπει να αντιμετωπίσουμε, όμως ο τρόπος με τον οποίο το αντιμετωπίζουμε τώρα δεν συμβάλλει στη λύση του και ευχαριστώ πολύ τον κ. Barroso που το περιέγραψε τόσο παραστατικά. Δεν θα ήθελα να επαναλάβω όσα δικαιολογημένα υπογράμμισαν άλλοι, δηλαδή ότι η αειφόρος ανάπτυξη στον επονομαζόμενο τρίτο κόσμο αποτελεί την αντιμετώπιση της αιτίας του μεταναστευτικού προβλήματος, όμως τα εξωτερικά σύνορα στη Νότια και Ανατολική Ευρώπη είναι κοινά μας εξωτερικά σύνορα. Όσοι καταφέρνουν να εισέλθουν στην επικράτειά μας, μπορούν να πάνε οπουδήποτε μέσα στη ζώνη Σένγκεν. Τα κράτη μέλη δεν μπορούν να λένε ότι θα διευθετήσουν τα ίδια αυτά τα ζητήματα ή ότι θα το αντιμετωπίσουν το πολύ σε διακυβερνητικό επίπεδο, και ότι δεν πρόκειται να επιτρέψουν να μεταβιβαστεί οποιαδήποτε από τις αρμοδιότητές τους στις Βρυξέλλες. Αυτό το λέω και στην κυβέρνηση της χώρας μου, την οποία συναντήσατε σήμερα, κύριε Barroso. Και η Γερμανία πρέπει να καταλάβει ότι δεν γίνονται τέτοια πράγματα. Αυτό είναι ένα μάθημα που πρέπει να το μάθει ακόμα και ο γερμανός Υπουργός Εσωτερικών.
<P>
Επιτρέψτε μου να προσθέσω κάτι σε όσα λέχθηκαν για την πολιτική μας απέναντι στη Ρωσία. " πολιτική που χαράζουμε τώρα μαζί με τη Ρωσία θα αποτελέσει τη βάση για μία ανανεώσιμη συμφωνία συνεργασίας με αυτή τη χώρα. Είναι προφανές ότι συζητήσεις σαν αυτή που κάνουμε σήμερα για την περίπτωση της Anna Politkovskaya θα είναι πάντα συναισθηματικά φορτισμένες. Ο κ. Saryusz-Wolski για παράδειγμα, που με παρακολουθεί με τόση προσοχή, ανήκει σε αυτούς που πάντα εξάπτονται ιδιαίτερα με οτιδήποτε σχετίζεται με τη Ρωσία, και έτσι τα λόγια μου απευθύνονται και σε αυτόν. Δεν συμβαίνουν πολλά στη Ρωσία που δεν μας αρέσουν; Ασφαλώς θέλουμε -όπως είπατε- μία λειτουργική δημοκρατία και οικονομία της αγοράς στη Ρωσία, όμως πρέπει να μας είναι σαφές το εξής: ανεξάρτητα από το ερώτημα αν θα εδραιώσουμε περαιτέρω ή θα αναπτύξουμε τη δημοκρατία στη Ρωσία, η Ρωσία αποτελεί -ακόμα και όπως είναι σήμερα- έναν απαραίτητο στρατηγικό εταίρο για την Ευρωπαϊκή Ένωση.
<P>
Έτσι, επιτρέψτε μου να πω ότι πρέπει πραγματικά να μιλήσουμε για την κατάσταση της δημοκρατίας στη Ρωσία, αλλά δεν μπορούμε να αντιμετωπίζουμε τη Ρωσία μιλώντας αφ' υψηλού και σαν δάσκαλοι. Πρέπει να καταλάβουμε ότι η Ρωσία αναμφισβήτητα θα είναι απαραίτητος εταίρος στην ενεργειακή πολιτική και, κυρίως, στην επίλυση κρίσεων ανά την υφήλιο -είτε στο Ιράν, είτε στη Μέση Ανατολή ή αλλού- και ότι θα προσπαθήσει να συνεργαστεί μαζί μας ως ίση προς ίσο και με ίσα δικαιώματα. Και πρέπει να παραχωρήσουμε στη Ρωσία αυτό το καθεστώς ισότητας, όπως κάνουμε και με όλους τους άλλους εταίρους μας. Επομένως, θεωρώ βέβαια απαραίτητο τον διάλογο για τη δημοκρατία, πρέπει όμως να είναι βασισμένος σε μία ρεαλιστική εκτίμηση της κατάστασης.
<P>
Εκτιμώ πολύ την αναφορά του προέδρου της Επιτροπής στο Νταρφούρ. " κατάσταση αυτή δείχνει -και δεν είναι η πρώτη φορά- πόσο σημαντικό είναι να επιφέρει η Ευρωπαϊκή Ένωση, επειδή είναι ειρηνοποιό στοιχείο, την προσέγγιση των ανθρώπων ανεξάρτητα από τα θρησκευτικά, εθνοτικά και εθνικά όρια και μέσω αυτής της ολοκλήρωσης να προάγει την ειρήνη. Αυτό είναι κάτι που πρέπει να το εξαγάγουμε και αν το προσφέρετε σε ολόκληρο τον κόσμο, εμείς θα το επικροτήσουμε αυτό.
<SPEAKER ID="074" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, Κυρία Προεδρεύουσα του Συμβουλίου, οι Φιλελεύθεροι και οι Δημοκράτες σας εύχονται καλή επιτυχία στο Λάχτι. Μια Προεδρία κατά το δεύτερο εξάμηνο ενός έτους δεν είναι ποτέ εύκολη, και είναι δύσκολο να φανταστεί κανείς άτυπες συνομιλίες με 25 αρχηγούς κυβερνήσεων γύρω από ένα τραπέζι. Στοιχηματίζω ότι δεν μπορείτε καν να τους χωρέσετε όλους σε μία σάουνα!
<P>
Στην ημερήσια διάταξη θα υπάρχουν σοβαρά θέματα τόσο διαφορετικά όπως η ενέργεια, η καινοτομία και η μετανάστευση παρότι, όπως λέτε, η πραγματική ιστορία θα είναι η φιλοξενία του Προέδρου της Ρωσικής Ομοσπονδίας. Πιστεύουμε ότι τα κράτη μέλη πρέπει να τηρήσουν ομόφωνη στάση καταδικάζοντας τις επιθέσεις κατά της ελευθερίας και της ιδιωτικής ιδιοκτησίας σε μια χώρα όπου μόλις έσβησε ένα ακόμη κερί ανεξάρτητης σκέψης. Ο κ. Πούτιν έχει προφανώς μελετήσει τη ρήση του Μακιαβέλι: ""γεμόνες που έχουν επιτύχει σπουδαία πράγματα υπήρξαν αυτοί που έδιναν τον λόγο τους ελαφρά τη καρδία, που γνώριζαν πώς να εξαπατούν τους ανθρώπους με την πανουργία τους και που υπερίσχυαν αυτών που εμφορούνταν από ηθικές αρχές". Ενώ ο πρόεδρος Πούτιν αναγνωρίζει ότι η χώρα του αμαυρώνεται από τη δολοφονία της Anna Politkovskaya, παραλείπει να προσθέσει ότι άλλοι 40 δημοσιογράφοι έχουν δολοφονηθεί στη χώρα του τα τελευταία χρόνια.
<P>
(Χειροκροτήματα)
<P>
Οι Φιλελεύθεροι και οι Δημοκράτες αποτίνουν φόρο τιμής στην Anna Politkovskaya. Μεταξύ των επικρίσεών της για την κατάσταση της ελευθερίας και της δημοκρατίας στη Ρωσία, έγραψε, σε ένα βιβλίο με τίτλο " Ρωσία του Πούτιν: η ζωή σε μια ελλειμματική δημοκρατία, "Ναι, έχει επέλθει σταθερότητα στη Ρωσία. Είναι μια τερατώδης σταθερότητα υπό την οποία κανείς δεν επιδιώκει δικαιοσύνη σε δικαστήρια, που επιδεικνύουν την υποτέλειά τους και τον κομματισμό τους, κανείς που να έχει σώας τας φρένας δεν επιζητεί προστασία από τα θεσμικά όργανα στα οποία έχει ανατεθεί η τήρηση του νόμου και της τάξης επειδή είναι εντελώς διεφθαρμένα. Ο νόμος του Λιντς βρίσκεται στην ημερήσια διάταξη. "Ο ίδιος ο πρόεδρος", συνεχίζει, "έδωσε το παράδειγμα καταστρέφοντας τη σημαντικότερη πετρελαϊκή εταιρεία, τη YUKOS, αφού φυλάκισε τον γενικό διευθυντή της, Mikhail Khodorkovsky. Ο Πούτιν θεώρησε ότι ο Khodorkovsky τον προσέβαλε προσωπικά, συνεπώς του το ανταπέδωσε".
<P>
Κυρία Προεδρεύουσα του Συμβουλίου, η Ρωσία χρειάζεται την Ευρωπαϊκή Ένωση ακριβώς όσο η Ευρωπαϊκή Ένωση χρειάζεται τη Ρωσία. Χρειάζονται την αγορά μας για πετρέλαιο και φυσικό αέριο. Είμαστε ο μεγαλύτερος πελάτης τους. Ας μιλήσουν λοιπόν οι αρχηγοί κρατών και κυβερνήσεων στον κ. Πούτιν για πετρέλαιο και φυσικό αέριο, αλλά να μην τους αναγκάσουμε να μιλήσουν συγκεκαλυμμένα για ένα ολοένα και πιο δικτατορικό καθεστώς. Ας προετοιμαστούν επίσης για μια ζωή χωρίς εξάρτηση από τη Ρωσία μέσω μιας κοινής συλλογιστικής για την ενέργεια και το περιβάλλον. Σε μία εβδομάδα στην οποία ο Al Gore προώθησε την ταινία του για την "ενοχλητική αλήθεια" όσον αφορά την κλιματική μεταβολή, η ενεργειακή μας πολιτική πρέπει πάντοτε να αντικατοπτρίζει μια επείγουσα ανάγκη για αλλαγή κατεύθυνσης.
<P>
Το Λάχτι αποτελεί τη συνέχεια του Hampton Court πριν από έναν χρόνο, όπου οι ηγέτες ενέκριναν σχέδια για τη δημιουργία μιας ευρωπαϊκής αγοράς ενέργειας, την αύξηση της ανταγωνιστικότητας και των επιπέδων εκπαίδευσης και την αντιμετώπιση της αυξανόμενης πίεσης της μετανάστευσης. Τους τελευταίους 12 μήνες, η επείγουσα ανάγκη για δράση σε όλους αυτούς τους τομείς έχει αυξηθεί. " Επιτροπή έχει προσδιορίσει ορθά τις ανάγκες, αλλά τα κράτη μέλη συνεχίζουν να απορρίπτουν τα μέσα. " Επιτροπή προτείνει μια πραγματική εσωτερική αγορά ενέργειας, απελευθερώνοντας τα δίκτυα όπως πράξαμε και με τις τηλεπικοινωνιακές υπηρεσίες, δημιουργώντας ένα παρατηρητήριο για τον έλεγχο των αποθεμάτων, αναπτύσσοντας ένα πιο βιώσιμο ενεργειακό μίγμα, επιτυγχάνοντας ενεργειακή εξοικονόμηση. Χαιρετίζουμε αυτές τις προτάσεις, αλλά πρέπει το Συμβούλιο να τις προωθήσει περαιτέρω. Ο κ. Barroso επιθυμεί ένα ευρωπαϊκό ινστιτούτο τεχνολογίας. Προχωρήστε το, εάν μπορείτε να συγκεντρώσετε τα χρήματα! " μετανάστευση παρουσιάζεται αφενός με δεδομένα τα οποία δείχνουν ότι πρέπει να ενθαρρύνουμε τη μετανάστευση εργατικού δυναμικού και ειδικευμένου προσωπικού και, αφετέρου, με τίτλους στα μέσα ενημέρωσης που πυροδοτούν λαϊκίστικους φόβους για απρόσκλητους φιλοξενούμενους εργαζόμενους που αποσπούν θέσεις εργασίας και παροχές.
<P>
Για να επιτύχει το Συμβούλιο πρέπει να ασκήσει αποτελεσματική δράση, για την οποία χρειάζεται τις διατάξεις της "ρήτρας γέφυρας" του άρθρου 43. Ελπίζω ότι η φινλανδική Προεδρία θα συνεχίσει να ασκεί πίεση για αυτό. Στηρίζουμε τη φινλανδική Προεδρία και τη μετριοπαθή και πραγματιστική προσέγγισή της για τις ευρωπαϊκές επιχειρήσεις. Ωστόσο, κυρία Προεδρεύουσα του Συμβουλίου, φοβόμαστε ότι επισκιάζεστε ήδη από την επικείμενη γερμανική Προεδρία. Θέματα αναβάλλονται· ξένοι ηγέτες επιζητούν την εύνοια της κ. Merkel. Το γερμανικό Υπουργείο Εξωτερικών αναλαμβάνει τα ηνία. Ας μην τρέφουμε υπερβολικά υψηλές προσδοκίες για το τι μπορεί να επιτύχει η Γερμανία, ούτε να μειώσουμε τις προσδοκίες μας για το τι μπορεί να κατορθώσει η φινλανδική Προεδρία. " Προεδρία πρέπει να δείξει ότι, σύμφωνα με τα λόγια του τραγουδιού των Monty Python, "η Φινλανδία τα έχει όλα"!
<SPEAKER ID="075" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, η Anna Politkovskaya επισκέφθηκε δύο φορές το Σώμα προσκεκλημένη από την Ομάδα μας για να μας μιλήσει για την κατάσταση στην Τσετσενία και την κατάσταση σχετικά με την ελευθερία λόγου στη Ρωσία.
<P>
Πιστεύω πραγματικά ότι είναι πια καιρός να πούμε ονόματα. Κάποιος είπε ότι οι υπεύθυνοι πρέπει να καταδικαστούν. Λοιπόν, θα δειπνήσετε απόψε με έναν από αυτούς - με τον ίδιο τον πρόεδρο Πούτιν. Ας σταματήσουμε να αυταπατώμαστε διαρκώς. Στη Ρωσία επικρατεί σήμερα ένα σύστημα που περιορίζει καθημερινά την ελευθερία έκφρασης, οι εφημερίδες αγοράζονται και ύστερα εξαφανίζονται και οι ιδιοκτήτες τους φυλακίζονται. Αυτό συμβαίνει κάθε μέρα.
<P>
(Χειροκροτήματα)
<P>
Ο κ. Schulz έχει δίκιο, πραγματικά χρειαζόμαστε τη Ρωσία. Πρέπει όμως να γνωρίζουμε ότι η Ρωσία που αντιμετωπίζουμε είναι μία Ρωσία που δεν φοβάται να εξαφανίζει ανθρώπους, και μπορώ να προβλέψω πώς θα εξελιχθεί η ιστορία αυτή, γιατί έχει ήδη γραφτεί σε ένα βιβλίο του Wladimir Sorokin που πρόκειται να εκδοθεί με τίτλο "" "μέρα του Opritschnik". Σας συνιστώ να το διαβάσετε. Ο συγγραφέας περιγράφει εκεί τη σημερινή κατάσταση στη Ρωσία από τη σκοπιά ενός αξιωματικού των υπηρεσιών ασφαλείας. Εμείς θα το διαβάσουμε, θα διαβάσουμε ότι κάποιος μικροαπατεώνας, κάποιος έμπορος ναρκωτικών, θα συλληφθεί, θα καταδικαστεί σε ισόβια, θα εξαφανιστεί σε κάποια φυλακή πίσω από τα Ουράλια και ύστερα θα πουν: "κοιτάξτε, πιάσαμε έναν!" Κανένας όμως δεν θα ρωτήσει για εκείνους που έδωσαν εντολή να γίνει το έγκλημα, για εκείνους που έδωσαν τα χρήματα -όπως είδαμε να γίνεται με τους σαράντα άλλους δημοσιογράφους και τις εφημερίδες- γιατί κανένας δεν θα ενδιαφερθεί γι' αυτό αφού -όπως είδαμε χθες το βράδυ στη γερμανική τηλεόραση, όταν η καγκελάριος Μέρκελ συναντήθηκε με τον Βλαμιντίρ Πούτιν- τον χρειαζόμαστε. Και γιατί τον χρειαζόμαστε; Τον χρειαζόμαστε -και εννοώ τη Γερμανία και την κοκκινοπράσινη κυβέρνησή της που συνήψε μία απαράδεκτη συνθήκη με τη Ρωσία και απέφυγε τον εξευρωπαϊσμό της ενεργειακής πολιτικής- επειδή δημιουργήσαμε έναν δεσμό με τη Ρωσία. Ακόμα κι έτσι, πρέπει να αναφερθούν τα ονόματα και τότε ίσως να φθάσουμε κάπου.
<P>
Φυσικά πρέπει να γίνουν διαπραγματεύσεις με τη Ρωσία, αλλά είμαι βαθύτατα πεπεισμένος ότι τώρα είναι και πάλι καιρός να δείξουμε την κατάλληλη στάση. Φυσικά μπορεί να γελάμε όταν η Gazprom αγοράζει τη Schalke 04 και ο Roman Abramovich την Chelsea. Φυσικά μπορούμε να τα βρίσκουμε όλα αυτά διασκεδαστικά, όπως και το ότι ο κ. Πούτιν είναι παντού μαζί μας και τώρα παρακολουθεί κάθε Σάββατο τους αγώνες της Bundesliga. Το μόνο πρόβλημα είναι ότι το τίμημα που πληρώνουμε είναι το τίμημα που πλήρωσαν οι άνθρωποι στη Ρωσία και το τίμημα που πλήρωσαν οι άνθρωποι στην Τσετσενία, δηλαδή το τίμημα που πληρώνετε για τη συνύπαρξη με ένα από τα πιο επικίνδυνα και καταπιεστικά συστήματα χαμογελώντας του γλυκά και κοιτώντας αλλού κατά τα άλλα. Θεωρώ απλά ντροπή το να κοιτάζουμε αλλού. Λέμε πόση φρίκη αισθανόμαστε και μετά προσγειωνόμαστε ξανά και λέμε: "Βλαντιμίρ, πιστεύεις ότι έχεις πρόβλημα; Γιατί κάνεις τέτοια πράγματα; Ωστόσο, είναι καλό ότι τώρα πληρώνεις πιο γρήγορα." Όλα είναι λοιπόν εντάξει. Αυτή είναι η στάση μας.
<P>
Συνοψίζοντας, το μόνο που μπορώ να πω είναι ότι δεν θα λύσουμε τα ενεργειακά θέματα, το θέμα της μετανάστευσης και όλα τα άλλα ζητήματα παρά μόνο -κι εδώ έχει δίκιο ο κ. Watson- αν μιλήσουμε κάποτε ειλικρινά σχετικά με το ποια είναι τα προβλήματα και πούμε ειλικρινά τι θα κάνουμε και τι όχι. Πιστεύω ότι πρέπει να διαπραγματευτούμε με τον Πούτιν, αυτό όμως δεν σημαίνει ότι πρέπει και να δειπνούμε μαζί σαν σύντροφοι.
<SPEAKER ID="076" NAME="Esko Seppänen">
εξ ονόματος της Ομάδας GUE/NGL. - (FI) Κυρία Πρόεδρε, υπουργέ Lehtomäki, η φινλανδική κυβέρνηση ήθελε να φιλοξενήσει μια σύνοδο κορυφής της ΕΕ στη Φινλανδία ώστε να γνωστοποιήσει σε άλλους τα καλά νέα της εξαιρετικής ανταγωνιστικότητας της Φινλανδίας. Ο χρόνος που πέρασε έφερε άλλα θέματα στην ημερήσια διάταξη και, προς μεγάλη χαρά της Φινλανδίας, ο ρώσος Πρόεδρος θα παραστεί στο δείπνο που οργανώνεται για τους αρχηγούς κρατών και κυβερνήσεων. Το θέμα της διερεύνησης της δολοφονίας της δημοσιογράφου Anna Politkovskaja θα πρέπει να τεθεί στο δείπνο για να διαπιστώσουμε αν το κράτος δικαίου στη Ρωσία πράγματι λειτουργεί.
<P>
(Χειροκροτήματα)
<P>
Στο όνομα του νέου φιλελευθερισμού, οι δεξιές δυνάμεις της ΕΕ θέλουν να διαλύσουν τα καλά εκπαιδευτικά συστήματα και το καλό σύστημα κοινωνικής ασφάλισης. Καλώ τη φινλανδική κυβέρνηση να πει σε αυτούς τους νέους φιλελεύθερους της ΕΕ ότι το μυστικό της εξαιρετικής ανταγωνιστικότητας της Φινλανδίας είναι οι δημόσιες υπηρεσίες. Σας παρακαλώ πείτε τους ότι η προχωρημένη ελευθέρωση των αγορών ηλεκτρικής ενέργειας στις σκανδιναβικές χώρες αύξησε την τιμή του ηλεκτρικού ρεύματος και ότι το κράτος, και όχι η αγορά, πρέπει να αναλάβει την ευθύνη για την ασφάλεια του ενεργειακού εφοδιασμού. Μην παραπονιέστε για τους στόχους της Λισαβόνας. " ΕΕ δεν θα είναι η πλέον ανταγωνιστική οικονομία του κόσμου με βάση της γνώση έως το 2010. Μια οικονομία βασισμένη στα όνειρα θυμίζει τον κ. Khrushchev, ο οποίος είχε υποσχεθεί πριν από 50 χρόνια στον Ο"Ε ότι η Σοβιετική Ένωση θα ξεπεράσει το βιοτικό επίπεδο των "νωμένων Πολιτειών της Αμερικής σε 10 χρόνια.
<P>
" Ομάδα μας δεν καταλαβαίνει την πρόταση της φινλανδικής κυβέρνησης να επικυρωθεί στη Φινλανδία το ξεπερασμένο Σύνταγμα της ΕΕ. Προς την κυβέρνησή μου, λέω το εξής: τα βάζετε με άγνωστες δυνάμεις, όπως και όταν επιμένατε ότι η ΕΕ θα έπρεπε να αποφασίσει έναν κοινό ποινικό κώδικα με ειδική πλειοψηφία. Κατ' αυτόν τον τρόπο, θα σβήσετε την ιστορική μνήμη των εθνών. Στέλνω τους χαιρετισμούς μου προς την πρωθυπουργό, κ. Lehtomäki. Κρατείστε το κεφάλι ψηλά για το υπόλοιπο της Προεδρίας. Μπορείτε ακόμα και να προσπαθήσετε να σκεφτείτε και μόνη σας καμιά φορά, αντί να είστε πάντα κάτι σαν προθέρμανση για την επόμενη προεδρία, μια προεδρία πολύ μεγαλύτερη από τη Φινλανδία. Προς τον κ. Barroso, θα έλεγα ότι σε πολλές περιπτώσεις δεν υπάρχει κατάλληλη νομική βάση για την υλοποίηση των πολύ φιλόδοξων ιδεών του, παρότι σίγουρα υπάρχει περιθώριο στον κόσμο για φιλόδοξες ιδέες.
<SPEAKER ID="077" NAME="Brian Crowley">
εξ ονόματος της Ομάδας UEN. - (EN) Κυρία Πρόεδρε, θα ήθελα και εγώ όπως οι συνάδελφοί μου να ευχαριστήσω την Προεδρεύουσα και τον Πρόεδρο Barroso για τις παρουσιάσεις τους εδώ σήμερα. Θα ασχοληθώ πρώτα με τα εύκολα ζητήματα και στη συνέχεια θα προχωρήσω στα δυσκολότερα ενόψει της Συνόδου Κορυφής.
<P>
Έχουμε το δικαίωμα να πούμε στους Ρώσους ότι απαιτούμε από αυτούς κανόνες όσον αφορά την ελευθερία έκφρασης, την ελευθερία λογοδοσίας και την ελευθερία και την ασφάλεια της ανθρώπινης ζωής όταν οι άνθρωποι αμφισβητούν και προκαλούν την εξουσία. Όπως ορθώς είπε ο κ. Watson, 40 δημοσιογράφοι δολοφονήθηκαν στη Ρωσία τα τελευταία δυόμισι χρόνια. Όλως περιέργως, ούτε ένα άτομο δεν έχει συλληφθεί σε σχέση με αυτούς τους 40 θανάτους· ούτε ένα άτομο δεν έχει καταδικαστεί σε σχέση με αυτούς τους 40 θανάτους. Εάν αναμένουμε ότι ξαφνικά θα αναληφθεί δράση λόγω της πρόσφατης αποτρόπαιης δολοφονίας της Anna Politkovskaya, νομίζω ότι μοιάζουμε με στρουθοκαμήλους που θάβουν τα κεφάλια τους στην άμμο. Μόνον όταν επιτευχθεί πραγματική δέσμευση και διάλογος με τη Ρωσία μπορούμε να εγγυηθούμε μια σχέση ισότητας μεταξύ της ΕΕ και της Ρωσίας, παρά την εξάρτησή μας από τη Ρωσία για ενέργεια, παρά την εξάρτηση της Ρωσίας από μας για αγορές, και παρά την αλληλεπίδραση που υπάρχει από γεωπολιτικής άποψης μεταξύ της Ανατολικής Ευρώπης και της Ρωσίας.
<P>
Νομίζω ότι αυτό το οποίο πρέπει όντως να πράξουμε είναι να επιδείξουμε θάρρος στη θέσπιση σαφών προτύπων και κατευθυντήριων γραμμών για όσα αναμένουμε από τους εταίρους μας όσον αφορά τις σχέσεις τους. Δεν πρόκειται απλώς για τον θάνατο της δημοσιογράφου, όσο φρικιαστικός και αν είναι· δεν πρόκειται απλώς για την Τσετσενία· πρόκειται και για τη μεταχείριση της Γεωργίας από τη Ρωσία στο πρόσφατο παρελθόν και για αυτό που έχουν κάνει. Ενώ οι ρωσικές αρχές από τη μια πλευρά καταδικάζουν τους τσετσένους μαχητές της αντίστασης, από την άλλη πλευρά υποστηρίζουν τους "μαχητές της αντίστασης" σε περιοχές της Γεωργίας. Έχουν ασκήσει τρομακτική πίεση στην οικονομία της Γεωργίας, όχι μόνον από οικονομικής άποψης αλλά και από ανθρωπιστικής άποψης, απελαύνοντας εκατοντάδες χιλιάδες Γεωργιανών από τη Ρωσία στην πατρίδα τους, στερώντας τους την πρόσβαση στην εκπαίδευση και σε επιχειρήσεις τις οποίες κατέχουν και ελέγχουν νομίμως εντός της Ρωσίας. Όλα για χάρη της "διευκρίνισης".
<P>
Το επόμενο θέμα μου άπτεται του ευρωπαϊκού ιδρύματος τεχνολογίας, έρευνας και ανάπτυξης και όσων απαιτούνται για αυτό. Είμαι ένθερμος υποστηρικτής του σχεδίου του Προέδρου Barroso όσον αφορά την ανάγκη να αναλάβει η Ευρώπη τα ηνία και να σημειώσει το άλμα από τον 20ό αιώνα στον 22ο αιώνα σε σχέση με αυτό που πρέπει να πράξουμε για την έρευνα και την ανάπτυξη και την επένδυση στην τεχνολογία.
<P>
Πρώτα όμως, πριν συμβεί αυτό, πρέπει να διασφαλίσουμε την προστασία των δικαιωμάτων πνευματικής ιδιοκτησίας και των δικαιωμάτων κατοχύρωσης ευρεσιτεχνίας προκειμένου να καταστεί δυνατή η καινοτομία, καθώς και η πραγματοποίηση επενδύσεων. Είναι εύκολο να οικοδομηθεί ένα κτίριο προκειμένου να στεγάσει ένα ινστιτούτο τεχνολογίας. Είναι δυσκολότερο να θεσπιστεί το νομοθετικό πλαίσιο που θα οδηγήσει σε αυτό.
<P>
Τέλος, κυρία Πρόεδρε -εάν θα μπορούσε να μου δοθεί το ίδιο περιθώριο που δόθηκε στους προέδρους των άλλων ομάδων- όταν μιλούμε για ενέργεια και κοινή ενεργειακή πολιτική και ενεργειακές ανάγκες, μία από τις μεγαλύτερες ευκαιρίες που στερούμε από τους εαυτούς μας είναι η ανανεώσιμη ενέργεια που μπορούμε να δημιουργήσουμε και να αναπτύξουμε στον τόπο μας. Όταν οι αγρότες υποφέρουν λόγω κακών συμφωνιών που είχε συνάψει ο Peter Mandelson στις συνομιλίες του ΠΟΕ, ή όταν απειλείται η γεωργία, τότε πρέπει να επενδύσουμε σε ανανεώσιμη ενέργεια.
<SPEAKER ID="078" NAME="Jens-Peter Bonde">
εξ ονόματος της Ομάδας IND/DEM. - (DA) Κυρία Πρόεδρε, δανός φίλος της Anna Politkovskaja δεν μπορεί να λάβει θεώρηση για τη Ρωσία και ζήτησα από τον κ. Σολάνα να θέσει το θέμα με την κατάλληλη ευκαιρία.
<P>
Στρέφομαι τώρα στη φινλανδική Προεδρία. Αγαπώ τη Φινλανδία. Κάθομαι σε καρέκλες και βάζω λουλούδια σε βάζα που σχεδίασε ο Alvar Aalto και χρησιμοποιώ τηλέφωνο Nokia. Σεβόμουν τους φινλανδούς πολιτικούς από τότε που ήμουν νέος και έχω συνεργαστεί με τον Υπουργό Εξωτερικών σας στον ΕΟΧ και με τον πρωθυπουργό σας στη Συνέλευση. Τώρα, πρέπει να ρωτήσω κάπως απογοητευμένος: τι συνέβη στη Φινλανδία; Πώς στο καλό μπορούν οι φινλανδοί πολιτικοί να πειστούν να επικυρώσουν ένα Σύνταγμα που απορρίφθηκε στη Γαλλία και τις Κάτω Χώρες και συνεπώς δεν υφίσταται πλέον; Αληθεύει ότι οι βουλευτές της κοινοβουλευτικής ομάδας του κόμματος του Κέντρου πρόκειται να ψηφίσουν αντίθετα με τις πεποιθήσεις τους; " μεγάλη πλειονότητα των φινλανδών ψηφοφόρων αντιτίθεται στο Σύνταγμα, παρόλα αυτά το επιβάλετε χωρίς δημοψήφισμα. Ντροπή σας! Αντί να υποτάσσεστε στις οδηγίες του κ. Vanhanen και να εγκρίνετε νέα πολιτική φινλανδοποίησης, όπου η Φινλανδία μετατρέπεται σε δέκατο έβδομο κρατίδιο της Γερμανίας, θα πρέπει να ξεκινήσετε εκ νέου με μία νέα άμεσα εκλεγμένη Συνέλευση, δημοψηφίσματα σε όλες τις χώρες και ένα έγγραφο που ευχαρίστως μπορεί να ψηφίσει το εκλογικό σώμα.
<P>
" Φινλανδία διαθέτει επί του παρόντος 7,8% των ψήφων που είναι απαραίτητες για την επίτευξη μειοψηφίας αρνησικυρίας στο Συμβούλιο Υπουργών, επομένως οι άλλες χώρες είναι υποχρεωμένες να ακούσουν τη Φινλανδία. Γι' αυτόν ακριβώς τον λόγο έχουμε μια πολύτιμη κουλτούρα συναίνεσης στο Συμβούλιο Υπουργών. Το Σύνταγμα θα θέσπιζε τη διπλή πλειοψηφία με αποτέλεσμα να πρέπει να ψηφίζουμε με βάση το μέγεθος του πληθυσμού. Αυτό θα οδηγούσε στη μείωση της μειοψηφίας αρνησικυρίας της Φινλανδίας από το 7,8% στο 3,3%, επομένως δεν θα χρειαζόταν πλέον να ακούσει κανείς τη Φινλανδία και άλλες μικρές χώρες της ΕΕ. Το γερμανικό μερίδιο στην ψηφοφορία θα αυξανόταν αντίστοιχα από 32% στο 51%. " Γερμανία και η Τουρκία θα μπορούσαν έτσι να καθορίζουν την ταχύτητα ανάπτυξης της διευρυμένης ΕΕ. " διπλή πλειοψηφία θα κατέστρεφε την κουλτούρα της συναίνεσης και η απομάκρυνση των εθνικών Επιτρόπων θα καθιστούσε δύσκολη τη σωστή λειτουργία της ΕΕ σε καθημερινή βάση. " Nokia αναμφίβολα θα το ξεπερνούσε, αλλά οι πολλές μικρές και μεσαίες εταιρίες και οι τοπικές αρχές θα νοσταλγούσαν την επαφή με το φινλανδικό υπουργικό συμβούλιο όταν δεν θα υπήρχε πλέον φινλανδός Επίτροπος στο τραπέζι. Επιπλέον, το σύστημα της εκ περιτροπής εναλλαγής θα εξακολουθούσε, φυσικά, μόνο έως ότου με το γύρισμα του τροχού η Μάλτα θα αντικαθιστούσε τη Γαλλία. Εμμείνετε στον ένα Επίτροπο για κάθε κράτος μέλος και στην κουλτούρα της συναίνεσης στο Συμβούλιο Υπουργών αντί να εγκρίνετε το απορριφθέν σχέδιο Συνταγματικής Συνθήκης.
<SPEAKER ID="079" NAME="Koenraad Dillen" AFFILIATION="NI">
(NL) Κυρία Πρόεδρε, όπως έχει ήδη ειπωθεί, οι ευρωπαίοι αρχηγοί κρατών και κυβερνήσεων, όταν συναντηθούν στο Λάχτι στις 20 Οκτωβρίου, θα θέσουν επίσης το θέμα της μετανάστευσης. Το ερώτημα, ωστόσο, είναι σε ποια συμπεράσματα θα καταλήξουν. Πριν από δύο εβδομάδες, άλλη μία τραγωδία συνέβη κοντά στις ευρωπαϊκές ακτές, στην οποία εμπλέκονται άτυχοι αιτούντες άσυλο. Για άλλη μια φορά, η ευθύνη βαρύνει τους αδίστακτους εμπόρους που είναι διατεθειμένοι να αποσπάσουν τεράστια χρηματικά ποσά από ανθρώπους προκειμένου να τους φέρουν στην Ευρώπη σε αναζήτηση της τύχης τους. Για άλλη μια φορά, η ανατροπή ενός σκάφους με παράνομους μετανάστες στα ανοιχτά της ακτής της Λαμπεντούζα είχε απώλειες· μόλις που μπόρεσε να σωθεί το μεγαλύτερο μέρος των επιβατών και του πληρώματος. Προκειμένου να αποφευχθεί η επανάληψη τέτοιας τραγωδίας -στα ανοιχτά της Λαμπεντούζα, στα ανοιχτά των Κανάριων Νήσων και οπουδήποτε αλλού κατά μήκος των εξωτερικών μας συνόρων- η Ευρώπη πρέπει να αποστείλει σαφές μήνυμα, γιατί οι δύσκολοι καιροί απαιτούν δύσκολες αποφάσεις. Πρέπει να καταδικάσουμε σκληρά τους εμπόρους ανθρώπων. Οι κυρώσεις πρέπει να είναι εξαιρετικά σκληρές. Θα πρέπει παράλληλα να υπάρχει μια αυστηρή πολιτική ασύλου, η οποία να αποδεικνύει στον υπόλοιπο κόσμο ότι η Ευρώπη παίρνει στα σοβαρά την προστασία των συνόρων της. Γι' αυτό θα ήθελα με αυτήν την ευκαιρία να συγχαρώ του Ελβετούς για τη συνετή επιλογή που έκαναν σε όλα τα καντόνια τους να καταστήσουν πιο αυστηρές τις νομικές συνθήκες για τη μετανάστευση και το άσυλο, διότι, παραδόξως, στα θέματα αυτά, η αυστηρή, ανθρώπινη και δίκαιη πολιτική είναι ο καλύτερος τρόπος.
<P>
Θα ήθελα, συνεπώς, να εκφράσω την ελπίδα ότι οι ευρωπαίοι αρχηγοί κρατών και κυβερνήσεων, στην άτυπη σύνοδο του Λάχτι, θα αναλογιστούν το παράδειγμα της Ελβετίας, διότι η Ευρώπη πρέπει να μάθει να ακούει τους λαούς της όσον αφορά μείζονα κοινωνικά θέματα. Είδαμε, για παράδειγμα, την αλαζονεία με την οποία η ευρωκρατία επιθυμεί να επιμείνει σε ένα σύνταγμα το οποίο απέρριψε η μεγάλη πλειοψηφία του κόσμου, όπως συνέβη στη Γαλλία και στις Κάτω Χώρες. Όταν οι λαοί έχουν δικαίωμα γνώμης, οι απόψεις τους είναι συχνά απολύτως ασύμβατες με τις αποφάσεις που λαμβάνονται εξ ονόματός τους από μια ελίτ η οποία δεν γνωρίζει τον πραγματικό κόσμο. Αυτό χωρίς αμφιβολία συμβαίνει και με το επείγον ζήτημα της μετανάστευσης.
<SPEAKER ID="080" NAME="Tunne Kelam" AFFILIATION="PPE-DE">
(EN) Κυρία Πρόεδρε, πιστεύω ότι ο καλύτερος τρόπος για να τιμήσει κανείς το έργο της Anna Politkovskaya είναι να διαβάσει το βιβλίο της " Ρωσία του Πούτιν, όπως υπέδειξε ο κ. Watson.
<P>
Πρέπει να έχουμε επίγνωση ότι ο συστηματικός εκφοβισμός, η παρενόχληση και η δολοφονία ανεξάρτητων δημοσιογράφων, καθώς και η έλλειψη αποτελεσμάτων από τις έρευνες, έχουν δημιουργήσει ένα κλίμα ατιμωρησίας στο οποίο οι δολοφόνοι φαίνεται ότι δεν φοβούνται τον νόμο. Μια τέτοια τάση πλήττει σοβαρά τη φήμη της Ρωσίας ως χώρα που κατέχει σήμερα την Προεδρία του Συμβουλίου της Ευρώπης. Ενσπείρει επίσης αμφιβολίες στις κοινές μας αξίες. Συνεπώς, θα ήθελα να ζητήσω από την Προεδρία του Συμβουλίου της ΕΕ να εγείρει αυτό το θέμα στην επικείμενη Σύνοδο Κορυφής στο Λάχτι.
<P>
" Ομάδα τoυ Ευρωπαϊκoύ Λαϊκoύ Κόµµατoς (Χριστιαvoδηµoκράτες) και τωv Ευρωπαίωv Δηµoκρατώv καλεί επίσης την Επιτροπή και τα κράτη μέλη της ΕΕ να τηρήσουν ηθική στάση εμμένοντας στο ότι η αποκατάσταση της ελευθερίας του Τύπου και ο σεβασμός των ανεξάρτητων δημοσιογράφων συγκαταλέγονται στις κυριότερες προϋποθέσεις για την ανανέωση της συμφωνίας ΣΕΣΣ το επόμενο έτος. Μόνον όταν η ΕΕ στείλει ένα σαφές μήνυμα ότι εκτιμούμε τη ζωή αυτής της θαρραλέας γυναίκας περισσότερο από το πετρέλαιο και το φυσικό αέριο θα αρχίσουν τα πράγματα να αλλάζουν στη Ρωσία.
<P>
(Χειροκροτήματα)
<P>
Ο μοναδικός τρόπος να τιμήσουμε πραγματικά την παθιασμένη αφοσίωση της Anna Politkovskaya στην αλήθεια, τη δικαιοσύνη και την ανθρώπινη αξιοπρέπεια είναι να ξεκινήσει μια κοινή προσπάθεια για την πραγματοποίηση του οράματός της για μια δημοκρατική Ρωσία όπου οι πολίτες δεν θα χρειάζονται να πληρώνουν με τη ζωή τους την αποκάλυψη της αλήθειας.
<SPEAKER ID="081" NAME="Hannes Swoboda" AFFILIATION="PSE">
(DE) Κυρία Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, αναμφισβήτητα βρισκόμαστε σε μια πολύ δύσκολη κατάσταση ως προς τις σχέσεις μας με τη Ρωσία. " δολοφονία της κ. Politkovskaya μπορεί να είναι το πιο πρόσφατο, αλλά δεν είναι το μοναδικό τέτοιο γεγονός, καθώς παρόμοια πράγματα δεν είναι ιδιαίτερα σπάνια. Είναι κάτι που μας στενοχωρεί, ωστόσο θα έπρεπε να στενοχωρεί περισσότερο -και μάλιστα πολύ περισσότερο- τη Ρωσία.
<P>
Θα ήθελα να πω κάτι σχετικά με τρεις τομείς προβλημάτων, στους οποίους υπάρχουν δυσκολίες στις σχέσεις μας με τη Ρωσία. Το πρώτο είναι, όπως ήδη ανέφερα, τα ανθρώπινα δικαιώματα και η ελευθερία έκφρασης γνώμης. Αυτό που βρίσκουμε ιδιαίτερα λυπηρό είναι ότι η Ρωσία δεν καταλαβαίνει πως βλάπτει τον εαυτό της με τις συνεχιζόμενες παραβιάσεις της ελευθερίας έκφρασης γνώμης και των ανθρωπίνων δικαιωμάτων. Αυτά μπορεί βέβαια να βλάπτουν και εμάς, καθώς επηρεάζουν αρνητικά τις σχέσεις μας με τη Ρωσία, όμως τη μεγαλύτερη βλάβη την προξενούν στην ίδια τη Ρωσία, γιατί την εμποδίζουν να αναπτυχθεί με θετικό και δημοκρατικό τρόπο.
<P>
Το δεύτερο είναι η πολιτική γειτνίασης. Παρ' όλο που σήμερα δεν συζητάμε για τη Νότια Οσετία και την Υπερδνειστερία, η Ευρωπαϊκή Ένωση ασφαλώς βρίσκει απαράδεκτη την πολιτική της Ρωσίας απέναντι στους γείτονές της.
<P>
Είναι απαράδεκτο να αποφασίζει η Ρωσία τι θα γίνει με τους ανθρώπους στη Νότια Οσετία ή την Υπερδνειστερία. Οι άνθρωποι που ζουν εκεί πρέπει να αποφασίσουν μόνοι τους για τον εαυτό τους και πρέπει να αποφασίσουν ελεύθερα κι όχι με εξαναγκασμούς ή υπό στρατιωτική πίεση -ίσως μάλιστα εκ μέρους της Ρωσίας- και έτσι θα πρέπει να μιλήσουμε ειλικρινά με τη Ρωσία γι' αυτά.
<P>
Τέλος, έχουμε το ενεργειακό ζήτημα και μολονότι συμφωνώ με όλους όσους τάχθηκαν υπέρ μίας κοινής ενεργειακής πολιτικής -όπως είπε άλλωστε ξεκάθαρα ο πρόεδρος της Επιτροπής- αναρωτιέμαι πόσοι από εκείνους που χειροκροτούν σήμερα θα χειροκροτούσαν εάν είχαμε πει πριν από ένα χρόνο ότι χρειαζόμαστε μία κοινή ενεργειακή πολιτική. Και θα χειροκροτήσουν όταν τους πούμε πως πρέπει κι εκείνοι να ευθυγραμμίσουν τις προτιμήσεις τους με αυτήν; Είναι γεγονός ότι, παρ' όλο που ζητάμε μία κοινή ενεργειακή πολιτική, δεν έχει λεχθεί ακόμα τίποτα για τη μορφή της και όταν αρχίσουμε να κάνουμε κάτι για τη βελτίωση της ενεργειακής απόδοσης, για την ανάπτυξη εναλλακτικών μορφών ενέργειας και τη λήψη των κατάλληλων μέτρων στον τομέα των μεταφορών και της στέγασης, θα υπάρξουν πολλοί που θα πουν "όχι, δεν εννοούσαμε αυτό".
<P>
Ας επιστρέψουμε όμως στη Ρωσία. Το σημερινό μας πρόβλημα είναι πως οι σχέσεις ΕΕ-Ρωσίας αναφορικά με την ενεργειακή πολιτική δεν είναι ισορροπημένες, ότι η Ρωσία -υπό την ηγεσία του Πούτιν- δυστυχώς κάνει προοδευτικά την ενεργειακή πολιτική ζήτημα πολιτικής ισχύος, αντί να την αντιμετωπίζει ως οικονομικό παράγοντα όπως κάνουμε εμείς, και αν θέλουμε να έχουμε συναλλαγές με τη Ρωσία, αυτό πρέπει πραγματικά να γίνει μόνο υπό τον όρο ότι θα διεξάγουμε διαπραγματεύσεις ως ισότιμοι εταίροι.
<P>
" Ρωσία δεν πρέπει να ξεχνά ότι τα ενεργειακά αποθέματα -και ειδικότερα τα αποθέματα φυσικού αερίου- εξαντλούνται. Δεν θα τελειώσουν σήμερα, αλλά σε οκτώ ή δέκα, ίσως μάλιστα και σε δώδεκα χρόνια, και προκύπτει το ερώτημα τι θα κάνει τότε η Ρωσία. Είναι και προς το συμφέρον της Ρωσίας να αντιληφθεί ότι χρειάζεται την τεχνολογία μας, την τεχνογνωσία μας και τα χρήματά μας και ότι πρέπει, επομένως, να προσπαθήσει να δημιουργήσει μία σχέση ισότητας ως προς την ενεργειακή πολιτική. Εάν αντιμετωπίζουμε οι μεν τους δε ως ίσους στα θέματα που αφορούν την ενέργεια, θα φθάσουμε στις σωστές λύσεις. Αν όχι, από τις συνέπειες δεν θα υποφέρει μόνο η Ευρωπαϊκή Ένωση, αλλά και η Ρωσία. Συνεπώς, η Ρωσία πρέπει να καταλάβει πού βρίσκονται τα πραγματικά και μακροπρόθεσμα συμφέροντά της. Έχει να μάθει πολλά από τον διάλογο με εμάς, με την Ευρωπαϊκή Ένωση.
<SPEAKER ID="082" NAME="Hélène Flautre" AFFILIATION="Verts/ALE">
(FR) Κυρία Πρόεδρε, η Anna Politkovskaya γνωρίζει τον λόγο για τον οποίο πέθανε. Το υστερόγραφο του τελευταίου της βιβλίου φέρει τον τίτλο: "Φοβάμαι;". Για ποιον λόγο έγραφε; Έγραφε διότι πίστευε ότι οι λέξεις μπορούν να σώσουν ζωές. Γνώριζε ότι κινδύνευε· είχε κρατηθεί σε απομόνωση· υπήρξε θύμα μιας απόπειρας δηλητηρίασης· και δεχόταν συχνά απειλές κατά της ζωής της. Εκτελέστηκε διότι απλά έλεγε την αλήθεια.
<P>
Στο βιβλίο της "Τσετσενία: η ντροπή της Ρωσίας", γράφει: "Ο Πούτιν και ο λαός του ευλόγησαν εκείνο το οποίο καμία χώρα δεν μπορεί να δεχτεί, δηλαδή μια μορφή διαφθοράς που βασίζεται στο αίμα χιλιάδων θυμάτων, έναν στρατό διαλυμένο από τη στρατιωτική αναρχία, ένα εθνικιστικό πνεύμα εντός του κυβερνητικού μηχανισμού που παρουσιάζεται ως πατριωτισμός, ξέφρενη ρητορική περί ενός ισχυρού Κράτους και επίσημο, λαϊκό ρατσισμό ενάντια στους Τσετσένους, με μεταστάσεις σε άλλους λαούς της Ρωσίας. Σήμερα, η Ρωσία του Πούτιν παράγει σε καθημερινή βάση νέους θιασώτες των πογκρόμ και οι επιθέσεις εναντίον των Καυκάσιων αποτελούν ρουτίνα". Γνωρίζετε πότε έγραψε το εν λόγω κείμενο; Το έγραψε το 2003 και τι βλέπουμε σήμερα; Βλέπουμε επιδρομές, αυθαίρετες συλλήψεις και διώξεις κατά των Γεωργιανών και κατά των ΜΚΟ για τα ανθρώπινα δικαιώματα, οι οποίες, πρέπει να προσθέσω, μόλις υπέβαλαν καταγγελία.
<P>
Πως αντιδρά ο κ. Πούτιν; Ο κ. Πούτιν δηλώνει ότι τα μέτρα που ελήφθησαν εναντίον των Γεωργιανών είναι κατάλληλα και ότι οι κρατικοί υπάλληλοι ενεργούν σύμφωνα με τον ρωσικό νόμο. " κ. Politkovskaya δεν έπαψε στιγμή να καταγγέλλει τις παραβιάσεις των ανθρωπίνων δικαιωμάτων. Ελπίζω ότι οι 25 θα έχουν το θάρρος να πουν στον κ. Πούτιν εκείνα που μονάχα αυτή η γυναίκα είχε το θάρρος να λέει και ότι δεν θα αρκεστούν μόνο σε λίγα ωραία λόγια σχετικά με την έρευνα...
<P>
(" Πρόεδρος διακόπτει την ομιλήτρια)
<SPEAKER ID="083" NAME="Mirosław Mariusz Piotrowski" AFFILIATION="IND/DEM">
(PL) Κυρία Πρόεδρε, η φινλανδική Προεδρία ανακοίνωσε την υλοποίηση ενεργειακής εταιρικής σχέσης μεταξύ της Ευρωπαϊκής Ένωσης και της Ρωσίας. Θα ήθελα να ρωτήσω πώς σκοπεύει να το επιτύχει. Έως τώρα το ζήτημα δεν ήταν τόσο μια εταιρική σχέση όσο η "φινλανδοποίηση" των σχέσεων ΕΕ-Ρωσίας.
<P>
" πολιτική της ΕΕ έναντι της Ρωσίας είναι κυρίως πολιτική παραχωρήσεων και είναι επίσης ασαφής ως προς τις θέσεις της. Αυτό συχνά είναι εις βάρος των νέων κρατών μελών της Βαλτικής, καθώς και της Πολωνίας. Ένα κλασικό παράδειγμα αυτού είναι η γερμανο-ρωσική συμφωνία για κατασκευή ενός βορειοευρωπαϊκού αγωγού αερίου στον βυθό της Βαλτικής θάλασσας. " Ρωσία χρησιμοποιεί επιδέξια τη θέση της ως μονοπώλιο της ευρωπαϊκής αγοράς ενέργειας. Κάνοντας χρήση της αρχής "διαίρει και βασίλευε" η Ρωσία συνάπτει συμφωνίες με ισχυρότερα κράτη εις βάρος άλλων πιο αδύναμων και η ΕΕ το αποδέχεται παθητικά. Μέχρι στιγμής δεν έχουμε καταφέρει να υποχρεώσουμε τη Ρωσία να επικυρώσει τον Ευρωπαϊκό Χάρτη Ενέργειας, ένα θεμελιώδες έγγραφο της ΕΕ που αφορά την αγορά ενέργειας.
<P>
" άτυπη σύνοδος μεταξύ των αρχηγών κρατών και κυβερνήσεων στο Λάχτι, στην οποία πρόκειται να συμμετάσχει ο ρώσος Πρόεδρος, θα πρέπει να επιφέρει αλλαγή σε αυτήν την κατάσταση. Στο θέμα αυτό περισσότερο από ό,τι σε κάθε άλλο, η ΕΕ πρέπει να εκφραστεί με μία φωνή και από αποφασιστική διαπραγματευτική θέση.
<SPEAKER ID="084" NAME="Eija-Riitta Korhola" AFFILIATION="PPE-DE">
(FI) Κυρία Πρόεδρε, η πόλη καταγωγής μου, το Λάχτι, μπορεί να αποτελέσει τη σκηνή ενός σημαντικού γεγονότος όταν θα φιλοξενήσει τη σύνοδο της ΕΕ. Το θέμα είναι ιδιαίτερα κατάλληλο για το Λάχτι, μια περιοχή που για μεγάλο διάστημα αποτέλεσε γνωστό κέντρο αριστείας στην περιβαλλοντική τεχνολογία - διότι δεν υπάρχει λόγος να μιλάμε για ενέργεια χωρίς ενεργειακή αποδοτικότητα. Ο πλέον αποτελεσματικός τρόπος για να αυξήσουμε γρήγορα την αυτάρκεια στην ενέργεια είναι να βελτιώσουμε την ενεργειακή αποδοτικότητα και διατήρηση. Κατά τη διεξαγωγή του ενεργειακού διαλόγου με τη Ρωσία, πρέπει επίσης να πούμε ότι δεν είναι πολιτικά σοφό να αυξήσουμε περαιτέρω την ενεργειακή μας εξάρτηση από τη Ρωσία.
<P>
Υπό το πρίσμα των κλιματικών μεταβολών, χρειαζόμαστε όλους τους πόρους που μπορούμε να συγκεντρώσουμε. Κάθε είδος ενέργειας με χαμηλές εκπομπές πρέπει να έχει την αναγνώριση που του αξίζει. Είναι καιρός να αποδιώξουμε την ιδέα ότι οι ανανεώσιμες πηγές ενέργειας και η πυρηνική ενέργεια που είναι χωρίς εκπομπές είναι κατά κάποιο τρόπο αντίθετες. Είναι ψευδαίσθηση: είναι περισσότερο μια αντίληψη παρά συμβαίνει στην πραγματικότητα όσον αφορά τις στάσεις που υπάρχουν απέναντι στην ενέργεια.
<P>
Ζήτησα από τον φινλανδό Υπουργό Εμπορίου και Βιομηχανίας να συμπεριλάβει στην ημερήσια διάταξη του Λάχτι την επανεξέταση των προϋποθέσεων ένταξης της Βουλγαρίας. Αναφέρομαι στην άδικη και περιττή απόφαση παύσης της λειτουργίας τεσσάρων από τους έξι πυρηνικούς αντιδραστήρες στο Κοζλοντούι. Όταν εξετάζουμε τα κριτήρια στα οποία βασίζεται η απόφαση σήμερα, μπορούμε να δούμε ότι η προϋπόθεση που επιβλήθηκε στη Βουλγαρία πριν από επτά χρόνια στο Ελσίνκι είναι τώρα παρωχημένη. Είναι επίσης παράλογη όσον αφορά τους στόχους της ευρωπαϊκής ενεργειακής πολιτικής. Έγιναν βελτιώσεις και η ομάδα εργασίας του Συμβουλίου έχει δηλώσει ότι οι σταθμοί παραγωγής ενέργειας πληρούν τις προϋποθέσεις ασφαλείας. Παρόλα αυτά, πρέπει να κλείσουν έως τα τέλη του έτους.
<P>
Αν η Φινλανδία δεν αντιμετωπίσει τώρα το πρόβλημα, θα υπάρξει έλλειψη ενέργειας όχι μόνο στη Βουλγαρία αλλά και στις γειτονικές της χώρες, των οποίων τις ανάγκες σε ηλεκτρικό ρεύμα καλύπτει η Βουλγαρία τα τελευταία πέντε χρόνια. Ο ισχυρισμός της Επιτροπής ότι οι εν λόγω αντιδραστήρες μπορούν να βελτιωθούν οικονομικά αποδείχθηκε λανθασμένος. Το Κοζλοντούι παράγει ηλεκτρισμό με κόστος λιγότερο από δύο λεπτά ανά κιλοβατώρα. " παύση λειτουργίας του μπορεί να αντισταθμιστεί και αυτό θα γίνει μέσω της χρήσης σταθμών παραγωγής ενέργειας με καύση λιγνίτη, που αποτελεί την πλέον βρώμικη από όλες τις πηγές ενέργειας. Συνεπώς, χρήματα της ΕΕ δαπανώνται για τη μετατροπή από μια πιο καθαρή σε μια πιο βρώμικη τεχνολογία. Αυτό είναι τρέλα.
<P>
Ζητώντας την επανεξέταση της υπόθεσης, δεν υπονοώ ότι θα πρέπει να απαρνηθούμε τη συμφωνία, αλλά αντιθέτως ότι θα πρέπει να την εξετάσουμε υπό το πρίσμα σημερινών πληροφοριών, ώστε να μπορεί να υπάρξει ευελιξία σχετικά με την ημερομηνία παύσης λειτουργίας. Γιατί θα πρέπει να αυξήσει η Βουλγαρία τις εκπομπές αερίων που προξενούν το φαινόμενο του θερμοκηπίου όταν έχει μια εναλλακτική λύση η οποία έχει αποδειχθεί ασφαλής;
<SPEAKER ID="085" NAME="Reino Paasilinna" AFFILIATION="PSE">
(FI) Κυρία Πρόεδρε, κυρίες και κύριοι, όποιος μιλά εδώ για φινλανδοποίηση ίσως αναφέρεται στον εαυτό του. Έχει ίσως πολύ δρόμο μπροστά του έως ότου φθάσει στο επίπεδο της Φινλανδίας όσον αφορά τη δημοκρατία και την οικονομία, διότι εμείς είμαστε στην πρωτοπορία της Ευρώπης.
<P>
(Χειροκροτήματα)
<P>
Αυτό το κατορθώσαμε με σκληρή δουλειά. Ακολουθήστε μας! Τα θέματα στο Λάχτι είναι οι επενδύσεις και η καινοτομία. Αποτελούν προτεραιότητες και της Φινλανδίας. Το επίπεδο επενδύσεων της Ένωσης στην έρευνα και ανάπτυξη είναι απολύτως ανεπαρκές. Οι στόχοι της Βαρκελώνης έχουν επιτευχθεί σε δύο μόνο χώρες: η μία είναι η Φινλανδία, η άλλη είναι η Σουηδία. Ντρέπομαι για το πόσο κοντόφθαλμοι είναι οι ηγέτες της Ευρώπης. " Ευρώπη βρίσκεται σε θεσμική κρίση και είναι συγχρόνως πνευματικά αδύναμη. Δεν τα καταφέρνουμε σε πολλούς τομείς απλώς διότι οι επενδύσεις μας στην έρευνα υστερούν έναντι των ανταγωνιστών μας και σύντομα η Ανατολή θα μας προλάβει.
<P>
Από αυτήν την κατακερματισμένη επιστημονική σκηνή πρέπει επειγόντως να δημιουργήσουμε έναν αποδοτικό, σαφή και υψηλού επιπέδου ευρωπαϊκό τομέα έρευνας. Με τη συνεργασία θα το επιτύχουμε. Αν δεν κάνουμε γρήγορα πράξη την καινοτομία θα αποτελέσουμε μια περιοχή που φθίνει. Όσον αφορά την ίδρυση Ευρωπαϊκού Ινστιτούτου Τεχνολογίας, το έργο δεν διαθέτει χρήματα και κατεύθυνση. Ως εισηγητής, η προσωπική μου άποψη είναι η εξής: ας υπάρχει καινοτομία και μεταφορά καινοτομίας στην πράξη· τότε το βιοτικό μας επίπεδο θα βελτιωθεί.
<P>
Θεωρούμε τη Ρωσία στρατηγικό εταίρο και θα ανανεώσουμε τη συμφωνία εταιρικής σχέσης και συνεργασίας. Ο συγκλονιστικός θάνατος της δημοσιογράφου Anna Politkovskaja δεν ταιριάζει στη Ρωσία που ελπίζουμε ότι θα αποτελέσει καλύτερο εταίρο για την Ευρωπαϊκή Ένωση. Αγωνιζόταν κατά της διαφθοράς και της βίας· ακόμα και η κυβέρνηση της χώρας λέει ότι αυτό έκανε. Γιατί δεν παρασχέθηκε προστασία στην Politkovskaja; Όλοι γνώριζαν για τις απειλές κατά της ζωής της. Αυτό το σοβαρό θέμα πρέπει να τεθεί στο Λάχτι.
<P>
" Ευρώπη εξαρτάται όλο και περισσότερο από εισαγωγές ενέργειας. " εξάρτηση αυξάνεται με πρωτοφανή ρυθμό. Καθώς το δικό μας πρόβλημα είναι η ασφάλεια του εφοδιασμού και η Ρωσία αντιμετωπίζει πρόβλημα με καλούς πελάτες -δηλαδή, πρόβλημα στη διασφάλιση μακροχρόνιων συμφωνιών που μπορούν να βοηθήσουν τη χώρα να επενδύσει στις ενεργειακές υποδομές- προτείνω μια λύση με την οποία μπορούμε να επιτύχουμε μείζονα συμφωνία και να αντιμετωπίσουμε και τα δύο θέματα συγχρόνως. Κατ' αυτόν τον τρόπο, οι αγορές θα ανοίξουν τόσο στη Ρωσία όσο και στην Ευρωπαϊκή Ένωση με τους ίδιους κανόνες· δηλαδή, μια ενεργειακή συμφωνία θα επικυρωθεί στην ίδια δέσμη. Κατ' αυτόν τον τρόπο, θα δημιουργήσουμε ενεργειακή ασφάλεια και για τα δύο μέρη και, προφανώς, ειδικά για εμάς.
<SPEAKER ID="086" NAME="Satu Hassi" AFFILIATION="Verts/ALE">
(FI) Κυρίες και κύριοι, δεν πρέπει να επιτρέψουμε στις πηγές ενέργειας της Ρωσίας και στην επιθυμία μας να διασφαλίσουμε την παράδοση πετρελαίου και αερίου να θολώσουν την όρασή μας όσον αφορά την επιδεινούμενη κατάσταση της δημοκρατίας και των πολιτικών δικαιωμάτων στη Ρωσία. " κοινωνία των πολιτών αντιμετωπίζει φρικτές συνθήκες εκεί. Κατόπιν της δολοφονίας της Anna Politkovskaja, αυτό θα πρέπει τουλάχιστον να είναι προφανές σε όλους.
<P>
Οι παραβιάσεις των ανθρωπίνων δικαιωμάτων, οι επιθέσεις ακόμα και η δολοφονία δεν έχουν ως στόχο μόνο την αντιπολίτευση αλλά και μειονοτικές εθνότητες, που στη Ρωσία ανέρχονται σε δεκάδες. " εθνότητα Mari είναι μία εξ αυτών και το Ευρωπαϊκό Κοινοβούλιο έστρεψε την προσοχή του στις βιαιοπραγίες που έχει υποστεί.
<P>
Οι συγκρούσεις σχετικά με την εθνικότητα συνδέονται και με τη δολοφονία της Anna Politkovskaja. Δολοφονήθηκε διότι είπε την αλήθεια για το τι συμβαίνει στην Τσετσενία.
<P>
Την αμέσως επόμενη ημέρα της δολοφονίας, χιλιάδες Φινλανδοί συγκεντρώθηκαν μπροστά στην πρεσβεία της Ρωσίας σε μια διαδήλωση με κεριά, κάτι το οποίο ήταν πρωτοφανές. Ελπίζω ότι η φινλανδική κυβέρνηση, ως η χώρα που ασκεί την Προεδρία του Συμβουλίου Υπουργών της ΕΕ, θα εκφράσει στη Ρωσία εξίσου σαφώς το πόσο συγκλονισμένοι και ανήσυχοι είμαστε. Τα ανθρώπινα δικαιώματα πρέπει να βρίσκονται στο επίκεντρο των ρωσικών σχέσεων.
<SPEAKER ID="087" NAME="Nils Lundgren " AFFILIATION="IND/DEM">
γραπτώς. - (SV) Κυρία Πρόεδρε, η Σύνοδος της επόμενης εβδομάδας στο Λάχτι θα ασχοληθεί με το θέμα μιας κοινής ενεργειακής πολιτικής. Αποτελεί άλλο ένα παράδειγμα της αποφασιστικότητας με την οποία το πολιτικό σύστημα, για λόγους που αφορούν καθαρά την πολιτική δύναμη, εκμεταλλεύεται μια πληθώρα κοινωνικών προβλημάτων προκειμένου να προωθήσει τις θέσεις της ΕΕ. Στην πραγματικότητα, λίγοι λόγοι υπάρχουν για την άσκηση ενεργειακής πολιτικής σε επίπεδο ΕΕ.
<P>
Βρισκόμαστε σε ένα στάδιο της ιστορίας όπου αρχίζει να είναι απολύτως βέβαιο ότι οι εκπομπές των αερίων του θερμοκηπίου που προέρχονται από την ανθρώπινη καύση άνθρακα και υδρογονανθράκων προκαλούν τις κλιματικές μεταβολές. Πρέπει να βρούμε τρόπους επίλυσης αυτού του προβλήματος. Ωστόσο, κανείς που κατέχει θέση εξουσίας στην ΕΕ δεν μπορεί να αποφασίσει ποιους τύπους ενέργειας θα πρέπει να χρησιμοποιούμε προκειμένου να διασφαλίσουμε βιώσιμο ενεργειακό εφοδιασμό για το μέλλον. Επιπλέον, οι απαιτήσεις των διαφόρων χωρών ποικίλλουν κατά πολύ. Ορισμένες χώρες έχουν εξαιρετικά μεγάλο συμφέρον να βρουν μεθόδους διαχωρισμού και αποθήκευσης του διοξειδίου του άνθρακα από την καύση του άνθρακα και του πετρελαίου. Μερικές χώρες είναι διατεθειμένες να επιτρέψουν στους εαυτούς τους να αποκτήσουν εξάρτηση από το φυσικό αέριο από τη Ρωσία, ενώ άλλες βασίζουν περισσότερο τις ελπίδες τους στην πυρηνική ενέργεια, την αιολική και την κυματική ενέργεια, τη βιομάζα και τη γεωθερμική ενέργεια. Υπάρχουν πολλοί τρόποι με τους οποίους όλες αυτές μπορούν να μειώσουν την κατανάλωση ενέργειας. Κατ' αυτόν τον τρόπο, οι χώρες πρέπει να είναι ελεύθερες να πειραματιστούν και να δοκιμάσουν διάφορους δρόμους. Μέσω τέτοιου είδους θεσμικού ανταγωνισμού μεταξύ χωρών επέρχεται η πρόοδος. " ιδέα ότι η ΕΕ υπαγορεύει το πόση από το κάθε είδος ενέργειας θα χρησιμοποιηθεί είναι παράλογη και επικίνδυνη για το μέλλον της Ευρώπης.
<SPEAKER ID="088" NAME="Struan Stevenson" AFFILIATION="PPE-DE">
(EN) Κυρία Πρόεδρε, χαίρομαι πολύ που η Προεδρεύουσα επιβεβαίωσε ότι οι συζητήσεις στο Λάχτι θα επικεντρωθούν στο συνολικό ζήτημα της ενέργειας. Όπως και ο τελευταίος ομιλητής, ο κ. Lundgren, ελπίζω ότι η κλιματική μεταβολή θα αποτελέσει επίσης καίριο τμήμα των εν λόγω συζητήσεων.
<P>
" προστασία του πολίτη και το περιβάλλον του πρέπει να τεθεί στο επίκεντρο της ενεργειακής πολιτικής. " κλιματική μεταβολή και οι πιθανές επιπτώσεις της, η ατμοσφαιρική ρύπανση στις πόλεις, η επιδείνωση του αστικού περιβάλλοντος και όλες οι άλλες οχλήσεις που οφείλονται στη ρύπανση έχουν ισχυρό αντίκτυπο στην καθημερινότητα των πολιτών μας από οικονομικής, κοινωνικής και υγειονομικής άποψης.
<P>
Γνωρίζουμε ότι η θερμοκρασία του πλανήτη είναι πλέον 0,6oC υψηλότερη σήμερα από ό,τι πριν από εκατό χρόνια. Γνωρίζουμε ότι έως το 2020 η θερμοκρασία του περιβάλλοντός μας θα έχει αυξηθεί κατά 0,8oC επιπλέον. Αυτή η αύξηση της θερμοκρασίας του πλανήτη θα οδηγήσει σε έκτακτες καιρικές συνθήκες όπως καταιγίδες, υπερβολική βροχόπτωση και πλημμύρες. Ακούμε από τους εμπειρογνώμονες ότι η στάθμη των υδάτων θα μπορούσε να αυξηθεί κατά ένα μέτρο. Εάν συμβεί αυτό, χώρες όπως το Μπαγκλαντές και -πλησιέστερα στο σπίτι μας- οι Κάτω Χώρες θα αντιμετωπίσουν την καταστροφή. Τόσο σημαντικό είναι αυτό. Τον προηγούμενο χειμώνα γίναμε μάρτυρες μιας κρίσης στην Ουκρανία -που θα βιώσει μια ακόμα κρίση απόψε όταν θα αντιμετωπίσει στο ποδόσφαιρο τη Σκοτία!- και ζήσαμε την πρώτη διακοπή του εφοδιασμού μας σε φυσικό αέριο τα τελευταία 40 χρόνια.
<P>
Λαμβάνουμε το 22% του φυσικού μας αερίου από τη Ρωσία, και αυτό αποτελεί επικίνδυνη θέση για την ΕΕ επειδή, ύστερα από αυτήν την περυσινή κρίση, ανακαλύψαμε ότι ορισμένα από τα νεότερα κράτη μέλη είχαν απόθεμα μόνον για 24 ώρες. Όπως είπε ο κ. Barroso σχετικά με το θέμα της μετανάστευσης, στον τομέα της ενέργειας δεν μπορούμε να συνεχίσουμε με 25 -σύντομα 27- ανόμοιες και εντελώς ξεχωριστές ενεργειακές πολιτικές. Πρέπει να συνενωθούμε και να αποκτήσουμε μια συνεκτική ενεργειακή πολιτική υπό μία κεντρική διοίκηση.
<P>
(Χειροκροτήματα)
<SPEAKER ID="089" NAME="Martine Roure" AFFILIATION="PSE">
(FR) Κυρία Πρόεδρε, κυρία Προεδρεύουσα του Συμβουλίου, κύριε Πρόεδρε της Επιτροπής, οι τελευταίες σύνοδοι κορυφής στο Τάμπερε και το Λουξεμβούργο κατέδειξαν εκ νέου τα όρια της ευρωπαϊκής πολιτικής για τη μετανάστευση και τα όρια της αλληλεγγύης μεταξύ των ευρωπαϊκών κυβερνήσεων. Συνεπώς, ευχόμαστε να μπορέσετε, στο Λάχτι, να αντιμετωπίσετε επιτέλους τις βαθύτερες αιτίες της μετανάστευσης.
<P>
Εάν θέλουμε να φτάνουν λιγότεροι άνθρωποι στα σύνορά μας στον Νότο, η λύση δεν είναι, ούτε θα είναι ποτέ, η αύξηση των περιπολιών και η αύξηση των πτήσεων επαναπροώθησης. Έχω συναντήσει αυτούς τους υποψήφιους μετανάστες όλες οι ελπίδες της οικογένειάς τους, του χωριού τους στηρίζονται πάνω τους και ορισμένοι από αυτούς θα προτιμούσαν να πεθάνουν παρά να αποτύχουν. Επομένως, η καταπολέμηση της παράνομης μετανάστευσης δεν συνίσταται στο να καταδικάζουμε αυτά τα θύματα στέλνοντάς τα πίσω σε μια μοίρα από την οποία προσπαθούν να ξεφύγουν συνίσταται στο να θέσουμε στο στόχαστρό μας εκείνους που οργανώνουν τη διακίνηση, που εξαπατούν τα άτομα προβάλλοντας την προοπτική ενός καλύτερου μέλλοντος στην Ευρώπη, και στο να στοχεύουμε εναντίον εκείνων που τους εκμεταλλεύονται στην Ευρώπη.
<P>
Επίσης, δεν θα έπρεπε να καταστήσουμε πιο ελαστική την ευρωπαϊκή πολιτική στον τομέα των θεωρήσεων διαβατηρίου; Με αυτόν τον τρόπο θα καταπολεμηθεί η παράνομη δραστηριότητα. Αν αληθεύει ότι χρειαζόμαστε εργατικό δυναμικό, χρειαζόμαστε άτομα με δικαιώματα, όχι σκλάβους. Πρέπει να δεχτούμε ότι οι νομιμοποιήσεις ίσως είναι απαραίτητες προκειμένου να πολεμήσουμε τους εκμεταλλευτές. " εμπορία ανθρώπων μπορεί να καταπολεμηθεί αποτελεσματικά μόνο εάν δραστηριοποιηθούμε ενάντια στην αδήλωτη εργασία και στην εκμετάλλευση των μεταναστών στις ίδιες μας τις χώρες.
<P>
Επίσης, οφείλουμε να παραδεχτούμε ότι τιμωρούμαστε για την Αφρική εδώ και πολύ καιρό, οφείλουμε να παραδεχτούμε ότι οι πολιτικές μας για την κοινή ανάπτυξη δεν υπήρξαν σωστές και οφείλουμε να επιτρέψουμε τη μαζική ανάπτυξη των φτωχών χωρών. Έως σήμερα, η Ευρώπη έχει αρκεστεί σε δηλώσεις καλών προθέσεων. Οφείλουμε να επενδύσουμε μαζικά σε αυτές τις χώρες καθώς επίσης να βοηθήσουμε στη δημιουργία δημόσιων υπηρεσιών προσβάσιμων σε όλους, και στην ίδρυση επιχειρήσεων οι οποίες θα αμείβουν σωστά τους υπαλλήλους τους, κάτι το οποίο, πρέπει να ειπωθεί, δεν συμβαίνει πάντα σήμερα. Οι εργαζόμενοι γίνονται συχνά αντικείμενο εκμετάλλευσης από τις ευρωπαϊκές επιχειρήσεις στην ίδια τους τη χώρα και αυτό, επαναλαμβάνω, δεν πρέπει να φοβόμαστε να το πούμε.
<P>
Τέλος, τα κράτη μέλη μας πρέπει να συνειδητοποιήσουν ότι επιβάλλεται να συνεργαστούμε και ότι δεν θα κατορθώσουμε τίποτα το αξιόλογο μεμονωμένα. Ας υπερβούμε τους εθνικούς μας εγωισμούς που μας οδηγούν κατευθείαν στην καταστροφή.
<SPEAKER ID="090" NAME="Nigel Farage" AFFILIATION="IND/DEM">
(EN) Κυρία Πρόεδρε, πάλι τα ίδια: ακόμη μία Σύνοδος Κορυφής αρχηγών κρατών, ακόμη μια συζήτηση για την ανταγωνιστικότητά μας -ή, μήπως θα έπρεπε να πω, την έλλειψη ανταγωνιστικότητάς μας- και χάσιμο χρόνου για μια ακόμη φορά! Αυτό το έργο το έχουμε ξαναδεί, ή μήπως όχι; Θυμόσαστε, τον Μάρτιο του 2000, την ατζέντα της Λισαβόνας; Κάθισα εδώ και άκουσα αυτή τη θαυμάσια ανακοίνωση ότι η ΕΕ επρόκειτο να γίνει η ανταγωνιστικότερη και δυναμικότερη οικονομία της γνώσης στον κόσμο έως το 2010. Δεν πηγαίνει πολύ καλά, έτσι, κύριε Barroso; Δεν πιστεύω ότι πρόκειται να επιτύχετε αυτούς τους στόχους μέσα στα επόμενα τρεισήμισι χρόνια!
<P>
Και μετά το ακούσαμε πέρυσι το καλοκαίρι, όταν ήρθε εδώ ο κ. Μπλερ. Σηκώθηκε και μας είπε ότι έπρεπε να αντιμετωπίσουμε την πρόκληση της παγκοσμιοποίησης, και θα μπορούσαμε να το κάνουμε μόνον εάν η Ευρώπη γινόταν ανταγωνιστική, εάν αρχίζαμε να επενδύουμε περισσότερα χρήματα στην έρευνα και την ανάπτυξη. Και, φυσικά, τίποτα δεν συνέβη και πάλι. Εάν θέλετε πράγματι να βελτιώσετε την ανταγωνιστικότητα, τότε αυτό το οποίο θα πράξετε αυτό το Σαββατοκύριακο είναι να εξετάσετε τις 91 000 σελίδες νομοθεσίας αυστηρού τύπου που συνιστούν το κοινοτικό κεκτημένο και να αποφασίσετε να απαλλαγείτε από ένα σημαντικό μέρος της. Εάν σοβαρολογούσατε ότι θέλετε μια ανταγωνιστική Ευρώπη, εάν σοβαρολογούσατε για τη μετάβασή σας στον σύγχρονο κόσμο, αυτό θα πρέπει να πράξετε.
<P>
Με χαροποιεί το γεγονός ότι η Δανία θα αποτελέσει την οικονομική μελέτη του Σαββατοκύριακου. Το κατανοώ βέβαια, επειδή έχουν το υψηλότερο ποσοστό απασχόλησης στην Ευρωπαϊκή Ένωση. Διερωτώμαι εάν αυτό συμβαίνει επειδή έχουν δικό τους νόμισμα - είναι σε θέση να διαχειρίζονται τη δική τους φορολογική και νομισματική πολιτική. Πράγματι, τα ποσοστά ανεργίας εκτός της ευρωζώνης ανέρχονται στο ήμισυ των ποσοστών εντός της ευρωζώνης. Συνεπώς το πραγματικό συμπέρασμα αυτό το σαββατοκύριακο είναι ότι θα έπρεπε να κάνουμε πολύ λιγότερα σε ευρωπαϊκό επίπεδο, επειδή ό,τι αγγίζει η ΕΕ καταστρέφεται.
<SPEAKER ID="091" NAME="Bogdan Klich" AFFILIATION="PPE-DE">
(PL) Κυρία Πρόεδρε, η συνάντηση μεταξύ των ηγετών μας και του Προέδρου Πούτιν θα είναι μια ευκαιρία για να τεθεί το θέμα του ασφαλούς ενεργειακού εφοδιασμού και για να εκφράσουμε την εξαιρετική -και επαναλαμβάνω την εξαιρετική- ανησυχία μας για την κατάσταση της ρωσικής δημοκρατίας και του σεβασμού των ανθρωπίνων δικαιωμάτων.
<P>
Οι πολιτικοί μας εθελοτυφλούν πάρα πολύ συχνά και πάρα πολλές φορές έχουν αποδεχθεί ανούσιες εξηγήσεις από τη ρωσική πλευρά, έως ότου τελικά η συνείδηση της ρωσικής δημοσιογραφίας, η Anna Politkovskaya, δολοφονήθηκε άγρια δεχόμενη σφαίρες στο κεφάλι, όπως και η Galina Starovoytova πριν από εκείνη. Αυτά τα δύο θύματα σηματοδοτούν την αρχή και το τέλος της διαδικασίας απομάκρυνσης από τη δημοκρατία στη Ρωσία. Ο θάνατος της κ. Starovoytova το 1998 σηματοδότησε την αρχή της απομάκρυνσης από τα δημοκρατικά πρότυπα στη χώρα, διότι αποτελούσε σύμβολο, ήταν η ηγέτιδα των δημοκρατών της Αγ. Πετρούπολης. " δολοφονία της κ. Politkovskaya αποτελεί πλήγμα σε ό,τι έχει απομείνει από την ελευθεροτυπία στη Ρωσία. Όποιος διέταξε τη δολοφονία γνώριζε ότι το θύμα ήταν πρόσωπο ακέραιο, σύμβολο της αλήθειας και της ανεξάρτητης δημοσιογραφίας.
<P>
Δεν γνώριζα προσωπικά την Anna Politkovskaya, παρότι είχα τη χαρά να συνεργαστώ με την Galina Starovoytova και πάντοτε θαύμαζα το σθένος της. Για τον λόγο αυτό, λαμβανομένης υπόψη της θυσίας τους, και προτού αισθανθούμε τις συνέπειες της απομάκρυνσης της Ρωσίας από τη δημοκρατία, κάνω έκκληση να αποτελέσει ο σεβασμός των ανθρωπίνων δικαιωμάτων και των πολιτικών ελευθεριών στη Ρωσία προϋπόθεση περαιτέρω πολιτικού διαλόγου με την εν λόγω χώρα.
<SPEAKER ID="092" NAME="Edite Estrela" AFFILIATION="PSE">
(PT) Κυρία Πρόεδρε, υπάρχουν ορισμένα πολύ σημαντικά θέματα στην ημερήσια διάταξη του Λάχτι, όπως είναι η ενεργειακή πολιτική, η παράνομη μετανάστευση, η ανταγωνιστικότητα και η καινοτομία. Αναπόφευκτα, ωστόσο, θα τεθεί επίσης το θέμα της ελευθερίας του Τύπου. " δημοκρατία, η ελευθερία και τα ανθρώπινα δικαιώματα αποτελούν ουσιώδη θέματα σε μια σύνοδο τέτοιας σημασίας, στην οποία πρόκειται να παραστεί ο Πρόεδρος Πούτιν, σε μια στιγμή κατά την οποία η δολοφονία της ρωσίδας δημοσιογράφου Anna Politkovskaya κυριαρχεί στις σκέψεις μας.
<P>
Το Ευρωπαϊκό Συμβούλιο πρέπει να ζητήσει από τον Πρόεδρο Πούτιν να οδηγήσει στη δικαιοσύνη τους δράστες αυτού του ειδεχθούς εγκλήματος. Σε μια περίοδο όπου η Ευρώπη αντιμετωπίζει τις συνέπειες των κλιματικών μεταβολών και της ανόδου των τιμών του πετρελαίου, η ενεργειακή αποδοτικότητα πρέπει, κατεπειγόντως, να αυξηθεί. Επιπλέον, πρέπει να μειωθεί η εξάρτηση από τα ορυκτά καύσιμα, ώστε να βελτιωθεί η οικονομία, το περιβάλλον και η ποιότητα ζωής των πολιτών της Ευρώπης.
<P>
" ΕΕ πρέπει να διαφοροποιήσει τις πηγές και τους προμηθευτές της ενέργειάς της και πρέπει να δώσει προτεραιότητα στις ανανεώσιμες πηγές ενέργειας ώστε να τηρήσει τις υποχρεώσεις της σύμφωνα με το Πρωτόκολλο του Κιότο. Για τη φινλανδική Προεδρία και για τη χώρα μου, την Πορτογαλία, είναι απολύτως λογική η ιδέα της σύνδεσης της καινοτομίας με την ανταγωνιστικότητα. " αξιοποίηση της καινοτομίας για την τόνωση της ανταγωνιστικότητας αποτελεί μία από τις προσεγγίσεις της Στρατηγικής της Λισαβόνας που προώθησε η πορτογαλική Προεδρία το 2000.
<P>
Πριν από μερικές ημέρες παρουσιάστηκαν στην πρώτη συνάντηση των εθνικών συντονιστών της Ατζέντα της Λισαβόνας οκτώ παραδείγματα βέλτιστων πρακτικών, επιλεγμένα από τις ευρωπαϊκές αρχές. " Πορτογαλία χρήζει επαίνου για το έργο Company in One Hour.
<SPEAKER ID="094" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, η δολοφονία της Anna Politkovskaya είναι μια τριπλή τραγωδία. Είναι προσωπική -μια τραγωδία για την οικογένειά της- είναι όμως και μια τραγωδία για τη ρωσική κοινωνία, επειδή αποτελεί σημάδι μιας αναδυόμενης ανάπτυξης σε αυτή τη μεγάλη σε έκταση χώρα, και είναι μια τραγωδία για τη δημοκρατία, επειδή ήταν μια δολοφονία ενός σημαντικού δημοκρατικού στοιχείου στη Ρωσία. Ήταν ακόμη ένα σκαλί προς τα κάτω, που εξασθενίζει τη δημοκρατία στην εν λόγω χώρα.
<P>
Ειπώθηκε νωρίτερα εδώ σήμερα ότι θα πρέπει να είμαστε ρεαλιστές για τη δημοκρατία στη Ρωσία. Δεν γνωρίζω τι ακριβώς εννοούσε ο ομιλητής, αλλά ας είμαστε πράγματι ρεαλιστές για τη δημοκρατία στη Ρωσία: εάν δεν ορθώσουμε το ανάστημά μας υπέρ της δημοκρατίας στη Ρωσία, θα αφήσουμε ανθρώπους όπως η Anna Politkovskaya και χιλιάδες άλλους μόνους τους. Εάν δεν ορθώσουμε το ανάστημά μας υπέρ της δημοκρατίας και του κράτους δικαίου στη Ρωσία, δεν θα ενισχύσουμε τις δυνάμεις στη Ρωσία που μπορούν να μετατρέψουν τη Ρωσία σε μια καλύτερη χώρα και σε καλύτερο εταίρο. Το να μην ορθώσουμε το ανάστημά μας υπέρ της δημοκρατίας δεν θα καταστήσει τη Ρωσία καλύτερο εταίρο στην ενεργειακή πολιτική ή σε οποιονδήποτε άλλο τομέα.
<P>
(Χειροκροτήματα)
<P>
" μη απαίτηση για δημοκρατία και κράτος δικαίου δεν καθιστά τη Ρωσία καλύτερη κοινωνία. " Ρωσία θα αποτελέσει αξιόπιστο ενεργειακό εταίρο μόνο όταν η δημοκρατία γίνει ισχυρότερη και σταθεροποιηθεί το κράτος δικαίου. Αυτό σημαίνει να είναι κανείς ρεαλιστής για τη δημοκρατία στη Ρωσία, και ας ειπωθεί αυτό εδώ σήμερα.
<P>
Κύριε Barroso, ορισμένες από τις αρμοδιότητες που έχουμε στην Ευρωπαϊκή Ένωση -η εσωτερική αγορά για την ενεργειακή πολιτική, τα διευρωπαϊκά δίκτυα, οι κανόνες ανταγωνισμού και η πολιτική στον τομέα του εμπορίου- αποτελούν τα μέσα που πρέπει να χρησιμοποιούμε σε σχέση όχι μόνο με τη Ρωσία αλλά και με άλλα μέρη του κόσμου. Είναι η καλύτερη βάση για τη μελλοντική ενεργειακή πολιτική της Ευρωπαϊκής Ένωσης. Ας τα χρησιμοποιήσουμε και ας προχωρήσουμε βήμα-βήμα.
<SPEAKER ID="095" NAME="Józef Pinior" AFFILIATION="PSE">
(PL) Κύριε Πρόεδρε, η Ευρωπαϊκή Ένωση πρέπει να αντιμετωπίσει τις πολιτικές, οικονομικές και πολιτιστικές προκλήσεις της σύγχρονης εποχής. Πρώτον, έχει έρθει η ώρα για τη διαμόρφωση μιας κοινής ευρωπαϊκής ενεργειακής πολιτικής η οποία θα αποτελείται από μέτρα σχετικά με την έκταση της ευρωπαϊκής πολιτικής για τη βαριά βιομηχανία μετά τον Β' Παγκόσμιο Πόλεμο. Δεύτερον, η Ευρωπαϊκή Ένωση πρέπει να δώσει μια ενιαία απάντηση στα προβλήματα της μαζικής λαθρομετανάστευσης ατόμων από ολόκληρο τον κόσμο, η οποία έχει σημαντικό αντίκτυπο σε ορισμένες χώρες. Τέλος, πρέπει να επιτύχουμε μια πραγματική επανάσταση στην ανάπτυξη της επιστημονικής έρευνας, των νέων τεχνολογιών, της ανταγωνιστικότητας και της οικονομικής καινοτομίας στο εσωτερικό των κρατών μελών. Στην Ευρώπη χρειαζόμαστε επί του παρόντος θάρρος, όραμα και μια προοδευτική στρατηγική. Πρέπει να ενισχύσουμε την ένταξη και να επιτύχουμε μια πραγματικά κοινή και ενιαία πολιτική σε αυτούς τους τρεις τομείς.
<P>
Θα ήθελα να εκφράσω την ικανοποίησή μου για το γεγονός ότι ο Πρόεδρος Πούτιν προσκλήθηκε στη Σύνοδο Κορυφής στο Λάχτι, και για τις προσπάθειες δημιουργίας μιας στρατηγικής εταιρικής σχέσης με τη Ρωσία. Ταυτόχρονα, ωστόσο, η συμφωνία μας με τη Ρωσία δεν πρέπει να επιδιώκεται με αντίτιμο την ανοχή έναντι των παραβιάσεων των ανθρωπίνων δικαιωμάτων και της ελευθερίας των μέσων ενημέρωσης. " Ρωσία είναι ένας τόπος ανεκτίμητου ορυκτού πλούτου, αλλά πρωτίστως είναι μια χώρα ατόμων όπως η δολοφονηθείσα δημοσιογράφος Anna Politkovskaya, μια δημοσιογράφος της οποίας το θάρρος και η εντιμότητα αποτελεί σύμβολο της πολιτικής Ρωσίας, και οι δραστηριότητες της οποίας πρέπει να αποτελέσουν σύμβολο και έμπνευση για ολόκληρη την Ευρώπη.
<SPEAKER ID="096" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, από τη μια βρίσκω ότι η σημερινή συζήτηση μας προσγειώνει, από την άλλη όμως βρίσκω και ότι μας αναζωογονεί και μας ενδυναμώνει. Πολλοί από εκείνους που μίλησαν, παρουσίασαν αντικειμενικές αναλύσεις, διατύπωσαν τους σωστούς στόχους και είπαν σκληρές αλήθειες, αλλά τι θα γίνει μετά; Ποιες ενέργειες πρέπει να κάνουμε τώρα; " εμπιστοσύνη δημιουργείται μόνο με πράξεις - οι αναλύσεις δεν αρκούν γι' αυτό.
<P>
Θα ήθελα να μεταφέρει ο Πρόεδρος του Συμβουλίου τρία μηνύματα στη σύνοδο κορυφής. Το πρώτο είναι πως εάν μας άκουσε, τότε θα άκουσε ότι του είπαμε να μην αντιμετωπίζει τις συνομιλίες του με τον Βλαμιντίρ Πούτιν σαν συνήθεις εργασίες, να μην αναγάγει τη σύνοδο κορυφής σε μια συνάντηση με θέμα την ενεργειακή πολιτική, αλλά αντίθετα, να μιλήσει για όλα τα θέματα που αναφέρθηκαν σήμερα. Δεύτερον, του συνιστούμε να μας υποβάλει ένα χρονοδιάγραμμα για το πότε μπορούμε να περιμένουμε την κοινοτική εσωτερική αγορά ενέργειας, για την οποία μίλησε ο πρόεδρος Barroso, και τρίτον, θέλουμε ένα χρονοδιάγραμμα για το πότε θα γίνει η Ευρωπαϊκή Ένωση ένας χώρος έρευνας.
<P>
Επιστρέφοντας στην ενεργειακή πολιτική: η εταιρική σχέση με τη Ρωσία είναι μόνο ένα τμήμα της ενεργειακής πολιτικής που χρειάζεται η Ευρώπη. Προτεραιότητά μας είναι η μεγαλύτερη ανεξαρτησία σε θέματα ενέργειας. Θέλουμε πρώτα απ' όλα να δοθεί προτεραιότητα στην έρευνα για τη μείωση της κατανάλωσης ενέργειας και τη δημιουργία ανανεώσιμων πηγών ενέργειας, και αυτό αποτελεί τη μεγάλη μας συμβολή σε περισσότερη καινοτομία. Σας ζητάμε να διευκολύνετε τις μικρές και μεσαίες επιχειρήσεις να συμμετάσχουν στην καινοτομία και να δώσετε τη δυνατότητα στους εκπροσώπους τους να συμμετάσχουν στον τριμερή διάλογο.
<P>
Μην ξεχνάτε ότι η εφετινή χρονιά άρχισε με τη μείωση του εφοδιασμού της Ουκρανίας με φυσικό αέριο και ότι το πιο πρόσφατο γεγονός στη Ρωσία ήταν η δολοφονία μίας επικριτικής δημοσιογράφου, με την οποία ασχολήθηκε πολύ περισσότερο η κοινή γνώμη από ό,τι με προηγούμενες παρόμοιες δολοφονίες.
<SPEAKER ID="097" NAME="Malcolm Harbour" AFFILIATION="PPE-DE">
(EN) Θέλω να εστιάσω τις παρατηρήσεις μου σε ένα από τα βασικά θέματα της Συνόδου Κορυφής: την καινοτομία. Παρατηρώ ότι δεν έχουν μιλήσει πολλοί ομιλητές για αυτό σήμερα. Θέλω απλώς να ενθαρρύνω τόσο την Προεδρεύουσα του Συμβουλίου όσο και τον Πρόεδρο Barroso να μεριμνήσουν ώστε αυτό το θέμα να παραμείνει στο επίκεντρο των συζητήσεων. Όπως επισημάνατε, Πρόεδρε Barroso, δεν θα μπορούσε να υπάρξει καλύτερο μέρος από τη Φινλανδία για τη διεξαγωγή αυτής της συζήτησης.
<P>
Χάρηκα που και στις δύο ομιλίες σας αναφερθήκατε στον βασικό ανταγωνισμό που προέρχεται από την Κίνα, την Ινδία και άλλες ασιατικές οικονομίες. Πρέπει να αρχίσουμε να κοιτάμε προς τα έξω και να αρχίσουμε να βασιζόμαστε στις πραγματικές δυνάμεις της τεχνολογίας μας. Ένα από τα πράγματα που θέλω να σας ζητήσω να προωθήσετε στη Σύνοδο Κορυφής σας -κάτι με το οποίο να δεσμεύσετε τους ηγέτες της Ευρώπης- είναι να ενεργοποιήσετε και να χρησιμοποιήσετε την εξουσία των κρατικών αρχών. Δαπανούν δισεκατομμύρια ευρώ δημόσιου χρήματος για την ανάπτυξη νέων υπηρεσιών, αλλά δεν πιστεύω ότι πολλές από αυτές σκέφτονται τον τρόπο με τον οποίο χρησιμοποιούν αυτά τα χρήματα για να δημιουργήσουν καινοτομία και να προωθήσουν τα νέα προϊόντα και τις υπηρεσίες που η ευρωπαϊκή βιομηχανία και οι εταιρείες προτίθενται να παράσχουν.
<P>
Ας πάρουμε ως πρόσφορο παράδειγμα τη Nokia, επειδή θα βρίσκεστε στη Φινλανδία, την πατρίδα της Nokia, για τη Σύνοδο Κορυφής σας. Ασύρματα δίκτυα, ασύρματη καινοτομία, ασύρματες υπηρεσίες: αυτού του είδους τα πράγματα θα πρέπει να αναπτύξουμε για την υγεία, την εκπαίδευση, την αύξηση της ποιότητας των δημόσιων υπηρεσιών, τη μετατροπή της ποιότητας των εμπειριών που διαθέτουν οι πολίτες στη συνεργασία τους μαζί μας. Αυτό είναι κάτι το οποίο θα επιθυμούσα να συμπεριλάβετε σταθερά στην ημερήσια διάταξη των συνομιλιών σας με τους ευρωπαίους ηγέτες, επειδή εάν μπορούμε να το επιτύχουμε αυτό θα σημειώσουμε ορισμένα σοβαρά βήματα προς τα εμπρός. Γνωρίζουμε ότι άλλες χώρες το πράττουν, ιδίως οι "νωμένες Πολιτείες.
<P>
Ολοκληρώνοντας, παρατηρώ, Πρόεδρε Barroso, ότι βλέπουμε πως το ευρωπαϊκό ινστιτούτο τεχνολογίας σας περιλαμβάνεται στην ημερήσια διάταξη. Ελπίζω ότι θα μας πείσετε ότι αποτελεί μια επένδυση που αξίζει τον κόπο. Δεν είμαι ακόμη πεπεισμένος, επειδή πιστεύω ότι πολλά πανεπιστήμια πράττουν ήδη αυτό το οποίο επιθυμείτε να πράξετε - είναι πολλά τα χρήματα.
<P>
Ας θέσουμε την καινοτομία στο επίκεντρο αυτών που κάνουμε στη Σύνοδο Κορυφής, και ελπίζω ότι θα της δώσετε τη σημασία που της αξίζει.
<SPEAKER ID="098" NAME="Jerzy Buzek" AFFILIATION="PPE-DE">
(PL) Κύριε Πρόεδρε, συμφωνώ ολόψυχα με τις δηλώσεις των συναδέλφων μου από την Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv για την κατάσταση της δημοκρατίας στη Ρωσία, και δεν επιθυμώ να επαναλάβω τα επιχειρήματά τους, τα οποία έχουν την πλήρη στήριξή μου. Θα ήθελα να θίξω δύο ακόμη ζητήματα, και να συγχαρώ τη φινλανδική Προεδρία η οποία προετοίμασε δύο θέματα για την άτυπη Σύνοδο Κορυφής στο Λάχτι, ήτοι την ενέργεια και την καινοτομία. Στον τομέα της ενέργειας χρειαζόμαστε μια κοινή πολιτική, τόσο στο εσωτερικό της Ευρωπαϊκής Ένωσης, για τη δημιουργία μιας κοινής αγοράς ενέργειας, όσο και εκτός αυτής, επί παραδείγματι κοινές ευρωπαϊκές διαπραγματεύσεις με τους εταίρους που μας προμηθεύουν πετρέλαιο και φυσικό αέριο. Αυτό είναι εξαιρετικά σημαντικό. Πρέπει να μεριμνήσουμε ώστε να μην υπάρχει επανάληψη της κατάστασης κατά την οποία οι διαπραγματεύσεις ενός κράτους μέλους, για παράδειγμα σχετικά με τον εφοδιασμό σε πετρέλαιο ή φυσικό αέριο από τη Ρωσία, θέτουν τα άλλα κράτη μέλη σε εξαιρετικά δυσμενή θέση.
<P>
Είναι εξαιρετικά σημαντικό να προσεγγίσουμε την κοινή ενεργειακή μας πολιτική κατ' αυτόν τον τρόπο: αυτό θα αποτελέσει σημαντικό βήμα προς τη δημιουργία μιας κοινής εξωτερικής πολιτικής. Υπάρχει, ωστόσο, ακόμη μια πτυχή στην εξωτερική μας πολιτική σχετικά με την ενέργεια: οι αγωγοί της Ουκρανίας είναι επί του παρόντος σε κακή κατάσταση, και είναι η μόνη οδός για τον ενεργειακό εφοδιασμό από τα ανατολικά η οποία είναι ανεξάρτητη από την Gazprom. Είναι σημαντικό να επενδύσουμε σε αυτούς τους αγωγούς, και να καταβάλουμε κάθε προσπάθεια προκειμένου να εξασφαλίσουμε τους απαραίτητους πόρους για μια τέτοια επένδυση.
<P>
Όσον αφορά το θέμα της καινοτομίας, θα ήθελα να θίξω τρία ζητήματα. Εν πρώτοις, χρειαζόμαστε μια υπεύθυνη οικονομική πολιτική σύμφωνα με την οποία η καινοτομία υιοθετείται από τη βιομηχανία, την οποία δεν διαθέτουμε στην ήπειρό μας. Και αυτό συνεπάγεται μια οικονομική στρατηγική. Το δεύτερο ζήτημα είναι το θέμα ενός ευρωπαϊκού διπλώματος ευρεσιτεχνίας: χρειαζόμαστε το δικό μας ευρωπαϊκό δίπλωμα ευρεσιτεχνίας. Τρίτον πιστεύω ότι υπάρχει ανάγκη για ένα Ευρωπαϊκό Ινστιτούτο Τεχνολογίας το οποίο θα εξυπηρετήσει την καινοτομία. Στηρίζω προσωπικά την ιδέα του κ. Barroso και πιστεύω ότι έχουμε τώρα την ευκαιρία να διευθετήσουμε επιτέλους τα πράγματα.
<SPEAKER ID="099" NAME="Andreas Schwab" AFFILIATION="PPE-DE">
(DE) Κύριε Πρόεδρε, κύριε Πρόεδρε της Επιτροπής, κυρία Lehtomäki, επικροτώ θερμά την ανακοίνωση που θα εκδώσει την επομένη εβδομάδα η Επιτροπή για την καινοτομία. Πρόκειται για μία από τις πρώτες σοβαρές απόπειρες ανάπτυξης μιας κοινοτικής στρατηγικής για τη θέση που θα λάβει η Ευρώπη στο πλαίσιο της παγκοσμιοποίησης και γι' αυτό πιστεύω ότι θα είναι το σημαντικότερο θέμα της ημερήσιας διάταξης της άτυπης συνάντησης στο Λάχτι.
<P>
" καινοτομία είναι χαρακτηριστικό κυρίως των μικρών και μεσαίων επιχειρήσεων και η ανακοίνωση το λαμβάνει αυτό υπόψη. Όπως είπε η κ. Υπουργός, η καινοτομία χρειάζεται ευρωπαϊκές προδιαγραφές και υπάρχουν πολλοί τομείς στους οποίους πρέπει ακόμα να γίνουν πολλά. Όπως επισημάνατε κι εσείς, κύριε Πρόεδρε της Επιτροπής, για να γίνει αυτό, πρέπει να δαπανήσουμε περισσότερα για την έρευνα και την ανάπτυξη. Όσο και αν με χαροποιεί το καλό παράδειγμα της Φινλανδίας, πρέπει επίσης να υπογραμμίσω ότι η δική μου περιφέρεια, η Βάδη-Βυρτεμβέργη, δαπανά ετησίως το 3,6% του ακαθάριστου εγχωρίου προϊόντος της για την έρευνα και την ανάπτυξη, δηλαδή πολύ περισσότερα από όσα δαπανούν οι "ΠΑ ή η Ιαπωνία.
<P>
Επίσης, πρέπει να έχουμε μεγαλύτερη εμπιστοσύνη στις ικανότητές μας, και σε αυτό εστιάζεται η ανακοίνωση αυτή. Πρέπει να πούμε περισσότερα σχετικά με αυτά που θα μπορέσουμε να επιτύχουμε μαζί στην Ευρώπη μετά από τη μεταρρύθμιση των δομών μας, ακόμα και σε έναν παγκοσμιοποιημένο πλανήτη. Έχουμε μία εξαίρετη εσωτερική αγορά, που πρέπει βέβαια να την επεκτείνουμε περισσότερο, ωστόσο παρ' όλ' αυτά μας προσφέρει προστασία. Χρειαζόμαστε μεγαλύτερη αυτοπεποίθηση στις συναλλαγές μας με τη Ρωσία και την Κίνα, αλλά πρέπει επίσης να ξέρουμε πού πρέπει να προβούμε σε μεταρρυθμίσεις εντός της Ευρωπαϊκής Ένωσης προκειμένου να διατηρήσουμε την ανταγωνιστικότητά μας, και η στρατηγική για την καινοτομία προσφέρει μια εξαίρετη βάση γι' αυτό.
<P>
Ειπώθηκε επίσης ότι απαιτείται μια πιο καινοτόμος προσέγγιση στον τομέα των δημοσίων συμβάσεων και δόθηκαν σχετικά παραδείγματα. Αυτά τα πράγματα ήδη γίνονται στην περιφέρειά μου. Θεωρώ ότι υπάρχουν ορισμένες θαυμάσιες δυνατότητες για να αποκτήσει η Ευρώπη μία καλύτερη θέση προκειμένου να αντιμετωπίσει την παγκοσμιοποίηση και πιστεύω επίσης ότι αυτή η άτυπη σύνοδος κορυφής στο Λάχτι θα πρέπει να συμβάλει στην ανάπτυξη -ίσως τον ερχόμενο χρόνο- μίας στρατηγικής της ΕΕ για την παγκοσμιοποίηση που θα μας δώσει τη δυνατότητα να πείσουμε την κοινή γνώμη ότι η Ευρώπη μας έχει μια ευκαιρία σε έναν παγκοσμιοποιημένο πλανήτη.
<SPEAKER ID="100" NAME="Vytautas Landsbergis" AFFILIATION="PPE-DE">
- (LT) Κύριε Πρόεδρε, πρέπει να έχουμε σαφήνεια εδώ στις Βρυξέλλες όταν μιλούμε για το Λάχτι. " έναρξη της σημερινής συνεδρίασης αποκάλυψε πόσο διχασμένοι, πολωμένοι και εύκολα επηρεαζόμενοι είμαστε. Το Ευρωπαϊκό Κοινοβούλιο αποδείχθηκε ανίκανο να αντιδράσει αμέσως, με ένα κοινό έγγραφο, σε ένα φοβερό έγκλημα στη Μόσχα, για να μην ενοχλήσει την περιοδεία του ρώσου προέδρου στην Ευρώπη. Αυτό αποτελεί μια ακόμη ένδειξη ότι η Ευρωπαϊκή Ένωση δεν έχει τη δική της ευρωπαϊκή πολιτική σε σχέση με τη Ρωσία, και ότι εμείς, στην Ευρώπη, ασκούμε εν προκειμένω μόνο φιλορωσική πολιτική. " κολακεία των ηγετών αποβαίνει εις βάρος της Ρωσίας εάν κάποιος εξακολουθεί να πιστεύει ότι η Ρωσία θα μπορούσε να εξελιχθεί σε ευρωπαϊκή χώρα αντί να καταστεί η Ευρώπη πολιτική προσάρτηση της μη δημοκρατικής Ρωσίας.
<P>
Μιλούμε μόνο για την ενιαία ενεργειακή στρατηγική της Ευρώπης, αλλά κλείνουμε τα μάτια στο γεγονός ότι η Ρωσία δεν θα επιτρέψει ποτέ να συμβεί αυτό καθώς έχει ήδη τον δούρειο ίππο της στο εσωτερικό της Ευρώπης. Οι υποστηρικτές του κ. Schroeder και άλλοι που πάσχουν από πολιτική τύφλωση θα συνεχίσουν να καταστρέφουν την ενωμένη Ευρώπη.
<P>
Δυστυχώς, εδώ στο Κοινοβούλιο έχουμε μόνον μια επιλογή - να μιλάμε ανοικτά για τη συνειδητή ηθική συνθηκολόγηση των ισχυρών Ευρωπαίων. Ο ρώσος πρόεδρος είναι ο μόνος που είναι ειλικρινής όταν δηλώνει ότι οι ευρωπαϊκές αξίες είναι ακατάλληλες για τη Ρωσία και το καθεστώς του. Σύμφωνα με τους ρώσους πολιτικούς, η Ευρώπη μπορεί απλώς να πετάξει τον Χάρτη Ενέργειας μαζί με τον Χάρτη Ανθρωπίνων Δικαιωμάτων, δεδομένου ότι η Ευρώπη θα υπογράψει ούτως ή άλλως οτιδήποτε υπαγορεύσει η Ρωσία. Αυτό εκφράστηκε στο Σότσι και σε διάφορες άλλες περιπτώσεις. Αυτή είναι η πραγματική εταιρική σχέση και ο κοινός χώρος. Αυτός είναι ο κοινός χώρος στον οποίο δολοφονούνται δημοσιογράφοι και δεν τολμάμε να ρωτήσουμε εάν αυτός ο κοινός χώρος είναι για μας. Ενοχλούμαστε, εντούτοις, από τη Βόρεια Κορέα και το Ιράκ, αντί απλώς να αναγνωρίσουμε ότι και τα δύο πλήκτρα, το ένα στην Τεχεράνη και το άλλο στην Pyongyang, πιέζονται από τον ίδιο παίκτη κάπου ανάμεσα.
<P>
Πρέπει τουλάχιστον να προσπαθήσουμε να κατανοήσουμε ότι η Anna Politkovskaya, η τελευταία γενναία δημοσιογράφος, δολοφονήθηκε όχι μόνον από τη Ρωσία του Πούτιν, αλλά και από την κομφορμιστική Ευρώπη.
<P>
(Χειροκροτήματα)
<SPEAKER ID="101" NAME="Bogusław Sonik" AFFILIATION="PPE-DE">
- (PL) Κύριε Πρόεδρε, είναι τρομακτικό ότι η οδός προς την ατομική ελευθερία και τον σεβασμό των θεμελιωδών ανθρωπίνων δικαιωμάτων πρέπει να προλειανθεί με τη δολοφονία αθώων προσώπων.
<P>
Σήμερα συζητούμε για τη δολοφονία της κ. Politkovskaya, της γυναίκας που εξέθεσε ατρόμητα τα εγκλήματα που διαπράχθηκαν εις βάρος του τσετσενικού λαού από τους Ρώσους. Ας θυμηθούμε όμως ότι, πριν από εκείνη, και άλλοι έχασαν τη ζωή τους στον αγώνα κατά των δικτατόρων, επί παραδείγματι ο ουκρανός δημοσιογράφος Gongadze ή ο λιβανέζος δημοσιογράφος Kassir. Σε αυτές τις περιπτώσεις, έκανε το κράτος τα πάντα προκειμένου να προστατεύσει αυτούς που εξέθεσαν τη σχέση μεταξύ δημόσιων δομών και εγκληματιών; Ή το μίσος για την ασυμβίβαστη συμπεριφορά τους και τα γραπτά τους οδηγεί σε εθελοτυφλισμό, ποντιοπιλατισμό, στην αδιαφορία του κράτους για τη μοίρα τους και την απειλή του θανάτου που επικρέμαται των κεφαλών τους;
<P>
" Ρωσία γεννούσε πάντοτε σημαντικές προσωπικότητες που αντιστάθηκαν στο κύμα της δικτατορίας και διακινδύνευσαν τις ζωές τους για να εκθέσουν τα εγκλήματα και τις ανισότητες των κυβερνήσεών τους. Δεν έχουμε παρά να αναλογιστούμε ονόματα όπως Kravchenko, Bukovsky, Sakharov ή Solzhenitsyn. Θα έπρεπε ως πολίτες του ελεύθερου κόσμου να εγκαταλείπουμε πάντοτε αυτούς τους ανθρώπους στη μοίρα τους; Όχι, δεν στηρίξαμε αρκετά την κ. Politkovskaya κατά τη διάρκεια της ζωής της. Ας τη στηρίξουμε μετά θάνατον.
<P>
Πιστεύω ότι η διερεύνηση αυτού του εγκλήματος πρέπει να διεξαχθεί υπό διεθνή εποπτεία, όπως συνέβη στην περίπτωση της δολοφονίας του πρωθυπουργού του Λιβάνου Rafik Hariri. Δεν μπορώ να διανοηθώ την Ευρωπαϊκή Ένωση να υπογράφει μια συμφωνία συνεργασίας με τη Μόσχα χωρίς να διερευνηθεί αυτό το έγκλημα, και χωρίς να δικαστούν αυτοί που το διέταξαν και που το διέπραξαν. " Ευρωπαϊκή Ένωση θα πρέπει είτε να δώσει προτεραιότητα σε δεσμεύσεις για την ελευθερία και τα ανθρώπινα δικαιώματα, ή σε οικονομικά και ενεργειακά συμφέροντα.
<P>
Κύριε Πρόεδρε, έχει έρθει η ώρα της αλήθειας. Πρέπει να είμαστε ασυμβίβαστοι. Το οφείλουμε στη δολοφονημένη δημοσιογράφο.
<SPEAKER ID="102" NAME="Simon Busuttil" AFFILIATION="PPE-DE">
(MT) Κύριε Πρόεδρε, ελπίζω ότι η Σύνοδος Κορυφής της επόμενης εβδομάδας θα συζητήσει την επιστολή προς τη φινλανδική Προεδρία από οκτώ αρχηγούς κυβερνήσεων, που σας έγραψαν σχετικά με την παράνομη μετανάστευση. Αν και το καλοκαίρι έχει τελειώσει, και περιμένει κανείς τώρα να μετριαστεί η ροή, αποτελεί κοινό τόπο ότι αντιμετωπίσαμε μια κρίση, και ότι εξακολουθεί να υπάρχει. Αν παραμείνουμε αδρανείς, θα αντιμετωπίσουμε ακόμη μεγαλύτερα προβλήματα τον επόμενο χρόνο. Πρέπει να πω ότι κατά τη διάρκεια των τελευταίων ημερών παρακολουθήσαμε τα πρώτα στέρεα βήματα στην απόπειρά μας να πείσουμε τις ευρωπαϊκές χώρες να χειριστούν το πρόβλημα της λαθρομετανάστευσης από κοινού. Πρώτον, την περασμένη εβδομάδα άρχισαν περιπολίες στη Μεσόγειο. Μπορώ να δω εδώ τον κ. Frattini, τον ρόλο του οποίου επιθυμώ να μάθω. Ελπίζω ότι αυτές οι περιπολίες στη Μεσόγειο αποστέλλουν ένα σαφές μήνυμα ότι η Μεσόγειος δεν είναι μια ανοιχτή θάλασσα, ελεύθερη για όλους, όπου το οργανωμένο έγκλημα διαπορθμεύει μετανάστες στην Ευρώπη ανεμπόδιστα. Δεύτερον, διεξήγαμε ψηφοφορία στην Επιτροπή Προϋπολογισμών σύμφωνα με την οποία αυξήσαμε σημαντικά τον προϋπολογισμό για τον Οργανισμό Διαχείρισης Εξωτερικών Συνόρων σε περίπου 35 εκατομμύρια ευρώ, ούτως ώστε να μπορεί να ενισχύσει τις επιχειρήσεις του στα εξωτερικά μας σύνορα. Ελπίζω ότι το Συμβούλιο είναι πρόθυμο να μας στηρίξει, αντί να μειώσει τον προϋπολογισμό για τον Οργανισμό Διαχείρισης Εξωτερικών Συνόρων όπως ήδη επιχείρησε να πράξει. Πώς μπορεί το Συμβούλιο να δηλώνει ότι διεξάγει τον αγώνα κατά της λαθρομετανάστευσης με σοβαρότητα, εάν, ταυτόχρονα, επιτρέπει σε ευρωπαϊκές κυβερνήσεις να ενεργούν με φιλαργυρία και να προσπαθούν να μειώσουν τον προϋπολογισμό σε αυτόν τον τομέα αντί να τον αυξάνουν; Τρίτον, φαίνεται ότι θα επιτευχθεί συμφωνία αυτή την εβδομάδα για τα τέσσερα ευρωπαϊκά ταμεία που σχετίζονται με την μετανάστευση, τα οποία θα λειτουργήσουν από τον επόμενο Ιανουάριο. Είμαι ικανοποιημένος με την υιοθέτηση μέτρων όπως η ρήτρα έκτακτης ανάγκης, που δίνει τη δυνατότητα στην Ευρωπαϊκή Ένωση να επεκτείνει την οικονομική βοήθεια σε καταστάσεις εκτάκτου ανάγκης. Μένουν ακόμη πολλά να γίνουν, εάν θέλουμε να πιστέψουν οι άνθρωποι ότι η Ευρώπη λαμβάνει όντως υπόψη της τα αισθήματά τους για τη λαθρομετανάστευση. Το Κοινοβούλιο έχει μιλήσει και το ίδιο έχει πράξει και η Επιτροπή. Αναμένεται τώρα από το Συμβούλιο να πράξει αυτό που του αναλογεί. Σας ευχαριστώ.
<SPEAKER ID="103" NAME="Alexander Stubb" AFFILIATION="PPE-DE">
(EN) Κύριε Πρόεδρε, ακούγοντας τους ποδοσφαιρικούς οπαδούς του κ. Landsbergis να τον χειροκροτούν, ελπίζω οι οπαδοί της φινλανδικής εθνικής ομάδας σε ένα ευρωπαϊκό κράτος που ονομάζεται Καζακστάν να είναι εξίσου ένθερμοι με τους δικούς του, επειδή διανύουμε ήδη το 25ο λεπτό του αγώνα και το αποτέλεσμα εξακολουθεί να είναι 0-0, συνεπώς χρειαζόμαστε λίγη βοήθεια!
<P>
Καταρχάς, υποστηρίζω τη φινλανδική Προεδρία και την ατζέντα της για το Λάχτι. Όσον αφορά την εξωτερική ενέργεια, γνωρίζετε τι πρέπει να πράξετε: πρέπει να ευχαριστήσετε τον κ. Πούτιν για το γεγονός ότι περιλαμβάνεται όντως στην ημερήσια διάταξη, επειδή περίπου αυτήν την εποχή πέρυσι έκλεινε λίγο τους ουκρανικούς αγωγούς και αυτός είναι στην πραγματικότητα ο λόγος που μιλάμε για αυτή στο Λάχτι. Συνεπώς πείτε του ένα μεγάλο ευχαριστώ όταν προσέλθει εκεί.
<P>
Δεύτερον, σε σχέση με την καινοτομία, δεν είναι γκρίζα διαφήμιση αλλά η αλήθεια ότι δαπανούμε περίπου 4 δισεκατομμύρια ευρώ ετησίως για την καινοτομία και την έρευνα και την ανάπτυξη. Αυτό το ποσό είναι μικρότερο από ό,τι δαπανά η Nokia για την έρευνα και την ανάπτυξη κάθε χρόνο. Ελπίζω ότι αυτό θα κάνει τους ηγέτες του Ευρωπαϊκού Συμβουλίου να σκεφτούν.
<P>
Το τρίτο σημείο που θα ήθελα να θίξω αφορά τις σχέσεις μεταξύ της ΕΕ και της Ρωσίας. Είναι αστείο να ακούει κανείς τη συζήτηση εδώ, εκτός φυσικά από την υπόθεση της δολοφονίας. Ορισμένες φορές μου φαίνεται ότι σπεύδουμε περισσότερο να επικρίνουμε τις "νωμένες Πολιτείες από ό,τι τη Ρωσία, και ίσως στην τελευταία περίπτωση θα πρέπει να αντιμετωπίσουμε τη Ρωσία ως μια υπερδύναμη περίπου σαν τις "νωμένες Πολιτείες.
<P>
Θέλω να στηρίξω τον Πρόεδρο της Επιτροπής πολύ σθεναρά για το EIT. Πιστεύω ότι υπάρχουν πολλές παρεξηγήσεις γύρω από αυτή την έννοια. Πρόκειται για ένα δίκτυο το οποίο πιστεύω ότι θα λειτουργήσει αρκετά καλά. Όλοι συμφωνούν με το πρόβλημα, τώρα τίθεται το ζήτημα του πώς θα εξεύρουμε μια λύση. Πιστεύω ότι χρειαζόμαστε συμπράξεις ιδιωτικού και δημοσίου τομέα, περίπου όπως το Ινστιτούτο Τεχνολογίας της Μασαχουσέτης στις "νωμένες Πολιτείες. Υπό αυτήν την έννοια ελπίζω ότι αυτή η πρωτοβουλία σας θα προχωρήσει.
<P>
Τέλος, το πρόβλημα των άτυπων Ευρωπαϊκών Συμβουλίων είναι ότι συνήθως από αυτά αποκομίζονται ελάχιστα πρακτικής φύσης πράγματα. Κυρία Προεδρεύουσα, εάν εξέλθετε από αυτή τη συνεδρίαση με τρία πράγματα, πιστεύω ότι θα πρόκειται για επιτυχία. Ένα: πράσινο φως για το EIT· δύο: κάποια νομοθεσία για τα διπλώματα ευρεσιτεχνίας, ή τουλάχιστον μια υπόσχεση για την απόκτησή της· και τρίτον: μια κοινή ενεργειακή πολιτική. Εάν δεν επιτύχετε αυτά τα αποτελέσματα πιστεύω ότι τα μελλοντικά άτυπα Ευρωπαϊκά Συμβούλια θα είναι τόσο κενά όσο και αυτή η αίθουσα σήμερα.
<SPEAKER ID="104" NAME="Paula Lehtomäki">
Προεδρεύουσα του Συμβουλίου. (EN) Κύριε Πρόεδρε, θα ήθελα να ευχαριστήσω το Ευρωπαϊκό Κοινοβούλιο για την πολύτιμη συνεισφορά του κατά τη διάρκεια της σημερινής συζήτησης. Μπορώ να σας διαβεβαιώσω ότι θα μεταφέρω το μήνυμα στον πρωθυπουργό για να το εξετάσει κατά τις προετοιμασίες της Συνόδου Κορυφής στο Λάχτι.
<P>
Αληθεύει φυσικά ότι η καινοτομία και η ανταγωνιστικότητα είναι στην ευρωπαϊκή ατζέντα εδώ και ορισμένο καιρό, αλλά τώρα ο στόχος μας έγκειται στο να μετατρέψουμε τη συζήτηση σε δράση, τουλάχιστον να ανοίξουμε την πόρτα στην πορεία προς τα εμπρός. " δράση είναι αυτό που πραγματικά χρειάζεται επί του παρόντος.
<P>
Στο πλαίσιο της στρατηγικής εταιρικής σχέσης που έχουμε με τη Ρωσία, όλα τα θέματα μπορούν να συζητηθούν και θα συζητηθούν. Είμαι βέβαιη ότι τα πολύ σημαντικά θέματα που έχετε εγείρει κατά τη διάρκεια αυτής της συζήτησης επίσης θα συζητηθούν κατά τη διάρκεια των συνεδριάσεων. Είμαι πολύ ευτυχής που θα έχετε μια ευκαιρία να συνεχίσετε τη συζήτηση για τα αποτελέσματα της Συνόδου Κορυφής του Λάχτι με τον πρωθυπουργό της Φινλανδίας στα τέλη του τρέχοντος μηνός, στις 25 Οκτωβρίου στο Στρασβούργο. Σας ευχαριστώ πολύ και ανυπομονώ να έχουμε κάποια απτά αποτελέσματα από τη Σύνοδο Κορυφής στο Λάχτι.
<SPEAKER ID="105" NAME="José Manuel Barroso">
Πρόεδρος της Επιτροπής. (EN) Κύριε Πρόεδρε, επιτρέψτε μου καταρχάς να χαιρετίσω την ευρεία στήριξη στην ατζέντα για την καινοτομία, για ένα ευρωπαϊκό ινστιτούτο τεχνολογίας, για μια κοινή ενεργειακή πολιτική και για μια ευρωπαϊκή μεταναστευτική πολιτική. Επιτρέψτε μου όμως να σας πω ότι πρέπει να στείλουμε αυτό το μήνυμα έξω από αυτήν την αίθουσα επειδή, όπως είπατε ορισμένοι, εξακολουθούν να υπάρχουν ορισμένες παρανοήσεις.
<P>
Ας αναφέρω απλώς το EIT. Είναι ενδιαφέρον ότι όλοι συμφωνούν ότι στην Ευρώπη δεν πράττουμε αρκετά όσον αφορά τη καινοτομία· δεν υπάρχουν αρκετοί δεσμοί μεταξύ των πανεπιστημίων και των ερευνητικών κέντρων αφενός και του κόσμου της οικονομίας, των επιχειρήσεων και των πρακτικών σχεδίων, αφετέρου. Όταν όμως διατυπώνεται μια ιδέα για την αλλαγή της κατάστασης, υπάρχει αμέσως αντίδραση. Είναι εκπληκτικό! Όλοι λένε τότε, "μα έχουμε εξαιρετικά πανεπιστήμια!" - φυσικά έχουμε εξαιρετικά πανεπιστήμια! Αν όμως έχουμε εξαιρετικά πανεπιστήμια, γιατί υστερούμε των αμερικανικών και άλλων; Κάτι είναι λάθος. Το αμετάβλητο της υφισταμένης κατάστασης δεν αποτελεί επιλογή. Δεν μπορούμε να συνεχίσουμε να πορευόμαστε όπως έως σήμερα.
<P>
Γνωρίζω ότι έχουμε εξαιρετικά πανεπιστήμια. Τα πανεπιστήμια δημιουργήθηκαν στην Ευρώπη. Αποτελούν ευρωπαϊκή δημιουργία, αλλά δεν επωφελούμαστε πλήρως από τα οφέλη ή τις δυνατότητες της ευρωπαϊκής μας διάστασης. Ας είμαστε ειλικρινείς: ορισμένα από τα πανεπιστήμιά μας εξακολουθούν να είναι πολύ συντεχνιακά, πολύ κλειστά. Χρειαζόμαστε μια ευρωπαϊκή διάσταση. Ακόμη και τα μεγαλύτερα κράτη μέλη στερούνται τη διάσταση να προωθήσουν τον συνολικό πολιτισμό που χρειαζόμαστε τώρα για να αντιμετωπίσουμε τις προκλήσεις του 21ου αιώνα. Επομένως, η ιδέα συνίσταται στο να βασίζονται στο δίκτυο. Δεν είναι ένα τεράστιο γραφειοκρατικό ίδρυμα· βασίζεται στο δίκτυο, χρησιμοποιεί ως βάση τις αρχές της αριστείας, σε αυτό που κάνουν όλα τα εξαιρετικά πανεπιστήμια και τα εξαιρετικά ερευνητικά κέντρα, με στόχο όμως τη σύνδεση των επιχειρήσεων με την έρευνα ώστε να μπορέσουμε να προωθήσουμε την καινοτομία.
<P>
Στην Επιτροπή συναντήθηκα με τους ηγέτες των σημαντικότερων ευρωπαϊκών εταιρειών που οδηγούν την έρευνα παγκοσμίως. Εξασφάλισα σημαντική στήριξη για την ιδέα και θα μπορούσα να ονομάσω ορισμένες από τις εταιρείες. Δύο από αυτούς τους ηγέτες της ευρωπαϊκής επιχειρηματικότητας προέρχονταν από τις "νωμένες Πολιτείες και μου είπαν στη συνεδρίαση ότι η μεγαλύτερη έκπληξή τους όταν ήρθαν στην Ευρώπη ήταν η ανακάλυψή τους ότι, αντίθετα με τις "νωμένες Πολιτείες όπου έχουν αμερικανικά ιδρύματα για ολόκληρη την Αμερική, στην Ευρώπη δεν το έχουμε αυτό. Μόνον τώρα ξεκινούμε με το Ευρωπαϊκό Συμβούλιο Έρευνας. Συνεπώς έχουμε σπουδαία ιδρύματα για να προωθήσουμε την έρευνα στη Γερμανία, τη Βρετανία, τη Γαλλία και τη Σουηδία. Έχουμε σπουδαία πράγματα, αλλά δεν διαθέτουμε μια ευρωπαϊκή διάσταση. Δεν διαθέτουμε μια ευρωπαϊκή αποστολή προκειμένου να τους δώσουμε τα πραγματικά εργαλεία που χρειάζονται για να ανταγωνιστούν τα καλύτερα ιδρύματα. Για αυτό πιστεύω ότι αυτή είναι μια σπουδαία ιδέα. Ελπίζω ότι όχι μόνον θα υποστηριχθεί γενικά, αλλά ότι θα υποστηριχθεί όταν υποβάλουμε συγκεκριμένες προτάσεις. Για αυτό ελπίζω ότι θα έχω την υποστήριξή σας όταν υποβάλουμε την επόμενη εβδομάδα μια συγκεκριμένη πρόταση για το EIT, και ελπίζω ότι θα έχω την υποστήριξή σας όταν τον Ιανουάριο υποβάλουμε μια πραγματικά φιλόδοξη δέσμη για την ενέργεια.
<P>
Το τελευταίο θέμα μου αφορά τη συνοχή. Ο καλύτερος τρόπος διαπραγματεύσεων με τη Ρωσία είναι από μια συνεκτική και ενιαία θέση. Εάν θέλουμε να είμαστε αξιόπιστοι όταν συζητούμε θέματα με τη Ρωσία ή με άλλους εταίρους, πρέπει να τους δείχνουμε ότι είμαστε και οι ίδιοι σε θέση να έχουμε μια συνεκτική πολιτική. Δεν μπορούμε να συζητούμε την ενέργεια με αυτούς σοβαρά εάν έχουμε 25 διαφορετικές ενεργειακές πολιτικές. Δεν θα είναι αξιόπιστο, ας είμαστε ρεαλιστές.
<P>
Το πρώτο πράγμα που πρέπει να κάνουμε για να θεωρούμαστε από τους άλλους αξιόπιστοι, είναι να βάλουμε σε τάξη το ίδιο μας το σπίτι και να αποκτήσουμε μια πραγματικά κοινή προσέγγιση για την ενέργεια. Το ίδιο, φυσικά, ισχύει και για άλλα θέματα. Συμφωνώ όμως απόλυτα ότι η καταπολέμηση της κλιματικής μεταβολής αποτελεί βασικό στοιχείο της ενεργειακής πολιτικής μας και ότι θα πρέπει να υπενθυμίσουμε ότι η Ευρωπαϊκή Ένωση είναι βασικός παράγοντας σε αυτόν τον τομέα. Κατέχουμε, πράγματι, ηγετική θέση παγκοσμίως. Μπορώ να σας πω ότι όταν συζητούμε αυτό το θέμα με τους αμερικανούς φίλους μας, με τους ρώσους εταίρους μας, ή τους Κινέζους ή τους Ινδούς, θέτουμε πάντα αυτό το θέμα στην πρώτη σειρά των διαπραγματεύσεών μας. Είναι σημαντικό να καταβάλλουμε κάθε δυνατή προσπάθεια, αλλά επίσης να συμπεριλαμβάνουμε και άλλους σε αυτές τις προσπάθειες. Αυτό που δείχνουν όμως όλα αυτά τα θέματα -από την καινοτομία έως τη μετανάστευση, την ενέργεια, την καταπολέμηση της κλιματικής μεταβολής - είναι ένα ισχυρό επιχείρημα υπέρ της Ευρώπης. Στην εποχή της παγκοσμιοποίησης, ακόμη και τα μεγαλύτερα κράτη μέλη δεν διαθέτουν τα μέσα για την αντιμετώπιση αυτών των προκλήσεων. Συνεπώς, εάν θέλετε μια ισχυρή Ευρώπη, οδεύουμε στη σωστή κατεύθυνση. Μια ισχυρή Ευρώπη δεν είναι γραφειοκρατική, αλλά έχει μια κοινή προσέγγιση για αυτά τα θέματα.
<P>
Πρέπει επίσης να τηρήσουμε ομόφωνη στάση για τα ανθρώπινα δικαιώματα, και ελπίζω ότι αυτό είναι το μήνυμα που θα προκύψει από το Λάχτι: οι ευρωπαίοι ηγέτες μπορεί να προέρχονται από διαφορετικό πολιτικό και ιδεολογικό υπόβαθρο, από διαφορετικές εθνικές καταστάσεις, αλλά είναι πρόθυμοι να οικοδομήσουν μαζί μια ισχυρή Ευρώπη και είναι πρόθυμοι να μιλούν με μια φωνή στον έξω κόσμο. Αυτά ελπίζω να αποκομίσουμε από το Λάχτι.
<SPEAKER ID="106" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="107" NAME="Pedro Guerreiro" AFFILIATION="GUE/NGL">
- (PT) Εκτός από σημαντικά διεθνή θέματα, το επόμενο Ευρωπαϊκό Συμβούλιο πρόκειται να συμπεριλάβει την αποκαλούμενη "πολιτική καινοτομίας", και την "λαθρομετανάστευση", θέματα για τα οποία δεν έχουν κατατεθεί ακόμη έγγραφα εργασίας. Θα επιστρέψουμε σε αυτά τα θέματα εν ευθέτω χρόνω.
<P>
Προφανώς, δύο συζητήσεις δεν συμπεριλήφθηκαν στην ημερήσια διάταξη: η μία σχετικά με τις "λειτουργικές" ή τις "συνδεόμενες με την αφομοίωση" "ικανότητες απορρόφησης" μας, δηλαδή τη διεύρυνση για τη συμπερίληψη της Κροατίας και της Τουρκίας, και η άλλη σχετικά με την αποκαλούμενη θεσμική μεταρρύθμιση (η σύνθεση της Επιτροπής και του Κοινοβουλίου, και η διαδικασία λήψης αποφάσεων του Συμβουλίου). Αυτή η συζήτηση αφορά τη θέσπιση των κανόνων του παιχνιδιού, που επιβάλλονται πάντα από τις μεγάλες ευρωπαϊκές δυνάμεις και προς όφελός τους.
<P>
Ακόμη μια συζήτηση η οποία απουσιάζει από την ημερήσια διάταξη αφορά τις απόπειρες εκ νέου επιβολής του αποκαλούμενου "Ευρωπαϊκού Συντάγματος", που έχει ήδη απορριφθεί. Έως τώρα, και παρά τις πολυάριθμες προσπάθειες προς τούτο, εξακολουθεί να υπάρχει ασυμφωνία σχετικά με το τι μπορεί να γίνει τώρα προκειμένου να επανέλθει στο προσκήνιο το, βελτιωμένο ή διαφορετικά, "Ευρωπαϊκό Σύνταγμα". Εντούτοις, οι υποστηρικτές του στοχάζονται, προλειαίνουν το έδαφος και συστήνουν εργαστήρια ιδεών ενώ αναμένουν τις γαλλικές εκλογές και τη γερμανική Προεδρία, προσδοκώντας από την τελευταία να παρουσιάσει την (ψευδή) "πορεία προς τα εμπρός".
<P>
Όσο περισσότερο διστάζουν, τόσο λιγότερο οι εργαζόμενοι και τα άτομα συνειδητοποιούν την πραγματική σημασία και τους πραγματικούς στόχους της ΕΕ.

<CHAPTER ID="016">
Ισότητα μεταξύ γυναικών και ανδρών στην Ευρωπαϊκή Ένωση - 2009 (συζήτηση)
<SPEAKER ID="161" NAME="Πρόεδρος">
" ημερήσια διάταξη προβλέπει την έκθεση του Marc Tarabella, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την ισότητα μεταξύ γυναικών και ανδρών στην Ευρωπαϊκή Ένωση - 2009 -.
<SPEAKER ID="162" NAME="Marc Tarabella" LANGUAGE="FR">
Κυρία Πρόεδρε, κυρίες και κύριοι, καταρχάς, θα ήθελα να συγχαρώ την Ευρωπαϊκή Επιτροπή για την εξαιρετική έκθεσή της. Μάλιστα, αυτή η έκθεση για την ισότητα μεταξύ γυναικών και ανδρών, για την οποία διεξάγουμε ψηφοφορία κάθε έτος, έχει ιδιαίτερη απήχηση σε μένα. Είναι η πρώτη έκθεση που παρουσιάζω στο πλαίσιο της Επιτροπής Δικαιωμάτων των Γυναικών και Ισότητας των Φύλων, της οποίας είμαι ενεργό μέλος. Επιπλέον, πρόκειται για μια έκθεση απολύτως απαραίτητη φέτος λόγω της οικονομικής, κοινωνικής και χρηματοπιστωτικής κρίσης την οποία αντιμετωπίζει ιδιαίτερα η Ευρωπαϊκή Ένωση.
<P>
Επεδίωξα να τονίσω στην έκθεσή μου τον αντίκτυπο της κρίσης στις γυναίκες για τους ακόλουθους λόγους. Καταρχάς, επειδή παρατηρήθηκε ότι οι άνδρες υπέστησαν περισσότερες απολύσεις στην αρχή της κρίσης -αυτό ήταν αναμενόμενο λόγω του αντικτύπου ιδιαίτερα στη βαριά βιομηχανία-, αλλά τους τελευταίους μήνες παρατηρείται αύξηση της ανεργίας τόσο των γυναικών όσο και των ανδρών κατά τον ίδιο τρόπο και στο ίδιο ποσοστό.
<P>
Επίσης, σε δώδεκα κράτη μέλη το ποσοστό της ανεργίας παραμένει υψηλότερο για τις γυναίκες, ενώ οι γυναίκες υπερεκπροσωπούνται σε θέσεις μερικής απασχόλησης. Κατά συνέπεια, καλώ την Επιτροπή και τα κράτη μέλη να παράσχουν ακριβή στατιστικά στοιχεία για τις επιπτώσεις της κρίσης στις γυναίκες και τους άνδρες, και καλώ τα κράτη μέλη, πριν από την εφαρμογή οποιωνδήποτε πολιτικών δημοσιονομικής λιτότητας, να διεξαγάγουν μελέτες επιπτώσεων βάσει του φύλου προκειμένου να αποτρέψουν τη δυσανάλογη επιρροή στις γυναίκες.
<P>
Επίσης, η καταπολέμηση της βίας κατά των γυναικών αποτελεί, κατά τη γνώμη, ένα σημαντικό σημείο. Είναι γεγονός ότι το είκοσι έως είκοσι πέντε τοις εκατό των ευρωπαίων γυναικών υφίστανται σωματική βία κατά τη διάρκεια της ενήλικης ζωής τους, ωστόσο το 10% εξ αυτών είναι ταυτόχρονα θύματα σεξουαλικής βίας. Ως εκ τούτου, θεωρώ ότι οι άνδρες θα πρέπει, επίσης, να αναλάβουν δεσμεύσεις για την καταπολέμηση της βίας κατά των γυναικών.
<P>
" ισπανική Προεδρία της Ευρωπαϊκής Ένωσης αποφάσισε όχι μόνο να καταστήσει την καταπολέμηση της βίας κατά των γυναικών μία από τις βασικές προτεραιότητές της, δημιουργώντας, μεταξύ άλλων, ένα ευρωπαϊκό παρατηρητήριο για τη βία μεταξύ των φύλων προκειμένου να παρέχει εναρμονισμένα δεδομένα, αλλά και να καθιερώσει το ευρωπαϊκό ένταλμα προστασίας των θυμάτων. Συνεπώς, στηρίζω αυτήν την προσέγγιση και θα ήθελα να ζητήσω τη θέσπιση ενός ευρωπαϊκού έτους για την καταπολέμηση της βίας εις βάρος των γυναικών, προκειμένου να υπάρξει ευαισθητοποίηση σε όλα τα κράτη μέλη και να διασφαλιστεί ότι αυτός ο αγώνας αποτελεί προτεραιότητα.
<P>
Ας περάσουμε στο θέμα της απασχόλησης. Είναι γεγονός ότι: οι γυναίκες έχουν προβεί σε τεράστια επένδυση στην αγορά εργασίας. Σήμερα, το 59,1% των γυναικών εργάζεται. " στρατηγική της Λισαβόνας έθεσε τον στόχο του 60%. Προσεγγίζουμε την επίτευξή του, αλλά η διαφορά παραμένει σημαντική σε ορισμένα κράτη μέλη, όπως επίσης και η μέση μισθολογική διαφορά, η οποία κυμαίνεται, ανάλογα με το ποια μελέτη διαβάζει κανείς, μεταξύ του 17 και του 25%.
<P>
Κατά συνέπεια, θα ήθελα να ζητήσω από τα κράτη μέλη να εφαρμόσουν ορθά τις οδηγίες για την ίση μεταχείριση γυναικών και ανδρών όσον αφορά τα ζητήματα απασχόλησης. Θα ήθελα να ζητήσω από τα ίδια κράτη μέλη να θεσπίσουν νομοθετικά μέτρα για την προώθηση της ισορροπίας μεταξύ των δύο φύλων σε θέσεις ευθύνης, ιδίως στις ιδιωτικές εταιρείες. Προφανώς, πιστεύω πως πρέπει να καταπολεμήσουμε τα σεξιστικά στερεότυπα. Στο πλαίσιο του προηγούμενου ρόλου μου ως υπουργού επαγγελματικής κατάρτισης, συνάντησα μια γυναίκα η οποία αναγκάστηκε να εγκαταλείψει την εκπαίδευσή της και να γίνει οδηγός λεωφορείου, επειδή ο καθηγητής της την περιέπαιζε.
<P>
Ελπίζω ότι στο μέλλον δεν θα εκπλήσσει κανέναν το γεγονός εάν ένας άνδρας πλένει τα πιάτα ή μια γυναίκα οδηγεί σχολικό λεωφορείο, όπως μόλις ανέφερα. Εν συντομία, η Επιτροπή και τα κράτη μέλη πρέπει να κληθούν να διεξαγάγουν εκστρατείες ενημέρωσης στα σχολεία σχετικά με το ζήτημα.
<P>
Τα σεξουαλικά και αναπαραγωγικά δικαιώματα αποτελούν ένα σημαντικό κεφάλαιο, επειδή οι γυναίκες πρέπει να έχουν τον έλεγχο των σεξουαλικών και αναπαραγωγικών δικαιωμάτων τους. Χιλιάδες γυναίκες έχουν διακινδυνεύσει τη ζωή αγωνιζόμενες για αυτά τα δικαιώματα και, σήμερα, 24 εκ των 27 ευρωπαϊκών χωρών έχουν νομιμοποιήσει την άμβλωση. Το Ευρωπαϊκό Κοινοβούλιο έχει χρέος να προστατεύσει αυτό το κεκτημένο, το οποίο είναι απόλυτα θεμελιώδες για τις γυναίκες, και επιμένουμε ότι οι γυναίκες πρέπει να έχουν τον έλεγχο των σεξουαλικών και αναπαραγωγικών δικαιωμάτων τους, κυρίως μέσω της εύκολης πρόσβασης στην αντισύλληψη και την άμβλωση.
<P>
Ας περάσουμε στην άδεια πατρότητας. Είναι γεγονός ότι οι άνδρες δικαιούνται να συμμετέχουν πλήρως στη φροντίδα του παιδιού τους τις λίγες πρώτες ημέρες μετά την άφιξη του στην οικογένεια. Πράγματι, μπορούμε να ζητήσουμε, εν προκειμένω, από την Επιτροπή να στηρίξει κάθε βήμα το οποίο έχει στόχο τη θέσπιση ενός είδους άδειας πατρότητας σε ευρωπαϊκό επίπεδο. Θεωρούμε πως η άδεια μητρότητας πρέπει να συνδέεται με την άδεια πατρότητας.
<P>
Ολοκληρώνω την ομιλία μου, κυρία Πρόεδρε, κύριε Επίτροπε. " εν λόγω έκθεση όταν παρουσιάστηκε στην Επιτροπή Δικαιωμάτων των Γυναικών και Ισότητας των Φύλων έλαβε σημαντικούς επαίνους από εκπροσώπους όλων των πολιτικών ομάδων του Ευρωπαϊκού Κοινοβουλίου. Το αποτέλεσμα της ψηφοφορίας στη συγκεκριμένη επιτροπή ήταν επίσης πολύ θετικό και η έκθεση εγκρίθηκε με άνετη πλειοψηφία. Ως εκ τούτου, καλώ όλους συναδέλφους μου να στηρίξουν την έκθεσή μου και πάλι κατά την ψηφοφορία την Τετάρτη, αλλά θα παρακολουθήσω προσεκτικά τον διάλογο που πρόκειται να διεξαχθεί και στη συνέχεια θα μπορώ να απαντήσω στις ερωτήσεις σας.
<SPEAKER ID="163" NAME="Vladimír Špidla" LANGUAGE="FR">
Κυρία Πρόεδρε, αξιότιμοι βουλευτές, η υφιστάμενη Επιτροπή επικροτεί την έκθεση και το σχέδιο ψηφίσματος σχετικά με την ισότητα μεταξύ γυναικών και ανδρών στην Ευρωπαϊκή Ένωση - 2009.
<P>
Θα ήθελα να ευχαριστήσω τον εισηγητή, κ. Tarabella, για τη στήριξη που εξέφρασε το Κοινοβούλιο όσον αφορά την προσέγγιση που ενέκρινε και τις δράσεις που ανέλαβε η Ευρωπαϊκή Επιτροπή προκειμένου να προωθήσει την ισότητα μεταξύ γυναικών και ανδρών. " ισότητα των φύλων είναι μία από τις θεμελιώδεις αξίες της Ευρωπαϊκής Ένωσης και προϋπόθεση για την επίτευξη των στόχων της ανάπτυξης, της απασχόλησης και της κοινωνικής συνοχής της Ευρωπαϊκής Ένωσης.
<P>
Σε αυτήν τη βάση, η Ευρωπαϊκή Ένωση έχει οικοδομήσει μια πραγματική πολιτική για την προώθηση της ισότητας μεταξύ γυναικών και ανδρών. Παρά την αδιαμφισβήτητη πρόοδο που έχει σημειωθεί σε αυτόν τον τομέα, εξακολουθούν να υπάρχουν σημαντικές προκλήσεις. " Επιτροπή συμμερίζεται την άποψη του εισηγητή ότι είναι σημαντικό να συνεχίσουμε τις προσπάθειές μας.
<P>
Κατά τη διάρκεια της εντολής μου, η ισότητα των φύλων και τα δικαιώματα των γυναικών αποτέλεσαν το επίκεντρο του ενδιαφέροντός μου. Κατά τη διάρκεια αυτών των τελευταίων πέντε ετών, η δέσμευση της Επιτροπής για την ισότητα των φύλων επισημοποιήθηκε με τον οδικό χάρτη για την ισότητα μεταξύ γυναικών και ανδρών. Στο πλαίσιο της εφαρμογής αυτού του οδικού χάρτη, η Επιτροπή έχει εισαγάγει διάφορες αξιοσημείωτες πρωτοβουλίες. Ως παράδειγμα, θα αναφέρω τρεις εξ αυτών.
<P>
" Επιτροπή έχει προτείνει ορισμένες πρακτικές δράσεις προκειμένου να γεφυρωθεί το μισθολογικό χάσμα μεταξύ ανδρών και γυναικών. Αυτή η διαφορά, που ανέρχεται σε 17%, είναι απλά απαράδεκτη. Το 2010, η Επιτροπή θα υποβάλει έκθεση σχετικά με την ανάλυση της αποτελεσματικότητας της ευρωπαϊκής νομοθεσίας και θα παρουσιάσει τρόπους δράσης για τη γεφύρωση του μισθολογικού χάσματος.
<P>
" Επιτροπή έχει σημειώσει τις ενδιαφέρουσες ιδέες που περιλαμβάνονται στο ψήφισμα του Ευρωπαϊκού Κοινοβουλίου. Θα ήθελα να σας υπενθυμίσω ότι τον Μάρτιο του 2009 η Επιτροπή ξεκίνησε εκστρατεία ενημέρωσης με στόχο την κινητοποίηση όλων των εμπλεκόμενων μερών για την καταπολέμηση του μισθολογικού χάσματος. Δεδομένης της επιτυχίας, αυτή η εκστρατεία θα παραταθεί και το 2010.
<P>
Κατά τη διάρκεια της εντολής μου, έχω επίσης μεριμνήσει για την προώθηση της μεγαλύτερης εκπροσώπησης των γυναικών στην οικονομική και πολιτική ζωή. Σε αυτήν τη βάση, τον Ιούνιο του 2008, εισήγαγα ένα ευρωπαϊκό δίκτυο για τις γυναίκες στις διαδικασίες λήψης αποφάσεων. Έχει σημειωθεί κάποια πρόοδος. Στο σημερινό Ευρωπαϊκό Κοινοβούλιο, για παράδειγμα, παρατηρείται το υψηλότερο ποσοστό γυναικών βουλευτών από ποτέ άλλοτε: 35%.
<P>
Ωστόσο, απαιτούνται ακόμη σημαντικές προσπάθειες, ιδίως σε εθνικό επίπεδο, όπου κατά μέσο όρο οι γυναίκες αποτελούν μόνο το 24% όλων των βουλευτών των εθνικών κοινοβουλίων, και στις επιχειρήσεις, όπου οι γυναίκες αποτελούν λιγότερο από το 11% των μελών των διοικητικών συμβουλίων των μεγαλύτερων εταιρειών που είναι εισηγμένες στο χρηματιστήριο.
<P>
" τρίτη αξιοσημείωτη πρωτοβουλία είναι η καθιέρωση του Ευρωπαϊκού Ινστιτούτου για την Ισότητα των Φύλων. Είμαι στην ευχάριστη θέση να μπορώ να δηλώσω σήμερα ότι, παρά το γεγονός ότι η έναρξη λειτουργίας καθυστέρησε περισσότερο από ό,τι φανταζόμασταν, το Ινστιτούτο έχει ξεκινήσει τις δραστηριότητές του στις Βρυξέλλες και έχει ήδη εγκατασταθεί στα γραφεία του στο Βίλνιους.
<P>
" σημερινή κρίση έχει σοβαρές επιπτώσεις στην αγορά εργασίας, απειλώντας την πρόσφατη πρόοδο που σημειώθηκε σχετικά με την απασχόληση των γυναικών, δεδομένου ότι οι γυναίκες είναι λιγότερο πιθανό να βρουν μια νέα θέση εργασίας και βρίσκονται σε μειονεκτικότερη θέση κατά την είσοδό τους στην αγορά εργασίας.
<P>
Κυρίες και κύριοι, κατά τη διάρκεια της εντολής μου, δεσμεύθηκα για τη βελτίωση της ισορροπίας μεταξύ εργασίας και προσωπικής ζωής. Συμφωνώ με το Ευρωπαϊκό Κοινοβούλιο όταν τονίζει τη σημασία της δυνατότητας των πατέρων να διαδραματίσουν σημαντικότερο ρόλο στην οικογενειακή ζωή. Για τον λόγο αυτόν, ζήτησα από τις υπηρεσίες μου να ξεκινήσουν μια ανάλυση κόστους-οφέλους όσον αφορά ενδεχόμενη πρωτοβουλία της Επιτροπής σε αυτόν τον τομέα.
<P>
Επίσης, η έκθεση του Ευρωπαϊκού Κοινοβουλίου τονίζει ορθά τη σημασία της εξάλειψης της βίας κατά των γυναικών. " Επιτροπή θα εργαστεί για την επίτευξη αυτού του στόχου με επιμονή και μεγάλη αποφασιστικότητα.
<P>
Δεν θα ήθελα να ολοκληρώσω αυτήν την ομιλία χωρίς να τονίσω την πολύ καλή συνεργασία μεταξύ του Κοινοβουλίου και της Επιτροπής. Αυτή η συνεργασία αποτελεί βασικό παράγοντα στην πρόοδο που έχει σημειωθεί ως προς την ισότητα των φύλων. " ισότητα των φύλων δεν αποτελεί απλώς αυτοσκοπό. " επίτευξη των στόχων της ανάπτυξης, της απασχόλησης και της κοινωνικής συνοχής της Ευρωπαϊκής Ένωσης εξαρτώνται από αυτήν.
<P>
Σας ευχαριστώ για τη συνεργασία και την προσοχή σας.
<SPEAKER ID="165" NAME="Astrid Lulling" LANGUAGE="FR">
Κυρία Πρόεδρε, η Επιτροπή Δικαιωμάτων των Γυναικών και Ισότητας των Φύλων ψήφισε υπέρ αυτής της έκθεσης με πολύ μικρή πλειοψηφία τριών ψήφων υπέρ, καθώς 6 εκ των 33 μελών της απουσίαζαν. Δεν πιστεύω πως μπορούμε να μιλάμε για "άνετη" πλειοψηφία. Είναι σαφές ότι συμμεριζόμαστε όλες τις ανησυχίες για τις διακρίσεις που εξακολουθούν να υφίστανται όσον αφορά την ισότητα μεταξύ γυναικών και ανδρών, παρά την πολύ καλή ευρωπαϊκή νομοθεσία που έχουμε θεσπίσει σε αυτόν τον τομέα από το 1975.
<P>
Γιατί επιμένουν τόσο πολύ αυτές οι διακρίσεις; Είτε επειδή αυτές οι οδηγίες εφαρμόζονται πλημμελώς είτε επειδή τα άτομα που υφίστανται τις διακρίσεις δεν είναι σε θέση, για κάποιον λόγο, να υπερασπιστούν τα δικαιώματά τους ενώπιον των δικαστηρίων. Αντί της συνεχούς απαίτησης νέων οδηγιών, με τον κίνδυνο της αποδυνάμωσης που αυτή ενέχει, ας διασφαλίσουμε την πλήρη εφαρμογή της υφιστάμενης νομοθεσίας από τις κυβερνήσεις και τους κοινωνικούς εταίρους στον καθημερινό κόσμο της απασχόλησης.
<P>
Για άλλη μία φορά αυτή η έκθεση απηχεί κάθε διαμαρτυρία, κάθε χονδροειδή γενίκευση για τις φτωχές γυναίκες, τις γυναίκες θύματα ξυλοδαρμού και βιασμού ... Κατά συνέπεια, ορισμένες δηλώσεις πρέπει να τεθούν στη σωστή βάση μέσω τροπολογιών. Αυτό που θεωρώ πιο σοβαρό είναι ότι αυτός ο πραγματικός εκθειασμός της κοινωνικής οικονομίας ή της οικονομίας της αλληλεγγύης έχει ως στόχο να μας κάνει να σκεφτούμε ότι, ενσωματώνοντας τις γυναίκες σε αυτή, θα καταδείξουμε με επιτυχία την απασχολησιμότητά τους και, κατά συνέπεια, θα τους επιτρέψουμε να βελτιώσουν την κοινωνική τους θέση και να καταστούν περισσότερο ανεξάρτητες οικονομικά.
<P>
Στην πραγματικότητα συμβαίνει το αντίθετο. Οι γυναίκες θα βυθίζονταν σε εκτεταμένη φτώχεια, θα έχαναν κάθε κίνητρο απόκτησης εισοδήματος βασισμένου στις ικανότητές τους και θα έχαναν κάθε αρμοδιότητα.
<P>
Επιπλέον, οι προτάσεις για τη δημιουργία ευρωπαϊκής χάρτας για τα δικαιώματα των γυναικών και, συνεπώς, μιας νέας μορφής προστασίας πέραν των ανθρωπίνων δικαιωμάτων -τα οποία, ευτυχώς, απολαμβάνουν ήδη οι γυναίκες- και ενός νέου είδους γραφειοκρατίας υπό τη μορφή ενός ευρωπαϊκού παρατηρητηρίου για τη βία μεταξύ των φύλων, παρότι διαθέτουμε αρκετές υπηρεσίες για την εκτέλεση αυτού του έργου, είναι είτε αντιπαραγωγικές είτε ασύμβατες με την αρχή της ισότητας των φύλων η οποία, μάλιστα, θεμελιώνεται κατά πάγιο τρόπο στη Συνθήκη. Εάν η γελοιοποίηση ήταν θανατηφόρα, τότε ορισμένα μέλη της Επιτροπής Δικαιωμάτων των Γυναικών και Ισότητας των Φύλων δεν θα ζούσαν πλέον.
<P>
Τέλος, αποδοκιμάζω την επιμονή ορισμένων βουλευτών, οι οποίοι, σε κάθε περίσταση, ανεξάρτητα από το εάν είναι κατάλληλη ή όχι, υποστηρίζουν, συμπεριλαμβανομένης αυτής της έκθεσης, τη μη απαραίτητη άμβλωση με το πρόσχημα ότι, προκειμένου να διασφαλισθεί η σεξουαλική και αναπαραγωγική υγεία, πρέπει να υποστηριχθεί η ελεύθερη και εύκολη πρόσβαση στην άμβλωση. Όχι. Προτεραιότητα πρέπει να αποτελέσει η προώθηση της βελτιωμένης πληροφόρησης των νεαρών κοριτσιών, ιδίως όσον αφορά την αντισύλληψη. " αντισύλληψη υφίσταται σήμερα προκειμένου να αποτρέπει την εγκυμοσύνη σε πολύ πρώιμη ηλικία. Δεν υφίστατο όταν ήμουν εγώ νέα. Ως εκ τούτου, προτείναμε τη διεξαγωγή ξεχωριστών ψηφοφοριών, ώστε να μην χρειαστεί να ψηφίσουμε κατά της έκθεσης του κ. Tarabella, ο οποίος δεν ευθύνεται, αλλά έπεσε εκ νέου θύμα του εξτρεμισμού ορισμένων συντρόφων του.
<SPEAKER ID="166" NAME="Iratxe García Pérez" LANGUAGE="ES">
Κυρία Πρόεδρε, θα ήθελα να ξεκινήσω ευχαριστώντας τον κ. Tarabella και όλους τους βουλευτές που συνεισέφεραν στη δημιουργία αυτής της έκθεσης για το έργο τους.
<P>
Πριν από ένα έτος, συζητούσαμε σχετικά με μια έκθεση πολύ παρόμοια με τη σημερινή. Δυστυχώς, πρέπει να συνεχίσουμε να επικεντρωνόμαστε σε βασικά ζητήματα στα οποία πρέπει να σημειώσουμε πρόοδο ως προς την ισότητα μεταξύ ανδρών και γυναικών. Τα ζητήματα αυτά περιλαμβάνουν τη βία μεταξύ των φύλων, η οποία θεωρείται μία από τις βασικές πληγές της κοινωνίας, όχι μόνο στην Ευρώπη αλλά και σε ολόκληρο τον κόσμο. Στη συνέχεια υπάρχει το μισθολογικό χάσμα, το οποίο παραμένει αμετάβλητο και το οποίο δεν έχουμε καταφέρει να γεφυρώσουμε. Άλλα ζητήματα περιλαμβάνουν τα σεξουαλικά και αναπαραγωγικά δικαιώματα, τον συνδυασμό της οικογενειακής και επαγγελματικής ζωής, την είσοδο των γυναικών στην αγορά εργασίας υπό ίσους όρους με τους άνδρες, την κατάσταση των ευπαθών ομάδων γυναικών, όπως των γυναικών με αναπηρίες ή των γυναικών σε αγροτικές περιοχές, και την εκπροσώπηση των γυναικών στη δημόσια ζωή.
<P>
Εγείρουμε αυτά τα ζητήματα κάθε έτος και δεν έχουμε κατορθώσει να σημειώσουμε σημαντική πρόοδο. Επιτρέψτε μου να παραθέσω μια πληροφορία, ότι δηλαδή μόνο σε 3 εκ των 27 κρατών μελών το ποσοστό των γυναικών είναι μεγαλύτερο του 40% των βουλευτών των εθνικών κοινοβουλίων.
<P>
Πιστεύω πως είναι σημαντικό να επιμείνουμε στην ανάγκη εντατικοποίησης των εργασιών μας για την προώθηση της ισότητας μεταξύ ανδρών και γυναικών. Είναι ζωτικής σημασίας η στήριξη πρωτοβουλιών όπως αυτές που ανέλαβε η ισπανική Προεδρία, η οποία δήλωσε ότι η ισότητα μεταξύ ανδρών και γυναικών είναι μία εκ των προτεραιοτήτων της. Πρόκειται για δέσμευση προς τις σημερινές γυναίκες και επίσης τις γυναίκες των μελλοντικών γενεών. Έχει σημειωθεί πρόοδος, αλλά έχουμε ακόμη μεγάλη διαδρομή να διανύσουμε και πρέπει να είμαστε φιλόδοξοι κατά τη χάραξη πολιτικών, ώστε να διασφαλίσουμε ότι το ήμισυ του πληθυσμού της Ευρώπης απολαμβάνει τα ίδια δικαιώματα και τις ίδιες ευκαιρίες με το άλλο ήμισυ.
<SPEAKER ID="167" NAME="Sophia in 't Veld" LANGUAGE="NL">
Καταρχάς, τα συγχαρητήριά μου στον εισηγητή. Θα ήθελα να ξεκινήσω με ορισμένα μικρά σημεία στα οποία δεν συμφωνώ μαζί του. Όσον αφορά τις επιπτώσεις της οικονομικής κρίσης στις γυναίκες, πιστεύω πραγματικά ότι είναι πολύ σημαντικό να τακτοποιήσουμε και να εξυγιάνουμε το συντομότερο δυνατό τα δημόσια οικονομικά μας· αυτό θα ωφελήσει τις γυναίκες και όχι η παράταση του δημόσιου χρέους. Πιστεύω, επίσης, πως η έκθεση περιλαμβάνει ορισμένες προτάσεις οι οποίες ενδεχομένως να ακούγονται πολύ ελκυστικές, αλλά τείνουν προς μια συμβολική πολιτική, όπως ένα έτος για το τάδε και ένα παρατηρητήριο για το δείνα. Ας επικεντρωθούμε σε συγκεκριμένα μέτρα.
<P>
Παρόλα αυτά, η έκθεση περιλαμβάνει επίσης αρκετά σημεία τα οποία επικροτώ ιδιαιτέρως. Το πρώτο -χάρη σε τροπολογία που κατέθεσε η Ομάδα της Συμμαχίας Φιλελευθέρων και Δημοκρατών για την Ευρώπη- αποτελεί η αναφορά στη θέση των μονογονεϊκών νοικοκυριών. Θα ήθελα να απευθύνω έκκληση στην Ευρωπαϊκή Επιτροπή να διεξαγάγει για πρώτη φορά μελέτη σχετικά με το θέμα, καθώς διαθέτουμε ευρωπαϊκή πολιτική για την οικογένεια, αλλά λίγοι άνθρωποι συνειδητοποιούν ότι ένα στα τρία νοικοκυριά στην Ευρώπη αποτελεί μονογονεϊκό νοικοκυριό. Αυτοί οι άνθρωποι υπόκεινται συχνά σε σημαντικές διακρίσεις όσον αφορά την κοινωνική ασφάλιση, τη φορολογία, τη στέγαση και παρόμοια ζητήματα.
<P>
Δεύτερον -και εν προκειμένω απευθύνομαι και στην κ. Lulling- είμαι πραγματικά χαρούμενη για τις πολύ απλές αναφορές στη σεξουαλική και αναπαραγωγική υγεία και τη σεξουαλική αυτονομία των γυναικών· και η πρόσβαση στην ασφαλή και νόμιμη άμβλωση αποτελεί αναπόσπαστο μέρος της εν λόγω σεξουαλικής και αναπαραγωγικής υγείας. Ενώ συμφωνώ πλήρως με την κ. Lulling ότι η ενημέρωση είναι σίγουρα πολύ σημαντική, θα ήθελα να σημειώσω ότι -στη χώρα μου τουλάχιστον, ενδεχομένως η κατάσταση στο Λουξεμβούργο να είναι διαφορετική- στην πράξη πάντα οι Χριστιανοδημοκράτες υπονομεύουν το ζήτημα. Κατά συνέπεια, εάν μπορούμε να συνεργαστούμε για την έγκυρη και άμεση ενημέρωση των νέων, μπορείτε να υπολογίζετε στη στήριξή μου, και πιστεύω επίσης πως πρέπει να θέσουμε τέλος στην υποκρισία· δεν μπορούμε να ρίχνουμε γυναίκες στη φυλακή ή να τις καταδικάζουμε σε μη ασφαλείς αμβλώσεις.
<P>
Τέλος, κυρία Πρόεδρε, όσον αφορά τη βία κατά των γυναικών, χαιρετίζω ιδιαιτέρως την πρωτοβουλία της ισπανικής Προεδρίας να καταστήσει αυτό το ζήτημα έναν από τους τομείς προτεραιότητάς της. Εξάλλου, λίγοι συνειδητοποιούν ότι πολλές φορές η βία κατά των γυναικών έχει περισσότερα θύματα ετησίως από ό,τι η τρομοκρατία, και παρόλα αυτά συνεχίζει -τελείως λανθασμένα- να θεωρείται καθαρά γυναικείο ζήτημα.
<SPEAKER ID="168" NAME="Marije Cornelissen">
εξ ονόματος της Ομάδας Verts/ALE. - (ΕΝ) Κυρία Πρόεδρε, έχουμε ένα σχετικά νέο Ευρωπαϊκό Κοινοβούλιο και έχουμε σχεδόν μια νέα Ευρωπαϊκή Επιτροπή. Ουσιαστικά, με την έκθεση Tarabella, είναι η πρώτη φορά που πρόκειται να ψηφίσουμε σχετικά με τη δράση την οποία η Επιτροπή Δικαιωμάτων των Γυναικών και Ισότητας των Φύλων του Κοινοβουλίου επιθυμεί να αναληφθεί τα επόμενα έτη.
<P>
Οι Πράσινοι χαίρονται ιδιαιτέρως με αυτήν την αρκετά προοδευτική έκθεση. Είναι γεμάτη σχέδια τα οποία επιθυμούμε να πραγματοποιήσουμε. Τέλος, επιθυμούμε να ληφθεί νομοθετική δράση προκειμένου να προωθήσουμε την από κοινού ανάληψη της φροντίδας των παιδιών από τους άνδρες και τις γυναίκες, ζητώντας τη θέσπιση άδειας πατρότητας. Τέλος, προτείνουμε την προώθηση των γυναικών στη διαδικασία λήψης αποφάσεων λαμβάνοντας ως παράδειγμα τη νορβηγική πρακτική της ποσόστωσης για τα διοικητικά συμβούλια.
<P>
Οι Πράσινοι είναι επίσης ιδιαιτέρως χαρούμενοι με την προσοχή που δίνεται στις επιπτώσεις της κρίσης στις γυναίκες: η ανεργία των γυναικών διαφέρει και οι επιπτώσεις των περικοπών των δημόσιων δαπανών στις γυναίκες διαφέρουν. Πρέπει να εξετάσουμε σοβαρά το ζήτημα.
<P>
Ελπίζουμε βαθύτατα ότι το Κοινοβούλιο θα επιδείξει το θάρρος και την ετοιμότητα για την καταπολέμηση των διακρίσεων κατά των γυναικών και την προώθηση της ισότητας με συγκεκριμένα μέτρα τα οποία ενδέχεται πράγματι να φέρουν αποτελέσματα, υπερψηφίζοντας τη συγκεκριμένη έκθεση. Ελπίζουμε ότι η Επιτροπή θα αναλάβει ανάλογη δράση.
<SPEAKER ID="169" NAME="Konrad Szymański" LANGUAGE="PL">
Κυρία Πρόεδρε, η συγκεκριμένη έκθεση, μέσω της πρότασής της να καταστούν οι αμβλώσεις εύκολα διαθέσιμες στην Ευρωπαϊκή Ένωση, παραβιάζει την αποκλειστική αρμοδιότητα των κρατών μελών σε αυτόν τον τομέα. Ωστόσο, αυτός δεν είναι ο σημαντικότερος λόγος για τον οποίο πρέπει να καταψηφίσουμε αυτό το έγγραφο. Πράγματι, σήμερα δεν χρειάζεται καμία θρησκευτική πίστη προκειμένου να δει κανείς έναν άνθρωπο σε ένα ανθρώπινο έμβρυο. Ένα απλό υπερηχογράφημα, διαθέσιμο σε κάθε πόλη του Βελγίου, ακόμη και στη μικρότερη, αρκεί για να μας επιτρέψει να δούμε στην οθόνη την εικόνα ενός αγέννητου ανθρώπινου πλάσματος. Ως εκ τούτου, κάθε υπεύθυνος νομοθέτης πρέπει να πράξει ό,τι είναι δυνατό προκειμένου να μειωθεί ο αριθμός των αμβλώσεων. " αύξηση της πρόσβασης στις αμβλώσεις αποτελεί δείκτη της πτώσης του πολιτισμού μας και καταδεικνύει την αποξένωση μας από τις ανθρώπινες αξίες. Κατά συνέπεια, θα ήθελα να σας ζητήσω να λάβετε αυτό υπόψη προτού ψηφίσετε υπέρ αυτού του επιζήμιου εγγράφου.
<SPEAKER ID="170" NAME="Ilda Figueiredo" LANGUAGE="PT">
Κυρία Πρόεδρε, όπως καταδεικνύει η πραγματικότητα και επιβεβαιώνει η ίδια η Eurostat, η οικονομική και κοινωνική κρίση έχει σοβαρές επιπτώσεις στις γυναίκες. Αυτό οφείλεται στην αυξανόμενη ανεργία, την επισφαλή απασχόληση και τις χαμηλές αμοιβές, σε συνδυασμό με τις μισθολογικές ανισότητες μεταξύ ανδρών και γυναικών, οι οποίες αυξήθηκαν εκ νέου και υπερέβησαν, κατά μέσο όρο, το 17% σε επίπεδο ΕΕ. Οφείλεται επίσης στη φτώχεια που προκύπτει είτε από τα ζητήματα σχετικά με το χαμηλό εισόδημα και τις αμοιβές, συμπεριλαμβανομένης της συνταξιοδότησης και των συντάξεων των ηλικιωμένων γυναικών, είτε από τη δυσκολία απόκτησης πρόσβασης σε υπηρεσίες χαμηλού κόστους ή δωρεάν ποιοτικές δημόσιες υπηρεσίες. Υφίστανται επίσης τα ζητήματα της εμπορίας και της πορνείας των γυναικών και κοριτσιών, της βίας στην εργασία και της ενδοοικογενειακής βίας και οι διάφορες μορφές διακρίσεων κατά των γυναικών που βρίσκονται σε πιο ευάλωτες καταστάσεις.
<P>
Όπως τονίζεται στην έκθεση, και θα ήθελα σε αυτό το σημείο να συγχαρώ τον εισηγητή μας, είναι αναγκαίο να δοθεί ιδιαίτερη προσοχή στην οικονομική και κοινωνική κατάσταση των γυναικών κατά τη χάραξη κοινοτικής πολιτικής. Το γεγονός αυτό απαιτεί τη μελέτη του κοινωνικού αντικτύπου των νέων κοινοτικών στρατηγικών προκειμένου να αποφευχθεί η αύξηση των διακρίσεων και των ανισοτήτων, να διασφαλισθεί η ισότητα στην κοινωνική πρόοδο και όχι στη μείωση των οικονομικών, κοινωνικών και εργασιακών δικαιωμάτων και να προστατευθεί η κοινωνική αποστολή της μητρότητας και της πατρότητας. Είναι ζωτικής σημασίας η επένδυση σε μια πραγματική στρατηγική για την ανάπτυξη και την κοινωνική πρόοδο, η οποία δίνει προτεραιότητα στην απασχόληση με δικαιώματα, στην παραγωγή, σε ποιοτικές δημόσιες υπηρεσίες και στην κοινωνική ενσωμάτωση. Έχει έρθει η ώρα να αναλάβουμε σημαντική δράση για τη βελτίωση της ζωής της πλειονότητας των γυναικών, συμπεριλαμβανομένου του τομέα της σεξουαλικής και της αναπαραγωγικής υγείας, και να σταματήσουμε την υποκρισία που εξακολουθεί να περιβάλλει το ζήτημα της άμβλωσης.
<SPEAKER ID="171" NAME="Gerard Batten">
εξ ονόματος της Ομάδας EFD. - (ΕΝ) Κυρία Πρόεδρε, υπάρχει μια ιδεολογία η οποία κερδίζει έδαφος στην Ευρώπη και κηρύσσει την ανισότητα μεταξύ ανδρών και γυναικών. Υποστηρίζει ότι οι γυναίκες έχουν χαμηλότερη θέση από τους άνδρες. Ισχυρίζεται ότι, σύμφωνα με το κληρονομικό δίκαιο, το μερίδιο του άνδρα πρέπει να είναι διπλό από αυτό της γυναίκας. Υποστηρίζει ότι σε ένα δικαστήριο απαιτούνται δύο γυναίκες μάρτυρες έναντι της κατάθεσης ενός άνδρα μάρτυρα. Υποστηρίζει ότι, σε δίκη για υπόθεση βιασμού, απαιτούνται τέσσερις άνδρες μάρτυρες προκειμένου να καταδικαστεί ένας άνδρας, αλλά η κατάθεση της γυναίκας δεν γίνεται δεκτή, ούτε καν η κατάθεση του θύματος του βιασμού. Παρεμπιπτόντως, οι τέσσερις μάρτυρες πρέπει να είναι μουσουλμάνοι, όχι μη μουσουλμάνοι.
<P>
Θα καταλάβατε ότι αναφέρομαι στον νόμο της σαρία. Προφανώς τώρα ορισμένοι μουσουλμάνοι πιστεύουν πως οι βομβιστές αυτοκτονίας ανταμείβονται με 72 παρθένες στον παράδεισο, όμως δεν μπορώ να βρω καμία αναφορά ότι οι γυναίκες βομβιστές αυτοκτονίας ανταμείβονται με αντίστοιχους άνδρες. Αυτό αποτελεί σαφώς περίπτωση κατάφωρης διάκρισης βάσει του φύλου.
<P>
" βρετανική κυβέρνηση έχει ήδη αναγνωρίσει επίσημα τον νόμο της σαρία σε ορισμένα δικαστήριά της. Ενώ η διγαμία παραμένει παράνομη στο "νωμένο Βασίλειο, οι μουσουλμάνες σύζυγοι στο πλαίσιο πολυγαμικών γάμων αναγνωρίζονται επίσημα ως εξαρτώμενα μέλη για τις ανάγκες της φοροαπαλλαγής και της καταβολής επιδομάτων.
<P>
" Ευρώπη οπισθοχωρεί ευθαρσώς προς την Αραβία του έκτου αιώνα. Εάν επιθυμούμε πραγματική ισότητα, τότε τα μεμονωμένα κράτη μέλη δεν πρέπει να αναγνωρίζουν τον νόμο της σαρία με κανέναν τρόπο, μορφή ή σχήμα.
<SPEAKER ID="172" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, περισσότερες γυναίκες έχουν εισέλθει στην αγορά εργασίας. Ωστόσο, περισσότερες θέσεις εργασίας δεν σημαίνουν πάντα περισσότερες ποιοτικές θέσεις εργασίας. Ο αριθμός των γυναικών σε θέσεις μερικής απασχόλησης και σε θέσεις που έχουν υποστεί ισχυρό πλήγμα από τη σημερινή κρίση είναι υψηλός. Περίπου το 60% όλων των αποφοίτων πανεπιστημίων είναι γυναίκες και, παρόλα αυτά, υφίστανται φραγμοί που τις εμποδίζουν να αξιοποιήσουν πλήρως τις δυνατότητές τους. Για τον λόγο αυτόν, πρέπει να καθιερώσουμε ελάχιστα δεσμευτικά πρότυπα: ευρωπαϊκά ελάχιστα πρότυπα για την άδεια πατρότητας, βελτιωμένη παιδική φροντίδα και βελτιωμένη υγειονομική περίθαλψη. Με αυτόν τον τρόπο μπορούμε να καταρρίψουμε πολλά στερεότυπα που βασίζονται στο φύλο και τελικά να επιτύχουμε τον επιτακτικό στόχο της πραγματικής ισότητας μεταξύ των φύλων.
<SPEAKER ID="173" NAME="Edit Bauer" AFFILIATION="PPE">
(HU) Ο κ. Tarabella σίγουρα θα με συγχωρέσει εάν δεν ξεκινήσω ευχαριστώντας τον τώρα, αλλά απευθύνω πρώτα τις ευχαριστίες μου στον Επίτροπο Špidla, επειδή βρίσκεται σήμερα εδώ μαζί μας πιθανότατα για τελευταία φορά υπό την ιδιότητα του Επιτρόπου. Θα ήθελα να τονίσω την αφοσίωσή του στο ζήτημα της ισότητας των φύλων, της απασχόλησης των γυναικών και άλλων συναφών ζητημάτων.
<P>
Τέθηκαν διάφορα ερωτήματα σχετικά με την έκθεση. Θα ήθελα να επιστήσω την προσοχή σας τουλάχιστον σε δύο σημεία: το πρώτο αφορά το μισθολογικό χάσμα μεταξύ ανδρών και γυναικών. Σύμφωνα με τις πιο πρόσφατες στατιστικές, η διαφορά είναι μεγαλύτερη από 17%. " βελτίωση δεν είναι μόνο βραδεία αλλά και ασαφής, καθώς αυτό το ποσοστό είναι μεγαλύτερο από ό,τι ήταν πριν από δύο έτη. Και δεν γνωρίζουμε ακόμη ποιες θα είναι οι επιπτώσεις της κρίσης. " καθημερινή εμπειρία καταδεικνύει ότι δεν είναι πιθανό να σημειωθεί βελτίωση σε σύντομο διάστημα.
<P>
Ωστόσο, αυτό που είναι θεμελιωδώς απαράδεκτο είναι το γεγονός ότι οι μισθολογικές διαφορές δεν εμφανίζονται σε αυτούς που βρίσκονται στην αρχή της επαγγελματικής σταδιοδρομίας τους, αλλά σε μητέρες οι οποίες επιστρέφουν στην αγορά εργασίας μετά από άδεια μητρότητας ή γονική άδεια. Σε μια Ευρώπη η οποία παλεύει με τη δημογραφική κρίση, το γεγονός αυτό είναι ενοχλητικό και καθ'°όλα απαράδεκτο. Τέτοιου είδους διακρίσεις απαγορεύονται προφανώς από τους κανονισμούς της ΕΕ.
<P>
Όπως αναφέρθηκε ήδη, το σχετικό νομικό πρότυπο χρονολογείται από το 1975 και είναι προφανές ότι αυτή η οδηγία, όπως πολλές άλλες, είναι παντελώς αναποτελεσματική. Είμαι πολύ χαρούμενη για το γεγονός ότι ο Επίτροπος Špidla ανακοίνωσε ότι μπορούμε να αναμένουμε έκθεση το 2010 σχετικά με μέτρα τα οποία προτίθεται να λάβει η Επιτροπή προκειμένου να καταστεί αποτελεσματικότερη τη νομοθεσία. Θα ήθελα να προσθέσω μία ακόμη πρόταση μόνο για την χάρτα για τα δικαιώματα των γυναικών. Είναι πιθανότατα πιο σημαντική και επείγουσα η βελτίωση της αποτελεσματικότητας και της προσβασιμότητας της υφιστάμενης νομοθεσίας παρά η δημιουργία νέου νομικού προτύπου, το οποίο θα είναι το ίδιο αναποτελεσματικό όπως και τα προηγούμενα.
<SPEAKER ID="174" NAME="Edite Estrela" AFFILIATION="S&amp;D">
(PT) Κυρία Πρόεδρε, θα ήθελα να ξεκινήσω συγχαίροντας τον εισηγητή για το εξαιρετικό έργο του και ελπίζω ότι οι προτάσεις που περιλαμβάνονται σε αυτό το ψήφισμα θα εγκριθούν. Κατά τη διάρκεια του Ευρωπαϊκού Έτους για την Καταπολέμηση της Φτώχειας και του Κοινωνικού Αποκλεισμού, βλέπουμε το πρόσωπο της φτώχειας να λαμβάνει ολοένα και περισσότερο γυναικεία μορφή. " πλειονότητα των σχεδόν 80 εκατομμυρίων ανθρώπων που ζουν σε συνθήκες φτώχειας στην Ευρώπη είναι γυναίκες και παιδιά. Οι γυναίκες πλήττονται περισσότερο από οποιονδήποτε άλλον από την οικονομική και κοινωνική κρίση. Οι γυναίκες είναι οι τελευταίες που εισέρχονται στην αγορά εργασίας και οι πρώτες που μένουν άνεργες και, επιπλέον, το 2004, το μισθολογικό χάσμα μεταξύ ανδρών και γυναικών ήταν 15%, ενώ το 2009 ξεπέρασε από 17%.
<P>
Θα ήθελα να επιστήσω την προσοχή σας σε ορισμένες προτάσεις, οι οποίες θεωρώ ότι είναι καινοτόμες και έχουν μεγάλη σημασία και θα ήθελα να ζητήσω την στήριξη των συναδέλφων βουλευτών σχετικά με αυτές: τη δημιουργία της τόσο αναγκαίας ευρωπαϊκής χάρτας για τα δικαιώματα των γυναικών, όπως έχει ήδη αναφερθεί, την πρόταση οδηγίας για την αποτροπή και καταπολέμηση όλων των μορφών βίας κατά των γυναικών, της ενδοοικογενειακής βίας και της εμπορίας των γυναικών, την ενσωμάτωση της άδειας πατρότητας στην ευρωπαϊκή νομοθεσία, η οποία ισχύει ήδη στη συντριπτική πλειοψηφία των κρατών μελών, ως μέσα για την προώθηση της ισορροπίας μεταξύ της εργασιακής, της οικογενειακής και της προσωπικής ζωής και την αύξηση του ποσοστού των γεννήσεων.
<P>
Θα ήθελα να ολοκληρώσω ευχαριστώντας τον Επίτροπο Špidla για όλο το έργο του σχετικά με την προώθηση της ισότητας των φύλων και για τη συνεργασία του με το Ευρωπαϊκό Κοινοβούλιο. Σας εύχομαι κάθε επιτυχία, κύριε Επίτροπε.
<SPEAKER ID="175" NAME="Antonyia Parvanova" AFFILIATION="ALDE">
(BG) Κυρία Πρόεδρε, κυρίες και κύριοι, και εγώ θα ήθελα να συγχαρώ τον εισηγητή κ. Tarabella για αυτήν την έκθεση. Πιστεύω ακράδαντα ότι αυτή η έκθεση αποτελεί μια απάντηση στην ανάγκη καταπολέμησης των στερεοτύπων και των περιπτώσεων διακρίσεων βάσει φύλου. " εν λόγω έκθεση ενδεχομένως να θεωρείται κοινότοπη για πολλούς συναδέλφους μου βουλευτές, εγώ, όμως, τη θεωρώ μια ανανεωμένη, αποτελεσματικότερη δέσμευση για την ισότητα των φύλων σε ευρωπαϊκό επίπεδο, η οποία έχει στόχο την ενίσχυση της κοινωνικο-οικονομικής θέσης των γυναικών, ιδίως αυτών που προέρχονται από τα νέα κράτη μέλη, καθώς και τη διασφάλιση της ευρύτερης εκπροσώπησής τους στην πολιτική και επιχειρηματική ζωή και την προώθηση της ανάπτυξης της σταδιοδρομίας τους.
<P>
Δεδομένου ότι οι κοινωνικοί, νομικοί και οικονομικοί θεσμοί καθορίζουν την πρόσβαση των γυναικών και των ανδρών στους πόρους, τις ευκαιρίες τους και τη σχετική εξουσία τους, θεωρώ πως είναι εξαιρετικά σημαντική για τις γυναίκες η εγγύηση ίσων δικαιωμάτων όσον αφορά τη συμμετοχή τους στην πολιτική, την ανάληψη σημαντικών πολιτικών και διευθυντικών θέσεων στις επιχειρήσεις και την εκπροσώπησή τους στο ανώτατο διοικητικό επίπεδο των επιχειρήσεων. Το ίδιο ισχύει, επίσης, και για την αύξηση των προσόντων εκπαίδευσής τους και την παροχή ίδιων ευκαιριών με τους άνδρες για ανάπτυξη της επαγγελματικής σταδιοδρομίας τους, ιδίως μετά από μακρά περίοδο άδειας μητρότητας. Ταυτόχρονα, πρέπει πάντα να λαμβάνεται υπόψη η διατήρηση της ισορροπίας μεταξύ επαγγελματικών και οικογενειακών υποχρεώσεων.
<P>
Πρέπει να δημιουργήσουμε έναν θεσμικό μηχανισμό για τη χάραξη μιας συνεπούς πολιτικής σχετικά με αυτό το ζήτημα, επειδή η μάχη κατά των διακρίσεων βάσει του φύλου μπορεί να κερδηθεί με την εισαγωγή μακροπρόθεσμων θετικών κινήτρων και νομοθετικών μεταρρυθμίσεων και με την αύξηση των εισοδημάτων και της ποιότητας της ζωής. Διαφορετικά, δεν θα συζητούσαμε σήμερα αυτό το θέμα σε αυτό το Σώμα.
<P>
Προκειμένου να σημειωθεί σημαντική πρόοδος ως προς την ισότητα έναντι του νόμου, τις ίσες ευκαιρίες, συμπεριλαμβανομένης της ίσης αμοιβής για όμοια εργασία, και την ίση πρόσβαση στους ανθρώπινους πόρους και άλλους παραγωγικούς πόρους που παρέχουν περισσότερες ευκαιρίες, εμείς -το Ευρωπαϊκό Κοινοβούλιο και η Ευρωπαϊκή Επιτροπή- έχουμε τη δυνατότητα και πρέπει να ενθαρρύνουμε τα κράτη μέλη και την κοινωνία των πολιτών να λάβουν αποτελεσματικά μέτρα.
<P>
Πιστεύω πως η ίση συμμετοχή των γυναικών στη διαχείριση των πόρων, τις οικονομικές ευκαιρίες και την κυβερνητική και πολιτική ζωή θα έχει θετικό αντίκτυπο στην οικονομική ανάπτυξη της κοινωνίας μας, ενισχύοντας, κατά συνέπεια, τη δυνατότητα των χωρών για ανάπτυξη, μείωση της φτώχειας και αποτελεσματική και καλύτερη λειτουργία.
<P>
Σε αυτό το πλαίσιο, η προώθηση της ισότητας των φύλων αποτελεί σημαντικό συστατικό στοιχείο της στρατηγικής εξόδου από την οικονομική κρίση και παροχής ικανοποιητικής λύσης στη δημογραφική κρίση. Το γεγονός αυτό θα παράσχει σε γυναίκες και άνδρες τη δυνατότητα να αντιμετωπίσουν τη φτώχεια και να βελτιώσουν το βιοτικό τους επίπεδο.
<SPEAKER ID="176" NAME="Franziska Katharina Brantner" AFFILIATION="Verts/ALE">
(ΕΝ) Κυρία Πρόεδρε, θα ήθελα να επιστήσω την προσοχή του νέου Επίτροπου σε δύο πτυχές της έκθεσης οι οποίες είναι ιδιαιτέρως σημαντικές για την Ομάδα μας, τους Πρασίνους, και ελπίζω ότι αυτά τα σχόλια θα μπορέσουν να μεταβιβαστούν στον αρμόδιο νέο Επίτροπο.
<P>
Δύο σημεία: το πρώτο αφορά την πολυαναμενόμενη αναθεώρηση της οδηγίας για ίση αμοιβή για όμοια εργασία. Πιστεύουμε πως αυτό είναι ζωτικής σημασίας για τις γυναίκες σε όλη την Ευρώπη. Το μισθολογικό χάσμα είναι απαράδεκτο: βρισκόμαστε πλέον στο 2010 και έχει έρθει η στιγμή να ληφθούν μέτρα για τη γεφύρωση τους χάσματος. Εσείς, κύριε Špidla, αναγνωρίσατε ότι χρειαζόμαστε νέα νομική δράση. Προσδοκούμε να λάβουμε πρόταση από την Επιτροπή σχετικά με μια νέα νομική δράση κατά τη διάρκεια της τρέχουσας κοινοβουλευτικής περιόδου.
<P>
Το δεύτερο σημείο αφορά το δικαίωμα άδειας πατρότητας. Εν προκειμένω, θα ήθελα να υπογραμμίσω ότι αυτή η έκθεση αφορά την ισότητα μεταξύ γυναικών και ανδρών. Επιθυμούμε επίσης την ισότητα για τους άνδρες, ώστε να μπορούν να περνούν χρόνο με τα παιδιά τους και να αναλαμβάνουν τη σχετική ευθύνη, εφόσον το επιθυμούν. Χρειαζόμαστε ίσες επιλογές για γυναίκες και άνδρες όσον αφορά τον τρόπο ζωής, εργασίας και φροντίδας της οικογένειας και των παιδιών τους. Συνεπώς, ενώ θεωρούμε πως είναι σημαντικό να στείλει το Ευρωπαϊκό Κοινοβούλιο ένα μήνυμα στους πατέρες, θα θέλαμε να μην στείλουμε μόνο μηνύματα: θα θέλαμε να ανοίξουμε την πόρτα σε μια σύγχρονη κοινωνία. Βασιζόμαστε στην Επιτροπή για την εισαγωγή, εντέλει, μιας πολύ σύγχρονης, προοδευτικής οδηγίας σχετικά με το ζήτημα.
<P>
Τέλος, αναμένουμε με ανυπομονησία τις προτάσεις της ισπανικής Προεδρίας σχετικά με την εξάλειψη της βίας κατά των γυναικών σε ολόκληρη την Ευρώπη και ελπίζουμε ότι η Επιτροπή θα αποδεχθεί αυτές τις προτάσεις.
<SPEAKER ID="177" NAME="Julie Girling" AFFILIATION="ECR">
(ΕΝ) Κυρία Πρόεδρε, εμείς οι γυναίκες βουλευτές του Ευρωπαϊκού Κοινοβουλίου αποτελούμε σίγουρα μειοψηφία. Έχουμε μια εργασία που μας ικανοποιεί και μας παρέχει κίνητρα, με ίση αμοιβή, ίσες συντάξεις, ίση πρόσβαση στις θέσεις ευθύνης: μια εργασία τόσο πολύ διαφορετική από αυτή πολλών πολιτών των εκλογικών περιφερειών μας.
<P>
Επικροτώ αυτήν την έκθεση και την έμφαση την οποία δίνει ο κ. Tarabella στην οικονομική ευημερία των γυναικών. Πιστεύω ότι αυτός είναι ο μοναδικός πιο σημαντικός παράγοντας όσον αφορά την προώθηση της ισότητας των φύλων. Εάν οι γυναίκες ελέγχουν οικονομικά τη ζωή τους, είναι πολύ περισσότερο ικανές να ελέγξουν όλες τις υπόλοιπες πτυχές της ζωής τους. Πρέπει να διασφαλίσουμε ότι, σε αυτούς τους καιρούς των οικονομικών προκλήσεων, οι γυναίκες δεν θα μείνουν πίσω σε χαμηλόμισθες και χαμηλής ασφάλειας θέσεις εργασίας.
<P>
Θα ήθελα να συγχαρώ την ένωση ευρωπαϊκών μηχανολογικών βιομηχανιών για το πρόσφατο όραμα πολιτικής της, στο πλαίσιο του οποίου ζητεί την προώθηση των σπουδών στα μαθηματικά και τις θετικές επιστήμες, ιδίως για τις γυναίκες. Επιθυμούν, και παραθέτω, "να εισαγάγουν στον τομέα, πολύ περισσότερες γυναίκες με προσόντα, οι οποίες επί μακρόν απέφευγαν πολλούς μηχανολογικούς τομείς".
<P>
Ναι, η θέση των γυναικών αφορά πολιτικές, αφορά κατευθύνσεις αλλά και πράξεις: πράξεις, που είναι προτιμότερες από τα λόγια. Αυτός είναι ο τρόπος για να προχωρήσουμε, με φωτισμένους εργοδότες που αναγνωρίζουν τις δυνάμεις των γυναικών και προωθούν την οικονομική τους ευημερία.
<SPEAKER ID="178" NAME="Eva-Britt Svensson" AFFILIATION="GUE/NGL">
(SV) Κυρία Πρόεδρε, θα ήθελα να ευχαριστήσω τον κ. Tarabella και τους συναδέλφους του στην Επιτροπή Δικαιωμάτων των Γυναικών και Ισότητας των Φύλων για τη σύνταξη μιας καλής έκθεσης.
<P>
Θα ήθελα να επισημάνω ιδιαιτέρως δύο σημεία. Ελπίζω ότι η Ολομέλεια στηρίζει τη σπουδαιότητα της άδειας πατρότητας. " άδεια πατρότητας όχι μόνο στέλνει το σημαντικό μήνυμα ότι τα παιδιά αποτελούν ευθύνη και των δύο γονέων, αλλά έχει και άλλες θετικές συνέπειες. Μελέτες καταδεικνύουν ότι οι πατέρες οι οποίοι έχουν λάβει άδεια πατρότητας συνεχίζουν να αναλαμβάνουν μεγαλύτερες ευθύνες για το σπίτι, την οικογένεια και τα παιδιά μετέπειτα στη ζωή. Με άλλα λόγια, η συμμετοχή των πατέρων δημιουργεί μια γερή βάση για περαιτέρω ίση εργασία.
<P>
Το δεύτερο σημείο το οποίο θα ήθελα να επισημάνω, και το οποίο υποστηρίζω, είναι ότι πρέπει επιτέλους να δοθεί στις γυναίκες η εξουσία να αποφασίζουν για το ίδιο τους το σώμα, τη σεξουαλικότητά τους και την αναπαραγωγή τους. Το να δίνεται στις γυναίκες αυτή η εξουσία συνεπάγεται ότι όταν ένα παιδί έρχεται στον κόσμο είναι επιθυμητό και είναι πραγματικά σε θέση να αναπτυχθεί - κάτι που αποτελεί δικαίωμα κάθε παιδιού. Επιθυμούμε να σταματήσουν πλέον οι ζωές των γυναικών να τραυματίζονται, να σταματήσουν να πεθαίνουν οι γυναίκες, ακόμη και σήμερα, εξαιτίας παράνομων αμβλώσεων. Ας δώσουμε στις γυναίκες το δικαίωμα για αυτοδιάθεση - όχι μόνο όσον αφορά τα οικονομικά, πολιτικά και κοινωνικά ζητήματα αλλά και όσον αφορά το ίδιο τους το σώμα.
<SPEAKER ID="179" NAME="Morten Messerschmidt" AFFILIATION="EFD">
(DA) Κυρία Πρόεδρε, κι εγώ πιστεύω πως αυτό το ζήτημα είναι σημαντικό και, συνεπώς, καθώς παρακολουθώ τη συζήτηση, δεν μπορώ παρά να απορώ για το γεγονός ότι όλες οι πολιτικές ομάδες, εκτός από την Ευρώπη Ελευθερίας και Δημοκρατίας, φαίνεται να θεωρούν ότι ο αγώνας για την ισότητα των γυναικών πρέπει να δοθεί μόνο από τις γυναίκες. Ενδεχομένως να αποκτήσετε ούτως ή άλλως την ίδια εντύπωση ακούγοντας τους, κατά τα άλλα, εξαιρετικούς ομιλητές εδώ σήμερα. Πιστεύω πως η έλλειψη ανδρών ομιλητών είναι εντυπωσιακή και χαίρομαι που η πολιτική Ομάδα μου κατάφερε να στείλει δύο.
<P>
Δεδομένων των παραπάνω σχετικά με το ύφος και τη μορφή της συζήτησης, θα ήθελα να δηλώσω ότι, κατά τη γνώμη μου, η ίδια η έκθεση επικεντρώνεται έντονα μόνο σε κοινωνικο-οικονομικές θεωρήσεις. Υπάρχουν πολλές θεωρήσεις για την αγορά εργασίας, τις μισθολογικές διαφορές, την εκπαίδευση, τους κανόνες για τους διευθυντές εταιρειών και άλλα συναφή, και πράγματι αυτά τα ζητήματα είναι σημαντικά· αλλά υπάρχει ένας συγκεκριμένος τομέας -όπως ανέφερε ήδη προηγούμενος ομιλητής- που απουσιάζει παντελώς και αυτός είναι το τεράστιο πολιτισμικό πρόβλημα που αντιμετωπίζουμε λόγω της μετανάστευσης από τον ισλαμικό κόσμο. Θεωρώ πως είναι ελαφρώς ντροπιαστικό το γεγονός ότι μια έκθεση, η οποία υποτίθεται πως αφορά τα ίσα δικαιώματα των γυναικών, δεν αναφέρει καν προβλήματα όπως τον αναγκαστικό γάμο, την υποχρεωτική χρήση μαντίλας, τα εγκλήματα τιμής, την κλειτοριδεκτομή, την έλλειψη πρόσβασης στην εκπαίδευση κ.λπ. Αυτά τα στοιχεία πρέπει να συμπεριληφθούν εάν επιθυμούμε να έχουμε μία ακριβή εικόνα της Ευρώπης το 2010.
<SPEAKER ID="180" NAME="Krisztina Morvai" AFFILIATION="NI">
(HU) Θα ήθελα να προτείνω την υιοθέτηση μιας νέας προσέγγισης από το Ευρωπαϊκό Κοινοβούλιο όσον αφορά το ζήτημα της άμβλωσης. Ζητώ να πάψει επιτέλους το τρομερό ψέμα σύμφωνα με το οποίο η άμβλωση είναι ωφέλιμη για τις γυναίκες, αποτελώντας ίσως και μέτρο σύγκρισης της ελευθερίας των γυναικών. Όχι! Όπως πολλοί γνωρίζουν, άνδρες και γυναίκες εξίσου, η άμβλωση είναι μια επώδυνη και επιβλαβής εισβολή τόσο στο σώμα όσο και στην ψυχή μιας γυναίκας. Ακριβώς για τον λόγο αυτόν, αντί να μιλούμε διαρκώς για ευκολότερη πρόσβαση στην άμβλωση, ας μιλήσουμε επιτέλους για την πρόληψη των αμβλώσεων, τονίζοντας αυτό το γεγονός και παρέχοντας σχετική βοήθεια στις γυναίκες. Ας βοηθήσουμε τις γυναίκες να προετοιμάζονται για προγραμματισμένες εγκυμοσύνες και στην περίπτωση μη προγραμματισμένης εγκυμοσύνης, μη προγραμματισμένης σύλληψης παιδιού, αυτό το παιδί θα πρέπει να έχει το δικαίωμα να έρθει στον κόσμο και να μεγαλώσει με την αγάπη των γυναικών, των ζευγαριών, και οι τελευταίοι πρέπει να έχουν κάθε βοήθεια και στήριξη για να το πράξουν αυτό.
<SPEAKER ID="181" NAME="Anna Záborská" AFFILIATION="PPE">
(FR) Κυρία Πρόεδρε, κύριε Επίτροπε, η πρόταση ψηφίσματος του κ. Tarabella, ο οποίος έγινε μέλος της Επιτροπής Δικαιωμάτων των Γυναικών και Ισότητας των Φύλων μετά τις τελευταίες ευρωπαϊκές εκλογές, είναι φιλόδοξη. Αναφέρομαι συγκεκριμένα στην παράγραφο 20: "Το Κοινοβούλιο εκφράζει την επιθυμία δημιουργίας μίας ευρωπαϊκής χάρτας για τα δικαιώματα των γυναικών".
<P>
Όλοι όσοι γνωρίζουν την ιστορία της ευρωπαϊκής ολοκλήρωσης θα θυμούνται ότι η Συνθήκη της Ρώμης προέβλεπε ήδη την αρχή της ισότητας των φύλων στην αγορά εργασίας. Νομοθεσίες για την ίση μεταχείριση γυναικών και ανδρών υφίστανται σε κάθε κράτος μέλος. Το αίτημα για νέες χάρτες αποτελεί εύκολη λύση. Αυτό που έχουμε περισσότερο ανάγκη είναι μια προσπάθεια εφαρμογής των υφιστάμενων μέσων.
<P>
Στην πραγματικότητα, εάν δεν αφαιρέσουμε την παράγραφο 20 από αυτήν την πρόταση ψηφίσματος, θα προσθέσουμε στην Ευρωπαϊκή Σύμβαση Ανθρωπίνων Δικαιωμάτων του Συμβουλίου της Ευρώπης, στον Χάρτη Θεμελιωδών Δικαιωμάτων της Ευρωπαϊκής Ένωσης και στο ολοκαίνουργιο Ευρωπαϊκό Ινστιτούτο για την Ισότητα των Φύλων ένα τέταρτο μέσο, το οποίο θα λάβει τη μορφή μιας νέας ειδικής χάρτας αποκλειστικά για την προώθηση των γυναικών.
<P>
Έχω ορισμένες ερωτήσεις. Ποια θα ήταν η χρησιμότητα μιας νέας χάρτας για τα δικαιώματα των γυναικών; Ποια αξία θα προσέθετε; Καμία. Είναι λάθος να πιστεύουμε πως μια χάρτα θα επιλύσει τα προβλήματα των γυναικών. Ο νόμος της φύσης, ο οποίος θα έπρεπε να καθοδηγεί τη σκέψη και την πολιτική δράση μας, δεν αναγνωρίζει ειδικά δικαιώματα. Κανένας δεν μπορεί να υποστηρίξει ότι τα νομικά μέσα αγνοούν τα δικαιώματα των γυναικών. Αυτό θα ήταν πνευματικά ανέντιμο και λανθασμένο από την άποψη των πραγματικών γεγονότων.
<P>
Για τον λόγο αυτόν ψηφίζω κατά της παραγράφου 20. " χάρτα είναι το βασικό πρόβλημα. Εάν η παράγραφος 20 παραμείνει στην πρόταση ψηφίσματος, δεν θα μπορέσω να τη στηρίξω.
<P>
Τέλος, κύριε Επίτροπε, σας ευχαριστώ για τη συνεργασία σας με την Επιτροπή Δικαιωμάτων των Γυναικών και Ισότητας των Φύλων κατά τη διάρκεια της εντολής σας.
<SPEAKER ID="182" NAME="Sylvie Guillaume" AFFILIATION="S&amp;D">
(FR) Κυρία Πρόεδρε, καταρχάς, θα ήθελα να συγχαρώ τον συνάδελφό μου κ. Tarabella για την ποιότητα της έκθεσης την οποία συνέταξε και για τον επιτυχή χειρισμό της εργασίας αυτής από μέρους του, στο πλαίσιο της οποίας εξετάζει σειρά ζητημάτων σχετικά με την ισότητα των φύλων.
<P>
Πρέπει να αναγνωρίσουμε ότι έχει σημειωθεί σαφής πρόοδος όσον αφορά την ισότητα. Ωστόσο, απαιτείται ακόμη πολλή προσπάθεια, ιδίως, στο πλαίσιο της οικονομικής και κοινωνικής κρίσης, η οποία έχει ακόμη μεγαλύτερο αντίκτυπο σε ένα ήδη εξαιρετικά ευάλωτο τμήμα του πληθυσμού, δηλαδή τις γυναίκες.
<P>
Πρέπει, επίσης, να τονίσουμε τη διπλή διάκριση την οποία υφίστανται ορισμένες φορές οι γυναίκες λόγω αναπηρίας, ηλικίας ή επειδή αποτελούν μέλη εθνοτικής μειονότητας. Θα ήθελα να επισημάνω τρία συγκεκριμένα σημεία. Πρέπει να αποκτήσουμε κοινούς, αξιόπιστους και συνεπείς δείκτες σε ευρωπαϊκό επίπεδο. Αυτό θα μας επέτρεπε να προτείνουμε λύσεις που αντανακλούν συνθήκες της πραγματικής ζωής, οι οποίες μπορούν να μετρηθούν χρησιμοποιώντας αξιόπιστα δεδομένα για την ισότητα των φύλων.
<P>
Εάν επιθυμούμε ειλικρινά να επιτύχουμε πραγματική ισότητα, τότε πρέπει να θεσπιστεί η άδεια πατρότητας σε ευρωπαϊκό επίπεδο. Πρόκειται για έναν σημαντικό παράγοντα αναφορικά με την ισότητα ευκαιριών στην εργασιακή και την οικογενειακή ζωή.
<P>
Τέλος, το τρίτο σημείο που επιθυμώ να επισημάνω αφορά το γεγονός ότι η ισότητα των φύλων βασίζεται απαραίτητα στο ότι οι γυναίκες πρέπει να έχουν τον έλεγχο του σώματός τους. Αυτό σημαίνει σαφώς ότι η αντισύλληψη και η άμβλωση πρέπει να καταστούν όσο το δυνατόν πιο προσβάσιμες στις γυναίκες. Λυπάμαι για το γεγονός ότι αυτό το ζήτημα εξακολουθεί να καταλήγει σε τέτοια ευαισθησία, αν μη τι άλλο, αλλά είναι προφανές ότι, έως ότου οι γυναίκες να είναι σε θέση να ελέγχουν τα σεξουαλικά δικαιώματά τους, δεν θα έχουμε καταφέρει να επιτύχουμε τον στόχο μας στο πλαίσιο του αγώνα μας για πραγματική ισότητα μεταξύ ανδρών και γυναικών.
<SPEAKER ID="183" NAME="Siiri Oviir" AFFILIATION="ALDE">
(ET) Κυρία Πρόεδρε, κύριε Επίτροπε, κυρίες και κύριοι, καταρχάς, τα συγχαρητήριά μου στον κ. Tarabella, αλλά ας περάσουμε τώρα στην έκθεση. " ισότητα μεταξύ γυναικών και ανδρών δεν αποτελεί αυτοσκοπό, αλλά προϋπόθεση για την επίτευξη των γενικών στόχων μας.
<P>
" ισότητα στην καθημερινή ζωή είναι προς συμφέρον όλων, ανδρών και γυναικών, όμως αυτό το πρόβλημα δεν πρόκειται να επιλυθεί απλά και μόνο μέσω μεμονωμένων νομοθετικών πράξεων. Το γεγονός ότι μιλούμε για αυτό επί 40 έτη και εξακολουθούμε να μιλούμε σήμερα για αυτό, αποτελεί δείγμα για το ότι μόνο μέσω μιας πολύπλευρης ολοκληρωμένης πολιτικής θα προσεγγίσουμε τον στόχο μας. Ως εκ τούτου, θα ήθελα να τονίσω την εξαιρετική σημασία της εφαρμογής και της επίβλεψης.
<P>
Δεύτερον, η διάδοση αναχρονιστικών στερεοτύπων σχετικά με το φύλο διατηρεί ουσιαστικά μεσαιωνικούς κοινωνικούς ρόλους για τους άνδρες και τις γυναίκες και ενισχύει την ανισότητα των φύλων. Επιθυμούμε να αλλάξουμε την κατάσταση, ωστόσο θα πρέπει να αποτελέσουμε, εν προκειμένω, πρότυπο. Αύριο θα εγκρίνουμε τη νέα Ευρωπαϊκή Επιτροπή, στην οποία οι γυναίκες αποτελούν μόνο το ένα τρίτο. Δεν μπορούμε πλέον να το αλλάξουμε αυτό σήμερα. Θα ήθελα να ζητήσω, όταν εκλεγεί η επόμενη νέα Επιτροπή, να οριστούν δύο υποψήφιοι Επίτροποι από κάθε κράτος μέλος -ένας άνδρας και μία γυναίκα. Έτσι, δεν θα λάβουμε την απόφαση για τους νέους Επιτρόπους βάσει του φύλου τους αλλά βάσει των προσόντων τους. Τα στατιστικά στοιχεία σχετικά με την εκπαίδευση καταδεικνύουν ότι οι γυναίκες δεν πρέπει να φοβούνται κάτι τέτοιο και, κατά συνέπεια, είμαι σίγουρη ότι δεν πρέπει να ντρεπόμαστε. Τέλος, θα ήθελα να ευχαριστήσω τον κ. Špidla και ελπίζω να εκπληρώσει τους στόχους που έχει θέσει για τον εαυτό του.
<SPEAKER ID="184" NAME="Μιχάλης Τρεμόπουλος" AFFILIATION="Verts/ALE">
Κύρια Πρόεδρε, πολύ σωστά η σημαντική αυτή έκθεση του 2009 αντιλαμβάνεται ότι η βία είναι ένα θεμελιώδες εμπόδιο για την ισότητα γυναικών και ανδρών. Δεν αναφέρεται όμως συγκεκριμένα στην ενδοοικογενειακή βία. Δυστυχώς, το φαινόμενο αυτό βρίσκεται σε έξαρση και μαστίζει όλες τις κοινωνίες. Στην Ελλάδα για παράδειγμα, έχουν καταγραφεί μέσα σε 1½ χρόνο, 35 συζυγοκτονίες.
<P>
Παρόλα, όμως, αυτά οι δομές στήριξης κακοποιημένων γυναικών είναι υποτυπώδεις, αν όχι ανύπαρκτες. Το Ευρωπαϊκό Κοινοβούλιο οφείλει να ενθαρρύνει τα κράτη μέλη, φυσικά και την Ελλάδα, ώστε να δημιουργήσουν δομές στήριξης κακοποιημένων γυναικών σε κάθε δήμο, με πλήρη ψυχολογική, νομική και επαγγελματική υποστήριξη καθώς και επαρκώς στελεχωμένους ξενώνες για τις γυναίκες.
<P>
Επιπλέον, τα κράτη μέλη πρέπει να λάβουν υπόψη τις προτάσεις για τροποποιήσεις που έχουν γίνει από γυναικείες οργανώσεις και νομικούς σχετικά με νομοθετικές ασάφειες και ελλείψεις γύρω από το θέμα της ενδοοικογενειακής βίας. Και τέλος, να εισαγάγουν προγράμματα αντι-σεξιστικής εκπαίδευσης στα σχολεία με στόχο την αλλαγή των κοινωνικών αναπαραστάσεων, εκείνων δηλαδή που σχετίζονται με τους στερεότυπους κοινωνικούς ρόλους.
<SPEAKER ID="185" NAME="Jaroslav Paška" AFFILIATION="EFD">
(SK) Θα ήθελα να ξεκινήσω δηλώνοντας ότι θεωρώ ότι είναι σωστό να συμμετάσχει το Ευρωπαϊκό Κοινοβούλιο ενεργά στο ζήτημα της ισότητας των φύλων. Ωστόσο, δεν μπορώ να μην σκέφτομαι ότι η ευρωπαϊκή πολιτική μας πάσχει από μια βαριά, πολύ βαριά μορφή σχιζοφρένειας. Θα ήθελα να παραθέσω ένα πρόσφατο ρεπορτάζ ειδησεογραφικού πρακτορείου. " δεκαεξάχρονη Medine Memi από την πόλη Kahta της τουρκικής επαρχίας Adiyaman ετάφη ζωντανή από την οικογένειά της σε έναν ορνιθώνα δίπλα στην κατοικία της οικογένειας. " αστυνομία την βρήκε να αναπαύεται σε καθιστή θέση δύο μέτρα κάτω από το έδαφος. Από την αυτοψία διαπιστώθηκε ότι το κορίτσι είχε μεγάλες ποσότητες χώματος στους πνεύμονες και το στομάχι της. Ο πατέρας του κοριτσιού ομολόγησε ψύχραιμα την πράξη στην αστυνομία και δήλωσε ότι είχε θάψει το κορίτσι επειδή συναναστρεφόταν με αγόρια. Κυρίες και κύριοι, στην Τουρκία και σε παρόμοιες χώρες, γυναίκες ακόμη και κορίτσια δολοφονούνται, για παράδειγμα, κατ' αυτόν τον τρόπο απλά και μόνο επειδή μίλησαν με άλλους άνδρες. Εάν λαμβάνουμε σοβαρά υπόψη την ισότητα των φύλων, πώς είναι να δυνατό να εξετάζουμε την ιδέα της ένταξης σε μια πολιτισμένη Ευρώπη μιας χώρας με τέτοια συμπεριφορά απέναντι στις γυναίκες; " ισότητα των φύλων δεν αφορά μόνο τον υπολογισμό μικρών διαφορών στο εισόδημα, αλλά πάνω απ'°όλα το δικαίωμα στη ζωή και την ανθρώπινη αξιοπρέπεια, την οποία στερούνται επανειλημμένως οι γυναίκες σε πολλές από τις γειτονικές μας χώρες.
<SPEAKER ID="186" NAME="Laurence J.A.J. Stassen" AFFILIATION="NI">
(NL) Κυρία Πρόεδρε, σήμερα συζητούμε για την έκθεση προόδου σχετικά με την ισότητα μεταξύ ανδρών και γυναικών στην Ευρωπαϊκή Ένωση. Πολλά ζητήματα εξετάστηκαν όμως, εάν λείπει κάτι από την έκθεση, αυτό είναι η τρομερή ανισότητα μεταξύ ανδρών και γυναικών στην ευρωπαϊκή μουσουλμανική κοινότητα, όπου οι γυναίκες είναι απόλυτα υποτελείς στους άνδρες σύμφωνα με τους κανόνες του Κορανίου. " συμμετοχή των μουσουλμάνων γυναικών στον εργασιακό βίο ή την ανώτατη εκπαίδευση είναι ένα ζήτημα μόλις και μετά βίας ανοιχτό προς συζήτηση για τους άνδρες και, εάν υφίσταται, οι γυναίκες πρέπει να φορούν μπούρκα ή μαντίλα γεγονός το οποίο μειώνει σημαντικά τις δυνατότητές τους για ανεύρεση εργασίας.
<P>
Κατά συνέπεια, η Ευρωπαϊκή Ένωση πρέπει να μάχεται όχι για το δικαίωμα των γυναικών να φορούν μπούρκα αλλά για το δικαίωμά τους στην εργασία χωρίς να φορούν μπούρκα. Το ολλανδικό Κόμμα για την Ελευθερία (PVV) στηρίζει τη Γαλλία στην προσπάθειά της να απαγορεύσει την μπούρκα στους δημόσιους χώρους και θα ήθελε να δει τέτοιου είδους απαγορεύσεις σε εθνικό επίπεδο και σε άλλα κράτη μέλη. Κυρία Πρόεδρε, πρέπει κάτι να γίνει για τη σοκαριστική υποταγή αυτών των γυναικών.
<P>
Το PVV επιθυμεί τη δυναμική καταπολέμηση αυτής της οπισθοδρόμησης. Αυτές οι γυναίκες έχουν δικαίωμα στην ελευθερία της έκφρασης και της εκπαίδευσης χωρίς να πρέπει να φοβούνται ένα Ισλάμ που θα τις κρατούσε απομονωμένες. Έχει έρθει η στιγμή για ένα νέο κύμα χειραφέτησης. Κατά συνέπεια, το PVV δεν θα προσυπογράψει την παρούσα έκθεση, καθώς δεν αντιμετωπίζει σημαντικά ζητήματα, κάτι που πιστεύουμε ότι αποτελεί τρομερό όνειδος.
<SPEAKER ID="187" NAME="Christa Klaß" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, ακούσαμε πολλές φορές σήμερα να αναφέρεται ότι οι γυναίκες στην Ευρώπη συνεχίζουν να υφίστανται ανισότητες στον εργασιακό χώρο. Ωστόσο, το ποσοστό απασχόλησής τους αυξήθηκε από 51% το 1997 σε 58% το 2007. Σήμερα, οι γυναίκες διαθέτουν υψηλά προσόντα, αλλά ο αριθμός των γυναικών σε διοικητικές θέσεις παραμένει αμετάβλητος τα τελευταία έτη, παρόλο που σε τμήματα οικονομικών, διοίκησης και νομικής εγγράφονται περισσότερες γυναίκες απ'°ό,τι άνδρες.
<P>
Πρέπει να αναγνωρίσουμε ότι το 2007 το 31% των γυναικών απασχολούνταν σε θέσεις μερικής απασχόλησης, ποσοστό τετραπλάσιο από αυτό των ανδρών. Κατά μέσο όρο, οι γυναίκες κερδίζουν 17,4% λιγότερα χρήματα από τους άνδρες, διατρέχουν τον υψηλότερο κίνδυνο φτώχειας και, ιδίως οι ηλικιωμένες γυναίκες, πλήττονται σοβαρά όχι μόνο από τη μοναξιά και την εξάρτηση από τη φροντίδα αλλά και από τη φτώχεια. Αυτό πρέπει να αλλάξει.
<P>
Γυναίκες στις επιχειρήσεις, γυναίκες στην εργασία -αυτό αξιώνουμε. Ζητούμε ειδικές ρυθμίσεις προκειμένου η γονική άδεια και η προστασία των μητέρων να τεθούν σε ίση βάση και κατά κάποιον τρόπο έχουμε επιτύχει το αντίθετο: οι γυναίκες είναι πολύ ακριβές και, συνεπώς, δεν προσλαμβάνονται. " οικονομία είναι αυτή η οποία εφευρίσκει όλες τις λύσεις. " πραγματική αδικία αυτής της κατάστασης έγκειται στην κατώτερη θέση των γυναικών και στο γεγονός ότι αναγνωρίζονται ελάχιστα τα οικογενειακά και οικοκυρικά τους καθήκοντα.
<P>
Κύριε Επίτροπε, μόλις αναφέρατε ότι θα θέλατε να διεξαχθεί ανάλυση κόστους-οφέλους αυτής της κατάστασης. Όμως, όπως δεν μπορείτε να το πληρώσετε αυτό κατά τον ίδιο τρόπο δεν μπορείτε και να το υπολογίσετε. Πρέπει να αναγνωρίσουμε ότι οι μητέρες και οι πατέρες θα χαίρονταν να επιλέξουν να φροντίζουν τις οικογένειές τους, εάν αυτό δεν θεωρείτο υποδεέστερο καθήκον και εάν δεν ήταν γενικά δυσμενές για την εξέλιξη της επαγγελματικής σταδιοδρομίας. Οι άνθρωποι που επιτελούν οικογενειακό έργο επιτελούν μια πολύ σημαντική εργασία στην κοινωνία, επειδή παράγουν το μέλλον μας· αποκτούν δεξιότητες και επίσης δυνατότητες για τις μελλοντικές επαγγελματικές τους δραστηριότητες.
<P>
Ως εκ τούτου, η οικονομία πρέπει να εργάζεται προς στήριξη των οικογενειών και των γυναικών. " επανεξέταση του τρόπου με τον οποίον λειτουργούν οι κοινωνίες μας είναι πολύ πιο επιτακτική ανάγκη από την ίδρυση νέων ευρωπαϊκών παρατηρητηρίων και ινστιτούτων.
<SPEAKER ID="188" NAME="Αντιγόνη Παπαδοπούλου" AFFILIATION="S&amp;D">
Κυρία Πρόεδρε, η διεθνής οικονομική κρίση έχει σαφείς αρνητικές επιπτώσεις για άνδρες και γυναίκες. Συνεπάγεται απώλεια θέσεων εργασίας, επιβάλει δημοσιονομικές πολιτικές λιτότητας. Σε καμία όμως περίπτωση δεν πρέπει να αποτελέσει ανασταλτικό παράγοντα στην περαιτέρω προώθηση πολιτικών για την ισότητα ανδρών - γυναικών, γιατί αυτές οι πολιτικές μπορούν να αποτελέσουν την ατμομηχανή για κοινωνικοοικονομική ανάπτυξη και ανάκαμψη στην Ευρώπη.
<P>
" κρίση συνιστά παράλληλα μια μοναδική ευκαιρία και πρόκληση για να δημιουργήσει η Ευρωπαϊκή Ένωση και οι κυβερνήσεις των κρατών μελών της συνθήκες αύξησης της ανταγωνιστικότητας σε παγκόσμιο επίπεδο, αναθεωρώντας και ενσωματώνοντας τη διάσταση της ισότητας των φύλων σε όλες τις πολιτικές ώστε να αντιμετωπιστούν πάγια δημοκρατικά ελλείμματα σε βάρος της γυναίκας.
<P>
Οφείλουμε να εντατικοποιήσουμε τις προσπάθειες για να πατάξουμε την ανισομισθία, τη βία, το φαινόμενο της γυάλινης οροφής, τις διακρίσεις, τη φτώχεια. Οφείλουμε να βρούμε τρόπους συμφιλίωσης της επαγγελματικής και της οικογενειακής ζωής, βελτίωσης των υποδομών φροντίδας παιδιών, βρεφών και ηλικιωμένων, στήριξης των εργαζομένων γυναικών και των ζευγαριών διπλής σταδιοδρομίας, καθώς και των μονογονεϊκών οικογενειών και των ατόμων με αναπηρία. Πρωτίστως, όμως, οφείλουμε να θέσουμε σε εφαρμογή με αποτελεσματικότητα όλες τις νομοθεσίες περί ισότητας στην πράξη.
<SPEAKER ID="189" NAME="Nadja Hirsch" AFFILIATION="ALDE">
(DE) Κυρία Πρόεδρε, διανύουμε το Ευρωπαϊκό Έτος Καταπολέμησης της Φτώχειας και του Κοινωνικού Αποκλεισμού. Οι γυναίκες εξακολουθούν να διατρέχουν πολύ υψηλό κίνδυνο φτώχειας ή ζωής σε συνθήκες φτώχειας. Πολλά μικρά βήματα τις οδηγούν σε αυτήν τη θέση: τα κορίτσια τείνουν να επιλέγουν εργασίες χωρίς καλή αμοιβή. Στη συνέχεια αποφασίζουν να κάνουν παιδιά, γεγονός το οποίο συχνά τις οδηγεί στη δυνατότητα μόνο μερικής απασχόλησης. Εναλλακτικά, ενδέχεται να αποφασίσουν να φροντίσουν τους γονείς ή τους παππούδες τους, γεγονός το οποίο θέτει εκ νέου τις μεγαλύτερες γυναίκες σε μια κατάσταση κατά την οποία δεν μπορούν να επιστρέψουν στην εργασία. Οι περίοδοι αυτές προστίθενται και, ως αποτέλεσμα, η επαγγελματική σταδιοδρομία των γυναικών εξελίσσεται με πολύ βραδύτερους ρυθμούς. Αυτό αντικατοπτρίζεται, για παράδειγμα, στο γεγονός ότι λαμβάνουν χαμηλότερες συντάξεις. Υπάρχουν πολλές πτυχές αυτού του ζητήματος και πολλές εξ αυτών συμπεριλαμβάνονται στην εν λόγω έκθεση.
<P>
Το πραγματικά σημαντικό μήνυμα το οποίο πρέπει να αποστείλουμε είναι ότι υπάρχουν ήδη πολλές δυνατότητες, αλλά τα κορίτσια και οι γυναίκες πρέπει να τις αξιοποιήσουν. Τη συνειδητοποίηση του γεγονότος ότι ένα κορίτσι σπουδάζει μηχανολογία και ότι έχει το θάρρος να το κάνει -αυτό πρέπει να προωθήσουμε στα σχολεία. Αυτό ισχύει, επίσης, ιδίως για τις μετανάστριες. Θα ήθελα επίσης να επισημάνω ακόμη ένα σημείο: εάν κοιτάξετε σήμερα γύρω σας στο Σώμα, θα δείτε ότι τα δύο τρίτα των παρευρισκομένων στη συζήτηση είναι γυναίκες και το ένα τρίτο είναι άντρες. Πρέπει, επίσης, να πείσουμε τους άνδρες να ενδιαφερθούν πολύ περισσότερο για αυτό το ζήτημα ούτως ώστε κάποια ημέρα το κοινό που θα παρακολουθεί και θα στηρίζει τα ζητήματα των γυναικών να είναι κατά τα δύο τρίτα άνδρες.
<SPEAKER ID="190" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, στην έκθεση του κ. Tarabella για την ισότητα μεταξύ γυναικών και ανδρών στην Ευρωπαϊκή Ένωση υποβλήθηκαν διάφορες πολύ σημαντικές προτάσεις προς την Ευρωπαϊκή Επιτροπή και τα κράτη μέλη. Θα επαναλάβω ότι έχει επισημανθεί το πρόβλημα της ανισότητας όσον αφορά την αμοιβή των γυναικών, καθώς και η έλλειψη νομοθετικής πρότασης από την Επιτροπή προκειμένου να μειωθούν οι διαφορές αυτές. Τέθηκε το ζήτημα των γυναικών οι οποίες εργάζονται σε μικρές οικογενειακές επιχειρήσεις χωρίς κοινωνική ασφάλιση και χωρίς η εργασία τους να συμπεριλαμβάνεται στη συνολική διάρκεια δεδουλευμένων τους, με συνέπεια να μην συνυπολογίζεται στα ασφαλιστικά δικαιώματά τους. Έχει επισημανθεί η σημασία και η αναγκαιότητα του επαγγελματικού προσανατολισμού, ο οποίος θα συνέβαλε στη δραστηριοποίηση των γυναικών οι οποίες έχουν εκτοπιστεί από την αγορά εργασίας, πολύ συχνά επειδή γέννησαν ένα παιδί ή παρέμειναν στο σπίτι προκειμένου να φροντίσουν κάποιον ηλικιωμένο. Δόθηκε έμφαση στην ανάγκη παροχής βοήθειας σε γυναίκες οι οποίες θέλουν να ξεκινήσουν τη δική τους επιχείρηση. Απευθύνθηκε έκκληση για την προώθηση των τεχνικών επαγγελμάτων μεταξύ των νέων γυναικών, οι οποίες βρίσκονται στην αρχή του εργασιακού τους βίου, προκειμένου να αυξηθεί το ποσοστό των γυναικών σε εργασίες που παραδοσιακά εκτελούνται από τους άνδρες. Δόθηκε έμφαση στην ανάγκη για μεταχείριση κατά προτεραιότητα ομάδων γυναικών οι οποίες αντιμετωπίζουν ιδιαίτερα δύσκολες καταστάσεις, όπως γυναίκες με αναπηρίες, ηλικιωμένες γυναίκες και γυναίκες με εξαρτώμενα μέλη.
<P>
Ωστόσο, κατά την εκτίμησή μου, μεταξύ αυτών των σημαντικών και θεμελιωδών ζητημάτων υπάρχουν επίσης περιττές διατάξεις σχετικά με την αναπαραγωγική υγεία, καθώς και άλλες που παρέχουν ευρεία και απεριόριστη πρόσβαση στην άμβλωση. Θα ήθελα να επιστήσω την προσοχή των συναδέλφων βουλευτών στο γεγονός ότι οι αποφάσεις για θέματα που σχετίζονται με την άμβλωση αποτελούν αρμοδιότητα των κυβερνήσεων των μεμονωμένων κρατών μελών. Αγωνιζόμαστε για την ίση μεταχείριση γυναικών και ανδρών, όμως δεν θα έπρεπε να την εξαρτήσουμε από επιλογές που αφορούν ζητήματα σεξουαλικότητας. Αυτού του είδους η πρακτική ενδέχεται να μειώσει σημαντικά τη στήριξη προς την υπό συζήτηση έκθεση.
<SPEAKER ID="191" NAME="Vilija Blinkevičiūt" AFFILIATION="S&amp;D">
(LT) Καταρχάς, θα ήθελα να συγχαρώ τον εισηγητή κ. Tarabella για το έργο του.
<P>
Για να ξεπεράσουμε την οικονομική ύφεση, είναι πολύ σημαντικό να επενδύσουμε στο ανθρώπινο κεφάλαιο και τις κοινωνικές υποδομές, δημιουργώντας τις κατάλληλες συνθήκες ώστε να αξιοποιήσουν οι γυναίκες και οι άνδρες πλήρως τις δυνατότητές τους.
<P>
" Ευρωπαϊκή Ένωση έχει σήμερα προσεγγίσει περισσότερο τον στόχο της στρατηγικής της Λισαβόνας για την επίτευξη ποσοστού απασχόλησης των γυναικών 60% έως το 2010. Ωστόσο, η απασχόληση των γυναικών ποικίλλει σημαντικά από το ένα κράτος μέλος στο άλλο. Ως εκ τούτου, η Επιτροπή πρέπει να λάβει αποτελεσματικά μέτρα προκειμένου να διασφαλίσει την εφαρμογή της οδηγίας για την ίση μεταχείριση ανδρών και γυναικών σε θέματα εργασίας και απασχόλησης.
<P>
Σήμερα οι αμοιβές των ανδρών και των γυναικών ποικίλλουν σημαντικά και, συνεπώς, πρέπει επειγόντως να καλέσουμε τα κράτη μέλη να εφαρμόσουν την αρχή της "ίσης αμοιβής για όμοια εργασία". " Επιτροπή πρέπει να καταθέσει προς συζήτηση πρόταση σχετικά με την εφαρμογή της αρχής της ίσης αμοιβής για όμοια εργασία για τους άνδρες και τις γυναίκες.
<P>
Είναι επιτακτική η ανάγκη ενθάρρυνσης προκειμένου οι άνδρες και οι γυναίκες να μοιράζονται τις ευθύνες της προσωπικής και οικογενειακής ζωής και να κατανέμουν καλύτερα τον χρόνο που διατίθεται για αμειβόμενη και μη αμειβόμενη εργασία.
<P>
Τα κράτη μέλη πρέπει να λάβουν όλα τα πιθανά μέτρα σχετικά με την πρόσβαση στα ιδρύματα προσχολικής μέριμνας.
<P>
Το ζήτημα της άδειας πατρότητας πρέπει επίσης να επιλυθεί. Κατά συνέπεια, πρέπει να βρούμε μια κοινή λύση για την ενσωμάτωση αυτής της άδειας στην οδηγία.
<P>
Επιπλέον, στο πλαίσιο των διαπραγματεύσεων της Επιτροπής για τη νέα στρατηγική για το 2020 δίνεται ανεπαρκής προσοχή στα ζητήματα ισότητας μεταξύ ανδρών και γυναικών. Τα ζητήματα ισότητας των φύλων πρέπει να ενισχυθούν και να ενσωματωθούν στη νέα στρατηγική.
<P>
Καταλήγοντας, θα ήθελα να ευχαριστήσω από τα βάθη της καρδιάς μου τον κύριο Επίτροπο για τη μακρά συνεργασία μας στους τομείς της ισότητας των φύλων, της απασχόλησης και των κοινωνικών ζητημάτων. Σας ευχαριστώ και καλή επιτυχία!
<SPEAKER ID="192" NAME="Lena Kolarska-Bobińska" AFFILIATION="PPE">
(PL) Κυρία Πρόεδρε, στην Ευρώπη συμβαίνουν αλλαγές -όπως διαπιστώνουμε από την έκθεση- οι οποίες ευνοούν τη βελτίωση της εκπαίδευσης και την αύξηση της απασχόλησης των γυναικών, αν και εξακολουθούν να υπάρχουν τεράστιες διαφορές. Αυτή η βελτίωση σημειώνεται σε τομείς στους οποίους οι γυναίκες αποφασίζουν για τον εαυτό τους και επιδεικνύουν πρωτοβουλία και σθένος. Ωστόσο, σε τομείς στους οποίους διαθέτουν μικρή επιρροή, λειτουργούν στερεότυπα τα οποία δεν τους επιτρέπουν να προοδεύσουν ή να συμμετάσχουν στη δημόσια ζωή. Για τον λόγο αυτόν, ο αριθμός των γυναικών σε διευθυντικές θέσεις δεν αυξάνεται και η συμμετοχή τους στην πολιτική αυξάνεται με πολύ βραδείς ρυθμούς. Κατά συνέπεια, είναι εν προκειμένω ζωτικής σημασίας να καταπολεμήσουμε τα στερεότυπα και να αναλάβουμε δράση με σκοπό την προώθηση της ισότητας των φύλων στη δημόσια ζωή και την πολιτική. " έκθεση αναφέρεται στην εντατικοποίηση αυτής της δράσης, αλλά αυτό δεν αρκεί. Πρέπει από κοινού να διατυπώσουμε τέτοιες προτάσεις. Πρέπει να ενθαρρύνουμε την Επιτροπή και τα κράτη μέλη να ξεκινήσουν διάλογο και να αναλάβουν δράση προκειμένου να αυξηθεί η συμμετοχή των γυναικών στην πολιτική. Στις περιπτώσεις στις οποίες οι γυναίκες συμμετέχουν περισσότερο στην πολιτική, δίνεται περισσότερη προσοχή σε κοινωνικά ζητήματα, στις εγκαταστάσεις παιδικής μέριμνας, στις υποθέσεις των γυναικών και στην ισότητα των γυναικών γενικά.
<P>
Στην Πολωνία έχουμε ξεκινήσει διάλογο για τις προτεραιότητες στην πολιτική. Μια ομάδα γυναικών έχει ξεκινήσει μια πρωτοβουλία σε επίπεδο βάσης προκειμένου να καταρτιστεί νόμος για την ισότητα στην πολιτική, ώστε το 50% των υποψηφίων να πρέπει να είναι γυναίκες. Έχουμε συγκεντρώσει περισσότερες από 100.000 υπογραφές υπέρ του νόμου και τον καταθέσαμε στο πολωνικό κοινοβούλιο. Έχει ξεκινήσει μια τεράστια συζήτηση και δεν γνωρίζω εάν η ιδέα θα είναι επιτυχής - εάν το κοινοβούλιο θα ψηφίσει υπέρ της πρότασής μας. Δεν γνωρίζω εάν θα έχει μεγάλη επιτυχία, αλλά η ίδια η συζήτηση, η οποία βρίσκεται σε εξέλιξη, έχει μεταβάλει πάρα πολύ την ευαισθητοποίηση της κοινωνίας. Αυτό καταδεικνύεται από τα αποτελέσματα των δημοσκοπήσεων. Ως εκ τούτου, απευθύνω έκκληση για την έναρξη μιας τέτοιας συζήτησης σχετικά με τη συμμετοχή των γυναικών στην πολιτική στις χώρες της Ευρωπαϊκής Ένωσης.
<SPEAKER ID="194" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, είναι θετικό το γεγονός ότι το υπό συζήτηση ψήφισμα περιλαμβάνει την παράγραφο 38, όπου ορίζεται ότι οι γυναίκες πρέπει να έχουν τον έλεγχο των σεξουαλικών και αναπαραγωγικών τους δικαιωμάτων, κυρίως χάρη στην εύκολη πρόσβαση στην αντισύλληψη και την διακοπή της κύησης, και τη δυνατότητας ασφαλούς άμβλωσης. Αυτό είναι σημαντικό, ιδίως για πολίτες χωρών με περιοριστική νομοθεσία κατά της άμβλωσης και στις οποίες πραγματοποιείται παραπλανητική προπαγάνδα υπέρ της ζωής. Στη χώρα μου -την Πολωνία- η πολιτική δεξιά, η οποία αποτελεί υποχείριο των κληρικών, δεν επιτρέπει την κατάλληλη σεξουαλική εκπαίδευση και θέτει περιορισμούς στην αντισύλληψη και τη νόμιμη άμβλωση. Ακόμη και η λέξη "άμβλωση" έχει απαλειφθεί τελείως από την πολωνική γλώσσα και έχει αντικατασταθεί από την έκφραση "δολοφονία συλληφθέντος παιδιού". Προκειμένου να τερματιστούν οι νόμιμες διακοπές κύησης, εκ των οποίων μόνο μερικές εκατοντάδες πραγματοποιούνται ετησίως, καταβάλλονται προσπάθειες εδώ και αρκετά έτη για να προστεθεί μία ρήτρα στο πολωνικό Σύνταγμα, η οποία θα προστατεύει τη ζωή από τη στιγμή της σύλληψης. Ο αριθμός των 100.000 παράνομων αμβλώσεων δεν ανησυχεί τους αποκαλούμενους υποστηρικτές της ζωής, οι οποίοι προσποιούνται ότι αυτές οι αμβλώσεις δεν πραγματοποιούνται.
<P>
" Ευρωπαϊκή Ένωση πρέπει να σταματήσει την καταδίκη από την πλευρά των κρατών μελών των αναπαραγωγικών και σεξουαλικών δικαιωμάτων των γυναικών.
<SPEAKER ID="195" NAME="Danuta Maria Hübner" AFFILIATION="PPE">
(ΕΝ) Κύριε Πρόεδρε, οι γυναίκες αποτελούν το ήμισυ του δυναμικού της Ευρώπης. Δεν πρέπει να σπαταλήσουμε αυτό το δημιουργικό δυναμικό. Εάν κατορθώσουμε να διοχετεύσουμε αυτό το δυναμικό στην οικονομία, θα σημειώσουμε ένα τεράστιο βήμα προόδου όσον αφορά τόσο τις συμπεριφορές που εξακολουθούν να υφίστανται στις ευρωπαϊκές κοινωνίες όσο και τη νέα ατζέντα της Ένωσης για περισσότερη ανάπτυξη, θέσεις εργασίες και ανταγωνιστικότητα.
<P>
Οι ίσες ευκαιρίες υφίστανται πράγματι στα χαρτιά. " Ένωση έχει συντάξει τουλάχιστον 13 οδηγίες για την ισότητα των φύλων. " αρχή κατοχυρώνεται στη Συνθήκη και στα συντάγματα και τις νομοθετικές πράξεις των κρατών μελών, όμως τα δεδομένα της πραγματικής ζωής δεν συμβαδίζουν με αυτήν. Ποτέ πριν στο παρελθόν οι γυναίκες δεν είχαν τόσο καλή μόρφωση, αλλά όσον αφορά την επιχειρηματικότητα οι γυναίκες εξακολουθούν να υποεκπροσωπούνται.
<P>
Όσον αφορά το μισθολογικό χάσμα μεταξύ των φύλων, δεν έχει αλλάξει ουσιαστικά τίποτα τα τελευταία έτη. Όσον αφορά τις επιχειρήσεις, οι γυναίκες σπανίως δεν αποπληρώνουν τα δάνειά τους, αλλά η πρόσβαση σε χρηματοδότηση είναι δυσκολότερη για τις γυναίκες και αυτό καθορίζεται από την απαίτηση των τραπεζών για εγγυήσεις. Πρέπει κανείς να διαθέτει περισσότερα χρήματα προκειμένου να δανειστεί χρήματα, όμως μόνο το 1% του παγκόσμιου ενεργητικού ανήκει σε γυναίκες.
<P>
Παρά τα υψηλότερα προσόντα, παρά την ανώτατη εκπαίδευση, οι γυναίκες εξακολουθούν να υποεκπροσωπούνται πλήρως στα όργανα λήψης αποφάσεων. " ανάληψη περισσότερων θέσεων λήψης αποφάσεων από γυναίκες αποτελεί τη λύση για τα πάντα. Οι γυναίκες μπορεί να προωθούν τη θέση τους και την ατζέντα τους, αλλά η πραγματική δύναμη βρίσκεται στη λήψη των αποφάσεων και για τον λόγο αυτόν οι γυναίκες οφείλουν να συμμετάσχουν.
<P>
Ο σημαντικός αριθμός συμμετεχόντων προσώπων είναι ουσιαστικός για την πραγματοποίηση αλλαγής. Μία μοναδική γυναίκα σε ένα όργανο λήψης αποφάσεων θα αναγκαστεί σύντομα να προσαρμόσει τη συμπεριφορά της προκειμένου να γίνει αποδεκτή από την ανδρική πλειοψηφία. Ως αρχή, η συμμετοχή ορισμένων γυναικών σε ένα όργανο λήψης αποφάσεων θα μπορούσε ήδη να κάνει τη διαφορά, ωστόσο όλες αυτές οι στρατηγικές θα βοηθήσουν ελάχιστα, εάν δεν καταφέρουμε να άρουμε το μεγαλύτερο εμπόδιο για τις γυναίκες: τον συνδυασμό της οικογενειακής και της επαγγελματικής ζωής. Τα εμπόδια που παραμένουν απαιτούν ανταπόκριση της πολιτικής και αυτός είναι ο λόγος για τον οποίον εξακολουθούμε να χρειαζόμαστε πολιτικές οι οποίες θα προσανατολίζονται στα φύλα τόσο σε εθνικό όσο και σε ευρωπαϊκό επίπεδο.
<SPEAKER ID="196" NAME="Γεώργιος Παπανικολάου" AFFILIATION="PPE">
Κύριε Πρόεδρε, ενώνω και εγώ σήμερα τη φωνή μου με αυτή των συναδέλφων, των πολλών γυναικών και αρκετών ανδρών, καθώς και του εισηγητή μας κ. Tarabella τον οποίο συγχαίρω, και δηλώνω και εγώ ότι όλοι μας στηρίζουμε με πάθος οιαδήποτε δράση και πρωτοβουλία για την καταπολέμηση κάθε μορφής διάκρισης μεταξύ ανδρών και γυναικών. Αυτό είναι αυτονόητο, γιατί έτσι πρέπει να λειτουργούμε σε μία ανοιχτή, δημοκρατική, φιλελεύθερη κοινωνία στην οποία κάθε ένας από εμάς επιθυμεί να ζει.
<P>
Γίνεται σημαντική προσπάθεια και αυτό πρέπει να το τονίζουμε. Σε ευρωπαϊκό επίπεδο, υπενθυμίζω την οδηγία 54 του 2006, που όριζε την εξάλειψη κάθε μορφής διάκρισης μεταξύ των δύο φύλων από τα κράτη μέλη, με προθεσμία τον Αύγουστο του 2009. Θυμίζω επίσης, τον ευρωπαϊκό χάρτη αξιολόγησης που εξέδωσε η Επιτροπή για την καταπολέμηση των φυλετικών διακρίσεων εντός της Ευρωπαϊκής Ένωσης, από την περίοδο του 2006 μέχρι και το 2010.
<P>
Υπενθυμίζω, εξάλλου, και θέλω να συγχαρώ, κάθε σχετική πρωτοβουλία των εθνικών κυβερνήσεων στα κράτη μέλη της Ευρωπαϊκής Ένωσης, με τελευταία αυτήν της γαλλικής κυβέρνησης και του Προέδρου Σαρκοζί που αφορά την προώθηση νομοθεσίας για την απαγόρευση της μπούρκας στους δημόσιους χώρους.
<P>
Όλα αυτά είναι συγκεκριμένα βήματα, χρειάζονται όμως ακόμη περισσότερα προκειμένου ν'°αλλάξουμε -πάνω απ'°όλα- τη νοοτροπία μας σε σχέση με την αποφυγή κάθε διάκρισης που παρατηρείται. Δυστυχώς, υπάρχουν ακόμη διακρίσεις και επιτρέψτε μου να κάνω μια αναφορά σε μια ευαίσθητη κατηγορία, σ'°αυτή των νέων μητέρων. Διαβάζω με έκπληξη, σε έκθεση της Ευρωπαϊκής Επιτροπής όσον αφορά τους στόχους της Βαρκελώνης, για τη φροντίδα των παιδιών στην Ευρωπαϊκή Ένωση, ότι σχεδόν το σύνολο των ευρωπαίων μητέρων δηλώνουν αδυναμία να αναθρέψουν όπως επιθυμούν τα παιδιά τους, εξαιτίας των υπέρογκων ευθυνών που αντιμετωπίζουν στην καθημερινότητά τους. Θα πρέπει λοιπόν να καταλάβουμε, και να δώσουμε εδώ τη μεγαλύτερη δυνατή έμφαση, ότι η αδυναμία επίτευξης πραγματικής ισότητας μεταξύ των δύο φύλων θέτει σε κίνδυνο τα σημερινά παιδιά που στερούνται ένα ισορροπημένο οικογενειακό περιβάλλον με έντονη τη μητρική παρουσία. Θέτει σε κίνδυνο την ψυχική ισορροπία και την ανάπτυξη συγκροτημένης προσωπικότητας των σημερινών παιδιών και των αυριανών πολιτών της Ευρωπαϊκής Ένωσης.
<SPEAKER ID="197" NAME="Zita Gurmai" AFFILIATION="S&amp;D">
(ΕΝ) Κύριε Πρόεδρε, η οικονομική κρίση έχει υπογραμμίσει το γεγονός ότι τα δικαιώματα των γυναικών και η ισότητα των φύλων διασυνδέονται με διαρκή οικονομικά ζητήματα.
<P>
Σε χώρες που έχουν θεσπίσει νομοθεσία φιλική προς την ισότητα των φύλων, η εκπροσώπηση των γυναικών στην αγορά εργασίας τείνει να είναι σημαντικά υψηλότερη, όπως και το ποσοστό των γεννήσεων. Σε αυτές τις χώρες τείνει να επικρατεί υγιέστερη οικονομική, κοινωνική και συνταξιοδοτική κατάσταση. Επιπλέον, οι μισθοί των γυναικών είναι ζωτικής σημασίας για την οικογένεια.
<P>
Είναι σαφές ότι η επικείμενη στρατηγική της ΕΕ για το 2020 πρέπει να συμπεριλάβει μια σαφή δήλωση σχετικά με την ενσωμάτωση του ζητήματος της ισότητας των φύλων σε όλες τις ευρωπαϊκές πολιτικές. " στρατηγική πρέπει να συντονιστεί με έναν νέο οδικό χάρτη για την ισότητα των φύλων, καθώς και με τη μελλοντική χάρτα για τα δικαιώματα των γυναικών. Όπως πρότεινε ο συνάδελφός μου Marc Tarabella στην έκθεσή του, τα δικαιώματα των γυναικών στην υγεία και τα σεξουαλικά τους δικαιώματα αποτελούν ένα εξίσου σημαντικό μέσο και για την κοινωνικο-οικονομική χειραφέτηση των γυναικών. Πρέπει να παρέχουμε πρόσβαση στη γνώση, την πληροφόρηση, την υγειονομική περίθαλψη και τη βοήθεια, ούτως ώστε να δώσουμε σε όλες τις γυναίκες την επιλογή και τη θέση ίσων δικαιωμάτων και πρόσβασης.
<P>
Θα ήθελα να εκφράσω τις ευχαριστίες μου για την πενταετή συνεργασία μου με τον Vladimír Špidla, καθώς αυτή είναι η τελευταία ευκαιρία να τον αποχαιρετήσω. Σας ευχαριστώ πολύ για την εξαίρετη συμβολή από μέρους σας και από την ομάδα σας.
<SPEAKER ID="198" NAME="Hella Ranner" AFFILIATION="PPE">
(DE) Κύριε Πρόεδρε, κυρίες και κύριοι, αυτή η εξαιρετικά ενδιαφέρουσα συζήτηση κάλυψε σχεδόν τα πάντα. Μετά δυσκολίας μπορώ να σκεφτώ κάτι άλλο για να συνεισφέρω στη συζήτηση. Ωστόσο, υπάρχει ένα σημείο το οποίο θα ήθελα να επισημάνω εν συντομία: στόχος όλων μας πρέπει να είναι να διασφαλίσουμε ότι οι γυναίκες δεν θα βρίσκονται πλέον στην κατάσταση κατά την οποία θα πρέπει να επιλέγουν μεταξύ αφενός της οικογένειας και αφετέρου της εργασίας. Πρέπει να δημιουργήσουμε τις συνθήκες προκειμένου να καταστεί αυτό πραγματικότητα. Πρέπει να έχουμε τη δυνατότητα ταχείας ανάληψης δράσης προκειμένου να διασφαλίσουμε ότι μια γυναίκα μπορεί να εκπληρώσει τον μητρικό και επαγγελματικό της ρόλο με τον καλύτερο δυνατό τρόπο.
<P>
Εκ των πραγμάτων, ο αποκλεισμός από ένα υφιστάμενο μισθολογικό πρόγραμμα είναι πιθανώς αναπόφευκτος. Ωστόσο, θα πρέπει να δίνεται η δυνατότητα στη γυναίκα, κατά την επιστροφή της στην εργασία, να αναπληρώνει τον χαμένο χρόνο εργασίας. Πιστεύω πως αυτή είναι η λύση προς την οποία πρέπει και οφείλουμε να εργαστούμε, ιδιαίτερα σε αυτούς τους καιρούς των οικονομικών προκλήσεων. Εάν τα καταφέρουμε, κι εμείς εδώ στο Ευρωπαϊκό Κοινοβούλιο συμβάλουμε σημαντικά σε αυτήν την επιτυχία, θα έχουμε επιτύχει να δημιουργήσουμε μια σύγχρονη Ευρώπη πραγματικών ίσων ευκαιριών. Είναι σαφές για εμάς ότι όλα αυτά είναι στην πράξη εφικτά μόνο μέσω της συνεπούς ισότητας μεταξύ γυναικών και ανδρών.
<SPEAKER ID="199" NAME="Britta Thomsen" AFFILIATION="S&amp;D">
(DA) Κύριε Πρόεδρε, η έκθεση του κ. Tarabella για την ισότητα μεταξύ ανδρών και γυναικών παρέχει μια εξαιρετική περιγραφή των σημαντικών προκλήσεων που αντιμετωπίζουμε στον τομέα της ισότητας στην ΕΕ. Μία εξ αυτών των προκλήσεων αφορά την επίτευξη της αύξησης του ποσοστού των γυναικών στα διοικητικά συμβούλια δημόσιων και ιδιωτικών επιχειρήσεων - κυρίως στον χρηματοπιστωτικό τομέα. Βρισκόμαστε εν μέσω οικονομικής κρίσης κατά την οποία πρέπει να αξιοποιήσουμε όλες τις δυνατότητες που έχουμε προκειμένου να δημιουργήσουμε την απαραίτητη ανάπτυξη. Πολύ απλά, η ανταγωνιστικότητά μας κινδυνεύει.
<P>
" ΕΕ πρέπει, συνεπώς, να αντλήσει διδάγματα από τη Νορβηγία. Το 2002, ο τότε υπουργός εμπορίου και βιομηχανίας της Νορβηγίας ανέλαβε την πρωτοβουλία να προτείνει την εκπροσώπηση κάθε φύλου τουλάχιστον κατά 40% στα διοικητικά συμβούλια των εταιρειών βάσει ψυχρού υπολογισμού: η Νορβηγία πρέπει να αξιοποιήσει όλο το δυναμικό της προκειμένου να μπορέσει η χώρα να είναι ανταγωνιστική διεθνώς. " υφιστάμενη μορφή προσλήψεων, κατά την οποία οι άνδρες προσλαμβάνουν κυρίως άνδρες, είναι καταστροφική όσον αφορά την καινοτομία και την ανάπτυξη. Πρέπει να αξιοποιήσουμε το δυναμικό και των δύο φύλων και να αναλάβουμε στην ΕΕ παρόμοια νομοθετική πρωτοβουλία με αυτήν της Νορβηγίας. Το 2002 περίπου 200 γυναίκες συμμετείχαν στα διοικητικά συμβούλια στη Νορβηγία· σήμερα ο αριθμός αυτός είναι σχεδόν πενταπλάσιος. Ταυτόχρονα, μελέτες καταδεικνύουν ότι επιχειρήσεις, στα διοικητικά συμβούλια των οποίων εκπροσωπούνται και τα δύο φύλα, έχουν καλύτερη απόδοση από καθαρά οικονομική άποψη. Κατά συνέπεια, ο αγώνας για την ισότητα αφορά καθαρά την κοινή λογική.
<SPEAKER ID="200" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, κύριε Επίτροπε, η αρχή της ισότητας μεταξύ γυναικών και ανδρών αποτελεί μέρος του βασικού ρεύματος ενός μεγάλου ποταμού, ο οποίος έχει ήδη απελευθερώσει τους αλλοδαπούς, τους δούλους, τους μαύρους, και πρόκειται για την αρχή της ανθρώπινης αξιοπρέπειας, που είναι ίδια για όλους. Ως εκ τούτου, τόσο η έκθεση Tarabella όσο και η έκθεση της Επιτροπής είναι αξιέπαινες, επειδή η διαρκής επιμονή σε αυτήν την αρχή είναι ορθή.
<P>
Ωστόσο, θεωρώ ότι πρέπει να προβώ σε δύο επικριτικά σχόλια. " ανθρώπινη αξιοπρέπεια και η ισότητα πρέπει να αφορά όλους ανεξαιρέτως, ακόμη και αυτούς που περιμένουν να έρθουν στον κόσμο, τα αγέννητα παιδιά. Είναι, συνεπώς, απαράδεκτο να πράττουμε σύμφωνα με την παράγραφο 38 αυτής της έκθεσης, δηλαδή να μιλούμε για την άμβλωση ως πτυχή των σεξουαλικών αναπαραγωγικών δικαιωμάτων ή των δικαιωμάτων των γυναικών. Κανένας δεν αρνείται την πολυπλοκότητα των προβλημάτων στις περιπτώσεις δύσκολων και ανεπιθύμητων κυήσεων -υπάρχουν σοβαρά προβλήματα- αλλά, σε κάθε περίπτωση, δεν θα πρέπει να αναφερόμαστε σε αυτά παρά μόνο σε σχέση με την ανάγκη να επιδείξουμε σεβασμό για τη ζωή και να παράσχουμε στις μητέρες κάθε είδους βοήθεια προκειμένου να μπορούν να επιλέξουν ελεύθερα τη συνέχιση της κύησής τους.
<P>
Το δεύτερο σημείο της κριτικής μου αφορά την επέκταση της έννοιας της σεξουαλικής και αναπαραγωγικής υγείας, όπως συμβαίνει στην αιτιολογική σκέψη ΚΔ, πέραν των σωματικών και διανοητικών πτυχών, προκειμένου να συμπεριληφθούν και κοινωνικές πτυχές.
<P>
Αναρωτιέμαι τι σημαίνει το γεγονός ότι κάθε σεξουαλική συμπεριφορά, οποιαδήποτε και εάν είναι αυτή, πρέπει δικαιολογείται από τρίτους ως ευεξία και κατά συνέπεια, να τυγχάνει αναγνώρισης και επαίνων. Αυτό δεν σημαίνει ότι καταλήγουμε να παραβιάζουμε όχι μόνο την ελευθερία συνείδησης, αλλά και την ελευθερία της γνώμης; Θα θέσω μόνο αυτό το ερώτημα, επειδή θεωρώ πως δεν είναι κοινότοπο.
<SPEAKER ID="201" NAME="Mairead McGuinness" AFFILIATION="PPE">
(ΕΝ) Κύριε Πρόεδρε, επιτρέψτε μου να συμφωνήσω με τους συναδέλφους οι οποίοι δηλώνουν ότι η περισσότερη νομοθεσία δεν αποτελεί απάντηση, εάν δεν εφαρμόζουμε την υφιστάμενη νομοθεσία για την ισότητα.
<P>
Δεύτερον, καθώς έχω μεγαλώσει με το κίνημα για περισσότερη ισότητα, ανησυχώ πως οι νέες γυναίκες πιστεύουν πως ο αγώνας έχει τελειώσει. Ως εκ τούτου, πρέπει να ενισχύσουμε τον διάλογο μεταξύ των νέων γυναικών και ανδρών για την ατζέντα της ισότητας.
<P>
Όσον αφορά την οικονομική κρίση, ναι, επηρεάζει τις γυναίκες, αλλά, βέβαια, όταν οι άνδρες χάνουν τις θέσεις εργασίας τους επηρεάζονται και οι γυναίκες. Θεωρώ πως πρέπει να είμαστε πολύ σαφείς ως προς το ότι η οικονομική κρίση επηρεάζει όλους, ιδίως τις οικογένειες.
<P>
Όσον αφορά τις παραγράφους 34 και 35, συμφωνώ απολύτως και θα ήθελα να επιδοκιμάσω την έκκληση προς τις χώρες που δεν τον έχουν πράξει να επικυρώσουν τη σύμβαση του Συμβουλίου της Ευρώπης για την καταπολέμηση της εμπορίας των ανθρώπων. Ελπίζω ότι η ιρλανδική κυβέρνηση θα τηρήσει τη δέσμευσή της να το πράξει φέτος.
<P>
" ενδοοικογενειακή βία αποτελεί μια φρικτή πραγματικότητα: πράγματι, πολλές γυναίκες δολοφονούνται στο ίδιο τους το σπίτι. Πρόσφατα εκδικάστηκε μια υπόθεση ενός τέτοιου περιστατικού στην Ιρλανδία.
<P>
" παράγραφος 38, ωστόσο, δεν τηρεί τη ρήτρα επικουρικότητας σχετικά με την άμβλωση και πιστεύω πως πρέπει να τροποποιηθεί.
<SPEAKER ID="202" NAME="Olga Sehnalová" AFFILIATION="S&amp;D">
(CS) Κύριε Επίτροπε, κυρίες και κύριοι, πριν από περίπου εκατό έτη κατά τη διάρκεια του αγώνα υπέρ του δικαιώματος ψήφου των γυναικών, οι γυναίκες δεν αγωνίζονταν για κάποιο προνόμιο αλλά για τη δίκαιη αναγνώριση των βασικών πολιτικών δικαιωμάτων τους. Ας ακολουθήσουμε κι εμείς σήμερα το ίδιο μονοπάτι.
<P>
Πιστεύω ακράδαντα πως η μεγαλύτερη συμμετοχή των γυναικών στην πολιτική ζωή, ιδιαίτερα σε εθνικό επίπεδο, θα βοηθηθεί από τον πραγματικά ελεύθερο συναγωνισμό μεταξύ των υποψηφίων στις εκλογές. Υπό αυτές τις συνθήκες, οι γυναίκες αναμφισβήτητα θα τα καταφέρουν. Για παράδειγμα, κατά τις τελευταίες βουλευτικές εκλογές στην Τσεχική Δημοκρατία, ο ελεύθερος ανταγωνισμός μεταξύ των υποψηφίων αύξησε τον συνολικό αριθμό γυναικών που εξελέγησαν από όλα τα κοινοβουλευτικά κόμματα από το πενιχρό 15% στο αποδεκτό 26%. Υπάρχουν παρόμοια παραδείγματα και με άλλα είδη εκλογών.
<P>
Οι γυναίκες δεν πρέπει να αναλαμβάνουν ρόλο ικετών. Εάν τους παρέχονται ίσες ευκαιρίες, θα κερδίσουν. Ωστόσο, όσο τα εκλογικά συστήματα αποτελούν διαγωνισμούς μεταξύ επιλεγμένων ομάδων υποψηφίων για προβλέψιμες έδρες χωρίς πραγματικές δυνατότητες εκλογής για τους υπόλοιπους υποψηφίους, δεν παρέχονται ίσες ευκαιρίες. Ας αγωνιστούμε, επομένως, για πραγματικά ίσες ευκαιρίες για όλους, με άλλα λόγια, και για τις γυναίκες. Τότε δεν θα υπάρχει ανάγκη για ποσοστώσεις.
<SPEAKER ID="203" NAME="Gesine Meissner" AFFILIATION="ALDE">
(DE) Κύριε Πρόεδρε, κυρίες και κύριοι, πρόσφατα έδωσα μια ομιλία για το έργο μου στο Ευρωπαϊκό Κοινοβούλιο, για τα καθήκοντά μου εδώ και τις πολλές θέσεις που ανέλαβα. Τότε ένας άνδρας με ρώτησε: "Ποια είναι η γνώμη του συζύγου σας γι'°αυτό;" Έχω ακούσει πολλές φορές αυτήν την ερώτηση. Γνωρίζω ότι οι γυναίκες δέχονται αυτήν την ερώτηση, αλλά πιστεύω ότι, αντίθετα, κανείς δεν έχει ρωτήσει ποτέ έναν άνδρα: "Ποια είναι η γνώμη της συζύγου σας γι'°αυτό";
<P>
(Διαμαρτυρίες)
<P>
Σας έχουν ρωτήσει εσάς; Τότε, λοιπόν, στη δική σας περίπτωση μπορούμε να μιλήσουμε για πραγματική ισότητα.
<P>
Επιτρέψτε μου να σας δώσω ένα άλλο παράδειγμα: Ένα νεαρό ζευγάρι παντρεμένων φίλων μου μόλις γέννησε ένα μωρό και οι γονείς μοιράζονται τη φροντίδα του παιδιού. Για τη σύζυγο θεωρείται φυσιολογικό, όμως ο σύζυγος ερωτάται για ποιον λόγο περνά τη μισή του μέρα αλλάζοντας πάνες και εάν αισθάνεται ότι αυτό τον καθυστερεί από την άποψη της επαγγελματικής σταδιοδρομίας. Ούτε αυτό είναι ισότητα.
<P>
Εν κατακλείδι, επιτρέψτε μου να θίξω το ζήτημα της ίσης αμοιβής, το οποίο συζητήσαμε σήμερα. Αν και υπάρχουν εταιρείες οι οποίες παρέχουν μισθούς που προβλέπονται από τα συνδικάτα των εργαζομένων, αποδεικνύεται ότι οι γυναίκες εργάζονται σε τμήματα όπου έχουν λιγότερες δυνατότητες εξέλιξης και λαμβάνουν μικρότερα επιδόματα. Ένα τελευταίο παράδειγμα: εταιρείες των οποίων οι διοικήσεις αποτελούνται τουλάχιστον κατά 30% από γυναίκες σημειώνουν μεγαλύτερη επιχειρηματική επιτυχία. " ισότητα αποδίδει πράγματι καρπούς!
<SPEAKER ID="204" NAME="Rareş-Lucian Niculescu" AFFILIATION="PPE">
(RO) Επικροτώ αυτό το ψήφισμα και είμαι χαρούμενος για το γεγονός ότι έχει δοθεί κεντρική θέση στο ζήτημα των γυναικών που εργάζονται στον αγροτικό τομέα και δεν υπάγονται σε κάποιο σαφές, οριστικό νομικό καθεστώς όσον αφορά το δικαίωμα ιδιοκτησίας και τον ρόλο τους στο νοικοκυριό. Αυτό το ζήτημα, το οποίο έχει ενδεχομένως σημαντικές επιπτώσεις, περιλαμβάνεται επίσης ως σημαντικός στόχος στην ατζέντα της ισπανικής Προεδρίας του Συμβουλίου. Πρέπει να αναζητήσουμε τις καλύτερες εφαρμοστέες λύσεις επί του ζητήματος.
<P>
Επίσης, ελπίζω ότι ο ρόλος των γυναικών στην ευρωπαϊκή οικονομία θα κατέχει επίσης σημαντική θέση και στη μελλοντική στρατηγική της ΕΕ για το 2020, κάτι που θα συζητηθεί αυτήν ακριβώς την εβδομάδα στη διάσκεψη κορυφής για την πληροφόρηση στις Βρυξέλλες.
<SPEAKER ID="205" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Επίτροπε, θα ήθελα πάρα πολύ να ευχαριστήσω τον συνάδελφο κ. Tarabella για την έκθεσή του. Το γεγονός ότι αυτή η έκθεση περιλαμβάνει περισσότερες από 40 παραγράφους αποτελεί σαφή απόδειξη ότι η ισότητα και οι ίσες ευκαιρίες για τις γυναίκες δεν αποτελούν ένα ζήτημα που μπορούμε να αξιολογήσουμε δεόντως εντός μόνο μίας ώρας. Υπάρχει αρκετό υλικό εδώ για διάφορες συζητήσεις. Σήμερα, ωστόσο, θα ήθελα να επικεντρωθώ σε δύο σημεία. Το πρώτο αφορά την παράγραφο 8 της έκθεσης, η οποία ασκεί κριτική στο γεγονός ότι η ενσωμάτωση της ισότητας των φύλων στην υφιστάμενη στρατηγική της Λισαβόνας είναι ουσιαστικά ανύπαρκτη. Θα ήθελα να επιδοκιμάσω την έκκληση προς την Επιτροπή και το Συμβούλιο προκειμένου να συμπεριλάβουν ένα κεφάλαιο αφιερωμένο στην ισότητα των φύλων στη μελλοντική μετά τη Λισαβόνα στρατηγική της "ΕΕ ενόψει του 2020".
<P>
Επιπλέον, είναι σημαντικό τα κράτη μέλη να διεξαγάγουν αξιολόγηση επιπτώσεων βάσει του φύλου, επειδή, εάν επιθυμούμε να αντιμετωπίσουμε σοβαρά τις επιπτώσεις της σημερινής κρίσης, χρειαζόμαστε δράση η οποία θα λαμβάνει υπόψη την ιδιαίτερη θέση των γυναικών. Θεωρώ ότι τα κράτη μέλη πρέπει πραγματικά να κληθούν να αναλάβουν δράση βάσει τέτοιων αξιολογήσεων δεδομένων και επιπτώσεων ούτως ώστε να προωθήσουν την οικονομική ανάκαμψη. Πιστεύω, επίσης, ότι οι γυναίκες έχουν δικαιώματα όσον αφορά το σώμα και την υγεία τους.
<SPEAKER ID="206" NAME="Norica Nicolai" AFFILIATION="ALDE">
(RO) Παρότι χαιρετίζω αυτήν την έκθεση, θα ήθελα να επισημάνω ένα σημείο. Δεν πιστεύω ότι η νομοθεσία είναι σχετική, ιδίως επειδή αυτή η ισότητα μεταξύ ανδρών και γυναικών αποτελεί σημαντικό συστατικό στοιχείο του πολιτισμού και της κουλτούρας ενός λαού. Πιστεύω πως πρέπει να ληφθούν θετικά μέτρα στην αρχή της ανάπτυξης κάθε ατόμου, η οποία θα πρέπει να ξεκινά υπό τη μορφή ανατροφής που θα καταργεί τα στερεότυπα και θα παρέχει ισχυρή στήριξη και σκοπό στο δικαίωμα της ισότητας των φύλων από την παιδική ηλικία. Εάν δεν υιοθετήσουμε αυτήν τη νοοτροπία και δεν υλοποιήσουμε την ενσωμάτωση κατ'°αυτόν τον τρόπο, θα συνεχίσουμε να διεξάγουμε την ίδια συζήτηση διερευνώντας το ζήτημα και λιγότερο αναλαμβάνοντας δράση.
<P>
Θα ήθελα να τονίσω ακόμη ένα σημείο. Οι ανισότητες μειώνονται σε μια κοινωνία της γνώσης ή σε μια νέα μορφή οικονομίας. Πιστεύω πως αυτά είναι σημαντικά βήματα προς την επίτευξη ισότητας.
<SPEAKER ID="207" NAME="Zuzana Roithová" AFFILIATION="PPE">
(CS) Κύριε Πρόεδρε, κυρίες και κύριοι, θα ήθελα να επισημάνω ότι οι αναχρονιστικοί στόχοι της Βαρκελώνης που αναφέρονται σε αυτήν την έκθεση έρχονται σε αντίθεση με συστάσεις των εμπειρογνωμόνων. Έχει αποδειχθεί από εμπειρογνώμονες ότι τα παιδιά μικρότερης ηλικίας, έως δύο ετών, δεν πρέπει να τοποθετούνται σε υπηρεσίες φροντίδας και, κατά συνέπεια, είναι αδύνατη η επιβολή ενός τέτοιου στόχου στα κράτη μέλη. Για την υγιή ψυχική ανάπτυξη των βρεφών και των νηπίων είναι θεμελιώδους σημασίας να τα φροντίζει η μητέρα και ο πατέρας τους καθ'°όλη τη διάρκεια της ημέρας. Επιπλέον, η εν λόγω έκθεση επεμβαίνει στα δικαιώματα των κρατών μελών, καθώς επιθυμεί να αλλάξει τις πολιτικές για τη στήριξη της οικογένειας. Βεβαίως, καθήκον μας είναι να αγωνιστούμε για αποτελεσματικά ευρωπαϊκά μέτρα με σκοπό την καταπολέμηση της εμπορίας των ανθρώπων και της βίας κατά των γυναικών και των παιδιών. Πιστεύω, και θα ήθελα να επισημάνω, πως αυτή η έκθεση δεν σέβεται το δικαίωμα στη ζωή του αγέννητου παιδιού. Θεωρώ ότι η έκθεση στερείται ισορροπίας. Θα ήθελα να ολοκληρώσω ευχαριστώντας τον Επίτροπο Špidla και να του ευχηθώ κάθε επιτυχία.
<SPEAKER ID="208" NAME="Katarína Neveďalová" AFFILIATION="S&amp;D">
(SK) Είναι αλήθεια ότι η Ευρωπαϊκή Ένωση έχει αναλάβει σημαντική δράση τα τελευταία τριάντα έτη για να βελτιώσει τη θέση και τα δικαιώματα των γυναικών. Ωστόσο, η πιο εντυπωσιακή διαφορά, η οποία παραμένει και μάλιστα συνεχίζει να γίνεται πιο βαθιά, αφορά την αμοιβή των ανδρών και των γυναικών.
<P>
Οι γυναίκες αμείβονται κατά μέσο όρο σχεδόν 20% λιγότερο, ενώ οι μισθολογικές διαφορές μεταξύ γυναικών και ανδρών έχουν επίσης σημαντικό αντίκτυπο στα διά βίου εισοδήματα και τις συντάξεις των γυναικών, καθώς και ολοένα και περισσότερο στην αποκαλούμενη γυναικεία φτώχεια. Οι μισθολογικές διαφορές συνδέονται με πολλούς νομικούς, κοινωνικούς και οικονομικούς παράγοντες, το εύρος των οποίων είναι μεγαλύτερο και ξεπερνά το ζήτημα της ίσης αμοιβής για όμοια εργασία.
<P>
Πρέπει, επίσης, να διεξαγάγουμε μια ευρωπαϊκή εκστρατεία ούτως ώστε να προσπαθήσουμε να εξαλείψουμε τις βαθιά ριζωμένες προκαταλήψεις όσον αφορά το υποτιθέμενα φυσιολογικό γεγονός ότι υπάρχουν αυτοί που φορούν παντελόνια και υπάρχουν και άτομα μικρότερης αξίας που φορούν φούστες. Πρέπει να μιλήσουμε ανοικτά για το θέμα της ενδοοικογενειακής βίας και της εμπορίας ανθρώπων, που παραμένει θέμα ταμπού, και, βεβαίως, για την εισαγωγή της ισότητας των φύλων στην εκπαιδευτική διαδικασία των μαθητών στην πρωτοβάθμια εκπαίδευση.
<P>
Θα ήθελα να ολοκληρώσω θέτοντας ένα ερώτημα σε όλους τους παρευρισκόμενους εδώ σήμερα. Πώς μπορεί η κοινωνία να εκτιμήσει και να προστατεύσει τις γυναίκες ως μοναδικά και εξαιρετικά όντα, ως φορείς της ζωής, όταν θεωρούμε την Παγκόσμια "μέρα της Γυναίκας σοσιαλιστικό κατάλοιπο;
<SPEAKER ID="209" NAME="Piotr Borys" AFFILIATION="PPE">
(PL) Κύριε Πρόεδρε, είμαι πολύ χαρούμενος για το γεγονός ότι μιλούν και άνδρες σήμερα, αν και, όπως μπορούμε να δούμε, αποτελούμε μειοψηφία. Θα ήθελα να εξετάσουμε την πολιτική για τα φύλα ανά κατηγορίες τεράστιου, ανεκμετάλλευτου κοινωνικού δυναμικού και, συνεπώς, μέσα στα επόμενα 10 έτη αυτής της γενιάς, οι δυσαναλογίες θα πρέπει να έχουν εξαλειφθεί σε όλους τους τομείς εάν επιθυμούμε μια ταχέως αναπτυσσόμενη κοινωνία.
<P>
Υπάρχουν τρεις τομείς προβλημάτων: πρώτον, η δυσαναλογία στον ακαδημαϊκό κόσμο. Οι γυναίκες έχουν καλύτερη εκπαίδευση, αλλά δεν επιτυγχάνουν προαγωγές. Δεύτερον, η συμμετοχή των γυναικών στην πολιτική πρέπει να είναι σημαντικά μεγαλύτερη και για τον λόγο αυτόν πιστεύω ότι πρέπει να εφαρμοστούν κανόνες για την ισότητα σε όλα τα κράτη μέλη. Τρίτον, ο τομέας της επιχειρηματικότητας. Οι γυναίκες αντεπεξέρχονται καλύτερα, για παράδειγμα στις πολύ μικρές επιχειρήσεις, αλλά η συμμετοχή τους στη διοίκηση μεγάλων εταιρειών είναι πολύ μικρή. Το τρέχον ποσοστό ανάπτυξης καταδεικνύει ότι οι γυναίκες δεν θα επιτύχουν ίση συμμετοχή πριν από το 2280. Αυτό πρέπει να αλλάξει.
<P>
Συνάγονται τρία συμπεράσματα. Πρώτον, το παρατηρητήριο πρέπει να εξετάσει τις βέλτιστες πρακτικές. Δεύτερον, θα ήθελα να εκφράσω τις βαθύτατες ευχαριστίες μου στον κ. Špidla, που έδωσε τη δυνατότητα, μέσω του Ευρωπαϊκού Κοινωνικού Ταμείου, του μεγάλου χρηματοδοτικού μέσου της Ευρωπαϊκής Ένωσης, για επενδύσεις σε νηπιαγωγεία. Τρίτον, θα ήθελα να δηλώσω ότι, εάν προγραμματίσω να αποκτήσω παιδί κατά τη διάρκεια αυτής της θητείας, θα λάβω άδεια πατρότητας, εάν μου το επιτρέψει ο κ. Buzek.
<SPEAKER ID="210" NAME="Silvia-Adriana Ţicău" AFFILIATION="S&amp;D">
(RO) Πιστεύω πως απαιτείται ένα αποτελεσματικό σύστημα επαγγελματικού σχεδιασμού προκειμένου να διασφαλισθούν ίσες ευκαιρίες για τους άνδρες και τις γυναίκες, γεγονός το οποίο σημαίνει ότι πρέπει να υπάρξουν επαρκείς εγκαταστάσεις παιδικής μέριμνας, όπως οι βρεφονηπιακοί και παιδικοί σταθμοί.
<P>
" Ευρωπαϊκή Ένωση έχει επί του παρόντος λίστες αναμονής για την εγγραφή παιδιών σε παιδικούς σταθμούς. Ακόμη, πολλά παιδιά δεν μπορούν να εγγραφούν σε αυτά τα εκπαιδευτικά ιδρύματα λόγω ανεπαρκών θέσεων. Κάθε ευρώ που επενδύεται στην ανάπτυξη εγκαταστάσεων παιδικής μέριμνας σημαίνει επιστροφή έξι ευρώ για την κοινωνία, ως αποτέλεσμα των θέσεων εργασίας που δημιουργούνται και της βελτίωσης της ποιότητας ζωής των ευρωπαίων πολιτών. Για τον λόγο αυτόν, ελπίζω ότι στο μέλλον η Ευρωπαϊκή Ένωση και τα κράτη μέλη θα επενδύσουν περισσότερο σε αυτές τις εγκαταστάσεις παιδικής μέριμνας για παιδιά πολύ μικρής ηλικίας.
<P>
Τέλος, θα ήθελα να επιστήσω την προσοχή σας στην κατάσταση των μονογονεϊκών οικογενειών και στις δυσκολίες που αντιμετωπίζουν οι γονείς αυτοί για να μεγαλώσουν μόνοι τους τα παιδιά τους.
<SPEAKER ID="211" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, κατά την άποψή μου, δύο είναι τα βασικά σημεία όσον αφορά τα ίσα δικαιώματα γυναικών και ανδρών. Το ένα σημείο είναι η ίση πρόσβαση στους οικονομικούς πόρους και το δεύτερο είναι η ίση πρόσβαση στις διαδικασίες λήψης αποφάσεων της δημόσιας ζωής. Κατά τη γνώμη μου, οι μισθολογικές διαφορές μεταξύ γυναικών και ανδρών, οι οποίες παραμένουν πεισματικά, είναι απαράδεκτες. Πρέπει να υπάρξει ίση αμοιβή για όμοια εργασία. Επιπλέον, θα ήθελα να τονίσω ότι είναι πολύ σημαντικό, κατά την άποψή μου, να υπάρξει μεγαλύτερη συμμετοχή των γυναικών στην πολιτική και τη δημόσια ζωή εν γένει. Είμαι βαθιά πεπεισμένη ότι η μεγαλύτερη συμμετοχή των γυναικών στη δημόσια ζωή, περισσότερων γυναικών και βάσει δικαιότερων αρχών, θα σημαίνει ότι οι προϋπολογισμοί και η πολιτική που θα δημιουργηθούν και τα σχέδια που θα καταρτιστούν θα αντικατοπτρίζουν, σε μεγαλύτερο βαθμό, τα όνειρα, τις ανάγκες και τα σχέδια ολόκληρης της κοινωνίας.
<SPEAKER ID="212" NAME="Elena Băsescu" AFFILIATION="PPE">
(RO) Στο πλαίσιο της οικονομικής και χρηματοπιστωτικής κρίσης, το ποσοστό της ανεργίας για τις γυναίκες αυξήθηκε κατά 1,6% το 2009, σε σύγκριση με το αντίστοιχο ποσοστό των ανδρών, το οποίο αυξήθηκε κατά 2,7%.
<P>
Παρατηρήθηκε σημαντική αύξηση της συμμετοχής των γυναικών στη διαδικασία λήψης αποφάσεων στην πολιτική. Το ποσοστό των γυναικών στο Ευρωπαϊκό Κοινοβούλιο αυξήθηκε από 31% σε 35%, σε σύγκριση με την προηγούμενη κοινοβουλευτική περίοδο. Το ποσοστό των γυναικών που εκπροσωπούν τη Ρουμανία είναι 36%. Παραμένοντας στη Ρουμανία, για πρώτη φορά εξελέγη γυναίκα, μια πρώην βουλευτής του Ευρωπαϊκού Κοινοβουλίου, ως Πρόεδρος της Βουλής των Αντιπροσώπων του ρουμανικού κοινοβουλίου. Ως προσωπική σημείωση θα ήθελα να αναφέρω ότι ως νέα γυναίκα στην αρχή της πολιτικής σταδιοδρομίας της υπήρξα ανεξάρτητη υποψήφια στις εκλογές για την ανάδειξη του Ευρωπαϊκού Κοινοβουλίου, καταφέρνοντας να λάβω τον απαραίτητο αριθμό ψήφων χωρίς τη βοήθεια κομματικού ψηφοδελτίου. Στον ιδιωτικό τομέα οι γυναίκες διαθέτουν πολύ καλύτερη εκπροσώπηση, με το ένα τρίτο εξ αυτών...
<P>
(Ο Πρόεδρος διακόπτει την ομιλήτρια)
<SPEAKER ID="213" NAME="Seán Kelly" AFFILIATION="PPE">
(ΕΝ) Κύριε Πρόεδρε, ο τίτλος της αποψινής συζήτησης εδώ είναι "Ισότητα μεταξύ γυναικών και ανδρών", παρόλα αυτά οι περισσότεροι ομιλητές, κατά την εξέταση του ζητήματος, ανέφεραν "μεταξύ ανδρών και γυναικών".
<P>
Το γεγονός αυτό, πιστεύω, απαντά εν μέρει στην ερώτηση που έθεσε η κ. Lulling σχετικά με τον λόγο για τον οποίο δεν έχει σημειωθεί περισσότερη πρόοδος από το 1975. Ο λόγος είναι η παράδοση. Είναι η κουλτούρα. Οι γυναίκες θεωρούνταν ότι είχαν κατώτερο, υποδεέστερο ρόλο. Αυτή η θεώρηση εξακολουθεί να επικρατεί σε πολλές χώρες στον κόσμο και η αλλαγή της αποτελεί μεγάλη πρόκληση.
<P>
Ευτυχώς, ωστόσο, η ΕΕ έχει σημειώσει σημαντική πρόοδο και πιθανότατα περισσότερο από οπουδήποτε αλλού σε αυτό εδώ το Κοινοβούλιο όπου, από την άποψη των αριθμών και της συμπεριφοράς, υπάρχει πραγματική ισότητα. Αυτό πρέπει να συνεχιστεί μέσω νομοθεσίας, στόχων και οδηγιών.
<P>
Επισημάνθηκε επίσης ότι πρέπει να υπάρξει περισσότερη πληροφόρηση των νεαρών κοριτσιών. Συμφωνώ, όμως χρειαζόμαστε, επίσης, περισσότερη πληροφόρηση για τα νεαρά αγόρια, ιδιαίτερα προκειμένου να αντισταθμιστεί η ζημιά που έχει προκληθεί μέσω πολλών ταινιών και τηλεοπτικών προγραμμάτων, τα οποία δεν συντελούν καθόλου στη δημιουργία μιας ίσης κοινωνίας στο πνεύμα της ισότητας. Το έργο που πρέπει να γίνει στον τομέα αυτόν είναι πολύ μεγάλο και πρέπει να ξεκινήσουμε την υλοποίησή του.
<SPEAKER ID="214" NAME="Czesław Adam Siekierski" AFFILIATION="PPE">
(PL) Κύριε Πρόεδρε, συνήθως στους δύσκολους καιρούς οι γυναίκες επωμίζονται περισσότερες ευθύνες για την επίλυση προβλημάτων που αφορούν τη διασφάλιση της καθημερινής ευημερίας της οικογένειας. Όχι μόνο θα έπρεπε να τις ευγνωμονούν όλοι γι'°αυτό, αλλά οι γυναίκες θα έπρεπε να λαμβάνουν και ουσιαστική στήριξη στο πλαίσιο της κοινωνικής πολιτικής. Πιστεύω πως πρέπει να κάνουμε πολλά σε αυτόν τον τομέα.
<P>
" ισότητα των φύλων και τα δικαιώματα των γυναικών πηγάζουν από τα ανθρώπινα δικαιώματα. Φαίνεται ότι η θέσπιση υπερβολικής νομοθεσίας για την υπεράσπιση αυτού του θεμελιώδους δικαιώματος ενδέχεται να εκληφθεί ως απερίφραστη άρνηση της αρχής. Τέλος, μπορούμε να αναλάβουμε τη μέγιστη δράση σε αυτόν τον τομέα της ισότητας μεταξύ γυναικών και ανδρών καθιερώνοντας ένα σύστημα κατάλληλης εκπαίδευσης, επειδή ο σεβασμός προς τις γυναίκες δεν αρκεί και δεν μπορεί να οριστεί και να ενσωματωθεί πλήρως στα καλύτερα κείμενα, εάν δεν αποτελέσει μέρος της νοοτροπίας, των εθίμων και της ανατροφής μας.
<P>
Σύμφωνα με μια πολωνική έκφραση, η γυναίκα στηρίζει τις τρεις γωνίες του σπιτιού, ενώ ο άνδρας μόνο τη μία. Θα μπορούσαμε να πούμε ότι αυτή η κατάσταση θέτει τις γυναίκες σε ξεχωριστή θέση και τις τιμά, ή ότι τις εκμεταλλεύεται υπερβολικά και αποτελεί παράδειγμα ανισότητας.
<SPEAKER ID="215" NAME="Vladimír Špidla" LANGUAGE="CS">
Κυρίες και κύριοι, η συζήτηση είναι ασυνήθιστα εκτενής. Έχω παραστεί σε πολλές συζητήσεις στο Κοινοβούλιο και αυτή είναι σίγουρα μία από τις πιο γόνιμες. Κατά την άποψή μου, κατέδειξε, επίσης, με σαφήνεια ότι η πολιτική που έχει χαράξει η Ευρωπαϊκή Επιτροπή και η ίδια η Ευρώπη αποτελεί μια πολιτική που διαθέτει τη δική της εσωτερική έννοια και τη δική της εσωτερική λογική και πρέπει να συνεχιστεί. " ισότητα των ευκαιριών είναι, κατά τη γνώμη μου, ένα πραγματικά θεμελιώδες στοιχείο της ύπαρξής μας, που απορρέει αναμφίβολα από τα ανθρώπινα δικαιώματα, και επίσης είναι σαφές ότι πρέπει να τη διασφαλίσουμε για όλους. Δεν μπορούμε να δεχθούμε την ύπαρξη απομονωμένων περιοχών όπου δεν εφαρμόζεται με συνέπεια η ισότητα των ευκαιριών.
<P>
" πολιτική που διατυπώνεται στο σχέδιο μας για την ισότητα πρέπει, κατά την άποψή μου, να συνεχιστεί στο μέλλον και συμφωνώ, επίσης, με τη γνώμη ότι στην επικείμενη στρατηγική της "ΕΕ ενόψει του 2020" πρέπει να ενισχύσουμε τα ζητήματα φύλου. Όπως αναφέρθηκε ήδη πολλές φορές στη συζήτηση -και συμφωνώ απολύτως- μια σύγχρονη κοινωνία η οποία θέλει να είναι επιτυχημένη δεν διαθέτει την πολυτέλεια να μην αξιοποιήσει πλήρως το ανθρώπινο δυναμικό της. Κατά την άποψή μου, η ισότητα των ευκαιριών αποτελεί ένα μοναδικό ανταγωνιστικό πλεονέκτημα για την Ευρώπη.
<P>
Κυρίες και κύριοι, συζητήσαμε επίσης για μέτρα, πολιτιστικές, νομοθετικές και πολλές άλλες πτυχές αυτού του περίπλοκου ζητήματος. Θεωρώ πως δεν μπορούμε να υιοθετήσουμε εκ των προτέρων αρνητική ή θετική στάση για οποιοδήποτε μέτρο. " υφιστάμενη νομοθεσία πρέπει σίγουρα να εφαρμοστεί με συνέπεια. Δεν υπάρχει καμία αμφιβολία για αυτό και υπάρχουν πολλά προβλήματα εν προκειμένω. Βεβαίως, είναι επίσης σαφές ότι μια νέα και πολύ τολμηρή νομοθεσία μπορεί συχνά να αλλάξει εκ θεμελίων μια κατάσταση. Αναφέρθηκε το νορβηγικό παράδειγμα των ποσοστώσεων για τα διοικητικά όργανα μεγάλων εταιρειών εισηγμένων στο χρηματιστήριο και ότι αυτός ο νόμος μετέβαλε σαφώς την κατάσταση. Πιστεύω ότι θα ήταν ενδιαφέρουσα η μελέτη της νορβηγικής εμπειρίας. Παρόλα αυτά, πιστεύω πως προτεραιότητα πρέπει να παραμείνει η έμφαση στην πλήρη εφαρμογή της υφιστάμενης ισχύουσας νομοθεσίας.
<P>
Κυρίες και κύριοι, η σημασία της ισορροπίας μεταξύ εργασίας και προσωπικής ζωής επισημάνθηκε με σαφήνεια και, κατά τη γνώμη μου, αναφέρθηκε, επίσης, με σαφήνεια ότι η ισότητα των ευκαιριών αποτελεί ζήτημα που αφορά τόσο τους άνδρες όσο και τις γυναίκες. Ως εκ τούτου, είμαι χαρούμενος για τη διεξαγωγή αυτής της συζήτησης βάσει της εμπειρίας των δύο φύλων και πιστεύω ότι πρέπει πάντα έτσι να συμβαίνει.
<SPEAKER ID="216" NAME="Πρόεδρος">
Επίτροπε Špidla, θα ήθελα να συμμετάσχω στις ευχαριστίες και τις ευχές που εκφράστηκαν για εσάς από διάφορες πλευρές αυτού του Σώματος. Σας εύχομαι ό,τι καλύτερο και ο Θεός να σας ευλογεί!
<SPEAKER ID="217" NAME="Marc Tarabella" LANGUAGE="FR">
Κύριε Πρόεδρε, κι εγώ θα ήθελα να συγχαρώ τον κύριο Επίτροπο για αυτήν την τελευταία προσπάθεια -ναι, εγώ που συχνά τον έχω προκαλέσει σε άλλα φόρουμ- και απλά να ευχαριστήσω όλους για αυτήν την πολύ πλούσια συζήτηση, στην οποία έλαβαν τον λόγο πολλοί βουλευτές.
<P>
Τους άκουσα προσεκτικά όλους και είναι αλήθεια ότι μίλησαν και αρκετοί άνδρες, γεγονός για το οποίο χαίρομαι. Οπωσδήποτε, το ποσοστό των ανδρών ήταν υψηλότερο απ'°ό,τι στην Επιτροπή Δικαιωμάτων των Γυναικών και Ισότητας των Φύλων, καθώς από τα 61 μέλη μόνο τέσσερις είμαστε άνδρες, αριθμός υπερβολικά μικρός. Βεβαίως, συμφωνώ με αυτούς που ανέφεραν ότι πρόκειται για έναν αγώνα στον οποίο πρέπει να συμμετάσχουν και οι άνδρες.
<P>
Δεν μπορώ να απαντήσω σε όλους, όμως η κ. Lulling δήλωσε ότι το αποτέλεσμα της ψηφοφορίας στην επιτροπή δεν ήταν άνετο. Λοιπόν, υπήρξαν 15 "ναι" έναντι πέντε "όχι", τρεις φορές περισσότερα "ναι" απ'°ό,τι "όχι" και επτά αποχές.
<P>
Γνωρίζω ότι δαπανήσαμε πολύ χρόνο στην παράγραφο 38, το οποίο είναι αφιερωμένο στην αναπαραγωγική υγεία, τα σεξουαλικά δικαιώματα και ιδίως στην αντισύλληψη και την άμβλωση. Γνωρίζω ότι αυτό το ζήτημα είναι ίσως πιο ευαίσθητο από τα υπόλοιπα και δεν ήθελα η έκθεσή μου να αποτελέσει συνονθύλευμα θεμάτων, αλλά δεν μπορούσα να το παραβλέψω.
<P>
Αναφέρομαι κυρίως στα νεαρά κορίτσια τα οποία καταλήγουν να υποφέρουν σε περίπτωση που μείνουν έγκυος κατά λάθος, επειδή δεν είχαν όλη την ενημέρωση που χρειάζονταν. Αυτό που με ενοχλεί περισσότερο είναι η συχνή υποκρισία ορισμένων οι οποίοι επιθυμούν να αγνοούν αυτές τις καταστάσεις και να αστειεύονται με τα προβλήματα αυτών των νεαρών κοριτσιών και, εντούτοις, όταν συμβαίνει σε ένα από τα δικά τους παιδιά, έχουν τους πόρους προκειμένου να πληρώσουν για να τα υποβάλουν σε θεραπεία "αναζωογόνησης", στην Ελβετία ή άλλου, χωρίς να προσελκύει πολλή προσοχή το γεγονός.
<P>
Όσον αφορά το μισθολογικό χάσμα, η κ. Bauer το έθεσε ορθά. Συζητούμε για ένα ποσοστό 25% εάν προσθέσουμε τις επιπτώσεις των ωρών μερικής απασχόλησης, οι οποίες είναι περιορισμένες. Βεβαίως, είναι δύσκολο να είμαστε ακριβείς.
<P>
" εν λόγω έκθεση -και θα ολοκληρώσω εδώ, επειδή μου έχουν απομείνει μόνο μερικά δευτερόλεπτα- δεν είναι ένα συνονθύλευμα θεμάτων, αν και γίνεται αναφορά στον ακρωτηριασμό των γεννητικών οργάνων, την μπούρκα και τους αναγκαστικούς γάμους. Σας διαβεβαιώνω ότι πιστεύω πως, στη δημοκρατία, αυτές οι πρακτικές δεν είναι πολιτισμικές· αντίθετα, είναι πρακτικές τις οποίες πρέπει να καταπολεμήσουμε με δημοκρατικά μέσα.
<P>
Είναι γεγονός πως εάν το είχα συμπεριλάβει αυτό στην έκθεσή μου, θα είχε επισκιάσει όλα τα υπόλοιπα, τα οποία, κατά τη γνώμη μου, ήταν σημαντικότερα.
<SPEAKER ID="218" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 10 Φεβρουαρίου.
<P>
Γραπτές δηλώσεις (άρθρο 149 του Κανονισμού)
<SPEAKER ID="219" NAME="Corina Creţu  " LANGUAGE="RO">
Αν και για πρώτη φορά στην ιστορία ο αριθμός των γυναικών στην αγορά εργασίας είναι υψηλότερος από τον αριθμό των ανδρών, τα περιστατικά διακρίσεων βάσει του φύλου παραμένουν. Σημαντικό ποσοστό των θέσεων εργασίας που κατέχουν γυναίκες είναι συνήθως μερικής απασχόλησης ή βάσει συμβάσεων ορισμένου χρόνου χωρίς την κατάλληλη αμοιβή. Μετά από περισσότερο από μισό αιώνα από τη συμπερίληψη της αρχής της ίσης αμοιβής στις Συνθήκες της Κοινότητας, μια γυναίκα στην Ευρωπαϊκή Ένωση χρειάζεται να εργαστεί 418 ημερολογιακές ημέρες προκειμένου να λάβει την αμοιβή που λαμβάνει ένας άνδρας σε 365 ημέρες.
<P>
Παρά την πρωτοποριακή πολιτική της ΕΕ, το μισθολογικό χάσμα παραμένει πεισματικά ευρύ από το 2000. Διαθέτουμε τα απαραίτητα νομικά μέσα για να αναλάβουμε σχετική δράση. Για τον λόγο αυτόν, ζητώ από τη μελλοντική Ευρωπαϊκή Επιτροπή να ασχοληθεί με τη μεταφορά στο εθνικό δίκαιο όλων των κρατών μελών της οδηγίας 2006/54/EΚ για την εφαρμογή της αρχής των ίσων ευκαιριών και της ίσης μεταχείρισης ανδρών και γυναικών σε θέματα εργασίας και απασχόλησης. Ενώ η οικονομική ύφεση έχει πλήξει κυρίως τομείς που κυριαρχούνται από άνδρες, υφίσταται ο κίνδυνος, και στη Ρουμανία, οι δημοσιονομικοί περιορισμοί να οδηγήσουν στην απώλεια πολλών θέσεων εργασίας στον δημόσιο τομέα, όπου παρατηρείται η μέγιστη εκπροσώπηση των γυναικών. Πιστεύω πως είναι ζωτικής σημασίας να μην τροποποιηθούν οι πολιτικές για την ισότητα των φύλων από μέτρα που επιφέρουν διακρίσεις και έχουν στόχο τους εργαζομένους του δημόσιου τομέα.
<SPEAKER ID="220" NAME="Vasilica Viorica Dăncilă  " LANGUAGE="RO">
" έκθεση για τις ίσες ευκαιρίες προτείνει να δοθεί νέα ώθηση στις ίσες ευκαιρίες εντός της Ευρωπαϊκής Ένωσης, επειδή η προώθηση της πραγματικής, δημοκρατικής ισότητας μεταξύ γυναικών και ανδρών παραμένει σημείο αναφοράς για τη δημιουργία μιας δημοκρατίας η οποία θα ενσωματώνει όλη την κοινωνία.
<P>
Οι ίσες ευκαιρίες παρέχουν ώθηση στην κοινωνική πρόοδο και δεν πρέπει να παραμένουν απλώς ένα δικαστικό μέσο. Στις περισσότερες ευρωπαϊκές χώρες ο διαχωρισμός ανά επάγγελμα και τομέα παραμένει σχεδόν αμετάβλητος. Το γεγονός αυτό αντικατοπτρίζεται στους χαμηλότερους μισθούς των γυναικών, τον μικρότερο αριθμό γυναικών οι οποίες εργάζονται ενώ έχουν εξαρτώμενα μέλη, καθώς και στην κατανομή των ευθυνών μεταξύ ανδρών και γυναικών στην οικογενειακή ζωή.
<P>
Επιπλέον, δεν πρέπει να ξεχνάμε ούτε τον ρόλο των γυναικών στον γεωργικό τομέα στην Ευρώπη και τη συμβολή τους σε αυτόν: το ένα τρίτο των εργαζομένων στον γεωργικό τομέα στην Ευρώπη είναι γυναίκες. Συχνά δεν αμείβονται και δεν απολαμβάνουν επαρκή κοινωνική προστασία, επειδή εκτελούν την εργασία τους σε αγροκτήματα παρέχοντας τροφή για τις ίδιες τους τις οικογένειες.
<P>
Πιστεύω πως το Ευρωπαϊκό Κοινοβούλιο πρέπει να υποστηρίξει την πρωτοβουλία υπέρ της ίδρυσης ενός ευρωπαϊκού παρατηρητηρίου για τη βία κατά των γυναικών και, κατ' επέκταση, την ευρωπαϊκή νομοθεσία που έχει στόχο στην προστασία των θυμάτων, καθώς και την ίδρυση ενός φορέα για την προώθηση των ίσων ευκαιριών σε επίπεδο "νωμένων Εθνών.
<SPEAKER ID="997" NAME="Sirpa Pietikäinen  " LANGUAGE="FI">
Κύριε Πρόεδρε, κυρίες και κύριοι, θα ήθελα να ευχαριστήσω τον κ. Tarabella για την άριστη έκθεσή του σχετικά με την ισότητα μεταξύ γυναικών και ανδρών στην Ευρωπαϊκή Ένωση. " ανισότητα μεταξύ γυναικών και ανδρών στην αγορά εργασίας αντικατοπτρίζεται στο γεγονός ότι οι γυναίκες εξακολουθούν να αμείβονται 80 λεπτά για κάθε ευρώ που αμείβονται οι άνδρες για την ίδια εργασία. Υπάρχουν μέτρα για την επίτευξη ισότητας αμοιβών και τώρα είναι η κατάλληλη στιγμή να τα εφαρμόσουμε στην πράξη. Για παράδειγμα, πρέπει να καταστεί υποχρεωτική η αξιολόγηση των απαιτήσεων μιας εργασίας και βάσει αυτής να καθορίζεται η αμοιβή. Πρέπει να επιβάλλονται κυρώσεις στους εργοδότες σε περίπτωση απουσίας κατάλληλου προγράμματος ισότητας για τον εργασιακό χώρο. Οι γυναίκες δεν πρέπει να αναγκάζονται να αντιμετωπίζουν εμπόδια στην εξέλιξη της επαγγελματικής τους σταδιοδρομίας και να την βλέπουν να αναστέλλεται λόγω του φύλου τους. Τόσο οι εταιρείες όσο και ο δημόσιος τομέας πρέπει να μεριμνήσουν περισσότερο ούτως ώστε να διασφαλίσουν την παρουσία περισσότερων γυναικών στις υψηλές θέσεις. Κατά τη σύνθεση της Ευρωπαϊκής Επιτροπής κάθε κράτος μέλος πρέπει να προτείνει και άνδρες και γυναίκες ως Επιτρόπους. Όπως αναφέρεται στην έκθεση, υφίστανται επίσης προβλήματα όσον αφορά τον συνδυασμό της εργασιακής με την οικογενειακή ζωή τα οποία σχετίζονται με την ισότητα μεταξύ γυναικών και ανδρών στην επαγγελματική ζωή. " ανάπτυξη δημόσιων υπηρεσιών για τη διευκόλυνση παροχής υπηρεσιών μέριμνας και το μεγαλύτερο πεδίο εφαρμογής για την άδεια πατρότητας αποτελούν τρόπους για την εξομάλυνση των διαφορών μεταξύ γυναικών και ανδρών στην αγορά εργασίας. " Ευρωπαϊκή Ένωση χρειάζεται κοινωνική ρύθμιση. " ΕΕ έχει ήδη ξεκινήσει να εργάζεται προς μια πιο ίση Ευρώπη: το καθεστώς των ευρωπαίων γυναικών έχει βελτιωθεί σημαντικά χάρη στη νομοθεσία της ΕΕ. " Ένωση βαδίζει προς τη σωστή κατεύθυνση όσον αφορά την ισότητα, όμως τα πράγματα εξελίσσονται όντως από μόνα τους: στο μέλλον θα χρειαζόμαστε μια ισχυρότερη κοινωνική διάσταση της ΕΕ για να εγγυηθεί μια Ένωση πιο ίση και κοινωνική από ποτέ άλλοτε.
<SPEAKER ID="996" NAME="Daciana Octavia Sârbu  " LANGUAGE="RO">
" ισότητα μεταξύ γυναικών και ανδρών αποτελεί θεμελιώδη αρχή της Ευρωπαϊκής Ένωσης. Με την πάροδο των ετών έχει σημειωθεί σημαντική πρόοδος εν προκειμένω. Ωστόσο, υφίστανται ακόμη σημαντικές διαφορές μεταξύ των κρατών μελών όσον αφορά την ίση αμοιβή για όμοια εργασία, τον αριθμό των γυναικών που καταλαμβάνουν διοικητικές θέσεις και το ποσοστό των γυναικών στην αγορά εργασίας. Παρά την υφιστάμενη νομοθεσία της ΕΕ, εξακολουθεί να παρατηρείται μισθολογική διαφορά που κυμαίνεται κατά μέσο όρο μεταξύ 15 και 17% μεταξύ ανδρών και γυναικών στα κράτη μέλη. Αυτό οφείλεται στο γεγονός ότι οι γυναίκες εργάζονται σε χαμηλά αμειβόμενες θέσεις ή με καθεστώς μερικής απασχόλησης. Λόγω της μείωσης των εσόδων και των συντάξεων των γυναικών κατά τη διάρκεια της ζωής τους, το εν λόγω μισθολογικό χάσμα προκαλεί φτώχεια στις ηλικιωμένες γυναίκες. Το 21% των γυναικών ηλικίας 65 ετών και άνω εκτίθεται στον κίνδυνο της φτώχειας, ενώ το ποσοστό των ανδρών που βρίσκονται στην ίδια κατάσταση είναι 16%. Τα κράτη μέλη, προκειμένου να διασφαλίσουν ίσα δικαιώματα για τις γυναίκες και τους άνδρες, πρέπει να ανταλλάσσουν ορθές πρακτικές όσον αφορά την εγγύηση της ισότητας των φύλων. Επιπλέον, θα ήθελα να τονίσω την ανάγκη εκπαιδευτικών προγραμμάτων στα σχολεία για την αποτροπή της διαιώνισης στερεοτύπων που συνδέονται με τις γυναίκες.
<SPEAKER ID="221" NAME="Lívia Járóka  " LANGUAGE="HU">
Το σημαντικότερο καθήκον σχετικά με την πολιτική της Ευρωπαϊκής Ένωσης για την προώθηση της ισότητας ανδρών και γυναικών είναι η αξιολόγηση των επιτυχιών και αποτυχιών του τετραετούς σχεδίου το οποίο λήγει φέτος, και η γενική σκιαγράφηση της νέας στρατηγικής. Ο οδικός χάρτης που ξεκινά το επόμενο έτος πρέπει να τονίσει -όπως και ο υφιστάμενος- το φαινόμενο των πολλαπλών και "τομεακών" διακρίσεων, δίνοντας περισσότερη προσοχή στις πτυχές των δικαιωμάτων των γυναικών που ανήκουν σε εθνοτικές μειονότητες. " έκθεση ορθώς επισημαίνει τις δυσμενείς επιπτώσεις της παγκόσμιας οικονομικής κρίσης που σχετίζονται με την κατάσταση των γυναικών, ιδίως όσον αφορά τις θέσεις εργασίας και το μισθολογικό χάσμα που βασίζεται στο φύλο. Ως εκ τούτου, είναι ζωτικής σημασίας η νέα στρατηγική να εξετάσει την οικονομική σπουδαιότητα των ίσων ευκαιριών για άνδρες και γυναίκες, καθώς οι διακρίσεις που βασίζονται στο φύλο δεν είναι μόνο άδικες αλλά επίσης επιβραδύνουν την οικονομία. Κατά συνέπεια, πρέπει να παροτρυνθούν τα κράτη μέλη και οι ενδιαφερόμενες επιχειρήσεις αφενός να ενσωματώσουν στις στρατηγικές τους για την αντιμετώπιση της κρίσης το ζήτημα της ισότητας των φύλων και αφετέρου να απέχουν από οικονομικούς περιορισμούς που πλήττουν τις ίσες ευκαιρίες για τους άνδρες και τις γυναίκες. Ο οδικός χάρτης, ο οποίος θα τεθεί σε ισχύ μετά το 2010, πρέπει να διατηρήσει τις προτεραιότητες της προηγούμενης στρατηγικής, με μεγαλύτερη έμφαση στις πτυχές που αφορούν τον περιορισμό της φτώχειας και του κοινωνικού αποκλεισμού, ιδιαίτερα στο πλαίσιο ενός ευρωπαϊκού έτους αφιερωμένου σε αυτό το ζήτημα. " νέα στρατηγική πρέπει να αποτελεί ένα συγκεκριμένο σχέδιο δράσης με ρεαλιστικούς, επαληθεύσιμους στόχους. Επιπλέον, απαιτείται πολύ αποτελεσματικότερος συντονισμός μεταξύ της Ευρωπαϊκής Επιτροπής και των κρατών μελών όσον αφορά την υλοποίησή τους.

<CHAPTER ID="009">
Διορθώσεις και προθέσεις ψήφου: βλ. Συνοπτικά Πρακτικά
<P>
(" συνεδρίαση διακόπτεται στις 13.05 και συνεχίζεται στις 15.00)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Θέλω μόνο να κοινοποιήσω στο Σώμα μια πληροφορία που έλαβα πριν από ένα λεπτό.
<P>
Εδώ και μερικές εβδομάδες, γύρω από ορισμένες μεγάλες κατεχόμενες πόλεις της Δυτικής Σαχάρας, βρίσκεται σε εξέλιξη ένα νέο και πρωτοφανές γεγονός: πάνω από 12.000 Σαχραουί άνδρες, γυναίκες και παιδιά εγκαταλείπουν, τη στιγμή αυτή που μιλάμε, τις πόλεις τους και μετακομίζουν σε σκηνές στα περίχωρα των Laayoune, Smara και Boujdour.
<P>
Οι μετακινήσεις, που ολοένα και αυξάνονται, φαίνονται να αποτελούν έναν νέο τρόπο διαμαρτυρίας ενάντια στην ανυπόφορη πολιτική και κοινωνικοοικονομική κατάσταση των αυτοχθόνων κατοίκων των εν λόγω περιοχών.
<P>
Και το λέω αυτό σήμερα, αυτήν εδώ τη στιγμή, επειδή το πρόβλημα που δημιουργούν οι πολλές βίαιες παρεμβάσεις του μαροκινού καθεστώτος μπορεί να επιδεινωθεί ανησυχητικά το προσεχές Σαββατοκύριακο. Γι' αυτό, λοιπόν, απευθύνω έκκληση στο Κοινοβούλιο να είναι έτοιμο για δράση ανάλογα με το πώς θα εξελιχθεί η κατάσταση.
<SPEAKER ID="283" NAME="Πρόεδρος">
Θα το λάβω υπόψη μου. Πρόκειται, φυσικά, για μια ένσταση επί της διαδικασίας, και υποτίθεται ότι απόψε το θέμα συζήτησής μας δεν είναι η κατάσταση στη Δυτική Σαχάρα και η κατάσταση στο Μαρόκο. Ωστόσο, θα λάβω υπόψη την πληροφορία που κοινοποιήσατε.

<CHAPTER ID="004">
Υγειονομικοί κανόνες σχετικά με τα ζωικά υποπροϊόντα που δεν προορίζονται για κατανάλωση από τον άνθρωπο (συζήτηση) 
<SPEAKER ID="033" NAME="Πρόεδρος">
Το επόμενο σημείο είναι η συζήτηση επί της έκθεσης του κ. Schnellhardt, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τους Υγειονομικούς κανόνες σχετικά με τα ζωικά υποπροϊόντα που δεν προορίζονται για κατανάλωση από τον άνθρωπο (κανονισμός για τα ζωικά υποπροϊόντα) - C6-0220/2008 -.
<SPEAKER ID="034" NAME="Horst Schnellhardt" LANGUAGE="DE">
Κυρία Πρόεδρε, Επίτροπε, κυρίες και κύριοι. Συντάξαμε μια καλή έκθεση και η συναίνεση σχετικά με τον κανονισμό για τα ζωικά υποπροϊόντα επετεύχθη στην πρώτη ανάγνωση. Γι' αυτό, οφείλω να ευχαριστήσω τη Γαλλική και Τσεχική Προεδρία, την Επιτροπή και τους εισηγητές των πολιτικών ομάδων.
<P>
" συνεργασία κατά τη σύνταξη της παρούσας έκθεσης χαρακτηρίστηκε από πνεύμα εμπιστοσύνης που μας επέτρεψε την ταχεία ολοκλήρωση της έκθεσης, παρόλο -και πρέπει να το λάβουμε αυτό υπόψη μας- που η έκθεση που έχουμε ενώπιόν μας μετέβαλλε ουσιαστικά την πρόταση της Επιτροπής, όχι τόσο όσον αφορά το περιεχόμενο, αλλά περισσότερο όσον αφορά τη δομή. Πολλά στοιχεία της έκθεσης αναδιοργανώθηκαν μέσα στο κείμενο. " υποβολή μιας νέας πρότασης ήταν αναγκαία εξαιτίας των προβλημάτων που προέκυψαν κατά την εφαρμογή του κανονισμού του 2002, τα οποία οδήγησαν και σε πρακτικά προβλήματα. Παρόλο που ο κανονισμός του 2002 κάλυπτε ζωικές ασθένειες (ΣΕΒ, η μόλυνση από διοξίνες) και την εξάπλωση άλλων ζωικών ασθενειών, όπως ο αφθώδης πυρετός ή η πανώλη των χοίρων, προκειμένου να πραγματοποιηθεί πρόοδος, έπρεπε να καθοριστούν απαιτήσεις σχετικά με τα ζητήματα της ευθύνης, της ιχνηλασιμότητας και του τελικού σταδίου των παραπροϊόντων σφαγίων.
<P>
Απαραίτητη είναι επίσης η εξάλειψη την ανασφάλειας δικαίου σχετικά με το εύρος του κανονισμού που αφορά τα υποπροϊόντα άγριου θηράματος. Όπως καθορίζεται από τους παλαιότερους κανονισμούς που αφορούν ζητήματα υγιεινής, οι φορείς εκμετάλλευσης θα συνεχίσουν και στο μέλλον να είναι υπεύθυνοι για τα προϊόντα τους. Είναι κάτι που ήδη έχω επαναλάβει σχετικά με τους άλλους κανονισμούς. Ωστόσο, αυτό δεν πρέπει να οδηγήσει σε συρρίκνωση των αρμόδιων ελέγχων.
<P>
Επιδίωξή μας μέσω του νέου κανονισμού είναι η ενίσχυση της ασφάλειας των πολιτών και όχι απλώς η μεταφορά της ευθύνης. Επομένως, όσοι φορείς εκμετάλλευσης χειρίζονται υποπροϊόντα πρέπει να υπόκεινται σε έγκριση. Οι φορείς εκμετάλλευσης που υπόκεινται σε υποχρέωση έγκρισης ορίζονται σαφώς. Το γεγονός ότι στη διαδικασία έγκρισης προστέθηκε και η διαδικασία καταχώρησης, οφείλεται στην επιθυμία μείωσης της γραφειοκρατίας. Στο μέλλον, θα πρέπει να εξετάσουμε προσεκτικά το εάν η διαδικασία καταχώρησης διασφαλίζει επαρκές επίπεδο ασφάλειας. Θεωρώ επίσης ότι η προηγούμενη ανασφάλεια σχετικά με τις διατάξεις που διέπουν τα ζωικά υποπροϊόντα άγριου θηράματος, έχει εξαλειφθεί. Γίνεται πλέον σαφής η σημασία των καλών κυνηγετικών πρακτικών. " χρήση θηραμάτων που συλλέγονται σε δάση αποκλείεται. Θεωρώ επίσης ότι συμβαδίσαμε με την επιθυμία πολλών βουλευτών, επιτρέποντας την κατάλληλη σίτιση νεκροφάγων πτηνών σε ορισμένες περιοχές.
<P>
" επιτυχία καθορισμού του τελικού σταδίου ζωής των υποπροϊόντων, αποτελεί σημαντικό βήμα προόδου. Αυτό θα απαλείψει την ανασφάλεια δικαίου και θα επιλύσει πολλά προβλήματα και δυσκολίες. Πρέπει να εξετάσουμε εάν το τελικό στάδιο, έτσι όπως ορίστηκε από την Ευρωπαϊκή Επιτροπή, συμμορφώνεται προς το προαναφερθέν κριτήριο της ασφάλειας δικαίου. Αντιλαμβάνομαι, ωστόσο, ότι κάθε προϊόν είναι διαφορετικό και ως εκ τούτου χρειάζεται ένα επίπεδο ελαστικότητας. Εντούτοις, απευθυνόμενος στην Επιτροπή, θα έλεγα ότι η διαφάνεια επίσης είναι απαραίτητη προκειμένου τα πράγματα να είναι σαφή για το χρήστη.
<P>
Έπειτα ερχόμαστε στο κρίσιμο ζήτημα, το οποίο για εμένα είναι πάντα το ζήτημα της επιτροπολογίας. Πάρα πολλοί από τους κανόνες του νέου κανονισμού θεσπίστηκαν μέσω της διαδικασίας της επιτροπολογίας. Είναι κάτι που πρέπει να εξετάσουμε προσεκτικά. Γνωρίζω, βέβαια, ότι εμείς ως βουλευτές έχουμε δυνατότητα να παίξουμε κάποιον ρόλο. " εμπειρία, ωστόσο, έχει δείξει ότι δεν έχουμε καμία δυνατότητα παρακολούθησης ή εξέτασης όλων των διαδικασιών της επιτροπολογίας. Για το λόγο αυτό, χαιρετίζω την επιθυμία που εξέφρασε η Επιτροπή να παρουσιάσει τις προτάσεις της στην Επιτροπή Περιβάλλοντος πριν από την έγκρισή τους. Πρόκειται για μια θετική προσέγγιση, διότι υπάρχουν πολλές μορφές επιτροπολογίας. Πιστεύω ότι βρισκόμαστε σε καλό δρόμο.
<P>
Θα προβώ σε ορισμένα σχόλια επί άλλων ζητημάτων στο τέλος της συζήτησης.
<SPEAKER ID="035" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι. Σήμερα το Κοινοβούλιο καλείται να ψηφίσει μια κοινή θέση βασισμένη στην πρόταση της Επιτροπής για ένα νέο κανονισμού σχετικά με τα ζωικά υποπροϊόντα. Στο σημείο αυτό θα ήθελα να ευχαριστήσω τον εισηγητή για την εργασία του, η οποία μας επέτρεψε να φτάσουμε στη σημερινή κοινή θέση, καθώς και την εξοικείωση του με τους κτηνιατρικούς κανόνες που κατέστησε δυνατή την επίτευξη ενός θετικού και συμπεφωνημένου αποτελέσματος. " συνάδελφός μου, κ. Βασιλείου, ζητά συγγνώμη που δεν μπόρεσε να παραστεί αυτοπροσώπως σε αυτή τη συζήτηση και μου ζήτησε να μεταφέρω την προσωπική της ευγνωμοσύνη προς τον εισηγητή για όλα όσα έκανε και τις προσπάθειές που κατέβαλε για την επίτευξη αυτού του σκοπού.
<P>
" Επιτροπή ευχαριστεί επίσης τους σκιώδεις εισηγητές για την εποικοδομητική τους προσέγγιση, όπως τόνισε και ο εισηγητής στο λόγο του, αφού μέσω της συνεργασίας αυτής κατέστη δυνατή η ενσωμάτωση στην κοινή θέση των κυριότερων σημείων ανησυχίας της Επιτροπής Γεωργίας και Ανάπτυξης της Υπαίθρου. Όπως και ο εισηγητής, θα ήθελα επίσης να ευχαριστήσω τη Γαλλική Προεδρία, η οποία εργάστηκε πολύ, παρόλο που γνώριζε ότι δεν θα επωμιζόταν η ίδια το τελικό αποτέλεσμα, καθώς και τη Τσεχική Προεδρία, η οποία κατέβαλε μεγάλες προσπάθειες προκειμένου να λάβει μια σαφή και συνεπή εντολή για τις διαπραγματεύσεις με το Κοινοβούλιο. Επομένως, η Επιτροπή στηρίζει πλήρως την κοινή θέση.
<P>
Το κείμενο αποσαφηνίζει τη σχέση μεταξύ υγειονομικών και περιβαλλοντικών κανόνων, συνεισφέροντας έτσι στο σκοπό της "βελτίωσης της νομοθεσίας". Οι κανόνες, τους οποίους καλείται να ψηφίσει το Κοινοβούλιο, θα επιτρέψουν την ευρύτερη χρήση των ζωικών υποπροϊόντων, η εκμετάλλευση των οποίων έως σήμερα παραμένει ελλιπής, διασφαλίζοντας παράλληλα τις κατάλληλες συνθήκες ασφάλειας. Τα διοικητικά κόστη επίσης θα μειωθούν και αυτό θα επιτρέψει στους φορείς εκμετάλλευσης να γίνουν πιο ανταγωνιστικοί. " σημασία των παραπάνω είναι καθοριστική προκειμένου να μπορέσουν να ανταποκριθούν δυναμικά στις προκλήσεις του μέλλοντος, οι οποίες εμφανίζονται υπό τη μορφή είτε εισαγωγών από χώρες εκτός ΕΕ είτε νέων τεχνολογικών εξελίξεων στη χρήση των υποπροϊόντων.
<P>
Επιπλέον, οι νέοι κανόνες θα συμμορφώνονται πλήρως προς το σκοπό της προστασίας της βιοποικιλότητας και -το πιο σημαντικό- θα καταστήσουν δυνατή τη διατήρηση υψηλού επιπέδου προστασίας εντός της Ευρωπαϊκής Ένωσης έναντι κινδύνων που αφορούν τη δημόσια υγεία και την υγεία των ζώων.
<SPEAKER ID="037" NAME="Thomas Ulmer" LANGUAGE="DE">
Κυρία Πρόεδρε, κ. Επίτροπε, κυρίες και κύριοι, χαιρετίζω θερμά το σχέδιο έκθεσης του κ. Schnellhardt και θα ήθελα να τον ευχαριστήσω για την πολύ καλή δουλειά του. Έπειτα από τις πολλές κρίσεις των τελευταίων ετών σχετικά με τα προϊόντα ζωικής προέλευσης που θέτουν σε κίνδυνο την υγεία ανθρώπων και ζώων, η θέσπιση μιας ολοκληρωμένης καταστατικής ρύθμισης, κρίνεται πλέον απαραίτητη. " αναθεώρηση του ισχύοντος κανονισμού ήταν αναγκαία.
<P>
Τώρα, όπως και στο παρελθόν, πρέπει να εξασφαλίσουμε ένα υψηλό επίπεδο ασφάλειας. Παρόλο που στηρίζουμε την έκθεση στην ουσία της, υπάρχουν ορισμένα σημεία τα οποία μου προκαλούν ανησυχία. Πολλά σημεία του κανονισμού έγιναν λιγότερο αυστηρά, καθιστώντας το εμπόριο ζωικών προϊόντων ευκολότερο κατά μία έννοια. Επιτρέψτε μου να δώσω ορισμένα παραδείγματα των όσων λέω. Στην τροφή οικόσιτων ζώων επιτρέπεται η χρήση μιας συγκεκριμένης ύλης της Κατηγορίας 1. " διάθεση των υλών της Κατηγορίας 2 ή 3 γίνεται ευκολότερα, ασχέτως των κινδύνων που ενέχει, υπό αρμόδια επιτήρηση, εφόσον πρόκειται για μικρές ποσότητες αποβλήτων ανά εβδομάδα. Οι κίνδυνοι που είναι συνυφασμένοι με ζωικά υποπροϊόντα κάθε κατηγορίας, καθορίζονται μόνο εν μέρει από την ποσότητά τους. Γεγονός παραμένει ότι η Ευρωπαϊκή Επιτροπή θα είναι εκείνη που θα επιβάλει τον εκτελεστικό κανονισμό και ότι το σχέδιο αυτό, όπως και το προηγούμενο, αποδίδει πολλές αρμοδιότητες στην Επιτροπή. Αυτό σημαίνει ότι η Επιτροπή μπορεί να θεσπίσει ολοκληρωμένους και θεμελιώδεις κανονισμούς για την επεξεργασία των ζωικών υποπροϊόντων μέσω της διαδικασίας της επιτροπολογίας. Με τον τρόπο αυτό, το Κοινοβούλιο, όπως, δυστυχώς, συμβαίνει πολύ συχνά, παραμερίζεται.
<SPEAKER ID="038" NAME="Christel Schaldemose">
εξ ονόματος της ομάδας PSE. - (DA) Κυρία Πρόεδρε, ξεκινώντας, θα ήθελα να ευχαριστήσω τον κ. Schnellhardt για την πολύ φιλόδοξη εργασία του στα πλαίσια αυτής της πολύ τεχνικής έκθεσης. Εξ ονόματος της σκιώδους εισηγήτριάς μας, κ. Westlund, θα ήθελα επίσης να ευχαριστήσω τους υπόλοιπους σκιώδεις εισηγητές για την εποικοδομητική συνεργασία τους, χάρη στην οποία είμαστε σε θέση σήμερα να ψηφίσουμε επί μιας πρότασης, την οποία όλοι μπορούμε να στηρίξουμε. " πρόταση που καλούμαστε να ψηφίσουμε τώρα είναι πιο σαφής και πιο εύχρηστη από την πολύπλοκη νομοθεσία που ισχύει έως σήμερα σε αυτόν τον τομέα. " σοσιαλιστική ομάδα του Ευρωπαϊκού Κοινοβουλίου είναι ιδιαίτερα ικανοποιημένη από την αποδοχή της τροπολογίας της, η οποία επιτρέπει τη δυνατότητα σίτισης των πτωματοφάγων ζώων. Επιπλέον, είμαστε ικανοποιημένοι που καταφέραμε να εστιάσουμε την προσοχή τόσο στους υγειονομικούς κινδύνους όσο και στην ασφάλεια, διατηρώντας την αναγκαία ευελιξία. Σας ευχαριστώ για το έργο σας και είμαστε χαρούμενοι για την εποικοδομητική πρόταση που έχουμε ενώπιόν μας.
<SPEAKER ID="039" NAME="Satu Hassi">
εξ ονόματος της ομάδας Verts/ALE. - (FI) Κυρία Πρόεδρε, κυρίες και κύριοι, επιτρέψετε μου να εκφράσω τις ειλικρινείς μου ευχαριστίες στον κ. Schnellhardt για το θαυμάσιο έργο του και τη συνεργασία. Ήταν θετικό το γεγονός ότι εισηγητής για το παρόν ζήτημα ανέλαβε ένας πραγματικός ειδήμονας του κλάδου.
<P>
Κύριος στόχος του κανονισμού είναι η παροχή εγγυήσεων υγιεινής, ασφάλειας και προστασίας της ανθρώπινης υγείας. Θα ήθελα, ωστόσο, να αναφέρω μια άλλη λεπτομέρεια, η οποία είναι σημαντική για την προστασία της βιοποικιλότητας και των μικρών επιχειρήσεων οικοτουρισμού στη χώρα μου. Χαίρομαι που επετεύχθη πολιτική συναίνεση τόσο εντός του Κοινοβουλίου όσο και στο Συμβούλιο των Υπουργών, για την επίλυση του ζητήματος.
<P>
Το ζήτημα έχει να κάνει με μικρού μεγέθους επιχειρήσεις οι οποίες μεταφέρουν τα πτώματα των νεκρών ζώων από αγροκτήματα, π.χ. χοιροστάσια, απευθείας σε σημεία της εξοχής προκειμένου να σιτιστούν τα άγρια ζώα. Στην Ισπανία, για παράδειγμα, αυτό είναι σημαντικό για τη διατήρηση του πληθυσμού των άγριων αρπακτικών πτηνών. Στη Φιλανδία, παρόμοιες πρακτικές έσωσαν από εξαφάνιση το θαλασσαετό, την εποχή που φυσική του τροφή ήταν μολυσμένη από χημικές τοξίνες και οι θαλασσαετοί δεν θα μπορούσαν να αναπαραχθούν επιβιώνοντας αποκλειστικά από τις φυσικές πηγές τροφής τους.
<P>
Στις βόρειες, πολύ αραιοκατοικημένες περιοχές της Φιλανδίας, οι φωτογράφοι φυσικών τοπίων χρησιμοποιούν τη μέθοδο αυτή για να προσελκύσουν άγρια ζώα σε περιοχές όπου μπορούν να φωτογραφηθούν ενώ μικρά ταξιδιωτικά γραφεία επίσης οργανώνουν σαφάρι παρακολούθησης αρκούδων. Χαίρομαι ιδιαίτερα που αυτή η νομοθετική πράξη θα προσφέρει μια λύση ικανή να προστατεύσει όχι μόνον την ανθρώπινη υγεία και ασφάλεια αλλά και την μικρή τουριστική επιχειρηματικότητα και τη χρήση μιας μεθόδου φιλικής προς τη βιοποικιλότητα.
<SPEAKER ID="040" NAME="Avril Doyle" AFFILIATION="PPE-DE">
Κυρία Πρόεδρε, συμφωνώ με όλους τους προλαλήσαντες ότι η δημόσια υγεία, η ασφάλεια των τροφίμων και η υγιεινή πρέπει να βρίσκονται στην κορυφή της ατζέντας μας. Πολύ ψηλά στην ατζέντα θα έθετα επίσης και την μέγιστη αποτελεσματική χρήση όλων των φυσικών μας πόρων, περιλαμβανομένων των ζωικών υποπροϊόντων. Θα ήθελα να ευχαριστήσω τον εισηγητή μας, κ. Horst Schnellhardt, για το εξαίρετο έργο του όπου συμπεριέλαβε όλες τις ανησυχίες μας καθώς και για το εξαιρετικό αποτέλεσμα των συζητήσεών του με το Ευρωπαϊκό Συμβούλιο. Προσωπικά λυπούμε για την κατάργηση της αναφοράς στην οδηγία για την αποτέφρωση αποβλήτων, αλλά δεν έχω χρόνο να αναφερθώ περαιτέρω.
<P>
Είχα υποβάλει μια τροπολογία ζητώντας εγγυήσεις για την ύπαρξη μιας ξεκάθαρης διάκρισης μεταξύ των ζωικών υποπροϊόντων που μεταφέρονται σε μεγάλες ποσότητες μεταξύ των κρατών μελών και για τα οποία υπάρχει κίνδυνος από την εισαγωγή τους στη τροφική ή διατροφική αλυσίδα και των ειδικών ζωικών υποπροϊόντων που χρησιμοποιούνται για φαρμακευτικούς, διαγνωστικούς ή ερευνητικούς σκοπούς. Τα τελευταία, είναι ασφαλή προϊόντα, υψηλής αξίας τα οποία μεταφέρονται μεταξύ των κρατών μελών σε πολύ μικρές ποσότητες από και προς εγκεκριμένους προμηθευτές, επεξεργαστές και χρήστες.
<P>
Θα ήθελα τη διαβεβαίωση τόσο του κ. Επιτρόπου όσο και του κ. Horst Schnellhardt ότι οι ανησυχίες μου ως προς αυτό το ζήτημα έχουν ελήφθησαν υπόψη και ότι η συγκεκριμένη χρήση των ζωικών υποπροϊόντων θα συνεχιστεί χωρίς διαταραχές.
<SPEAKER ID="041" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι. Στη σημερινή συζήτηση έγινε αντιληπτή η ευρεία στήριξη της κοινής θέσης σχετικά με τα ζωικά υποπροϊόντα, κάτι που επιτρέπει στην Επιτροπή να προχωρήσει στο επόμενο στάδιο. " Επιτροπή θα προετοιμάσει τις εκτελεστικές διατάξεις του νέου κανονισμού υπό το φως των σχολίων που υποβλήθηκαν σήμερα. Θα ακούσουμε προσεκτικά τις εμπειρίες των φορέων εκμετάλλευσης, θα συνομιλήσουμε με τους διεθνείς εταίρους μας και θα δράσουμε με πλήρη διαφάνεια απέναντι στο Κοινοβούλιο καθ' όλη τη διάρκεια της διαδικασίας.
<P>
Επιβεβαιώνω, επομένως, στον εισηγητή τη δέσμευση που ήδη έχει αναλάβει η Επιτροπή σε σχέση με την επιτροπολογία και τις προαιρετικές διατάξεις. Όσον αφορά την ερώτηση της κ. Doyle, θα ήθελα να αναφέρω ότι ο ισχύον κανονισμός ήδη αναγνωρίζει τις ιδιαίτερες διατροφικές ανάγκες ορισμένων άγριων ειδών και επιτρέπει στα κράτη μέλη τη χρήση υποπροϊόντων για τη σίτιση άγριών ζώων, υπό την προϋπόθεση ότι οι υγειονομικοί κίνδυνοι ελέγχονται κατάλληλα.
<P>
Ωστόσο, όπως έχει τονιστεί πρόσφατα, η Επιτροπή πρέπει να επιταχύνει τις προσπάθειές της για την προστασία της βιοποικιλότητας. Για το λόγο αυτό, η Επιτροπή συμφωνεί με την απόφαση του νομοθέτη να διευρύνει τους όρους σίτισης των προστατευόμενων ζωικών ειδών στο φυσικό τους περιβάλλον, με υποπροϊόντα ζωικής προέλευσης. Ενώ οι ισχύοντες κανόνες αναφέρονται σε όρνεα και αετούς, ο νέος κανονισμός θα καταστήσει δυνατές ανάλογες λύσεις για τους λύκους και τις αρκούδες.
<P>
Βάσει πρόσφατων εμπειριών, εξετάζουμε επίσης τη σκοπιμότητα θέσπισης διακανονισμών που θα εκτείνονται πέραν του ισχύοντος συστήματος των καθορισμένων σημείων σίτισης των προστατευόμενων ειδών με πτώματα ζώων, ιδίως για εκτεταμένα διατροφικά συστήματα, υπό την προϋπόθεση της τήρησης συγκεκριμένων υγειονομικών προτύπων. Στο σημείο αυτό, η Επιτροπή είναι έτοιμη να εισέλθει σε διάλογο με όλους τους ενδιαφερόμενους φορείς.
<SPEAKER ID="042" NAME="Horst Schnellhardt">
εισηγητής. - (DE) Κυρία Πρόεδρε, κ. Επίτροπε, κ. Ulmer, σημείωσα, βεβαίως, την ανησυχία που εκφράσατε σχετικά με την ενδεχόμενη ανάμειξη των υλών της Κατηγορίας 1 και 2 και εισήλθαμε σε διαβουλεύσεις με την βιομηχανία σχετικά με το πρόβλημα κατά το τέλος των διαπραγματεύσεων.
<P>
Θεωρώ, ότι η ανάμειξη των υλών προϋποθέτει κατάφωρα παράνομη συμπεριφορά. Θα ελέγξουμε το κατά πόσο είναι αναγκαία η εφαρμογή αυστηρότερων κανόνων στο σημείο αυτό. Αυτό που θέλαμε να πετύχουμε με το νέο κανονισμό είναι η περαιτέρω χρήση των παραπροϊόντων σφαγίων και βάσει αυτού μπορώ να πω ότι οι ανησυχίες της κ. Doyle είναι αβάσιμες. Τα πάντα διατηρούνται όπως ήταν. Παράλληλα με τη θέσπιση του τελικού σημείου των παραπροϊόντων σφαγίων, προβλέπεται σαφώς ότι αυτά υπόκεινται σε εντελώς διαφορετικές διατάξεις, με άλλα λόγια, υποδηλώνουμε σαφώς την εφαρμογή της οδηγίας πλαίσιο για τα απόβλητα. Πιστεύω ότι βρισκόμαστε σε καλό δρόμο.
<P>
Επιπλέον, θα ήθελα να αναφέρω ότι με το νέο κανονισμό επιθυμούμε να αντιμετωπίσουμε και το ζήτημα των σκανδάλων με τα χαλασμένα κρέατα. Δεν βρισκόμαστε εντελώς στο σωστό δρόμο σχετικά με αυτό το ζήτημα, ωστόσο, χάρη στην υποχρέωση σήμανσης και την εγγυημένη ιχνηλασιμότητα, πιστεύω ότι προχωρούμε προς τη σωστή κατεύθυνση. Βεβαίως, απομένει να δούμε τι είδους σημάνσεις θα προτείνει η Επιτροπή. Αυτό δεν αναμένεται να είναι ιδιαιτέρως απλό καθώς όλοι γνωρίζουμε το πρόβλημα της μπλε σκυλοτροφής Chappi και κανείς δεν επιθυμεί κάτι παρόμοιο. Στο πλαίσιο αυτό, οι ερευνητές μας πρέπει να επιλέξουν μια προσέγγιση.
<P>
Όσον αφορά το ζήτημα των οργανικών λιπασμάτων, το οποία επίσης τέθηκε προς συζήτηση αλλά δεν έχει αναλυθεί επαρκώς, η Επιτροπή ήταν υπέρ μιας επιμελέστερης μίξης υλών την οποία δεν θα αντιλαμβάνονται τα ζώα. Ωστόσο, αυτό θα είχε ως αποτέλεσμα την αλλαγή της ποιότητας του λιπάσματος. Θεωρώ ότι συντάξαμε έναν καλό κανονισμό όσον αφορά αυτό το ζήτημα και ότι οι μικρές κηπουρικές επιχειρήσεις που προτιμούν τα οργανικά λιπάσματα θα μπορούν να τα προμηθευτούν κατάλληλα.
<P>
Από κάθε άποψη επομένως, πρόκειται για έναν καλό κανονισμό. Είμαι πολύ ικανοποιημένος τόσο από τον κανονισμό όσο και από τη συνεργασία και ελπίζω ότι δεν θα χρειαστεί να τον αναθεωρήσουμε και πάλι σύντομα. " συνεργασία με την Επιτροπή ήταν πολύ ευχάριστη και είμαι ευγνώμων για αυτό.
<SPEAKER ID="043" NAME="Paul Rübig" AFFILIATION="PPE-DE">
(DE) Κυρία Πρόεδρε, όσον αφορά την οργάνωση της συνεδρίασης, θα ήθελα να αναφέρω ότι εχτές είχαμε μια πολύ μακρά διαδικασία ψηφοφορίας με αποτέλεσμα να έχουμε προβλήματα με τις επόμενες υποχρεώσεις μας.
<P>
Πολύ σύντομα θα διακόψουμε σήμερα και η ψηφοφορία δεν θα αρχίσει πριν από τις 12 το μεσημέρι. Ίσως θα ήταν δυνατό να οργανωθεί η συνεδρίαση με χρονικά αποδοτικότερο τρόπο Αυτό θα βοηθούσε τους βουλευτές και ιδίως τους επισκέπτες, οι οποίοι εχθές έπρεπε να μας περιμένουν αρκετή ώρα. Πρόκειται, βεβαίως, για πολίτες οι οποίοι έχουν επίσης δικαίωμα να συνομιλήσουν με τους βουλευτές τους και σε αυτό το σημείο θα ήμουν ιδιαίτερα ευτυχής εάν, μελλοντικά, οι συνεδριάσεις θα μπορούσαν να προγραμματιστούν με τρόπο που να ικανοποιεί τους πάντες.
<SPEAKER ID="044" NAME="Πρόεδρος">
Ευχαριστώ κ. Rübig. Θα σημειώσουμε και θα μεταβιβάσουμε τα σχόλιά σας. Βρισκόμαστε σε μια δύσκολη περίοδο καθώς πλησιάζει το τέλος της θητείας μας.
<P>
" συζήτηση περατώνεται.
<P>
" ψηφοφορία θα διεξαχθεί σήμερα στις 12.00.
<P>
(" συνεδρίαση διακόπηκε στις 10.15. και συνεχίζεται στις 10.50.)

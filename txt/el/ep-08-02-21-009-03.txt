<CHAPTER ID="009-03">
3. Βόρειο Κίβου (Δημοκρατική Δημοκρατία του Κονγκό)
<SPEAKER ID="230" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Βόρειο Κίβου (Δημοκρατική Δημοκρατία του Κονγκό).
<SPEAKER ID="231" NAME="Erik Meijer">
συντάκτης. - (NL) Κύριε Πρόεδρε, το Κοινοβούλιο δίνει σωστά μεγάλη προσοχή σε αυτό που συνεχίζεται στην πρώην βελγική αποικία της λαϊκής Δημοκρατίας του Κονγκό και ειδικότερα στις συνεχείς μάχες, στη βίαιη μετατόπιση, τους βιασμούς και τις μαζικές δολοφονίες στα ανατολικά αυτής της τεράστιας χώρας. " φρίκη αυτή αποτελεί τμήμα της σύγκρουσης στις γειτονικές χώρες Ρουάντα, Μπουρούντι και Ουγκάντα. Τα διεθνώς αναγνωρισμένα κρατικά σύνορα έχουν λίγη σημασία για τις ομάδες ανθρώπων που πρέπει να επιδιώξουν νέα εδάφη ως αποτέλεσμα της απέλασης ή της συνεχούς έλλειψης μέσων διαβίωσης. Όλα βρίσκονται σε κίνηση σε αυτήν την περιοχή, και το θέμα είναι ότι η ελάχιστη κίνηση προς τη μία ή την άλλη κατεύθυνση ενδεχομένως προκαλεί είτε βία είτε τρόμο. Πολέμαρχοι που αποκτούν σεβασμό, δύναμη και πλούτο από την έμφυτη αγάπη τους για συγκρούσεις, αυξάνουν τα ήδη υπάρχοντα προβλήματα και τα καθιστούν ακόμη δυσκολότερο να επιλυθούν.
<P>
Πολύ πρόσφατα, στις 17 Ιανουαρίου, συζητήσαμε την κατάσταση στη Δημοκρατική Δημοκρατία του Κονγκό στο Κοινοβούλιο και εγκρίναμε ένα ψήφισμα το οποίο δήλωνε την επιθυμία μας να σταματήσει η φρίκη. Φοβάμαι πως θα μπορούσαμε να εγκρίνουμε ακόμη περισσότερα ψηφίσματα όσον αφορά αυτό το ζήτημα χωρίς όμως να προκύπτει από αυτά οποιαδήποτε λύση. " προσδοκία ότι οι εκλογές του περασμένου έτους στη Δημοκρατική Δημοκρατία του Κονγκό θα είχαν επιλύσει τα προβλήματα, έληξε απογοητευτικά. Ο εκλεγμένος Πρόεδρος Kabila κέρδισε, αλλά εκπροσωπεί διαφορετικές απόψεις από την κίνηση από την οποία προέρχεται και τα αποτελέσματα τόσο των προεδρικών όσο και των βουλευτικών εκλογών υπήρξαν αμφιλεγόμενα για την αντιπολίτευση.
<P>
Το ερώτημα είναι, πως μια τόσο μεγάλη χώρα με φτωχές γραμμές επικοινωνίας και ένα ευρύ φάσμα ανθρώπων θα λειτουργήσει με τρόπο που να υποστηρίζεται από όλον τον πληθυσμό και όλες τις αμφιλεγόμενες πολιτικές δυνάμεις. Δεν φαίνεται πιθανό πως αυτό θα πετύχει σε μια περιοχή όπως η Δημοκρατική Δημοκρατία του Κονγκό, όπου επικρατούν θανατηφόρες ασθένειες, όπου υπάρχει υπερεκμετάλλευση του περιβάλλοντος και της γης και οι άνθρωποι παραμένουν χωρίς καθόλου δικαιώματα. Το ερώτημα είναι αν η εκεχειρία της 23ης Ιανουαρίου για το Βόρειο και Νότιο Κίβου, η οποία λαμβάνει ως δεδομένο τον αφοπλισμό των αντιμαχόμενων ομάδων και την επιστροφή των προσφύγων στους τόπους διαμονής τους, είναι εφικτή, και αν τα "νωμένα Έθνη μπορούν να συμβάλουν εκεί για αυτόν τον σκοπό. Δεν θα επιτύχει μέσω της εκλογής κομμάτων στη διάρκεια της σύγκρουσης, αλλά πιθανόν πείθοντας τα κόμματα, το αντιμαχόμενο κόμμα για παράδειγμα, να εγκαταλείψει τη σεξουαλική βία και να επιτρέψει στους γιατρούς να έλθουν.
<SPEAKER ID="232" NAME="Alain Hutchinson">
συντάκτης. - (FR) Κύριε Πρόεδρε, δεν προτίθεμαι να συζητήσω την κατάσταση στη Δημοκρατική Δημοκρατία του Κονγκό συνολικά, αλλά μάλλον στα βορειοανατολικά της χώρας και στην περιοχή του Κίβου, όπου έχει ξεσπάσει εδώ και χρόνια ένας άθλιος πόλεμος.
<P>
Μπορεί να πείτε ότι όλοι οι πόλεμοι είναι άθλιοι, αλλά νιώθω πως αυτός είναι ακόμη περισσότερο. Ο πόλεμος αυτός προκάλεσε και συνεχίζει να προκαλεί εκατοντάδες χιλιάδες θύματα, θανάτους και εκτοπισμένα πρόσωπα, αλλά εκατοντάδες χιλιάδες γυναίκες, μικρά κορίτσια και ηλικιωμένες γυναίκες υπέφεραν επίσης από αυτό που σήμερα ονομάζεται σεξουαλική βία. Είναι κάτι περισσότερο από αυτό ωστόσο, είναι η χρήση του βιασμού ως γνήσιου όπλου πολέμου και αντιμετωπίζεται μεταξύ άλλων με αδιαφορία από την κοινή γνώμη και τη διεθνή κοινότητα και κυρίως από την κοινή γνώμη της Ευρώπης.
<P>
Ο άθλιος αυτός πόλεμος έχει ξεσπάσει εδώ και δύο χρόνια μεταξύ δύο αντιμαχόμενων φατριών: τα στρατεύματα ανταρτών που οδηγήθηκαν από τον Laurent Nkunda έναν αντιφρονούντα στρατηγό του Κονγκό, οι πρώην δράστες της γενοκτονίας στη Ρουάντα που μεταφέρθηκαν μετά το τέλος της εκστρατείας το 1994 αλλά και, δυστυχώς, ορισμένα στοιχεία του πρόσφατα διαλυμένου στρατού του Κονγκό. Αρκετά. Ευτυχώς πραγματοποιήθηκε πρόσφατα μια διάσκεψη για την ειρήνη, την οποία παρακολούθησαν όλες οι εμπλεκόμενες ομάδες και η οποία οδήγησε σε κατάπαυση του πυρός. Δυστυχώς, κ. Πρόεδρε, η κατάπαυση του πυρός είναι εξαιρετικά εύθραυστη και η ένταση αυξάνεται και πάλι.
<P>
Προτείνουμε επομένως δύο κύριες προτεραιότητες: πρώτο ενδιαφέρον μας είναι η προστασία των αμάχων, η παροχή μέσων για την αποστολή MONUC για την υπεράσπισή τους. Σύμφωνα με το Κεφάλαιο VII του Χάρτη των "νωμένων Εθνών μπορεί να χρησιμοποιήσει όπλα για την διεξαγωγή της αποστολής, επειδή αυτές οι σφαγές πρέπει απλώς να σταματήσουν. " δεύτερη προτεραιότητα είναι να στηρίξουμε τις ειρηνευτικές προσπάθειες που συζητήθηκαν εδώ, γιατί η λύση του προβλήματος στην περιοχή των Μεγάλων Λιμών θα ήταν μια πολιτική λύση που θα αφορούσε όλα τα μέρη, συμπεριλαμβανόμενης της Ρουάντας, η οποία πρέπει να τηρήσει τις δεσμεύσεις της για τον επαναπατρισμό των υπηκόων της που βρίσκονται στο Κίβου.
<SPEAKER ID="233" NAME="Adam Bielan">
συντάκτης. - (PL) Κύριε Πρόεδρε, από το τέλος του Δευτέρου Παγκοσμίου Πολέμου και μετά, καμία σύγκρουση δεν υπήρξε τόσο σκληρή και βάρβαρη, όσο αυτή του Κονγκό. Ένοπλες συγκρούσεις στην επαρχία του Βόρειου Κίβου συνεχίστηκαν με αυξανόμενη ένταση κατά τα 10 τελευταία έτη. Αυτό είχε ως αποτέλεσμα περισσότερα από πέντε εκατομμύρια θύματα. Περίπου από 1 500 άτομα πεθαίνουν καθημερινά από τις μάχες.
<P>
Μαζικοί φόνοι, βιασμοί νέων κοριτσιών και μητέρων και δια εξαναγκασμού κατάταξη αμάχων και παιδιών στις ένοπλες δυνάμεις παραμένουν στην ημερήσια διάταξη. Πολλές άλλες σοβαρές παραβιάσεις των ανθρωπίνων δικαιωμάτων πραγματοποιήθηκαν τους τελευταίους μήνες στα ανατολικά της Δημοκρατικής Δημοκρατίας του Κονγκό. Πραγματοποιήθηκαν από τις ομάδες ανταρτών που είναι πιστοί στον Laurent Nkunda, από τους αγωνιστές των δημοκρατικών δυνάμεων που επιχειρούν να απελευθερώσουν τη Ρουάντα και από τον ίδιο τον στρατό του Κονγκό. Το ανατολικό τμήμα του Κονγκό χρειάζεται άμεση ιατρική βοήθεια και προμήθεια τροφίμων, καθώς τα πρόσφατα γεγονότα ανάγκασαν τις ανθρωπιστικές οργανώσεις να σταματήσουν τις δραστηριότητές τους.
<P>
Ζητώ επομένως από το Συμβούλιο και την Ευρωπαϊκή Επιτροπή να καταστήσουν διαθέσιμη τη χρηματοδότηση για την κρίση ενόψει της ασυνήθιστα σοβαρής ανθρωπιστικής κατάστασης σε αυτήν την περιοχή.
<SPEAKER ID="234" NAME="Bernd Posselt">
συντάκτης. - (DE) Κύριε Πρόεδρε, όποιος είδε ποτέ την περιοχή των Μεγάλων Λιμνών στην Ανατολική Αφρική από τον αέρα, θα νόμιζε πως ήταν παράδεισος. Στην πραγματικότητα είναι συχνά περισσότερο κόλαση στη γη. Πρόκειται για μια περιοχή φανταστικής φυσικής ομορφιάς και πλούτου φυσικών πόρων από τη μια πλευρά, και άθλιας οδύνης από την άλλη: φυσικές καταστροφές, πόλεμος, απελάσεις, φτώχεια, ασθένειες, δολοφονίες, μαζικοί βιασμοί και εθνοτικές συγκρούσεις - χειρότερα από σχεδόν οπουδήποτε αλλού. Υπάρχουν 800 000 εσωτερικώς εκτοπισθέντες μόνο στο Βόρειο Κίβου.
<P>
Είναι σημαντικό να αναγνωρίσουμε ότι το πρόβλημα των απελάσεων υπάρχει και από τις δύο πλευρές των συνόρων. Στην Αφρική, υπάρχει ένα φαινόμενο το οποίο δεν υπάρχει σε αυτήν τη μορφή οπουδήποτε αλλού, δηλαδή ότι οι άνθρωποι δεν εκτοπίζονται απλώς από μια συγκεκριμένη πλευρά των συνόρων στην άλλη. Αντιθέτως, κάθε χώρα απελαύνει άτομα από τη δική της πλευρά των συνόρων στην άλλη χώρα, υπάρχουν λοιπόν πρόσφυγες και εκτοπισθέντες και στις δύο πλευρές. Ως αποτέλεσμα, οι χώρες είναι απολύτως ασταθείς. Αυτός είναι ο λόγος για τον οποίο πρέπει να παράσχουμε ανθρωπιστική βοήθεια και χρειαζόμαστε μαζική παρουσία εδώ προκειμένου να βοηθήσουμε τους ανθρώπους.
<P>
Στην ουσία ωστόσο, αυτό απλώς ψευτοεπιλύει τα προβλήματα. Αν δεν καθιερώσουμε λογικά βιώσιμο κράτος και δομές κράτους δικαίου, η καταστροφή δεν θα σταματήσει ποτέ, οποιαδήποτε και αν είναι η ενίσχυση που θα παράσχουμε. Αυτός είναι ο λόγος για τον οποίον είναι εξαιρετικά σημαντικό για εμάς να διαδραματίσουμε βασικό ρόλο, επίσης πολιτικά. " κατάπαυση του πυρός στις 23 Ιανουαρίου είναι εξαιρετικά εύθραυστη και υπάρχει μόνο στα χαρτιά. Αυτός είναι ο λόγος για τον οποίο πρέπει να πιέσουμε όλες τις πλευρές, ως κατεπείγον ζήτημα, να καθίσουν γύρω από το τραπέζι και να μιλήσουν μεταξύ τους, αλλά σημαίνει επίσης ότι πρέπει να διαδραματίσουμε και εμείς τον ρόλο μας.
<P>
Δυστυχώς, οι Ευρωπαίοι συνήθως επωφελούνται από αυτές τις καταστροφές. Αυτός είναι ο λόγος για οποίο το να λάβουμε πιο σοβαρά υπόψη τα πιστοποιητικά καταγωγής, για παράδειγμα για τους φυσικούς πόρους, είναι κάτι αιτιολογημένο, εφόσον συχνά οι Ευρωπαίοι είναι αυτοί που εκμεταλλεύονται με άσχημο τρόπο το γεγονός ότι οι άνθρωποι υποφέρουν, για τα δικά τους οικονομικά συμφέροντα. Έχουμε ευθύνη και εμείς εδώ, και δεν θα πρέπει να είμαστε ικανοποιημένοι πραγματοποιώντας όμορφες ομιλίες και εφαρμόζοντας πρόχειρες λύσεις.
<SPEAKER ID="235" NAME="Raόl Romeva i Rueda">
συντάκτης. - (ES) Κύριε Πρόεδρε, έχουμε ένα νέο επεισόδιο σήμερα σε αυτήν την τραγική σειρά στη Δημοκρατική Δημοκρατία του Κονγκό.
<P>
Στην περίπτωση αυτή η σκηνή είναι το Βόρειο Κίβου αλλά η πλοκή και τα θύματα είναι τα ίδια, όπως καλύπτονται από ένα επείγον ψήφισμα στην περίοδο συνόδου Ιανουαρίου.
<P>
Περίπου πεντέμισι εκατομμύρια άνθρωποι έχασαν τη ζωή τους από το 1998, και σαράντα πέντε χιλιάδες επιπλέον πεθαίνουν κάθε μήνα, άμεσα ή έμμεσα λόγω του πολέμου. Αποτέλεσμα αυτού είναι ότι 1500 άνθρωποι πεθαίνουν καθημερινά: με άλλα λόγια, από τότε που ξεκινήσαμε την περίοδο συνόδου τη Δευτέρα, έξι χιλιάδες άνθρωποι πέθαναν ήδη στη Δημοκρατική Δημοκρατία του Κονγκό.
<P>
Τους τελευταίους μήνες ωστόσο, κυρίως στα ανατολικά της χώρας, υπήρξε αύξηση των σφαγών, βιασμοί μικρών κοριτσιών και γυναικών και αναγκαστική στρατολόγηση κοριτσιών και αγοριών. Τόσο τα στρατεύματα ανταρτών του Laurent Nkunda όσο και οι στρατιώτες που πολεμούν στις Δημοκρατικές Δυνάμεις για την Απελευθέρωση της Ρουάντας, είναι υπεύθυνοι για όλα αυτά.
<P>
Πρέπει επίσης να θυμόμαστε ότι η θητεία της MONUC βασίζεται στον Κεφάλαιο VII του Χάρτη των "νωμένων Εθνών, δίνοντάς της την εξουσία να χρησιμοποιήσει όλα τα απαραίτητα μέσα προκειμένου να αποτρέψει οποιαδήποτε απόπειρα βίας η οποία θέτει σε κίνδυνο τη ζωή ή την ακεραιότητα πολιτών ή αποτελεί απειλή για την πολιτική διαδικασία.
<P>
Έως σήμερα, ωστόσο, η παρουσία της MONUC αποδείχτηκε απολύτως ανεπαρκής να θέσει ένα τέλος σε αυτές τις βάρβαρες πράξεις. Πρέπει επίσης να καλέσουμε το Συμβούλιο Ασφαλείας να αντιδράσει και να παράσχει όλα τα διαθέσιμα μέσα προκειμένου να περιοριστούν αυτές οι σφαγές.
<P>
Επιπλέον, παρόλο που πρέπει να χαιρετίσουμε τη Διάσκεψη της Γκόμα η οποία άνοιξε τον δρόμο προς μια πολιτική διαπραγμάτευση, οι συμφωνίες της, κυρίως συμφωνίες σχετικά με την αποστράτευση, παραμένουν αμφιλεγόμενες και η εφαρμογή τους είναι ασαφής.
<P>
Τέλος, είναι μια ακόμη ευκαιρία, όπως είπε ήδη ο κ. Posselt, να ζητήσουμε και πάλι την ενεργοποίηση και εφαρμογή μηχανισμών ελέγχου όπως της Διαδικασίας Κίμπερλι για την έκδοση πιστοποιητικών προέλευσης για διαμάντια, όσον αφορά τους φυσικούς πόρους που εισάγονται από την ΕΕ.
<SPEAKER ID="236" NAME="Tadeusz Zwiefka">
εξ ονόματος της Ομάδας PPE-DE. - (PL) Κύριε Πρόεδρε, ο Joseph Conrad αναφέρθηκε στο Κονγκό ως καρδιά του σκότους. Από την αρχή της ύπαρξής του, από το 1960 και μετά, το Κονγκό υπήρξε ο χώρος τρομακτικών ομαδικών σφαγών, δολοφονιών και εμφυλίων πολέμων. Ως αποτέλεσμα, το Κονγκό δεν κατάφερε ποτέ να σταθεί μόνο του στα πόδια του, παρόλο που διέθετε πάντα πλούσιους φυσικούς πόρους. " σύγκρουση στην περιοχή είναι η πιο σκληρή και βάρβαρη που έχει ποτέ προκύψει από το τέλος του Δευτέρου Παγκοσμίου Πολέμου. Δυστυχώς, συνεχίζεται ακόμα, προκαλώντας την απώλεια περίπου 50 000 ανθρώπων κάθε μήνα. Μισά από τα θύματα είναι παιδιά κάτω από την ηλικία των πέντε ετών. Το πέρασμα των στρατευμάτων συνοδεύεται από όλων των ειδών τα εγκλήματα κατά του άμαχου πληθυσμού: βιασμοί, λεηλασίες και φόνοι. Αυτός είναι ο λόγος για τον οποίο χαιρετίζουμε το αποτέλεσμα της ειρηνευτικής διάσκεψης της Γκόμα και έχουμε τόσο μεγάλες ελπίδες για αυτό. Θα μπορούσε να σημαίνει το τέλος της ένοπλης σύγκρουσης στην περιοχή του Κίβου, αλλά ό,τι και αν συμβεί θα εξαρτηθεί εν μέρει και από εμάς.
<P>
Μπορεί ωστόσο να είναι αδύνατον να επιλυθεί αυτή η σύγκρουση χωρίς τη στήριξη της διεθνούς κοινότητας και των γειτονικών χωρών. Είναι σημαντικό για τη διεθνή στήριξη, να μην περιοριστεί σε πολιτικές δηλώσεις, αλλά να επικεντρωθεί πάνω από όλα στην παροχή σωστής οικονομικής, οργανωτικής και τεχνικής βοήθειας.
<SPEAKER ID="237" NAME="Karin Scheele">
εξ ονόματος της ομάδας PSE. - (DE) Κύριε Πρόεδρε, σύμφωνα με τις υπηρεσίες χορήγησης βοήθειας, η κατάσταση στο Βόρειο Κίβου είναι ορισμένες φορές ακόμη χειρότερη και από αυτήν του Νταρφούρ. Το Βόρειο Κίβου δεν είναι το επίκεντρο ωστόσο, και κανείς από τη διεθνή κοινότητα δεν προσέχει ακριβώς αυτό που συμβαίνει εκεί. Από την επίσημη ειρηνευτική συμφωνία το 2002 και μετά, η κυβέρνηση Kabila επιχείρησε να ενσωματώσει την περιφερειακή πολιτοφυλακή στον εθνικό στρατό, χωρίς μεγάλη επιτυχία μέχρι στιγμής. Ο άμαχος πληθυσμός είναι ακόμη ευάλωτος στις επιπτώσεις των ένοπλων συγκρούσεων. " οργάνωση Γιατροί χωρίς Σύνορα /Médecins Sans Frontières (MSF) επισημαίνει τις δυσκολίες που αντιμετωπίζει το προσωπικό παροχής ανθρωπιστικής βοήθειας όσον αφορά την πρόσβαση στον άμαχο πληθυσμό λόγω της συνεχούς σύγκρουσης και αναφέρει ότι ο υποσιτισμός αποτελεί μια άλλη μεγάλη απειλή για τον πληθυσμό του Βόρειου Κίβου.
<P>
Καλούμε λοιπόν το Συμβούλιο και την Επιτροπή να παράσχει άμεση ενίσχυση και να ξεκινήσει εκτενή προγράμματα ιατρικής βοήθειας για τον άμαχο πληθυσμό στο ανατολικό κομμάτι της Δημοκρατικής Δημοκρατίας του Κονγκό χωρίς καθυστέρηση. Καλούμε επίσης το Συμβούλιο και την Επιτροπή να διασφαλίσουν ότι η πρόσφατη ενδυνάμωση της αποστολής των "νωμένων Εθνών θα οδηγήσει σε ουσιαστικές βελτιώσεις όσον αφορά την ασφάλεια του πληθυσμού.
<SPEAKER ID="238" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, παρά τη συμφωνία που επετεύχθη στη Γκόμα όσον αφορά την ασφάλεια και την ανάπτυξη στο Κονγκό, τα ανθρώπινα δικαιώματα εξακολουθούν να παραβιάζονται στην επαρχία του Κίβου. 300 000 άτομα υποχρεώθηκαν να εγκαταλείψουν τα σπίτια τους λόγω της αυξανόμενης βίας μόνο μετά το τέλος του 2006. " βία επηρεάζει τις γυναίκες και τα παιδιά κυρίως. Πέφτουν θύματα βιασμού και υποχρεώνονται να συμμετάσχουν σε ένοπλες ομάδες. Μέχρι σήμερα, έξι εκατομμύρια άτομα έχουν εκτοπισθεί και πέντε εκατομμύρια έχουν πεθάνει ως αποτέλεσμα των συγκρούσεων και του πολέμου που τροφοδοτούνται από ομάδες οικονομικών συμφερόντων και στηρίζονται από τις κυβερνήσεις που ανυπομονούν να επωφεληθούν από τον πλούτο που είναι διαθέσιμος εκεί.
<P>
Αυτός είναι ο λόγος για τον οποίο αυτό που είναι απαραίτητο είναι κάτι περισσότερο από συζητήσεις και ψηφίσματα στο Ευρωπαϊκό Κοινοβούλιο και ανθρωπιστική βοήθεια στους κατοίκους του Κονγκό. " ληστρική εκμετάλλευση των φυσικών πηγών πρέπει να σταματήσει, καθώς και οι κερδοσκοπικές δραστηριότητες των διεθνών επιχειρήσεων που πλουτίζουν εις βάρος της ζωής και της υγείας των κατοίκων της περιοχής.
<SPEAKER ID="239" NAME="Koenraad Dillen" AFFILIATION="NI">
- (NL) Κύριε Πρόεδρε, γνωρίζουμε ότι όσα λέμε εδώ πιθανότατα δεν θα μας βοηθήσουν να προχωρήσουμε περισσότερο. Μπορούμε μόνο να ελπίζουμε ότι όλα τα μέρη θα εισχωρήσουν μόνιμα στη συμφωνία που πραγματοποιήθηκε στη Διάσκεψη της Γκόμα και ότι η τρέλα που συνεχίζεται στο Βόρειο Κίβου για τόσο μεγάλο χρονικό διάστημα θα λήξει. Σύμφωνα με τα "νωμένα Έθνη, από την έναρξη των συγκρούσεων, 800 000 άνθρωποι εγκατέλειψαν τα σπίτια τους. Χιλιάδες γυναίκες και νέα κορίτσια έπεσαν θύματα βίαιων βιασμών και τα παιδιά υποχρεώνονται να λάβουν μέρος στις συγκρούσεις.
<P>
Επιπλέον, δεν πρέπει να ξεχνούμε ότι τα μέλη της πολιτοφυλακής του Nkunda δεν είναι οι αποκλειστικά υπεύθυνα για τις μαζικές κακομεταχειρίσεις. Όχι, όλα τα μέρη, συμπεριλαμβανόμενων των στρατιωτών της κυβέρνησης, έχουν διαπράξει εγκλήματα κατά της ανθρωπότητας. Δεν υπάρχουν πολλοί "καλοί άνθρωποι" στο Βόρειο Κίβου. Βεβαίως, επομένως, ο ίδιος αριθμός δραστών πρέπει να δικαστεί. Πρέπει να λογοδοτήσουν για τις θηριωδίες. Δεν είναι μόνο ευθύνη του Διεθνούς Δικαστηρίου Ανθρωπίνων Δικαιωμάτων να εκδώσει απόφαση, είναι πρώτα ευθύνη των ηγετών του Κονγκό και του Joseph Kabila.
<SPEAKER ID="240" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, όπως ανέφερε ο κ. Posselt, μεγάλες περιοχές του Κονγκό αποτελούν κόλαση στη γη. " κατάσταση επιδεινώνεται από ορισμένα μέρη τα οποία δεν προέρχονται όλα από το Κονγκό. Θα ήθελα να επιστήσω την προσοχή σας στην κατάσταση που είδα από μόνος μου, δηλαδή τον μεγάλο αριθμό παιδιών που έχουν μείνει ορφανά στην περιοχή ως αποτέλεσμα των συγκρούσεων. Κατά τη γνώμη μου η χρηματοδότηση θα πρέπει να δοθεί στους ιεραπόστολους προκειμένου να διευκολυνθούν να φροντίσουν αυτά τα παιδιά, κυρίως τα αγόρια, ώστε να μην στρατολογηθούν. Από τη στιγμή που τα αγόρια στρατολογούνται, καθίστανται ανίκανα να κάνουν οτιδήποτε άλλο εκτός από το να πυροβολούν και να βιάζουν. Επιτρέψτε μου να επαναλάβω κύριε Επίτροπε, ότι είναι απαραίτητα τα κονδύλια για την εκπαίδευση και τη φροντίδα αυτών των άτυχων ανθρώπων.
<SPEAKER ID="241" NAME="Zuzana Roithovα" AFFILIATION="PPE-DE">
(CS) Κύριε Επίτροπε, ζητώ από την Επιτροπή εδώ στο Στρασβούργο να αποδεσμεύσει τα κονδύλια που προβλέπονται για καταστάσεις κρίσης αυτήν τη στιγμή και να ξεκινήσει άμεσα την εκ νέου εκτέλεση σχεδίων, κυρίως με ένα ευρείας κλίμακας πρόγραμμα γενικής ιατρικής στήριξης για τον άμαχο πληθυσμό στο Βόρειο Κίβου.
<P>
Ο πρόσφατος σεισμός απλώς επιδείνωσε αυτό που ήδη αποτελούσε ανθρωπιστική καταστροφή. Όλοι μας επίσης εδώ ζητούμε από την Επιτροπή και το Συμβούλιο να κινήσει άμεσα έναν συνασπισμό σε όλη την Αφρική προκειμένου να βρεθεί πολιτική λύση στη σύγκρουση.
<SPEAKER ID="242" NAME="Meglena Kuneva">
Επιτροπή. - (EN) Κύριε Πρόεδρε, η Επιτροπή παραμένει εξαιρετικά ανήσυχη για την άθλια ανθρωπιστική κατάσταση στο Κίβου, και κυρίως στο Βόρειο Κίβου, όπου ο αριθμός εσωτερικώς εκτοπισθέντων -που ξεπερνούν τις 800 000 μόνο στο Βόρειο Κίβου- έχει διπλασιαστεί κατά τη διάρκεια του 2007, αυξάνοντας ανησυχητικά τον ευάλωτο χαρακτήρα του πληθυσμού που ήδη υποφέρει.
<P>
Την ίδια στιγμή, γνωρίζουμε και καταδικάζουμε τις σοβαρές παραβιάσεις των ανθρωπίνων δικαιωμάτων -συμπεριλαμβανόμενης της στρατολόγησης παιδιών και της σεξουαλικής βίας- που λαμβάνουν χώρα στην περιοχή.
<P>
Κι όμως, σε αυτό το πλαίσιο, είναι σημαντικό να θυμόμαστε ότι η σημερινή κρίσιμη κατάσταση στο βόρειο Κίβου, ενώ επιδεινώνεται λόγω των συγκρούσεων που πραγματοποιήθηκαν κατά το δεύτερο εξάμηνο του 2007, είναι αποτέλεσμα των ετών πολέμου στην περιοχή. Οι βαθιές αιτίες της σύγκρουσης στο Κίβου μπορούν να αναζητηθούν στη γενοκτονία στη Ρουάντα στις αρχές του 1990, λαμβάνοντας επίσης υπόψη ότι υπάρχουν πολλά τοπικά στοιχεία -όπως η ανεπαρκής πολιτική εκπροσώπηση των εθνοτικών μειονοτήτων, λεηλασίες φυσικών πηγών και ζητήματα κατοχής γης- που συμβάλουν σημαντικά στην αστάθεια και την ανασφάλεια στην ανατολική Δημοκρατική Δημοκρατία του Κονγκό.
<P>
Αυτός είναι ο λόγος για τον οποίο η Επιτροπή χαιρετίζει την πρόσφατη Ειρηνευτική Διάσκεψη της Γκόμα και την κατάπαυση του πυρός που ακολούθησε, ως θετικά βήματα για την επίλυση της συνεχούς σύγκρουσης στην ανατολική Δημοκρατική Δημοκρατία του Κονγκό. " Διάσκεψη αποκατέστησε την αξιοπιστία του Προέδρου Kabila μετά την ήττα του στρατού από τα στρατεύματα του Στρατηγού Nkunda στα τέλη του 2007 και ξεκίνησε μια διαεπαρχιακή διαδικασία διαλόγου, κάτι που η Επιτροπή πάντα υποστήριζε.
<P>
Επιπλέον, μαζί με τις δεσμεύσεις που πραγματοποίησε η Δημοκρατική Δημοκρατία του Κονγκό και η Ρουάντα στο Κοινό τους Ανακοινωθέν στο Ναϊρόμπι τον Νοέμβριο του 2007, η Διάσκεψη της Γκόμα επίσης επεσήμανε εκ νέου την ανάγκη αντιμετώπισης του προβλήματος της τέως FAR ως προτεραιότητα. Την ίδια στιγμή κατέστη σαφές ότι υπάρχει ανάγκη αναζήτησης των πραγματικών αιτιών της σύγκρουσης κατά τη διάρκεια αποκατάστασης της αρχής του κράτους στα ανατολικά.
<P>
Έχοντας πει αυτό, δεν πρέπει να λησμονούμε ότι τίποτα δεν επιλύθηκε οριστικά στη Γκόμα ή το Ναϊρόμπι. " μόνιμη λύση για τις βαθιές αιτίες της κρίσης στο Κίβου και επομένως η βιώσιμη αποκατάσταση της ειρήνης στην περιοχή, θα πάρει χρόνο. Πράγματι, ενώ αλληλοσυμπληρώνονται, το Κοινό Ανακοινωθέν του Ναϊρόμπι και η Διάσκεψη στη Γκόμα αντιπροσωπεύουν μια ενθαρρυντική αρχή -αλλά μόνο μια αρχή- μιας δύσκολης και μακρόχρονης διαδικασίας.
<P>
" μόνιμη μελλοντική πρόκληση είναι η αποτελεσματική εφαρμογή των δεσμεύσεων του Ναϊρόμπι και της Γκόμα. Πρέπει να διασφαλιστεί ότι όλοι οι εμπλεκόμενοι φορείς τηρούν τις δεσμεύσεις τους. " ΕΕ θα συνεχίσει να παρακολουθεί από κοντά και να συμμετέχει ενεργά στη διαδικασία.
<P>
Σε αυτό το πλαίσιο, είναι απολύτως απαραίτητη η διεθνής δράση για τη στήριξη του λαού του Κονγκό. " Επιτροπή, μαζί με τα κράτη μέλη είναι έτοιμη να συνεχίσει να διαδραματίζει σημαντικό ρόλο στο Κίβου. Υπήρξαμε παραδοσιακά ένας από τους πιο σημαντικούς δωρητές ανατολικά, μέσω της ανθρωπιστικής βοήθειας που παρείχαμε και των προγραμμάτων αποκατάστασης και οικοδόμησης ικανοτήτων. Προτιθέμεθα να αυξήσουμε περαιτέρω τη στήριξή μας στην περιοχή, κυρίως μέσω των ευρωπαϊκών πρωτοβουλιών, καθώς και σε στενή συνεργασία με τα "νωμένα Έθνη.
<SPEAKER ID="243" NAME="Πρόεδρος">
" συζήτηση έληξε.

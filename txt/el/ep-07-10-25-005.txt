<CHAPTER ID="005">
Βραβείο Ζαχάρωφ 2007 (ανακοίνωση του βραβευθέντος)
<SPEAKER ID="045" NAME="Πρόεδρος">
Κυρίες και κύριοι, πριν προχωρήσουμε στη συζήτηση του προϋπολογισμού έχω να κάνω άλλη μια ανακοίνωση. Στην συνεδρίασή της σήμερα το πρωί -Πέμπτη, 25 Οκτωβρίου- η Διάσκεψη των Προέδρων ομόφωνα επέλεξε την προσωπικότητα στην οποία θα απονείμει το Βραβείο Ζαχάρωφ. Για την αφοσίωσή του στα από μακρού ξεχασμένα θύματα του Νταρφούρ η Διάσκεψη αποφάσισε να απονείμει το βραβείο στον Salih Mahmoud Osman.
<P>
(Χειροκροτήματα)
<P>
Για περισσότερο από 20 χρόνια, ο κ. Osman, δικηγόρος ανθρωπίνων δικαιωμάτων και μέλος της Σουδανικής Οργάνωσης κατά των Βασανιστηρίων, έχει υπερασπιστεί αναρίθμητα θύματα της σύγκρουσης στο Νταρφούρ τα οποία έχουν αυθαίρετα φυλακιστεί, εκδιωχθεί από τις εστίες τους και βασανιστεί ή τα οποία αντιμετωπίζουν την ποινή του θανάτου. " έδρα του στο σουδανικό κοινοβούλιο τώρα του δίδει τη δυνατότητα να εφιστά την προσοχή της διεθνούς κοινότητας στον αγώνα τους, παρότι ορισμένες φορές με μεγάλη αυτοθυσία.
<P>
Ο κ. Osman υπερασπίζεται τον αγώνα για διάλογο και δικαιοσύνη κατά της βίας και της τυραννίας. Χωρίς δημοκρατία δεν μπορεί να υπάρξει δικαιοσύνη. Απονέμοντας το Βραβείο Ζαχάρωφ στον Salih Mahmoud Osman, το Ευρωπαϊκό Κοινοβούλιο θέλει να στηρίξει το έργο αυτού του θαρραλέου ανθρώπου ο οποίος έχει γίνει η φωνή του Νταρφούρ και, μέσω αυτού, να στηρίξει την εγκαθίδρυση κράτους δικαίου στο Σουδάν.
<P>
" επίσημη απονομή του βραβείου θα λάβει χώρα στο Στρασβούργο την Τρίτη 11 Δεκεμβρίου.
<P>
Επιπλέον, θα ήθελα να σας ενημερώσω ότι η Διάσκεψη των Προέδρων ήταν ομόφωνη στην άποψή της ότι πρέπει να εξετάσουμε έναν αρμόζοντα τρόπο να τιμήσουμε τη δολοφονηθείσα δημοσιογράφο Anna Politkovskaya, και ...
<P>
(Χειροκροτήματα)
<P>
... η Διάσκεψη των Προέδρων θα αποφασίσει στην προσεχή συνεδρίασή της τι μορφή θα λάβει αυτή η τιμή.

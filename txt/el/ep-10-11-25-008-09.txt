<CHAPTER ID="008-09">
9. Μία νέα ενεργειακή στρατηγική για την Ευρώπη την περίοδο 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
(EN) Κύριε Πρόεδρε, αυτήν την Τρίτη, ψηφίσαμε την έκθεση Rapkay, με συμβιβαστική λύση για τα ανθρακωρυχεία. Είτε μας αρέσει είτε όχι, το παρόν Σώμα έλαβε μια απόφαση. Εάν η ψήφος μας είναι σήμερα διαφορετική, οι αντιδράσεις θα είναι μάλλον αρνητικές, ιδιαίτερα από την Επιτροπή. Επομένως, προτείνω να συμπεριλάβουμε στην τροπολογία 1 της Ομάδας PPE τη λέξη "αντιανταγωνιστικός", ούτως ώστε να εναρμονίζεται με την έκθεση Rapkay. Ανεξαρτήτως των επιμέρους απόψεών μας, η άποψη του παρόντος Κοινοβουλίου αυτήν την εβδομάδα θα πρέπει να είναι τουλάχιστον συνεπής.
<SPEAKER ID="090" NAME="Konrad Szymański" AFFILIATION="ECR">
(PL) Κύριε Πρόεδρε, θα ήθελα να ενημερώσω το Σώμα ότι η τροπολογία που κατατέθηκε από την εισηγήτρια, κ. Kolarska-Bobińska, εναρμονίζει σε ικανοποιητικό βαθμό το κείμενό μας, καθώς και το νόημά του, με τη χθεσινή ψηφοφορία επί της έκθεσης Rapkay. Το επόμενο τμήμα της προφορικής τροπολογίας αποδυναμώνει απλώς τη διατύπωση και το ύφος του ψηφίσματος, καθώς αντιμετωπίζει τη χρήση του άνθρακα ως πηγή πρωτογενούς ενέργειας στο ενεργειακό μείγμα της Ευρωπαϊκής Ένωσης. Εκτιμώ ότι δεν συντρέχει λόγος να καταστρέψουμε τη συναίνεση που επιτύχαμε στην Επιτροπή Βιομηχανίας, Έρευνας και Ενέργειας εγκρίνοντας την προφορική τροπολογία. Για τον λόγο αυτόν, σας ζητώ να καταψηφίσετε την εν λόγω τροπολογία.

<CHAPTER ID="019">
Απαγόρευση των εξαγωγών μεταλλικού υδραργύρου και ασφαλής αποθήκευσή του (συζήτηση) 
<SPEAKER ID="428" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Παπαδημούλη, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την απαγόρευση των εξαγωγών μεταλλικού υδραργύρου και την ασφαλή αποθήκευσή του - C6-0363/2006 -.
<SPEAKER ID="429" NAME="Charlie McCreevy">
μέλος της Επιτροπής. - (EN) Κύριε Πρόεδρε, χαίρομαι που ανοίγω αυτή τη συζήτηση σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την απαγόρευση των εξαγωγών μεταλλικού υδραργύρου και της ασφαλούς αποθήκευσής του. Θέλω να ευχαριστήσω την Επιτροπή Περιβάλλοντος, Δημόσιας Υγείας και Ασφάλειας των Τροφίμων και τον εισηγητή της για τις έως τώρα προσπάθειές τους. Θέλω επίσης να ευχαριστήσω την Επιτροπή Διεθνούς Εμπορίου και τον συντάκτη της γνωμοδότησής της, κ. Holm, για τη συνεισφορά τους σε αυτόν τον φάκελο.
<P>
Ο υδράργυρος αναγνωρίζεται διεθνώς ως άκρως τοξικός για τους ανθρώπους, τα οικοσυστήματα και την άγρια ζωή. Αρχικά θεωρούμενο ως οξύ τοπικό πρόβλημα, η ρύπανση από υδράργυρο γίνεται πλέον αντιληπτή επίσης ως παγκόσμιο, διάχυτο και χρόνιο πρόβλημα. Οι υψηλές δόσεις μπορεί να είναι μοιραίες για ανθρώπους και ακόμη και σχετικά χαμηλές δόσεις μπορούν να έχουν σοβαρές δυσμενείς επιπτώσεις στη νευροανάπτυξη.
<P>
Σε αυτό το πλαίσιο, η Επιτροπή ανέπτυξε μια ολοκληρωμένη κοινοτική στρατηγική σχετικά με τον υδράργυρο, η οποία εγκρίθηκε τον Ιανουάριο του 2005. Βασικός στόχος της είναι η μείωση των επιπέδων υδραργύρου στο περιβάλλον και της ανθρώπινης έκθεσης μέσω αρκετών δράσεων που αντιμετωπίζουν όλες τις πτυχές του κύκλου ζωής του υδραργύρου. Το Ευρωπαϊκό Κοινοβούλιο χαιρέτισε τη στρατηγική και τη συνολική προσέγγιση της στο ψήφισμα που εγκρίθηκε τον Μάρτιο του 2006.
<P>
" πρόταση η οποία βρίσκεται τώρα ενώπιόν σας εφαρμόζει δύο κύριες δράσεις που καθορίζονται στη στρατηγική, ήτοι τη δράση 5 (απαγορεύοντας την εξαγωγή μεταλλικού υδραργύρου από την κοινότητα) και τη δράση 9 (απαιτώντας την ασφαλή αποθήκευση υδραργύρου που δεν είναι πλέον απαραίτητη στη βιομηχανία χλωρίου-αλκαλίων).
<P>
" πρωτογενής παραγωγή υδραργύρου εντός της κοινότητας σταμάτησε πριν από τέσσερα χρόνια όταν διέκοψε τις δραστηριότητές του το τελευταίο ενεργό ορυχείο Almadén στην Ισπανία. " από περιβαλλοντική άποψη επιθυμητή σταδιακή κατάργηση της τεχνολογίας στοιχείων υδραργύρου στη βιομηχανία χλωρίου-αλκαλίων έχει ως αποτέλεσμα, ωστόσο, μια νέα πηγή εφοδιασμού υδραργύρου: περίπου 12 000 τόνοι πλεονάσματος υδραργύρου θα εξέλθουν από τον τομέα τα επόμενα χρόνια έως ότου ολοκληρωθεί η μετάβαση του σε τεχνολογίες απαλλαγμένες από τον υδράργυρο.
<P>
" μεγαλύτερη ποσότητα υδραργύρου εξάγεται επί του παρόντος από την Κοινότητα, και εξαγωγές έως 800 τόνων ετησίως καταλήγουν, τουλάχιστον εν μέρει, σε μη ρυθμισμένες και ανεξέλεγκτες χρήσεις όπως η παραδοσιακή εξόρυξη χρυσού. Αυτός είναι ο τρόπος με τον οποίο ο υδράργυρος της ΕΕ προστίθεται στην παγκόσμια έκθεση στον υδράργυρο.
<P>
Ο βασικός στόχος της προταθείσας νομοθεσίας είναι να σταματήσουν αυτές οι εξαγωγές και να διασφαλιστεί ότι ο υδράργυρος που δεν χρησιμοποιείται πλέον στη βιομηχανία χλωρίου-αλκαλίων αποθηκεύεται με ασφάλεια και δεν μπορεί να επανέλθει στο περιβάλλον.
<P>
Βάσει της εκτίμησης επιπτώσεων, η Επιτροπή προτείνει επίσης να εφαρμοστεί η απαίτηση ασφαλούς αποθήκευσης και σε δύο άλλες βιομηχανικές πηγές υδραργύρου - τον καθαρισμό του φυσικού αερίου και τον υδράργυρο που παράγεται ως παραπροϊόν της εξόρυξης μη σιδηρούχου μεταλλεύματος.
<P>
" υποχρέωση αποθήκευσης αποτελεί λογική εξέλιξη της απαγόρευσης εξαγωγής, καθώς η μικρή εναπομείνασα εσωτερική αγορά υδραργύρου δεν θα είναι σε θέση να απορροφήσει τις ενεχόμενες ποσότητες. " ανακύκλωση και η ανάκτηση θα διασφαλίσει ότι ο υδράργυρος παραμένει διαθέσιμος για νόμιμες χρήσεις. Οι εργασίες αποθήκευσης εμπίπτουν στο νομικό πλαίσιο της οδηγίας για την υγειονομική ταφή των αποβλήτων, με πρόσθετες απαιτήσεις ασφάλειας που αντικατοπτρίζουν τις ιδιαίτερες ιδιότητες του μεταλλικού υδραργύρου.
<P>
" Επιτροπή αποσκοπούσε στην υποβολή μιας σαφούς, απλής νομοθετικής πρότασης με στέρεο γνωστικό υπόβαθρο και αποφεύγει, σύμφωνα με τις αρχές βελτίωσης του ρυθμιστικού πλαισίου, οποιαδήποτε υπερβολική διοικητική επιβάρυνση για τη βιομηχανία ή τη δημόσια διοίκηση.
<P>
" πρόταση αποφεύγει να αναλάβει νομοθετική δράση σε τομείς όπου η εκτίμηση επιπτώσεων δεν παρείχε καμιά βάσιμη αιτιολογία για τέτοια δράση ή οποιαδήποτε σαφή άποψη για τις πιθανές επιπτώσεις της.
<P>
Θα ήθελα επίσης να υπογραμμίσω ότι η ενδιαφερόμενη βιομηχανία, δηλαδή ο τομέας του χλωρίου-αλκαλίων, έδειξε τη στήριξή της προς αυτή την πρόταση και είναι πρόθυμη να αναλάβει μια εκούσια δέσμευση. Αυτή η δέσμευση υποχρεώνει τη βιομηχανία να επιλέξει επιχειρήσεις αποθήκευσης υψηλής εξειδίκευσης και διασφαλίζει ότι θα είναι διαθέσιμα βασικά δεδομένα σχετικά με τις ροές υδραργύρου.
<P>
" Επιτροπή προτίθεται να αναγνωρίσει αυτή τη δέσμευση, σύμφωνα με τις αρχές και τις διαδικασίες που ορίζονται στην ανακοίνωση σχετικά με τις περιβαλλοντικές συμφωνίες που εγκρίθηκαν το 2002.
<P>
Δεν είναι σκοπός της πρότασης να εφαρμόσει τη συνολική στρατηγική για τον υδράργυρο: το πεδίο εφαρμογής της είναι σκοπίμως πιο συνεκτικό. Οι εργασίες σε άλλες δράσεις της στρατηγικής είναι σε εξέλιξη.
<SPEAKER ID="430" NAME="Δημήτριος Παπαδημούλης " AFFILIATION="GUE/NGL">
Εισηγητής. - Κύριε Πρόεδρε, κύριε Επίτροπε, αγαπητοί συνάδελφοι, ο υδράργυρος και οι ενώσεις του είναι ισχυρές τοξικές ουσίες. Ακόμη και σε χαμηλές δόσεις δρουν αρνητικά στο καρδιαγγειακό, ανοσοποιητικό και αναπαραγωγικό μας σύστημα. Στο περιβάλλον ο υδράργυρος μπορεί να μετασχηματισθεί σε μεθυλυδράργυρο και να συγκεντρώνεται στην τροφική αλυσίδα, ιδίως σε υδάτινο περιβάλλον. Το 1956 μάλιστα στην πόλη Μίνα - Μάτα της Ιαπωνίας 8 000 άτομα έχασαν τη ζωή τους επειδή κατανάλωσαν ψάρια με υψηλή περιεκτικότητα σε υδράργυρο.
<P>
Ο υδράργυρος αποτελεί παγκόσμιο πρόβλημα και χρειάζονται διεθνείς και συντονισμένες δράσεις για την επίλυσή του. " Ευρωπαϊκή Ένωση δεν θα μπορούσε να επιχειρηματολογεί πειστικά υπέρ της μείωσης προσφοράς και ζήτησης υδραργύρου και ταυτόχρονα να παραμένει ένας από τους κύριους προμηθευτές ανά τον κόσμο. " πρόταση κανονισμού της Επιτροπής αποτελεί μια μοναδική ευκαιρία για να κλείσει ένας κύκλος εξαγωγών αυτής της επικίνδυνης ουσίας.
<P>
Είμαι ιδιαίτερα ικανοποιημένος, καθώς τόσο η Επιτροπή Περιβάλλοντος όσο και η Νομική Επιτροπή, απέρριψαν τη διπλή νομική βάση και επέλεξαν το άρθρο 175 ως μοναδική βάση, καθώς στόχος του κανονισμού είναι η προστασία του περιβάλλοντος και της δημόσιας υγείας.
<P>
Σε ότι αφορά στην ημερομηνία έναρξης της απαγόρευσης των εξαγωγών, ζητώ το εξής απλό και λογικό: εμείς, στο Ευρωπαϊκό Κοινοβούλιο, να μείνουμε συνεπείς στο ψήφισμα που οι ίδιοι εγκρίναμε με πολύ μεγάλη πλειοψηφία τον Μάρτιο του 2006 σχετικά με την κοινοτική στρατηγική για τον υδράργυρο. Γι' αυτό και σας ζητώ να υπερψηφίσετε την τροπολογία αριθ. 43, ώστε να είμαστε συνεπείς με αυτές τις δηλωμένες θέσεις του Ευρωπαϊκού Κοινοβουλίου. Θεωρώ ότι πρέπει να περιληφθούν επίσης στην απαγόρευση εξαγωγών οι ενώσεις και τα προϊόντα υδραργύρου που υπόκεινται ήδη σε περιορισμούς, όσον αφορά τη χρήση και την εμπορία τους στην Ευρωπαϊκή Ένωση. Κάτι εξάλλου που εγκρίναμε και πέρυσι τον Μάρτιο.
<P>
Τι μήνυμα, κύριοι συνάδελφοι, στέλνουμε στις τρίτες χώρες εάν τα προϊόντα που περιέχουν υδράργυρο και είναι απαγορευμένα στην Ευρωπαϊκή Ένωση -διότι είναι επικίνδυνα- τα εξάγουμε σε αυτές; Θα θυμηθούμε το γνωστό "bon pour l' orient"; Όσον αφορά στην απαγόρευση εισαγωγών υδραργύρου, δεν έχει νόημα από τη μία πλευρά να αποθηκεύεται ο υδράργυρος που προέρχεται από την Ευρωπαϊκή Ένωση και από την άλλη να εισάγεται υδράργυρος για χρήση εντός της Ευρωπαϊκής Ένωσης. Επικαλούμαι την κοινή λογική. Άλλωστε, σήμερα η προσφορά υπερβαίνει τη ζήτηση -σύμφωνα και με τα στοιχεία της Επιτροπής- και αυτή η κατάσταση συνάγεται ότι θα συνεχιστεί και στο μέλλον.
<P>
Όσον αφορά στην υποχρέωση αποθήκευσης του μεταλλικού υδραργύρου που δεν χρησιμοποιείται πλέον στη βιομηχανία χλωρίου αλκαλίων, και πάλι κινούμαι με βάση το εγκριθέν ψήφισμα του Ευρωπαϊκού Κοινοβουλίου. Ζητώ, έως ότου υπάρξουν κατάλληλες τεχνολογίες για την τελική διάθεση του υδραργύρου κατά προτίμηση σε στερεοποιημένη μορφή, να έχουμε προσωρινή αποθήκευση σε ανακτήσιμη μορφή, είτε σε υπόγειο αλατωρυχείο είτε σε επιφανειακή εγκατάσταση που χρησιμοποιείται αποκλειστικά και είναι εξοπλισμένη για την προσωρινή αποθήκευση. Αλλιώς, αποθήκη της τοξικής αυτής ουσίας, θα είναι το ίδιο το ανθρώπινο σώμα. Δεν μιλάμε άλλωστε για εκατομμύρια τόνους. Όλες κι όλες οι απομένουσες ποσότητες υδραργύρου στη βιομηχανία χλωρίου αλκαλίων εκτιμώνται σε περίπου 12 000 τόνους, ο όγκος των οποίων -λόγω της υψηλής πυκνότητάς τους- είναι περίπου 1000 κυβικά μέτρα.
<P>
Ζητώ να θεσπισθεί ταυτόχρονα ένα βασικό πλαίσιο προϋποθέσεων για την αποθήκευση ώστε να εξασφαλισθεί η συνεχής παρακολούθηση. Οι προδιαγραφές ασφαλείας, η τακτική υποβολή εκθέσεων, η ανταλλαγή πληροφοριών και η θέσπιση ποινών, σύμφωνα με την αρχή "ο ρυπαίνων πληρώνει" σε περίπτωση μη συμμόρφωσης.
<P>
" ευθύνη κατά τη διάρκεια της προσωρινής αποθήκευσης θα πρέπει να βαρύνει τον ιδιοκτήτη της αποθηκευτικής εγκατάστασης, ενώ τα κράτη μέλη θα πρέπει να αναλάβουν τη διοικητική και οικονομική ευθύνη της ασφαλούς τελικής διάθεσης. Για το σκοπό αυτό ζητώ από τα κράτη μέλη να δημιουργήσουν ένα ταμείο, στη βάση οικονομικών εισφορών της βιομηχανίας χλωρίου αλκαλίων, που θα διασφαλίσει τους αναγκαίους πόρους. Ζητώ επίσης να διαμορφωθεί ένα μητρώο πωλητών εμπόρων και αγοραστών υδραργύρου για την τακτική παρακολούθηση της κίνησης των εισαγωγών και εξαγωγών.
<P>
Κύριοι, συνάδελφοι, ας εναντιωθούμε σε έναν αποδυναμωμένο κανονισμό που δεν θα παρέχει το επίπεδο προστασίας της δημόσιας υγείας και του περιβάλλοντος που επιθυμούν οι πολίτες. Το αίτημα για την απαγόρευση των εξαγωγών και το πρόβλημα της αποθήκευσης θα πρέπει να αντιμετωπισθεί με αυτά τα κριτήρια. Το σχετικό κόστος -για μια τέτοια επένδυση στο μέλλον- είναι συγκριτικά πολύ μικρό μπροστά στα πολλαπλά οφέλη που θα προκαλέσει. " Ευρωπαϊκή Ένωση, το Ευρωπαϊκό Κοινοβούλιο, οφείλει και μπορεί να αναδειχθεί στην πρωτοπορία της προσπάθειας για την παγκόσμια απόσυρση του υδραργύρου. Ελπίζω με τις αυριανές αποφάσεις μας να συμβάλουμε σε αυτό.
<SPEAKER ID="431" NAME="Jens Holm " LANGUAGE="SV">
Είναι καιρός να λάβουμε αυτή τη σημαντική απόφαση σχετικά με την απαγόρευση των εξαγωγών μεταλλικού υδραργύρου. Πολύ λίγοι άνθρωποι προφανώς το γνωρίζουν αυτό, αλλά η ΕΕ είναι όντως ο μεγαλύτερος εξαγωγέας της εν λόγω ουσίας παγκοσμίως. Πάνω από 1 000 μετρικοί τόνοι εξάγονται κάθε χρόνο από την ΕΕ προς άλλες χώρες. Αυτό ισοδυναμεί περίπου με το ένα τρίτο του συνολικού παγκόσμιου εμπορίου μεταλλικού υδραργύρου. Ο υδράργυρος, ο οποίος είναι επικίνδυνος, καταλήγει σχεδόν αποκλειστικά στις αναπτυσσόμενες χώρες, όπου προκαλεί πολύ μεγάλη ζημία.
<P>
Χαίρομαι που θα πάρω θέση για μια καλά μελετημένη έκθεση του συναδέλφου μου κ. Παπαδημούλη. " παρούσα έκθεση δεν αφορά μόνο την απαγόρευση των εξαγωγών του μεταλλικού υδραργύρου. Αφορά επίσης την επίτευξη ασφαλούς αποθήκευσης της επικίνδυνης αυτής ουσίας, κάτι το οποίο θεωρώ πολύ θετικό. Είμαι ιδιαίτερα ικανοποιημένος που ο κ. Παπαδημούλης συνεισέφερε αρκετές σημαντικές βελτιώσεις στην πρόταση της Επιτροπής.
<P>
Αυτές οι βελτιώσεις περιλαμβάνουν τα ακόλουθα:
<P>
επέκταση του κανονισμού προκειμένου να συμπεριλάβει προϊόντα και ενώσεις υδραργύρου,
<P>
επέκταση της απαγόρευσης προκειμένου να συμπεριλάβει τις εισαγωγές,
<P>
έναρξη ισχύος της απαγόρευσης νωρίτερα από ό,τι επιθυμεί η Επιτροπή, δηλαδή το 2010 αντί το 2011,
<P>
θέσπιση ενός συστήματος παρακολούθησης του εμπορίου υδραργύρου προκειμένου να επιτευχθεί η ενίσχυση του ελέγχου υδραργύρου,
<P>
στήριξη προς τις αναπτυσσόμενες χώρες καθώς μεταστρέφονται προς σύγχρονες, απαλλαγμένες από τον υδράργυρο τεχνολογίες.
<P>
Αυτές οι αλλαγές συνάδουν πλήρως με όσα πρότεινα ως συντάκτης της γνωμοδότησης της Επιτροπής Διεθνούς Εμπορίου, και είμαι πολύ ευγνώμων γι' αυτές.
<P>
Αυτό που με ανησυχεί είναι η αίτηση της Ομάδας της Συμμαχίας Φιλελευθέρων και Δημοκρατών για την Ευρώπη για ψηφοφορία κατά τμήματα. Μια ψηφοφορία κατά τμήματα θα απειλούσε να υπονομεύσει σημαντικά τμήματα αυτής της κατά τα άλλα εξαιρετικής έκθεσης. Εμμείνετε, συνεπώς, στην προσέγγιση του εισηγητή που αποσκοπεί στη διασφάλιση του περιβάλλοντος και της δημόσιας υγείας και μην υιοθετήσετε την προσέγγιση της Ομάδας της Συμμαχίας Φιλελευθέρων και Δημοκρατών για την Ευρώπη που βασίζεται στην αγορά.
<P>
Αύριο η ΕΕ θα αναλάβει, συνεπώς, τις ευθύνες της και θα σταματήσει την απόρριψη του θανατηφόρου υδραργύρου στις αναπτυσσόμενες χώρες. Είναι πράγματι η κατάλληλη στιγμή να το πράξει. Με τις αλλαγές μας και τις βελτιώσεις μας, η ΕΕ θα αναλάβει επίσης την ιστορική της ευθύνη να στηρίξει χώρες στον Νότο καθώς μεταπηδούν από τη χρήση υδραργύρου στη χρήση καθαρότερων τεχνολογιών. Με το μέτρο αυτό διασφαλίζεται η υγεία χιλιάδων ανθρώπων και του κοινού περιβάλλοντός μας, κάτι που δεν είναι κακό.
<SPEAKER ID="432" NAME="Manuel Medina Ortega " AFFILIATION="PSE">
συντάκτης της γνωμοδότησης της Επιτροπής Νομικών Θεμάτων. - (ES) Κύριε Πρόεδρε, δεν είχαμε καμία δυσκολία στην Επιτροπή Νομικών Θεμάτων σχετικά με την εξέταση του θέματος της νομικής βάσης, διότι ο στόχος αυτού του μέτρου δεν είναι η εφαρμογή της εμπορικής πολιτικής -και επομένως το άρθρο 133 δεν ισχύει- αλλά η προστασία της υγείας - και επομένως ισχύει το άρθρο 175. " Επιτροπή Νομικών Θεμάτων έχει προτείνει επομένως η αποκλειστική νομική βάση να είναι το άρθρο 175, με όλες τις συνέπειες που συνεπάγεται αυτό από διαδικαστική άποψη.
<P>
Τούτου λεχθέντος, κύριε Πρόεδρε, ως βουλευτής του Ευρωπαϊκού Κοινοβουλίου από μια χώρα η οποία έχει πολύ στενούς ιστορικούς δεσμούς με δραστηριότητες υδραργύρου, θέλω να επισημάνω ότι η τροπολογία 40 του κ. Callanan σχετικά με την αποθήκευση του υδραργύρου είναι πολύ πιο ακριβής από το κείμενο που έχει προτείνει η Επιτροπή αναφορικά με το άρθρο 3, παράγραφος 1, σημείο α). Έχοντας προτείνει αυτή τη νομική βάση, επομένως, κύριε Πρόεδρε, ζητώ επίσης τη στήριξη της τροπολογίας 40 του κ. Callanan.
<SPEAKER ID="433" NAME="Martin Callanan">
εξ ονόματος της Ομάδας PPE-DE. - (EN) Κύριε Πρόεδρε, όπως γνωρίζει καλά το παρόν Κοινοβούλιο, αυτή η πρόταση κανονισμού σχετικά με την απαγόρευση των εξαγωγών μεταλλικού υδραργύρου και την αποθήκευσή του συνάδει με τις δεσμεύσεις που περιέχονται στη στρατηγική για τον υδράργυρο η οποία εγκρίθηκε τον Μάρτιο του 2006.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει τους γενικούς σκοπούς του κανονισμού. Ο υδράργυρος πρέπει να διατίθεται και να αποθηκεύεται ασφαλώς ώστε να προστατεύεται η ανθρώπινη υγεία και το περιβάλλον. " τεχνολογία στοιχείων υδραργύρου αντικαθίσταται σταδιακά από περιβαλλοντικά ανώτερη και ενεργειακά αποδοτική τεχνολογία κυτταρικής μεμβράνης και αυτή η μετατροπή απελευθερώνει πλεόνασμα υδραργύρου σε ολόκληρη την Ευρωπαϊκή Ένωση. Ο στόχος αυτού του κανονισμού είναι να αποτραπεί η είσοδος στην παγκόσμια αγορά αυτού του παροπλισμένου υδραργύρου. Κατά την άποψή μου η πρόταση της Επιτροπής είναι ευρέως αποδεκτή και η πλέον λειτουργική προσέγγιση.
<P>
Σε σχέση με την ημερομηνία έναρξης ισχύος της απαγόρευσης εξαγωγών, έχουν υποβληθεί τροπολογίες για την επίσπευση αυτής της ημερομηνίας. Δεν υποστηρίζουμε αυτές τις τροπολογίες. " επιλογή της χρονικής στιγμής της απαγόρευσης συζητήθηκε διεξοδικά πριν από το Περιβαλλοντικό Συμβούλιο τον Ιούνιο του 2005, και η ημερομηνία 2011 συμφωνήθηκε στα συμπεράσματα του Συμβουλίου όπως περιέχονταν στην πρόταση της Επιτροπής. Κατά την άποψή μου, τίποτα δεν έχει αλλάξει από τότε που το Συμβούλιο πήρε αυτή την απόφαση και δεν θα ήθελα να ανοίξουν εκ νέου αυτές οι πολύ δύσκολες αποφάσεις. Αυτό θα μπορούσε μόνο να καθυστερήσει την εισαγωγή μιας απαγόρευσης, ιδίως εάν παρότρυνε την επανεξέταση του κατά πόσο μια απαγόρευση των εξαγωγών είναι όντως ο καλύτερος τρόπος επίτευξης των στόχων της ΕΕ. " ημερομηνία που έχει επιλεγεί είναι η ημερομηνία που φαίνεται να εξασφαλίζει τη μεγαλύτερη στήριξη από την πλειονότητα των κρατών μελών και φυσικά, εξίσου σημαντικό, από τους πολλούς άλλους ενδιαφερόμενους. " εν λόγω ημερομηνία έχει καθοριστεί από την Επιτροπή με τη συμφωνία των ισπανικών αρχών και των ορυχείων Minas de Almadén προκειμένου να μείνει αρκετός χρόνος για την αναδιοργάνωση και αναδιάρθρωση της εν λόγω εταιρείας, και πιστεύω ότι αξίζει όλη μας την υποστήριξη.
<P>
Δεν είμαι υπέρ των προτάσεων για τη θέσπιση μιας απαγόρευσης των εισαγωγών υδραργύρου και ενώσεων υδραργύρου. Δεδομένων των ποσοτήτων υδραργύρου που προκύπτουν από τα παροπλισμένα εργοστάσια χλωρίου-αλκαλίων εντός της Κοινότητας, φαίνεται να μην υπάρχει απολύτως κανένα εμπορικό κίνητρο για εισαγωγές και συνεπώς καμιά αναγκαιότητα για τη θέσπιση απαγόρευσης σε αυτό το στάδιο. " αγορά είναι αρκετά ικανή να ρυθμιστεί η ίδια.
<P>
Ομοίως, τασσόμαστε επίσης κατά της επέκτασης του πεδίου εφαρμογής της απαγόρευσης εξαγωγών. Δεχόμαστε την άποψη της Επιτροπής ότι ο μεταλλικός υδράργυρος είναι κατά πολύ η πιο συναφής ουσία από την άποψη της ποσότητας, σε σύγκριση με τις ενώσεις υδραργύρου και τα προϊόντα που περιέχουν υδράργυρο, και ότι η επέκταση της απαγόρευσης εξαγωγών θα είναι πολύ πρόωρη σε αυτό το στάδιο. Επιπλέον, οι εταιρείες απλώς θα μετεγκατασταθούν και θα συνεχίσουν να παράγουν. Εναπόκειται όντως σε μας να ρυθμίσουμε τι σκαρώνουν οι υπόλοιπες χώρες στον κόσμο; Προσωπικά πιστεύω πως όχι. Και οι δύο επεκτάσεις της πρότασης της Επιτροπής προϋποθέτουν βαθύτερη ανάλυση των αρχών της βελτίωσης του ρυθμιστικού πλαισίου και του κόστους και των επιπτώσεων των υφιστάμενων επιχειρήσεων.
<SPEAKER ID="434" NAME="Miguel Angel Martínez Martínez">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, για σας, ο υδράργυρος είναι απλά ένα τοξικό μέταλλο που πρέπει να ξεφορτωθούμε και το οποίο έχετε δει μόνο σε θερμόμετρα όταν έχετε πυρετό. Για μένα, ο υδράργυρος μου φέρνει επίσης στο μυαλό μια περιοχή στην επαρχία μου, το Almadén, τα ορυχεία του οποίου ήταν μία από τις κοιτίδες του εργατικού κινήματος στην Ισπανία. Ο υδράργυρος που φέρνει στο μυαλό χιλιάδες άντρες και γυναίκες που ζούσαν από αυτόν για αιώνες, εκατοντάδες ονόματα και πρόσωπα, φίλους με τους οποίους έχω συνεργαστεί ως σοσιαλιστής βουλευτής του Κοινοβουλίου τα τελευταία 30 χρόνια, εξηγώντας τους, πείθοντάς τους και στηρίζοντάς τους με εναλλακτικές λύσεις προκειμένου να ξεπεράσουν το παράδοξο ότι η ανθρώπινη πρόοδος, η οποία εξαλείφει τον υδράργυρο έδειχνε να τους καταδικάζει σε εξαφάνιση.
<P>
Αυτοί οι άνθρωποι εκτίμησαν τις προσπάθειές μας και μόλις λίγες μέρες πριν επιβεβαίωσαν την πίστη τους σ' εμάς ψηφίζοντας τους υποψηφίους του σοσιαλιστικού κόμματος στα τοπικά τους συμβούλια. Σήμερα, σκεφτόμενος αυτούς τους φίλους και επαναλαμβάνοντας τη δέσμευσή μου σε αυτούς, θέλω να ευχαριστήσω τους αξιότιμους βουλευτές για την κατανόησή τους, που εκφράζεται στο κείμενο που εγκρίθηκε από την Επιτροπή Περιβάλλοντος, Δημόσιας Υγείας και Ασφάλειας των Τροφίμων και το οποίο θα βελτιώσουμε αύριο μέσω ορισμένων τροπολογιών.
<P>
Υπάρχουν τρεις θετικές πληροφορίες που θα γίνουν δεκτές στο Almadén με ευγνωμοσύνη, ενδιαφέρον και ελπίδα. Καταρχάς, συστήνεται η χορήγηση συγκεκριμένης κοινοτικής οικονομικής αποζημίωσης για την κοινωνικοοικονομική πρόοδο του Almadén και της γύρω περιοχής. Δεύτερον, συστήνεται να δοθεί προτεραιότητα στην εξέταση του Almadén ως ασφαλούς τόπου αποθήκευσης υδραργύρου που θα προορίζεται για την ασφαλή αποθήκευση όλων των υπαρχόντων αποθεμάτων του μετάλλου στην Ευρώπη. Τρίτον, δεδομένης της υπάρχουσας εμπειρίας και εξοικείωσης στο Almadén με τη διαχείριση του υδραργύρου, η κοινή λογική επιτάσσει ο τόπος αποθήκευσης να βρίσκεται εκεί όπου αποθηκεύεται ήδη πάνω από το 80% του υδραργύρου της Ευρωπαϊκής Ένωσης με απόλυτη ασφάλεια.
<P>
Κάποιος από την περιφέρειά μου μού είπε ότι η μεταφορά του υδραργύρου από το Almadén σε οποιοδήποτε άλλο μέρος θα ήταν σαν να πηγαίνουμε το πιάνο στο σκαμπό αντί για το σκαμπό στο πιάνο προκειμένου να παίξουμε σε ένα κονσέρτο.
<P>
Τέλος, είμαστε ευγνώμονες για τη συνέπεια εκείνων που προτείνουν η εξαγωγή και άλλες επιχειρήσεις του υδραργύρου πρέπει να μπορούν να πραγματοποιηθούν -όπως είχαμε δηλώσει στην έκθεση Ματσάκη- μέχρι το 2010, και υποδεικνύοντας την ημερομηνία της 1ης Δεκεμβρίου, επιτρέποντας ένα μεγαλύτερο περιθώριο για την κυκλοφορία του υδραργύρου.
<P>
Είμαι σίγουρος ότι, με το ψήφισμα που θα εγκρίνουμε αύριο, το Κοινοβούλιο θα είναι σε θέση να αναλάβει τις ευθύνες του της συναπόφασης στο πλαίσιο των σχετικών διαπραγματεύσεων με το Συμβούλιο.
<SPEAKER ID="435" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, κύριε Επίτροπε, θα ήθελα να εκφράσω τα ειλικρινή μου συγχαρητήρια στον κ. Παπαδημούλη για την εξαιρετική έκθεσή του, και θέλω να τον ευχαριστήσω για τη συνεργασία του με τους σκιώδεις εισηγητές.
<P>
Γενικώς, ο εισηγητής επιδίωξε να καταστήσει αυστηρότερη την πρόταση της Επιτροπής, δικαίως από ορισμένες πλευρές. Εντούτοις, σε δύο τομείς, μια τέτοια θέση δεν φαίνεται ούτε απολύτως συνετή ούτε ρεαλιστική.
<P>
Ο πρώτος τομέας σχετίζεται με την επίσπευση της προτεινόμενης ημερομηνίας για το 2009. Κατά την άποψή μας, αυτό είναι και παράλογο και ανέφικτο. Πιστεύουμε ότι πρέπει να εμμείνουμε στην ημερομηνία της 1ης Ιανουαρίου 2010, όπως αποφασίσαμε προηγουμένως στη στρατηγική για τον υδράργυρο.
<P>
Ο δεύτερος τομέας είναι περισσότερο αμφιλεγόμενος: ο τομέας της αποθήκευσης του μεταλλικού υδραργύρου. Κατά την άποψή μου, η αμφισβήτηση οφείλεται κατά κύριο λόγο στη σύγχυση όσον αφορά του τι σημαίνει όντως προσωρινή και μόνιμη αποθήκευση στην πράξη. " τακτική που στηρίζω είναι ότι εάν μπορεί να επιτευχθεί αποθήκευση σε τοπικά αλατωρυχεία ή άλλους εγκεκριμένους κατάλληλους χώρους, υπό αυστηρούς όρους με πλήρη έλεγχο και εγγυήσεις ασφάλειας για χιλιάδες χρόνια, τότε εμένα μου αρκεί. Δεν υπάρχει ανάγκη να οριστεί ειδικά σε αυτό το νομοθέτημα η υποχρέωση ανάκτησης αυτού του υδραργύρου και μεταφοράς του διά μέσου ολόκληρης της Ευρώπης σε μια νέα, μονιμότερη εγκατάσταση αποθήκευσης. Εάν οι νομοθέτες του μέλλοντος λάβουν υπόψη τις νέες τεχνολογικές εξελίξεις που καθιστούν ασφαλή την επεξεργασία του αποθηκευμένου υδραργύρου με συγκεκριμένο τρόπο ή τη μεταφορά του σε νέα τοποθεσία, τότε είμαι βέβαιος ότι αυτό μπορεί να γίνει και θα γίνει ότι και να βάλουμε τώρα στην παρούσα νομοθεσία.
<P>
Εν κατακλείδι, ας χρησιμοποιήσουμε την κοινή λογική και ας διατηρήσουμε τα πράγματα απλά και σε λογικά πλαίσια. Έως πρόσφατα, ο υδράργυρος ήταν και, σε πολλές περιπτώσεις, εξακολουθεί να βρίσκεται σε κάθε νοικοκυριό και στο ιατρείο κάθε ιατρού και οδοντιάτρου, καθώς και σε κάθε νοσοκομείο υπό τη μορφή θερμομέτρου, βαρομέτρου, σφυγμομανομέτρου, οδοντικών σφραγισμάτων, κλπ. Πρέπει να απαλλαγούμε από τον υδράργυρο, αλλά δεν είναι ούτε άκρως μεταδοτικός θανατηφόρος ιός ούτε ένωση νευροτοξικού αερίου το οποίο είναι σχεδόν θανάσιμο. Ως εκ τούτου, εξετάζοντας τις τροπολογίες αυτής της έκθεσης, ας προσπαθήσουμε να μην υπερβάλλουμε και να μην υπερβούμε τα όρια με τις απαιτήσεις μας.
<SPEAKER ID="437" NAME="Leopold Józef Rutowicz" LANGUAGE="PL">
Κύριε Πρόεδρε, ο κανονισμός του Ευρωπαϊκού Κοινοβουλίου και του Συμβουλίου σχετικά με την απαγόρευση των εξαγωγών υδραργύρου και της ασφαλούς αποθήκευσης του είναι ένα έγγραφο που περιορίζει την ύπαρξη υδραργύρου στο περιβάλλον και τις επιπτώσεις του σε ανθρώπους και ζώα. Μεταξύ του 1990 και του 2000, οι χώρες της Ευρωπαϊκής Ένωσης μείωσαν τις παγκόσμιες εκπομπές υδραργύρου κατά 60%. Εν τω μεταξύ, αυτές οι εκπομπές αυξήθηκαν κατά 20% σε ολόκληρο τον κόσμο.
<P>
Τη δεκαετία του 1940, οι φίλοι μου και εγώ βρήκαμε λίγο υδράργυρο και ήμαστε χαρούμενοι όταν τα νομίσματα που βυθίσαμε σε αυτόν προσέλαβαν μια αργυρόχρωμη απόχρωση. Σήμερα, η στάση της κοινωνίας απέναντι στον υδράργυρο έχει αλλάξει δραματικά, και ο βιομηχανικός τομέας απομακρύνεται από διαδικασίες που χρησιμοποιούν υδράργυρο λόγω της τοξικότητάς του.
<P>
Παρ' όλο που θεωρώ θετικό αυτό το σχέδιο κανονισμού, έχω πράγματι κάποιες παρατηρήσεις να διατυπώσω. Πρώτα από όλα, θα πρέπει να βρεθούν μόνιμες εγκαταστάσεις αποθήκευσης για τα απόβλητα υδραργύρου το συντομότερο δυνατόν, περιορίζοντας κατ' αυτόν τον τρόπο την προσωρινή αποθήκευση. Δεύτερον, οι εγκαταστάσεις αποθήκευσης θα πρέπει να είναι όσο το δυνατόν πλησιέστερες προκειμένου να αποφεύγεται η μεταφορά υδραργύρου σε ολόκληρη την Ευρώπη. Τρίτον, δεν μπορούμε να θεσπίσουμε νέους τρόπους χρησιμοποίησης των αποβλήτων υδραργύρου χωρίς τον κατάλληλο σχεδιασμό και τη διεξαγωγή δοκιμών.
<P>
Πρέπει να γνωρίζουμε ότι, λαμβανομένων υπόψη των κινδύνων του υδραργύρου, ο ίδιος ο βιομηχανικός τομέας επιχειρεί να απομακρυνθεί από διαδικασίες που περιλαμβάνουν υδράργυρο. Οι τροπολογίες 11, 12, 15, 23-27 της πρότασης της Επιτροπής δεν είναι δικαιολογημένες.
<SPEAKER ID="438" NAME="Carl Schlyter" LANGUAGE="SV">
Ο μεταλλικός υδράργυρος αποτελεί κίνδυνο για τη δημόσια υγεία και το περιβάλλον, και τώρα έχουμε 12 000 μετρικούς τόνους υδραργύρου που πρέπει να αποθηκευτούν. Ίσως ακούγεται πολύ, αλλά είναι ένας όγκος που θα μπορούσε εύκολα να χωρέσει στο ήμισυ αυτής της αίθουσας. Θα ήταν συνεπώς παράδοξο εάν στέλναμε αυτόν τον υδράργυρο εδώ και εκεί και τον αποθηκεύαμε σε διάφορους χώρους και σε αποθήκες που δεν ήταν ασφαλείς. Γι' αυτόν τον λόγο αντιτίθεμαι στην απόπειρα της Ομάδας της Συμμαχίας Φιλελευθέρων και Δημοκρατών για την Ευρώπη να απαλλαγούν από τον υδράργυρο, επειδή θα ήταν μόνο μια προσωρινή λύση.
<P>
Μια μόνιμη λύση πρέπει να είναι απολύτως ασφαλής. " μόνη απολύτως ασφαλής λύση είναι η στερεοποίηση του υδραργύρου άπαξ διά παντός. Ο θειούχος άργυρος είναι σχεδόν εντελώς αδιάλυτος, πράγμα που σημαίνει ότι μπορεί να αποθηκευτεί ασφαλώς. Εάν δεν στερεοποιηθεί, δεν μπορούμε να έχουμε πολλές, διαφορετικές, κακώς εποπτευόμενες αποθήκες. Αντιτίθεμαι συνεπώς στην τροπολογία 40, επειδή θα υπονομεύσει την ασφάλεια στον χώρο εργασίας.
<P>
Είναι σημαντικό να συμφωνήσουμε για την ίδια και αυτή ημερομηνία: την 1η Ιανουαρίου 2010, όπως ορίζεται στην τροπολογία 43, που πρότεινε η ομάδα μου. Αυτή απαγορεύει και τις εισαγωγές και τις εξαγωγές όλων των προϊόντων που περιέχουν υδράργυρο, δημιουργώντας κατ' αυτόν τον τρόπο μια ολιστική άποψη του θέματος. Οτιδήποτε άλλο θα ισοδυναμούσε με την κυνική εξαγωγή υδραργύρου. Γνωρίζουμε ότι η βιομηχανία χλωρίου-αλκαλίων πρέπει να σταματήσει τις εξαγωγές. Εάν εξασφαλίσει τη δυνατότητα να συνεχίσει να εξάγει έναν χρόνο μετά από την έναρξη ισχύος της απαγόρευσης, θα αδειάσει τις αποθήκες της μεταλλικού υδραργύρου και μάλιστα θα πληρωθεί γι' αυτό. Ο υδράργυρος θα χρησιμοποιηθεί από χρυσοθήρες στον Αμαζόνιο και θα καταστρέψει τεράστιες ποτάμιες περιοχές μολύνοντάς τις με υδράργυρο.
<P>
Είναι σημαντικό η απαγόρευση να εισαχθεί την 1η Ιανουαρίου 2010. Ειδάλλως, θα υπονομεύσουμε την ιδέα αυτή καθαυτή της απαγόρευσης των εξαγωγών.
<SPEAKER ID="439" NAME="Jaromír Kohlíček" LANGUAGE="CS">
Κυρίες και κύριοι, ο υδράργυρος θεωρείται βαρύ μέταλλο, και είναι πολύ επικίνδυνο στην τροφική αλυσίδα. Και αρκετά άλλα βαρέα μέταλλα, όπως το χρώμιο, το νικέλιο, το ουράνιο και το πλουτώνιο μπορούν επίσης να καταχωρηθούν στην ίδια κατηγορία.
<P>
Αληθεύει ότι όχι μόνο τα βαρέα μέταλλα αλλά επίσης αρκετά ελαφρότερα στοιχεία του περιοδικού πίνακα μπορούν, σε μεγάλες ποσότητες, να είναι επιβλαβείς στην υγεία. Επί παραδείγματι, το βηρύλλιο είναι γνωστό ότι προκαλεί βηρυλλίωση. Ο υδράργυρος δεν είναι απλώς ένα μέταλλο το οποίο μπορεί να προκαλέσει σοβαρή ζημία μετά την κατανάλωσή του ως μέταλλο, αποτελεί επίσης μια σημαντική ουσία στον τομέα της τεχνολογίας. Στο παρελθόν, η ηλεκτρόλυση, η οδοντιατρική και η κοσμηματοποιία δεν ήταν δυνατές χωρίς αυτή. " οργανική μέθοδος της χημικής ανάλυσης που χρησιμοποιεί σταγονικά ηλεκτρόδια υδραργύρου είναι πολύ γνωστή, ενώ το 1959 ο τσέχος ακαδημαϊκός Heyrovský κέρδισε το βραβείο Νόμπελ Χημείας γι' αυτή τη διαδικασία, την οποία ονόμασε πολαρογραφία. Ένα σημαντικό θέμα επικεντρώνεται κυρίως στις πιθανές χρήσεις του υδραργύρου και των ενώσεών του στη βιομηχανία, παρ' όλο που αυτή πρέπει, ασφαλώς, να περιλαμβάνει τις υψηλότερες περιβαλλοντικές προδιαγραφές.
<P>
Δεν είμαι βέβαιος εάν η αποθήκευση του υδραργύρου και των ενώσεών του σε ένα μέρος είναι η καλύτερη λύση. Το ίδιο ισχύει όσον αφορά το ποια πρέπει να είναι η διάρκεια της μεταβατικής περιόδου προτού τεθεί σε ισχύ ο κανονισμός. Έχω την εντύπωση ότι για ορισμένα κράτη μέλη η περίοδος η οποία προβλέπεται στην τροπολογία 8 είναι πολύ σύντομη. Γι' αυτό έχω επιφυλάξεις σχετικά με την πρόταση, παρ' όλο που στα περισσότερα κράτη μέλη ο υδράργυρος και οι ενώσεις του, περιλαμβανομένων των αποθεμάτων, ελέγχονται αυστηρά από τους αρμόδιους κρατικούς φορείς.
<P>
Θεωρώ απαράδεκτο να εξαίρεται ο ρόλος απροσδιόριστων ΜΚΟ στον κανονισμό, ανεξαρτήτως των θεμάτων ανοχής και ανοίγματος στο κοινό, καθόσον αυτό δεν συνάδει με τα χαρακτηριστικά ενός κανονισμού για την απαγόρευση των εξαγωγών μεταλλικού υδραργύρου και την ασφαλή αποθήκευσή του. " συμμετοχή των πολιτών στην παρακολούθηση των δραστηριοτήτων καλύπτεται σε άλλους τομείς της κοινοτικής νομοθεσίας.
<P>
Αδυνατώ να κατανοήσω για ποιον λόγο τα αλατωρυχεία ή τα ορυχεία στο Almadén στην Ισπανία είναι το καλύτερο μέρος για την αποθήκευση του υδραργύρου και των ενώσεών του. Είναι προφανές ότι ο τερματισμός των δραστηριοτήτων σε οποιοδήποτε ορυχείο οδηγεί σε κοινωνικά προβλήματα για τους μεταλλωρύχους. Στην Τσεχική Δημοκρατία και τα κράτη μέλη της Κεντρικής και Ανατολικής Ευρώπης, δεκάδες μεγάλων ορυχείων έκλεισαν, χωρίς να εκπονεί κανείς κανονισμούς για την αντιμετώπιση της μαζικής ανεργίας που αυτό προκάλεσε. Νομίζω ότι ο πυθμένας των μεταλλωρυχείων είναι ενδεχομένως καλύτερο μέρος αποθήκευσης από τα αλατωρυχεία. Υποστηρίζω σθεναρά τη λύση αντιμετώπισης του θέματος των ουσιών με μικρότερη από 5% περιεκτικότητα σε υδράργυρο.
<P>
Επίσης, τα βαρέα μέταλλα στα πετρώματα σε ολόκληρη την Ευρώπη κυμαίνονται σε φυσιολογικά επίπεδα, ενώ κατά τη διάβρωση -περιλαμβανομένου του υδραργύρου- καταλήγουν στα ευρωπαϊκά αποθέματα ύδατος. Αυτός είναι ο λόγος για τον οποίο, επί παραδείγματι, στον ποταμό Έλβα εντοπίζονται πάντα συγκεντρώσεις υδραργύρου και άλλων βαρέων μετάλλων. " συγκέντρωση αυτή κυμαίνεται, ασφαλώς, στα φυσιολογικά περιβαλλοντικά επίπεδα.
<P>
Υπάρχει επίσης το θέμα των υδάτων από παλαιά ορυχεία, η εξόρυξη υδραργύρου από παλαιές χωματερές και ιλύ αποβλήτων, που αποτελούν ενδεχομένως μια μαζική πηγή περιβαλλοντικής ρύπανσης. Ωστόσο, ο υπό εξέταση κανονισμός δεν μπορεί, ασφαλώς, να καλύψει αυτό το θέμα.
<P>
Εν κατακλείδι, θα ήθελα να ευχαριστήσω όλους όσοι συνέβαλαν στην εκπόνηση της παρούσας οδηγίας, μια διαδικασία που διεξήχθη σε θετική ατμόσφαιρα συνεργασίας. Ο υδράργυρος και οι ενώσεις του έχουν μέλλον στην επιστήμη και την τεχνολογία, όπως δείχνει η παρούσα οδηγία, και γι' αυτόν τον λόγο την υποστηρίζουμε.
<SPEAKER ID="440" NAME="Irena Belohorská" AFFILIATION="NI">
- (SK) Πρώτα από όλα, επιτρέψτε μου να ευχαριστήσω τον εισηγητή, κ. Παπαδημούλη, επειδή υπογράμμισε στην έκθεση την ανάγκη απαγόρευσης των εξαγωγών υδραργύρου, των ενώσεων υδραργύρου και των προϊόντων που περιέχουν υδράργυρο. Αυτό είναι πολύ σημαντικό για μας στην Ευρωπαϊκή Ένωση, καθώς η ΕΕ είναι ένας από τους μεγαλύτερους εξαγωγείς υδραργύρου παγκοσμίως. Δεδομένου ότι η εν λόγω ουσία είναι εξαιρετικά τοξική, ειδικά για τα παιδιά, πρέπει να μεριμνήσουμε για την προστασία όχι μόνο σε σχέση με την παραγωγή ή τη χρήση υδραργύρου, αλλά επίσης κατά τη διάρκεια της αποθήκευσης ή της διαχείρισης των αποβλήτων υδραργύρου.
<P>
Οι υψηλές δόσεις υδραργύρου είναι θανατηφόρες για τους ανθρώπους· μικρότερες δόσεις υδραργύρου που συσσωρεύονται στον οργανισμό μπορούν να προκαλέσουν σοβαρές ασθένειες, του ανοσοποιητικού, του καρδιαγγειακού και του αναπαραγωγικού συστήματος. " βιομηχανία παράγει υπερβολικές ποσότητες υδραργύρου, επί παραδείγματι, υπό τη μορφή παραπροϊόντων στη χημική βιομηχανία, σε σχέση με τον καθαρισμό του φυσικού αερίου, ή την εξόρυξη μη σιδηρούχων μετάλλων και την τήξη στη μεταλλουργία.
<P>
Θα πρέπει να εξετάσει κανείς εάν, εξάγοντας το πλεόνασμα υδραργύρου σε τρίτες, κυρίως αναπτυσσόμενες, χώρες, που είναι οι κύριοι καταναλωτές υδραργύρου, θα απαλλαγούμε όντως από τον υδράργυρο. Πολλές αναπτυσσόμενες χώρες στερούνται τους πόρους να αναπτύξουν σύγχρονες και φιλικές προς το περιβάλλον τεχνολογίες, και η εποπτεία τους είναι λιγότερο αυστηρή. Συμφωνώ με τον εισηγητή και υποστηρίζω τη στάση του ότι η Ευρωπαϊκή Ένωση δεν θα πρέπει να χρησιμοποιεί δύο μέτρα και σταθμά - δηλαδή, ένα προϊόν το οποίο δεν μπορεί να χρησιμοποιηθεί στην Ευρωπαϊκή Ένωση δεν θα πρέπει να εξάγεται σε χώρες που δεν διαθέτουν νομοθεσία για τη χρήση υδραργύρου.
<P>
Αυτό πρέπει να το έχουμε κατά νου όχι μόνο λόγω της ανάγκης περιβαλλοντικής προστασίας και διατήρησης της φύσης· θα πρέπει επίσης να θυμόμαστε ότι αυτός ο υδράργυρος μπορεί να επιστρέψει υπό τη μορφή κατάλοιπων στα τρόφιμα ή μέσω μολυσμένων ποταμών, για να μη θίξω τον κίνδυνο έκθεσης των τοπικών εργαζομένων και πληθυσμών. Όσον αφορά τον υδράργυρο και τα προϊόντα που περιέχουν υδράργυρο, η Ευρωπαϊκή Ένωση θα πρέπει να διασφαλίσει ότι η προσφορά υδραργύρου συνάδει με τις ανάγκες και τη ζήτηση. Το πλεόνασμα υδραργύρου πρέπει να διατίθεται με περιβαλλοντικά αειφόρο τρόπο σύμφωνα με την οδηγία για τα επικίνδυνα απόβλητα την οποία εγκρίναμε.
<P>
Ταυτόχρονα, είναι απαραίτητο να ενισχυθεί η παρακολούθηση και να τιμωρούνται αυστηρά οποιεσδήποτε περιπτώσεις μη συμμόρφωσης. Συμφωνώ με τον εισηγητή ότι οι βιομηχανίες που παράγουν υδράργυρο κατά τη διαδικασία παραγωγής θα πρέπει να είναι υπεύθυνες για την ασφαλή αποθήκευση του ή την περιβαλλοντικά αειφόρο διάθεσή του. Αυτό είναι επίσης σημαντικό για τη διασφάλιση συνεχούς ανάπτυξης στη βιομηχανία και την ενθάρρυνση της μετάβασης σε νέες εναλλακτικές τεχνολογίες που δεν εξαρτώνται από τον υδράργυρο. Ως μέρος της βοήθειάς μας προς τις αναπτυσσόμενες χώρες, θα πρέπει να δώσουμε περισσότερη έμφαση στην εφαρμογή τέτοιων τεχνολογιών όπου το περιβάλλον έχει αφανιστεί από αυτή την επικίνδυνη χημική ουσία.
<SPEAKER ID="441" NAME="Eija-Riitta Korhola" AFFILIATION="PPE-DE">
- (FI) Κύριε Πρόεδρε, ο κανονισμός που βρίσκεται ενώπιόν μας αποτελεί τμήμα ενός συνόλου που βασίζεται στην κοινοτική στρατηγική σχετικά με τον υδράργυρο. " κοινοτική περιβαλλοντική νομοθεσία εκσυγχρονίστηκε σύμφωνα με αυτή τη στρατηγική σε αυτή τη σύνοδο. Με ικανοποιεί το γεγονός ότι φθάσαμε τώρα σε ένα στάδιο όπου επανεξετάζονται οι στάσεις μας έναντι των εξαγωγών υδραργύρου. " ΕΕ είναι, σε τελική ανάλυση, ο μεγαλύτερος εξαγωγέας της εν λόγω ουσίας παγκοσμίως.
<P>
Είναι αδιαμφισβήτητο ότι ο υδράργυρος και οι πολλές ενώσεις του είναι τοξικές για τους ανθρώπους και το περιβάλλον, και το κοινωνικό κόστος όσον αφορά τη δημόσια υγεία και την περιβαλλοντική ζημία είναι πολύ υψηλότερο από ό,τι θεωρείτο στο παρελθόν. Οι απαγορεύσεις δυνάμει του κανονισμού και τα κριτήρια αποθήκευσης θα αποτελέσουν επίσης σαφές μήνυμα για τον κόσμο εκτός της ΕΕ. Αναλαμβάνουμε την ευθύνη αυτής της ζημίας.
<P>
Ζωτικής σημασίας για την περιβαλλοντική νομοθεσία είναι η αντίληψη ότι τα επιλεγόμενα μέσα δεν είναι μόνο αποτελεσματικά από περιβαλλοντικής άποψης, αλλά επίσης αειφόρα από κοινωνικής άποψης. Περιβαλλοντικοί λόγοι υπαγορεύουν την αναγκαιότητα η απαγόρευση των εξαγωγών υδραργύρου να τεθεί γρήγορα σε ισχύ, όπως ορθά λέει ο κ. Παπαδημούλης. Δεν μπορούμε, ωστόσο, να βιαστούμε, βάσει άλλων πραγματικοτήτων. Ο κίνδυνος είναι, όντως, ότι μια λύση εδώ μπορεί να δημιουργήσει μια σειρά νέων προβλημάτων εκεί.
<P>
" απαγόρευση εξαγωγών στην Κοινότητα θα πρέπει να τεθεί σε ισχύ τη στιγμή που θα εναρμονίζεται με την αναζήτηση άλλων διεθνών μέτρων σχετικά με περιορισμούς. Καθώς μπορεί να χρειαστούν ακόμη αρκετά χρόνια για την επίτευξη διεθνούς συμφωνίας, φαίνεται σωστό να στηρίξουμε την Επιτροπή στον προγραμματισμό της απαγόρευσης εξαγωγών. Οι εξαγωγές υδραργύρου, σύμφωνα με αυτόν, θα απαγορευτούν από την 1η Ιουλίου 2011. Αυτό είχε την υποστήριξη κατ' ουσία όλων των κρατών μελών.
<P>
Το ίδιο ισχύει για την πρόταση συμπερίληψης των ενώσεων υδραργύρου στην απαγόρευση εξαγωγών. Μπορούμε να ζητήσουμε από την Επιτροπή μια πρόταση για την επέκταση του πεδίου εφαρμογής της, όταν θα γνωρίζουμε αρκετά για τις ευρείες επιπτώσεις της. Είναι περιττό επί του παρόντος να επιβάλλουμε μια κατάσταση. Ας συνεχίσουμε με την πολιτική που έχουμε επιλέξει και ας επιλύουμε ένα πρόβλημα τη φορά όσον αφορά τον υδράργυρο.
<SPEAKER ID="442" NAME="Gyula Hegyi" AFFILIATION="PSE">
(EN) Κύριε Πρόεδρε, ο υδράργυρος δεν είναι μόνο μέταλλο είναι επίσης αρχέγονο τμήμα του πολιτισμού μας. Οι άνθρωποι πάντα το θαύμαζαν και πίστευαν τις μαγικές του ιδιότητες. Επί πολλούς αιώνες, ο υδράργυρος διαδραμάτισε ζωτικό ρόλο στην αλχημεία και τις απόκρυφες επιστήμες.
<P>
Ο υδράργυρος, το μόνο υγρό μέταλλο, είναι ένα όμορφο υλικό, ένα υλικό που μπορεί να θαυμάσει κανείς ως μοναδικό κομμάτι της φύσης. Εντούτοις, σύμφωνα με τις νέες πληροφορίες, ο υδράργυρος είναι επίσης ένα επικίνδυνο υλικό και θα πρέπει να προστατεύσουμε τους εαυτούς μας και τις μελλοντικές γενιές από τις τοξικές επιπτώσεις του. Οι εργαζόμενοι στα παραδοσιακά ορυχεία υδραργύρου, κυρίως στην Ισπανία, διήγαν σκληρή και έντιμη ζωή αλλά γνωρίζουν ότι το πρώην επάγγελμά τους έχει τελειώσει. Πρέπει να σεβαστούμε τις παραδόσεις των μεταλλωρύχων, πρέπει να γίνει όμως επίσης αντιληπτή η ανάγκη απαγόρευσης.
<P>
" Ευρωπαϊκή Ένωση έχει ήδη απαγορεύσει τη χρήση υδραργύρου και υλικών που περιέχουν υδράργυρο στην επικράτειά τους. Τώρα θέλουμε να απαγορεύσουμε και τις εξαγωγές υδραργύρου. Το πράττουμε επειδή νοιαζόμαστε επίσης για την υγεία των άλλων χωρών και ηπείρων. Ευελπίστως, η απόφασή μας θα ενθαρρύνει και άλλες χώρες να μειώσουν επίσης τη χρήση υδραργύρου.
<P>
Ως σκιώδης εισηγητής της Σοσιαλιστικής Ομάδας, συμμετείχα σε διαβουλεύσεις με τους ισπανούς συναδέλφους σε πνεύμα αλληλεγγύης. " κατανόησή τους ήταν ζωτικής σημασίας για μένα. " άλλη κατευθυντήρια γραμμή ήταν το ψήφισμα του Κοινοβουλίου του Μαρτίου του 2006. " απόφασή μας πρέπει να αντισταθμίζει τις περιβαλλοντικές ανησυχίες και τα συμφέροντα της ανησυχίας.
<P>
Όσον αφορά την ημερομηνία της απαγόρευσης, υποβλήθηκαν διάφορες προτάσεις: 2011 κατά την Επιτροπή, 2009 κατά τον εισηγητή και 2008 κατά τις ΜΚΟ. Αποφάσισα να προτείνω την 1η Δεκεμβρίου 2010 ως αποδεκτή συμβιβαστική λύση, σύμφωνα με το ψήφισμα του Κοινοβουλίου της περυσινής χρονιάς. Οι άλλες ημερομηνίες και προθεσμίες πρέπει να ανταποκριθούν σε αυτή τη βασική ημερομηνία. Εάν απαγορεύσουμε εκούσια τις εξαγωγές υδραργύρου, είναι απολύτως λογικό να απαγορεύσουμε επίσης την εισαγωγή του.
<P>
Όσον αφορά την αποθήκευσή του, υπήρξαν διάφορες προτάσεις: το Almadén από την Ισπανία, ένα αλατωρυχείο από τη Γερμανία και κατ' άλλους η στερεοποίηση. Καθώς δεν έχουμε συμβιβαστεί σε μια λύση, δεν πρέπει να στηρίζουμε τροπολογίες που αποκλείουν ειδικές πιθανές λύσεις. Πρέπει να στηρίξουμε την πρόταση των ισπανών σοσιαλιστών συναδέλφων μας που ζητούν αποζημίωση για το Almadén, το μεγαλύτερο ευρωπαϊκό ορυχείο υδραργύρου.
<P>
Το πεδίο εφαρμογής της απαγόρευσης θα πρέπει να καλύπτει κάθε υλικό με συγκέντρωση υδραργύρου 5% και πάνω. Πρέπει να καλύψουμε κενά, καθώς είναι πολύ φθηνή η μετατροπή του υδραργύρου σε χλωριούχο υδράργυρο. Είναι πολύ σημαντικό σε καθέναν από εμάς να βοηθήσουμε στην επίτευξη συμφωνίας μέσω μιας απλουστευμένης συμβιβαστικής δέσμης, αλλιώς θα αντιμετωπίσουμε το χάος και, το πιθανότερο, δεν θα υπάρχει νομοθετική ρύθμιση πριν από τις επόμενες κοινοβουλευτικές εκλογές.
<P>
Ως σκιώδης εισηγητής, εργάστηκα για μια συμβιβαστική λύση. Μια καλή συμβιβαστική λύση εξυπηρετεί περισσότερο τους πολίτες μας από ό,τι οι αναβαλλόμενες συζητήσεις που δεν οδηγούν σε κανένα είδος ρύθμισης.
<SPEAKER ID="443" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, ο υδράργυρος πρέπει να απαγορευτεί γρήγορα και γενικευμένα. Είναι κυριολεκτικά κυνικό να αποσύρουμε από την κυκλοφορία επικίνδυνα προϊόντα ενώ εξακολουθούμε να επιτρέπουμε την εξαγωγή τους σε άλλες χώρες.
<P>
Γνωρίζουμε ότι ο υδράργυρος μεταφέρεται παντού στον κόσμο μέσω του νερού και του αέρα. Τελικά ο υδράργυρος θα έφθανε και εδώ και θα έβλαπτε τους ανθρώπους. Είναι κυριολεκτικά παράλογο να διατυπώνουμε προειδοποιήσεις, όπως έκανε η Επιτροπή, ότι οι έγκυοι και τα παιδιά δεν πρέπει να τρώνε παραπάνω από 100 γραμμάρια τόνου την εβδομάδα επειδή είναι τόσο μολυσμένος από υδράργυρο.
<P>
Γνωρίζουμε -και το έδειξε άλλη μια φορά μία μελέτη που δημοσιεύθηκε στην ιατρική επιθεώρηση The Lancet- ότι τα βαρέα μέταλλα βλάπτουν το νευρικό σύστημα και προκαλούν μόνιμες και μη αναστρέψιμες βλάβες στον εγκέφαλο, ιδίως των παιδιών. Ως εκ τούτου, πρωταρχικός μας στόχος πρέπει να είναι να επιβάλουμε αυτή την απαγόρευση εξαγωγών, γιατί θα χάναμε την αξιοπιστία μας στη διεθνή κοινότητα αν λέγαμε πως θέλουμε να προστατεύσουμε τον εαυτό μας, επιτρέπουμε όμως τις εξαγωγές.
<SPEAKER ID="444" NAME="Thomas Ulmer" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, ο υδράργυρος υπάρχει παντού: για παράδειγμα, περνάει τον φραγμό του πλακούντα. Ο υδράργυρος είναι ένα μέταλλο που σε θερμοκρασία δωματίου είναι υγρός και εξατμίζεται εύκολα. " οριακή τιμή για τον μεταλλικό ανόργανο υδράργυρο στο αίμα είναι 25 μικρογραμμάρια και για οργανικές ενώσεις του υδραργύρου 100 μικρογραμμάρια. Δεν θέλω να αναφερθώ εδώ στις συνέπειες της δηλητηρίασης από υδράργυρο, είμαι βέβαιος ότι όλοι γνωρίζετε την πόλη Μιναμάτα της Ιαπωνίας. Δεν πρόκειται επομένως μόνο για οικονομικά πλεονεκτήματα ή μειονεκτήματα στην Κοινότητά μας αλλά και για την προστασία της υγείας των συμπολιτών μας και για την προστασία ενός υγιούς περιβάλλοντος.
<P>
Με την έκθεση του κ. Παπαδημούλη, τον οποίο ευχαριστώ για την εργασία του, η Ευρώπη εγκαταλείψει τις εξαγωγές ενώσεων του υδραργύρου και αρχίζει την ασφαλή αποθήκευση όσων υπάρχουν. Ταυτόχρονα είναι εύλογο να συμπεριληφθούν στην απαγόρευση των εξαγωγών όλες οι ενώσεις του υδραργύρου εφόσον υπάρχουν δυνατότητες αντικατάστασής τους, πράγμα που ισχύει για σχεδόν όλες τις χρήσεις. Επιπροσθέτως, από όσα γνωρίζουμε, εμείς ως εξαγωγείς μίας επικίνδυνης ουσίας δεν μπορούμε -και δεν έχουμε το δικαίωμα βάσει των υποχρεώσεών μας στο πλαίσιο του ΠΟΕ- να απαιτούμε από τους αποδέκτες ιχνηλασιμότητα του υδραργύρου, πράγμα που σημαίνει ότι δεν είναι σαφές το πού μπορεί να βρίσκεται ο υδράργυρος και είναι οπωσδήποτε υπαρκτή η πιθανότητα επιστροφής του στην ΕΕ. Θεωρώ ότι για τον κανονισμό αυτόν ισχύει το άρθρο 175 των κοινών μας συνθηκών. Το να γίνουν αυστηρότεροι οι κανόνες, μικρότερες οι προθεσμίες και να συμπεριληφθούν στις διατάξεις για τις εισαγωγές και εξαγωγές οι ενώσεις του υδραργύρου είναι και εύλογο και σωστό από τοξικολογική άποψη. Σίγουρα υπάρχει ακόμα περιθώριο διαπραγματεύσεων για την επίτευξη συμφωνίας για τις προθεσμίες.
<P>
Όσον αφορά την τελική εναπόθεση του υδραργύρου, πρέπει να δοθεί προσοχή στην έρευνα γιατί μέχρι τώρα δεν κατέστη δυνατό να βρεθεί πουθενά στον κόσμο μία αξιόπιστη μέθοδος αποθήκευσης που θα μπορούσε να χρησιμοποιηθεί σε βιομηχανική κλίμακα. Πρόκειται για ποσότητες που ανέρχονται σε χιλιάδες τόνους.
<P>
Υποστηρίζω την αρχική εκδοχή της έκθεσης που παρουσίασε η Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<SPEAKER ID="445" NAME="Åsa Westlund" AFFILIATION="PSE">
- (SV) Θέλω να ευχαριστήσω τον κ. Παπαδημούλη, για την εξαιρετική δουλειά του. Το περασμένο φθινόπωρο συμμετείχα σε μια μελέτη κατά την οποία ελήφθη δείγμα των μαλλιών μου και εξετάστηκε όσον αφορά την περιεκτικότητά του σε υδράργυρο. Όλως παραδόξως, είχα όντως μια σχετικά μεγάλη ποσότητα υδραργύρου στον οργανισμό μου, κατάσταση η οποία είναι άκρως ανησυχητική. Είμαι έγκυος και έχω υψηλά επίπεδα υδραργύρου γεγονός το οποίο ενέχει τον κίνδυνο να βλάψει το παιδί το οποίο κυοφορώ και που μπορεί να έχει ως αποτέλεσμα το παιδί μου να έχει δυσκολία συγκέντρωσης ως ενήλικας.
<P>
Τα υψηλά επίπεδα υδραργύρου είναι επίσης ανησυχητικά γιατί προέρχομαι από μια χώρα η οποία έχει σημειώσει μεγάλη πρόοδο όσον αφορά την κατάργηση του υδραργύρου. Δεν χρησιμοποιούμε πλέον θερμόμετρα τα οποία περιέχουν υδράργυρο, και γενικά δεν χρησιμοποιείται αμάλγαμα για το σφράγισμα των δοντιών μας. Εντούτοις, έχω υψηλά επίπεδα υδραργύρου στον οργανισμό μου.
<P>
Υπάρχουν υποκατάστατα για τον υδράργυρο. Λαμβανομένων υπόψη των σοβαρών επιπτώσεων του υδραργύρου στην υγεία, θα μπορούσαμε να τον καταργήσουμε σταδιακά, και όχι μόνο εδώ στην Ευρώπη αλλά επίσης παγκοσμίως.
<P>
Αυτό μάλιστα το βράδυ, εξετάζουμε το ενδεχόμενο επιβολής μιας απαγόρευσης των εξαγωγών και την εξεύρεση τρόπων ασφαλούς αποθήκευσης του χρησιμοποιημένου υδραργύρου, ώστε να διασφαλίσουμε ότι δεν θα συμβάλλουμε στη διάδοση του υδραργύρου σε ολόκληρο τον κόσμο.
<P>
Οι προσπάθειές μου, προκειμένου να μην καταστρατηγηθεί η απαγόρευση των εξαγωγών, έχουν επικεντρωθεί στη διασφάλιση ότι θα τεθεί σε ισχύ το συντομότερο δυνατόν και ότι θα επεκταθεί προκειμένου να συμπεριλάβει και άλλα προϊόντα υδραργύρου. Στρέφονται επίσης στο να μην δεσμευτούμε σήμερα αμετάκλητα σε οποιαδήποτε μορφή τελικής αποθήκευσης, επειδή δεν γνωρίζουμε στην πραγματικότητα επί του παρόντος ποια είναι η βέλτιστη τεχνολογία για την τελική αποθήκευση. Υπό την παρούσα κατάσταση, ο υδράργυρος πρέπει, συνεπώς, να αποθηκευτεί σε ασφαλείς αλλά προσωρινές αποθήκες.
<P>
Ελπίζω ιδιαίτερα ότι, στο μέλλον, θα είναι δυνατό για όλες τις γυναίκες σε ολόκληρο τον κόσμο να τρώνε ψάρια από τα ύδατα που βρίσκονται πλησίον τους, χωρίς να διατρέχουν τον κίνδυνο να βλάψουν την ανάπτυξη των παιδιών τους.
<SPEAKER ID="446" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, κύριε Επίτροπε, αυτή είναι μια μάχη, η οποία πρέπει να μας κάνει να συσπειρωθούμε όλοι γύρω από τη σημαία. Είναι ζήτημα δημόσιας υγείας, αν όχι δημόσιας ασφάλειας.
<P>
Γνωρίζουμε τους κινδύνους, τις καταστροφικές συνέπειες του υδράργυρου στην υγεία αυτών που έρχονται σε επαφή μαζί του. Αφότου ξεκίνησε η βιομηχανική εποχή, τα προβλήματα επιδεινώθηκαν κατεξοχήν και διέλαβαν ανησυχητικές διαστάσεις. Από τη Μιναμάτα και την αλυσίδα του τρόμου που προκάλεσε αυτό το καταστροφικό έπος βιομηχανικής μόλυνσης, συνειδητοποιήσαμε ακόμη πιο πολύ ότι ο υδράργυρος είναι τρομακτικά επικίνδυνος. Ωστόσο, συνεχίσαμε ασχέτως αυτού, λες και δεν συνέβη τίποτα.
<P>
Στο ενδιάμεσο διάστημα, ο Θεός Υδράργυρος συνέχισε να επιβάλει βαρύ τίμημα στους αυτόχθονες πληθυσμούς στις περιοχές εξόρυξης χρυσού, όπως είναι η Γαλλική Γουϊάνα, το ίδιο ισχύει δε για εκείνους στην άλλη πλευρά της γης, που υπό αδιανόητες συνθήκες, ανακυκλώνουν τα βιομηχανικά, ηλεκτρονικά και άλλα απόβλητά μας, για να μην αναφερθώ στους εργαζόμενους στην Ευρώπη, που εργάζονται σε εγκαταστάσεις ανακύκλωσης μπαταριών.
<P>
Όντως είναι πλέον καιρός να απαλλαγούμε από αυτό το δηλητήριο και η μόνη λύση είναι η καθολική απαγόρευση εδώ στην Ευρώπη και σε ολόκληρο τον υπόλοιπο κόσμο, διότι αυτό το δηλητήριο είναι παντού, ακόμη και στα όργανα των πολικών αρκούδων, λόγου χάρη, που ζουν εκεί όπου ούτε παράγεται, ούτε χρησιμοποιείται υδράργυρος. Λυπούμαι που δεν εγκρίθηκαν οι προτάσεις της Ομάδας μου για την ταχύτερη απαγόρευση και που δεν απορρίφθηκε η υπόγεια αποθήκευση. Εν πάση περιπτώσει, δεν είναι πλέον ώρα να εκφράζουμε τη λύπη μας, αλλά να εξασφαλίσουμε τη μέγιστη δυνατή πλειοψηφία υπέρ της στήριξης της οριστικής απαγόρευσης αυτού του επικίνδυνου μετάλλου.
<SPEAKER ID="447" NAME="Pilar Ayuso" AFFILIATION="PPE-DE">
(ES) Κύριε Πρόεδρε, αυτή η πρόταση κανονισμού προτείνει την απαγόρευση των εξαγωγών μεταλλικού υδραργύρου από την 1 Ιουλίου 2011 το αργότερο, και παράλληλα περιλαμβάνει διατάξεις σχετικά με την ασφαλή αποθήκευση των πλεονασμάτων υδραργύρου που πρόκειται να παραχθούν κυρίως λόγω της κατάργησης των κυψελών υδραργύρου από τη βιομηχανία χλωρίου-αλκαλίων· υπολογίζεται ότι, σε όλη την Ευρώπη, αυτές οι κυψέλες περιέχουν περίπου 12 000 τόνους υδραργύρου.
<P>
" επίσπευση της χρονικής προθεσμίας για την απαγόρευση των εξαγωγών μεταλλικού υδραργύρου αντιβαίνει στη συναίνεση που επιτεύχθηκε τόσο από το Κοινοβούλιο όταν συζητήσαμε την κοινοτική στρατηγική σχετικά με τον υδράργυρο όσο και στη συμφωνία που υπέγραψε η Επιτροπή με την Euro Chlor, την Ευρωπαϊκή Ομοσπονδία Παραγωγών Χλωρίου-Αλκαλίων. " τελευταία δέχτηκε να βάλει τέλος στις εξαγωγές υδραργύρου από την 1η Ιουλίου 2011, και πιστεύω ότι αυτές οι συμφωνίες πρέπει να γίνουν σεβαστές και σε καμία περίπτωση δεν πρέπει να επισπευσθεί η ημερομηνία απαγόρευσης των εξαγωγών υδραργύρου.
<P>
Τα πλεονάσματα από τη βιομηχανία χλωρίου-αλκαλίων πρέπει να αποθηκευτούν, διότι αυτή η αποθήκευση είναι αναγκαία. Το ψήφισμα σχετικά με την κοινοτική στρατηγική για τον υδράργυρο, που εγκρίθηκε τον Μάρτιο 2006, δηλώνει ότι "πρέπει να εξεταστεί το ενδεχόμενο να χρησιμοποιηθεί το Almadén ως ασφαλής τόπος αποθήκευσης για τα υπάρχοντα αποθέματα μεταλλικού υδραργύρου ή του δευτερογενούς μεταλλικού υδραργύρου που ανακτάται από την ευρωπαϊκή βιομηχανία, ποτέ όμως των προϊόντων που περιέχουν υδράργυρο και έχουν μετατραπεί σε απόβλητα, εκμεταλλευόμενοι έτσι τις υποδομές τα εργατικά χέρια και τις τεχνικές γνώσεις που υπάρχουν εκεί".
<P>
Θέλω επίσης να επισημάνω ότι το κείμενο της κοινοτικής στρατηγικής αναγνωρίζει σαφώς την ιστορική σημασία του υδραργύρου στο Almadén και την ανάγκη να αποζημιωθεί η περιοχή για όλα αυτά.
<P>
Θέλω να τελειώσω λέγοντας ότι είμαι κατά των τροπολογιών που προτείνουν ότι πρέπει να αποθηκεύεται μόνο ο στερεός, και όχι ο υγρός υδράργυρος. Βάσει του τωρινού επιπέδου έρευνας, δεν είμαστε σε θέση να στερεοποιήσουμε τον υδράργυρο, και ο υγρός υδράργυρος θα πρέπει επομένως να αποθηκευτεί επίσης. Επιπλέον, μπορεί να αποθηκευτεί με απόλυτη ασφάλεια, χωρίς τη δημιουργία ατμών, καθώς οι ατμοί είναι οι ρυπογόνοι.
<SPEAKER ID="448" NAME="Charlie McCreevy">
μέλος της Επιτροπής. - (EN) Κύριε Πρόεδρε, επιτρέψτε μου τώρα να αναφερθώ σε ορισμένες από τις βασικές τροπολογίες λεπτομερώς.
<P>
Οι τροπολογίες 1, 7, 8, 9, 20, 21, 22 και 44 συνεπάγονται σημαντική επέκταση του πεδίου εφαρμογής της πρότασης μέσω μιας απαγόρευσης των εξαγωγών θειούχου υδραργύρου, χλωριούχου υδραργύρου, ενώσεων υδραργύρου και ορισμένων προϊόντων που περιέχουν υδράργυρο, καθώς επίσης και μέσω της προσθήκης μιας απαγόρευσης των εισαγωγών. " Επιτροπή θεωρεί αυτές τις τροπολογίες είτε περιττές ή όχι επαρκώς δικαιολογημένες. Ελλείψει των εξορυκτικών δραστηριοτήτων υδραργύρου στην Κοινότητα, δεν υπάρχει ανάγκη για απαγόρευση των εξαγωγών θειούχου υδραργύρου.
<P>
Ομοίως, η Κοινότητα είναι μαζικός εξαγωγέας υδραργύρου, αλλά όχι εισαγωγέας. " εκτίμηση επιπτώσεων κατέληξε στο συμπέρασμα ότι οι δευτερογενείς πηγές υδραργύρου -η ανακύκλωση και η ανάκτηση- θα καλύψει την εναπομείνασα ζήτηση στην Κοινότητα. Όσον αφορά τις ενώσεις υδραργύρου και τα προϊόντα που περιέχουν υδράργυρο, θα χρειαστούμε μια πολύ περισσότερο ανεπτυγμένη βάση πληροφοριών η οποία θα δικαιολογεί μια τέτοια επέκταση. Επί του παρόντος, δεν είναι δυνατόν να εκτιμήσουμε με αξιόπιστο τρόπο τις πιθανές επιπτώσεις ενός τέτοιου μέτρου για τη βιομηχανία και την κοινωνία, εντός της Κοινότητας καθώς και σε τρίτες χώρες. " χρήση της νομοθεσίας για την αποτροπή ενός υποθετικού προβλήματος δεν θεωρείται καλή πρακτική από την άποψη της βελτίωσης του ρυθμιστικού πλαισίου.
<P>
Αρκετές τροπολογίες -οι αριθμοί 12, 25, 27, 28, 29 και 45- αποκλείουν τη μακροπρόθεσμη αποθήκευση ή τελική διάθεση μεταλλικού υδραργύρου, επιτρέποντας μόνο προσωρινή αποθήκευση. Αξίζει να σημειωθεί ότι επί του παρόντος δεν υπάρχει περιβαλλοντικά και οικονομικά ορθή λύση για τη στερεοποίηση του υδραργύρου πριν από τη διάθεσή του.
<P>
Οι τροπολογίες 6, 24 και 36 συνεπάγονται ότι πρέπει να δοθεί προτίμηση στην πρώην τοποθεσία εξόρυξης του Almadén για την αποθήκευση του υδραργύρου. " Επιτροπή γνωρίζει καλά τις οικονομικές και κοινωνικές επιπτώσεις της διακοπής λειτουργίας του ορυχείου και του τέλους των εμπορικών δραστηριοτήτων στην τοποθεσία. Δεν θέλει, ωστόσο, να επιβάλλει τη χρήση μιας μόνο αποθηκευτικής τοποθεσίας στους οικονομικούς παράγοντες.
<P>
Οι τροπολογίες 8, 10, 13, 30 και 32 αυξάνουν τη διοικητική επιβάρυνση για τη βιομηχανία, καθώς και για τα κράτη μέλη και την Επιτροπή. " Επιτροπή διατηρεί ισχυρές επιφυλάξεις για την πιθανή αποτελεσματικότητα και τα οφέλη αυτών των πολύ λεπτομερών απαιτήσεων σε σύγκριση με το κόστος τους.
<P>
Όσον αφορά τη νομική βάση που αναφέρεται στην τροπολογία 2, η πρόταση της Επιτροπής ακολουθεί τη γραμμή που δόθηκε από το Ευρωπαϊκό Δικαστήριο στις αποφάσεις του στις υποθέσεις C-94/03 και C-178/03 σχετικά με τη σύμβαση του Ρότερνταμ όσον αφορά τη διαδικασία συναίνεσης μετά από ενημέρωση για τις εισαγωγές χημικών ουσιών. " πρότασή μας είναι παρεμφερής στον χαρακτήρα, καθώς προτείνει μέτρα σχετικά με το εμπόριο ως μέσο περιβαλλοντικής πολιτικής. Δεν μπορούμε, συνεπώς, να στηρίξουμε την τροπολογία στη νομική βάση.
<P>
Οι τροπολογίες 17 και 34 που ζητούν την εισαγωγή ενός άρθρου για τις κυρώσεις είναι ωστόσο αποδεκτές από την Επιτροπή.
<P>
Συνοπτικά, η Επιτροπή μπορεί να στηρίξει πλήρως οκτώ από τις 50 προτεινόμενες τροπολογίες, εν μέρει, ή καταρχήν. Θα δώσω στη γραμματεία του Κοινοβουλίου κατάλογο που θα απαριθμεί λεπτομερώς τη θέση της Επιτροπής για τις τροπολογίες.
<SPEAKER ID="449" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="472" NAME="James Nicholson " AFFILIATION="PPE-DE">
γραπτώς. - (EN) Είναι σαφές ότι ο υδράργυρος είναι μια ουσία η οποία πρέπει να αντιμετωπιστεί με προσεκτικό και ασφαλή τρόπο. " παρούσα έκθεση πραγματεύεται το σημαντικό ευρύ θέμα του χειρισμού του υδραργύρου κατά την εισαγωγή, την εξαγωγή και την αποθήκευση της ουσίας, δίνοντας παράλληλα ένα χρονοδιάγραμμα για απαγορεύσεις εξαγωγών και εισαγωγών. Στηρίζω τις προτάσεις της Επιτροπής για νομοθετική ρύθμιση σε αυτό το θέμα και πιστεύω, γενικώς ειπείν, ότι είναι καλό πράγμα. Θα ήθελα να επαναλάβω την παρατήρηση της Επιτροπής ότι η παρούσα έκθεση ακολουθεί τη στρατηγική για τον υδράργυρο που ψηφίστηκε πέρυσι τον Μάρτιο, και θέλω να ενθαρρύνω την Επιτροπή στο εν εξελίξει έργο της σχετικά με τη στρατηγική για τον υδράργυρο. Πρόκειται για μία έκθεση μεταξύ πολλών που θα εξετάσουν άλλα θέματα όπως η χρήση μικρών ποσοτήτων υδραργύρου στον τομέα της οδοντιατρικής. Είμαι βέβαιος είναι σε εξέλιξη εργασίες και σε άλλους στρατηγικούς τομείς.
<P>
Παράρτημα - Θέση της Επιτροπής
<P>
Έκθεση Παπαδημούλη
<P>
" Επιτροπή μπορεί να στηρίξει πλήρως, εν μέρει, ή καταρχήν 8 τροπολογίες: 3, 4, 5, 14, 17, 23, 31, 34.
<P>
Οι τροπολογίες που δεν μπορεί να στηρίξει η Επιτροπή είναι οι εξής: 1, 2, 6 έως 13, 15, 16, 18 έως 22, 24 έως 30, 32, 33, 35 έως 50.

<CHAPTER ID="009">
Κατάσταση στη Βιρμανία (συζήτηση) 
<SPEAKER ID="188" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στη Βιρμανία.
<SPEAKER ID="189" NAME="Janez Lenarčič">
Προεδρεύων του Συμβουλίου. - (SL) " Ευρωπαϊκή Ένωση παρακολουθεί στενά την κατάσταση στη Βιρμανία ή Μιανμάρ. Στηρίζουμε ενεργά τις προσπάθειες, που έγιναν κυρίως από τα "νωμένα Έθνη, προκειμένου να επιταχυνθεί η μετάβαση στη δημοκρατία, η συμφιλίωση και η ανάπτυξη της χώρας. Διεξάγουμε επίσης διαβουλεύσεις με τους ασιάτες εταίρους μας σχετικά με όλα αυτά τα θέματα. Ο ειδικός απεσταλμένος, κ. Fassino, υπέβαλε έκθεση στο Ευρωπαϊκό Κοινοβούλιο σχετικά με την κατάσταση στη Βιρμανία/Μιανμάρ. Ενημέρωσε επίσης το Κοινοβούλιο σχετικά με τον συντονισμό πολιτικής που λαμβάνει χώρα με τους γείτονες της Βιρμανίας και άλλα μέλη του ASEAN.
<P>
Όπως γνωρίζουμε, ο Ειδικός Απεσταλμένος των "νωμένων Εθνών, κ. Gambari, επισκέφθηκε τη χώρα στις αρχές Μαρτίου. Πρέπει να τονίσω την απογοήτευσή μας που η επίσκεψή του δεν απέφερε προφανή αποτελέσματα. Κυρίως, είχαμε την εντύπωση ότι οι βιρμανικές αρχές δεν ήταν διατεθειμένες να συνεργαστούν με τη διεθνή κοινότητα. " Ευρωπαϊκή Ένωση θα ήθελε να δει ότι οι αρχές αποδέχονται τις προτάσεις του κ.Gambari για μια περαιτέρω πολιτική διαδικασία. Ολόκληρη η διεθνής κοινότητα συμφωνεί με τις προτάσεις αυτές, που δεν είναι υπερβολικά παρεμβατικές.
<P>
" ΕΕ και ο κ. Gambari καταδεικνύουν παρόμοια προβλήματα. Επιπλέον, η ΕΕ σε τακτά χρονικά διαστήματα αποστέλλει βασικές πολιτικές ανακοινώσεις στη Βιρμανία/Μιανμάρ. Μία από αυτές τις βασικές ανακοινώσεις είναι το πρόσφατο ψήφισμα του Ευρωπαϊκού Κοινοβουλίου όσον αφορά την κατάσταση στη συγκεκριμένη χώρα. Το κεντρικό κοινό μήνυμά μας είναι κυρίως ότι η εθνική συμφιλίωση, η σταθερότητα και η ευημερία θα καταστούν δυνατές μόνο μέσω μιας αξιόπιστης και χωρίς αποκλεισμούς διαδικασίας εκδημοκρατισμού. Γι' αυτόν τον λόγο, η Ευρωπαϊκή Ένωση παρακολουθεί με μεγάλο ενδιαφέρον την αντίδραση της αντιπολίτευσης στο επικείμενο δημοψήφισμα για το σύνταγμα.
<P>
Ζητούμε από τις αρχές από επιτρέψουν μια ανεμπόδιστη και ανοικτή συζήτηση σχετικά με το σύνταγμα, να παύσουν να διώκουν τους πολιτικούς ακτιβιστές και να καταργήσουν τη νομοθεσία που περιορίζει την ελευθερία έκφρασης. Ανεξάρτητα από την τρέχουσα κατάσταση, η Ευρωπαϊκή Ένωση δεν έχει παύσει να ελπίζει ότι οι βιρμανικές αρχές θα διασφαλίσουν ένα ελεύθερο και δίκαιο δημοψήφισμα και θα επιτρέψουν την παρουσία διεθνών παρατηρητών. Είναι διατεθειμένη να στηρίξει τους παρατηρητές από τις χώρες του ASEAN.
<P>
Εκτός από το να επιτρέψει την ορθή διεξαγωγή του δημοψηφίσματος, ζητούμε από τη Βιρμανία να απελευθερώσει τους πολιτικούς κρατουμένους και να σταματήσει τις συλλήψεις. Το Συμβούλιο μαζί με το Ευρωπαϊκό Κοινοβούλιο ζητούν από τη Βιρμανία να μην παρατείνει τον κατ' οίκον περιορισμό της κ. Aung San Suu Kyi. Ευελπιστούμε ότι η Κίνα και οι χώρες του ASEAN θα συνεχίσουν επίσης να στηρίζουν την αποστολή του κ. Gambari και τη θέση του Συμβουλίου Ασφαλείας των "νωμένων Εθνών στο μέλλον. Αποστέλλουμε αυτό το μήνυμα μέσω διπλωματικών διαύλων και μέσω του ειδικού απεσταλμένου μας.
<P>
Στη σύνοδο του Συμβουλίου Γενικών Υποθέσεων και Εξωτερικών Σχέσεων που θα διεξαχθεί την επόμενη εβδομάδα, η Ευρωπαϊκή Ένωση προτίθεται να παρατείνει την ισχύ της κοινής θέσης για τη Βιρμανία. Με τον τρόπο αυτόν, οι ανθρωπιστικές δραστηριότητες, αν και περιορισμένες, θα είναι ακόμη δυνατόν να πραγματοποιούνται ενώ θα παραμένουν σε ισχύ οι κυρώσεις. Ζητούμε από τους διεθνείς εταίρους να διασφαλίσουν περισσότερη βοήθεια, την οποία χρειάζονται επειγόντως οι κάτοικοι της Βιρμανίας. " Ευρωπαϊκή Ένωση θα συνεχίσει να παράσχει βοήθεια.
<SPEAKER ID="190" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, η κ. Ferrero-Waldner δεν δύναται να παρευρεθεί στη συνεδρίαση αυτή. Εξ ονόματός της και εξ ονόματος της Επιτροπής, θα ήθελα να πω ορισμένα λόγια σχετικά με τη Βιρμανία.
<P>
Σε δύο εβδομάδες, στις 10 Μαΐου, θα ζητηθεί από τον βιρμανικό λαό να εγκρίνει ή να απορρίψει το σύνταγμα. " Ευρωπαϊκή Ένωση και οι εταίροι της πιστεύουν ότι κατά την προετοιμασία του σχεδίου συντάγματος δεν υπήρξε επαρκής συμμετοχή των διάφορων πολιτικών δυνάμεων και των εθνοτικών ομάδων που υπάρχουν στη χώρα. " χούντα που βρίσκεται στην εξουσία έπραξε ακριβώς ό,τι ήθελε κατά τη διαδικασία αυτή.
<P>
Κατά συνέπεια, το σύνταγμα ορίζει ότι το 25% των μελών του Κοινοβουλίου θα διορίζεται από τον στρατό, ενώ το υπόλοιπο 75% θα εκλέγεται. Είναι πιθανόν η Aung San Suu Kyi να μπορέσει να ψηφίσει στις εκλογές που προγραμματίστηκαν για το 2010, και ίσως ακόμη και να θέσει υποψηφιότητα, αλλά το καθεστώς φαίνεται ότι θέλει να την εμποδίσει να γίνει κάποτε πρόεδρος της Ένωσης της Μιανμάρ. " Κίνα, η Ινδία και ο ASEAN έχουν κάποια επιρροή: οι κύριες ανησυχίες τους αφορούν τη σταθερότητα της χώρας, καθώς και τις εμπορικές σχέσεις και τις επενδύσεις.
<P>
Με τη βοήθεια της διακριτικής κινεζικής διπλωματίας, ο κ. Gambari, ο Ειδικός Απεσταλμένος των "νωμένων εθνών, δεν κατάφερε να κινήσει περαιτέρω την πολιτική διαδικασία και δήλωσε ότι θα εστιάσει σε οικονομικά, κοινωνικά και ανθρωπιστικά θέματα.
<P>
Δεδομένης της έλλειψης απτών σχεδίων, στις 29 Απριλίου το Συμβούλιο Γενικών Υποθέσεων θα συζητήσει όλες τις πιθανές επιχειρήσεις που θα μπορούσε να διεξαγάγει η Ευρωπαϊκή Ένωση προκειμένου να επηρεάσει την κατάσταση στη Βιρμανία. Θα ήθελα να τονίσω ότι ο στόχος της Ευρωπαϊκής Ένωσης είναι να προωθήσει μια ισορροπημένη προσέγγιση στο θέμα της Βιρμανίας· πάνω από όλα, επιθυμούμε αντικειμενικά αποτελέσματα. Στις 19 Νοεμβρίου 2007, το Συμβούλιο ενέκρινε μια εκδοχή της κοινής θέσης η οποία εισήγαγε νέες κυρώσεις. Ο κανονισμός ΕΚ τέθηκε σε ισχύ στις 10 Μαρτίου και η ετήσια αναθεώρησή του αναμένεται να πραγματοποιηθεί στα τέλη του τρέχοντος μηνός.
<P>
Οι κυρώσεις της Ευρωπαϊκής Ένωσης αντικατοπτρίζουν τη δυσαρέσκειά μας για τον αργό ρυθμό προόδου προς τη δημοκρατία, τη διαρκή κράτηση πολυάριθμων πολιτικών κρατουμένων και την παραβίαση των θεμελιωδών ελευθεριών. Παρ' όλα αυτά, οι επιπτώσεις των κυρώσεων πρέπει να εξετάζονται σε τακτά χρονικά διαστήματα προκειμένου να διασφαλίζεται ότι έχουν άμεσες επιπτώσεις στα μέλη του καθεστώτος και στους πόρους τους. " Επιτροπή έχει θεσπίσει προγράμματα βοήθειας στο πλαίσιο της γενικής πολιτικής συνεργασίας, και αυτά εστιάζουν στην υγεία και στην εκπαίδευση. Σημειώνω με ικανοποίηση ότι το Ευρωπαϊκό Κοινοβούλιο έχει εκφράσει τη στήριξή του για τα μέτρα αυτά στο πλαίσιο του δικαιώματος ελέγχου που διαθέτει.
<P>
Αυτά προστίθενται στην ανθρωπιστική βοήθεια της ECHO προκειμένου να βοηθηθούν οι γειτονικές χώρες και οι βιρμάνοι πρόσφυγες στην περιοχή. Εξακολουθούμε να στηρίζουμε την αποστολή του κ. Gambari. " Ευρωπαϊκή Ένωση αποτελεί μέλος της "Ομάδας των Φίλων", η οποία συγκεντρώνει στη Νέα Υόρκη τα πέντε μόνιμα μέλη του Συμβουλίου Ασφαλείας των "νωμένων Εθνών, την προεδρία του ASEAN, την Ινδία, την Ιαπωνία και τη Νορβηγία, εκ των οποίων όλοι συμμετέχουν στην παρακολούθηση της κατάστασης στη Βιρμανία. Ο ειδικός απεσταλμένος της ΕΕ για τη Βιρμανία, κ. Fassino, διαδραματίζει βασικό ρόλο στη στήριξη της αποστολής του κ. Gambari. Αυτές είναι οι πληροφορίες τις οποίες ήθελα να σας διαβιβάσω εξ ονόματος της κ. Ferrero-Waldner.
<SPEAKER ID="191" NAME="Geoffrey Van Orden">
εξ ονόματος της Ομάδας PPE-DE. - (EN) Κύριε Πρόεδρε, συζητούμε για τη Βιρμανία σήμερα, επειδή οι στοχευμένες κυρώσεις της Ευρωπαϊκής Ένωσης αναμένεται να ανανεωθούν σε πέντε ημέρες και οι βιρμανικές αρχές προωθούν ένα δημοψήφισμα για το ψευδοσύνταγμά τους σε λίγο περισσότερο από δύο εβδομάδες.
<P>
Θα θέλαμε να απευθύνουμε μια ειλικρινή έκκληση προς το βιρμανικό καθεστώς προκειμένου να κάνει ένα βήμα που εξυπηρετεί σημαντικά το συμφέρον του, καθώς και τα συμφέροντα του βιρμανικού λαού: να λάβει τα απαραίτητα μέτρα προκειμένου να επανενταχθεί στη διεθνή κοινότητα των εθνών. " πολιτική της καχύποπτης απομόνωσης έχει δοκιμασθεί σχεδόν καθ' όλη τη διάρκεια της ζωής της Βιρμανίας ως ανεξάρτητο κράτος και έχει αποτύχει. Έχει βλάψει τη Βιρμανία και έχει βλάψει τον βιρμανικό λαό.
<P>
Το 1948, η Βιρμανία ήταν ο μεγαλύτερος εξαγωγέας ρυζιού στον κόσμο, παραγωγός του 75% του ξύλου τηκ στον κόσμο και η πλουσιότερη χώρα στη νοτιοανατολική Ασία. Θεωρείτο ότι βρισκόταν σε ταχεία πορεία ανάπτυξης. Σήμερα, έχει κατά κεφαλή ΑΕγχΠ χαμηλότερο από τη Ρουάντα ή το Μπαγκλαντές.
<P>
" βιρμανική οικονομία χρειάζεται επειγόντως βοήθεια από τους διεθνείς χρηματοπιστωτικούς οργανισμούς, ωστόσο, από τότε που η Βιρμανία απομονώθηκε και απομακρύνθηκε από τη δημοκρατία, η Ασιατική Τράπεζα Ανάπτυξης, η Παγκόσμια Τράπεζα και το Διεθνές Νομισματικό Ταμείο έχουν όλοι, δικαίως, αρνηθεί να διαθέσουν περαιτέρω οικονομική βοήθεια. " άρνηση του βιρμανικού καθεστώτος να αποτελέσει μέρος της εξωτερικής πραγματικότητας έχει οδηγήσει χώρες σε ολόκληρο τον κόσμο να επιβάλουν οικονομικές κυρώσεις.
<P>
" Βιρμανία χρειάζεται φίλους που θα συμβάλουν στην προστασία των εθνικών συμφερόντων της στην παγκόσμια σκηνή, αλλά ακόμη και ο ASEAN έχει τώρα δηλώσει, και πάλι δικαίως, ότι δεν θα υπερασπισθεί πλέον τις βιρμανικές αρχές σε κανένα διεθνές φόρουμ.
<P>
Δηλώνουμε στη βιρμανική κυβέρνηση: ο κόσμος δεν είναι εναντίον σας, αρκεί να παύσετε να έχετε την πλάτη σας γυρισμένη στον κόσμο. Δεν χρειάζεται να φοβάστε τη διεθνή κοινότητα όπως δεν χρειάζεται να φοβάστε τον ίδιο τον λαό σας. Δεν χρειάζεστε τον ένατο μεγαλύτερο στρατό και τον δέκατο πέμπτο μεγαλύτερο στρατιωτικό προϋπολογισμό στον κόσμο. Δεν χρειάζεται να ζείτε σε οχυρό. Αναγνωρίστε τις δημοκρατικές επιδιώξεις του λαού σας, σταματήστε την πολιτική καταπίεση και δώστε τη δυνατότητα στις δυνάμεις της αντιπολίτευσης να συμμετάσχουν πλήρως και ελεύθερα σε μια νέα συνταγματική διαδικασία.
<SPEAKER ID="192" NAME="Józef Pinior">
εξ ονόματος της Ομάδας PSE. - (EN) Κύριε Πρόεδρε, πρώτα από όλα θα θέλαμε να ζητήσουμε από το βιρμανικό καθεστώς: να απελευθερώσει τους πολιτικούς αντιπάλους και τους περισσότερους από 1 800 πολιτικούς κρατουμένους, μεταξύ των οποίων η κ. Aung San Suu Kyi, οι ηγέτες της Οργάνωσης Σπουδαστική Γενιά του '88 και οι ηγέτες της Ένωσης των Εθνοτήτων Shan για Δημοκρατία που συνελήφθησαν το 2005· να λογοδοτήσει για όλους τους θανάτους και όλα τα αγνοούμενα πρόσωπα από την καταστολή των διαδηλώσεων διαμαρτυρίας των βουδιστών μοναχών και των δημοκρατών ακτιβιστών του περασμένου Σεπτεμβρίου, με στοιχεία για το πού βρίσκονται οι αγνοούμενοι μοναχοί και μοναχές· να διασφαλίσει την πρόσβαση στη Βιρμανία του νέου Ειδικού Εισηγητή των "νωμένων Εθνών σχετικά με την κατάσταση των ανθρωπίνων δικαιωμάτων στη Βιρμανία και να επιτρέψουν στα πολιτικά κόμματα της αντιπολίτευσης να συναντηθούν με τον Ειδικό Απεσταλμένο.
<P>
Υπάρχουν πραγματικές ανησυχίες σχετικά με το επονομαζόμενο δημοψήφισμα: υπάρχει ο κίνδυνος ότι το δημοψήφισμα υπό τις τρέχουσες συνθήκες καταπίεσης απλώς θα εδραιώσει περαιτέρω τη συνεχή στρατιωτική κυριαρχία. Μετά την ανακοίνωση του δημοψηφίσματος, η κυβέρνηση εξέδωσε τον Νόμο αριθ. 1/2008, ο οποίος στερεί το δικαίωμα της ψήφου από τα μέλη θρησκευτικών ταγμάτων, μεταξύ των οποίων και οι μοναχοί και οι μοναχές. Επιβάλλει επίσης ποινή φυλάκισης τριών ετών σε όποιον "δίνει διαλέξεις, διανέμει φυλλάδια, χρησιμοποιεί αφίσες ή διαταράσσει την ψηφοφορία με οποιονδήποτε τρόπο στα εκλογικά κέντρα ή σε δημόσιο ή ιδιωτικό χώρο προκειμένου να καταστρέψει το δημοψήφισμα".
<P>
Ζητούμε εγγυήσεις από την κυβέρνηση ότι θα συγκαλέσει ανεξάρτητες εκλογικές επιτροπές, θα συντάξει ένα ορθό μητρώο ψηφοφόρων, θα άρει τους μακροχρόνιους περιορισμούς στα μέσα ενημέρωσης, θα επιτρέψει την ελευθερία του συνέρχεσθαι και συνεταιρίζεσθαι και την ελευθερία έκφρασης στη Βιρμανία, και θα ανακαλέσει τους νέους κανονισμούς που ποινικοποιούν τη νόμιμη συζήτηση σχετικά με το δημοψήφισμα.
<SPEAKER ID="193" NAME="Marco Cappato">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, Επίτροπε Barrot, αναφερθήκατε σε μια ισορροπημένη προσέγγιση. Πρέπει να πω ότι φοβούμαι πως η προσέγγιση είναι υπερβολικά άτολμη, κατά κύριο λόγο επειδή υπάρχουν πληροφορίες που το Σώμα πρέπει να γνωρίζει, δηλαδή ότι η ΕΕ διαθέτει τα μέσα για την προώθηση της δημοκρατίας και των ανθρωπίνων δικαιωμάτων.
<P>
Πρόκειται για νέα μέσα, και τώρα δεν είναι καν υποχρεωτικό να υπάρχει άδεια από τη δικτατορία μιας χώρας προκειμένου να καταστεί δυνατή η χορήγηση των κονδυλίων. Συνεπώς, είτε συζητούμε το τι συμβαίνει ως παρατηρητές είτε, εναλλακτικά, συζητούμε γι' αυτό ως άνθρωποι οι οποίοι αναρωτιούνται τι μπορεί να γίνει. Στην περίπτωση αυτή, πρέπει να γνωρίζουμε -σήμερα- τον τρόπο με τον οποίο χορηγούμε αυτά τα κονδύλια, ποιους μπορούμε να βοηθήσουμε και με ποιον τρόπο καταφέρνουμε να εισάγουμε και να εξάγουμε πληροφορίες από τη χώρα. Για παράδειγμα, πρέπει να εξετάσουμε τον τρόπο με τον οποίο δαπανώνται τα χρήματα στον λεγόμενο πόλεμο κατά των ναρκωτικών, χρήματα τα οποία στη Βιρμανία πηγαίνουν απευθείας στα ταμεία του βιρμανικού καθεστώτος προκειμένου να μπορεί καλύτερα να καταπιέζει τον ίδιο τον λαό του, με την ευγενική άδεια του Γραφείου των "νωμένων Εθνών. Εμείς στην Ευρωπαϊκή Ένωση πρέπει επίσης να αντιμετωπίσουμε το πρόβλημα αυτό. Όσον αφορά το δημοψήφισμα, δεν πρόκειται τόσο για το ότι δεν συμμετείχαν επαρκώς όλα τα μέρη, όπως αναφέρατε: το δημοψήφισμα είναι μια συγκάλυψη προκειμένου το καθεστώς να μπορεί να συνεχίσει να αψηφά κατάφωρα τα ανθρώπινα και τα ατομικά δικαιώματα στη Βιρμανία.
<P>
Θα ήθελα να πω στον εκπρόσωπο του Συμβουλίου, κ. Lenarčič, ότι δεδομένου ότι οι μοναχοί συμμετείχαν σε μεγάλο βαθμό στον μη βίαιο αγώνα και πλήρωσαν ακόμη και με τη ζωή τους τον αγώνα αυτόν, θεωρώ πως η ανακοίνωσή σας ότι δεν προτίθεστε να προσκαλέσετε τον Δαλάι Λάμα στις Βρυξέλλες για τον αναγκαίο πολιτικό διάλογο με τις χώρες της ΕΕ θα έχει συμβολικά -και είχε ήδη- αρνητικές επιπτώσεις στον μη βίαιο αγώνα του βιρμανικού λαού, ειδικά των μοναχών.
<SPEAKER ID="194" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, τον Οκτώβριο του προηγούμενου έτους, ο κόσμος παρακολούθησε την πορεία χιλιάδων βουδιστών μοναχών και πολιτών στους δρόμους της Ρανγκούν που ζητούσαν ελευθερία και μεταρρυθμίσεις από το άδικο και βίαιο στρατιωτικό καθεστώς της Βιρμανίας. Επρόκειτο για τη μεγαλύτερη αντικυβερνητική διαδήλωση από την αιματηρή καταστολή του πρώτου δημοκρατικού κινήματος το 1988.
<P>
(EN) Εάν κάποιος νομίζει ότι η κατάσταση θα μπορούσε να είναι χειρότερη από ό,τι ήταν το προηγούμενο έτος, το μόνο που έχει να κάνει είναι να εξετάσει τις αποδείξεις: τη φτώχεια, τις ελλείψεις σε τρόφιμα, τη συνεχιζόμενη καταπίεση, την εξάλειψη των πολιτικών αντιπάλων, τη συνεχιζόμενη φυλάκιση ενός προσώπου που έχει τιμηθεί με το βραβείο Ζαχάρωφ και το Νόμπελ Ειρήνης, τη συνεχιζόμενη καταπίεση και καταστολή κάθε εναλλακτικής άποψης που εκφράζεται.
<P>
Επιβάλλεται εμείς στην Ευρωπαϊκή Ένωση να συνεχίσουμε τα ισχυρά μηνύματα στήριξης που αποστείλαμε τον Σεπτέμβριο του 2007 στους ανθρώπους που αγωνίζονται στη Βιρμανία. Τώρα είμαστε αντιμέτωποι με μια κατάσταση στην οποία ένα νέο σύνταγμα τίθεται σε δημοψήφισμα και το δημοψήφισμα αυτό χαρακτηρίζεται από μερικούς ως το επόμενο βήμα προς την αποκατάσταση της δημοκρατίας, ωστόσο προορίζει το ένα τέταρτο των θέσεων του κοινοβουλίου για τον στρατό· απαγορεύει στην κ. Aung San Suu Kyi να θέσει υποψηφιότητα στις εκλογές αυτές επειδή είναι παντρεμένη με αλλοδαπό, και τους αναγκάζει να συμμορφώνονται πλήρως με τα διατάγματα της χούντας.
<P>
" Κίνα πρέπει τώρα να εμπλακεί ασκώντας πίεση στη χούντα της Βιρμανίας προκειμένου να διασφαλισθεί η δέουσα εκπροσώπηση του λαού, αλλά πρέπει επίσης να παρασχεθεί στήριξη στο Μπαγκλαντές και στην Ταϊλάνδη που θα τους επιτρέψει να ενθαρρύνουν τις βιρμανικές αρχές να επανεξετάσουν τη στάση τους. Πρέπει να διπλασιάσουμε τις προσπάθειές μας ως προς τις κυρώσεις και τη λήψη ισχυρών πολιτικών μέτρων, όχι μόνο σε ευρωπαϊκό επίπεδο, αλλά σε ολόκληρο τον κόσμο, και συγκεκριμένα στα "νωμένα Έθνη. Όλα τα κράτη μέλη της Ευρωπαϊκής Ένωσης πρέπει να μιλήσουν με μία φωνή στα "νωμένα Έθνη προκειμένου να ασκήσουν πίεση στις αρχές να λάβουν μέτρα στο επίπεδο αυτό.
<SPEAKER ID="196" NAME="Hélène Flautre">
εξ ονόματος της Ομάδας Verts/ALE. - (FR) Κύριε Πρόεδρε, όπως έχει ήδη επισημανθεί, η ανθρωπιστική κατάσταση και η κατάσταση των ανθρωπίνων δικαιωμάτων στη Βιρμανία επιδεινώνεται και επαφίεται στο προσεχές Συμβούλιο Γενικών Υποθέσεων και Εξωτερικών Σχέσεων να το αναγνωρίσει ξεκάθαρα και να επανακαθορίσει τα μέτρα που υλοποιούνται στο πλαίσιο της ευρωπαϊκής πολιτικής.
<P>
Αυτό που αρχικά φαινόταν θετικό σημάδι, η περίφημη συνταγματική μεταρρύθμιση, ταχέως εξελίχθηκε σε ένα εντελώς μακιαβελικό σχέδιο. " παρουσία του στρατιωτικού προσωπικού στην κυβέρνηση με αυτόν τον τρόπο θα συμπεριληφθεί τυπικά στο σύνταγμα, παραβιάζοντας όλα τα διεθνή πρότυπα και χωρίς την παρουσία παρατηρητών, ενώ όλοι όσοι εναντιώνονται στο σημερινό καθεστώς αποκλείονται από την εκλογική εκπροσώπηση. Πρόκειται για την απόλυτη παρωδία και θα βυθίσει τη Βιρμανία ακόμη περισσότερο στην αυστηρή κυριαρχία της χούντας.
<P>
Πρέπει να ειπωθεί ότι αυτό συμβολίζει την αποτυχία της στρατηγικής χωρίς αποκλεισμούς, στο εσωτερικό της Βιρμανίας αυτής καθαυτής και σε περιφερειακό επίπεδο, που εφάρμοσαν η Ευρωπαϊκή Ένωση και τα "νωμένα Έθνη. Ο απεσταλμένος μας δεν έχει καν καταφέρει να εισέλθει στη Βιρμανία. Σήμερα η δίπτυχη στρατηγική μας -κυρώσεις/κίνητρα- συνεπώς πρέπει να γίνει πιο αποτελεσματική και πιο εστιασμένη. Με άλλα λόγια, χρειαζόμαστε καλύτερη, διορατικότερη και τακτικότερη εφαρμογή των κριτηρίων που έχουν ήδη οριστεί σύμφωνα με τους δεδηλωμένους στόχους.
<P>
Τα οικονομικά μέτρα μας πρέπει να απομονώσουν πλήρως τις εταιρείες που συνδέονται με τη χούντα ή που, με τον έναν ή τον άλλο τρόπο, βοηθούν τη χρηματοδότησή της, καθώς και τους ανθρώπους στην εξουσία που μπορούν να κάνουν επίδειξη πηγαίνοντας σε άλλες χώρες για ψώνια και στέλνουν τα παιδιά τους σε σχολεία στο εξωτερικό. Το ίδιο ισχύει για τις τραπεζικές κυρώσεις που τους επιβάλλονται, οι οποίες επί του παρόντος δεν απαγορεύουν τις μεταφορές μέσω ευρωπαϊκών τραπεζών.
<P>
Όσον αφορά τον ASEAN, οι διαπραγματεύσεις σχετικά με τη συμφωνία ελευθέρων συναλλαγών πρέπει να θεωρηθούν ευκαιρία να διασφαλισθεί ότι τα γειτονικά κράτη αποφεύγουν να εφαρμόζουν στρατηγικές που μπορεί να αντισταθμίζουν τις κυρώσεις κατά της Βιρμανίας.
<P>
" δεύτερη πτυχή σχετίζεται με τα κίνητρα. Ταυτόχρονα, πρέπει να στηρίξουμε τη ζωογόνο δύναμη της χώρας: σε ανθρωπιστικό επίπεδο, που είναι αυτονόητο φυσικά, αλλά και σε πολιτικό επίπεδο. Αυτό συνεπάγεται τη δημόσια καταδίκη των βιρμανικών αρχών, την αποδοκιμασία του περιεχομένου του δημοψηφίσματος και των διαδικασιών που χρησιμοποιούνται, και την αποφασιστική προώθηση του κράτους δικαίου και των θεμελιωδών ελευθεριών μέσω των σχεδίων ΕΠΔΔΑ. Συνεπάγεται επίσης τη στήριξη και την προστασία των δραστηριοτήτων ανθρωπίνων δικαιωμάτων, την καταπολέμηση της στρατολόγησης παιδιών σε ένοπλες ομάδες και την προστασία των παιδιών από τη βία.
<SPEAKER ID="197" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, παρακαλώ μην με θεωρείτε κινοφοβικό επειδή συχνά επικρίνω τη θέση της Κίνας στις ομιλίες μου. Ωστόσο, νομίζω ότι δεν υπάρχει αμφιβολία όσον αφορά την κατάσταση στη Βιρμανία και τις γνωστές ευθύνες της κινεζικής κυβέρνησης, που υποστηρίζει το Βιρμανικό Συμβούλιο του Κράτους. Πρόκειται επιπλέον για τις ίδιες ευθύνες που έχει η Κίνα στο Νταρφούρ, στο Θιβέτ και σε πολλά άλλα μέρη του κόσμου όπου διαπράττονται παραβιάσεις των ανθρωπίνων δικαιωμάτων, και φυσικά στην ίδια την Κίνα.
<P>
Προφανώς, λοιπόν, μπορώ να συμμεριστώ και να επιδοκιμάσω την έκφραση αγανάκτησης, αποστροφής και καταδίκης που περιέχεται συνήθως στα ψηφίσματά μας, αλλά παραμένω επιφυλακτικός ως προς το πόσο αποτελεσματική μπορεί να είναι. Στηρίζω τη σαφή καταδίκη και εκφράζω τη λύπη μου για το γεγονός ότι σε 45 έτη το βιρμανικό καθεστώς δεν έχει πραγματοποιήσει καμία πρόοδο σχετικά με τον σεβασμό των ανθρωπίνων δικαιωμάτων και την ελευθερία συνείδησης.
<P>
Πώς θα μπορούσα να μην καταδικάσω την πολιτική και την εθνοτική καταπίεση του βιρμανικού λαού; Μάλιστα, θα ήθελα να επωφεληθώ της ευκαιρίας προκειμένου να σας υπενθυμίσω συγκεκριμένα την υπόθεση του λαού των Καρέν που με υπερηφάνεια αντιστέκονται για δεκαετίες υπερασπιζόμενοι την ταυτότητά τους, και θα ήθελα το ίδιο αποφασιστικά να καταδικάσω τον μηχανισμό του δημοψηφίσματος που προβλέπεται στο σύνταγμα το οποίο επιδιώκει να επιβάλει το καθεστώς στη Βιρμανία. Φυσικά, κυρίες και κύριοι, από συναισθηματική άποψη συμφωνώ με όλα όσα διατυπώνονται στο ψήφισμα, αλλά δεδομένου ότι -ως συνήθως- όλα όσα απορρέουν από πράξεις τις ΕΕ παραμένουν σε συναισθηματικό επίπεδο, θεωρώ ότι είναι εντελώς ανώφελο. Όπως αναφέρει το ψήφισμα, ακόμη και οι ανανεωμένες στοχευμένες κυρώσεις δεν είχαν τις επιθυμητές επιπτώσεις.
<P>
Συνεπώς, αξίζει ασφαλώς να απαιτήσουμε να καταστούν αυστηρότερες οι κυρώσεις, αλλά παρόμοια πίεση πρέπει πάνω από όλα να ασκηθεί σε κράτη όπως η Κίνα, η Ρωσία και η Ινδία, ώστε, λόγω της οικονομικής και πολιτικής επιρροής τους στο βιρμανικό καθεστώς, να συνεργασθούν με την Ευρωπαϊκή Ένωση στον τομέα αυτόν και να σταματήσουν να προμηθεύουν όπλα και στρατηγικούς πόρους. Βασικά συμφωνώ επίσης με τα πολύ πειστικά επιχειρήματα της κ. Flautre.
<SPEAKER ID="198" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, κυρίες και κύριοι, σε μερικές ημέρες, το Συμβούλιο θα αποφασίσει εάν θα διατηρήσει την κοινή θέση του σχετικά με τη Βιρμανία και εάν θα διατηρήσει τις κυρώσεις. Στη Βιρμανία, δεν υπήρξαν ουσιαστικές αλλαγές όσον αφορά τη δημοκρατία, το κράτος δικαίου ή τον σεβασμό των ανθρωπίνων δικαιωμάτων. Σχεδόν 2 000 πολιτικοί κρατούμενοι κρατούνται εκεί. " ηγέτιδα της αντιπολίτευσης Aung San Suu Kyi βρίσκεται σε κατ' οίκον περιορισμό εδώ και χρόνια. Με δυο λόγια, δεν υπάρχει ο παραμικρός λόγος να χαλαρώσουμε τις κυρώσεις.
<P>
Ομολογουμένως, έχει εξαγγελθεί συνταγματικό δημοψήφισμα και έχει δημοσιευθεί ένα σχέδιο συντάγματος, αλλά στερείται κάθε δημοκρατικής νομιμότητας. Δεν έχουν πραγματοποιηθεί διαβουλεύσεις με τους πολίτες, ούτε με τη δημοκρατική αντιπολίτευση. Το σχέδιο συντάγματος βρίθει δημοκρατικών ελλείψεων. Είναι παράλογο να κατανέμεται το ένα τέταρτο των θέσεων του κοινοβουλίου στον στρατό. Είναι παράλογο να αποκλείονται οι υποψήφιοι που είναι παντρεμένοι με αλλοδαπούς ή έχουν παιδιά που είναι ξένοι υπήκοοι. Όλα αυτά επιβεβαιώνουν την έλλειψη δημοκρατικής προόδου.
<P>
Τι πρέπει να γίνει; Επιδοκιμάζω τις εκκλήσεις των προηγούμενων ομιλητών, ειδικά τις μετρημένες παρατηρήσεις του συναδέλφου μου Geoffrey van Orden. Ωστόσο, δεν μπορούμε να αντιμετωπίσουμε το πρόβλημα της Βιρμανίας μόνοι μας. Χωρίς τη στήριξη των Κινέζων η χούντα δεν θα επιβιώσει. Γι' αυτόν τον λόγο, οι Κινέζοι έχουν επίσης ευθύνη για ό,τι συμβαίνει εκεί. " Κίνα προσήλθε προκειμένου να συμπληρώσει το οικονομικό κενό που δημιούργησαν οι κυρώσεις της Δύσης και αποκομίζει οφέλη. Γι' αυτόν τον λόγο, πρέπει να προσεγγίσουμε την Κίνα εάν επιθυμούμε να δούμε αλλαγές στην κατάσταση στη Βιρμανία.
<P>
Θα ήθελα επίσης να απευθύνω έκκληση στους φίλους μας στον ASEAN. Γνωρίζω ότι οι φίλοι μου στον ASEAN θεωρούν κάθε παρατήρηση σχετικά με τη Μιανμάρ παρέμβαση στις εσωτερικές τους υποθέσεις, αλλά γνωρίζω επίσης ότι η κατάσταση στη Μιανμάρ τους προκαλεί ανησυχία. Το μήνυμά μου προς αυτούς είναι ότι η Μιανμάρ αμαυρώνει την εικόνα του ASEAN, συνεπώς και ο ASEAN πρέπει να ασκήσει πίεση.
<SPEAKER ID="199" NAME="Richard Howitt" AFFILIATION="PSE">
(EN) Κύριε Πρόεδρε, επικροτώ τις απογευματινές δηλώσεις του Συμβουλίου και της Επιτροπής, αλλά με 700 πολιτικούς κρατουμένους που κρατούνται έπειτα από τις διαδηλώσεις του προηγούμενου έτους και με τον στρατηγό Than Shwe που αρνήθηκε να συναντηθεί με τον Ειδικό Απεσταλμένο των "νωμένων Εθνών κ. Gambari, η ανανέωση της κοινής θέσης μας έπειτα από έξι μήνες είναι απαραίτητη - αλλά δεν είναι αρκετή. Γιατί δεν επεκτείνουμε τις κυρώσεις στο πετρέλαιο και στο φυσικό αέριο, που αποτελούν τον πυρήνα της χρηματοδότησης του καθεστώτος; Εφόσον οι "νωμένες Πολιτείες επιβάλλουν χρηματοπιστωτικές κυρώσεις, στερώντας συνάλλαγμα από το καθεστώς, γιατί δεν πράττει το ίδιο και η Ευρωπαϊκή Ένωση; Ποια μέτρα μπορούν να ληφθούν προκειμένου να καταστεί δυνατή η ανθρωπιστική πρόσβαση στην ανατολική Βιρμανία, όπου 3 000 χωριά αναφέρεται ότι ισοπεδώθηκαν και όπου οι ευρωπαϊκοί οργανισμοί βοήθειας είναι έτοιμοι να δράσουν; Οι βουδιστές μοναχοί έχουν γράψει "όχι" στους τοίχους των μοναστηριών τους προκειμένου να στείλουν το μήνυμά τους στους βιρμάνους πολίτες για το συνταγματικό δημοψήφισμα τον Μάιο. Το μήνυμα της Ευρώπης προς τη Βιρμανία πρέπει επίσης να είναι ένα ηχηρό "όχι" στη δικτατορία και "ναι" στη δημοκρατία.
<SPEAKER ID="200" NAME="Pierre Schapira" AFFILIATION="PSE">
(FR) Κύριε Πρόεδρε, έχουν περάσει έξι μήνες από τότε που οι διαδηλώσεις στη Ρανγκούν αποκάλυψαν στον κόσμο τις σοβαρές παραβιάσεις των ανθρωπίνων δικαιωμάτων που λαμβάνουν χώρα σε τακτική βάση στη Βιρμανία.
<P>
Φαίνεται, δυστυχώς, ότι η διεθνής κοινή γνώμη έχει ήδη ξεχάσει αυτήν τη χώρα που διάγει κρίση. " πραγματικότητα είναι ότι πρέπει να παράσχουμε συνεχή στήριξη στον λαό της Βιρμανίας και να θεσπίσουμε μια συνεπή μακροπρόθεσμη στρατηγική προκειμένου να διασφαλίσουμε, επιτέλους, τον σεβασμό για τη δημοκρατία, για την ελευθερία του Τύπου και για την ελευθερία της θρησκείας, της έκφρασης και του συνεταιρίζεσθαι.
<P>
Παρά τη διπλωματική πίεση, παρά την υποδειγματική δράση της Aung San Suu Kyi, στην οποία, πρέπει να σας υπενθυμίσω, απονεμήθηκε το Βραβείο Ζαχάρωφ το 1990, και παρά τις προσπάθειες της διεθνούς κοινωνίας των πολιτών, η κατάσταση δεν έχει βελτιωθεί: επειδή δεν έχουν το δικαίωμα ψήφου, 400 000 βουδιστές μοναχοί δεν θα έχουν τη δυνατότητα να λάβουν μέρος στο δημοψήφισμα.
<P>
" απαράδεκτη αυτή κατάσταση αποτελεί απόδειξη ότι η πίεση που έχει ασκηθεί έως σήμερα ήταν ανεπαρκής. Οι κυρώσεις κατά του βιρμανικού καθεστώτος πρέπει να επεκταθούν και πρέπει να έχουν ως στόχο την πολιτική ελίτ και όχι τον πληθυσμό.
<P>
Πάνω από όλα, ευελπιστώ ότι η δράση της ΕΕ θα ενισχυθεί. Προκειμένου να ευαισθητοποιήσουμε το κοινό, ζητώ, ζητούμε, να δοθεί στην Aung San Suu Kyi -η οποία συμβολίζει τον αγώνα- η ελευθερία όλων των ευρωπαϊκών πρωτευουσών, δείχνοντας με αυτόν τον τρόπο την αποφασιστικότητά μας να φροντίσουμε ότι τα ανθρώπινα δικαιώματα και η ελευθερία στη Βιρμανία προωθούνται αποτελεσματικά.
<SPEAKER ID="201" NAME="Katrin Saks" AFFILIATION="PSE">
(ET) Όταν εισέρχομαι στο κτήριο του Κοινοβουλίου στις Βρυξέλλες τα πρωινά, η Aung San Suu Kyi με κοιτάζει με το θλιμμένο της βλέμμα από μια αφίσα από ψηλά και πρέπει να ομολογήσω ότι κάθε πρωί αισθάνομαι ανίσχυρη σε βαθμό που με κάνει να ντρέπομαι.
<P>
Τα ψηφίσματα τα οποία εγκρίναμε σχεδόν ομόφωνα δεν είχαν κανένα απολύτως αποτέλεσμα. Σήμερα όταν άκουσα να μιλούν εδώ οι εκπρόσωποι τόσο της Επιτροπής όσο και του Συμβουλίου αντιλήφθηκα τη ρητορεία: "Ευελπιστούμε, επιθυμούμε, θεωρούμε, εκφράζουμε την ανησυχία μας". Δεν είναι υπερβολικά χαμηλών τόνων αυτή η στάση που τηρούμε όσον αφορά ένα καθεστώς όπως αυτό; Πρέπει σαφώς να μιλήσουμε με μία φωνή και να το πράξουμε πολύ πιο δυναμικά.
<P>
Πώς θα προχωρήσουμε μπροστά; Πάντοτε επιστρέφουμε στις οικονομικές κυρώσεις. Κατά τη γνώμη μου, αυτός είναι σαφώς, ωστόσο, ο μοναδικός τρόπος να επηρεάσουμε το καθεστώς· πρέπει, φυσικά, να παρακολουθούμε πολύ προσεκτικά πού καταλήγει η αναπτυξιακή μας βοήθεια. Τα χρήματά μας πρέπει να εξαρτώνται από την πραγματοποίηση πολύ συγκεκριμένων μεταρρυθμίσεων στην κοινωνία αυτή.
<SPEAKER ID="202" NAME="Ana Maria Gomes" AFFILIATION="PSE">
(EN) Κύριε Πρόεδρε, βρέθηκα στη Βιρμανία και είδα τη δυστυχία και την καταπίεση στην οποία ζει ο βιρμανικός λαός. Κατά τρόπο απαράδεκτο, η Ευρώπη δεν έχει πράξει αρκετά προκειμένου να βοηθήσει τους Βιρμανούς -τους θαρραλέους μοναχούς τους, τους πολιτικούς κρατουμένους τους, τη γενναία ηγέτιδά τους Aung San Suu Kyi- να αποκτήσουν ελευθερία και να απαλλαχθούν από την καταπιεστική χούντα.
<P>
" Ευρώπη δεν έχει πράξει αρκετά προκειμένου να κινητοποιήσει γείτονες με επιρροή, όπως η Ταϊλάνδη, η Μαλαισία, η Σιγκαπούρη και ειδικά η Ινδονησία, ώστε να παράσχουν στήριξη σε εκείνους που αγωνίζονται για τα ανθρώπινα δικαιώματα και τη δημοκρατία στη Βιρμανία.
<P>
" Ευρώπη δεν έχει πράξει αρκετά προκειμένου να πιέσει την Κίνα και την Ινδία να σταματήσουν να στηρίζουν με τον έναν ή τον άλλο τρόπο τους βιρμανούς καταπιεστές. " Ευρώπη δεν έχει πράξει αρκετά προκειμένου να αποτρέψει και να τιμωρήσει τις ευρωπαϊκές εταιρείες όπως η γαλλική Total που εξακολουθούν να δραστηριοποιούνται επιχειρηματικά στη Βιρμανία, ενισχύοντας με αυτόν τον τρόπο οικονομικά τη μαφία των ναρκωτικών και τους καταπιεστές που αποτελούν τη βιρμανική χούντα. " Ευρώπη πρέπει να δράσει τώρα και να απορρίψει την παρωδία του δημοψηφίσματος.
<P>
Ο κ. Barroso και οι Επίτροποί του που θα μεταβούν στο Πεκίνο σήμερα πρέπει να μιλήσουν αποφασιστικά και με σαφήνεια σχετικά με τη Βιρμανία και τις ευθύνες του Πεκίνου και τη θλιβερή της κατάσταση. " σημερινή και η επόμενη Προεδρία του Συμβουλίου πρέπει να δράσουν αποφασιστικά προκειμένου να επιτύχουμε αποτελέσματα για τον λαό της Βιρμανίας, δηλαδή εφαρμόζοντας αυστηρά τις κυρώσεις που έχουν αποφασιστεί και πιέζοντας το Συμβούλιο Ασφαλείας των "νωμένων Εθνών προκειμένου να ληφθούν μέτρα κατά των βιρμανών καταπιεστών.
<SPEAKER ID="203" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, το Σώμα συνηθίζει να εγκρίνει ψηφίσματα, ψηφίσματα που είναι εντελώς αναποτελεσματικά σε πολύ μεγάλο βαθμό. Επίσης, συνηθίζουμε να εφαρμόζουμε κυρώσεις, οι οποίες είναι επίσης αναποτελεσματικές, επειδή δεν εστιάζουν σε εκείνους που είναι υπεύθυνοι για να αλλάξουν πραγματικά την κατάσταση, αλλά, όπως στην περίπτωση αυτή, εστιάζουν στους απλούς ανθρώπους της Βιρμανίας, τις ζωές των οποίων καθιστούμε ακόμη πιο αξιοθρήνητες.
<P>
Έχει ήδη αναφερθεί ότι ο πραγματικός ένοχος στην περίπτωση αυτή είναι η Κίνα. Επιβάλλουμε καθόλου κυρώσεις στην Κίνα; Όχι! " αγορά της ΕΕ έχει κατακλυστεί από ελαττωματικά προϊόντα που αγοράζουμε από την Κίνα. Γιατί δεν εφαρμόζουμε κυρώσεις στην Κίνα προκειμένου να δούμε πώς θα επηρεάσει αυτό την κατάσταση στη Βιρμανία;
<SPEAKER ID="204" NAME="Colm Burke" AFFILIATION="PPE-DE">
(EN) Κύριε Πρόεδρε, συμφωνώ με τους συναδέλφους μου στο θέμα αυτό. Δεν πρόκειται μόνο για μια περίπτωση στην οποία δεν υπήρξε καμία αλλαγή τους τελευταίους μήνες, αλλά δεν έχει υπάρξει αλλαγή εδώ και 50 έτη.
<P>
Πραγματοποιούνται παραβιάσεις των ανθρωπίνων δικαιωμάτων σε καθημερινή βάση. Οι θρησκευτικές κοινότητες δεν κατεβαίνουν στους δρόμους εκτός εάν πιστεύουν ότι κάτι δεν πάει καθόλου καλά με τη χώρα. Αυτό το διαπιστώσαμε πριν από μερικές μήνες, όταν οι μοναχοί βγήκαν στους δρόμους, επειδή θεώρησαν ότι θα μπορούσαν να περάσουν το μήνυμά τους. " αντίδραση της χούντας ήταν διαφορετική: φρόντισε να θέσει αμέσως τέρμα στις διαμαρτυρίες τους στους δρόμους και να τις καταστείλει, και οι δολοφονίες που έλαβαν χώρα αμέσως μετά είναι εξοργιστικές. Και αυτή η κυβέρνηση εξακολουθεί να παραμένει στην εξουσία.
<P>
Οι κύριοι ένοχοι εδώ είναι οι εταιρείες και οι χώρες που πραγματοποιούν εμπορικές συναλλαγές με τη Βιρμανία: εκείνες που προμηθεύουν όπλα και αγοράζουν τα προϊόντα της. Συμφωνώ με τους συναδέλφους μου ότι πρέπει να είμαστε πιο προορατικοί αναγκάζοντας την Κίνα να ακολουθήσει μια πολύ διαφορετική πορεία στις δοσοληψίες της με τη Βιρμανία. Αυτός είναι ο μόνος τρόπος να επιτύχουμε την αλλαγή. Πρέπει επίσης να λάβουμε μέτρα και να συνομιλήσουμε με τις ευρωπαϊκές εταιρείες που βοηθούν αυτήν τη χούντα. Εάν δεν λάβουμε μέτρα οι ίδιοι, θα είναι πολύ δύσκολο να επιβάλουμε την αλλαγή σε άλλες χώρες. Στηρίζω αυτήν την πρόταση ψηφίσματος.
<SPEAKER ID="205" NAME="Jim Allister" AFFILIATION="NI">
(EN) Κύριε Πρόεδρε, η Βιρμανία είναι ένα από τα θέματα εκείνα που πραγματικά κατακλύζουν τα γραμματοκιβώτια των βουλευτών του ΕΚ.
<P>
Διαπιστώνω αντιστοιχίες μεταξύ της Βιρμανίας και της Ζιμπάμπουε. Και οι δύο υπήρξαν κάποτε ανθηρές οικονομίες. Και οι δύο, στη συνέχεια, στράφηκαν από τη δημοκρατία στην καταπίεση και όλα τα συνακόλουθα: τη στέρηση βασικών ελευθεριών, την έσχατη φτώχεια και τον καταπιεστικό μιλιταρισμό.
<P>
Αλλά διαπιστώνω επίσης αντιστοιχίες στην αντίδραση της ΕΕ τόσο προς τη Βιρμανία όσο και προς τη Ζιμπάμπουε. Και οι δύο αντιδράσεις, ειλικρινά, είναι υπερβολικά άτολμες ως προς αυτό. Ενημερωθήκαμε από την Επιτροπή και το Συμβούλιο σήμερα, αλλά τι είχαν πραγματικά να μας πουν; Λίγα, πολύ λίγα.
<P>
Πιστεύω ότι πρέπει να είμαστε πολύ πιο σθεναροί. Πρέπει να εντείνουμε τις οικονομικές και τις άλλες κυρώσεις και πρέπει να εφαρμόσουμε ένα κατάλληλο και απόλυτο εμπάργκο όπλων. Πρέπει να ασκήσουμε πίεση εκεί όπου μπορεί να έχει τα περισσότερα αποτελέσματα: στα συγκεκριμένα καθεστώτα, στους φίλα προσκείμενους σε αυτά, όπως η Κίνα, που στηρίζουν αυτήν τη χούντα. Μόνο τότε, ιδίως όταν έχουμε να κάνουμε με εκείνους που τηρούν επαμφοτερίζουσα στάση προς τη στρατιωτική χούντα, μπορεί να αλλάξει.
<SPEAKER ID="206" NAME="Janez Lenarčič">
Προεδρεύων του Συμβουλίου. - (SL) Έχω ήδη αναφέρει ότι στην επόμενη σύνοδό του το Συμβούλιο Γενικών Υποθέσεων και Εξωτερικών Σχέσεων θα συζητήσει το θέμα της Βιρμανίας και είναι πιθανόν να εγκρίνει ορισμένα συμπεράσματα. Θα ασχοληθώ με αυτό το θέμα αργότερα, αλλά πρώτα θα ήθελα να απαντήσω σε ορισμένες παρατηρήσεις.
<P>
Πρώτον, κύριε Cappato. Θα ήθελα να τονίσω ότι έως τώρα το Συμβούλιο ουδέποτε συζήτησε την πιθανότητα να προσκαλέσει τον Δαλάι Λάμα σε συνάντηση με το Συμβούλιο Γενικών Υποθέσεων και Εξωτερικών Σχέσεων. Ούτε πιστεύω ότι μια τέτοια συνάντηση θα μπορούσε ποτέ να λάβει χώρα. Εάν πράγματι συνέβαινε, θα επικεντρωνόταν γύρω από το Θιβέτ και όχι τη Βιρμανία, που αποτελεί θέμα συζήτησης αυτήν τη στιγμή. Ωστόσο, θα ήθελα να πω το εξής: αυτό που είναι αναγκαίο προκειμένου να βελτιωθεί η κατάσταση στο Θιβέτ δεν είναι τόσο ένας διάλογος μεταξύ της Ευρωπαϊκής Ένωσης και του Δαλάι Λάμα, αλλά περισσότερο ένας διάλογος μεταξύ των κινεζικών αρχών και του Δαλάι Λάμα. " σλοβενική Προεδρία το έχει ήδη ζητήσει πολλές φορές.
<P>
Τώρα κάτι σχετικό με την προσεχή σύνοδο του Συμβουλίου Γενικών Υποθέσεων και Εξωτερικών Σχέσεων. Αναμένουμε ότι το Συμβούλιο θα καταλήξει σε συμπεράσματα και θα αποφασίσει ότι θα επαναλάβει τη βαθύτατη ανησυχία του σχετικά με την κατάσταση στη Βιρμανία και θα ζητήσει από τις βιρμανικές αρχές να προβούν επειγόντως σε ενέργειες προκειμένου να επιτύχουν τη μετάβαση στη νόμιμη κυριαρχία των πολιτών και την εθνική συμφιλίωση. Επίσης, αναμένουμε ότι το Συμβούλιο θα ζητήσει ανοικτή συζήτηση σχετικά με το δημοψήφισμα, το οποίο πρέπει να διεξαχθεί ελεύθερα και δίκαια. Επιπλέον, όπως ανέφερε η κ. Flautre, προσδοκούμε ότι οι βιρμανικές αρχές θα προσκαλέσουν διεθνείς παρατηρητές που θα επιβλέψουν το δημοψήφισμα.
<P>
Δεν έχω καμία αμφιβολία ότι το Συμβούλιο θα ζητήσει την άμεση απελευθέρωση όλων των πολιτικών κρατουμένων, όπως επισήμανε ο κ. Howitt. Επίσης, δεν αμφιβάλλω ότι ταυτόχρονα θα απευθύνει έκκληση για την απελευθέρωση της κ. Aung San Suu Kyi. Αναμένουμε επίσης ότι οι κυρώσεις, οι οποίες, όπως ορθά παρατήρησε ο κ. Van Orden, πρόκειται να λήξουν, θα παραταθούν για περαιτέρω 12 μήνες με δυνατότητα τροποποίησής τους, δηλαδή να τις καταστήσουμε αυστηρότερες ή πιο χαλαρές, ανά πάσα στιγμή σύμφωνα με την κατάσταση.
<P>
Όσον αφορά τα όπλα, και σε απάντηση προς τον κ. Romagnoli, η Ευρωπαϊκή Ένωση έχει απαγορεύσει την εξαγωγή κάθε είδους όπλων ή συναφών υλικών στη Βιρμανία. Αυτό αποτελεί μέρος των κυρώσεων της Ευρωπαϊκής Ένωσης και αναμένουμε την παράτασή του μαζί με το σύστημα ή τον μηχανισμό κυρώσεων. Επιδιώκουμε να πείσουμε άλλα κράτη μέλη να μας υποστηρίξουν ως προς αυτό.
<P>
Τέλος, θα πρέπει να προσθέσω ότι θα μπορούσε κανείς να πει, όπως η κ. Flautre, ότι η στρατηγική των "νωμένων Εθνών προς τη Βιρμανία έχει αποτύχει. Ωστόσο, θα μπορούσε κανείς επίσης να πει ότι δεν έχει ακόμη αποφέρει καρπούς. Τείνω προς το δεύτερο.
<SPEAKER ID="207" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, άκουσα προσεκτικά όλες τις παρατηρήσεις, οι οποίες αντικατοπτρίζουν το γεγονός ότι η Βιρμανία έχει ακόμη να διανύσει μεγάλη απόσταση προτού βρει τον δρόμο προς τη δημοκρατία, και όλοι το γνωρίζουμε πολύ καλά. Πρέπει να συνεχίσουμε να ενισχύουμε την πολιτική μας, και εν προκειμένω θα ήθελα να επισημάνω ότι πρόσφατα εντείναμε τις κυρώσεις που στοχεύουν στο καθεστώς και στους ηγέτες συγκεκριμένα. Το Συμβούλιο επί του παρόντος διερευνά την πιθανότητα ευρύτερων οικονομικών κυρώσεων.
<P>
Θα ήθελα να προσθέσω ότι, όσον αφορά τους πολιτικούς κρατουμένους, το Συμβούλιο Γενικών Υποθέσεων και Εξωτερικών Σχέσεων στις 29 Απριλίου θα έχει την ευκαιρία να στείλει ένα μήνυμα στο καθεστώς για ακόμη μία φορά προκειμένου να του ζητήσει να θέσει τέρμα στον εκφοβισμό και στις φυλακίσεις. Είμαστε εξαιρετικά προσηλωμένοι στο να διακηρύττουμε την αλληλεγγύη μας προς την Aung San Suu Kyi. Θα πρέπει να επισημάνω ότι δεν μπορούμε να επικοινωνήσουμε απευθείας μαζί της, αλλά είμαστε σε επικοινωνία με μέλη του κόμματός της.
<P>
Εκτός από τις κυρώσεις, ορισμένοι από εσάς προφανώς αναφέρατε τη συνεργασία με τις γειτονικές χώρες, οι οποίες πρέπει να μας βοηθήσουν να επηρεάσουμε το βιρμανικό καθεστώς, και η κ. Ferrero-Waldner θα θίξει το θέμα της Βιρμανίας στην Κίνα αυτήν την εβδομάδα. " Επιτροπή έχει ήδη επιχειρήσει προσέγγιση με την ταϊλανδική κυβέρνηση, ενώ η Ινδονησία φαίνεται ότι ετοιμάζει μια νέα πρωτοβουλία. Ωστόσο, έχετε απόλυτο δίκιο που τονίζετε τη σημασία της δράσης των άλλων χωρών στην περιοχή.
<P>
Έρχομαι τώρα στο πρόβλημα της παροχής βοήθειας προς τον πληθυσμό. Ο βιρμανικός λαός δεν πρέπει να πληρώσει το τίμημα για την πολιτική αποτελμάτωση στην οποία έχουν φέρει οι ηγέτες τη χώρα αυτή. Όσον αφορά την Ευρώπη, η καταδίκη και η απλή απομόνωση της Μιανμάρ δεν επαρκούν. Θέλω να επισημάνω ότι όταν παρέχουμε βοήθεια επιδιώκουμε να επωφεληθούμε από κάθε ευκαιρία προκειμένου να τονίσουμε ότι μόνο μέσω της καλύτερης διακυβέρνησης από το καθεστώς η βοήθεια αυτή θα είναι αποτελεσματική όπως ευελπιστούμε.
<P>
Ο κ. Cappato, συγκεκριμένα, εξέφρασε την ανησυχία του σχετικά με τον τρόπο με τον οποίο παρακολουθείται η διεθνής βοήθεια. Πρέπει να επισημάνω ότι η διεθνής βοήθεια παρέχεται μέσω των οργανισμών των "νωμένων Εθνών και των εταίρων ΜΚΟ, και μπορώ να σας πω ότι την παρακολουθούμε πολύ στενά. Ωστόσο, δικαίως θίξατε αυτό το θέμα.
<P>
Συνεπώς, πιστεύω ότι αυτό που επιθυμούμε είναι να ασκήσουμε όσο το δυνατόν μεγαλύτερη πίεση προκειμένου να διασφαλίσουμε ότι η Βιρμανία κινείται προς την κατεύθυνση της δημοκρατίας με ταχύτερο ρυθμό. Ταυτόχρονα, πρέπει να μεριμνήσουμε ώστε ο λαός της Βιρμανίας να μην πρέπει να υποστεί ακόμη περισσότερα ως αποτέλεσμα της απόλυτης απομόνωσης, δεδομένου ότι αυτό πιθανόν δεν θα ήταν η κατάλληλη προσέγγιση.
<SPEAKER ID="208" NAME="Πρόεδρος">
Για την ολοκλήρωση της συζήτησης έχω λάβει έξι προτάσεις ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 24 Απριλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="986" NAME="James Nicholson  " AFFILIATION="PPE-DE">
γραπτώς. - (EN) Επικροτώ ειλικρινά το παρόν ψήφισμα το οποίο δείχνει τη συνεχή ανησυχία του Κοινοβουλίου για την κατάσταση στη Βιρμανία. Έχουμε την ευθύνη να διασφαλίσουμε ότι τα γεγονότα στη χώρα αυτή δεν περνούν απαρατήρητα.
<P>
Είναι πολύ γνωστό το γεγονός ότι, παρά τους άφθονους πόρους και τις εύφορες εκτάσεις γης, η Βιρμανία παραμένει μία από τις φτωχότερες χώρες του κόσμου. Είναι επίσης γενικά παραδεκτό ότι η στρατιωτική χούντα ευθύνεται για αλλεπάλληλες παραβιάσεις των ανθρωπίνων δικαιωμάτων, συμπεριλαμβανομένης της βάναυσης μεταχείρισης των βουδιστών μοναχών που διαμαρτυρήθηκαν κατά του καθεστώτος.
<P>
Υπό το πρίσμα των πρόσφατων εξελίξεων, κυρίως της πρόθεσης της στρατιωτικής χούντας να επιβάλει αναγκαστικά ένα εντελώς μη δημοκρατικό και παράνομο σύνταγμα, είναι καιρός η Ευρωπαϊκή Ένωση να ασκήσει όλη της την επιρροή προκειμένου να επιχειρήσει να βελτιώσει την κατάσταση.
<P>
Ο καιρός για απλή συζήτηση της κατάστασης στη Βιρμανία στο πλαίσιο της διεθνούς σκηνής έχει παρέλθει. Οι διαπραγματεύσεις μεταξύ των "νωμένων Εθνών και των βιρμανικών αρχών αποδείχθηκαν εντελώς αναποτελεσματικές. Τώρα απαιτούνται επειγόντως στοχευμένες κυρώσεις στη χούντα και στις επιχειρήσεις που συνδέονται με αυτήν.
<P>
Στηρίζω απόλυτα το παρόν ψήφισμα το οποίο καλεί το Συμβούλιο να θέσει σε εφαρμογή ευρύτερες και αυστηρότερες κυρώσεις στο βιρμανικό στρατιωτικό καθεστώς. Εν προκειμένω, ευελπιστώ ότι τα λόγια μας θα γίνουν πράξεις.

<CHAPTER ID="003">
Προετοιμασία της Διάσκεψης Κορυφής της Κοπεγχάγης για την κλιματική αλλαγή (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία της Διάσκεψης Κορυφής της Κοπεγχάγης για την κλιματική αλλαγή.
<SPEAKER ID="008" NAME="Andreas Carlgren" LANGUAGE="SV">
Κύριε Πρόεδρε, αξιότιμοι βουλευτές, η τελευταία φορά που βρέθηκα εδώ στο Κοινοβούλιο για να συζητήσω κλιματικά ζητήματα ήταν λίγο προτού συναντηθώ με τους συναδέλφους μου για τη συνεδρίαση του Συμβουλίου Περιβάλλοντος τον Οκτώβριο. Κατά τη συνεδρίαση εκείνη, συμφωνήσαμε για μια ισχυρή και συλλογική εντολή της ΕΕ στο πλαίσιο της προετοιμασίας για τη διάσκεψη των "νωμένων Εθνών για το κλίμα στην Κοπεγχάγη. Καταδείξαμε, μεταξύ άλλων, ότι μέχρι το 2050, οι εκπομπές της ΕΕ πρέπει να μειωθούν κατά 80-95% σε σύγκριση με τα επίπεδα του 1990. Καθορίσαμε επίσης ότι η ΕΕ θα μειώσει, σε κάθε περίπτωση, τις εκπομπές κατά 20% μέχρι το 2020, αλλά ότι θα τις μειώσουμε κατά 30% εάν επιτευχθεί μια αρκούντως φιλόδοξη συμφωνία στην Κοπεγχάγη.
<P>
Συγκρίνοντας τα παραπάνω με τη μείωση των εκπομπών άλλων χωρών, θα δώσουμε ιδιαίτερη σημασία στον στόχο του περιορισμού της αύξησης της θερμοκρασίας σε δύο βαθμούς Κελσίου - αυτό πρέπει να είναι το μέτρο σύγκρισης της μείωσης των εκπομπών μας σε σχέση με εκείνη άλλων χωρών. Πρέπει να μειωθούν οι εκπομπές των διεθνών μεταφορών. Έχουμε θέσει στόχο μείωσης των εκπομπών από την αεροπορία κατά 10% και από τη ναυτιλία κατά 20% μέχρι το 2020 σε σύγκριση με τα επίπεδα του 2005. Θα ήθελα επίσης να καταστήσω σαφές ότι η ΕΕ ζητεί επίσης να χρησιμοποιούνται οι φόροι που επιβάλλονται στην αεροπορία και τη ναυτιλία για τη χρηματοδότηση μέτρων στις αναπτυσσόμενες χώρες, ιδίως στις πλέον φτωχές και εκείνες που έχουν πληγεί περισσότερο. Αυτό θα πρέπει να είναι ένα από τα αποτελέσματα της Κοπεγχάγης.
<P>
" καταστροφή των τροπικών δασών πρέπει να μειωθεί κατά το ήμισυ έως το 2020 και να έχει σταματήσει τελείως έως το 2030. " ΕΕ θα απαιτήσει τη λήψη απόφασης κατά τη Διάσκεψη Κορυφής της Κοπεγχάγης για να δοθεί τέλος στην αποψίλωση των τροπικών δασών, να υποστηριχθεί η αναδάσωση και να υπάρξει βιώσιμη διαχείριση των δασών. Αυτός είναι ο μοναδικός τρόπος για να μπορέσουμε να μειώσουμε σε επαρκώς σύντομο χρονικό διάστημα τις εκπομπές και να έχουμε ένα επιτυχές αποτέλεσμα στην Κοπεγχάγη. " ΕΕ έχει διευκρινίσει και προωθήσει τις θέσεις της σε κάθε στάδιο της πορείας και είναι έτσι σε θέση να υποβάλλει αιτήματα και να ασκεί πιέσεις σε τρίτους καθ'°όλη τη διάρκεια της διαδικασίας. Πολλά από αυτά επιτεύχθηκαν σε συνεργασία με το Ευρωπαϊκό Κοινοβούλιο, με τη δέσμη μέτρων για το κλίμα και την ενέργεια να διαμορφώνουν τη βάση των φιλόδοξων θέσεων της ΕΕ.
<P>
Τώρα, απομένουν μόλις δύο εβδομάδες πριν από τη Διάσκεψη Κορυφής στην Κοπεγχάγη για το κλίμα. Περιβαλλόμαστε από πολλούς απαισιόδοξους ανθρώπους, που προδικάζουν το τέλος κατά τους τελευταίους μήνες. Ωστόσο, στην πραγματικότητα, εκείνο που μετράει είναι η πολιτική βούληση για την ανάληψη ηγετικού ρόλου - και αυτό είναι κάτι που η ΕΕ διαθέτει. Για να επιτευχθεί το αποτέλεσμα για το οποίο εργαστήκαμε τόσον καιρό, πρέπει τώρα να κινητοποιήσουμε όλες τις δυνάμεις στο πλαίσιο της Ευρωπαϊκής Ένωσης. Εν προκειμένω, το Κοινοβούλιο ιδίως θα συνεχίσει να διαδραματίζει σημαντικό ρόλο.
<P>
Επομένως, θα ήθελα καταρχάς να καταστήσω σαφές ότι ο στόχος της ΕΕ για τη σύναψη συμφωνίας δεν έχει αλλάξει. Πρέπει να επιτύχουμε μια φιλόδοξη και ολοκληρωμένη συμφωνία στην Κοπεγχάγη. Αρκετά περίμενε το κλίμα της Γης. Είναι πλέον καιρός για τη σύναψη συμφωνίας.
<P>
Χθες, διεξήχθη έκτακτη συνεδρίαση του Συμβουλίου Περιβάλλοντος προκειμένου να είμαστε σε θέση, με συνδυασμένες δυνάμεις, να καταστήσουμε την Κοπεγχάγη το ορόσημο που επιθυμούμε όσον αφορά το έργο μας για την κλιματική αλλαγή. Στο πλαίσιο της απόφασης της ΕΕ ενόψει της Διάσκεψης της Κοπεγχάγης, οι αρχηγοί κρατών και κυβερνήσεων όρισαν ότι στόχος της ΕΕ είναι η διαδικασία της Κοπεγχάγης να οδηγήσει σε μια νομικά δεσμευτική συμφωνία για την περίοδο που ξεκινά από την 1η Ιανουαρίου 2013, η οποία θα βασίζεται στο πρωτόκολλο του Κυότο και θα περιλαμβάνει όλα τα ουσιώδη στοιχεία. Αυτό προϋποθέτει μια συμφωνία στην Κοπεγχάγη, η οποία θα επιτυγχάνει σε γενικές γραμμές αρκετά μεγάλη μείωση των εκπομπών, ούτως ώστε να είναι εφικτός ο στόχος της διατήρησης της αύξησης της θερμοκρασίας της Γης κάτω από τους δύο βαθμούς. Μια συμφωνία με όλες τις χώρες που θα έχει ως αποτέλεσμα κάθε αναπτυγμένη χώρα να αναλάβει να μειώσει τις συνολικές εκπομπές της, με άλλα λόγια, πρόκειται για στόχο που αφορά το σύνολο της οικονομίας· χρειαζόμαστε όλες οι αναπτυγμένες χώρες να συνδέσουν τις δεσμεύσεις τους με τη συμφωνία στην Κοπεγχάγη, συμπεριλαμβανομένων των "ΠΑ. Μια συμφωνία που θα οδηγήσει σε δέσμευση των αναπτυσσόμενων χωρών να αναλάβουν μέτρα για τη μείωση των εκπομπών σε επίπεδο χαμηλότερο από εκείνο που θα επιτυγχανόταν εάν δεν λαμβάνονταν μέτρα, ιδίως των χωρών που ανήκουν στις μεγαλύτερες οικονομίες, και σε άμεση παροχή από τις αναπτυγμένες χώρες χρηματοδοτικής ενίσχυσης για τη λήψη των αναγκαίων μέτρων από τις αναπτυσσόμενες χώρες, ιδίως τις φτωχότερες χώρες, κατά το 2010, το 2011 και το 2012. Μια συμφωνία που θα έχει ως αποτέλεσμα τη δημιουργία ενός συστήματος μακροπρόθεσμης υποστήριξης της μείωσης των εκπομπών, της προσαρμογής, της τεχνικής συνεργασίας και της μεταφοράς τεχνολογίας.
<P>
Τέλος, η συμφωνία πρέπει να περιλαμβάνει έναν μηχανισμό ελέγχου ώστε να υπάρχει δυνατότητα προσαρμογής σε οποιαδήποτε επιστημονική γνώση αποδειχτεί αναγκαία για τη διαχείριση του κλίματος.
<P>
Σήμερα γίνεται λόγος για "λύση σε δύο στάδια". Ωστόσο, για την ΕΕ, η συμφωνία στην Κοπεγχάγη αποτελεί το κρίσιμο βήμα. Στην Κοπεγχάγη πρέπει να ληφθεί η απόφαση, και η απόφαση αυτή πρέπει να περιλαμβάνει όλα όσα είναι σημαντικά για το κλίμα. " δεσμευτική συμφωνία θα πρέπει να μεταφερθεί, σύμφωνα με σαφές χρονοδιάγραμμα, σε ένα κείμενο προς επικύρωση, κάτι που αποτελεί περισσότερο τεχνικής φύσεως ζήτημα, καθώς το περιεχόμενο θα πρέπει να περιλαμβάνεται σε μια φιλόδοξη συμφωνία.
<P>
Επομένως, μια συμφωνία στην Κοπεγχάγη θα ανοίξει τον δρόμο ώστε να λάβουμε άμεσα μέτρα αντί να περιμένουμε έως το 2013. Για την ακρίβεια, μέσω μιας τέτοιου είδους συμφωνίας θα είμαστε σε θέση να λάβουμε ταχύτερα μέτρα απ'°ό,τι σε διαφορετική περίπτωση. Θα αποδειχτεί επίσης πάρα πολύ σημαντική όσον αφορά την επίτευξη του στόχου των δύο βαθμών.
<P>
" ΕΕ αποτελεί συγκεκριμένα την κινητήριο δύναμη για την ταχεία χρηματοδότηση μέτρων προσαρμογής και μέτρων αποτροπής της αποψίλωσης των τροπικών δασών. Απαιτείται ταχεία ανάληψη δράσης προκειμένου να μπορέσουμε να αλλάξουμε σύντομα την καμπύλη εκπομπών της Γης ώστε να αποκτήσει καθοδική πορεία.
<P>
Όσα βρίσκονται επί του παρόντος στο τραπέζι των διαπραγματεύσεων δεν επαρκούν στο σύνολό τους για την επίτευξη του στόχου των δύο βαθμών. Οι πλέον φιλόδοξες προσφορές στο τραπέζι των διαπραγματεύσεων είναι αυτές που έχουν υποβληθεί από εμάς στην ΕΕ, ακριβώς όπως έχουμε αποτελέσει την κινητήριο δύναμη που παρακινεί τις άλλες πλευρές να αυξήσουν τις προσφορές τους. Και αυτό έχει όντως συμβεί. Διαπιστώνουμε ότι το γεγονός ότι χρησιμοποιήσαμε τον στόχο μας του 30% ως μέσο άσκησης πίεσης είχε αντίκτυπο και σε άλλες πλευρές. Είναι ενθαρρυντικό το γεγονός ότι αναπτυγμένες χώρες, όπως η Νορβηγία και η Ιαπωνία, αύξησαν τις προσφορές τους, και το ίδιο έκανε πρόσφατα και η Ρωσία, και ότι αναπτυσσόμενες χώρες, όπως η Νότιος Κορέα, η Βραζιλία και η Ινδονησία, παρουσίασαν και αυτές πρόσφατα φιλόδοξα σχέδια. Θα συνεχίσουμε να το επιδιώκουμε αυτό. Ο στόχος μας του 30% θα εξακολουθήσει να χρησιμοποιείται ως μέσο άσκησης πίεσης. Τώρα αναμένουμε συγκεκριμένα την απάντηση των "ΠΑ και της Κίνας.
<P>
Επισημαίνουμε ότι ο Πρόεδρος Obama δήλωσε ότι μια συμφωνία δεν πρέπει ούτε να περιέχει συγκεκριμένα μόνο στοιχεία ούτε να αποτελεί απλώς πολιτική δήλωση. Συμφώνησε επίσης ότι πρέπει να περιέχει όλα τα ουσιαστικά στοιχεία καθώς και τα μέτρα, η εφαρμογή των οποίων μπορεί να ξεκινήσει άμεσα. Μια συμφωνία στην Κοπεγχάγη πρέπει να καλύπτει όλες τις εκπομπές σε παγκόσμιο επίπεδο. Χωρίς προσφορά από τις "ΠΑ και την Κίνα, καλύπτεται μόλις το ήμισυ αυτών. Θα ήθελα να πω το εξής και να το καταστήσω απολύτως σαφές: η σύναψη συμφωνίας ενδέχεται να εξαρτηθεί αποκλειστικά από το αν οι "ΠΑ και η Κίνα υποβάλουν αρκούντως φιλόδοξες προσφορές.
<P>
" ΕΕ θα συνεχίσει να πιέζει για την υποβολή κατάλληλων μέτρων κατά τις διαπραγματεύσεις. Δύο εβδομάδες πριν από τις τελικές διαπραγματεύσεις, θα συνεχίσουμε να διατηρούμε τον ηγετικό ρόλο μας. Αναμένω με ανυπομονησία τη συνέχιση της συνεργασίας μας με το Κοινοβούλιο, ιδίως μέσω της ομάδας της 15ης διάσκεψης της σύμβασης πλαίσιο των συμβαλλόμενων μερών των "νωμένων Εθνών για την αλλαγή του κλίματος (COP15), που θα βρίσκεται στην Κοπεγχάγη. Αναμένω με ανυπομονησία τον διάλογο. Ενώνοντας τις δυνάμεις μας, θα εργαστούμε από κοινού για την επίτευξη μιας ιδιαίτερα επιτυχημένης, φιλόδοξης και γνήσιας συμφωνίας στην Κοπεγχάγη.
<SPEAKER ID="009" NAME="Σταύρος Δήμας">
Μέλος της Επιτροπής. - Κύριε Πρόεδρε, βρισκόμαστε πλέον πολύ κοντά στην κρίσιμη Διάσκεψη της Κοπεγχάγης· απομένει ελάχιστος χρόνος. Συμφωνώ πλήρως με τον υπουργό Andreas Carlgren ότι πρέπει να εντείνουμε τις προσπάθειές μας και να συνεργαστούμε στενά ώστε να μην χαθεί αυτή η ιστορική ευκαιρία που ανοίγεται μπροστά μας, να πετύχουμε δηλαδή στην Κοπεγχάγη μια παγκόσμια, συνολική, φιλόδοξη, βασισμένη στην επιστήμη συμφωνία για την κλιματική αλλαγή. Όπως είπε ο κ. Carlgren, πρέπει στην Κοπεγχάγη να συμφωνήσουμε για όλο το περιεχόμενο, όλη την ουσία της συμφωνίας και να γίνει η νομική επεξεργασία αμέσως μετά, στους επόμενους μήνες, στο πρώτο εξάμηνο του 2010, ώστε να έχουμε την πλήρη, νομικά δεσμευτική συμφωνία για την οποία η Ευρωπαϊκή Ένωση αγωνίζεται από την πρώτη στιγμή.
<P>
Θα ήθελα να ευχαριστήσω το Ευρωπαϊκό Κοινοβούλιο για το ψήφισμα σχετικά με τη στρατηγική της Ευρωπαϊκής Ένωσης για την Κοπεγχάγη. Είναι ένα φιλόδοξο ψήφισμα που επιβεβαιώνει τη σημασία που αποδίδει το Ευρωπαϊκό Κοινοβούλιο στο ζήτημα της κλιματικής αλλαγής. Και βασίζομαι αναμφίβολα στη στήριξη των μελών του Κοινοβουλίου και στην Κοπεγχάγη. Θα ήθελα βεβαίως να τονίσω και τη σημασία που είχαν οι επαφές τους με κοινοβούλια τρίτων χωρών, με την κοινωνία των πολιτών, με επιχειρήσεις ώστε να γίνουν γνωστές οι θέσεις της Ευρωπαϊκής Ένωσης και, κατ'°αυτόν τον τρόπο, να πιεστούν άλλες χώρες να ακολουθήσουν με δεσμευτικές δηλώσεις για τη μείωση των αερίων του θερμοκηπίου.
<P>
Ειδικότερα συμμερίζομαι την έκκληση του Κοινοβουλίου για συμφωνία που ανταποκρίνεται στον στόχο των 2° Κελσίου. Για την επίτευξη του στόχου αυτού απαιτείται δράση τόσο από τις αναπτυγμένες όσο και από τις αναπτυσσόμενες χώρες. Είναι θετικό ότι το Κοινοβούλιο στο σχέδιο ψηφίσματος τάσσεται υπέρ των λύσεων που βασίζονται στους μηχανισμούς της αγοράς και υποστηρίζει την αναθεώρηση του μηχανισμού καθαρής ανάπτυξης σε μια μελλοντική συμφωνία. Σε ό,τι αφορά στο ζήτημα αυτό, όπως γνωρίζετε, η Επιτροπή είναι της άποψης ότι τα ήδη υπάρχοντα εργαλεία του συστήματος εκπομπών διοξειδίου του άνθρακα πρέπει να επεκταθούν με την καθιέρωση ενός τομεακού πιστωτικού μηχανισμού.
<P>
Σε ό,τι αφορά στη μείωση των εκπομπών από την αποψίλωση και την υποβάθμιση των δασών στις αναπτυσσόμενες χώρες, στο RED, η Επιτροπή θα καταβάλει κάθε δυνατή προσπάθεια για την προώθηση ισχυρών κοινωνικών και περιβαλλοντικών προτύπων λαμβάνοντας υπόψη επίσης τις επιπτώσεις στη βιοποικιλότητα και στα οικοσυστήματα.
<P>
Ωστόσο, οι προκλήσεις είναι μεγάλες. Στην Κοπεγχάγη πρέπει να στοχεύσουμε ψηλά έτσι ώστε να καταλήξουμε σε μια συμφωνία που να στηρίζεται στα ευρήματα της επιστήμης, πρέπει δηλαδή να μην υπερβούμε τους 2° Κελσίου. Πρέπει επίσης να εξασφαλίσουμε ότι όλες οι χώρες θα αναλάβουν τις απαραίτητες δεσμεύσεις σύμφωνα με την αρχή των κοινών, αλλά διαφοροποιημένων ευθυνών. Επίσης αναμένουμε ότι οι "νωμένες Πολιτείες, οκτώ ολόκληρα χρόνια μετά την αποχώρηση τους από το Κυότο, θα αναλάβουν το μερίδιο των ευθυνών που τους αντιστοιχεί.
<P>
Τέλος, πρέπει να φροντίσουμε για μια σειρά από λεπτομερή ζητήματα, όπως για παράδειγμα, να εξασφαλίσουμε ότι οι αναδυόμενες οικονομίες όντως θα συνεισφέρουν σύμφωνα με τις δυνατότητές τους και με την αρχή της διαφοροποίησης, την οποία ανέφερα προηγουμένως· επίσης το μέγεθος της απαιτούμενης χρηματοδότησης θα πρέπει να είναι προβλέψιμο και σταθερό· επιπλέον, στην Κοπεγχάγη πρέπει να εξασφαλιστούν χρηματοδοτήσεις για την ταχεία εκκίνηση, για να γίνουν αμέσως εκείνα τα οποία χρειάζεται να πραγματοποιηθούν χωρίς να περιμένουμε την περίοδο 2010-2013. Αυτό θα επιτρέψει την ανάληψη άμεσης δράσης και για την απαιτούμενη προσαρμογή ιδίως στις πολύ ευαίσθητες περιοχές του πλανήτη, στις πολύ φτωχές χώρες.
<P>
Αυτή είναι ακριβώς η χρονική στιγμή κατά την οποία η Ευρωπαϊκή Ένωση καλείται να δώσει το παράδειγμα και να επιβεβαιώσει τον ηγετικό της ρόλο. Στην προπαρασκευαστική διάσκεψη που είχαμε στην Κοπεγχάγη την προηγούμενη εβδομάδα είχαμε μια χρήσιμη ανταλλαγή απόψεων με πολλούς από τους διεθνείς μας εταίρους. Ορισμένες χώρες, όπως ανέφερε ο κ. Carlgren, όπως η Βραζιλία και η Νότια Κορέα, έκαναν ανακοινώσεις σχετικά με τη λήψη μέτρων. Παρόμοιες ανακοινώσεις αναμένονται μέχρι την εβδομάδα της Κοπεγχάγης και από άλλες χώρες, ιδίως από την Κίνα και την Ινδία. Σήμερα το πρωί στα δελτία ειδήσεων υπήρχε η πληροφορία ότι και οι "νωμένες Πολιτείες θα καταθέσουν την πρότασή τους για μειώσεις και -ελπίζω- για χρηματοδοτήσεις.
<P>
Είχαμε επίσης μια ενδιαφέρουσα ανταλλαγή απόψεων για το θέμα της διαφάνειας και πιο συγκεκριμένα το λεγόμενο σύστημα παρακολούθησης αναφοράς και επαλήθευσης, το MRV. Αυτό το οποίο παραμένει εξαιρετικά σημαντικό είναι να εξασφαλίσουμε περαιτέρω δεσμεύσεις για συγκεκριμένα μέτρα και δράσεις προς την κατεύθυνση μιας οικονομίας βασισμένης σε μικρότερη ένταση εκπομπών διοξειδίου του άνθρακα. Πρέπει οι αναπτυσσόμενες χώρες, ως ομάδα και ανάλογα με τις δυνατότητές τους, να προβούν σε μειώσεις της τάξης του 15-30% σε σύγκριση με την κατάσταση που θα προέκυπτε εάν δεν είχαν ληφθεί μέτρα (business as usual).
<P>
Σε ό,τι αφορά στη δράση των αναπτυγμένων χωρών, δυστυχώς η πρόοδος δεν είναι ικανοποιητική. " Ιαπωνία, η Αυστραλία και η Νορβηγία βελτίωσαν τις δεσμεύσεις τους· ωστόσο οι υπόλοιπες χώρες δεν φαίνονται πρόθυμες να ακολουθήσουν. Επίσης έχει πλέον γίνει σαφές ότι οι "νωμένες Πολιτείες δεν θα μπορέσουν δυστυχώς να υιοθετήσουν εσωτερική νομοθεσία μέχρι τα τέλη του έτους. Αυτό βέβαια δεν σημαίνει ότι δεν θα μπορέσουν να θέσουν συγκεκριμένους ποσοτικούς στόχους στην Κοπεγχάγη. Και, όπως είπα προηγουμένως, οι πληροφορίες αναφέρουν ότι ακριβώς αυτό θα γίνει, αλλά -φοβάμαι- με την προϋπόθεση ότι θα ψηφιστεί η εσωτερική νομοθεσία η οποία δεν αναμένεται μέχρι τέλους του έτους, επομένως θα είναι υπό αίρεση. Μια θετική κίνηση από πλευράς "νωμένων Πολιτειών θα επηρεάσει τη στάση των υπόλοιπων χωρών και κατ'°επέκταση θα καθορίσει εν πολλοίς και την τύχη της Διάσκεψης της Κοπεγχάγης.
<P>
Είναι πλέον σαφές ότι η λήψη μέτρων μόνο από τις αναπτυγμένες χώρες δεν αρκεί. Θα πρέπει να συμβάλουν οπωσδήποτε και οι αναπτυσσόμενες χώρες δίνοντας έμφαση στην ανάπτυξη οικονομίας χαμηλών εκπομπών διοξειδίου του άνθρακα. Όπως προανέφερα, είναι απαραίτητο οι αναπτυσσόμενες χώρες να μειώσουν τις εκπομπές τους κατά 15-30% από το σενάριο αναμενόμενης εξέλιξης (business as usual).
<P>
Θεμελιώδης στόχος μας στην Κοπεγχάγη παραμένει μια συμφωνία που θα είναι νομικά δεσμευτική. Παρά το γεγονός ότι οι διαπραγματεύσεις δεν προχώρησαν με το ρυθμό που επιθυμούσαμε μέχρι τώρα και ο χρόνος που απομένει είναι ελάχιστος, δεν πρέπει να αποκλίνουμε από τον στόχο αυτό. Επιθυμούμε επίσης η συμφωνία αυτή να είναι συνολική, να καλύπτει όλα τα στοιχεία του σχεδίου δράσης του Μπαλί, να ενσωματώνει την πρόοδο που έχει σημειωθεί μέχρι σήμερα και να περιέχει ποσοτικά στοιχεία για τη μείωση των εκπομπών και τη χρηματοδότηση.
<P>
Σε ό,τι αφορά στην αρχιτεκτονική της συμφωνίας, θα πρέπει να καλύπτει όλα τα στοιχεία σχετικά με την προσαρμογή, τη μείωση των εκπομπών και τη χρηματοδότηση ταχείας εκκίνησης. Επίσης στην Κοπεγχάγη πρέπει να συμφωνηθούν οι διαδικασίες και το χρονοδιάγραμμα ολοκλήρωσης των διαπραγματεύσεων ενόψει μιας νομικά δεσμευτικής συνθήκης όσο το δυνατόν συντομότερα, εντός των πρώτων μηνών του 2010· η Καγκελάριος Μέρκελ μίλησε για το πρώτο εξάμηνο του 2010.
<P>
Μια ουσιαστική και συνολική συμφωνία θα δώσει σημαντική πολιτική ώθηση στη διαπραγματευτική διαδικασία και θα καταστήσει δυνατή την ολοκλήρωση της νομικής επεξεργασίας μέσα σε εύλογο χρονικό διάστημα μετά την Κοπεγχάγη. Σε αυτό το πλαίσιο καθοριστική θα είναι η χρηματοδότηση. " Κοπεγχάγη θα αποτύχει εάν δεν κατορθώσουμε να κινητοποιήσουμε τις απαραίτητες επενδύσεις και τους χρηματοδοτικούς πόρους.
<P>
Κλείνοντας θα ήθελα να αναφερθώ για άλλη μια φορά στον αποφασιστικό ρόλο που έχει παίξει το Ευρωπαϊκό Κοινοβούλιο στην προώθηση της φιλόδοξης κλιματικής πολιτικής της Ευρωπαϊκής Ένωσης. Έχει πρωτοστατήσει στην Ευρωπαϊκή Ένωση, αλλά και διεθνώς, και έχει συνεισφέρει στην ενθάρρυνση των στρατηγικών διεθνών μας εταίρων. " στενή αυτή συνεργασία θα συνεχιστεί ενόψει της Κοπεγχάγης και εκφράζω ιδιαίτερη ικανοποίηση για το γεγονός ότι το Κοινοβούλιο θα εκπροσωπηθεί από ισχυρή αντιπροσωπεία.
<SPEAKER ID="010" NAME="Πρόεδρος">
Σας ευχαριστώ, κύριε Επίτροπε, για την πολύ ενδιαφέρουσα ομιλία σας, στην οποία αναφερθήκατε στα σημαντικά προβλήματα που αντιμετωπίζουμε ενώπιον της διάσκεψης της Κοπεγχάγης. Μιλήσατε λίγο περισσότερο απ'°ό,τι αναμέναμε, επομένως υποθέτω ότι τα σχόλιά σας στο τέλος της συζήτησης θα είναι συντομότερα. Ήταν τόσο ενδιαφέρουσα η ομιλία σας που ήταν αδύνατο να τη διακόψουμε!
<SPEAKER ID="011" NAME="Corien Wortmann-Kool" LANGUAGE="NL">
Ο χρόνος κυλά γρήγορα. Είμαστε αντιμέτωποι με τη σημαντική πρόκληση να διασφαλίσουμε τη σύναψη μιας φιλόδοξης συμφωνίας στην Κοπεγχάγη όσον αφορά την κλιματική αλλαγή και, τώρα που ο Δεκέμβριος πλησιάζει, αντιμετωπίζουμε καθυστερήσεις. Ο Πρόεδρος Obama δεν είναι ακόμη σε θέση να τηρήσει την προεκλογική του υπόσχεση. Ωστόσο, υπάρχουν και ελπιδοφόρες ενδείξεις, όπως οι φιλοδοξίες της νέας ιαπωνικής κυβέρνησης.
<P>
Θα ήθελα να επικροτήσω τις προσπάθειες της σουηδικής Προεδρίας και της Ευρωπαϊκής Επιτροπής, ιδίως του Επιτρόπου Δήμα. Είμαστε σύμμαχοί σας. Θα ήθελα επίσης να επικροτήσω τις προσπάθειές σας να κάνετε τους ευρωπαίους ηγέτες να συμπαραταχθούν μαζί μας, καθώς είναι σημαντικότερο από ποτέ άλλοτε, στις κρίσιμες αυτές διαπραγματεύσεις, η Ευρώπη να μιλήσει με μία φωνή.
<P>
Εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), μπορώ να πω ότι συμμεριζόμαστε την ελπίδα σας για την επίτευξη μιας φιλόδοξης συμφωνίας που θα οδηγήσει σε δεσμευτικούς στόχους μείωσης, όχι μόνο για την Ευρωπαϊκή Ένωση, τις "νωμένες Πολιτείες και την Ιαπωνία, αλλά και για χώρες όπως η Κίνα, η Βραζιλία και η Ινδία. Είναι σημαντικό να έχουμε κοινές φιλοδοξίες εάν σκοπεύουμε να αντιμετωπίσουμε αποτελεσματικά την κλιματική αλλαγή, δημιουργώντας ταυτόχρονα ίσους όρους ανταγωνισμού παγκοσμίως.
<P>
Κύριε Πρόεδρε, έχει ζωτική σημασία να επιτευχθεί συμφωνία στην Κοπεγχάγη σχετικά με μια δέσμη οικονομικών μέτρων που θα βοηθήσει στη χρηματοδότηση σχετικών με το κλίμα έργων στις αναπτυσσόμενες χώρες. " Ευρώπη πρέπει να αναλάβει το μερίδιο της ευθύνης που της αναλογεί. Ωστόσο, συμφωνώ μαζί σας ότι είναι πολύ σημαντικό να ξεκινήσει σύντομα αυτή η χρηματοδότηση, διότι τα έργα είναι σε αναμονή και μπορούν να αρχίσουν άμεσα. Αυτό θα αποτελούσε ένα απτό, ορατό αποτέλεσμα της Διάσκεψης Κορυφής της Κοπεγχάγης, ένα ενθαρρυντικό σημάδι. Ταυτόχρονα, έχει πολύ μεγάλη σημασία η σύναψη συμφωνιών προκειμένου να διασφαλισθεί ότι αυτοί οι πόροι θα συμβάλουν ενεργά και αποτελεσματικά στη μείωση της κλιματικής αλλαγής, καθώς και συμφωνιών για τη μεταφορά της τεχνολογίας και την προστασία των δικαιωμάτων διανοητικής ιδιοκτησίας.
<P>
Μόνο μαζί μπορούμε να κινητοποιήσουμε τη γνώση και τις δεξιότητες που απαιτούνται για να αποτραπεί η κλιματική αλλαγή και η μη αναστρέψιμη καταστροφή των οικοσυστημάτων. " συμφωνία για το κλίμα έχει τη δυνατότητα να παράσχει σημαντική ώθηση προς τον σκοπό αυτόν, καθώς και σε εμάς στην Ευρώπη, ώστε να διασφαλίσουμε ότι η κοινωνική οικονομία της αγοράς μας θα καθίσταται ολοένα και περισσότερο μια βιώσιμη κοινωνική οικονομία της αγοράς.
<SPEAKER ID="012" NAME="Jo Leinen" LANGUAGE="DE">
Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, τα τελευταία χρόνια το Ευρωπαϊκό Κοινοβούλιο αποτελεί τον κινητήριο μοχλό στις συνομιλίες σχετικά με την προστασία του κλίματος, και έχουμε επίσης εφαρμόσει μεγάλο ποσοστό της δέσμης μέτρων της ΕΕ για την προστασία του κλίματος. Το ψήφισμα που υποβάλουμε σήμερα διαθέτει όλα τα στοιχεία για τη σύναψη μιας φιλόδοξης συμφωνίας στην Κοπεγχάγη. Ωστόσο, αυτό που προτείνουμε είναι επίσης ρεαλιστικό. Είναι ταυτόχρονα φιλόδοξο και ρεαλιστικό, και ευχόμαστε ότι το Συμβούλιο και η Επιτροπή θα ενώσουν τις δυνάμεις τους και θα αποτελέσουμε από κοινού έναν ενιαίο φορέα άσκησης πίεσης στη διάσκεψη, ούτως ώστε να ταχθούν και άλλοι εταίροι στο πλευρό μας.
<P>
" ΕΕ έχει αναλάβει ηγετικό ρόλο σε αυτά τα ζητήματα και επιθυμούμε αυτό να συνεχιστεί και στην Κοπεγχάγη. Ως εκ τούτου, πρέπει να υποστηρίξουμε την προσφορά μας για μείωση κατά 30% του διοξειδίου του άνθρακα έως το 2020. " επιστήμη μάς λέει ότι πρέπει να βρισκόμαστε στα ανώτατα όρια μεταξύ 25% και 40%. Επομένως, ο στόχος του 30% εξακολουθεί να μην είναι αρκετός, το γνωρίζουμε, και αυτός είναι ο λόγος για τον οποίο πρέπει ουσιαστικά να προσφέρουμε αυτόν ακριβώς τον στόχο, διότι θα αυξήσει τη φιλοδοξία των άλλων χωρών.
<P>
Γνωρίζουμε ότι η προστασία του παγκοσμίου κλίματος δεν είναι εφικτή χωρίς χρηματοδότηση. Σε αντίθεση με το Συμβούλιο, το Κοινοβούλιο έχει παράσχει εν προκειμένω συγκεκριμένα αριθμητικά στοιχεία. Το διεθνές πλαίσιο κυμαίνεται στα 100 δισ. ευρώ, και η Ευρώπη θα πρέπει να αναλάβει να διαθέσει περίπου το ένα τρίτο του ποσού αυτού. Επομένως, γιατί δεν λέμε ότι θα διαθέσουμε 30 δισ. ευρώ το 2020; Το Κοινοβούλιο έχει δεσμευθεί ως προς αυτό και ελπίζω ότι το Συμβούλιο και η Επιτροπή θα αποδειχτούν εξίσου συγκεκριμένοι σε δύο εβδομάδες.
<P>
" κ. Wortmann-Kool αναφέρθηκε ήδη στη χρηματοδότηση έναρξης. Χρειαζόμαστε 5 έως 7 δισ. ευρώ άμεσα. Όταν βλέπω πόσα χρήματα διαθέσαμε για την τραπεζική κρίση, στην ουσία μιλάμε για πενταροδεκάρες όταν αναφερόμαστε στην αντιμετώπιση της κλιματικής κρίσης - και εδώ δεν θα υπάρξει δεύτερη ευκαιρία. Εάν καταστραφεί το κλίμα, θα έχει καταστραφεί για πάντα και δεν θα μπορούμε να το διορθώσουμε. Επομένως, αξίζει πραγματικά να καταβάλουμε όλοι μας μεγάλη προσπάθεια.
<P>
Επισημαίνω επίσης ότι ορισμένες χώρες κινητοποιούνται, ενώ άλλες όχι. Δεν πρέπει να βρεθούμε σε σημείο που οι δύο μεγαλύτεροι ρυπαντές του περιβάλλοντος, η Κίνα και οι "ΠΑ, θα παίζουν ένα γιγαντιαίο παιχνίδι πινγκ πονγκ, όπου η καθεμία θα κατηγορεί την άλλη, ενώ παράλληλα και οι δύο θα κωλυσιεργούν. Αυτό είναι ανεύθυνο και ελπίζω ότι ειδικά οι "ΠΑ θα αναλάβουν και αυτές ηγετικό ρόλο στην Κοπεγχάγη, με συγκεκριμένες πληροφορίες σχετικά με τις μειώσεις των δικών τους εκπομπών αερίων που συμβάλλουν στην αλλαγή του κλίματος καθώς και μερίδιο στη χρηματοδότηση.
<P>
Χωρίς τις δύο αυτές χώρες και χωρίς την Ινδία, δεν πρόκειται να υπάρξει συμφωνία. Επισημαίνουμε για μία ακόμη φορά τη δασική πολιτική -η αποψίλωση των δασών αποτελεί πολύ σημαντικό παράγοντα-, καθώς και τις αεροπορικές και θαλάσσιες μεταφορές. Εάν οι σιδηρόδρομοι συμπεριληφθούν στην εμπορία δικαιωμάτων εκπομπών και υποχρεωθούν να πληρώνουν, δεν βλέπω για ποιον λόγο να συνεχίζουν να απολαμβάνουν οι αεροπορικές και οι θαλάσσιες μεταφορές τέτοια ειδικά προνόμια.
<P>
Επιτέλους, το Κοινοβούλιο θα εκπροσωπηθεί για πρώτη φορά στο περίπτερο της ΕΕ. Πρόκειται για μια νέα αρχή και εύχομαι να μπορέσουμε να συμμετάσχουμε στην ανταλλαγή πληροφοριών μεταξύ του Συμβουλίου και της Επιτροπής εφόσον, σύμφωνα με τη Συνθήκη της Λισαβόνας, διαθέτουμε κοινές νομοθετικές αρμοδιότητες όσον αφορά τη συμφωνία της Κοπεγχάγης.
<SPEAKER ID="013" NAME="Corinne Lepage" LANGUAGE="FR">
Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, στις 26 Σεπτεμβρίου 2009, διοργανώθηκαν 44 επιτροπές πολιτών σε 38 χώρες εκπροσωπώντας τα διάφορα στάδια της ανάπτυξης.
<P>
Ποσοστό 91% των πολιτών σε ολόκληρο τον κόσμο θεωρούσε ότι υπάρχει επείγουσα ανάγκη επίτευξης συμφωνίας στην Κοπεγχάγη, συμπεριλαμβανομένου ποσοστού 93% των Ευρωπαίων. Ποσοστό 89% θεωρούσε ότι πρέπει να υπερβούμε τον στόχο του 25% για να μειώσουμε τις εκπομπές αερίων του θερμοκηπίου στις βιομηχανικές χώρες και 92% των Ευρωπαίων συμφωνούν με αυτήν την άποψη.
<P>
Εμείς, οι βουλευτές του Ευρωπαϊκού Κοινοβουλίου, που εκπροσωπούμε τους λαούς της Ευρώπης, έχουμε καθήκον να χρησιμοποιήσουμε την επιρροή μας για να ανταποκριθούμε στο αίτημα των συμπολιτών μας, αλλά κυρίως έχουμε καθήκον να επωμιστούμε την ευθύνη που μας αναλογεί, ούτως ώστε να μπορέσουμε να ικανοποιήσουμε τον στόχο της Διακυβερνητικής Επιτροπής για την Αλλαγή του Κλίματος για μείωση κατά 25-40% έως το 2020.
<P>
Για να επιτευχθεί αυτό, πρέπει να τηρηθεί ο στόχος της μείωσης κατά 30%, όπως δήλωσε μόλις ο κ. Leinen, και προφανώς με τους αναγκαίους οικονομικούς πόρους, που υπολογίζονται σε 100 δισ. ευρώ για το 2020. Προς τον σκοπό αυτό, θα πρέπει να επιβληθεί πιθανότατα φόρος στις χρηματοπιστωτικές συναλλαγές, ενώ θα πρέπει να πραγματοποιηθούν επίσης μεταφορές πράσινης τεχνολογίας στον Νότο.
<P>
" ηγετική θέση της Ευρώπης πάνω σε αυτό το κρίσιμο ζήτημα για το μέλλον πρέπει να οδηγήσει στην επίτευξη συμφωνίας, αλλά όχι συμφωνίας με κάθε τίμημα, με άλλα λόγια, όχι συμφωνίας που δεν θα ανταποκρίνεται στους στόχους της, που δεν θα περιλαμβάνει οικονομικούς πόρους, ελέγχους ή περιορισμούς. Είναι καλύτερο να μην έχουμε τίποτα απολύτως από το να αναλάβουμε μια ασαφή δέσμευση που θα θέσει το ζήτημα αυτό σε δεύτερη μοίρα και θα κάνει τον κόσμο να πιστέψει ότι αντιμετωπίστηκε.
<P>
Αρμοδιότητά μας δεν είναι μόνο να είμαστε από κοινού υπεύθυνοι για το κλιματικό χρέος, αλλά και να κάνουμε οτιδήποτε είναι δυνατό για να πείσουμε τους ανθρώπους για τη μοναδική εύλογη λύση και να είμαστε άοκνοι υπερασπιστές μιας δίκαιης και αποτελεσματικής συλλογικής προσπάθειας.
<P>
Εν προκειμένω, η υποστήριξη του στόχου του 30% σημαίνει ότι θα παράσχουμε σε όλες τις χώρες που έχουν ήδη προτείνει κατώτατα και ανώτατα όρια για τις εκπομπές τους τα μέσα για να στοχεύσουν στα ανώτατα όρια και να μην παραμείνουν στα κατώτατα.
<P>
Όλοι θα λογοδοτήσουν στη διεθνή κοινή γνώμη και τις μελλοντικές γενιές για τη θέση που θα υιοθετήσουν στην Κοπεγχάγη. " θέση ημών, των Ευρωπαίων, πρέπει να είναι σαφής, αδιαμφισβήτητη και εξαιρετικά σθεναρή.
<SPEAKER ID="014" NAME="Satu Hassi" LANGUAGE="FI">
Κύριε Πρόεδρε, κυρίες και κύριοι, κύριε υπουργέ, η συνεδρίαση στην Κοπεγχάγη θα αποτελέσει τη σημαντικότερη διάσκεψη στην ιστορία της ανθρωπότητας. Αφορά το μέλλον ολόκληρου του ανθρώπινου είδους. " σημασία της συνεδρίασης επισημαίνεται από το γεγονός ότι, καθώς πλησιάζει, το παιχνίδι της δημοσιότητας έχει κατορθώσει να αμαυρώσει τη φήμη των ερευνητών στον τομέα του κλίματος.
<P>
Ωστόσο, δεν υπάρχει χρόνος για χάσιμο: οι παγκόσμιες εκπομπές πρέπει να μειωθούν εντός των επομένων 10 ετών. Οι υπουργοί και οι πρωθυπουργοί που θα συνεδριάσουν στην Κοπεγχάγη πρέπει να αναλάβουν με σοβαρότητα τις ευθύνες τους και να λάβουν αποφάσεις ώστε να διασφαλίσουν ότι η θερμοκρασία της Γης δεν θα αυξηθεί περισσότερο από δύο βαθμούς. " απόφαση πρέπει να περιλαμβάνει όλα τα βασικά ζητήματα, πρέπει να είναι δεσμευτική, και πρέπει να περιλαμβάνει ένα δεσμευτικό χρονοδιάγραμμα για την κατάρτιση μιας τελικής διεθνούς συμφωνίας.
<P>
Θα ήθελα να εκφράσω την ευχαρίστησή μου που και ο υπουργός Carlgren μίλησε για δεσμευτική απόφαση και δεσμευτική διεθνή συμφωνία. " συμφωνία πρέπει να περιλαμβάνει μακροπρόθεσμους στόχους όσον αφορά τις εκπομπές, αν και ακόμη σημαντικότερο είναι να υπάρξει συμφωνία σχετικά με τα όρια των εκπομπών για το έτος 2020. Οι μειώσεις των εκπομπών στις βιομηχανικές χώρες πρέπει να πιο κοντά στο όριο του 40%, απ'°ό,τι σε εκείνο του 25%.
<P>
" ηγετική στάση της ΕΕ είναι επομένως σήμερα σημαντικότερη από ποτέ. Ο καλύτερος τρόπος για να δείξουμε ηγετική στάση είναι να δεσμευτούμε τώρα για περιορισμό των εκπομπών κατά 30% μέχρι το 2020 και να υποβάλουμε μια σαφή προσφορά χρηματοδότησης προς τις αναπτυσσόμενες χώρες. Όπως δήλωσε η Επιτροπή Περιβάλλοντος, Δημόσιας Υγείας και Ασφάλειας των Τροφίμων, το μερίδιο χρηματοδότησης που αναλογεί στην ΕΕ πρέπει να κυμαίνεται περίπου στα 30 δισ. ευρώ ετησίως έως το 2020. Επιπλέον, όπως δήλωσε ο υπουργός Carlgren, η ύφεση έχει καταστήσει φθηνότερη τη μείωση των εκπομπών. Πρέπει να εκμεταλλευτούμε αυτήν την ευκαιρία και να θέσουμε υψηλότερους στόχους.
<P>
Θα ήθελα να υπενθυμίσω σε όσους αμφισβητούν εν γένει την έννοια της προστασίας του κλίματος ότι ο πλανήτης μας δεν πρόκειται να περιμένει. Δεν μπορούμε να πούμε στον πλανήτη: "Θα μπορούσες να μας δώσεις ένα δύο χρόνια ακόμη, γιατί υπάρχει κρίση;" ή "Οι σκεπτικιστές του κλίματος μάς έκαναν διστακτικούς". " κλιματική αλλαγή προχωρά σύμφωνα με τους νόμους της φυσικής και της χημείας και θα αναλάβουμε την ευθύνη για τις αποφάσεις μας και, επιπλέον, για το να μην κάνουμε τίποτα απολύτως.
<P>
(Χειροκροτήματα)
<SPEAKER ID="015" NAME="Miroslav Ouzký" LANGUAGE="CS">
Κύριε υπουργέ και Προεδρεύοντα του Συμβουλίου, κύριε Επίτροπε, κυρίες και κύριοι, συμφωνώ με τους περισσότερους από τους προηγούμενους ομιλητές ότι η Διάσκεψη Κορυφής της Κοπεγχάγης αποτελεί πιθανότατα τη σημαντικότερη διάσκεψη κορυφής ολόκληρου του έτους για την Ευρωπαϊκή Ένωση αλλά και για ολόκληρο τον κόσμο. Θα ήθελα να ευχαριστήσω τον Επίτροπο που συγκαταλέγεται μεταξύ των πολιτικών που επισημαίνουν τη σημασία του Ευρωπαϊκού Κοινοβουλίου για την επικείμενη Διάσκεψη Κορυφής, καθώς και για την ίδια την πολιτική για το κλίμα και την κλιματική αλλαγή. Θα ήθελα επίσης να τον ευχαριστήσω διότι τόνισε τη σημασία της χρηματοδότησης. Ξέρετε, στην Τσεχία λέμε συχνά -και στα τσεχικά ακούγεται μάλλον ειρωνικό- ότι το χρήμα έρχεται πάντα πρώτο, και στη συγκεκριμένη περίπτωση αυτό ισχύει διπλά. Θα ήθελα επίσης να επισημάνω ότι τυχόν αδυναμία της ΕΕ να εμφανιστεί ως ένας φορέας με ισχυρή και σαφή εντολή και να επιτύχει σαφή συμφωνία όσον αφορά τη χρηματοδότηση θα αποδυναμώσει τη θέση μας στον κόσμο σε τεράστιο βαθμό.
<P>
Αρκετοί από τους προηγούμενους ομιλητές εδώ επισήμαναν ότι, ως ΕΕ, έχουμε αναλάβει ηγετικό ρόλο στον εν λόγω τομέα και πρέπει να τον διατηρήσουμε. Θα ήθελα να πω για μία ακόμη φορά ότι θα χαιρόμουν ιδιαίτερα να δω κάποιον να εμφανίζεται ακόμη πιο φιλόδοξος στη Διάσκεψη Κορυφής, κάποιον που θα έχει προχωρήσει περισσότερο από εμάς, που θα έχει θεσπίσει καλύτερη νομοθεσία και που θα είναι πρόθυμος να διαθέσει μεγαλύτερη χρηματοδότηση για τον σκοπό αυτόν. Δεν θα με ενοχλούσε καθόλου εάν χάναμε τη θέση μας στην κορυφή διότι πιστεύω ότι είναι καιρός η κοινή επιβάρυνση να αναχθεί σε πραγματικά παγκόσμια κλίμακα. Συμμερίζομαι την πεποίθηση ότι, χωρίς μια παγκόσμια συμφωνία, όλες μας οι προσπάθειες θα αποβούν άκαρπες. Δεν έχει νόημα εν προκειμένω να επαναλαμβάνουμε διαρκώς τη σημασία κρατών, όπως οι "ΠΑ, η Ινδία ή η Κίνα. Φοβούμαι ότι ο Πρόεδρος Obama δεν είναι σε θέση να εκπληρώσει όλες τις προεκλογικές υποσχέσεις του και αυτό είναι λυπηρό.
<P>
Θα ήθελα επίσης να αναφέρω εν συντομία ένα ζήτημα στο οποίο συχνά αναφέρομαι, δηλαδή την αποψίλωση των δασών και τη διαχείριση των υδάτων στον κόσμο, που έχουμε πάντα την τάση να τα υποτιμούμε. Σε όλες μας τις δηλώσεις ζητούμε συμφωνίες με κράτη, όπως η Βραζιλία, η Ινδία και άλλες, σχετικά με τον τερματισμό της υλοτόμησης των τροπικών δασών. Θα ήθελα, ωστόσο, να πω ότι δεν αρκεί να συμφωνούμε και να προβαίνουμε σε δηλώσεις. Στο παρελθόν έχουμε ανακαλύψει ότι οι αντίστοιχες κυβερνήσεις συχνά δεν διαθέτουν ή δεν ασκούν έλεγχο επί των δραστηριοτήτων αυτών και, ως εκ τούτου, θα ήθελα να δηλώσω εδώ ότι δεν αρκεί να συμφωνούμε· πρέπει να σχεδιάσουμε μηχανισμούς ελέγχου, πρέπει να έχουμε μια συνολική άποψη των πραγματικών πολιτικών και συμφωνώ ότι δεν πρέπει να συνάψουμε συνθήκη με οποιοδήποτε τίμημα.
<SPEAKER ID="016" NAME="Bairbre de Brún" LANGUAGE="GA">
Κύριε Πρόεδρε, συμφωνώ απολύτως ότι πρέπει να ασκήσουμε πίεση ώστε να καταλήξουμε σε μια νομικά δεσμευτική συμφωνία στην Κοπεγχάγη. " συμφωνία πρέπει να είναι αρκετά ισχυρή, ώστε να αντιμετωπίσει την πρόκληση της κλιματικής αλλαγής και, ταυτόχρονα, πρέπει να είναι ισορροπημένη και δίκαιη έναντι των αναπτυσσόμενων χωρών.
<P>
Οι βιομηχανικές χώρες πρέπει να υποσχεθούν ότι θα προχωρήσουν σε μείωση κατά τουλάχιστον 40% των εκπομπών αερίων του θερμοκηπίου έως το 2020 και σε μείωση μεταξύ 80% και 95% έως το 2050 σε σύγκριση με τα επίπεδα του 1990.
<P>
Έως το 2020, η ΕΕ πρέπει να διαθέτει 30 δισ. ευρώ ετησίως ως χρηματοδότηση για το κλίμα στις αναπτυσσόμενες χώρες, πέραν της διεθνούς αναπτυξιακής βοήθειας.
<P>
Δυστυχώς, υπάρχουν άνθρωποι στην Ευρώπη που χρησιμοποιούν την απροθυμία άλλων χωρών να λάβουν τα αναγκαία βήματα ως δικαιολογία για να μην εκπληρώσει η ΕΕ τις υποχρεώσεις της. Αυτό το είδος προσέγγισης είναι εξαιρετικά κοντόφθαλμο.
<P>
Ανεξαρτήτως των αποτελεσμάτων κατά τις συνομιλίες στην Κοπεγχάγη, η ΕΕ πρέπει να συνεχίσει, να ορίσει και να υλοποιήσει αποτελεσματικούς στόχους για τη μείωση των εκπομπών, να αναπτύξει νέες, καθαρές τεχνολογίες και να δεσμευθεί για δικαιοσύνη στον τομέα του κλίματος, ούτως ώστε οι αναπτυσσόμενες χώρες να μην αναγκαστούν να θερίσουν ό,τι έσπειρε ο αναπτυγμένος κόσμος.
<SPEAKER ID="017" NAME="Anna Rosbach" LANGUAGE="DA">
Κύριε Πρόεδρε, εκπρόσωποι του Συμβουλίου και της Επιτροπής, σήμερα απέχουμε ακριβώς έναν μήνα από την παραμονή των Χριστουγέννων. Έχω μια μεγάλη χριστουγεννιάτικη ευχή, και αυτή είναι, με το τέλος της διάσκεψης για το κλίμα και όταν όλοι οι συμμετέχοντες θα έχουν σταματήσει να συμπεριφέρονται ως διαχειριστές και τεχνικοί που μιλούν μόνο για λεπτομέρειες και ποσοστώσεις, να μπορέσουμε επιτέλους να κάνουμε μια πολιτική συζήτηση σχετικά με το τι μπορούμε να κάνουμε σε ρεαλιστικό και πρακτικό πλαίσιο για να βελτιώσουμε τις συνθήκες για τον πλανήτη μας και τους κατοίκους του. Αν ανοίξουμε τα μάτια μας, θα δούμε πεντακάθαρα ότι οι "ΠΑ, η Ρωσία, η Κίνα και πολλές άλλες χώρες σε ολόκληρη την υφήλιο δεν έχουν την κλιματική αλλαγή στην ημερήσια διάταξή τους. Αντ'°αυτού, προβαίνουν σε εύηχες δηλώσεις για τις προθέσεις τους και σε κενές υποσχέσεις.
<SPEAKER ID="018" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, η συνεχιζόμενη οικονομική και διαρθρωτική κρίση κατέδειξε πώς η διεθνής κοινότητα μπορεί να διαθέσει ταχύτατα μεγάλα ποσά προκειμένου να αμβλύνει μια οξεία κατάσταση, έστω και αν ο τρόπος που το πράττει γεννά ορισμένες φορές ερωτήματα. " κρίση δείχνει επίσης ότι ακόμη και κράτη με τις πλέον μεγάλες διαφορές είναι σε θέση να συνεργαστούν όταν διακυβεύονται μεγαλύτερα, υψηλότερης σημασίας ζητήματα.
<P>
Όπως στη διαρθρωτική κρίση, έτσι και στην κλιματική αλλαγή οι δραματικές συνέπειες είναι σε μεγάλο βαθμό ανθρωπογενείς. Ωστόσο, στόχος πρέπει να είναι -και αναφέρομαι σε έναν στόχο για ολόκληρη την ανθρωπότητα- να διαχειριστούμε τη Γη μας και τους πόρους της με βιώσιμο και συνετό τρόπο. Πρέπει να διατηρήσουμε την ποικιλομορφία της βιόσφαιρας για τις μελλοντικές γενιές. Εάν κατορθώσουμε να δημιουργήσουμε ένα πλαίσιο σε ευρωπαϊκό επίπεδο το οποίο θα προωθεί την επιστήμη, την καινοτομία και τις σύγχρονες, φιλικές προς το περιβάλλον τεχνολογίες -τις πράσινες τεχνολογίες- και τις ανανεώσιμες πηγές ενέργειας, εμείς οι Ευρωπαίοι μπορούμε να επιτύχουμε δύο στόχους. Πρώτον, θα συμβάλουμε όλοι θετικά στη μείωση των βλαβερών για το κλίμα εκπομπών διοξειδίου του άνθρακα, κάτι που θα μας επιτρέψει να θέσουμε τέλος στη μεγάλη εξάρτησή μας από τα ορυκτά καύσιμα. Δεύτερον, εάν αυξήσουμε την υποστήριξή μας προς την επιστήμη και τις φιλικές προς το περιβάλλον τεχνολογίες, η Ευρώπη θα παραμείνει μακροπρόθεσμα ένα κέντρο καινοτομίας. Μόνο με αυτόν τον τρόπο θα μπορέσουμε να δημιουργήσουμε μακροπρόθεσμα νέες θέσεις εργασίας στην Ευρώπη.
<SPEAKER ID="019" NAME="Andreas Carlgren" LANGUAGE="SV">
Κύριε Πρόεδρε, οφείλω να πω ότι εκτιμώ πραγματικά την ευρεία υποστήριξη που λαμβάνει η προσέγγιση της ΕΕ από το σύνολο σχεδόν του Κοινοβουλίου. Αυτό σημαίνει, σήμαινε και θα σημαίνει πολλά για την ισχύ της ΕΕ στην Κοπεγχάγη, καθώς επίσης και για το πολύ σημαντικό έργο στον τομέα του κλίματος που θα πρέπει να διεκπεραιώσουμε στη συνέχεια.
<P>
Θα ήθελα επίσης να πω στον κ. Δήμα ότι εκτιμώ πάρα πολύ όσα είπε σήμερα. " Επιτροπή έχει διαδραματίσει ζωτικής σημασίας ρόλο ως στυλοβάτης της πολιτικής της ΕΕ για το κλίμα και η συμβολή ιδίως του κ. Δήμα ήταν αποφασιστικής σημασίας στο να λάβει η Επιτροπή τη θέση που έλαβε. Κάποτε, η θέση αυτή δεν είχε την έντονη υποστήριξη που έχει σήμερα από όλα τα κράτη μέλη και, σε κρίσιμες καταστάσεις, ο Επίτροπος κρατούσε πάντα ιδιαίτερα σταθερή στάση. Αυτό το εκτιμώ ιδιαίτερα και ήθελα να το επισημάνω εδώ, στο Κοινοβούλιο.
<P>
Θα ήθελα να πω στον κ. Leinen, ως επικεφαλής της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, αλλά και ως προέδρου της επιτροπής, ότι αναμένω με ιδιαίτερη ανυπομονησία να συνεργαστώ με το Κοινοβούλιο και στην Κοπεγχάγη. Είμαι βέβαιος ότι το Κοινοβούλιο θα μπορέσει να διαδραματίσει και εκεί πολύ σημαντικό ρόλο, προσεγγίζοντας εκπροσώπους άλλων χωρών.
<P>
Θα ήθελα να πω σε όλους όσοι αναφέρθηκαν στο πλαίσιο της παρούσας συζήτησης στο ζήτημα της χρηματοδότησης -στον κ. Leinen, την κ. Hassi, την κ. de Brún και άλλους- ότι ασφαλώς είναι σημαντικό να υπάρχουν και συγκεκριμένα αριθμητικά στοιχεία. Αυτός είναι ο λόγος για τον οποίο η ΕΕ αποτελεί την ομάδα των αναπτυγμένων χωρών που έχει μέχρι στιγμής υποβάλει τα πλέον φιλόδοξα και τα πλέον λεπτομερή αριθμητικά στοιχεία. Επιτρέψτε μου επίσης να αναφέρω, σε σχέση με τα άμεσα μέτρα -μέτρα για την παύση της αποψίλωσης των τροπικών δασών και μέτρα για τη λήψη χρημάτων από την αεροπορία και τη ναυτιλία, οι οποίες βλάπτουν το κλίμα, τα οποία θα διατεθούν για την εφαρμογή σημαντικών μέτρων στις φτωχότερες ιδίως χώρες της ΕΕ- ότι πρέπει να παράσχουν αποτελέσματα ευθύς αμέσως.
<P>
Ένας βουλευτής ρώτησε σχετικά με την πρακτική πλευρά του ζητήματος. " ΕΕ έχει δείξει εν προκειμένω τον δρόμο. Για την ακρίβεια, έχουμε ήδη επιτύχει το ήμισυ του στόχου μας για μείωση κατά 20% για το 2020. Έχουμε επιτύχει το ένα τρίτο όσων πρέπει να κάνουμε για να επιτύχουμε τον στόχο του 30%. Αυτός είναι ο λόγος για τον οποίο, στο τέλος της διαδρομής, ασκούμε πίεση ώστε οι υπόλοιπες πλευρές να αυξήσουν τις προσφορές τους, ενώ ταυτόχρονα λέμε: "Κοιτάξτε μας, δείχνουμε έναν πρακτικό τρόπο με τον οποίο μπορούν όντως να μειωθούν οι εκπομπές".
<P>
Ορισμένοι λένε "ανεβάστε το ποσοστό κατά 10%". Θα ήθελα πολύ να το κάνω, αλλά γι'°αυτό απαιτείται παγκόσμια συμφωνία. Διαφορετικά, τα αποτελέσματα αυτού του πρόσθετου 10% από την ΕΕ θα ακυρώνονταν από τις αυξήσεις των εκπομπών της Κίνας σε διάστημα δύο μόλις ετών, και πάλι δεν θα έχουμε σώσει το κλίμα. Αυτός είναι ο λόγος για τον οποίο είναι τόσο σημαντική η παγκόσμια συμφωνία και τόσο κρίσιμος ο ρόλος του Κοινοβουλίου, καθώς πρόκειται για μια σημαντική πολιτική βάση, πάνω στην οποία θα συνεχίσουμε να οικοδομούμε.
<SPEAKER ID="020" NAME="Σταύρος Δήμας" LANGUAGE="EN">
Κύριε Πρόεδρε, μετά από όσα είπατε, δεν περίμενα να μου παραχωρήσετε το βήμα, αλλά δράττομαι της ευκαιρίας για να πω δυο λόγια σχετικά με το βασικό επιχείρημα που προβλήθηκε για τον στόχο του 30%.
<P>
Βεβαίως, συμφωνώ με τον κ. Ouzký ότι χρειαζόμαστε μια παγκόσμια συμφωνία, κάτι που σημαίνει ότι όλες οι χώρες του κόσμου θα συμμετέχουν σε μια ολοκληρωμένη συμφωνία και όλοι οι κλάδοι της οικονομίας θα συμμετέχουν στις μειώσεις. Και, ασφαλώς, αυτό πρέπει να βασίζεται σε επιστημονικά κριτήρια.
<P>
Για να έχουμε μια τέτοια παγκόσμια συμφωνία, για να πείσουμε άλλες χώρες να έρθουν στο προσκήνιο, πρέπει να συνεχίσουμε να ασκούμε πίεση με το παράδειγμά μας, ένα παράδειγμα με ηθική σημασία. " ηθική πρωτοκαθεδρία της Ευρώπης είναι σημαντική, αλλά αποτελεί επίσης παράδειγμα, δείχνοντας ότι η πράσινη επιχειρηματικότητα είναι πολύ σημαντική για την ανταγωνιστικότητά μας. Στους χθεσινούς Financial Times, υπήρχαν αναφορές για το πώς οι ευρωπαϊκές επιχειρήσεις -συμπεριλαμβανομένων πολύ σημαντικών εταιρειών στην Ευρωπαϊκή Ένωση- επωφελούνται από την οικολογική τους στροφή, ενώ προβλέπεται μάλιστα ότι μέχρι το 2020 οι πράσινες επιχειρήσεις τους θα έχουν ξεπεράσει όλες τις άλλες επιχειρήσεις. Επομένως, διαθέτουμε αυτούς τους δύο τρόπους άσκησης πίεσης προς τις άλλες χώρες ώστε να προτείνουν φιλόδοξες δεσμεύσεις και να συμφωνήσουν σε μια νομικά δεσμευτική συμφωνία.
<P>
Όσον αφορά τη μείωση του 30%, έχω να προσθέσω τα ακόλουθα. Πρώτον, ο στόχος αυτός είναι σύμφωνος με τα όσα μας υπαγορεύει η επιστήμη, επομένως θα είναι έντιμο από την πλευρά μας να ακολουθήσουμε τα όσα μας υπαγορεύει η επιστήμη. Δεύτερον, σήμερα το κόστος είναι χαμηλότερο, πολύ χαμηλότερο απ'°ό,τι όταν συζητούσαμε σχετικά με τη δέσμη των μέτρων μας για το κλίμα και την ενέργεια: σήμερα η επίτευξη αυτού του στόχου είναι φθηνότερη κατά περίπου 30-40%.
<P>
Τρίτον, η μείωση αυτή δεν πρόκειται μόνο να μας παράσχει αυτό που ανέφερε προηγουμένως ο Andreas Carlgren, ένα μέσο άσκησης πίεσης ώστε να πείσουμε τους άλλους, αλλά επίσης, και αυτό έχει μεγαλύτερη σημασία απ'°όλα, θα ασκήσουμε πίεση με το παράδειγμά μας· η κοινή γνώμη σε ολόκληρο τον κόσμο θα εκτιμήσει αυτό που κάνει η Ευρωπαϊκή Ένωση. Επίσης, όπως άκουσα να αναφέρει μια συνάδελφος, ο στόχος αυτός θα έχει πολύ μεγάλη σημασία και για τις τεχνολογίες μας. Ασφαλώς, καθώς θα οδηγήσει σε καλύτερη τιμή για τον άνθρακα, που είναι σήμερα πολύ χαμηλή, και με αυτόν τον τρόπο θα αποτελέσει σημαντικό κίνητρο για την οικολογική καινοτομία και για την ανάπτυξη και τη χρησιμοποίηση των νέων τεχνολογιών.
<P>
Μία άλλη πτυχή που είναι πολύ σημαντική είναι ότι η Ευρωπαϊκή Ένωση βρίσκεται σε προνομιούχο θέση, διότι διαθέτουμε ήδη τη νομοθεσία που εσείς ψηφίσατε και η οποία παρέχει στην Ευρωπαϊκή Ένωση και στα κράτη μέλη μέσα και μέτρα για την επίτευξη του υψηλότερου στόχου μέσω απλής αναβάθμισης ορισμένων από τα ανώτατα όρια που προβλέπει η νομοθεσία μας.
<SPEAKER ID="021" NAME="Karl-Heinz Florenz" AFFILIATION="PPE">
(DE) Κύριε Πρόεδρε, θα ήθελα να ξεκινήσω σχολιάζοντας όσα είπε ο Επίτροπος Δήμας. Ασφαλώς χρειαζόμαστε μια δεσμευτική συμφωνία, που να καλύπτει συνολικά το ζήτημα της προστασίας του κλίματος, αλλά το ίδιο χρειαζόμαστε και στην Ευρώπη, για την ευρωπαϊκή μας βιομηχανία. Ασφαλώς δεν διαθέτουμε μόνο πράσινη βιομηχανία. Διαθέτουμε βιομηχανία και σε άλλους κλάδους, και πρέπει να σκεφτούμε επίσης την ανταγωνιστικότητα αυτής της βιομηχανίας και πέραν της Ευρώπης.
<P>
" βιομηχανία χρειάζεται βεβαιότητα ως προς τον προγραμματισμό, και από την άποψη αυτή η Ευρώπη έχει πραγματοποιήσει άλματα. Αυτή ήταν η κατάλληλη προσέγγιση και είχε τη σαφή υποστήριξή μου τον καιρό εκείνο. Τώρα, ωστόσο, πρέπει να διασφαλίσουμε στην Κοπεγχάγη ότι το θετικό αποτέλεσμα του περσινού έτους θα συνεχιστεί και στο επίπεδο της Κοπεγχάγης. Πρέπει να τοποθετηθούμε δημόσια σχετικά με το παγκόσμιο ισολογισμό άνθρακα. Αυτό έχει ειπωθεί ήδη, αλλά τώρα πρέπει να περάσουμε πραγματικά το μήνυμα σε άλλα κράτη και ηπείρους. Εφόσον το κατορθώσουμε αυτό -και δεν θα είναι εύκολο-, τότε το σύστημα εμπορίας εκπομπών πρέπει να αναπτυχθεί περαιτέρω. Εάν παραμείνει μια καθαρά ευρωπαϊκή υπόθεση, τότε ο χρόνος μας θα αρχίσει να εξαντλείται. Επομένως, δεν μπορώ παρά να ικετεύσω τον Επίτροπο και τον Προεδρεύοντα του Συμβουλίου να προωθήσουν τη μεταβίβαση αυτού του μηνύματος με πραγματικά αποφασιστικό τρόπο.
<P>
Έχουμε εντοπίσει και ένα δεύτερο πρόβλημα -το οποίο αναφέρθηκε ήδη σήμερα-, δηλαδή το ζήτημα της αποψίλωσης των δασών. Στο Βόρνεο, κύριε Leinen, μια περιοχή που διαθέτει δύο φορές το μέγεθος του Saarland καταστρέφεται από πυρκαγιές κάθε χρόνο. Πρόκειται για καταστροφή. Ποσοστό 8% των εκπομπών διοξειδίου του άνθρακα σε παγκόσμιο επίπεδο απελευθερώνεται μέσω αυτού, και όσο και αν επικρίνουμε τη βιομηχανία μας δεν μπορεί να το προκαλέσει αυτό. Ούτε και θέλω να το προκαλέσει. Χρειάζεται ως εκ τούτου να αναπτύξουμε μια εντελώς διαφορετική εστίαση.
<P>
Με αφήνει άναυδο η χρηματοδότηση - πρόκειται για έναν αγώνα δρόμου ποσών. Για εμένα, είναι σημαντικό ότι το πηγάδι από όπου αντλούμε τα χρήματά μας δεν αντιμετωπίζεται ως απύθμενο, και δεν είμαι σίγουρος ότι αυτό όντως ισχύει. Παρακαλώ, κύριε Επίτροπε, θα μπορούσατε να μου παράσχετε κάποια διαβεβαίωση εν προκειμένω; Πρέπει να συμπεριληφθούν και οι αναπτυσσόμενες χώρες με προσαρμοσμένα αριθμητικά στοιχεία και στόχους. Αυτή είναι η έκκλησή μου. " Ευρώπη υπήρξε σοβαρή και αυτή η σοβαρότητα -μεταξύ άλλων, και από την πλευρά της Επιτροπής και του Συμβουλίου, αυτό θέλω να το καταστήσω σαφές- είναι η δύναμή μας, και είναι η δύναμη πάνω στην οποία πρέπει να συνεχίσουμε να εργαζόμαστε.
<SPEAKER ID="022" NAME="Dan Jørgensen" AFFILIATION="S&amp;D">
(DA) Κύριε Πρόεδρε, πριν λίγους μήνες βρέθηκα στη Γροιλανδία. Εκεί, επισκέφτηκα μια μικρή πόλη που ονομάζεται Ilulissat, και λίγο βόρεια του Ilulissat υπάρχει ένας παγετώνας. Ο παγετώνας αυτός σήμερα λιώνει και κινείται με ταχύτητα δύο μέτρα την ώρα - δύο μέτρα την ώρα! Αυτό μπορείτε να το δείτε με γυμνό μάτι. Μπορείτε να το ακούσετε γιατί όποτε αποκόπτεται ένα τεράστιο κομμάτι πάγου, ακούγεται σαν βροντή. Το νερό από το λιώσιμο αυτού του παγετώνα σε ημερήσια βάση ισούται με την ετήσια κατανάλωση μίας ολόκληρης πόλης με το μέγεθος της Νέας Υόρκης. Σε ημερήσια βάση! Πρόκειται για ένδειξη της επείγουσας φύσης του ζητήματος με το οποίο είμαστε αντιμέτωποι. Και αυτό προτού μας πλήξουν πραγματικά οι συνέπειες της κλιματικής αλλαγής.
<P>
Αυτός είναι ο λόγος για τον οποίο αισθάνομαι υποχρεωμένος να πω στην κ. Rosbach και στους άλλους που είπαν σήμερα ότι "πρέπει να είμαστε συνετοί", "πρέπει να εξετάσουμε τι είναι πολιτικά εφικτό", "πρέπει να εξετάσουμε τους συμβιβασμούς που μπορούν να επιτευχθούν": υπάρχουν κάποια πράγματα για τα οποία δεν μπορούμε να συμβιβαστούμε. Υπάρχουν ορισμένοι στόχοι για τους οποίους δεν μπορούμε να συμβιβαστούμε και ένας από αυτούς είναι ο στόχος των 2° C που υποστηρίζει η ΕΕ. Αυτός είναι ο λόγος για τον οποίο, υπουργέ Carlgren και Επίτροπε Δήμα, είμαι πάρα πολύ ευχαριστημένος με τα μηνύματα που στέλνετε σήμερα. Δεν μπορούμε να συμβιβαστούμε για τους 2° C. Αυτό σημαίνει ότι όλες οι αναπτυγμένες χώρες του κόσμου πρέπει να προχωρήσουν σε μειώσεις μεταξύ 25% και 40%. Αυτό σημαίνει επίσης ότι πρέπει να ασκηθεί τεράστια πίεση στις "ΠΑ ώστε να πειστεί η χώρα αυτή να υποστηρίξει τον εν λόγω στόχο. Θα ήθελα να δω κάποια ένδειξη στα σχόλιά σας σχετικά με το επίπεδο της μείωσης που πρέπει να επιτύχουν οι "ΠΑ από καθαρά πρακτική άποψη. Θεωρώ ότι αυτό είναι κάτι που λείπει από τη δημόσια συζήτηση.
<P>
Εκείνο στο οποίο επικεντρωνόμαστε εμείς στην ΕΕ -πέρα από το γεγονός ότι πρέπει να θέσουμε έναν αρκετά φιλόδοξο στόχο μείωσης- είναι ένα χρηματοδοτικό σχέδιο. Οι πλούσιες χώρες του κόσμου πρέπει να βοηθήσουν στη χρηματοδότηση της μεταφοράς της ανάπτυξης στις φτωχότερες χώρες του κόσμου, ώστε να μην απαιτούμε από αυτές να παραμείνουν φτωχές, αλλά αντίθετα να συνεχίσουν τη ανάπτυξή τους. Αυτή η ανάπτυξη, ωστόσο, πρέπει να είναι οικολογική ανάπτυξη, να βασίζεται σε αλλαγή της τεχνολογίας, και να είναι βιώσιμη. Προς το παρόν με λυπεί που είμαι υποχρεωμένος να πω ότι παρόλο που η ΕΕ έχει επιδείξει ηγετική στάση σε μια σειρά τομέων, όσον αφορά τη χρηματοδότηση, εξακολουθούμε να μην είμαστε σε θέση να θέσουμε στο τραπέζι των διαπραγματεύσεων τα απαιτούμενα ποσά. Γνωρίζω ότι γι'°αυτό δεν ευθύνονται οι δύο κύριοι. Δυστυχώς, δεν έχει καταστεί δυνατή η υποστήριξη από τους αρχηγούς κυβερνήσεων στην Ευρώπη. Ωστόσο, ελπίζω ότι θα μπορέσουμε να λάβουμε αυτήν την υποστήριξη πριν από την Κοπεγχάγη, είναι θέμα επείγουσας ανάγκης.
<P>
Τέλος, θα ήθελα να πω ότι είναι εξαιρετικά σημαντικό που εμείς στην Ευρώπη είμαστε οι πρώτοι που υποστηρίζουμε ότι αυτό δεν σημαίνει ότι πρέπει να μειωθεί το βιοτικό επίπεδο - τόσο στον πλούσιο όσο και στον φτωχό κόσμο. Δεν θα κάνει τις βιομηχανίες μας μη ανταγωνιστικές. Αντιθέτως, οι απαιτήσεις μας θα τις καταστήσουν περισσότερο καινοτόμες, και αυτό θα τις κάνει περισσότερο ανταγωνιστικές σε παγκόσμιο επίπεδο. Εάν διαβάζετε εφημερίδες ή βλέπετε τηλεόραση ή παρακολουθείτε τα διεθνή μέσα έστω και λίγο, θα διαπιστώσετε ότι η απαισιοδοξία είναι το συναίσθημα που κυριαρχεί. Πολλοί έχουν ήδη αποφασίσει ότι η Κοπεγχάγη θα αποτελέσει φιάσκο. Αυτός είναι ο λόγος για τον οποίο σήμερα είναι σημαντικότερο από ποτέ να αναλάβει τα ηνία η Ευρώπη, να βρεθεί η ΕΕ στη θέση του οδηγού. Θα ήθελα ως εκ τούτου να σας ευχηθώ καλή επιτυχία στις διαπραγματεύσεις στην Κοπεγχάγη.
<SPEAKER ID="023" NAME="Chris Davies" AFFILIATION="ALDE">
(EN) Κύριε Πρόεδρε, εάν κοιτάξετε σήμερα έξω από το παράθυρο, θα δείτε μια μάλλον απαίσια ημέρα στο Στρασβούργο, τίποτα ασυνήθιστο δηλαδή. Ακόμη κι οι πλημμύρες που καταστρέφουν τμήματα της περιφέρειάς μου στο Cockermouth και το Workington, όπου σημειώθηκε το υψηλότερο καταγεγραμμένο ποσοστό βροχοπτώσεων, δεν είναι τίποτα ιδιαίτερο· δεν μπορούν να αποδοθούν συγκεκριμένα στην κλιματική αλλαγή αν και είναι σύμφωνες με την επιστήμη.
<P>
Είναι δύσκολο να ληφθούν οι αναγκαίες πολιτικές αποφάσεις όταν υπάρχουν αμφιβολίες σχετικά με το κατά πόσον συντελείται πράγματι κλιματική αλλαγή. Πρέπει να κάνουμε ένα βήμα προς τα πίσω· πρέπει να αναγνωρίσουμε ότι κατά τη διάρκεια μιας ανθρώπινης ζωής, ο πληθυσμός τετραπλασιάστηκε και η χρήση ορυκτών καυσίμων, η ενεργειακή μας κατανάλωση, αυξήθηκε σε τεράστιο βαθμό. Ίσως, με δεδομένο ότι η ατμόσφαιρά μας διατηρεί το ίδιο βάθος, πρέπει επίσης να διερωτηθούμε μήπως η κλιματική αλλαγή δεν συντελείται ταχύτερα απ'°ό,τι πράγματι συμβαίνει.
<P>
Θεωρώ σημαντικό να αναγνωρίσουμε ότι η κλιματική αλλαγή δεν αποτελεί θρησκεία, δεν αποτελεί πίστη. Πρέπει να λάβουμε υπόψη τα επιχειρήματα των σκεπτικιστών και να τα αμφισβητήσουμε. Πρέπει να βεβαιωθούμε ότι η επιστήμη μας έχει τον πρώτο λόγο. Εύχομαι απλώς ορισμένοι σκεπτικιστές να μην αντλούσαν τόση ικανοποίηση από το να υποβάλουν προτάσεις με σκοπό να καθυστερήσουν την ανάληψη δράσης, προτάσεις που ενδέχεται στο τέλος να κοστίσουν τη ζωή εκατομμυρίων ανθρώπων.
<P>
Έχουν μειωθεί οι φιλοδοξίες για την Κοπεγχάγη, αλλά, εάν ακούγατε εχθές τον υπουργό Carlgren στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, δεν θα διαπιστώνατε καμία τέτοια μείωση. Οι φιλοδοξίες δεν θα μπορούσαν να έχουν ενισχυθεί με εντονότερο τρόπο. Θα είναι παρόντες 65 αρχηγοί κυβερνήσεων. Οι ηγέτες των "νωμένων Πολιτειών και της Κίνας πρέπει και αυτοί να παραβρεθούν, αλλά εδώ έχουμε τη δυνατότητα να λάβουμε ορισμένες σημαντικές πολιτικές αποφάσεις.
<P>
Επικροτώ το γεγονός ότι η Ευρωπαϊκή Ένωση έχει επιδείξει αυτήν την ηγετική στάση. Μας χαροποιεί ιδιαίτερα αυτό. Το ερώτημα είναι το εξής: είναι αυτό αρκετό; " κατάσταση είναι ρευστή. Έχουμε τέσσερις εβδομάδες και οι διαπραγματεύσεις έχουν μια δική τους δυναμική. Σας αφήνουμε αρκετά περιθώρια για ελιγμούς; Ο Επίτροπος ανέφερε ότι πρέπει να προχωρήσουμε από το 20% στο 30%. Αποτελεί αυτό αλλαγή στη διαπραγματευτική μας στάση; Την ενισχύουμε; Δηλώνουμε ότι είμαστε προετοιμασμένοι να προβούμε σε αυτήν τη χειρονομία ακόμη και προτού καταλήξουμε σε τελική συμφωνία; Προτού τελειώσει η παρούσα συζήτηση, θα μπορούσαμε να ακούσουμε περισσότερα από το Συμβούλιο και την Επιτροπή σχετικά με τα περιθώρια που υπάρχουν να αυξήσουμε το επίπεδο του παιχνιδιού μας;
<SPEAKER ID="024" NAME="Bas Eickhout" AFFILIATION="Verts/ALE">
(NL) Απομένουν δύο εβδομάδες έως την έναρξη της διάσκεψης στην Κοπεγχάγη, μιας κρίσιμης ευκαιρίας για την επίτευξη μιας φιλόδοξης συμφωνίας για το κλίμα.
<P>
" Ευρωπαϊκή Ένωση ορθώς δηλώνει ότι είναι πολύ σημαντικό να συναφθεί συμφωνία στην Κοπεγχάγη· το κλίμα μας δεν επιδέχεται την παραμικρή καθυστέρηση. " επιστήμη είναι σαφής. Προκειμένου να ικανοποιήσουμε τον στόχο των δύο βαθμών που η Ευρωπαϊκή Ένωση εδώ και χρόνια δηλώνει ότι θέλει να επιτύχει, οι πλούσιες χώρες πρέπει να μειώσουν τις εκπομπές τους κατά 40%. Κατά συνέπεια, η Ευρωπαϊκή Ένωση πρέπει να καταστήσει αυστηρότερους τους στόχους της εάν επιθυμεί να ικανοποιήσει αυτόν τον στόχο των δύο βαθμών. Αυτό έχει πολύ μεγάλη σημασία για το κλίμα μας.
<P>
Ακόμη, η Ευρωπαϊκή Ένωση κρατάει επίσης το κλειδί για τη συμμετοχή των "νωμένων Πολιτειών στην προσπάθεια αυτή. Μέχρι η ΕΕ να δηλώσει ξεκάθαρα πόσα χρήματα σκοπεύει να διαθέσει στις αναπτυσσόμενες χώρες, οι "νωμένες θα έχουν κάτι πίσω από το οποίο θα μπορούν να κρύβονται. Επομένως, ας υποβάλουμε τώρα μια σαφή προσφορά ύψους 30 δισ. ευρώ για τις αναπτυσσόμενες χώρες, και κατόπιν αυτής οι "νωμένες Πολιτείες θα υποχρεωθούν να παρουσιάσουν τον δικό τους στόχο μείωσης. " Κοπεγχάγη μπορεί να επιτύχει, η Κοπεγχάγη πρέπει να επιτύχει και η Ευρωπαϊκή Ένωση εξακολουθεί να κρατάει το κλειδί της επιτυχίας της.
<SPEAKER ID="025" NAME="Derk Jan Eppink" AFFILIATION="ECR">
(NL) Κυρίες και κύριοι, η Κοπεγχάγη έχει αποτύχει ακόμη και πριν από την έναρξη της διάσκεψης. Μπορεί να συναφθεί συμφωνία, αλλά δεν πρόκειται να είναι νομικά δεσμευτική.
<P>
Ο Πρόεδρος Obama δεν πρόκειται να προωθήσει την έγκριση του συστήματος εμπορίας δικαιωμάτων εκπομπών από τη Γερουσία· προτεραιότητά του είναι η υγειονομική περίθαλψη και όχι τα ανώτατα όρια και η εμπορία. Αυτό σημαίνει ότι η Ευρώπη πρέπει να επιλέξει: θα συνεχίσουμε να προχωρούμε μόνοι μας ή όχι; Θα συνεχίσουμε να εφαρμόζουμε μόνοι μας ένα υποχρεωτικό σύστημα εμπορίας δικαιωμάτων εκπομπών ή όχι; Πρέπει να το σκεφτούμε προσεκτικά. Το τίμημα της μοναχικής μας πορείας θα είναι πολύ υψηλό: θα κοστίσει στην ευρωπαϊκή βιομηχανία εκατοντάδες δισεκατομμύρια ευρώ κατά την περίοδο έως το 2020, κάτι που θα έχει ως αποτέλεσμα την απώλεια εκατοντάδων χιλιάδων θέσεων εργασίας στην Ευρώπη.
<P>
Θα ήθελα να δώσω ένα παράδειγμα. Μετά το Χιούστον, η Αμβέρσα διαθέτει την υψηλότερη συγκέντρωση χημικών εταιρειών στον κόσμο, οι οποίες προσφέρουν εργασία σε 64 000 ανθρώπους άμεσα και σε 100 000 έμμεσα. " χημική βιομηχανία της Αμβέρσας δεν πρόκειται να επιβιώσει εάν η Ευρώπη προχωρήσει μόνη της, και ίσως να χρειάζεται ένας Ολλανδός να υπερασπιστεί τα οικονομικά συμφέροντα αυτής της πόλης. Έως το 2020, η χημική της βιομηχανία θα έχει εξαφανιστεί, πέφτοντας θύμα του υπερβολικού κόστους παραγωγής.
<P>
" εμπορία δικαιωμάτων εκπομπών έχει επίσης πολλά μειονεκτήματα. Είναι εξαιρετικά ασταθής· η τιμή έχει κατακρημνισθεί από τα 30 στα 8 ευρώ. Τι πρέπει λοιπόν να κάνουμε; Πρέπει να διασφαλίσουμε την υγιή ανάπτυξη των περιβαλλοντικών τεχνολογιών, να εξαιρέσουμε από τη φορολογία τις περιβαλλοντικές επενδύσεις, να προωθήσουμε την έρευνα και να αναπτύξουμε φιλικές προς το περιβάλλον τεχνολογίες παραγωγής. Το Κοινοβούλιο πρέπει να διενεργήσει έλεγχο πραγματικότητας. Ορισμένες φορές έχω την αίσθηση ότι βρίσκομαι σε θρησκευτική κοινότητα και όχι σε κοινοβούλιο. " τεχνολογική καινοτομία είναι εκείνη που θα μας σώσει, όχι η εμπορία θερμού αέρα.
<SPEAKER ID="026" NAME="Kartika Tamara Liotard" AFFILIATION="GUE/NGL">
(NL) Θα ήθελα να παραθέσω έναν πρόχειρο κατάλογο των δραστηριοτήτων εκπομπής διοξειδίου του άνθρακα ενός προσώπου που συνάντησα τυχαία εχθές στον δρόμο.
<P>
" γυναίκα αυτή είναι ζωντανή (θυμηθείτε το αυτό!).
<P>
Έκανε ντους. Πήγε με το αυτοκίνητό της στη δουλειά. Αγόρασε ένα μπουκέτο λουλούδια θερμοκηπίου, τυλιγμένα σε πλαστικό. Ο φορητός υπολογιστής της ήταν ανοιχτός όλη την ημέρα. Μαγείρεψε μία τεράστια, νόστιμη μπριζόλα και άνοιξε λίγο τη θέρμανση του σπιτιού της.
<P>
Μετά από μία τόσο όμορφη ημέρα γεμάτη πολυτέλεια, πώς μπορούμε να επιμένουμε να επιβάλλουμε σε μια γηγενή γυναίκα που έχει εκδιωχθεί από τη χώρα της εξαιτίας της αποψίλωσης των δασών, προς χάριν της δικής μας πολυτέλειας, να μειώσει τις εκπομπές διοξειδίου του άνθρακα που παράγονται από τις δραστηριότητές της, όταν το μόνο που περιλαμβάνεται στον δικό της κατάλογο είναι το ότι είναι ζωντανή;
<P>
Οι βιομηχανικές χώρες είναι υπεύθυνες για υψηλές εκπομπές διοξειδίου του άνθρακα, και για τον λόγο αυτόν πρέπει να πληρώσουν και να υποστηρίξουν τις αναπτυσσόμενες χώρες. Δεν μπορούμε να περιοριστούμε σε ένα εξευτελιστικά μικρό ποσό. Πρέπει να αφήσουμε πίσω μας την τάση να προχωρήσουμε μόνο εάν το κάνει και κάποιος άλλος. Οι "νωμένες Πολιτείες και η Κίνα πρέπει να κληθούν να λογοδοτήσουν δυναμικά για το ζήτημα αυτό. Καλές οι φιλοδοξίες, αλλά εκείνο που έχει πραγματικά σημασία είναι η ανάληψη των ευθυνών.
<SPEAKER ID="027" NAME="Oreste Rossi" AFFILIATION="EFD">
(IT) Κύριε Πρόεδρε, κυρίες και κύριοι, ας καλύψουμε με ένα φιλεύσπλαχνο πέπλο το απίστευτο ποσό των 30 δισ. ευρώ ετησίως έως το 2020 που θα δεσμευθεί η ΕΕ να καταβάλλει στις αναδυόμενες χώρες, χωρίς βασικά την παραμικρή ασφάλεια. Για εμάς τους Ιταλούς, αυτό θυμίζει τη διαβόητη ιταλική Cassa del Mezzogiorno.
<P>
Οι τροπολογίες μας αφορούν τρία σημεία. Πρώτον, ζητούμε νομικά δεσμευτικές και εξίσου φιλόδοξες υποσχέσεις, όχι μόνο από τις υπόλοιπες βιομηχανικές χώρες, αλλά και από τις αναδυόμενες οικονομίες, και ιδίως από την Κίνα, την Ινδία και τη Βραζιλία.
<P>
Δεύτερον, ζητούμε τυχόν ευρωπαϊκές κατανομές εκπομπών από τις οποίες επωφελούνται οι χώρες αυτές να εξαρτώνται από τη χρήση τεχνολογιών που προέρχονται από την Ευρωπαϊκή Ένωση, ούτως ώστε οι επιχειρήσεις μας να μπορούν να αποζημιωθούν εν μέρει τουλάχιστον για τις περαιτέρω επαχθείς δεσμεύσεις μείωσης των εκπομπών που τους επιβάλει η ΕΕ, τις οποίες υποχρεούνται να τις αναλάβουν με αποκλειστικά δικό τους κόστος.
<P>
Τρίτον, ζητούμε την ανάληψη δράσης προκειμένου να διασφαλίσουμε ότι η ανακάλυψη καινοτόμων χρηματοοικονομικών μηχανισμών -όπως είναι τα παράγωγα που βασίζονται στο σύστημα εμπορίας εκπομπών ή οι ανταλλαγές χρέους με μέτρα για την προστασία της φύσης (debt-for-nature swaps)- δεν συγκαλύπτει στην πραγματικότητα μια νέα μορφή κερδοσκοπίας που είναι παρόμοια με την πολύ σοβαρή κρίση από την οποία δεν έχουμε ακόμη εξέλθει.
<P>
Για τον λόγο αυτόν, εάν απορριφθούν οι τροπολογίες μας, η αντιπροσωπεία μας -η αντιπροσωπεία της Λέγκας του Βορρά- θα καταψηφίσει το εν λόγω ψήφισμα.
<SPEAKER ID="028" NAME="Nick Griffin" AFFILIATION="NI">
(EN) Κύριε Πρόεδρε, όλοι συμφωνούν ότι η κλιματική αλλαγή αποτελεί τη μεγαλύτερη πρόκληση για την ανθρωπότητα: αυτό ισχυρίζεται συνεχώς η πολιτική ελίτ, και είναι ψέμα. Δεν συμφωνούν όλοι με αυτό. Χιλιάδες επιστήμονες αμφισβητούν ακόμη και την ίδια την ύπαρξη της ανθρωπογενούς αύξησης της θερμοκρασίας του πλανήτη, κάνοντας λόγο για κυκλικές αλλαγές της φύσης που εξηγούν την ύπαρξη αμπελώνων στην υπό ρωμαϊκή κατοχή βόρεια Αγγλία και βοήθησαν τον σουηδικό στρατό να προελάσει πάνω από την παγωμένη Βαλτική και να εισβάλει στην Κοπεγχάγη το 1658.
<P>
Καθώς ένας στρατός ζηλωτών της αύξησης της θερμοκρασίας του πλανήτη προελαύνει προς την Κοπεγχάγη, η αλήθεια είναι ότι η οργουελιανή τους συναίνεση δεν βασίζεται σε επιστημονική συμφωνία, αλλά σε εκφοβισμό, λογοκρισία και ψευδή στατιστικά στοιχεία. Για να χρησιμοποιήσω τα λόγια του κορυφαίου κλιματολόγου καθηγητή Lindzen: "Οι μελλοντικές γενιές θα διερωτώνται έκπληκτες πώς ο αναπτυγμένος κόσμος στις αρχές του 21ου αιώνα καταλήφθηκε από πανικό για αύξηση της θερμοκρασίας του πλανήτη που ανερχόταν κατά παγκόσμιο μέσο όρο σε ελάχιστα δέκατα του ενός βαθμού και, βάσει τεράστιων υπερβολών προερχόμενων από εξαιρετικά αβέβαιες προβλέψεις υπολογιστών [...], εξέτασε το ενδεχόμενο οπισθοχώρησης στην προβιομηχανική εποχή".
<P>
Για την ακρίβεια, δεν θα υπάρξει καν έκπληξη, διότι ο λόγος για την υστερία αυτή είναι σαφής. Είναι σχεδιασμένη με σκοπό να προσφέρει δικαιολογία στους υπέρμαχους της οικουμενοποίησης να θέσουν σε εφαρμογή πολιτικό σχέδιο για την αντικατάσταση της εθνικής δημοκρατίας με μια νέα παγκόσμια τάξη πραγμάτων που θα βασίζεται στην παγκόσμια διακυβέρνηση. Δεν έχει καμία σχέση με την επιστήμη, αλλά συνδέεται με τον κοινό στόχο των υπερμάχων της οικουμενοποίησης να μας επιβάλλουν φόρους και να μας θέσουν υπό έλεγχο, κερδίζοντας παράλληλα δισεκατομμύρια για τις εταιρείες του συγκροτήματος της πράσινης βιομηχανίας. Οι αντιδυτικοί φανατικοί της Αριστεράς έπαθαν συλλογικό νευρικό κλονισμό όταν κατέρρευσε ο κομουνισμός. " κλιματική αλλαγή είναι η νέα τους θεολογία, μια κοσμική θρησκευτική υστερία, που συνοδεύεται από συγχωροχάρτια του Πάπα -του Al Gore- των πιστώσεων άνθρακα και δίωξη των αιρετικών. Οι αιρετικοί ωστόσο θα μιλήσουν στην Κοπεγχάγη και η αλήθεια θα αποκαλυφθεί. " κλιματική αλλαγή χρησιμοποιείται για την επιβολή μιας αντιανθρωπιστικής ουτοπίας εξίσου ολέθριας με οτιδήποτε είχε συλλάβει ο Στάλιν ή ο Μάο.
<SPEAKER ID="029" NAME="Richard Seeber" AFFILIATION="PPE">
(DE) Κύριε Πρόεδρε, ο Albert Einstein είπε κάποτε: "Κάντε τα πράγματα όσο το δυνατόν πιο απλά, αλλά όχι απλούστερα". Πρέπει να προσέχουμε να μην πέφτουμε σε αυτήν την παγίδα. Ξεγελάμε τους εαυτούς μας εάν πιστεύουμε ότι ορισμένα καιρικά φαινόμενα -όπως οι πλημμύρες στην Ιρλανδία- συνδέονται άμεσα με την κλιματική αλλαγή. Λέμε επίσης ότι η παγκόσμια αύξηση της θερμοκρασίας που αναμφισβήτητα συντελείται στις διάφορες ηπείρους συνδέεται άμεσα με την προκληθείσα από τον άνθρωπο μικρή αύξηση της περιεκτικότητας της ατμόσφαιρας της Γης σε διοξείδιο του άνθρακα.
<P>
Υπάρχουν επιστήμονες που αμφισβητούν αυτές τις αιτιώδεις συνάφειες και πρέπει να το έχουμε αυτό κατά νου, καθώς πηγαίνουμε στην Κοπεγχάγη. Πρέπει να προσεγγίσουμε τη διάσκεψη με αισιοδοξία αλλά και με ρεαλισμό. " Ευρώπη, υπενθυμίζω, είναι υπεύθυνη μόλις για το 10% των εκπομπών διοξειδίου του άνθρακα. Εν προκειμένω, δεν υπάρχει καμία αμφιβολία. Ταυτόχρονα, γνωρίζουμε ότι οι "νωμένες Πολιτείες, η Κίνα και οι χώρες της Οικονομικής Συνεργασίας Ασίας-Ειρηνικού, που είναι από κοινού υπεύθυνες για τα δύο τρίτα των παγκόσμιων εκπομπών διοξειδίου του άνθρακα, τηρούν ιδιαίτερα επικριτική στάση έναντι του ζητήματος αυτού.
<P>
Σήμερα πρόκειται λιγότερο για τη διεξαγωγή ενός αγώνα δρόμου ποσών και την επιθυμία μειώσεων κατά 20% ή 30% και περισσότερο για προσπάθεια επίτευξης μιας παγκόσμιας συμφωνίας, όχι μόνο ευρωπαϊκής, και πρέπει να επιχειρήσουμε να θέσουμε δεσμευτικούς στόχους για όλους, για τους οποίους θα μπορεί να υπάρξει στη συνέχεια έλεγχος και, κυρίως, συμμόρφωση. Εξίσου σημαντικό είναι να έχουμε με το μέρος μας τους πολίτες και τις επιχειρήσεις μας. Δεν πρόκειται να ωφεληθεί κανείς εάν η Ευρώπη απειληθεί από "διαρροή άνθρακα" και εάν μεταφερθούν αλλού οι επιχειρήσεις, όταν οι επιχειρήσεις στην Ευρώπη παράγουν με διπλάσια ενεργειακή αποδοτικότητα σε σχέση με εκείνες σε άλλα σημεία του κόσμου. Ομοίως, δεν πρόκειται να ωφεληθεί κανείς εάν διάφορες χώρες στον κόσμο καταστρέψουν τα τροπικά δάση - 12 500 τετρ. χλμ. τροπικών δασών καταστράφηκαν πέρσι στη Βραζιλία. Ο κ. Florenz αναφέρθηκε στο Βόρνεο.
<P>
Είναι επομένως πολύ πιο σημαντικό να περιοριστεί αυτή η αποψίλωση των δασών από το να λάβουμε μέρος σε έναν αγώνα δρόμου ποσών. Για τον λόγο αυτό, ζητώ από τους διαπραγματευτές να κατευθυνθούν στην Κοπεγχάγη με ρεαλισμό, αλλά και με μεγάλη αισιοδοξία.
<SPEAKER ID="030" NAME="Marita Ulvskog" AFFILIATION="S&amp;D">
(SV) Κύριε Πρόεδρε, με χαροποιεί η αφοσίωση του σουηδού υπουργού. Ωστόσο, εξακολουθεί να είναι σε πολύ μεγάλο βαθμό μόνος του. Οι παγκόσμιοι ηγέτες, το Ευρωπαϊκό Συμβούλιο, ακόμη και ο πρωθυπουργός που ηγείται της σουηδικής Προεδρίας φαίνονται να βάζουν σε πρώτη προτεραιότητα τα βραχυπρόθεσμα πολιτικά οφέλη στο εσωτερικό μέτωπο αντί για τα μακροπρόθεσμα περιβαλλοντικά οφέλη σε παγκόσμια κλίμακα. Το γεγονός αυτό είναι απαράδεκτο.
<P>
Χρειαζόμαστε, μεταξύ άλλων, σαφή πληροφόρηση σχετικά με τη χρηματοδότηση των έργων για το κλίμα στις αναπτυσσόμενες χώρες. Το να υπόσχεστε να καταβάλετε ένα εύλογο ποσοστό, όπως κάνατε μέχρι τώρα, δεν είναι αποδεκτό. Αυτά δεν είναι τίποτα άλλο από λόγια, δεν είναι δεσμεύσεις και ως εκ τούτου θα συνεχίσω να ζητώ πληροφόρηση. Μπορεί ο κ. Carlgren να υποσχεθεί ότι θα μας παράσχει σαφείς πληροφορίες πριν από την Κοπεγχάγη;
<P>
Δεύτερον, μιας και αναφερόμαστε στη χρηματοδότηση, προβλέπεται ότι μεγάλο μέρος των χρημάτων θα προέρχεται από την εμπορία των δικαιωμάτων εκπομπών. Ταυτόχρονα, κινδυνεύουμε να υπονομεύσουμε το σύστημα ανοίγοντας τον δρόμο ώστε μεγάλο ποσοστό των μειώσεων των εκπομπών στις αναπτυσσόμενες χώρες να γίνει μέσω έργων του μηχανισμού καθαρής ανάπτυξης. Επιπλέον, συζητείται επίσης το αν πρέπει να επιτραπεί στις πλούσιες χώρες να μεταφέρουν μη χρησιμοποιημένα δικαιώματα εκπομπών από προηγούμενα έτη. Τι σκοπεύουν να κάνουν ο κ. Carlgren και η Προεδρία για να διασφαλίσουν ότι το σύστημα εμπορίας δικαιωμάτων εκπομπών λειτουργεί σωστά; Να περιμένουμε ότι αυτό το παιχνίδι της γάτας με το ποντίκι που παίζεται σήμερα μεταξύ των χωρών που συμμετέχουν στη Διάσκεψη Κορυφής της Κοπεγχάγης θα σταματήσει;
<SPEAKER ID="031" NAME="Gerben-Jan Gerbrandy" AFFILIATION="ALDE">
(NL) Θα ήθελα να ευχαριστήσω τον κ. Carlgren και τον Επίτροπο Δήμα τόσο για την ουσία όσο, κυρίως, για τον τόνο των ομιλιών τους. Πρόκειται για έναν θετικό τόνο, έναν τόνο που μεταφέρει την άποψη ότι μπορεί πραγματικά να επιτευχθεί διεθνής συμφωνία· δηλαδή, συμφωνία που θα περιλαμβάνει διεθνώς δεσμευτικά πρότυπα.
<P>
Κύριε Πρόεδρε, τουλάχιστον 60 αρχηγοί κρατών και κυβερνήσεων θα ταξιδέψουν στην Κοπεγχάγη. Ας μην είναι μάταιο το ταξίδι τους. Ας αντιληφθούν τη μεγάλη ευθύνη τους. Ας ξεπεράσουν τους εαυτούς τους και ας δουν πέραν των βραχυπρόθεσμων οικονομικών συμφερόντων. Ας κάνουν ένα μεγάλο βήμα προς την οικονομία του αύριο, μια οικονομία που θα περιλαμβάνει την ελάχιστη δυνατή χρήση πρώτων υλών.
<P>
" Κοπεγχάγη δεν θα επιτύχει εάν η Ευρώπη δεν διαδραματίσει ισχυρό ηγετικό ρόλο, όπως όλοι γνωρίζουμε. Κύριε Carlgren, Επίτροπε Δήμα, ας σταματήσουν οι μεγάλοι παράγοντες να κρατούν όμηρο ο ένας τον άλλο. Δεν υπάρχει πλέον χρόνος για το παιχνίδι: "Ποιος μπορεί να παραμείνει ακίνητος για περισσότερο χρόνο;" Ας τους ταρακουνήσουμε να αναλάβουν δράση και ας τους πείσουμε να ταχθούν μαζί μας στη διεθνώς δεσμευτική συμφωνία που τόσο πολύ θέλουμε όλοι.
<SPEAKER ID="032" NAME="Yannick Jadot" AFFILIATION="Verts/ALE">
(FR) Κύριε Πρόεδρε, όπως γνωρίζουμε -σύμφωνα με σειρά επιστημονικών μελετών και επίσης σύμφωνα με τον Yvo de Boer- οι αναδυόμενες χώρες καταβάλλουν σήμερα τουλάχιστον ίδια προσπάθεια με την Ευρώπη σε σχέση με το 2020.
<P>
Γνωρίζουμε επίσης ότι, κατά τις διαπραγματεύσεις, υπάρχει ήδη δικαίωμα ελέγχου των αναδυόμενων οικονομιών, και ότι αυτό ασκείται ολοένα περισσότερο μέσω της απογραφής των εκπομπών, μέσω της αναφοράς των μέτρων που λαμβάνονται. Το Ινστιτούτο Παγκόσμιων Πόρων έχει εκδώσει στατιστικά στοιχεία που καταδεικνύουν ότι η Κίνα βρίσκεται σε επίπεδο περίπου 70 τόνων κατά κεφαλήν, ένας αθροιστικός αριθμός από το 1950, ενώ οι "ΠΑ βρίσκονται στους 810 τόνους και η ΕΕ των 27 στους 413 τόνους.
<P>
Ως εκ τούτου, σας ζητούμε να επιδείξετε κοινή λογική, κατά πρώτο και κύριο λόγο, να χρησιμοποιήσετε το ψήφισμα του Ευρωπαϊκού Κοινοβουλίου ως διαπραγματευτική εντολή. Αυτό θα ήταν το καλύτερο που θα μπορούσαμε να κάνουμε προς όφελος τόσο του κλίματος όσο και για την έξοδό μας από την κρίση στην Ευρώπη.
<P>
Στη συνέχεια, καλώ την Ομάδα του Ευρωπαϊκού Λαϊκού Κόμματος (Χριστιανοδημοκράτες) να ενεργήσει με ευφυΐα και αξιοπιστία και να αποσύρει την τροπολογία της, όπου αναφέρεται ότι οι αναδυόμενες χώρες πρέπει να κάνουν τα ίδια, πρέπει να αναλάβουν τις ίδιες δεσμεύσεις όπως και οι πλούσιες χώρες. Αυτό είναι απαράδεκτο, δεν είναι σοβαρό.
<SPEAKER ID="033" NAME="Konrad Szymański" AFFILIATION="ECR">
(PL) Κύριε Πρόεδρε, στην περίπτωση του Κυότο, παρέσχαμε στις αναπτυσσόμενες χώρες παραχωρήσεις και εξαιρέσεις που οδήγησαν σε απώλεια σημαντικού μέρους της ανταγωνιστικότητάς μας. Εν τω μεταξύ, το 2005, οι αναπτυσσόμενες χώρες υπερέβησαν το ευρωπαϊκό επίπεδο εκπομπών διοξειδίου του άνθρακα. Σήμερα, το Κοινοβούλιο δεν επιθυμεί μόνο να επιβαρύνει την οικονομία με ακόμη πιο δραστικές κανονιστικές ρυθμίσεις για το κλίμα. Το προτεινόμενο ψήφισμα επιβαρύνει τους εθνικούς προϋπολογισμούς μας με 30 δισ. ευρώ ετησίως για τα επόμενα δέκα έτη, τα οποία θα χρησιμοποιηθούν για τη βοήθεια των αναπτυσσόμενων χωρών. Στην περίπτωση της Πολωνίας, η προτεινόμενη μέθοδος υπολογισμού των εισφορών συνεπάγεται κόστος που θα ανέλθει ακόμη και σε 40 δισ. ευρώ για διάστημα 10 ετών έως το 2020. Τα αμφίβολα αποτελέσματα του πρωτοκόλλου του Κυότο, η προνομιακή θέση των αναπτυσσόμενων χωρών και το αυξανόμενο κόστος αυτής της πολιτικής μάς οδηγούν να είμαστε αντίθετοι προς το εν λόγω ψήφισμα. Είμαστε υπεύθυνοι όχι μόνο για το κλίμα, αλλά και για την ευημερία των πολιτών μας.
<SPEAKER ID="034" NAME="Sabine Wils" AFFILIATION="GUE/NGL">
(DE) Κύριε Πρόεδρε, σε πολλά μέρη του κόσμου οι συνέπειες της κλιματικής αλλαγής είναι ορατές. Οι πιο πρόσφατοι υπολογισμοί προβλέπουν αύξηση της θερμοκρασίας του πλανήτη κατά έως και 4° C μέχρι το 2060, και κατά έως και 10° C στην Αρκτική. Κυρίως οι εκπομπές αιθάλης της Ευρώπης ευθύνονται για τη σημαντικά ταχύτερη τήξη των πάγων στην Αρκτική - μεταφέρονται εκεί μέσω του ανέμου. Τα πλούσια βιομηχανικά κράτη της ΕΕ υποχρεούνται τώρα να στηρίξουν οικονομικά τις φτωχότερες χώρες, ούτως ώστε να μπορέσουν να ληφθούν άμεσα μέτρα για την αντιμετώπιση των συνεπειών της κλιματικής αλλαγής. Θα χρειαστούν 100 δισ. δολάρια "ΠΑ σε ετήσια βάση από το 2010 έως το 2050. Βάσει του ποσού αυτού, είναι δίκαιο να υποστηρίξουμε ότι 30 δισ. δολάρια "ΠΑ δεν είναι πολλά για την Ευρωπαϊκή Ένωση.
<P>
" μεταφορά της τεχνολογίας πρέπει με τη σειρά της να μην συνδέεται με διπλώματα ευρεσιτεχνίας, διαφορετικά ορισμένα από τα χρήματα απλώς θα επιστρέψουν στις εταιρείες των βιομηχανικών χωρών. " ΕΕ έχει την υποχρέωση να ηγηθεί της διάσκεψης για την κλιματική αλλαγή στην Κοπεγχάγη.
<SPEAKER ID="035" NAME="Paul Nuttall" AFFILIATION="EFD">
(EN) Κύριε Πρόεδρε, άκουσα μόλις μια συνάδελφο σοσιαλίστρια να αναφέρεται στη Γροιλανδία και το λιώσιμο των πάγων εκεί.
<P>
Το ερώτημα που θα ήθελα να θέσω εν προκειμένω είναι: για ποιον λόγο πήρε αυτό το όνομα η Γροιλανδία (Greenland); Μήπως επειδή κάποτε ήταν καταπράσινη όταν ο πλανήτης ήταν πιο θερμός;
<P>
Φαίνεται ότι αυτό το έχει αντιληφθεί και ο βρετανικός λαός, καθώς πρόσφατη σφυγμομέτρηση στην εφημερίδα The Times δείχνει ξεκάθαρα ότι ο βρετανικός λαός δεν πιστεύει πλέον στην επονομαζόμενη ανθρωπογενή αύξηση της θερμοκρασίας του πλανήτη.
<P>
Ο βρετανικός λαός είναι τετραπέρατος και είναι πεπεισμένος ότι οι πολιτικοί χρησιμοποιούν προς όφελός τους το περιβαλλοντικό πρόγραμμα. Χρησιμοποιείται με κυνικό τρόπο με σκοπό την αύξηση των φόρων, την άσκηση ελέγχου, και τώρα χρησιμοποιείται από την Ευρωπαϊκή Ένωση για να δικαιολογήσει την ίδια της την ύπαρξη.
<P>
Αυτήν την εβδομάδα, παρακολουθήσαμε επίσης την αποκάλυψη ότι ένα από τα κορυφαία ερευνητικά κέντρα του "νωμένου Βασιλείου στον τομέα του κλίματος, το οποίο συμβουλεύει την κυβέρνηση, αλλοίωνε τα στοιχεία και συγκάλυπτε τις διαφωνίες. Αίσχος!
<P>
Περιμένω με ανυπομονησία την Κοπεγχάγη, όπου η πολιτική τάξη θα βρεθεί στην άβολη θέση να κάθεται στο τραπέζι των διαπραγματεύσεων χωρίς να αναφέρεται στην προφανή αλήθεια, που είναι ότι, στην πραγματικότητα, η θερμοκρασία του πλανήτη δεν έχει αυξηθεί την τελευταία δεκαετία.
<SPEAKER ID="036" NAME="Pilar del Castillo Vera" AFFILIATION="PPE">
(ES) Κύριε Πρόεδρε, καταρχάς θα ήθελα να αναγνωρίσω τις προσπάθειες που έχουν καταβληθεί και τον ενθουσιασμό που έχει δείξει τόσο η Επιτροπή και το Συμβούλιο όσο, βεβαίως, και το Κοινοβούλιο καθ'°όλη αυτήν τη μακρά περίοδο του παρόντος προγράμματος για την καταπολέμηση της κλιματικής αλλαγής.
<P>
Θα ήθελα να πω ότι υπάρχει μια σειρά από βεβαιότητες βάσει των οποίων θα πρέπει να χαράξουμε την πορεία μας. Το πρώτο βέβαιο γεγονός είναι πως χρειαζόμαστε τη συμμετοχή όλων, ιδίως όλων των χωρών που αποτελούν τους κύριους ρυπαντές. Το δεύτερο σχεδόν βέβαιο γεγονός είναι ότι βάσει όλων των πληροφοριών που διαθέτουμε φαίνεται ότι θα είναι πολύ δύσκολο να επιτευχθεί νομικά δεσμευτική συμφωνία στην Κοπεγχάγη, κατά τον ίδιο τρόπο με τον οποίο είναι βεβαίως δεσμευτικές οι συμφωνίες σχετικά με τα ποσοστά των εκπομπών.
<P>
Αυτή, ωστόσο, η πραγματικότητα δεν πρέπει να μας κάνει να τα παρατήσουμε, διότι η απαισιοδοξία πηγάζει από τη μη αναγνώριση της πραγματικότητας. Αντιθέτως, η αισιοδοξία βασίζεται στην αναγνώριση της πραγματικότητας.
<P>
Τι πρέπει ουσιαστικά να κάνουμε στην Κοπεγχάγη; Ασφαλώς, δεν πρέπει να ξεχνούμε την πιθανότητα επίτευξης αυτής της γενικής συμφωνίας. Δεδομένου, ωστόσο, ότι γνωρίζουμε την κατάσταση και τις υπάρχουσες δυνατότητες, θεωρώ ότι πρέπει να επικεντρωθούμε σε τομεακού χαρακτήρα συμφωνίες, οι οποίες θα έχουν πραγματική ισχύ, και σε επιτεύξιμους στόχους. Έχω κατά νου μια συμφωνία σχετικά με την αποψίλωση των δασών, μια συμφωνία σχετικά με τη βοήθεια προς τις αναδυόμενες και τις αναπτυσσόμενες χώρες, αλλά κυρίως, μια συμφωνία σχετικά με τη μεταφορά της τεχνολογίας. Θεωρώ επίσης ότι θα ήταν εξαιρετική ιδέα να επιτυγχάναμε συμφωνίες για την προώθηση προγραμμάτων, ούτως ώστε οι βιομηχανικοί κλάδοι που καταναλώνουν την περισσότερη ενέργεια παγκοσμίως να μπορούν να συνάπτουν συμφωνίες σχετικά με τις εκπομπές, σε όποια χώρα και αν βρίσκονται. Αυτό θα καθιστούσε επίσης τις οικονομίες μας πιο ανταγωνιστικές.
<P>
Ολοκληρώνοντας, θα ήθελα να επισημάνω ότι η αισιοδοξία βασίζεται στον ρεαλισμό και η αποτελεσματικότητα βασίζεται στη θέσπιση επιτεύξιμων στόχων. Αυτό θα πρέπει να μας καθοδηγεί πάντα.
<SPEAKER ID="037" NAME="Linda McAvan" AFFILIATION="S&amp;D">
(EN) Κύριε Πρόεδρε, για μία ακόμη φορά το Κοινοβούλιο άκουσε δύο ομιλίες από το BNP και το UKIP, και για μία ακόμη φορά τα δύο κόμματα συμφωνούν ως προς τις πεποιθήσεις τους σχετικά με θεωρίες συνωμοσίας, κάτι που δείχνει πόσο μικρές είναι οι μεταξύ τους διαφορές.
<P>
Θα ήθελα όμως να συγχαρώ πρώτο από όλους σήμερα τον υπουργό που παραμένει φιλόδοξος σχετικά με την Κοπεγχάγη και επιμένει στην ιδέα μιας νομικά δεσμευτικής συμφωνίας.
<P>
Σήμερα το πρωί, το BBC ανέφερε ότι ο Λευκός Οίκος δηλώνει ότι θα προσέλθει στην Κοπεγχάγη με στόχους για τη μείωση των εκπομπών των "ΠΑ. Όσοι εξ ημών έχουμε συναντηθεί με μέλη της Γερουσίας των "ΠΑ γνωρίζουμε ότι υπάρχει έντονη κινητικότητα και επομένως σοβαρότατη προοπτική νομοθέτησης στις "νωμένες Πολιτείες. Θεωρώ λοιπόν ότι εξακολουθεί να υπάρχει πραγματική ελπίδα για την επίτευξη συμφωνίας στην Κοπεγχάγη.
<P>
Ωστόσο, η Κοπεγχάγη δεν θα είναι παρά η αρχή, διότι όταν επιστρέψουμε από την Κοπεγχάγη εμείς στην Ευρώπη θα πρέπει να συνεχίσουμε τις εργασίες για τον περιορισμό των εκπομπών μας. Πρέπει να συνεχίσουμε να επενδύουμε στην ενεργειακή αποδοτικότητα, σε ανανεώσιμες πηγές ενέργειας και σε τεχνολογία χαμηλής κατανάλωσης άνθρακα. Χαίρομαι ιδιαίτερα που την προηγούμενη εβδομάδα συμφωνήσαμε ως Ευρωπαϊκή Ένωση να υπάρξουν επενδύσεις σε τεχνολογίες, όπως η δέσμευση και η αποθήκευση άνθρακα, και που ένα από αυτά τα εργοστάσια θα εγκατασταθεί στην εκλογική μου περιφέρεια στο Γιόρκσαϊρ, στην περιοχή του Hatfield.
<P>
Επίτροπε Δήμα, θα ήθελα να σας ευχαριστήσω. Δεν γνωρίζω εάν αυτή θα είναι η τελευταία ευκαιρία που θα έχω να σας ευχαριστήσω από το βήμα του Κοινοβουλίου για το έργο σας ως Επιτρόπου τα τελευταία έτη, αλλά η Επιτροπή έκανε πραγματικά πολύ καλή δουλειά θέτοντας την Ευρώπη επικεφαλής, και το έργο σας χρήζει συγχαρητηρίων στο Κοινοβούλιο.
<P>
Θα σας συναντήσουμε στην Κοπεγχάγη. Μπορεί να σας συναντήσουμε εδώ και τον Ιανουάριο, αλλά ήθελα να καταγραφεί αυτό στα πρακτικά.
<P>
Τέλος, ελπίζω ότι το Κοινοβούλιο θα ψηφίσει υπέρ ενός καλού ψηφίσματος για την κλιματική αλλαγή και ελπίζω ότι θα απορρίψουμε τις τροπολογίες που υποβλήθηκαν από βουλευτές του Κοινοβουλίου της αντίθετης πλευράς που επιθυμούν να αποδυναμώσουν τις δεσμεύσεις μας. Επιθυμούν να μειώσουν τους στόχους μας και να αντισταθμίσουν μεγαλύτερο μέρος των εκπομπών μας. Εάν αντιμετωπίζουμε την κλιματική αλλαγή με σοβαρότητα, εάν επιθυμούμε να καταλήξουμε σε μια καλή συμφωνία, πρέπει να καταψηφίσουμε αυτές τις τροπολογίες.
<SPEAKER ID="038" NAME="Fiona Hall" AFFILIATION="ALDE">
(EN) Κύριε Πρόεδρε, χαιρετίζω τη θετική και αποφασιστική στάση της σουηδικής Προεδρίας, και ιδίως την αποφασιστικότητα του υπουργού ότι η συμφωνία στην Κοπεγχάγη πρέπει να είναι αναβαθμίσιμη και να περιλαμβάνει μηχανισμούς ελέγχου, ούτως ώστε να μπορεί να προσαρμοστεί υπό το πρίσμα των νέων επιστημονικών ερευνών.
<P>
" δέσμη μέτρων της ΕΕ για το κλίμα, η οποία εγκρίθηκε τον Δεκέμβριο του 2008, ήταν σημαντική, διότι φανέρωσε τη σοβαρότητα της δέσμευσής μας έναντι της κλιματικής αλλαγής, και τα όσα συμφωνήθηκαν τους τελευταίους μήνες υπό τη σουηδική Προεδρία ήταν επίσης σημαντικά - ιδίως η αναδιατύπωση της οδηγίας για την ενεργειακή απόδοση των κτιρίων, η οποία θα μειώσει δραστικά το αποτύπωμα άνθρακα τόσο των καινούργιων όσο και των ανακαινισμένων κτιρίων.
<P>
Ωστόσο, υπάρχει ένα εξόφθαλμο κενό στα σχέδια της Ευρώπης και αυτό είναι οι επενδύσεις. Προκαλεί κατάπληξη το γεγονός ότι οι "ΠΑ, παρότι δεν έχουν εγκρίνει σχετική νομοθεσία, έχουν διαθέσει περισσότερα από 100 δισ. δολάρια "ΠΑ σε δαπάνες για καθαρή ενέργεια και η Κίνα έχει δεσμεύσει 200 δισ. δολάρια "ΠΑ στο πλαίσιο του σχεδίου οικονομικών κινήτρων της, ενώ η δέσμευση της ΕΕ αφορά λίγο περισσότερα από 50 δισ. δολάρια "ΠΑ. Θα πρέπει να το έχουμε υπόψη αυτό και να μην σπεύδουμε να συγχαίρουμε τον εαυτό μας κατά την προετοιμασία της Διάσκεψης της Κοπεγχάγης.
<SPEAKER ID="040" NAME="Claude Turmes" AFFILIATION="Verts/ALE">
(DE) Κυρία Πρόεδρε, έχω ένα συγκεκριμένο ερώτημα για τον Επίτροπο Δήμα. Εάν οι πληροφορίες μου είναι σωστές, το θέμα έχει ως εξής. Εάν στην Ευρωπαϊκή Ένωση εφαρμόσουμε τους στόχους που έχουμε θέσει οι ίδιοι -20% ανανεώσιμες πηγές ενέργειας έως το 2020 και αύξηση κατά 20% της ενεργειακής αποδοτικότητας έως το 2020-, τότε τα ενεργειακά πρότυπα της ΕΕ δείχνουν ότι αυτό από μόνο του θα οδηγήσει σε μείωση του διοξειδίου του άνθρακα κατά 18 έως 21%, με βάση τη συνεχιζόμενη χρήση σταθμών παραγωγής ηλεκτρικής ενέργειας που λειτουργούν με λιθάνθρακα και φυσικό αέριο.
<P>
Σε αυτήν τη βάση, δεν καταλαβαίνω για ποιον λόγο δαπανούμε τόσον χρόνο συζητώντας πώς θα επιτύχουμε τον στόχο του 30% εφόσον, εφαρμόζοντας μέτρα ενεργειακής αποδοτικότητας και χρησιμοποιώντας ανανεώσιμες πηγές ενέργειας και το σύστημα εμπορίας δικαιωμάτων εκπομπών καθώς και μια μικρή αντιστάθμιση του άνθρακα, μπορούμε εύκολα να επιτύχουμε ποσοστό 30 ή 35%.
<P>
Θα ήμουν ιδιαίτερα ευγνώμων, κύριε Δήμα, εάν εσείς, ως συνεπής συντηρητικός, κατορθώνατε να ξεδιαλύνετε επιτέλους αυτό το χάος που δημιούργησαν οι κύριοι Seeber και Florenz και άλλοι, που για μία ακόμη φορά σκύβουν το κεφάλι μπροστά στις παλαιές βιομηχανίες.
<SPEAKER ID="041" NAME="Ryszard Czarnecki" AFFILIATION="ECR">
(PL) Κυρία Πρόεδρε, θα ήθελα να απευθύνω έκκληση για μια αίσθηση μέτρου. Παρά τα όσα ακούσαμε εδώ, δεν πρόκειται για τις πλέον σημαντικές διαπραγματεύσεις στην ιστορία της ανθρωπότητας και, για την ακρίβεια, το μέλλον της ανθρωπότητας δεν εξαρτάται από αυτές, όπως υποστηρίζουν ορισμένοι συνάδελφοί μας. Οι αποφάσεις σχετικά με συγκεκριμένα όρια στη δέσμη μέτρων για το κλίμα δεν ελήφθησαν με ακριβή και λεπτομερή τρόπο.
<P>
Δεν μπορούμε παρά να εκφράσουμε τη λύπη μας για το ότι έχει ήδη καθοριστεί ότι στην πραγματικότητα οι επιπτώσεις της εν λόγω δέσμης μέτρων, οι χρηματοοικονομικές επιπτώσεις, θα επηρεάσουν κυρίως τις φτωχές χώρες, τις νέες χώρες της ΕΕ. " απόφαση να εξαρτηθεί η χρηματοδότηση για το ζήτημα αυτό όχι από το κατά κεφαλήν εισόδημα αλλά από το όριο της ρύπανσης αποτελεί απόφαση που πλήττει τις οικονομίες των νέων χωρών της ΕΕ, συμπεριλαμβανομένης της χώρας μου, της Πολωνίας.
<SPEAKER ID="042" NAME="João Ferreira" AFFILIATION="GUE/NGL">
(PT) Κυρία Πρόεδρε, κυρίες και κύριοι, μια συνεπής προσέγγιση του προβλήματος της κλιματικής αλλαγής, που θα υπερβαίνει την απλή θέσπιση στόχων για τη μείωση των εκπομπών, απαιτεί μια ρεαλιστική εξήγηση των μέσων που θα χρησιμοποιηθούν προκειμένου να επιτευχθούν αυτές.
<P>
Θεωρούμε σημαντικό και αποκαλυπτικό το γεγονός ότι η πλειονότητα των μελών της Επιτροπής Περιβάλλοντος, Δημόσιας Υγείας και Ασφάλειας των Τροφίμων απέρριψε τη συμπερίληψη τροπολογιών στο σχέδιο ψηφίσματος για την Κοπεγχάγη που υποστηρίζουν -και αναφέρω αυτολεξεί- τη διαφοροποίηση των μέσων που θα χρησιμοποιηθούν για την επίτευξη των στόχων μείωσης των εκπομπών, την αποφυγή της εξάρτησης από αγορακεντρικά μέσα, και την ανάγκη αξιολόγησης της αποτελεσματικότητας αυτών των αγορακεντρικών μέσων, καθώς και των κοινωνικών και περιβαλλοντικών επιπτώσεών τους.
<P>
" σημασία που δίνει η Ευρωπαϊκή Ένωση σε λύσεις που βασίζονται στην αγορά είναι ενδεικτική μιας θεμελιωδώς πολιτικής και ιδεολογικής επιλογής. Σκοπός αυτής είναι η κατάρτιση ενός σχεδίου για τη δημιουργία δισεκατομμυρίων, ψευδών οικονομικών πόρων στην υπηρεσία ενός συστήματος που μοιάζει να μην έχει διδαχθεί τίποτα από την κρίση στην οποία έχει περιέλθει σήμερα.
<P>
" εμπειρία της εφαρμογής του συστήματος εμπορίας δικαιωμάτων εκπομπών της Ευρωπαϊκής Ένωσης έχει απαξιώσει παντελώς τις ρυθμίσεις μέσω της αγοράς και έχει καταδείξει την αναποτελεσματικότητα και τη διαστροφή των μέσων αυτής.
<SPEAKER ID="043" NAME="Timo Soini" AFFILIATION="EFD">
(FI) Κυρία Πρόεδρε, πρέπει να προστατεύσουμε τους εργαζόμενους, τους μικροεπιχειρηματίες και τη βιομηχανία. " ανάληψη περιβαλλοντικής δράσης είναι δυνατή μόνο στο πλαίσιο μιας υγιούς οικονομίας. Μόνο εάν η οικονομία είναι υγιής, μπορούμε να επενδύουμε στο περιβάλλον.
<P>
Τα πράγματα δεν θα έχουν καλή κατάληξη με τα σημερινά ποσοστά των στόχων. " σημερινή εμπορία ποσοστών, και το λέω εγώ που είμαι καθολικός, αποτελεί το σημερινό αντίστοιχο του συγχωροχαρτιού, και αυτό δεν είναι καλό. Πρέπει να εισαγάγουμε ένα σύστημα συγκεκριμένων εκπομπών, συμβαίνει και με τα αυτοκίνητα, που θα μας επιτρέπει να μετρούμε τι έχει συμβεί και να συνάγουμε τα κατάλληλα συμπεράσματα.
<P>
Γιατί δεν υπερασπίζεται η αριστερά τους εργαζόμενους, όχι μόνο στη Φινλανδία αλλά γενικότερα στην Ευρώπη; " υποστήριξη προς την αριστερά μειώνεται με ταχύτερους ρυθμούς απ'°ό,τι λιώνουν τα παγόβουνα. Υπάρχουν και άλλες επιλογές: μπορούν να επιβληθούν δασμοί στα προϊόντα που υπερβαίνουν συγκεκριμένες εκπομπές. Εάν θεσπίσουμε ένα σύστημα όπου το περιβαλλοντικό ντάμπινγκ που προέρχεται από τις αναπτυσσόμενες και τις λιγότερο βιομηχανικές χώρες δεν θα είναι εφικτό, τότε θα μπορέσουμε να προστατεύσουμε τις θέσεις εργασίας και τα προϊόντα ανώτερης ποιότητας, και θα είμαστε σε θέση να συνεχίσουμε να το πράττουμε και στο μέλλον.
<SPEAKER ID="044" NAME="Romana Jordan Cizelj" AFFILIATION="PPE">
(SL) Είμαι αισιόδοξη και συμφωνώ με τον σουηδό υπουργό Carlgren, ο οποίος δήλωσε ότι πρέπει να επιτύχουμε. Θα ήθελα επίσης να προσθέσω ότι, για να επιτύχουμε, πρέπει να δράσουμε με σοβαρότητα και να επιδιώξουμε τους στόχους μας με τρόπο σαφή και διαφανή.
<P>
Το πρώτο ζήτημα που θα ήθελα να θίξω είναι ότι η μείωση των εκπομπών αερίων του θερμοκηπίου αποτελεί τόσο ευρωπαϊκό όσο και παγκόσμιο στόχο. Ας μην θεωρούμε ότι έχουμε το δικαίωμα να κρίνουμε τις τεχνολογίες, υποστηρίζοντας ορισμένες και καταδικάζοντας άλλες. Όσον αφορά τις τεχνολογίες, πρέπει να παραμείνουμε αμερόληπτοι. Πρέπει να είμαστε ανοικτοί στη χρήση τεχνολογιών χαμηλής κατανάλωσης άνθρακα και στην ανάπτυξη νέων.
<P>
Δεν πρέπει να επιτρέψουμε οι προσπάθειές μας για την καταπολέμηση της κλιματικής αλλαγής να δημιουργήσουν αντιπαλότητα μεταξύ των επιμέρους τεχνολογιών χαμηλής κατανάλωσης άνθρακα. Εάν επιθυμούμε να επιτύχουμε, πρέπει να εξετάσουμε σοβαρά το ενδεχόμενο να κάνουμε χρήση όλων των διαθέσιμων τεχνολογιών.
<P>
Δεύτερον, στην COP15, εμείς, οι εκπρόσωποι της Ευρωπαϊκής Ένωσης, πρέπει να στείλουμε ένα σαφές μήνυμα: ότι χρειάζονται περισσότερα χρήματα ώστε να ανταποκριθούν οι τρίτες χώρες στις δεσμεύσεις τους, και ότι η αειφόρος ανάπτυξη απαιτεί δέσμες λύσεων. Ωστόσο, πώς μπορούμε να εξηγήσουμε στους φορολογούμενους πολίτες μας ότι αναλάβαμε να χρηματοδοτήσουμε την αειφόρο ανάπτυξη τρίτων χωρών χωρίς να τους ζητήσουμε την παραμικρή δέσμευση που θα μας διαβεβαίωνε ότι χρησιμοποιούν τους πόρους αυτούς για τους σκοπούς για τους οποίους προορίζονται; Χρειαζόμαστε δεσμεύσεις και εποπτεία.
<P>
Τρίτον, σε μία από τις συζητήσεις μας τον Νοέμβριο, επέστησα την προσοχή του Κοινοβουλίου στο γεγονός ότι πρέπει να στείλουμε ένα μήνυμα στον Πρόεδρο Obama καλώντας τον να παραστεί στην COP15. Σήμερα το πρωί, άκουσα στις ειδήσεις ότι ο κ. Obama επιβεβαίωσε ότι θα παραστεί στην Κοπεγχάγη και ότι θα ασκήσει πίεση για την έγκριση δεσμευτικών στόχων όσον αφορά τις εκπομπές αερίων του θερμοκηπίου. Για εμένα, αυτό φαίνεται να αποτελεί απόδειξη ότι η απόφασή μας να επιμείνουμε στην άσκηση πολιτικής πίεσης ήταν σωστή.
<P>
Συνοψίζοντας, θα ήθελα να στείλω ένα σαφές μήνυμα. Πρέπει να δράσουμε και να το κάνουμε άμεσα. Επιθυμούμε μια νομικά δεσμευτική συμφωνία και επιθυμούμε οι άλλες χώρες να συμπεριφερθούν υπεύθυνα.
<SPEAKER ID="045" NAME="Saïd El Khadraoui" AFFILIATION="S&amp;D">
(NL) Θα ήθελα να αναφερθώ στην πτυχή των μεταφορών. Πιστεύω ότι, μαζί με το ζήτημα της ενέργειας, οι μεταφορές αποτελούν ουσιαστικά τη μεγαλύτερη από τις προκλήσεις της κλιματικής αλλαγής.
<P>
Είναι μεγάλη πρόκληση διότι καθιστά αναγκαία μια επανεξέταση της υλικοτεχνικής οργάνωσης του συστήματος εμπορικών συναλλαγών μας και του τρόπου με τον οποίο κινούμαστε και ταξιδεύουμε. Ασφαλώς, θα πρέπει να λάβουμε έναν συνδυασμό μέτρων για να εκπληρώσουμε αυτούς τους στόχους. Στα μέτρα περιλαμβάνεται η συνέχιση των επενδύσεων στην έρευνα και την ανάπτυξη, η επιβολή αυστηρότερων τεχνικών προτύπων, ο καθορισμός και η διάδοση των βέλτιστων προτύπων, η εφαρμογή της εσωτερίκευσης των εξωτερικών δαπανών προκειμένου να προαχθεί η αποτελεσματικότητα του συστήματος και να εδραιωθούν ίσοι όροι ανταγωνισμού μεταξύ των διαφόρων μέσων μεταφοράς, καθώς επίσης, βεβαίως, η θέσπιση υλοποιήσιμων, φιλόδοξων στόχων σε παγκόσμιο επίπεδο. Αυτό είναι ιδιαίτερα σημαντικό στην περίπτωση του κλάδου της αεροπορίας και των θαλάσσιων μεταφορών, όπου χρειάζεται ακόμη να επιτευχθεί σημαντική πρόοδος στον τομέα της βιωσιμότητας.
<P>
Από την άποψη αυτή, πρέπει να πω ότι οι στόχοι που έθεσε το Συμβούλιο -μείωση κατά 10% έως το 2020 για την αεροπορία και μείωση κατά 20% για τις θαλάσσιες μεταφορές- στην πραγματικότητα δεν είναι αρκετά φιλόδοξοι. Θεωρώ ότι εν προκειμένω μπορούμε να προχωρήσουμε ακόμη περισσότερο.
<P>
Από την άλλη πλευρά, επισημαίνω ότι το ψήφισμα αναφέρεται στο ζήτημα της πώλησης του ήμισυ των δικαιωμάτων εκπομπών σε πλειστηριασμό. Αυτό δεν συνάδει με όσα προτείναμε εμείς οι ίδιοι πριν από δύο έτη, όταν διαθέταμε 15%, και για τον λόγο αυτόν θα επικεντρωνόμουν σε μια φιλόδοξη συμφωνία. Ας στοχεύσουμε σε αυτό.
<SPEAKER ID="046" NAME="Frédérique Ries" AFFILIATION="ALDE">
(FR) Κυρία Πρόεδρε, αντιλαμβανόμαστε πλήρως την κατάσταση, πιστεύω ότι ο τόνος έχει δοθεί, και ο υπουργός Carlgren έφτασε στο σημείο να ασκήσει κριτική στην επικρατούσα απαισιοδοξία. Έχει αρχίσει πραγματικά η αντίστροφη μέτρηση για να σώσουμε τη Διάσκεψη Κορυφής της Κοπεγχάγης και να διασφαλίσουμε ότι οι κύριες χώρες ρυπαντές του πλανήτη θα υπογράψουν μια φιλόδοξη συμφωνία και θα αναλάβουν δεσμεύσεις έναντι των μελλοντικών γενεών.
<P>
" σύναψη συμφωνίας είναι θετική εξέλιξη. " επιτυχία είναι βεβαίως ακόμη καλύτερη. Γνωρίζουμε ότι η επιτυχία αυτή εξαρτάται αναγκαστικά από την υποστήριξη των βιομηχανικών χωρών -κυρίως της Κίνας και των "νωμένων Πολιτειών- για αυτό που θα αποτελέσει το μελλοντικό πρωτόκολλο της Κοπεγχάγης, και εξίσου αναγκαστικά από την υποστήριξη των αναπτυσσόμενων χωρών. Από την άποψη αυτή, η Επιτροπή Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου έκανε το καθήκον της προτείνοντας ετήσια άμεση ενίσχυση ύψους 30 δισ. ευρώ έως το 2020 για να βοηθηθούν οι χώρες αυτές κατά τη μετάβασή τους σε μια οικονομία χαμηλότερης κατανάλωσης άνθρακα.
<P>
Αυτό με οδηγεί να αναφέρω εκείνο που θεωρώ ότι συνιστά έλλειψη στο ψήφισμά μας, δηλαδή το ότι δεν λαμβάνει υπόψη τον αντίκτυπο της κλιματικής αλλαγής στην υγεία των ανθρώπων. Ο αντίκτυπος αυτός είναι σοβαρός, εάν ακούσουμε τις εκκλήσεις και τις προειδοποιήσεις της ΠΟΥ.
<P>
Για τον λόγο αυτό, σας καλώ όλους να υπερψηφίσετε τις δύο τροπολογίες που αφορούν το συγκεκριμένο ζήτημα και τις οποίες προσέθεσα εγώ στο ψήφισμά μας.
<SPEAKER ID="047" NAME="Caroline Lucas" AFFILIATION="Verts/ALE">
(EN) Κυρία Πρόεδρε, κυκλοφορεί μια νέα κινηματογραφική ταινία που αφορά την κλιματική αλλαγή και ονομάζεται " Εποχή των "λιθίων. Διαδραματίζεται το 2055 και επικεντρώνεται στον μοναδικό επιζήσαντα της κλιματικής καταστροφής. Με κατατρύχουν κάποια λόγια σε αυτήν την ταινία, όταν ο ηθοποιός, ενθυμούμενος το 2009 -ενθυμούμενος το σήμερα- λέει: "Γιατί, ενώ γνώριζαν όσα γνώριζαν τότε, δεν έδρασαν όσο υπήρχε ακόμη χρόνος;"
<P>
Με άλλα λόγια, γιατί δεν κατορθώσαμε να αναπτύξουμε επαρκή πολιτική θέληση; Εν μέρει διότι δεν μιλούμε αρκετά σχετικά με τα οφέλη της μετάβασης σε έναν κόσμο μετά τον άνθρακα - τις εκατομμύρια θέσεις εργασίας στον τομέα της πράσινης ενέργειας, τα σπίτια με καλύτερη μόνωση, τις βελτιωμένες δημόσιες συγκοινωνίες. Αυτό είναι το μήνυμα που πρέπει να προωθήσει η ΕΕ.
<P>
Ωστόσο, ακόμη και ο πλέον φιλόδοξος στόχος που προτείνει σήμερα η ΕΕ -μια μείωση κατά 30% έως το 2020- δεν θα μας παράσχει παρά μόλις 50/50 πιθανότητες να αποφύγουμε τα χειρότερα όσον αφορά την κλιματική αλλαγή. Εάν σας έλεγαν ότι ένα αεροπλάνο στο οποίο ετοιμάζεστε να επιβιβαστείτε έχει 50/50 πιθανότητες να συντριβεί, πιθανότατα δεν θα επιβιβαζόσασταν. Και όμως, αυτά που διακυβεύονται στην Κοπεγχάγη είναι πολύ σοβαρότερα από αυτό. Επομένως, το μήνυμά μου προς εσάς είναι το εξής: σας παρακαλώ γίνετε περισσότερο φιλόδοξοι. Μην επιτρέψετε να γραφτεί στην επιτύμβια στήλη της Κοπεγχάγης πως αυτή ήταν η Εποχή των "λιθίων.
<SPEAKER ID="048" NAME="Paweł Robert Kowal" AFFILIATION="ECR">
(PL) Κυρία Πρόεδρε, για μία ακόμη φορά σε ένα ζήτημα με πολύ μεγάλη σημασία για την Ευρωπαϊκή Ένωση, ακούμε διαρκώς τη μαγική λέξη "επιτυχία". " Προεδρία επιθυμεί να σημειώσει επιτυχία, και το επιθυμεί περισσότερο από οτιδήποτε άλλο. Εν τω μεταξύ, ο Τύπος στην Ευρώπη βρίθει αναφορών ότι η Διάσκεψη Κορυφής της Κοπεγχάγης δεν θα στεφθεί με επιτυχία. Ας εξετάσουμε τους λόγους για τους οποίους δεν πρόκειται να στεφθεί με επιτυχία. Είναι ότι οι κυβερνήσεις έχουν την αίσθηση ότι, εάν όλα λέγονταν ξεκάθαρα, και εάν οι πολίτες των κρατών μελών της ΕΕ γνώριζαν τις συνέπειες, εάν γνώριζαν τους λόγους για τους οποίους επιθυμούμε να λάβουμε τόσο σημαντικές αποφάσεις, εάν γνώριζαν την αβεβαιότητα των λόγων αυτών και την αβεβαιότητα των συνεπειών των πράξεών μας, θα ήταν αντίθετοι σε όλα αυτά.
<P>
Θα ήθελα να πω ένα μόνο πράγμα, που είναι και το πιο σημαντικό - η Ευρωπαϊκή Ένωση είναι υπεύθυνη, τα κράτη μέλη της ΕΕ είναι υπεύθυνα για όσα συμβαίνουν στον κόσμο, αλλά είναι επίσης υπεύθυνα κατά πρώτο και κύριο λόγο για τα ίδια τους τα έθνη, τα κράτη και τους πολίτες τους, για τους ανθρώπους που εναποθέτουν τις ελπίδες τους σε όσα κάνουμε, τους ανθρώπους που ελπίζουν επίσης ότι τα πράγματα θα έχουν θετική εξέλιξη για αυτούς στο μέλλον. Αυτό πρέπει να το λάβουμε υπόψη. Εάν επιθυμούμε να αναλάβουμε την ευθύνη για την κατάσταση σε παγκόσμια κλίμακα, και εν προκειμένω δεν υπεισέρχομαι σε λεπτομέρειες, τότε αυτή η ευθύνη πρέπει να επηρεάζει τους πάντες εξίσου, κάποιους όσον αφορά τις μειώσεις, άλλους όσον αφορά την προστασία του περιβάλλοντος, και κάποιους άλλους όσον αφορά κάτι άλλο - αυτό χρειαζόμαστε σήμερα.
<SPEAKER ID="049" NAME="David Campbell Bannerman" AFFILIATION="EFD">
(EN) Κυρία Πρόεδρε, στην εκλογική μου περιφέρεια στην Αγγλία, αποκαλύφθηκε αυτήν την εβδομάδα ότι επιστήμονες από το Πανεπιστήμιο East Anglia παραποιούσαν, όπως εικάζεται, στοιχεία επιχειρώντας να αποδείξουν την ανθρωπογενή αύξηση της θερμοκρασίας του πλανήτη.
<P>
Τι αποκάλυψη! Είναι πλέον ξεκάθαρο ότι η επιστημονική συναίνεση όσον αφορά την ανθρωπογενή αύξηση της θερμοκρασίας του πλανήτη φθίνει με ταχείς ρυθμούς: 30 000 σκεπτικιστές επιστήμονες υπέγραψαν τη Διακήρυξη του Μανχάταν· 600 επιστήμονες υπέγραψαν έκθεση της Γερουσίας των "ΠΑ· ακόμη και γερμανοί επιστήμονες απευθύνθηκαν φέτος γραπτώς στην καγκελλάριο Angela Merkel.
<P>
Εν τω μεταξύ, ο συντάκτης της βασικής έκθεσης των "νωμένων Εθνών για το ζήτημα αυτό, ο σερ Nicholas Stern, μας παροτρύνει να γίνουμε χορτοφάγοι για να σταματήσουμε την απελευθέρωση αερίων από τις αγελάδες. Ίσως δεν έχουν τρελαθεί μόνο ορισμένες αγελάδες.
<P>
Είμαι μέλος της Επιτροπής Διεθνούς Εμπορίου. Με απασχολούν πολύ έντονα οι συνομιλίες που ξεκινούν αυτήν την εβδομάδα στον ΠΟΕ. Με ανησυχεί μια τάση που επικρατεί προς πράσινους δασμούς, η οποία βασίζεται σε παρόμοιους ψευδείς ισχυρισμούς. Οι νέοι αυτοί δασμοί δεν συνιστούν απλώς φραγμούς για το εμπόριο, τιμωρούν τους φτωχούς και δεν έχουν καμία απολύτως αιτιολόγηση. Πρόκειται απλώς για περιβαλλοντικό ιμπεριαλισμό.
<SPEAKER ID="050" NAME="Herbert Reul" AFFILIATION="PPE">
(DE) Κυρία Πρόεδρε, κυρίες και κύριοι, στο πλαίσιο των συζητήσεων για το κλίμα, έχουμε ακούσει διάφορες απόψεις στο Κοινοβούλιο σχετικά με τα αίτια και τον αντίκτυπο της κλιματικής αλλαγής. Δεν επιθυμώ να δώσω συνέχεια σε αυτό, αλλά αρκετοί συνάδελφοι που αναφέρθηκαν σχετικά έχουν δίκιο: αυξάνεται συνεχώς ο αριθμός των νέων φωνών στην επιστημονική κοινότητα, και θα ήθελα να συζητήσουμε σχετικά με αυτές τις νέες φωνές με δίκαιο τρόπο.
<P>
Το δεύτερο ζήτημα που θα ήθελα να θίξω είναι ότι το Κοινοβούλιο έχει υιοθετήσει μια σαφή θέση έναντι της Διάσκεψης Κορυφής της Κοπεγχάγης. Υπάρχει σαφής εντολή σχετικά με το τι πρέπει να επιτευχθεί. Υπάρχει επίσης εντολή για όλους εδώ στο Κοινοβούλιο να μεριμνήσουν για την ευημερία των πολιτών της Ευρωπαϊκής Ένωσης, και να το πράττουν από κάθε άποψη. Στις συζητήσεις αυτές, πρέπει να διασφαλίσουμε ότι δεν θεωρούμε ένα έργο ως το μοναδικό πολιτικό έργο που έχει σημασία για εμάς. Ως εκ τούτου, μερικές φορές εύχομαι στους στόχους μας για την Κοπεγχάγη να φροντίζαμε να απείχαμε από επικλήσεις ή από αγώνες δρόμου ποσών -όπως είπε και ένας άλλος βουλευτής- και αντί γι'°αυτό να εξετάζαμε τι μπορούμε να επιτύχουμε απτά και αποτελεσματικά. Τι μπορούμε να επιτύχουμε με έξυπνο τρόπο; Ποιες θα είναι οι συνέπειες, μεταξύ άλλων και για την ευρωπαϊκή βιομηχανία; Πρέπει να το λάβουμε και αυτό υπόψη. Δεν αποτελεί το μοναδικό κριτήριο, αλλά πρέπει να αποτελέσει κριτήριο, και για τον λόγο αυτόν θα ήθελα να μας δω να προσπαθούμε να επιτύχουμε συμφωνίες που είναι πραγματικά όσο το δυνατόν περισσότερο απτές. Αυτό προϋποθέτει επίσης ότι θα είμαστε δίκαιοι καθώς και ότι θα συμμετάσχουν και άλλα βιομηχανικά κράτη ούτως ώστε αυτό να μην αποτελέσει αποκλειστικά ευρωπαϊκό έργο.
<P>
Ένας άλλος βουλευτής επισήμανε επίσης ότι η συνεισφορά μας ανέρχεται σε 10%. Ο υπόλοιπος κόσμος, οι αναδυόμενες οικονομίες, οι αναπτυσσόμενες χώρες πρέπει να καταβάλουν το μερίδιο που τους αναλογεί. Εάν δεν καταλήξουμε σε ακριβείς όρους εν προκειμένω στην Κοπεγχάγη, θα προτιμούσα να επιτύχουμε πολιτική συναίνεση και να αναθέσουμε εντολές προκειμένου να συναφθούν συγκεκριμένες συμφωνίες κατά τους ερχόμενους μήνες. Δεν πρέπει να καταφύγουμε σε όποιον τυπικό συμβιβασμό γίνει βιαστικά στην Κοπεγχάγη και να κοροϊδεύουμε τους εαυτούς μας ότι αυτό θα οδηγήσει αυτόματα σε μειώσεις ύψους 30%. Εκείνο που χρειάζεται είναι ρεαλισμός και διαπραγματεύσεις για συγκεκριμένα ζητήματα - τότε θα μπορέσουμε πιθανότατα να σημειώσουμε πρόοδο.
<SPEAKER ID="051" NAME="Teresa Riera Madurell" AFFILIATION="S&amp;D">
(ES) Κυρία Πρόεδρε, η καταπολέμηση της κλιματικής αλλαγής προϋποθέτει επίσης μια ριζική αλλαγή κατά την παραγωγή και την κατανάλωση ενέργειας. Χρειαζόμαστε ένα νέο πρότυπο που θα εξισορροπεί αυτές τις τρεις ανάγκες: την ασφάλεια, τη βιωσιμότητα και την ανταγωνιστικότητα. Με αυτόν τον στόχο κατά νου, εργαζόμαστε για μια κοινή απόκριση.
<P>
Το 2007 αποτέλεσε έτος αποφασιστικής σημασίας, διότι καθορίσαμε τους ακριβείς στόχους μας. Ελήφθη μια απόφαση ώστε η αύξηση της θερμοκρασίας να μην φτάσει σε σημείο χωρίς επιστροφή, αλλά η απόφαση αυτή ελήφθη με τη γνώση ότι η μη ανάληψη δράσης θα επιβάρυνε εκ νέου την παγκόσμια οικονομία, ενώ η επένδυση στην αποδοτικότητα και τις ανανεώσιμες πηγές ενέργειας θα είχε μεγαλύτερα οφέλη.
<P>
Προκειμένου να πείσουμε τους πολίτες και την αγορά για την έντονη επιθυμία μας να επιτύχουμε αυτούς τους στόχους, χρειαζόμασταν ένα υγιές, σταθερό νομοθετικό πλαίσιο που θα παρείχε ασφάλεια δικαίου στις επενδύσεις, και αυτός ήταν ο λόγος για τις έξι νομοθετικές πρωτοβουλίες της πράσινης δέσμης μέτρων.
<P>
" Επιτροπή Βιομηχανίας, Έρευνας και Ενέργειας έχει συμβάλει σε σημαντικό βαθμό. Θα ήθελα να επισημάνω τη συμφωνία αναφορικά με την οδηγία για τις ανανεώσιμες πηγές ενέργειας και τις πρόσφατες συμφωνίες που αφορούν δύο πολύ σημαντικές οδηγίες: την οδηγία για την ενεργειακή απόδοση των κτιρίων και την οδηγία για την επισήμανση της ενεργειακής απόδοσης. Πρόκειται για μέτρα που περιλαμβάνουν αλλαγές, αλλά αποτελούν επίσης γνήσια, αποφασιστικής σημασίας κίνητρα για οικονομική ανάπτυξη μέσω της δημιουργίας θέσεων εργασίας. Αντιπροσωπεύουν εξοικονόμηση 50 δισ. ευρώ από εισαγωγές πετρελαίου και φυσικού αερίου, ένα εκατομμύριο επιπλέον θέσεις εργασίας στον κλάδο των ανανεώσιμων πηγών ενέργειας και τον ίδιο αριθμό από την άποψη της ενεργειακής απόδοσης έως το 2020.
<P>
" οικολογική βιομηχανία αντιπροσωπεύει σήμερα περισσότερες από τρία εκατομμύρια θέσεις εργασίας, και οι περιβαλλοντικές τεχνολογίες αποτελούν αναπτυσσόμενο τμήμα ενός κλάδου με κύκλο εργασιών μεγαλύτερο από 200 δισ. ευρώ ετησίως.
<P>
Επιτύχαμε πολλά στην Ευρώπη. Αλλά δεν αρκούν. Χρειαζόμαστε δράση σε παγκόσμια κλίμακα. Οι σοσιαλιστές στην Επιτροπή Βιομηχανίας, Έρευνας και Ενέργειας επιθυμούν, ως εκ τούτου, να επιστρέψουν οι διεθνείς διαπραγματεύσεις στην οδό της κατανόησης, ούτως ώστε να μπορέσει να επιτευχθεί μια γνήσια παγκόσμια συμφωνία στην Κοπεγχάγη.
<P>
(" Πρόεδρος διακόπτει την ομιλήτρια)
<SPEAKER ID="053" NAME="Holger Krahmer" AFFILIATION="ALDE">
(DE) Κυρία Πρόεδρε, η ευρωπαϊκή πολιτική για το κλίμα πρέπει να εγκαταλείψει τις ονειροπολήσεις της και να αντιληφθεί τη διεθνή πραγματικότητα.
<P>
Πρώτον, το Κυότο υπήρξε αποτυχία. Είχε μεγάλη συμβολική σημασία, αλλά δεν επέφερε μείωση των εκπομπών. Δεύτερον, στις παραμονές της Κοπεγχάγης, είναι σαφές ότι σημαντικά κράτη στον κόσμο δεν είναι διατεθειμένα να δεχθούν δεσμευτικούς στόχους όσον αφορά τις μειώσεις. Τρίτον, η πολιτική πρέπει να αντιληφθεί τη διαφωνία που αναδύεται στο επιστημονικό πεδίο. Οι ίδιοι επιστήμονες που υπέγραψαν τα συμπεράσματα της διακυβερνητικής επιτροπής για την αλλαγή του κλίματος πριν από δύο έτη κάνουν σήμερα λόγο για φυσικές επιρροές στο κλίμα - κάτι που η διακυβερνητική επιτροπή για την αλλαγή του κλίματος είχε αποκλείσει κατηγορηματικά πριν από δύο έτη.
<P>
Θα έπρεπε ήδη να γνωρίζουμε πόσο σίγουροι μπορούμε να είμαστε για το τι επηρεάζει την κλιματική αλλαγή όταν λαμβάνουμε πολιτικές αποφάσεις. Ως εκ τούτου, ζητώ αλλαγή στρατηγικής. Καταρχάς, πρέπει να προσαρμοστούμε στις αναπόφευκτες αλλαγές στο κλίμα, αλλά θα πρέπει παράλληλα να προχωρήσουμε πέρα από όλες τις ιδεολογικού χαρακτήρα συζητήσεις σχετικά με το διοξείδιο του άνθρακα και να αναζητήσουμε διεθνείς συμμάχους προκειμένου να επιταχύνουμε την έρευνα σχετικά με νέες πηγές ενέργειας και καθαρές τεχνολογίες.
<SPEAKER ID="054" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, βρισκόμαστε σε μια κρίσιμη καμπή για τον πλανήτη. " επιστημονική κοινότητα μέσω του IPCC καλεί την Ευρωπαϊκή Ένωση και τα κράτη μέλη να δεσμευτούν για μείωση των εκπομπών των αερίων του θερμοκηπίου κατά 40% μέχρι το 2020 σε σχέση με τις τιμές του 1990. Οι υπάρχουσες δεσμεύσεις της Ευρωπαϊκής Ένωσης είναι μόλις το 50% εκείνων που ζητούν οι εκθέσεις του IPCC ως απολύτως απαραίτητη δέσμευση.
<P>
Το IPCC είναι για την κλιματική αλλαγή ό,τι είναι το Διεθνές Νομισματικό Ταμείο για την οικονομία. Ερωτώ: θα μπορούσε ποτέ η Επιτροπή να αποκλίνει κατά 50% από στόχους που θα υποδείκνυε το Διεθνές Νομισματικό Ταμείο ως απολύτως απαραίτητους; Και ακόμη, η Ευρωπαϊκή Ένωση επιμένει για αύξηση του στόχου μείωσης των εκπομπών στο 30% το 2020 εφόσον και άλλες αναπτυγμένες χώρες δεσμευτούν σε συγκρίσιμες μειώσεις εκπομπών. Με δεδομένη τη σημερινή κατάσταση ποιες, τι είδους και ύψους δεσμεύσεις και από ποια ακριβώς κράτη θα ήταν ικανές να ενεργοποιήσουν την παραπάνω προσφορά και ποιες ακριβώς πολιτικές για το κλίμα θα αναθεωρηθούν στην περίπτωση αυτή και τι σχετική προετοιμασία έχει γίνει για το θέμα αυτό;
<SPEAKER ID="055" NAME="Bogusław Sonik" AFFILIATION="PPE">
(PL) Διάλογοι, συζητήσεις και διαπραγματεύσεις για μια διεθνή συμφωνία για το κλίμα στην Κοπεγχάγη διεξάγονται ακατάπαυστα εδώ και μήνες. Μέσα στη βουή των πληροφοριών, όπου ορισμένες χώρες υποβάλλουν προσφορές και ανταγωνίζονται μεταξύ τους ως προς το ποια θα δηλώσει περισσότερο φιλόδοξους στόχους, άλλες ανακοινώνουν μεγάλες προσδοκίες, ενώ κάποιες άλλες διατηρούν μια εντελώς παθητική στάση, και είναι εύκολο να χάσει κανείς τον βασικό στόχο μιας, πολύ απλά, ιστορικής σημασίας συμφωνίας.
<P>
Διότι μιλούμε για την καταπολέμηση της κλιματικής αλλαγής - μιας αλλαγής που μπορεί να οδηγήσει σε πραγματική οικολογική καταστροφή. Μιλούμε για το κοινό μέλλον του πλανήτη - το μέλλον όλων μας. Αυτός είναι ο λόγος για τον οποίο είναι σημαντικό και το εκπαιδευτικό έργο. Έχω την εντύπωση ότι οι απόψεις των ευρωπαίων πολιτών διαφοροποιούνται ολοένα περισσότερο από εκείνες της πολιτικής ελίτ. Εν προκειμένω, υπάρχει κίνδυνος οι προτάσεις που θα υποβληθούν στο φόρουμ της Κοπεγχάγης να αντιμετωπισθούν απλώς ως ένα είδος θείας παρέμβασης ή ως κατασκεύασμα της πολιτικής ελίτ.
<P>
Πρέπει να εργαστούμε για την εκπαίδευση των πολιτών και η Ευρωπαϊκή Επιτροπή πρέπει να αναλάβει την ευθύνη γι'°αυτό. " καταπολέμηση της κλιματικής αλλαγής δεν πρέπει να αντιμετωπιστεί ως καπρίτσιο των πλούσιων χωρών που θέλουν να επιβάλουν την άποψή τους στους άλλους. Θεωρώ ότι, εν προκειμένω, η Επιτροπή και οι αντιπροσωπείες πρέπει να υποστηρίξουν μια μόνιμη πολιτική πληροφόρησης και εκπαίδευσης.
<P>
Επίσης χρειάζεται ισχυρή πολιτική που θα υποστηρίζει την αναζήτηση αποτελεσματικών τεχνολογιών δέσμευσης του διοξειδίου του άνθρακα που παράγεται από τον λιθάνθρακα, ο οποίος χρησιμοποιείται ως πηγή ενέργειας. Αυτή η τεχνολογία πρέπει να αποκτήσει το ίδιο πολιτικό κύρος με εκείνο των άλλων ανανεώσιμων πηγών ενέργειας. Αυτό θα πρέπει να αποτελέσει προτεραιότητα του έργου του Ευρωπαϊκού Ινστιτούτου Καινοτομίας και Τεχνολογίας, που ιδρύσαμε πρόσφατα στη Βουδαπέστη.
<P>
Κάτι τελευταίο - το κόστος δημιουργίας ειδικού ταμείου για την υποστήριξη του αγώνα κατά της κλιματικής αλλαγής πρέπει να κατανεμηθεί ομοιόμορφα μεταξύ των κρατών μελών, ανάλογα με το επίπεδο του πλούτου τους.
<SPEAKER ID="056" NAME="Edite Estrela" AFFILIATION="S&amp;D">
(PT) Κυρία Πρόεδρε, απομένουν μόλις λίγες ημέρες μέχρι την Κοπεγχάγη και τώρα μοιάζει δυσκολότερο από ποτέ να οδηγηθούμε σε μια νομικά δεσμευτική συμφωνία. Θα καταλήξουμε σε αυτό που κάποιος αποκάλεσε συμφωνία δύο κατευθύνσεων, αλλά αυτό δεν σημαίνει ότι μπορούμε να επιδεικνύουμε αυταρέσκεια. " Ευρωπαϊκή Ένωση πρέπει να συνεχίσει να ηγείται των διαπραγματεύσεων και να ασκεί πίεση στις άλλες πλευρές.
<P>
" Κοπεγχάγη δεν πρέπει να οδηγήσει μόνο σε μια απλή δήλωση πρόθεσης. " Κοπεγχάγη πρέπει να οδηγήσει τουλάχιστον σε πολιτικές δεσμεύσεις και σε ένα χρονοδιάγραμμα που θα επιτρέπει την έγκριση μιας συμφωνίας για την εποχή μετά το Κυότο τον Ιούνιο του 2010 στη Βόννη. Οι "νωμένες Πολιτείες, η Ιαπωνία, οι χώρες BRIC και πολλές άλλες πρέπει να αναλάβουν δεσμεύσεις παρόμοιες με εκείνες της Ευρωπαϊκής Ένωσης, δεδομένου ότι οι προσπάθειες της Ευρωπαϊκής Ένωσης από μόνες τους δεν μπορούν να επιτύχουν τον στόχο του περιορισμού της αύξησης της θερμοκρασίας σε 2°C.
<P>
Δεν πρέπει να επιτραπεί στη χρηματοδότηση της προσαρμογής των αναπτυσσόμενων χωρών να θέσει σε κίνδυνο τους αναπτυξιακούς στόχους της χιλιετίας, ιδίως στις χώρες της Αφρικής, οι οποίες πλήττονται περισσότερο από την κλιματική αλλαγή.
<P>
" Κοπεγχάγη πρέπει επίσης να βοηθήσει στην αλλαγή του παγκόσμιου ενεργειακού προτύπου υποστηρίζοντας τις ανανεώσιμες πηγές ενέργειας και την εξοικονόμηση ενέργειας. Αυτός είναι ο τρόπος του μέλλοντος όχι μόνο για την καταπολέμηση της κλιματικής αλλαγής, αλλά και για τη δημιουργία θέσεων εργασίας.
<SPEAKER ID="057" NAME="Vladko Todorov Panayotov" AFFILIATION="ALDE">
(BG) Πριν από δύο έτη, η Ευρώπη ανέλαβε την πρωτοβουλία να ηγηθεί της μάχης κατά της κλιματικής αλλαγής. Υπάρχει νομοθετικό πλαίσιο σε ευρωπαϊκό επίπεδο και πρέπει να προωθηθούν οι πρωτοβουλίες για την ανάπτυξη της αντίστοιχης τεχνολογικής πλατφόρμας, που θα διευκολύνει τη μετάβαση σε μια οικονομία χαμηλής κατανάλωσης άνθρακα. Οι ευρωπαίοι ηγέτες έχουν μεγάλες φιλοδοξίες όσον αφορά τις διαπραγματεύσεις στην Κοπεγχάγη. Μολονότι δεν έχουν τεθεί ακόμη οι προϋποθέσεις για μια οριστική συμφωνία, είναι σημαντικό ότι έχουν τεθεί τα θεμέλια για παγκόσμια συναίνεση σχετικά με μια επιτυχημένη συμφωνία. Μετά την ένταξή μου στην κοινοβουλευτική αντιπροσωπεία που ταξίδεψε στην Ουάσινγκτον σε σχέση με τις διαπραγματεύσεις στην Κοπεγχάγη, διαπίστωσα ότι πρέπει να συζητηθεί η οικονομική αποτελεσματικότητα των μέτρων που εξετάζονται για την καταπολέμηση της κλιματικής αλλαγής. Όταν όλοι οι συμμετέχοντες στις διαπραγματεύσεις θα έχουν πειστεί ότι τα μέτρα για την καταπολέμηση της κλιματικής αλλαγής θα έχουν θετικές οικονομικές επιδράσεις και ότι οι οικονομίες τους δεν θα είναι ευάλωτες, θα επιτευχθεί μια παγκόσμια στρατηγική.
<SPEAKER ID="058" NAME="Françoise Grossetête" AFFILIATION="PPE">
(FR) Κυρία Πρόεδρε, όλοι ελπίζουν και προσεύχονται σήμερα για μια φιλόδοξη συμφωνία στην Κοπεγχάγη, αλλά πρέπει να ειπωθεί ότι οι φιλοδοξίες της Διάσκεψης Κορυφής της Κοπεγχάγης έχουν ουσιαστικά αποδυναμωθεί τις τελευταίες εβδομάδες, κυρίως εξαιτίας της διστακτικής στάσης των "νωμένων Πολιτειών και της Κίνας.
<P>
Προκειμένου να αποφευχθεί η αύξηση της θερμοκρασίας του πλανήτη κατά περισσότερο από 2 βαθμούς στα τέλη του αιώνα, όλες οι χώρες πρέπει να είναι πραγματικά πρόθυμες να δεχτούν τις ίδιες δεσμευτικές υποχρεώσεις. Ωστόσο, στο πλαίσιο των συζητήσεών μας, βλέπουμε κάτι που θυμίζει αγώνα δρόμου των αριθμών, αγώνα δρόμου των χρηματοδοτήσεων. Εκείνο που ζητώ είναι να μην είναι η Ευρώπη αφελής, αλλά ρεαλιστικός και αυστηρός διαπραγματευτής με εκείνους τους εταίρους της που δεν έχουν καταβάλει σημαντικές προσπάθειες για τη μείωση των εκπομπών τους.
<P>
Θα ήταν απαράδεκτο να απειληθούν οι προσπάθειες των περισσότερο φιλόδοξων χωρών εξαιτίας της διαρροής άνθρακα, που θα προκύψει πολύ απλά από την ανύπαρκτη ή την ανεπαρκή δράση ορισμένων.
<P>
" Ευρώπη δεν πρέπει να είναι αφελής όσον αφορά την Κίνα και την Ινδία. Πράγματι, η Βραζιλία και η Κορέα έχουν ήδη αποφασίσει να δεσμευθούν, όμως, ενώ η Ευρώπη επιθυμεί να αποτελέσει υπόδειγμα, δεν μπορεί να το κάνει με κάθε κόστος, και ιδίως όχι με συνέπεια την αποβιομηχανοποίησή της.
<P>
Οι διαπραγματεύσεις πρέπει να αποτελέσουν ευκαιρία για την προώθηση της ανάπτυξης νέων τεχνολογιών και τη διευκόλυνση της επένδυσης σημαντικών πόρων στην έρευνα και την ανάπτυξη. Για την ακρίβεια, υπάρχει κίνδυνος να χαθεί για πάντα η ευρωπαϊκή γνώση εξαιτίας χωρών που επωφελούνται από τη μεταφορά της τεχνολογίας. Για τον λόγο αυτόν, είναι πολύ σημαντικό να δημιουργήσουμε στην Κοπεγχάγη τις προϋποθέσεις για μια διαρκή ανταλλαγή μεταξύ των χωρών, στη βάση αμοιβαίων συμφερόντων, προστατεύοντας παράλληλα τις επενδύσεις που έχουν γίνει από ευρωπαϊκές εταιρείες στον τομέα της έρευνας και ανάπτυξης.
<P>
Επιτυχία θα είναι η προώθηση της διάδοσης των τεχνολογιών στις αναπτυσσόμενες χώρες, με αντάλλαγμα την αναγνώριση των δικαιωμάτων πνευματικής ιδιοκτησίας και το άνοιγμα των αγορών τους στις τεχνολογίες αυτές.
<P>
Έχουμε, εντέλει, μία απίστευτη ευκαιρία στην Ευρώπη, να εγκαινιάσουμε, ταυτόχρονα με την καταπολέμηση της κλιματικής αλλαγής, ένα γνήσιο τεχνολογικό πρόγραμμα για την ενθάρρυνση της καινοτομίας και, επομένως, τη δημιουργία νέων θέσεων εργασίας.
<SPEAKER ID="059" NAME="Gilles Pargneaux" AFFILIATION="S&amp;D">
(FR) Κυρία Πρόεδρε, κύριε Προεδρεύοντα του Συμβουλίου, κύριε Επίτροπε, επιτρέψτε μου να αναφερθώ σε ορισμένα σημαντικά σημεία που σχετίζονται με το ψήφισμά μας, αλλά και στη συζήτηση που θα διεξαγάγουμε τις επόμενες εβδομάδες στην Κοπεγχάγη.
<P>
Πρώτον, όσον αφορά το πρώτο σημείο, που είναι η καταπολέμηση της αύξησης της θερμοκρασίας. Άκουσα νωρίτερα αρκετούς συναδέλφους να υποτιμούν την έκταση αυτής της αύξησης της θερμοκρασίας του πλανήτη. Πρέπει ωστόσο να θυμόμαστε ότι πολλές εκατοντάδες εκατομμύρια άνθρωποι στον κόσμο πρόκειται να αποτελέσουν αυτό που θα μπορούσαμε να αποκαλέσουμε απώλειες της κλιματικής αλλαγής ως αποτέλεσμα αυτής της αύξησης. " Κοπεγχάγη πρέπει να σταματήσει αυτήν την αύξηση της θερμοκρασίας.
<P>
Δεύτερον, πρέπει να εφοδιαστούμε με μια δεσμευτική συμφωνία που θα ορίζει ότι οι εκπομπές αερίων του θερμοκηπίου πρέπει να μειωθούν κατά 30% έως το 2020, και κατά 80% έως το 2050.
<P>
Πρέπει επίσης να διασφαλίσουμε ότι θα εγγυηθούμε κάποιου είδους σαφήνεια όσον αφορά τη χρηματοδότηση. Στο ψήφισμά μας προτείνεται να δοθούν 300 δισ. ευρώ στις φτωχότερες χώρες για τα επόμενα 20 έτη. Πρέπει να προχωρήσουμε ακόμη περισσότερο. Έχει ακουστεί και το ποσό των 500 δισ. ευρώ και εμείς, η Ευρωπαϊκή Ένωση, πρέπει και στην περίπτωση αυτή να δώσουμε το παράδειγμα.
<P>
Επίσης, πρέπει να εισαγάγουμε έναν καθολικό φόρο άνθρακα, με τη δυνατότητα επιβολής φόρου στις χρηματοοικονομικές συναλλαγές. Ολοκληρώνοντας, θα ήθελα να εκφράσω τη μεγάλη κατάπληξή μου για την αμφισημία των δηλώσεων των συναδέλφων μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες) σε σχέση με όσα έχω ακούσει να λέγονται στη χώρα μου, τη Γαλλία, από τον Πρόεδρο της Δημοκρατίας, και σήμερα το πρωί πάλι από το υπουργό Borloo.
<SPEAKER ID="060" NAME="Werner Kuhn" AFFILIATION="PPE">
(DE) Κυρία Πρόεδρε, κυρίες και κύριοι, πέραν όλων των ευγενών στόχων που σχετίζονται με τη Διάσκεψη της Κοπεγχάγης - όταν μιλούμε για την προστασία του κλίματος δεν πρέπει ασφαλώς να ξεχνούμε ότι η Ευρώπη μας, οι εταιρείες και οι επιχειρήσεις της ανταγωνίζονται καθημερινά τα μεγάλα οικονομικά και εμπορικά κέντρα της Βόρειας Αμερικής και της νοτιοανατολικής Ασίας. Αυτό συνδέεται εξίσου με τη βιομηχανική παραγωγή και την παραγωγή ενέργειας, καθώς και, σε ιδιαίτερο βαθμό, με τις μεταφορές.
<P>
Πολλές εταιρείες μεταφορών αποτελούν επίσης διεθνείς παράγοντες. Για να είναι ανταγωνιστικές, πρέπει όλοι όσοι εμπλέκονται σε αυτόν τον τομέα να έχουν ίδιες ευκαιρίες. Αυτό σημαίνει ότι η προστασία του κλίματος κοστίζει. Εμείς στην Ευρώπη είμαστε πραγματικά πρωτοπόροι όσον αφορά τη μείωση των αερίων του θερμοκηπίου στον κλάδο των μεταφορών. Θα ήθελα απλώς να υπενθυμίσω εν προκειμένω σε όλους σας ότι στο Κοινοβούλιο αυτό συμφωνήσαμε ότι θα επιχειρήσουμε να συμπεριλάβουμε στο σύστημα εμπορίας εκπομπών τις αεροπορικές, ιδίως, αλλά και τις θαλάσσιες μεταφορές.
<P>
Έγινε αναφορά και στις σιδηροδρομικές μεταφορές. Οι σιδηροδρομικές μεταφορές, μέσω του περιβαλλοντικού φόρου για την παραγωγή ενέργειας περιλαμβάνονται οπωσδήποτε στα μέτρα μείωσης του διοξειδίου του άνθρακα, ενώ οι οδικές μεταφορές περιλαμβάνονται και αυτές μέσω διαφόρων ενδεχόμενων μορφών οδικών τελών. Πρέπει επίσης να ικανοποιήσουμε τις τεχνικές απαιτήσεις της Ευρωπαϊκής Ένωσης σε σχέση με τους καταλύτες μέσω των αυστηρότερων προτύπων Euro 4 και Euro 5. Εάν, ωστόσο, θέλουμε να επιτύχουμε κάτι στις θαλάσσιες και τις αεροπορικές μεταφορές, είναι αναγκαίο να εντείνουμε εκ νέου τις διαπραγματεύσεις μας με τα 20 κράτη του παραρτήματος I. Αυτό που συνέβη στην αεροπορία με τη Διεθνή Οργάνωση Πολιτικής Αεροπορίας δεν έχει μέχρι στιγμής αποφέρει αποτελέσματα. Πρέπει εν προκειμένω να συνεχίσουμε να ασκούμε πίεση με τις δραστηριότητές μας. Θα είναι πολύ σημαντικό να συζητηθεί αυτό στη Διάσκεψη της Κοπεγχάγης και το ίδιο ισχύει και όσον αφορά τις θαλάσσιες μεταφορές, που είναι ασφαλώς και αυτές -εξετάζοντας τη συγκεκριμένη ενεργειακή τους κατανάλωση ανά τόνο και χιλιόμετρο- πολύ φιλικές προς το περιβάλλον. Στο πλαίσιο αυτό, όμως, είναι αναγκαίο να συνάψουμε συμφωνία και με τον Διεθνή Ναυτιλιακό Οργανισμό σχετικά με κοινές έννοιες.
<SPEAKER ID="061" NAME="Andres Perello Rodriguez" AFFILIATION="S&amp;D">
(ES) Κυρία Πρόεδρε, θα ήθελα να συγχαρώ τα μέλη της Επιτροπής Περιβάλλοντος, Δημόσιας Υγείας και Ασφάλειας των Τροφίμων, και τον πρόεδρο αυτής, τον κ. Leinen, για το έργο που επιτέλεσαν ούτως ώστε να έχουμε εμείς ένα ψήφισμα όπως αυτό, το οποίο πρέπει οπωσδήποτε να εγκρίνουμε. Δεν μπορούμε να ξεγελάμε τους εαυτούς μας υποστηρίζοντας ότι οι τομεακές συμφωνίες αρκούν, διότι το να μιλούμε γι'°αυτό που θα μπορούσε να αποκληθεί υπολειμματική συμφωνία είναι σαν να παραδεχόμαστε μερική αποτυχία.
<P>
Πρέπει να εγκρίνουμε αυτό το ψήφισμα, το οποίο έχει τρεις ευγενείς φιλοδοξίες. " πρώτη είναι περισσότερο προφανής: να αποφύγουμε την κλιματική αλλαγή, με απτές προτάσεις για τη μείωση των εκπομπών και μια δέσμευση ως προς τη χρηματοδότηση, η οποία θα στοχεύει σε μια δεσμευτική και όχι υπολειμματική συμφωνία. Υπάρχουν επίσης δύο υποκείμενες φιλοδοξίες: η πρώτη είναι να αρχίσουμε να εργαζόμαστε για την όσο το δυνατόν συντομότερη επίτευξη μιας κοινής πολιτικής ενέργειας, ακριβώς όπως στο παρελθόν εφοδιαστήκαμε με μια κοινή γεωργική πολιτική, διότι την είχαμε ανάγκη. Υπάρχει, βεβαίως, επίσης η φιλοδοξία να επανακτήσουμε την εμπιστοσύνη των πολιτών στην πολιτική και τους πολιτικούς, η οποία βρίσκεται κατά κάποιον τρόπο σε έλλειψη στην Ευρώπη.
<P>
" επιτυχία στη Διάσκεψη Κορυφής θα μεταφραστεί, επομένως, σε επιτυχία σε σχέση με αυτές τις τρεις φιλοδοξίες. Κατά συνέπεια, καλώ τον Προεδρεύοντα του Συμβουλίου να διατηρήσει την αισιοδοξία του, να ασκήσει πιέσεις και να διαπραγματευτεί όσο περισσότερο μπορεί για να φέρει και τους άλλους στον δρόμο αυτής της επιτυχίας.
<P>
Δεν γνωρίζω εάν οι ηγέτες αυτού του πολυπολικού κόσμου θέλουν να κριθούν από την ιστορία ως ανίκανοι να επιτύχουν μια δεσμευτική συμφωνία, αλλά δεν νομίζω ότι εγώ, ως βουλευτής του ΕΚ, και όλοι οι εκπρόσωποι των πολιτών πρέπει να κριθούμε από την ιστορία ως ανίκανοι να προωθήσουμε στην Κοπεγχάγη τη δέσμευση που έχουμε έναντι της ανθρωπότητας για την αποτροπή της κλιματικής αλλαγής.
<SPEAKER ID="062" NAME="Anne Delvaux" AFFILIATION="PPE">
(FR) Κυρία Πρόεδρε, αρχικά θα ήθελα να συγχαρώ τις προσπάθειες της σουηδικής Προεδρίας να επιτύχει μια φιλόδοξη συμφωνία στην Κοπεγχάγη, παρά την πολύ έντονη ατμόσφαιρα απαισιοδοξίας που επικρατεί σε σχέση με αυτές τις επικείμενες διαπραγματεύσεις.
<P>
Προσωπικά, δεν πιστεύω ότι είναι ρεαλιστικό να παραδεχτούμε σε αυτό το στάδιο ότι η Διάσκεψη Κορυφής της Κοπεγχάγης είναι καταδικασμένη να αποτύχει ή ότι δεν θα οδηγήσει σε μια καταληκτική συμφωνία που θα κυρωθεί από όλα τα μέρη.
<P>
Ας μην υποκύψουμε τόσο γρήγορα στην απαισιοδοξία. Μας καλώ, σε αυτήν τη φάση, να μην μειώσουμε τις φιλοδοξίες μας όσον αφορά τόσο τους στόχους όσο και τις προθεσμίες. Πρέπει να συνεχίσουμε να πιστεύουμε σε μία ολοκληρωμένη, φιλόδοξη και δεσμευτική παγκόσμια πολιτική συμφωνία, η οποία θα προετοιμάσει το έδαφος για τη σύναψη μιας νομικής συνθήκης όσο το δυνατόν συντομότερα. Είναι πραγματικά πολύ νωρίς να αναφέρουμε ότι η προθεσμία για την COP16 είναι τον Δεκέμβριο του 2010.
<P>
Τώρα πρέπει να μετατρέψουμε τη ρητορική μας σε γνήσια πολιτική βούληση. Πρέπει να αποσαφηνίσουμε τη δέσμευσή μας σε χρηματοοικονομικούς όρους και σε σχέση με τη βοήθεια που θα παρασχεθεί στις αναπτυσσόμενες χώρες, ιδίως μέσω της μεταφοράς τεχνολογίας. Σε αυτό το στάδιο, έχει ουσιαστική σημασία μια πλήρης, συλλογική δέσμευση της Ευρωπαϊκής Ένωσης.
<P>
Επιπλέον, επισημαίνω εγγράφως την πρόσφατη αλλά υποδειγματική ώθηση που έδωσαν στις διαπραγματεύσεις η Βραζιλία, η Νότιος Κορέα, η Ινδονησία και η Νορβηγία συγκεκριμένα, οι οποίες ποσοτικοποίησαν τις φιλοδοξίες τους με στόχο τη μείωση των ρυπογόνων εκπομπών τους.
<P>
Μολονότι είναι κατανοητή η ευελιξία που ζητούν οι "νωμένες Πολιτείες, που μόλις τώρα αρχίζουν να αντιλαμβάνονται το ζήτημα του κλίματος, εντούτοις πρέπει να λάβουμε δεσμευτικές και φιλόδοξες, ποσοτικοποιημένες δεσμεύσεις σε βραχυπρόθεσμο, μεσοπρόθεσμο και μακροπρόθεσμο διάστημα από τους βασικούς ρυπαντές, όπως οι "νωμένες Πολιτείες και η Κίνα. Χωρίς τις δεσμεύσεις αυτές, οδηγούμαστε σε κλιματική, πολιτική και ηθική καταστροφή.
<SPEAKER ID="063" NAME="Vittorio Prodi" AFFILIATION="S&amp;D">
(IT) Κυρία Πρόεδρε, κύριε Carlgren, κύριε Δήμα, κυρίες και κύριοι, σήμερα θα ήθελα να αναφερθώ σε έναν 84χρονο ιεραπόστολο, τον πατέρα Ettore Turrini, ο οποίος έζησε 59 χρόνια στα βορειοδυτικά του Αμαζονίου. Μαχόταν πάντα για την προστασία του αυτόχθονου πληθυσμού και του δάσους τους έναντι όλων όσοι επιθυμούσαν να το καταστρέψουν στο όνομα βραχυπρόθεσμων συμφερόντων.
<P>
Στα ταξίδια του σε ολόκληρο το δάσος, ο πατέρας Ettore είχε επτά αεροπορικά ατυχήματα, αλλά δεν πτοήθηκε και έλαβε δεκάδες χιλιάδες υπογραφές μέσω των δραστηριοτήτων του, τις οποίες θα υποβάλει στον Πρόεδρο Lula, σε πολλούς υπουργούς και στον ιταλό Πρόεδρο, τον κ. Napolitano. Είναι άοκνος.
<P>
Συναντηθήκαμε την προηγούμενη Κυριακή και του είπα ότι συμμερίζομαι απολύτως τη θέση του, αλλά ίσως ο κόσμος να λογικευτεί και να καταλήξει στο συμπέρασμα ότι τα δάση αυτά είναι ζωτικής σημασίας ως πνεύμονες του κόσμου, τόσο για το τοπικό κλίμα όσο και για τη δέσμευση και αποθήκευση άνθρακα.
<P>
Του είπα ότι στην Κοπεγχάγη θα βρούμε επίσης πόρους για να αποζημιώσουμε τις χώρες που διατηρούν τα δάση άθικτα. Του είπα ότι δημιουργούμε μέσα ελέγχου -το GPS και το INSPIRE- για να μετρήσουμε πώς συμπεριφέρονται οι κυβερνήσεις και ότι, έως το 2030, θα έχουμε θέσει τέλος στην αποψίλωση των δασών.
<P>
Στην Κοπεγχάγη θα μπορέσουμε να τα καταφέρουμε όλα αυτά και θα συμμετάσχω στη Διάσκεψη Κορυφής και εξ ονόματος του πατέρα Turrini.
<SPEAKER ID="064" NAME="Christine De Veyrac" AFFILIATION="PPE">
(FR) Κυρία Πρόεδρε, γνωρίζουμε όλοι -και το αναφέραμε όλοι- τη σημασία των διαπραγματεύσεων στην Κοπεγχάγη αλλά, μολονότι όλοι ελπίζουμε σε μια συμφωνία, δεν μπορούμε να τη δεχτούμε με κάθε τίμημα.
<P>
Εάν δεν ικανοποιηθούν οι προϋποθέσεις για μια φιλόδοξη συμφωνία, εύχομαι ειλικρινά η Ευρωπαϊκή Ένωση να είναι σε θέση να πει "όχι" και να αρνηθεί να υπογράψει μιας συμφωνία "σε τιμή ευκαιρίας". Ο ευρωπαϊκός λαός, τον οποίο εκπροσωπούμε στο Κοινοβούλιο, αναμένει μια συμφωνία, μια συμφωνία που θα επιτρέψει την αποτελεσματική καταπολέμηση όλων των κλιματικών διαταραχών που παρατηρούμε καθημερινά γύρω μας. Οι Ευρωπαίοι δεν θα ικανοποιηθούν με κόλπα δημοσιότητας, με μη ποσοτικοποιημένες δηλώσεις πρόθεσης, με μη δεσμευτικούς στόχους που μπορούν να αγνοηθούν μόλις φύγουν από πάνω τους τα φώτα των μέσων ενημέρωσης.
<P>
Οι "νωμένες Πολιτείες θα πρέπει να αναλάβουν δεσμεύσεις στην Κοπεγχάγη!
<P>
" Ευρωπαϊκή Ένωση, ως η μοναδική ήπειρος που είδε τις εκπομπές της σε διοξείδιο του άνθρακα να μειώνονται από το 1990, και ως η μοναδική ήπειρος που έχει αναλάβει ακριβείς, δεσμευτικές και φιλόδοξες δεσμεύσεις για το μέλλον, δεν μπορεί να επωμιστεί μόνη της όλο το βάρος. Αυτός είναι ο λόγος για τον οποίο, εάν οι άλλες βιομηχανικές και αναδυόμενες χώρες δεν επιθυμούν να αναλάβουν το μερίδιο ευθύνης που τους αναλογεί, θα πρέπει να δεχτούν τις πλήρεις συνέπειες αυτού υπό τη μορφή εισαγωγής φόρου στα σύνορά μας προκειμένου να προστατευθεί η βιομηχανία μας από τον ανταγωνισμό εκείνων που θα αποφασίσουν να μην αποτελέσουν μέρος μιας παγκόσμιας συμφωνίας.
<P>
Εμείς, οι Ευρωπαίοι, ζητούμε κάθε μέρα και κάτι περισσότερο από τους κατασκευαστές μας. Ως απόδειξη αυτού, θα ήθελα να αναφερθώ στη δέσμη μέτρων για την κλιματική αλλαγή που υπογράφηκε υπό τη γαλλική Προεδρία. Θα ήθελα επίσης να αναφερθώ σε εθνικές πρωτοβουλίες που, όπως ο φόρος άνθρακα, τον οποίο μνημόνευσε μόλις τώρα ο κ. Pargneaux -και χαίρομαι που το έκανε- ενθαρρύνουν την εισαγωγή περιβαλλοντικής φορολογίας.
<P>
Ο κλάδος των μεταφορών, που αποτελεί μία από τις μεγαλύτερες πηγές εκπομπών διοξειδίου του άνθρακα -ακόμη και αν ορισμένα μέσα μεταφοράς, όπως τα αεροπλάνα, εκπέμπουν λιγότερα αέρια του θερμοκηπίου- συμβάλλει ολοένα και περισσότερο στον αγώνα κατά της κλιματικής αλλαγής. Ωστόσο, πρόκειται για έναν κλάδο που επλήγη σε πολύ μεγάλο βαθμό από τις συνέπειες της κρίσης. Εάν, όπως ελπίζω, οι θαλάσσιες και οι αεροπορικές μεταφορές συμπεριληφθούν στις διαπραγματεύσεις της Κοπεγχάγης, τότε ας διασφαλίσουμε ότι αυτό που ζητείται από τις ευρωπαϊκές βιομηχανίες θα ζητηθεί και από τις βιομηχανίες των άλλων βιομηχανικών χωρών.
<P>
Στην Κοπεγχάγη, τα βλέμματα της διεθνούς κοινής γνώμης θα είναι κολλημένα στην άρχουσα τάξη του. Σήμερα της λέμε: "Μην μας απογοητεύσετε".
<SPEAKER ID="065" NAME="Åsa Westlund" AFFILIATION="S&amp;D">
(SV) Κυρία Πρόεδρε, ο κ. Carlgren μάς προειδοποίησε ότι περιστοιχιζόμαστε από πολλούς απαισιόδοξους ανθρώπους. Χαίρομαι πραγματικά που ο κ. Carlgren δεν είναι ένας από αυτούς. Ωστόσο, ο σουηδός πρωθυπουργός, ο οποίος προεδρεύει του Συμβουλίου, και ο δανός πρωθυπουργός, ο οποίος φιλοξενεί τη Διάσκεψη Κορυφής της Κοπεγχάγης είναι, δυστυχώς, μεταξύ αυτών των απαισιόδοξων ανθρώπων. Αμφότεροι αυτοί οι συντηρητικοί ηγέτες έχουν, για βραχυπρόθεσμους κομματικούς λόγους, μειώσει τις προσδοκίες ενόψει της Κοπεγχάγης, καθιστώντας έτσι δυσκολότερη την επίτευξη μιας καλής συμφωνίας. Αυτό προκαλεί αμηχανία και είναι εντελώς ανεύθυνο, διότι δεν θα υπάρξει ποτέ καλύτερη ευκαιρία, όπως είπε επίσης ο κ. Carlgren.
<P>
Στην Κοπεγχάγη τρία πράγματα ιδίως πρέπει να διασαφηνιστούν και να μετατραπούν σε νομικά δεσμευτικές υποσχέσεις:
<P>
1. Το ποσοστό κατά το οποίο κάθε αναπτυγμένη χώρα σκοπεύει να περιορίσει τις εκπομπές της έως το 2020. Σύμφωνα με τις επιστημονικές εκτιμήσεις, οι μειώσεις πρέπει να προσεγγίζουν το 40%, κάτι που είναι όχι μόνο επιτεύξιμο, αλλά και που θα έχει ως αποτέλεσμα την ενίσχυση της ανταγωνιστικότητάς μας και τη δημιουργία περισσότερων πράσινων θέσεων εργασίας.
<P>
2. Τι πρέπει να κάνουν οι αναπτυσσόμενες χώρες για να περιορίσουν τις εκπομπές τους, και αυτό ισχύει κυρίως για την Κίνα και την Ινδία.
<P>
3. Πόση βραχυπρόθεσμη χρηματοδότηση πρέπει να δοθεί στις αναπτυσσόμενες χώρες από τα πλούσια έθνη και με ποια μορφή. Αυτή η χρηματοδότηση πρέπει να δοθεί πέραν των πόρων που έχουν ήδη υποσχεθεί τα πλούσια έθνη για την καταπολέμηση της φτώχειας. Εν προκειμένω, είναι σημαντικό ότι η σουηδική Προεδρία είναι επίσης διατεθειμένη να αλλάξει την οπτική της και να αγωνιστεί για να προστατεύσει όσους πλήττονται περισσότερο από την κλιματική αλλαγή ώστε να μην πληγούν ακόμη περισσότερο από την πείνα.
<SPEAKER ID="066" NAME="Eija-Riitta Korhola" AFFILIATION="PPE">
(FI) Κυρία Πρόεδρε, την προηγούμενη εβδομάδα διέρρευσαν ορισμένες πληροφορίες: η Επιτροπή είχε ξεκινήσει μια πρωτοβουλία, αθόρυβα και με τη συνεργασία ορισμένων κρατών μελών, για να κινηθεί προς άμεση μείωση των εκπομπών σε ποσοστό 30%. Το επιχείρημα γι'°αυτό είναι ότι η τιμή του διοξειδίου του άνθρακα θα μπορούσε να διατηρηθεί σε λογικά επίπεδα -δηλαδή σε επίπεδα που θα προωθούσαν τα μέτρα για τη μείωση εκπομπών- εάν η μείωση ανερχόταν σε ποσοστό 30%. Οι μεγάλοι παραγωγοί ηλεκτρικής ενέργειας, οι οποίοι ασκούν έντονες πιέσεις, είναι ενθουσιασμένοι με το σχέδιο αυτό, το οποίο θα αυξήσει τα κέρδη των εισηγμένων εταιρειών ηλεκτρικής ενέργειας και, ταυτόχρονα, θα καταστήσει την ευρωπαϊκή βιομηχανία ευάλωτη σε διαρροή άνθρακα.
<P>
Θα ήθελα, ωστόσο, να υπενθυμίσω στην Επιτροπή ότι, βάσει της οδηγίας για την εμπορία εκπομπών, ο στόχος της ΕΕ για μείωση των εκπομπών κατά 20% θα μετατραπεί σε 30% μόνο εάν οι άλλες βιομηχανικές χώρες κάνουν "συγκρίσιμες προσπάθειες μείωσης", και εάν οι προηγμένες αναπτυσσόμενες χώρες αναλάβουν ορισμένες υποχρεώσεις. " επίτευξη πολιτικής συμφωνίας στην Κοπεγχάγη και πάλι δεν θα είναι αρκετή. Εντούτοις, ούτε και μια νομικά δεσμευτική συμφωνία θα είναι αρκετή προτού την κυρώσουν όλες οι χώρες. Μόνο μετά την κύρωση θα είναι η ΕΕ σε θέση να διαπιστώσει κατά πόσον ικανοποιήθηκε η προϋπόθεση που είχε θέσει σε σχέση με τις συγκρίσιμες προσπάθειες μείωσης.
<P>
" αλλαγή της πολιτικής συναίνεσης σε δεσμευτική συμφωνία δεν είναι μικρό κατόρθωμα από τεχνικής άποψης. Μια νομική συμφωνία σχετικά με την παγκόσμια πολιτική για το κλίμα θα διατυπωθεί με ακρίβεια και θα ασχοληθεί με εκατοντάδες ζητήματα, περιλαμβάνοντας ενότητες όπως "Ποσοτικοί στόχοι για τον περιορισμό των εκπομπών στις βιομηχανικές χώρες για το 2020 και μετά", "Συγκεκριμένοι στόχοι εκπομπών για τις αναπτυσσόμενες χώρες για το 2020 και μετά", "Χρηματοδοτική ενίσχυση στις αναπτυσσόμενες χώρες από τις βιομηχανικές χώρες", "Ανάπτυξη και μεταφορά της τεχνολογίας" και "Καταβόθρες άνθρακα και οι λογιστικοί τους κανόνες". Υπάρχουν δεκάδες μεμονωμένα ζητήματα που σχετίζονται με όλους αυτούς τους τομείς, για τα οποία οι χώρες θα πρέπει να καταλήξουν σε αμοιβαία συμφωνία.
<P>
Ωστόσο, το βασικό ζήτημα είναι ότι μόνο μέσω συγχρονισμένου περιορισμού των εκπομπών θα μπορέσουμε να εγγυηθούμε μια συνολική μείωση, αντί να τις μεταφέρουμε απλώς από το ένα μέρος στο άλλο συμβάλλοντας περισσότερο στην αύξηση του συνολικού αριθμού τους. Αυτός είναι ο λόγος για τον οποίο η περιβαλλοντικά υπεύθυνη πολιτική εξαρτά τις μειώσεις στην ΕΕ από τις προσπάθειες των άλλων μερών. Διαφορετικά, η δυσοίωνη πρόβλεψη του κ. Verheugen ότι το μόνο που θα καταφέρουμε θα είναι να εξάγουμε ρύπανση και να εισάγουμε ανεργία μπορεί να βγει αληθινή.
<P>
(Χειροκροτήματα)
<SPEAKER ID="067" NAME="Maria Da Graça Carvalho" AFFILIATION="PPE">
(PT) Κυρία Πρόεδρε, κύριε Carlgren, κύριε Επίτροπε, είναι πολύ σημαντικό η Κοπεγχάγη να οδηγήσει σε μια δεσμευτική πολιτική συμφωνία. " συμφωνία αυτή θα πρέπει να περιλαμβάνει επιχειρησιακά στοιχεία που θα μπορούν να υλοποιηθούν άμεσα και ένα χρονοδιάγραμμα που θα επιτρέπει την κατάρτιση νομικά δεσμευτικής συμφωνίας κατά τη διάρκεια του 2010.
<P>
" συμφωνία πρέπει να περιλαμβάνει όλες τις χώρες που υπέγραψαν τη Συνθήκη, και έχει ζωτική σημασία τυχόν δεσμεύσεις που αφορούν είτε τη μείωση των εκπομπών είτε τη χρηματοδότηση να είναι σαφείς.
<P>
Ενώ, από τη μια πλευρά, οι βιομηχανικές χώρες πρέπει να ηγηθούν της μείωσης των εκπομπών των αερίων του θερμοκηπίου, οι περισσότερο προηγμένες οικονομικά αναπτυσσόμενες χώρες έχουν και αυτές να διαδραματίσουν τον ρόλο τους συμβάλλοντας ανάλογα με τις ευθύνες και τις αντίστοιχες δυνατότητές τους. Συγκρίσιμες προσπάθειες θα πρέπει να απαιτηθούν από τις βιομηχανικές και τις αναδυόμενες χώρες με περισσότερο προηγμένες οικονομίες. Μόνο τότε θα καταστεί εφικτή η μείωση των στρεβλώσεων της διεθνούς ανταγωνιστικότητας.
<P>
" νέα συμφωνία πρέπει να διευκολύνει τη δημιουργία σχεδίων χαμηλής κατανάλωσης άνθρακα σε εθνικό επίπεδο, που θα υποστηρίζονται από νομοθεσία. Με τη σειρά τους, οι δεσμεύσεις που λαμβάνονται στο πλαίσιο εθνικών σχεδίων θα πρέπει να γνωστοποιούνται στη διεθνή κοινότητα, και να εγγυώνται έτσι μεγαλύτερη διαφάνεια σε όλες τις διαδικασίες. Τα σχέδια αυτά πρέπει να είναι υποχρεωτικά για όλες τις εμπλεκόμενες χώρες, εκτός των λιγότερο αναπτυγμένων. Ωστόσο, εάν οδηγήσει αυτή η στρατηγική σε μια πραγματική τρίτη βιομηχανική επανάσταση, η οποία θα βασίζεται στη χαμηλή κατανάλωση άνθρακα, πρέπει να υιοθετήσουμε μια ολιστική προσέγγιση, η οποία θα καλύπτει όλους τους κλάδους που ευθύνονται για τις εκπομπές.
<P>
Ζωτικής σημασίας είναι επίσης να καθορίσουμε τη διάρθρωση της χρηματοδότησης, ούτως ώστε να αποβεί βιώσιμη μεσοπρόθεσμα και μακροπρόθεσμα. " χρηματοδότηση πρέπει να προέρχεται από τον ιδιωτικό τομέα, την αγορά άνθρακα και τον δημόσιο τομέα των βιομηχανικών χωρών, αλλά και από τις περισσότερο προηγμένες οικονομικά αναπτυσσόμενες χώρες.
<P>
Όσον αφορά την κατανομή της χρηματοδότησης, πρέπει να δοθεί προτεραιότητα στην κατάρτιση και την προσαρμογή, με ιδιαίτερη εστίαση στις λιγότερο αναπτυγμένες χώρες.
<P>
Συνοψίζοντας, θα ήθελα να αναγνωρίσω το εξαιρετικό έργο του Επιτρόπου Δήμα ως επικεφαλής του παρόντος φακέλου.
<SPEAKER ID="068" NAME="Iva Zanicchi" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, σε λίγες εβδομάδες θα έχω την τιμή να αποτελώ μέλος της επίσημης αντιπροσωπείας του Κοινοβουλίου που θα σταλεί στην Κοπεγχάγη στη διάσκεψη των "νωμένων Εθνών για την κλιματική αλλαγή.
<P>
Μετά τα θεμελιώδους σημασίας στάδια στο Ρίο Ντε Τζανέιρο το 1992 και στο Κυότο το 1997, στις 7 Δεκεμβρίου θα ξεκινήσουν οι εργασίες στο πλαίσιο μιας νέας διάσκεψης για το παγκόσμιο κλίμα που ενδέχεται να αποβεί ιστορικής σημασίας. Κυρία Πρόεδρε, είπα "ενδέχεται", διότι κατά τις τελευταίες ημέρες της Συνόδου Κορυφής της Οικονομικής Συνεργασίας Ασίας-Ειρηνικού, οι "νωμένες Πολιτείες και η Κίνα φαίνονταν να έχουν αποφασίσει να αλλάξουν το πεδίο της συνεδρίασης στην Κοπεγχάγη.
<P>
Ωστόσο, υπάρχει ακόμη χρόνος πριν από τη Σύνοδο Κορυφής, και είναι προς όφελος όλων των εμπλεκομένων μερών να φτάσουν εκεί με συγκεκριμένους στόχους και προγράμματα, ούτως ώστε να μην διαψευστούν οι μεγάλες προσδοκίες για περαιτέρω πρόοδο όσον αφορά την καταπολέμηση της κλιματικής αλλαγής.
<P>
" αρχή "ο ρυπαίνων πληρώνει" πρέπει να ισχύει για όλους. " Ευρώπη είχε ανέκαθεν ηγετικό ρόλο και η δέσμη μέτρων για το κλίμα και την ενέργεια της προηγούμενης κοινοβουλευτικής περιόδου αποτελεί σαφές παράδειγμα αυτού. Το έχουμε ήδη αναφέρει πολλές φορές: οι "νωμένες Πολιτείες, η Κίνα, η Ινδία, η Ρωσία και η Βραζιλία πρέπει να αναλάβουν και αυτές με τη σειρά τους τις ευθύνες τους, ως χώρες που αποτελούν τους μεγαλύτερους ρυπαντές. Εάν αυτό δεν συμβεί, θα έχουμε επιβάλει άσκοπες δαπάνες στις ευρωπαϊκές μας επιχειρήσεις και, πάνω απ'°όλα, χωρίς συνεισφορές από τις χώρες αυτές, θα κινδυνεύσει και η Κοπεγχάγη να αποτελέσει χαμένη ευκαιρία.
<P>
Συνοψίζοντας, ο αγώνας κατά της κλιματικής αλλαγής αποτελεί επίσης αναγκαία προϋπόθεση για την επίτευξη -ή ίσως θα ήταν προτιμότερο να πω την προσέγγιση- των αναπτυξιακών στόχων της χιλιετίας.
<P>
Πρέπει να καταπολεμήσουμε την απερήμωση, τη διαταραχή του κλίματος και τα βίαια φυσικά φαινόμενα, εάν επιθυμούμε να μειώσουμε κατά το ήμισυ την ακραία φτώχεια, να καταπολεμήσουμε τις επιδημίες και να διασφαλίσουμε ότι όλοι έχουν πρόσβαση στο νερό, κάτι που αποτελεί ουσιαστική προϋπόθεση.
<SPEAKER ID="069" NAME="Elie Hoarau" AFFILIATION="GUE/NGL">
(FR) Κυρία Πρόεδρε, κυρίες και κύριοι, η Σύνοδος Κορυφής της Κοπεγχάγης αποτελεί ιστορική ευκαιρία να αλλάξουμε τη μοίρα του πλανήτη.
<P>
Πρέπει να καταλήξουμε σε αποφάσεις που θα είναι ακόμη πιο δεσμευτικές από εκείνες που ελήφθησαν στο Κυότο. Ως εκ τούτου, πρέπει να καλέσουμε τους ηγέτες μας να δημιουργήσουν μια διεθνή οργάνωση, όπως είναι ο ΠΟΕ, που θα είναι υπεύθυνη για τη ρύθμιση της κλιματικής αλλαγής και τα περιβαλλοντικά ζητήματα· να δημιουργήσουν ένα ταμείο προσαρμογής στην κλιματική αλλαγή - πέραν, ασφαλώς, της επίσημης αναπτυξιακής βοήθειας· και να εισαγάγουν φόρο άνθρακα για τις θαλάσσιες και τις αεροπορικές μεταφορές, που θα πρέπει να εισαχθεί επίσης και για τις χρηματοοικονομικές συναλλαγές.
<P>
Βλέπουμε ξεκάθαρα την επείγουσα ανάγκη για διεθνή κανονιστική ρύθμιση τους περιβάλλοντος, όμοια ακριβώς με εκείνη των χρηματοπιστωτικών αγορών και του διαδικτύου. Έχουμε τη δυνατότητα να προβούμε σε αυτό το ιστορικό βήμα για το περιβάλλον. Ας το κάνουμε εκφράζοντας τις μεγαλύτερες ανθρώπινες εμπνεύσεις, διαφορετικά θα μοιάζουμε με φορείς λήψης αποφάσεων οι οποίοι δεν έχουν καμία σχέση με την πραγματικότητα.
<SPEAKER ID="070" NAME="Rachida Dati" AFFILIATION="PPE">
(FR) Κυρία Πρόεδρε, κύριε Προεδρεύοντα του Συμβουλίου, Πρόεδρε της Επιτροπής, κυρίες και κύριοι, με τη Σύνοδο Κορυφής της Κοπεγχάγης να απέχει μόλις δύο εβδομάδες, αυξάνονται οι ανησυχίες σχετικά με την επιτυχία των διαπραγματεύσεων που αφορούν την κλιματική αλλαγή. Επιπλέον, ορισμένοι υποστηρίζουν από τώρα ότι η Σύνοδος Κορυφής θα είναι αποτυχία.
<P>
Οι μεγάλες διεθνείς δυνάμεις εξακολουθούν να διστάζουν να επιδείξουν τις πλήρεις φιλοδοξίες που απαιτεί από εμάς η επείγουσα φύση της κλιματικής αλλαγής. Εγκρίνοντας, αύριο, την πρόταση ψηφίσματος σχετικά με τη στρατηγική της Ευρωπαϊκής Ένωσης ενόψει της Συνόδου Κορυφής της Κοπεγχάγης, εμείς, οι βουλευτές του ΕΚ πρέπει να δείξουμε ότι είμαστε, πρώτον, απόλυτα αποφασισμένοι, και ότι η Σύνοδος Κορυφής πρέπει να οδηγήσει σε μια συμφωνία - η οποία θα είναι ασφαλώς ακριβής, αλλά πάνω απ°όλα θα είναι δεσμευτική.
<P>
Επιπλέον, δεν θα πρέπει να είναι εφικτή η υπονόμευση ή η αμφισβήτηση της δεσμευτικής φύσης αυτής της συμφωνίας που θα συναφθεί. Δεν μπορούμε να αναβάλλουμε επ'°αόριστον τη λήψη αποφάσεων, διαφορετικά θα είναι πολύ αργά, εξού και η ανάγκη δημιουργίας ενός διεθνούς περιβαλλοντικού οργανισμού, που σήμερα μοιάζει όχι μόνο απαραίτητος αλλά και επείγων, καθώς ρόλος του, υπό την αιγίδα των "νωμένων Εθνών, θα είναι η εποπτεία της εφαρμογής των δεσμεύσεων που έγιναν στην Κοπεγχάγη.
<P>
Ξεκινώντας από την Κοπεγχάγη, πρέπει να είμαστε σε θέση να αναμένουμε μεγαλύτερη διαύγεια και μεγαλύτερη υπευθυνότητα από τις μεγάλες δυνάμεις αυτού του κόσμου.
<SPEAKER ID="071" NAME="Csaba Sándor Tabajdi" AFFILIATION="S&amp;D">
(HU) Τα κράτη μέλη της ΕΕ στην κεντρική Ευρώπη στηρίζουν ολόψυχα τους στόχους της πολιτικής της Ευρωπαϊκής Ένωσης για το κλίμα. Ο απλούστατος λόγος γι'°αυτό είναι ότι χωρίς τη δική τους συμβολή η Ευρωπαϊκή Ένωση δεν θα μπορούσε να επιτύχει τους στόχους της πολιτικής της για το κλίμα. Για την ακρίβεια, μεταξύ 1990 και 2005, τα εν λόγω κράτη μέλη περιόρισαν τη βιομηχανική τους παραγωγή σε εξαιρετικό βαθμό. Γι'°αυτόν τον λόγο, τα νέα κράτη μέλη θεωρούν ότι είναι πολύ σημαντικό να διαδραματίσουν σημαντικό ρόλο εν προκειμένω και στο μέλλον. Ως εκ τούτου, έχουν αναλάβει εξαιρετικά επαχθείς οικονομικές και κοινωνικές αρμοδιότητες. Στη συμφωνία για τη μείωση των παγκόσμιων εκπομπών, πρέπει να ληφθεί υπόψη το βαρύ οικονομικό πλήγμα καθώς και η παγκόσμια εκτίμηση των αναγκών των νέων κρατών μελών. Είναι επίσης πολύ σημαντικό, αυτά τα κράτη μέλη να μην χάσουν τα μέσα για την υλοποίηση των δικών τους πράσινων επενδύσεων και την ανάπτυξη ανανεώσιμων πηγών ενέργειας.
<SPEAKER ID="072" NAME="Rareş-Lucian Niculescu" AFFILIATION="PPE">
(RO) " Ευρωπαϊκή Επιτροπή και τα κράτη μέλη χρηματοδότησαν μελέτη που δημοσιεύτηκε πρόσφατα, στην οποία ασκείται κριτική στις πολιτικές της Ευρωπαϊκής Ένωσης για το κλίμα, διότι περιορίζονται στη μείωση των βιομηχανικών εκπομπών αερίων του θερμοκηπίου χωρίς να δίνουν σημασία στη φυσική δυνατότητα δέσμευσης διοξειδίου του άνθρακα. Από την άλλη πλευρά, η μελέτη αυτή υποστηρίζει ότι η εντατική μέθοδος καλλιέργειας που έχει αναπτυχθεί από την Ευρωπαϊκή Ένωση φέρει μεγάλο μερίδιο της ευθύνης για την κλιματική αλλαγή.
<P>
Στην πραγματικότητα, η εν λόγω μελέτη συνιστά κατηγορητήριο εναντίον της ευρωπαϊκής γεωργίας. Κατά την άποψή μου, εάν θέλουμε να μιλήσουμε για τη γεωργία σε αυτό το πλαίσιο, πρέπει να αναφέρουμε και ορισμένα άλλα πράγματα. Για παράδειγμα, η ευρωπαϊκή γεωργία έχει εξαιρετικές επιδόσεις όσον αφορά τη συμβολή της στη μείωση των εκπομπών αερίων του θερμοκηπίου, με μείωση που ανήλθε σε ποσοστό 20% κατά την περίοδο 1990-2006. Λαμβάνοντας υπόψη ότι ο γενικός μέσος όρος για την περίοδο εκείνη ήταν μόλις 6%, θεωρώ ότι είναι λάθος να καταδικάζουμε τη γεωργία δύο εβδομάδες πριν από τη Διάσκεψη της Κοπεγχάγης.
<SPEAKER ID="073" NAME="Marc Tarabella" AFFILIATION="S&amp;D">
(FR) Κυρία Πρόεδρε, άκουσα πολλά για τη βιομηχανία κατά τη διάρκεια της παρούσας συζήτησης, και δεν ήθελα να κάνει η Κοπεγχάγη το λάθος να ξεχάσει τη γεωργία.
<P>
Ορμώμενος από τα σχόλια του συναδέλφου μου κ. Niculescu, θα ήθελα προφανώς να συμφωνήσω μαζί του λέγοντας ότι η γεωργία δεν πρέπει να θεωρείται περιορισμός, αλλά ενδεχόμενο εργαλείο για την καταπολέμηση της αύξησης της θερμοκρασίας του πλανήτη στο μέλλον.
<P>
" εν λόγω δραστηριότητα δεν μπορεί να παραγκωνιστεί ούτε και να αγνοηθεί, εφόσον -θα έπρεπε πιθανότατα να σας υπενθυμίσω- κυριαρχεί στο μεγαλύτερο τμήμα της επικράτειας της Ευρώπης και διαθέτει τεράστιο δυναμικό όσον αφορά τον αγώνα κατά της αύξησης της θερμοκρασίας του πλανήτη. Ως εκ τούτου, η γεωργία πρέπει να διαδραματίσει κεντρικό ρόλο στις συζητήσεις στην Κοπεγχάγη, και ελπίζω ότι τα μέλη του Συμβουλίου και της Επιτροπής δεν θα το ξεχάσουν αυτό και θα εκπροσωπήσουν τις απόψεις μας στην Κοπεγχάγη τον Δεκέμβριο.
<SPEAKER ID="074" NAME="Catherine Greze" AFFILIATION="Verts/ALE">
(FR) Κυρία Πρόεδρε, κυρίες και κύριοι, η προστασία των αυτοχθόνων πληθυσμών διαδραματίζει ζωτικής σημασίας ρόλο στον αγώνα κατά της κλιματικής αλλαγής. Όσον αφορά το περιβάλλον, τη φτώχεια και την υγεία, οι πληθυσμοί αυτοί είναι οι πρώτοι που πλήττονται από την κλιματική αλλαγή.
<P>
Πέραν της αποψίλωσης των δασών και της εξορυκτικής βιομηχανίας, πλήττονται και από τις λανθασμένες λύσεις που προτείνονται από τις βιομηχανικές χώρες. Τα βιοκαύσιμα δεν αποτελούν καθαρή εναλλακτική πρόταση. Βλάπτουν τη γη των αυτοχθόνων πληθυσμών, με αποτέλεσμα εκείνοι να αναγκάζονται να μετοικήσουν.
<P>
Παρομοίως, όταν προωθούμε καθαρές τεχνολογίες, οι πολυεθνικές οικειοποιούνται τις τεχνολογίες των προγόνων των εν λόγω πληθυσμών για να τις πουλήσουν εκ νέου σε υψηλή τιμή σε αυτούς που τις εφηύραν. Εκφράζω τη λύπη μου για το γεγονός ότι δεν έγινε η παραμικρή αναφορά στη Διακήρυξη των "νωμένων Εθνών για τα δικαιώματα των αυτοχθόνων πληθυσμών στο ψήφισμα που υποβλήθηκε σήμερα.
<P>
Θα έπρεπε να είχαμε επίσης αναφερθεί στη βιοπειρατεία και τα αυτόνομα δικαιώματα ιδιοκτησίας των αυτοχθόνων πληθυσμών ως θεμελιώδη μέσα για την καταπολέμηση της κλιματικής αλλαγής. Θα εγείρω αυτά τα ζητήματα όταν θα συζητούμε μελλοντικά ψηφίσματα. Το ζήτημα των δασών δεν έχει να κάνει μόνο με τον άνθρακα, αλλά και με τις ζωές των ανθρώπων.
<P>
Τέλος, ολοκληρώνοντας, θα ήθελα να ευχαριστήσω την κ. Dati για την αποφασιστικότητά της, και εάν την κατάλαβα καλά ...
<P>
(" Πρόεδρος διακόπτει την ομιλήτρια)
<SPEAKER ID="075" NAME="Zoltán Balczó" AFFILIATION="NI">
(HU) " Ευρωπαϊκή Ένωση διαθέτει άφθονα ηθικά ερείσματα για να αναλάβει αποφασιστική δράση με στόχο την επίτευξη μείωσης των εκπομπών από τις "νωμένες Πολιτείες και την Κίνα. Αυτό βασίζεται στο γεγονός ότι η Ευρωπαϊκή Ένωση και τα 27 κράτη μέλη της έχουν εκπληρώσει τις δεσμεύσεις που ανέλαβαν σύμφωνα με το πρωτόκολλο του Κυότο. Οι πρώην σοσιαλιστικές χώρες συνέβαλαν και αυτές με τη σειρά τους σημαντικά σε αυτό, με μεγάλες θυσίες. " κατάρρευση της βαριάς βιομηχανίας τους οδήγησε σε σημαντική μείωση των εκπομπών διοξειδίου του άνθρακα, αλλά καταβάλαμε κοινωνικό τίμημα γι'°αυτό. Είναι επομένως λογικό, όταν αναλαμβάνουμε διεθνείς δεσμεύσεις και παρέχουμε χρηματοδότηση, να λαμβάνουμε υπόψη το γεγονός αυτό, δηλαδή την οικονομική ανάπτυξη. Από την άλλη πλευρά, πρέπει να είναι εφικτό -θα ήταν εύλογο- οι ποσοστώσεις που δεν χρησιμοποιήθηκαν να μεταφέρονται σε επόμενες περιόδους, εάν μπορούν να χρησιμοποιηθούν με στόχο την περιβαλλοντική προστασία.
<SPEAKER ID="076" NAME="Elżbieta Katarzyna Łukacijewska" AFFILIATION="PPE">
(PL) Κυρία Πρόεδρε, το ψήφισμα σχετικά με τη στρατηγική της ΕΕ για τη Διάσκεψη της Κοπεγχάγης για την κλιματική αλλαγή είναι ένα πολύ σημαντικό και φιλόδοξο έγγραφο, αλλά χωρίς παγκόσμια συμφωνία, η Σύνοδος Κορυφής θα καταλήξει σε αποτυχία. Γνωρίζουμε ότι οι "νωμένες Πολιτείες προσπαθούν να ορίσουν τις λεπτομέρειες και το τελικό επίπεδο εκπομπών μέσω διεθνών διαπραγματευτών, αλλά υπάρχουν πολλές ενδείξεις ότι δεν θα κατορθώσουν να λάβουν μια τελική απόφαση πριν από τη Σύνοδο Κορυφής. Λέγεται επίσης ότι ακόμη και αν υπάρξουν διαπραγματεύσεις σχετικά με τα όρια, αυτά μπορεί να μην γίνουν δεκτά από τη Γερουσία των "ΠΑ.
<P>
Ο ηγετικός ρόλος της Ευρωπαϊκής Ένωσης είναι πολύ σημαντικός, αλλά έχω την αίσθηση ότι μόνο η ΕΕ επιδεικνύει φιλοδοξία. Προκύπτει, επομένως, το ερώτημα τι θα συμβεί εάν οι "ΠΑ δεν υποστηρίξουν το όριο του 30%, εφόσον αυτό θεσπιστεί. Ποιους μηχανισμούς θα χρησιμοποιήσουμε για να διασφαλίσουμε ότι όλες οι πλευρές θα εκπληρώσουν τις δεσμεύσεις που αναλαμβάνουν; Μήπως μείνουμε στο τέλος να μαχόμαστε μόνοι μας, καταβάλλοντας τεράστιες προσπάθειες με πολύ μεγάλο κόστος, αλλά χωρίς καμία απολύτως επίδραση στην κλιματική αλλαγή ή τον περιορισμό των εκπομπών διοξειδίου του άνθρακα;
<SPEAKER ID="077" NAME="David-Maria Sassoli" AFFILIATION="S&amp;D">
(IT) Κυρία Πρόεδρε, κυρίες και κύριοι, προετοιμαζόμαστε για τη Διάσκεψη Κορυφής της Κοπεγχάγης με ένα ψήφισμα που δείχνει ότι γνωρίζουμε πως, προκειμένου να χαράξουμε πολιτικές για την καταπολέμηση της κλιματικής αλλαγής, είναι αναγκαία η συμμετοχή όλων των γεωγραφικών περιοχών του κόσμου. Επίσης, είναι ευθύνη των βιομηχανικών χωρών να ορίσουν, από κοινού με τις αναπτυσσόμενες χώρες, όχι μόνο τους στόχους που πρέπει να επιτευχθούν αλλά και τους πόρους που θα χρησιμοποιηθούν για την επίτευξή τους.
<P>
Από την άποψη αυτή, το Κοινοβούλιο έχει επιτελέσει καλό έργο. Το ψήφισμα ορίζει συγκεκριμένα μέσα και είναι σημαντικό ότι ποσοτικοποιήσαμε τις δράσεις. Το ποσό των 30 δισ. ευρώ που προτείναμε για την περίοδο από σήμερα έως το 2020 μπορεί να θεωρηθεί σημαντικό ποσό, αν και είναι το ελάχιστο που απαιτείται για την υποστήριξη των πρωτοβουλιών των αναπτυσσόμενων χωρών. Εχθές, ο κ. De Boer, ο διαπραγματευτής των "νωμένων Εθνών, ζήτησε 10 δισ. δολ. "ΠΑ για την περίοδο από σήμερα έως το 2012.
<P>
Μετά τις επιλογές των "νωμένων Πολιτειών και της Κίνας, καλείται η Ευρώπη να αναλάβει νέες αρμοδιότητες και να ηγηθεί του αγώνα κατά της κλιματικής αλλαγής.
<SPEAKER ID="078" NAME="Seán Kelly" AFFILIATION="PPE">
(GA) Κυρία Πρόεδρε, σήμερα το πρωί είχαμε μια πολύ καλή συζήτηση και μάθαμε πολλά από όλους τους ομιλητές.
<P>
(EN) Θα ήθελα να θίξω μόνο τρία σημεία. Πρώτον, εάν δεν επιτευχθεί δεσμευτική συμφωνία στην Κοπεγχάγη, τότε το Κοινοβούλιο και η Ευρωπαϊκή Ένωση θα πρέπει να χρησιμοποιήσουν την επιρροή τους για να κατονομάσουν, να ντροπιάσουν και να συνετίσουν τις χώρες εκείνες που θα ευθύνονται γι'°αυτό, ούτως ώστε να είναι δυνατόν να τους επιβληθούν κυρώσεις προκειμένου να συμμορφωθούν.
<P>
Δεύτερον, είναι αναγκαίο να υπάρξει ένα εκπαιδευτικό πρόγραμμα για τους πολίτες, καθώς πολλοί είναι πρόθυμοι να μειώσουν το αποτύπωμα άνθρακά τους αλλά ενδέχεται να μην διαθέτουν την τεχνογνωσία ή τα οικονομικά μέσα.
<P>
Τρίτον, σήμερα το πρωί αναφέρθηκε πολλές φορές η χρηματοδότηση. Το σχόλιο που αφορά τη χρηματοδότηση είναι απλό. Το ερώτημα δεν είναι "μπορούμε να το κάνουμε;" αλλά "μπορούμε να μην το κάνουμε;" Ο χρόνος κυλάει και δεν θα υπάρξει δεύτερη ευκαιρία. Πρέπει να γίνει τώρα.
<SPEAKER ID="080" NAME="Mairead McGuinness" AFFILIATION="PPE">
(EN) Κυρία Πρόεδρε, μολονότι οι προσδοκίες μας από την Κοπεγχάγη σε αυτό το στάδιο μειώνονται, είναι επίσης αλήθεια ότι οι φιλοδοξίες μας δεν μπορούν να μειωθούν. Όπως είπαν και άλλοι συνάδελφοι, εάν μπορούσαμε να τονίσουμε τα οφέλη, τόσο για την οικονομία όσο και για τους πολίτες, στη συζήτηση για την κλιματική αλλαγή, θα υπήρχε μεγαλύτερη κινητικότητα - διότι υπάρχουν θετικές πλευρές στην εν λόγω συζήτηση. Αν και υπάρχει περίπτωση να μην προκύψει δεσμευτική συμφωνία από την Κοπεγχάγη, θεωρώ ότι δεν υπάρχει αμφιβολία ότι υπάρχει μια τάση προς αλλαγή και πρέπει να βεβαιωθούμε ότι η τάση αυτή δεν θα χάσει την ορμή της.
<P>
Όσον αφορά τη χρήση της γης -την αλλαγή στη γεωργία και τη χρήση της γης- πρόκειται για βασικό τομέα που γεννά ανησυχία. Είναι προφανές ότι η γεωργία δεν αποτελεί μόνο μέρος του προβλήματος αλλά και μεγάλο μέρος της λύσης. Πρέπει να συνδέσουμε αυτήν τη συζήτηση με τις ανησυχίες μας σχετικά με την παγκόσμια επισιτιστική ασφάλεια: η απάντηση είναι η ανάπτυξη βιώσιμων συστημάτων παραγωγής που θα διαχειρίζονται το κλίμα και ταυτόχρονα θα μας παρέχουν επισιτιστική ασφάλεια. Αυτό είναι βασικό μέρος των όσων μας απασχολούν.
<SPEAKER ID="081" NAME="Franz Obermayr" AFFILIATION="NI">
(DE) Κυρία Πρόεδρε, η προστασία του κλίματος και η αειφόρος ανάπτυξη αποτελούν ζητήματα που -όπως υποτίθεται ότι πρέπει να πιστέψουμε- μας αφορούν όλους. Ωστόσο, δεν μπορεί να υπάρξει ικανοποιητική πρόοδος χωρίς στενή συνεργασία, ιδίως μεταξύ των παγκοσμίων παραγόντων. Όσο οι "νωμένες Πολιτείες και η Κίνα αρνούνται να θεσπίσουν κοινούς, δεσμευτικούς στόχους για τη μείωση των αερίων του θερμοκηπίου, το μόνο που μπορεί να εγκριθεί στην Κοπεγχάγη -όπως χαρακτηριστικά παρατήρησε ο επικεφαλής των "νωμένων Εθνών για το κλίμα- είναι ηθικά δεσμευτικά ψηφίσματα, με άλλα λόγια, ανίσχυρα ψηφίσματα.
<P>
Θα ήθελα να πω κάτι για την πυρηνική ενέργεια. " πυρηνική ενέργεια σίγουρα δεν αποτελεί τη λύση στο πρόβλημα. Τα οφέλη είναι ελάχιστα, το κόστος τεράστιο και οι κίνδυνοι πολύ μεγάλοι. Ως εκ τούτου, στηρίζω το ψήφισμα που καταρτίστηκε από τον αντιπρόσωπο της επιτροπής κατά της πυρηνικής ενέργειας της πατρίδας μου στην Άνω Αυστρία, που καλεί την ΕΕ να εισαγάγει φόρο στην πυρηνική ενέργεια. Αυτή η ιδέα φαίνεται λογική διότι θα σημαίνει ότι η εμπορία πιστοποιητικών εκπομπών δεν θα ευνοεί την πυρηνική ενέργεια.
<SPEAKER ID="082" NAME="Jolanta Emilia Hibner" AFFILIATION="PPE">
(PL) Κυρία Πρόεδρε, σε λίγες ημέρες οι ηγέτες του κόσμου, συμπεριλαμβανομένων εκπροσώπων του Ευρωπαϊκού Κοινοβουλίου, θα συναντηθούν στην Κοπεγχάγη για να συζητήσουν το πρόβλημα της κλιματικής αλλαγής. Αναμφίβολα, ένα πολύ σημαντικό ζήτημα αποτελεί η μείωση των εκπομπών αερίων του θερμοκηπίου, αλλά εξίσου σημαντική είναι και η προστασία της ευρωπαϊκής βιομηχανίας. Δεν πρέπει να επιτρέψουμε να δημιουργηθεί μια κατάσταση όπου θα ασκηθούν τεράστιες πιέσεις στις ευρωπαϊκές εταιρείες και η βιομηχανία θα μεταφερθεί σε τρίτες χώρες που δεν περιορίζουν τις εκπομπές διοξειδίου του άνθρακα.
<P>
Πρέπει επίσης να θυμηθούμε την προστασία της τεχνολογίας και της πνευματικής ιδιοκτησίας μας, και έτσι, κατά τη Σύνοδο Κορυφής της Κοπεγχάγης, η Ευρωπαϊκή Ένωση πρέπει να διαδραματίσει ηγετικό ρόλο, αλλά δεν πρέπει να θέσει μη ρεαλιστικούς στόχους για την ίδια ή τους άλλους. Ο στόχος της μείωσης των εκπομπών διοξειδίου του άνθρακα κατά 30% μέχρι το 2020 σε σύγκριση με το 1990, χωρίς την υποστήριξη των μεγαλύτερων ρυπαντών, όπως είναι οι "ΠΑ, η Ινδία και η Κίνα, φαίνεται ότι είναι δύσκολο να επιτευχθεί. Το ίδιο ισχύει και όσον αφορά τις διατάξεις στο σχέδιο ψηφίσματος που στοχεύουν στην επίτευξη μείωσης σε ποσοστό 80% των αερίων του θερμοκηπίου έως το 2050. Μια μείωση σε ποσοστό 20% των εκπομπών αερίων του θερμοκηπίου έως το 2020 θα επιτρέψει (...)
<P>
(" Πρόεδρος διακόπτει την ομιλήτρια)
<SPEAKER ID="083" NAME="Liisa Jaakonsaari" AFFILIATION="S&amp;D">
(FI) Κυρία Πρόεδρε, η συζήτηση εδώ είναι πολύ ενδιαφέρουσα και φαίνεται ότι το Ευρωπαϊκό Κοινοβούλιο είναι ιδιαίτερα αποφασισμένο να παράσχει στήριξη για τη διάσκεψη για το κλίμα στην Κοπεγχάγη.
<P>
Επισημάνθηκε επίσης η σημασία της γεωργίας ως λύση στο πρόβλημα. Και εγώ θα ήθελα να τονίσω πόσο σημαντική είναι η δασική πολιτική και τα δάση, διότι τα δάση αποτελούν καταβόθρες άνθρακα που απορροφούν διοξείδιο του άνθρακα. Φαίνεται ότι οι "νωμένες Πολιτείες της Αμερικής πρόκειται να φέρουν ευχάριστα νέα στην Κοπεγχάγη, και αυτό αποτελεί σημαντική εξέλιξη.
<P>
Τώρα πρέπει να αρχίσουμε επίσης να συζητούμε σοβαρά και για το πώς θα πληρωθεί ο λογαριασμός για την πρόληψη της κλιματικής αλλαγής. Εν προκειμένω, είναι εξαιρετικά σημαντικό το ζήτημα της κατανομής των εισοδημάτων, διότι δεν μπορούμε να υποχρεώσουμε τους φτωχούς ανθρώπους στην Ευρώπη να πληρώσουν τον λογαριασμό.
<SPEAKER ID="084" NAME="Axel Voss" AFFILIATION="PPE">
(DE) Κυρία Πρόεδρε, θα ήθελα να ενθαρρύνω τον επικεφαλής των διαπραγματεύσεων για την Κοπεγχάγη να αγωνιστεί για ένα επιτυχές αποτέλεσμα. Οι φιλόδοξοι στόχοι είναι καλοί και, εντέλει, οι προσπάθειες που καταβάλλουμε σήμερα θα αποτελέσουν συνεισφορά για το αύριο λαμβάνοντας υπόψη τις συνέπειες και τις μελλοντικές ζημιές υπό τη μορφή της μετανάστευσης, της καταστροφής των παράκτιων περιοχών ή ακόμη και υπό τη μορφή, ενδεχομένως, της μεγαλύτερης αστάθειας σταθερών περιοχών ως αποτέλεσμα της κλιματικής αλλαγής.
<P>
Πρέπει επίσης να δώσουμε το παράδειγμα. Ωστόσο, εάν άλλα κράτη και, ιδίως, τα πραγματικά μεγάλα κράτη, δεν κινηθούν προς την ίδια κατεύθυνση, τότε και εμείς θα πρέπει να δράσουμε σε αναλογική βάση. Έχοντας αυτό κατά νου, θα ήθελα να επισημάνω ότι οι επιχειρήσεις μας εδώ πλήττονται ήδη στην πλειονότητά τους από αρκετά μεγάλες επιβαρύνσεις.
<P>
Υπάρχει ένα ακόμη σημείο που θα ήθελα να θίξω και αυτό είναι ότι αγωνιζόμαστε επίσης για τη γενικότερη αξιοπιστία της ΕΕ, για να δώσουμε ένα επιχείρημα στη νέα γενιά ότι η ύπαρξη της ΕΕ είναι αναγκαία.
<SPEAKER ID="085" NAME="Andreas Carlgren" LANGUAGE="SV">
Κυρία Πρόεδρε, θα ήθελα να ευχαριστήσω ειλικρινά το Κοινοβούλιο για μια μακρά και έντονη συζήτηση, καθώς και για την ισχυρή και ευρεία δέσμευση που έγινε εμφανής κατά τη διάρκεια της συζήτησης. Ειπώθηκε ότι η αισιοδοξία που επιδεικνύουμε πρέπει να βασίζεται στον ρεαλισμό. Ωστόσο, εγώ θα πήγαινα ακόμη πιο πέρα και θα έλεγα ότι, για την ακρίβεια, βασίζεται σε πραγματικές εμπειρίες. " ΕΕ έχει κατορθώσει να μειώσει τις εκπομπές. Τις έχουμε μειώσει κατά το ήμισυ του ποσού που πρέπει να επιτύχουμε, ό,τι και αν συμβεί, έως το 2020, και κατά ένα τρίτο εάν στοχεύουμε σε εκείνο που όλοι ελπίζουμε ότι θα είναι το αποτέλεσμα της συμφωνίας της Κοπεγχάγης, δηλαδή η μείωση κατά 30% των εκπομπών από την πλευρά της ΕΕ. Αυτό οφείλεται, ιδίως, στο γεγονός ότι δημιουργήσαμε κοινούς κανόνες που ορίζονται σε μια διεθνώς δεσμευτική συμφωνία - το πρωτόκολλο του Κυότο. Αυτός είναι ο λόγος για τον οποίο ήμαστε τόσο αποφασισμένοι να διασφαλίσουμε ότι η διαδικασία της Κοπεγχάγης θα οδηγήσει σε αυτήν τη νομικά δεσμευτική συμφωνία. Αυτό δεν θα συμβεί αμέσως στην Κοπεγχάγη. Θα χρειαστεί να συμφωνήσουμε για το σύνολο του περιεχομένου της συμφωνίας. Στη συνέχεια, θα πρέπει να υλοποιήσουμε το τεχνικό μέρος, το οποίο περιλαμβάνει τη μεταφορά της συμφωνίας αυτής σε νομικά δεσμευτικό κείμενο. Όσον αφορά την ΕΕ, επιθυμούμε να επιτευχθεί αυτό εντός διαστήματος μηνών από τη διάσκεψη της Κοπεγχάγης.
<P>
Θα ήθελα επίσης να αναφέρω ότι η χρηματοπιστωτική κρίση σε ολόκληρο τον κόσμο σίγουρα δεν είχε καμία σχέση με υπερβολικές δαπάνες για τη σωτηρία του κλίματος. Αντιθέτως, οι μεγάλες πράσινες επενδύσεις αποτελούν και αυτές μέρος των οικονομικών αλλαγών, με άλλα λόγια της μετάβασης προς μια "πιο πράσινη" οικονομία, η οποία θα βοηθήσει τις χώρες, τόσο τις πλούσιες όσο και τις φτωχές, να βγουν από την οικονομική κρίση. Στην πραγματικότητα, οι αγορές διοξειδίου του άνθρακα παρέχουν έναν τρόπο δημιουργίας επαρκούς περιθωρίου για επενδύσεις. Διασφαλίζουν ότι ο ρυπαίνων πρέπει να πληρώνει, ότι θέτουμε ανώτατο όριο στις εκπομπές και ότι τα χρήματα που καταβάλλει ο ρυπαίνων για τις εκπομπές μπορούν επίσης να μεταφερθούν στις αναπτυσσόμενες χώρες για να μετατραπούν εκεί σε πράσινες επενδύσεις. Αυτό μερικές φορές αμφισβητείται. Κάποιοι αναρωτιούνται γιατί να επενδύσουμε στον μηχανισμό καθαρής ανάπτυξης, αλλά ωστόσο αυτό ακριβώς είναι το νόημα, ότι δηλαδή ο ρυπαίνων πρέπει να πληρώνει για να γίνονται πράσινες επενδύσεις στις αναπτυσσόμενες χώρες. Θεωρώ ότι αυτό είναι θετικό και σημαντικό, αλλά πρέπει επίσης να αναδιαμορφώσουμε τους κανόνες αυτούς, ώστε οι περιβαλλοντικές επιδράσεις να είναι ακόμη μεγαλύτερες και σαφέστερες και ώστε να μπορούμε να είμαστε ακόμη πιο σίγουροι ότι αυτό θα φτάσει στους φτωχότερους.
<P>
Θα χρειαστεί επίσης συμφωνία για να αποφευχθεί η διαρροή άνθρακα. " ανησυχία ότι αυτό έχει ήδη συμβεί πρέπει ως εκ τούτου να μετατραπεί σε ακόμη μεγαλύτερη δέσμευση για την υλοποίηση αυτής της συμφωνίας.
<P>
Τέλος, θεωρώ ότι πρέπει να ειπωθεί σαφέστατα ότι εάν μια συμφωνία στην Κοπεγχάγη δεν είναι αρκετή ώστε να επιτρέψει στην ΕΕ να φτάσει στο ποσοστό του 30%, με άλλα λόγια, εάν το αποτέλεσμα είναι τόσο αποδυναμωμένο που η ΕΕ, για λόγους ευπρέπειας, δεν μπορεί να αυξήσει το ποσοστό στο 30%, τότε θα είναι αποτυχία. Επομένως, πρέπει επίσης να ειπωθεί σαφέστατα ότι υπάρχει κάτι χειρότερο από τη μη επίτευξη συμφωνίας και αυτό είναι η επίτευξη μιας κακής συμφωνίας. Αυτός είναι ο λόγος για τον οποίο η ΕΕ έχει θέσει τόσο ψηλά τον πήχυ. Αυτός είναι ο λόγος για τον οποίο εργαζόμαστε τόσο σκληρά σήμερα όσον αφορά το περιεχόμενο. Είναι επίσης ο λόγος που, όταν μιλούμε για τον στόχο των δύο βαθμών, έχουμε επίγνωση του γεγονότος ότι πρόκειται για το ανώτατο επίπεδο που πρέπει να επιτύχουμε. Γνωρίζουμε ότι στην πραγματικότητα σήμερα βλέπουμε ήδη απαράδεκτα αποτελέσματα. Μιλήστε, για παράδειγμα, με την κυβέρνηση των Μαλδίβων που διεξήγαγε πρόσφατα τη συνεδρίαση του υπουργικού της συμβουλίου υποβρυχίως για να δείξει τις συνέπειες που σε ορισμένα μέρη του κόσμου θα είναι σχεδόν αναπόφευκτες. Θα ήταν λοιπόν κυνικό να μην αναλάβουμε ιδιαίτερα δυναμική δράση. Ο κόσμος περίμενε αρκετά. Έχει έρθει ο καιρός να επιτύχουμε την αναγκαία συμφωνία στην Κοπεγχάγη για το καλό του πλανήτη. Αυτός είναι επίσης ο λόγος για τον οποίο είναι τόσο σημαντική η δέσμευση του Κοινοβουλίου, καθώς και ολόκληρης της ΕΕ.
<SPEAKER ID="086" NAME="Σταύρος Δήμας">
Μέλος της Επιτροπής. - Κυρία Πρόεδρε, ήταν μια πολύ ενδιαφέρουσα συζήτηση με εξαιρετικές και εποικοδομητικές παρεμβάσεις. Ακούστηκαν πολλές απόψεις για διάφορα θέματα. Πιθανότατα ορισμένοι δεν συμφωνούν. Για παράδειγμα δεν μπορώ να καταλάβω γιατί κάποιος να είναι εναντίον των πράσινων, καθαρών, μη ρυπαινουσών βιομηχανιών οι οποίες στηρίζονται σε νέες τεχνολογίες και οι οποίες είναι αποδοτικές. Αλλά και αυτό ακόμα άκουσα σήμερα. Δεν μπορώ να καταλάβω γιατί κάποιος να προτιμά ρυπαίνουσες παλαιάς τεχνολογίας βιομηχανίες οι οποίες, εάν έχουν κέρδη, τα έχουν επειδή δεν πληρώνουν το κόστος της ρύπανσης· τα κέρδη αυτά όμως θα είναι βραχυπρόθεσμα γιατί οι βιομηχανίες δεν θα μπορέσουν να είναι ανταγωνιστικές. Αλλά σε μια δημοκρατία και σε ένα δημοκρατικό κοινοβούλιο ακούγονται όλες οι απόψεις.
<P>
Επίσης θα ήθελα να κάνω μια παρατήρηση σχετικά με τον Παγκόσμιο Οργανισμό Περιβάλλοντος· πράγματι ήταν μια από τις επιδιώξεις μας και ελπίζω τα επόμενα χρόνια να γίνει πραγματικότητα ο Οργανισμός αυτός για τον οποίο, όπως γνωρίζω, η Γαλλία ειδικότερα έχει κάνει μεγάλες προσπάθειες. Ένας τέτοιος Οργανισμός αναμφίβολα χρειάζεται ώστε και για το περιβάλλον να υπάρχει σε διεθνές επίπεδο ένας Οργανισμός ο οποίος θα προωθεί τα θέματα περιβάλλοντος, όπως γίνεται για θέματα οικονομίας ή για θέματα κοινωνίας, και ο οποίος θα συντονίζει επίσης καλύτερα τις διεθνείς περιβαλλοντικές συμφωνίες. Αυτό μπορεί να γίνει σχετικά εύκολα με την αναβάθμιση του υπάρχοντος προγράμματος των "νωμένων Εθνών για το περιβάλλον· και πράγματι καταβάλλεται σχετική προσπάθεια.
<P>
Επίσης θα ήθελα να μιλήσω για το πρωτόκολλο του Κυότο, γιατί έγιναν αρκετές αναφορές στο θέμα αυτό. Είμαι ευτυχής για τις επιδόσεις της Ευρωπαϊκής Ένωσης, διότι και οι δεκαπέντε χώρες οι οποίες έχουν τον συλλογικό στόχο της μείωσης των εκπομπών διοξειδίου του άνθρακα κατά 8% την περίοδο 2008-2012 θα πετύχουν τον στόχο τους, αλλά και η Ευρώπη των 27, με τις 10 νέες χώρες οι οποίες έχουν στόχο και την Κύπρο και τη Μάλτα που δεν έχουν, θα πετύχει επίσης τον στόχο. Έτσι η Ευρωπαϊκή Ένωση έχει το ηθικό επιχείρημα ότι αυτά τα οποία λέμε τα πραγματοποιούμε και αναμφίβολα αυτό έχει γίνει με τα μέτρα που έχουμε πάρει είτε σε εθνικό επίπεδο είτε σε ευρωπαϊκό επίπεδο, μεταξύ των οποίων και το σύστημα εμπορίας δικαιωμάτων εκπομπής διοξειδίου του άνθρακα.
<P>
Πρέπει να τονίσω, όπως ανέφερε και ο κ. Andreas Carlgren, ότι η Ευρωπαϊκή Ένωση θα πετύχει ακόμη μεγαλύτερη μείωση απ'°ό,τι είχαμε αρχικά δεσμευτεί να πετύχουμε σύμφωνα με τις προβλέψεις μας, και τούτο με ταυτόχρονη οικονομική ανάπτυξη. Θα αναφέρω ένα μόνο αριθμητικό στοιχείο: μεταξύ του 1990 και του 2007, περίοδο για την οποία έχουμε στοιχεία, η οικονομική ανάπτυξη ήταν 44% και η μείωση των εκπομπών διοξειδίου του άνθρακα για τις 15 χώρες ήταν 5%, για τις 27 ήταν 9%. Και βεβαίως οι προβλέψεις είναι ότι μέχρι το 2012 θα έχουμε υπερβεί κατά πολύ τον στόχο, πράγμα το οποίο μας διευκολύνει και στην πραγματοποίηση του στόχου της μείωσης του 30% για το 2020.
<P>
Σημειωτέον ότι το έτος 2008 είχαμε επίσης σημαντική μείωση των αερίων του θερμοκηπίου στην Ευρωπαϊκή Ένωση κατά 1,6%, ενώ η οικονομική ανάπτυξη συνεχιζόταν, και μόλις το τελευταίο μέρος του 2008 είχαμε την οικονομική κρίση η οποία είχε επιπτώσεις και στο θέμα των αερίων του θερμοκηπίου.
<P>
Αγαπητοί συνάδελφοι, απομένουν ελάχιστες πλέον ημέρες και απευθύνω θερμή έκκληση να εντείνετε τις προσπάθειες και τις διμερείς επαφές σας. Μετά τις διαβουλεύσεις του Συμβουλίου ECOFIN, του Συμβουλίου Περιβάλλοντος και του Ευρωπαϊκού Συμβουλίου διαθέτουμε σήμερα σαφή εντολή προώθησης συγκεκριμένων προτάσεων για τις πηγές χρηματοδότησης, για τις οργανωτικές δομές και τα κριτήρια που πρέπει να χρησιμοποιηθούν προκειμένου να καθοριστούν οι σοβαρές συνεισφορές από όλους. Στο χρόνο που μας απομένει ας προσπαθήσουμε να αξιοποιήσουμε τα μέσα αυτά κατά τον πλέον αποτελεσματικό τρόπο.
<P>
Υπάρχει ευρεία συναίνεση για την ανάγκη να γίνουν προσπάθειες σε παγκόσμια κλίμακα για την επίτευξη του στόχου των 2° Κελσίου. Αποτελεί επίσης γενική πεποίθηση ότι στην Κοπεγχάγη θα τεθούν και πρέπει να τεθούν τα βασικά θεμέλια μιας κλιματικής συμφωνίας για το χρονικό διάστημα μετά το 2012. Τα θεμέλια αυτά είναι κυρίως φιλόδοξες δεσμεύσεις μείωσης των εκπομπών από τις αναπτυγμένες χώρες, συμπεριλαμβανομένων των "νωμένων Πολιτειών, επαρκή μέτρα από τις αναπτυγμένες χώρες για τη μείωση της αύξησης των εκπομπών τους και χρηματοδοτική αρωγή στις αναπτυσσόμενες χώρες για τον μετριασμό των δικών τους εκπομπών και για την προσαρμογή στην αλλαγή του κλίματος.
<P>
Πλησιάζουμε ολοταχώς στο νήμα. Ας αξιοποιήσουμε όσο καλύτερα μπορούμε την Κοπεγχάγη και ας αποκρυσταλλώσουμε τις κύριες δεσμεύσεις όλων των χωρών σε μια συμφωνία που θα μείνει ιστορική. Αυτό που θα πρέπει να επιτύχουμε στην Κοπεγχάγη είναι μια ουσιαστική συμφωνία για όλα τα στοιχεία του προγράμματος δράσης του Μπαλί. Όλα αυτά τα στοιχεία πρέπει να συμφωνηθούν στην Κοπεγχάγη δεσμευτικά και αμέσως μετά, τους επόμενους τρεις έως έξι μήνες το αργότερο, θα πρέπει να γίνει η νομική επεξεργασία τους ώστε να έχουμε τη δεσμευτική συμφωνία η οποία αποτελεί την επιδίωξη της Ευρωπαϊκής Ένωσης και η οποία θα κατοχυρώσει τον σκοπό του περιορισμού του φαινομένου του θερμοκηπίου στους 2° Κελσίου.
<P>
Κύριες και κύριοι, θεωρώ αυτονόητο ότι τα μέλη του Ευρωπαϊκού Κοινοβουλίου θα συνδράμουν στις προσπάθειες που θα καταβληθούν αυτές τις ημέρες και ιδίως στις κρίσιμες συνεδριάσεις στην Κοπεγχάγη και γι'°αυτό θα ήθελα να σας ευχαριστήσω και πάλι για όλες τις προσπάθειες που έχετε καταβάλει.
<SPEAKER ID="087" NAME="Πρόεδρος">
Θα ήθελα να υπενθυμίσω για μία ακόμη φορά στα Μέλη ότι το σύστημα της γαλάζιας κάρτας που καταρτίσθηκε από την ομάδα εργασίας για την κοινοβουλευτική μεταρρύθμιση δεν ισχύει για την Επιτροπή και το Συμβούλιο, αλλά μόνο για τις συζητήσεις μεταξύ βουλευτών του Κοινοβουλίου.
<P>
" Επιτροπή Περιβάλλοντος, Δημόσιας Υγείας και Ασφάλειας των Τροφίμων έχει υποβάλει πρόταση ψηφίσματος για την ολοκλήρωση της παρούσας συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο.
<SPEAKER ID="088" NAME="Luís Paulo Alves  " LANGUAGE="PT">
Κανείς δεν μπορεί να αγνοήσει την κατεπείγουσα ανάγκη να επιτευχθεί μια διεθνής συμφωνία για την αποφασιστική μείωση των εκπομπών διοξειδίου του άνθρακα η οποία θα διαδεχθεί τη συμφωνία του Κυότο.
<P>
Πρέπει να διασφαλίσουμε ότι η θερμοκρασία του πλανήτη δεν θα αυξηθεί παραπάνω από δύο βαθμούς Κελσίου. Για να το επιτύχουμε αυτό, οι παγκόσμιες εκπομπές πρέπει να μειωθούν κατά τουλάχιστον 30% την επόμενη δεκαετία. Κρίνεται το μέλλον της ανθρωπότητας και τα χρονικά περιθώρια στενεύουν. Αυτή είναι η μοναδική ευκαιρία που έχουμε για να μετριάσουμε τις επιπτώσεις της κλιματικής αλλαγής, τα οποία έχουν ήδη αρχίσει να γίνονται αισθητά και αναμένεται να αποτελέσουν το πλέον σοβαρό πρόβλημα του 21ου αιώνα.
<P>
Καθώς όσοι κατοικούμε σε νησιά συμβάλλουμε λιγότερο από όλους σε αυτές τις αλλαγές, το θέμα αυτό μας προβληματίζει ιδιαίτερα.
<P>
" Ευρωπαϊκή Ένωση πρέπει να συνεχίσει να διαδραματίζει ηγετικό ρόλο και να μιλά με μία φωνή για τα περιβαλλοντικά θέματα. Θα πρέπει να χρησιμοποιήσει στον μέγιστο βαθμό την πολιτική της επιρροή προκειμένου να επιτευχθεί δεσμευτική συμφωνία από τους ισχυρούς του πλανήτη στην επικείμενη Διάσκεψη Κορυφής της Κοπεγχάγης. " λήψη αποφασιστικών μέτρων και η αλλαγή του παγκόσμιου μοντέλου χρήσης της ενέργειας -κάτι που έχουν ήδη κάνει η Πορτογαλία και οι Αζόρες- είναι ζωτικής σημασίας, όπως και οι επενδύσεις στις ανανεώσιμες πηγές ενέργειας και στην ενεργειακή αποδοτικότητα.
<SPEAKER ID="999" NAME="Nessa Childers  " AFFILIATION="S&amp;D">
γραπτώς. - (ΕΝ) Τις τελευταίες ημέρες, η Ιρλανδία πλήττεται από σοβαρές πλημμύρες με καταστροφικές συνέπειες για οικογένειες, μικρές επιχειρήσεις και αγρότες ανά τη χώρα. " υπερχείλιση του ποταμού Barrow, του δεύτερου μεγαλύτερου ποταμού στην Ιρλανδία, είχε σαν αποτέλεσμα όλο σχεδόν το Carlow να κατακλυστεί για περισσότερες από τέσσερις ημέρες! Οι πλημμύρες στο γειτονικό Kilkenny ήταν οι χειρότερες των τελευταίων 60 ετών! Αν και αυτά τα φαινόμενα δεν ήταν ποτέ άγνωστα στην Ιρλανδία, η αυξανόμενη συχνότητα και έντασή τους μας υπενθυμίζουν με τον πλέον απτό τρόπο τα αποτελέσματα της κλιματικής αλλαγής που προκαλείται από την απερίσκεπτη καταστροφή του φυσικού περιβάλλοντος. Ό,τι και αν συμβεί στη Σύνοδο Κορυφής του Ο"Ε για το κλίμα που θα πραγματοποιηθεί σε λιγότερο από δύο εβδομάδες στην Κοπεγχάγη, τα ακραία καιρικά φαινόμενα, όπως οι πλημμύρες στην Ιρλανδία, θα γίνονται πιο συχνά. Πρέπει να ενισχύσουμε την προσαρμοστικότητά μας έναντι των επιπτώσεων της κλιματικής αλλαγής. Κυρία Πρόεδρε, καλώ την ιρλανδική κυβέρνηση να αιτηθεί το συντομότερο δυνατόν τη χορήγηση ενίσχυσης λόγω φυσικών καταστροφών μέσω του Ταμείου Αλληλεγγύης της Ευρωπαϊκής Ένωσης. Οι ιρλανδοί πολίτες πρόσφατα διατράνωσαν την αφοσίωσή τους στην ΕΕ υπερψηφίζοντας τη Συνθήκη της Λισαβόνας. " ΕΕ οφείλει να δείξει και αυτή με τη σειρά της ότι υποστηρίζει τον ιρλανδικό λαό, συμπεριλαμβανομένων των κατοίκων του Carlow και Kilkenny, χορηγώντας με ταχείες διαδικασίες αυτήν την οικονομική βοήθεια.
<SPEAKER ID="089" NAME="Diogo Feio  " LANGUAGE="PT">
Είναι κρίσιμης σημασίας η επίτευξη πολιτικής συμφωνίας στην Κοπεγχάγη, αλλά η συμφωνία αυτή πρέπει να είναι παγκόσμιας εμβέλειας. Θα ήταν λάθος τόσο για την οικονομία όσο και από περιβαλλοντικής άποψης να επιβληθεί στις ευρωπαϊκές βιομηχανίες ένα καθεστώς δυσανάλογα αυστηρό σε σχέση με τις άλλες ανεπτυγμένες οικονομίες. Οι ευρωπαϊκές προσπάθειες πρέπει να κατευθυνθούν προς την επίτευξη μιας συμφωνίας η οποία να επιβάλλει υποχρεώσεις σε όλα τα μέρη.
<P>
" Ευρώπη πρέπει επίσης να βρει αποτελεσματικές και ρεαλιστικές λύσεις στο θέμα της χρηματοδότησης. Αποκλείεται, ωστόσο, η ιδέα της επιβολής φόρου στις διεθνείς χρηματοοικονομικές συναλλαγές (φόρος Tobin) για τη χρηματοδότηση της προσαρμογής στην κλιματική αλλαγή στις αναπτυσσόμενες χώρες.
<P>
Αυτού του είδους η συνδρομή, αν και αναγκαία, δεν πρέπει να παρασχεθεί εις βάρος της οικονομίας, του εμπορίου και της δημιουργίας πλούτου.
<P>
Το κόστος που ένας τέτοιος φόρος θα είχε για την κοινωνία εν γένει (αύξηση της φορολογικής επιβάρυνσης, με συνέπειες για όλους τους φορολογούμενους και τους καταναλωτές) και ο αντίκτυπός του στη χρηματοπιστωτική αγορά (μείωση της αναγκαίας ρευστότητας και της ροής πιστώσεων προς επιχειρήσεις και νοικοκυριά) δεν μπορούν να αγνοηθούν.
<P>
Επιπλέον, η επιβολή ενός παγκόσμιου φόρου θα δημιουργούσε τεχνικά προβλήματα και περίπλοκες διοικητικές διαδικασίες. Σε περίοδο κρίσης, η έξοδος από αυτή δεν μπορεί να επιτευχθεί με ακόμη περισσότερους φόρους που δύσκολα θα εισπράττονταν. Πρέπει να ξεχάσουμε αυτήν την ιδέα της επιβολής ενός νέου φόρου.
<SPEAKER ID="090" NAME="José Manuel Fernandes  " LANGUAGE="PT">
" ΕΕ οφείλει να εξακολουθήσει να δίνει το παράδειγμα στην καταπολέμηση της κλιματικής αλλαγής. Αξίζει να σημειωθεί ότι η ΕΕ έχει υπερβεί τους στόχους που τέθηκαν στο Κυότο.
<P>
Πιστεύω ότι η συμφωνία που θα συναφθεί στην Κοπεγχάγη για τη μείωση των παγκόσμιων εκπομπών διοξειδίου του άνθρακα πρέπει να είναι δεσμευτική. Λαμβάνοντας υπόψη τα ανωτέρω, υπέβαλα μια τροπολογία στο ψήφισμα του Κοινοβουλίου σχετικά με αυτό το θέμα, ζητώντας τη συμπερίληψη μιας σειράς διεθνών κυρώσεων στο τελικό κείμενο.
<P>
Πιστεύω ότι η συμφωνία πρέπει να είναι παγκόσμια, φιλόδοξη και με σαφές χρονοδιάγραμμα. Αν δεν είμαστε φιλόδοξοι, θα καταλήξουμε σε μια άχρηστη συμφωνία που θα είναι λιγότερη αποτελεσματική και από το πρωτόκολλο του Κυότο, που ήδη προβλέπει διεθνείς κυρώσεις. Ελπίζουμε ότι θα επιτευχθεί αποτελεσματική ρύθμιση και ότι η συμφωνία θα περιλαμβάνει ρήτρα αναθεώρησης ώστε να είναι εύκολη η ενημέρωσή της.
<P>
Πρέπει επίσης να στείλουμε ένα σαφές μήνυμα στις αναδυόμενες βιομηχανίες της Ασίας. " Κίνα και η Ινδία δεν μπορούν να απαλλαγούν από κάθε ευθύνη δεδομένου ότι παράγουν μεγάλο μέρος των παγκόσμιων εκπομπών, ενώ οι δικές μας βιομηχανίες καταβάλλουν τεράστιες προσπάθειες για τη μείωση των εκπομπών τους.
<P>
Οι "ΠΑ φέρουν μεγάλη ευθύνη για την επιτυχή έκβαση αυτής της Συνόδου Κορυφής. Ελπίζω ότι ο Πρόεδρος των "ΠΑ Barack Obama θα αποδείξει ότι δικαίως του απονεμήθηκε το Νόμπελ Ειρήνης, διότι η καταπολέμηση της κλιματικής αλλαγής θα συμβάλει στην ειρήνη και την ευημερία όλων των λαών!
<SPEAKER ID="091" NAME="Adam Gierek  " LANGUAGE="PL">
Το κλίμα αλλάζει. Αυτό έχει συμβεί πολλές φορές στο παρελθόν. Με πάνω από 6 δισεκατομμύρια ανθρώπους στον κόσμο, αυτό που άλλοτε αποτελούσε ένα ακραίο φαινόμενο που κανείς δεν κατέγραφε είναι σήμερα πασίδηλο. Επιπλέον, οι σύνθετες υποδομές, π.χ. για την παραγωγή και διανομή ηλεκτρικής ενέργειας, συχνά παθαίνουν βλάβες και το αποτέλεσμα είναι διακοπές ρεύματος και κατάρρευση των δικτύων πληροφορικής. Υπάρχει επίσης το πρόβλημα της ερημοποίησης μεγάλων εκτάσεων γης. Αυτό προκαλεί ανθρωπιστικές και οικονομικές καταστροφές. Τα πρώτα σημάδια αυτού του φαινομένου είναι η αναταραχή στη Σομαλία και οι προβλέψεις για μελλοντικούς πολέμους για το νερό. Τα μεταναστευτικά κύματα διογκώνονται. Θα λυθούν αυτά τα προβλήματα με την επιβολή περιοριστικών ορίων στις εκπομπές CO2; Όχι.
<P>
Πρώτον, κανείς δεν έχει αποδείξει ότι οι εκπομπές CO2 είναι η αιτία της αλλαγής του κλίματος. Δεύτερον, τα αποτελέσματα των εν λόγω περιορισμών στις εκπομπές CO2 δεν θα γίνουν ορατά πριν από τα τέλη του αιώνα. Τρίτον, ο περιορισμός των εκπομπών CO2 το μόνο που θα επιτύχει θα είναι να αποδυναμώσει οικονομικά την ανθρωπότητα και έτσι να επιτείνει την καταστροφή. Όσον αφορά την εμπορία εκπομπών, πρόκειται για μια αντικοινωνική πρόταση και το κόστος της θα επιβαρύνει τον απλό πολίτη. Τα κέρδη αντίθετα θα γεμίσουν τα ταμεία του χρηματοοικονομικού κλάδου, συμπεριλαμβανομένων των κερδοσκόπων. Κατά συνέπεια, για ανθρωπιστικούς και κοινωνικούς λόγους, το πλέον σημαντικό ζήτημα δεν είναι η καταπολέμηση των εξαιρετικά αμφίβολων αιτιών της κλιματικής αλλαγής, αλλά η αντιμετώπιση των συνεπειών της. Δεν τίθεται θέμα προσαρμογής στην κλιματική αλλαγή, αλλά προνοητικής δράσης. Για παράδειγμα, στη χώρα μου, η ασφάλεια του εφοδιασμού σε νερό είναι ήδη μείζον ζήτημα.
<SPEAKER ID="092" NAME="Rovana Plumb  " LANGUAGE="RO">
" υπερθέρμανση του πλανήτη θέτει αυτήν τη στιγμή δύο μείζονες προκλήσεις για την ανθρωπότητα: αφενός, την ανάγκη δραματικής μείωσης των εκπομπών αερίων του θερμοκηπίου και, αφετέρου, την ανάγκη προσαρμογής στις επιπτώσεις της κλιματικής αλλαγής. Έχοντας υπόψη ότι είμαστε αντιμέτωποι με ένα παγκόσμιο φαινόμενο και ότι η ΕΕ ευθύνεται μόνο για το 10% των εκπομπών αερίων του θερμοκηπίου παγκοσμίως, είναι σημαντικό να καταλήξουμε σε μια δεσμευτική παγκόσμια νομική συμφωνία σε δύο εβδομάδες στην Κοπεγχάγη. Επικροτώ την πρόθεση του Προέδρου Obama να παραστεί στις διαπραγματεύσεις με μια εντολή που περιλαμβάνει συγκεκριμένους στόχους μείωσης των εκπομπών, τους οποίους οι "ΠΑ θα δεσμευτούν να τηρήσουν. Προκειμένου να προσαρμοστούμε στις επιπτώσεις της κλιματικής αλλαγής χρειαζόμαστε έναν χρηματοδοτικό μηχανισμό που θα προβλέπει συγκεκριμένα ποσά για τις επενδύσεις που θα απαιτηθούν σε πράσινες τεχνολογίες· αυτές θα δημιουργήσουν νέες θέσεις απασχόλησης, κάτι απολύτως αναγκαίο στην περίοδο κρίσης που διανύουμε.
<SPEAKER ID="998" NAME="Silvia-Adriana Ţicău  " LANGUAGE="RO">
Ο σκοπός της παγκόσμιας Συνόδου Κορυφής για την κλιματική αλλαγή που θα αρχίσει στην Κοπεγχάγη στις 7 Δεκεμβρίου είναι η σύναψη μιας συμφωνίας που θα διαδεχθεί το πρωτόκολλο του Κυότο και θα αναγκάσει τις χώρες του κόσμου να μειώσουν τις ρυπογόνες εκπομπές τους. " ΕΕ έχει δεσμευτεί μονομερώς να μειώσει τις εκπομπές της κατά 20% σε σχέση με τα επίπεδα του 2005 και να διασφαλίσει ότι το μερίδιο των ανανεώσιμων πηγών ενέργειας θα ανέλθει στο 20% της καταναλισκόμενης ενέργειας. Ωστόσο αυτές οι προσπάθειες πρέπει να συντονιστούν με τις προσπάθειες όλων των ανεπτυγμένων ή αναπτυσσόμενων χωρών. " κατανάλωση ενέργειας και οι ρυπογόνες εκπομπές μπορούν να μειωθούν γρήγορα και φτηνά μέσω της βελτίωσης της ενεργειακής αποδοτικότητας σε παγκόσμια κλίμακα. Γι'°αυτό η ΕΕ και τα κράτη μέλη πρέπει να αυξήσουν την ενεργειακή αποδοτικότητα, ιδίως στα κτίρια και τις μεταφορές. Προκειμένου να μπορέσει η ΕΕ να μειώσει τις ρυπογόνες εκπομπές που παράγονται από τις ενεργοβόρες βιομηχανίες σε συμμόρφωση με τις αναληφθείσες δεσμεύσεις, πρέπει να διατεθούν οι αναγκαίοι χρηματοδοτικοί πόροι για τον εκσυγχρονισμό των ευρωπαϊκών εταιρειών. Αυτός είναι ο μόνος τρόπος για τη διατήρηση των επιπέδων παραγωγής και, κατ'°επέκταση, των θέσεων εργασίας στην Ευρωπαϊκή Ένωση. Κατά την αναθεώρηση του προϋπολογισμού της ΕΕ, πρέπει να διασφαλίσουμε ότι διατίθενται επαρκή κονδύλια για την υιοθέτηση μέτρων για την προστασία έναντι της κλιματικής αλλαγής και την προσαρμογή στα αποτελέσματά της. " ανάπτυξη μιας παγκόσμιας οικονομίας οικολογικά αποτελεσματικής και ενεργειακά αποδοτικής θα σημαίνει νέες επενδύσεις, δημιουργία θέσεων εργασίας και άνοδο του βιοτικού επιπέδου.

<CHAPTER ID="008-12">
12. Δικαιώματα των ασθενών στη διασυνοριακή υγειονομική περίθαλψη (
<P>
- Πριν από την ψηφοφορία:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Θα ήθελα να θίξω ένα σημείο επί της διαδικασίας βάσει του Άρθρου 168(2). " ομάδα μας έχει υποβάλει μία τροπολογία σχετικά με την αλλαγή στη νομική βάση και μία σειρά άλλων ομάδων έχουν πράξει ομοίως. " αλλαγή σημαίνει ότι τώρα μόνο το Άρθρο 95 για την εσωτερική αγορά, και συνεπώς μόνο τα οικονομικά συμφέροντα, περιλαμβάνονται ως νομική βάση και όχι το Άρθρο 152 σχετικά με τη δημόσια υγεία, στο οποίο ο ασθενής λαμβάνεται ως το σημείο εκκίνησης.
<P>
Κατ' αρχήν, η Επιτροπή Περιβάλλοντος, Δημόσιας Υγείας και Ασφάλειας των Τροφίμων ζήτησε τη γνώμη της Επιτροπής Νομικών Θεμάτων, αλλά η γνώμη ζητήθηκε αποκλειστικά επί τη βάσει της αρχικής πρότασης της Επιτροπής. Στην έκθεση Bowis, είναι τώρα σαφές ότι έχει πραγματοποιηθεί μία αλλαγή βάσει της οποίας τα δικαιώματα των ασθενών αναφέρονται επίσης σε αυτή την έκθεση και συνεπώς η νομική βάση έχει επίσης αλλάξει. Αυτές οι τροπολογίες έχουν, ωστόσο, κηρυχθεί απαράδεκτες και συνεπώς η θεμελιώδης αλλαγή που το Κοινοβούλιο επιθυμεί να επιφέρει - με άλλα λόγια από τον προσανατολισμό της αποκλειστικής αγοράς στην περίληψη των δικαιωμάτων των ασθενών - αντιμετωπίζει πρόβλημα. Θα ήθελα να ζητήσω η έκθεση να επιστραφεί στην Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<SPEAKER ID="174" NAME="Πρόεδρος">
Κυρία Liotard, θα ψηφίσουμε τώρα επί της Τροπολογίας 158, που αποτελεί πρόταση απόρριψης και μόλις έχουμε αυτό το αποτέλεσμα θα απαντήσω στην παρατήρησή σας.
<P>
Θα ήθελα να κάνω μία πρόταση αναφορικά με τις τροπολογίες που έχουν να κάνουν με τη νομική βάση: η Προεδρίαπρέπει να αποφασίσει σχετικά με το παραδεκτό αυτών των τροπολογιών, συγκεκριμένα, των Τροπολογιών 159, 119, 116 και 125, αλλά η απόφαση φυσικά πρέπει να εξαρτάται από την τελική διάρθρωση της οδηγίας, η οποία θα τροποποιηθεί στην πορεία της ψηφοφορίας.
<P>
Συνεπώς, προτείνω η ψηφοφορία για το παραδεκτό αυτών των τροπολογιών να διεξαχθεί στο τέλος, αφού σε εκείνο το σημείο η Προεδρία θα έχει τα δεδομένα που χρειάζεται για να αποφασίσει κατά πόσο είναι παραδεκτές. Σε αντίθετη περίπτωση, θα έπρεπε να αποφασίσουμε τώρα χωρίς επαρκείς πληροφορίες.
<P>
Συνεπώς, εάν οι αξιότιμοι εκπρόσωποι συμφωνούν, η ψηφοφορία επί αυτών των τροπολογιών θα διεξαχθεί στο τέλος.
<SPEAKER ID="175" NAME="Philip Bushill-Matthews">
εισηγητής. - Κύριε Πρόεδρε, συμφωνώ με την πρόταση, αλλά, για χάρη της σαφήνειας, θα μπορούσατε να αναφέρετε αυτές τις τροπολογίες που καλύπτονται από τη νομική βάση - 159, 119 κ.τ.λ.; Το "κ.τ.λ." πρέπει να περιλαμβάνει και το αιτιολογικό, που είναι η Τροπολογία 126.
<SPEAKER ID="176" NAME="Πρόεδρος">
Θα ψηφίσουμε συνεπώς επί 80 τροπολογιών από την κατάλληλη επιτροπή, και γνωρίζουμε ότι ο κ. Bushill-Matthews επιθυμεί να υποβάλει μία προφορική τροπολογία στην Τροπολογία 100.
<P>
- Πριν από την ψηφοφορία επί της Τροπολογίας 100:
<SPEAKER ID="177" NAME="Philip Bushill-Matthews">
εισηγητής. - Κύριε Πρόεδρε, ζητώ συγγνώμη από τους συναδέλφους που την εισάγω σε τόσο όψιμο στάδιο, αλλά ο λόγος είναι μία απλή διευκρίνιση.
<P>
" Τροπολογία 100 αναφέρεται στην ευθύνη των κρατών μελών να ανταλλάσσουν πληροφορίες για πειθαρχικά και ποινικά ευρήματα κατά επαγγελματιών της υγείας. Αυτό είναι απολύτως πρέπον, αλλά μου υποδείχθηκε την τελευταία στιγμή ότι αυτό θα μπορούσε να ερμηνευθεί σαν ότι εάν οι εν λόγω επαγγελματίες της υγείας είχαν εμπλακεί σε τροχαίες παραβάσεις, για παράδειγμα, τότε τα κράτη μέλη θα είχαν την ευθύνη να μοιράζονται πληροφορίες για αυτά. Είναι σαφές ότι δεν είναι αυτή η πρόθεση της τροπολογίας και έτσι, προς διευκρίνιση, η λεκτική διατύπωση που προτείνεται θα έχει τώρα ως εξής: "Τα κράτη μέλη ανταλλάσσουν αμέσως και προορατικώς πληροφορίες σχετικά με τα πορίσματα πειθαρχικών και ποινικών διαδικασιών εναντίον επαγγελματιών της υγείας όταν αυτά συνεπάγονται συνέπειες ως προς την καταχώρισή τους στα μητρώα ή το δικαίωμά τους να παρέχουν υπηρεσίες". Είναι συνεπώς αμιγώς ένα θέμα προς διευκρίνιση.
<SPEAKER ID="178" NAME="Πρόεδρος">
Μέχρι στιγμής, κατά την ψηφοφορία επί αυτής της έκθεσης, έχουμε ψηφίσει επί μίας σειράς τροπολογιών που επηρεάζουν τα Άρθρα 15, 16 και 17. Οι εγκριθείσες τροπολογίες που επηρεάζουν τα εν λόγω άρθρα είναι οι ακόλουθες: 102, 103, 104, 105, 106, 107, 108, 109, 110 και 135.
<P>
Κατά τη διάρκεια της συζήτησης, η Επίτροπος Βασιλείου είπε ότι θα ήταν έτοιμη να αναθεωρήσει τη νομική βάση, εάν έβρισκε ότι υπήρχαν λόγοι να το πράξει, οι οποίοι θα εξαρτιόνταν από την τροπολογία της οδηγίας. Πρέπει να αποφασίσουμε για το παραδεκτό των Τροπολογιών 159, 119, 116, 125 και 126.1, προκειμένου να διασφαλίσουμε ότι το τελικό κείμενο που θα εγκριθεί από το Κοινοβούλιο αντιστοιχεί με τη νομική βάση.
<P>
Λαμβάνοντας υπόψη αυτά που είπε η Επίτροπος και το γεγονός ότι η κατάλληλη επιτροπή ψήφισε επί αυτών των τροπολογιών, δηλαδή, η κατάλληλη επιτροπή και, ως τέτοια, ο πρόεδρος της κατάλληλης επιτροπής τις θεώρησαν ως παραδεκτές, αφού επέτρεψε να τεθούν σε ψηφοφορία, και επίσης λαμβάνοντας υπόψη ότι έχουμε ψηφίσει σήμερα σχετικά με τα Άρθρα 15, 16, και 17, σημειώνω ότι η οδηγία έχει αλλάξει κατεύθυνση.
<P>
Λαμβάνοντας όλα αυτά υπόψη, η Προεδρία θεωρεί τις τροπολογίες παραδεκτές, και θα προχωρήσουμε τώρα στην ψηφοφορία επί αυτών.
<SPEAKER ID="179" NAME="Philip Bushill-Matthews">
εισηγητής. - Κύριε Πρόεδρε, αποδέχομαι την απόφασή σας - είναι δικαίωμά σας να λάβετε μία τέτοια απόφαση - αλλά επειδή νωρίτερα η κ. Liotard είπε ότι θα χρειαζόταν να έχουμε μία διπλή βάση, διότι, αλλιώς, εάν ήταν μόνο η εσωτερική αγορά, αυτό σήμαινε ότι θα ψηφίζαμε μόνο επί οικονομικών θεμάτων, χωρίς να προσπαθούμε να ανοίξουμε τη συζήτηση εκ νέου. Θα τη διόρθωνα απλώς για να πω ότι η κοινή νομική βάση που έχουμε επί του παρόντος δεν είναι μόνο οικονομική: αφορά την ελευθερία επιλογής για τα δικαιώματα των ασθενών. Συνεπώς, η ομάδα μας θα ψηφίσει κατά της διττής νομικής βάσης τόσο για αυτές τις αρχικές τροπολογίες όσο και για το αιτιολογικό. Θα ενθάρρυνα τους άλλους συναδέλφους να βάλουν πρώτους τους ασθενείς.
<SPEAKER ID="180" NAME="Edward McMillan-Scott" AFFILIATION="PPE-DE">
Κύριε Πρόεδρε, πολύ σύντομα, προσπαθώ να είμαι βοηθητικός, αλλά αρχίζω να πεινάω. Αυτές είναι σημαντικές ψηφοφορίες και η ημερήσια διάταξη είναι πολύ γεμάτη και σας συμμερίζομαι απολύτως.
<P>
Μόλις κατέβηκα στην αίθουσα τύπου και παρατηρώ ότι οκτώ δημοσιογράφοι ακούν πράγματι την ψηφοφορία - άλλοι μπορεί να παρακολουθούν τις οθόνες, όπου μεταδίδεται καθεμία ψηφοφορία. Νομίζω συνεπώς ότι δεν είναι απαραίτητο να διαβάζετε μεγαλοφώνως το αποτέλεσμα κάθε ψηφοφορίας.
<P>
(Χειροκροτήματα)
<SPEAKER ID="181" NAME="Πρόεδρος">
Κύριε McMillan-Scott, μέχρι τώρα εξυπηρετούσαμε τους ομιλητές. Από εδώ και πέρα, θα προχωρήσουμε τα πράγματα πιο γοργά και έτσι να ικανοποιήσουμε τους πάντες.
<P>
- Μετά από την ψηφοφορία:
<SPEAKER ID="182" NAME="Philip Bushill-Matthews">
εισηγητής. - Κύριε Πρόεδρε, λόγω της τελευταίας παρέμβασης - η οποία είχε πολύ καλές προθέσεις - παραλείψατε τη συνήθη πρακτική σας να ευχαριστείτε τον εισηγητή. Είμαι σίγουρος ότι θα θέλατε να το πράξετε, ιδιαίτερα εν τη απουσία του.
<SPEAKER ID="183" NAME="Πρόεδρος">
Είναι πράγματι μία κατάλληλη στιγμή να ευχαριστήσω τον εισηγητή, κ. Bowis, για την εργασία του και να του ευχηθώ ταχεία και καλή ανάρρωση.

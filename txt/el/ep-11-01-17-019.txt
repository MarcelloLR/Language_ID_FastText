<CHAPTER ID="019">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="190" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="191" NAME="Zuzana Roithová" AFFILIATION="PPE">
(CS) Κύριε Πρόεδρε, έχουν περάσει ήδη 19 μήνες από τη στιγμή που ο Καναδάς εισήγαγε ξαφνικά και μονομερώς απαιτήσεις θεωρήσεων για τους πολίτες της Τσεχικής Δημοκρατίας, η οποία, ως μέλος της ΕΕ, δεν επιτρέπεται να εισαγάγει μια αντίστοιχη απαίτηση θεωρήσεων για όλους τους Καναδούς. Ο Πρόεδρος Barroso δήλωσε αμέσως ότι αυτό είναι θέμα της Ένωσης και όχι διμερών σχέσεων, αλλά η Επίτροπος Malmstrom δυστυχώς δεν το αντιμετωπίζει ως προτεραιότητα, απλά παρακολουθεί παθητικά τις διμερείς διαπραγματεύσεις. Σε απάντηση στην παρέμβασή μου, το Συμβούλιο είπε ότι η Ένωση δεν συζητάει την αμοιβαιότητα, καθώς δεν έχει λάβει ακόμη καμία πρόταση από την Επιτροπή. Οι τσέχοι πολίτες είναι επομένως εκ των πραγμάτων πολίτες δεύτερης κατηγορίας της ΕΕ όσον αφορά τα δικαιώματά τους, και είναι παράδοξο ότι οι Καναδοί συνεχίζουν να ταξιδεύουν στη Τσεχική Δημοκρατία χωρίς θεωρήσεις.
<P>
Θα ήθελα να επισημάνω ότι η βραδύτητα της Επιτροπής αυξάνει επίσης τον κίνδυνο να καθυστερήσει η Τσεχική Δημοκρατία την επικύρωση των συμφωνιών μεταξύ της Ένωσης και του Καναδά. Δεν έχει καμία άλλη επιλογή για να υπερασπιστεί τα δικαιώματα των πολιτών της, εφόσον η ΕΕ αδυνατεί να ασκήσει πίεση στον Καναδά. Θα ήθελα επομένως να απαιτήσω, μαζί με εσάς, να αντιμετωπίσει η Επίτροπος το θέμα με τον Καναδά χωρίς καθυστέρηση, και να υπερασπιστεί επίσης τη Ρουμανία και τη Βουλγαρία. Μια κοινή πολιτική θεωρήσεων και η αρχή της αλληλεγγύης δεν είναι πλέον ευρωπαϊκές αξίες; Έχει επίγνωση η Επίτροπος του τι διακυβεύεται σήμερα;
<SPEAKER ID="192" NAME="Petru Constantin Luhan" AFFILIATION="PPE">
(RO) Κύριε Πρόεδρε, η λήψη ψυχοτρόπων και ψυχοδραστικών ουσιών, η οποία γενικά βρίσκεται σε μια γκρίζα νομοθετική ζώνη, έχει πολύ πιο επιβλαβείς επιπτώσεις από τα ναρκωτικά που είναι γνωστά σήμερα. Αυτές οι ουσίες απαντώνται συχνά στην Ευρώπη σε ψυχεδελικά καταστήματα που είναι γνωστά ως "εθνοβοτανικά", ένας όρος που έχει επινοηθεί για να κάνει τη διακίνηση και τη λήψη των ναρκωτικών να φαίνεται ακίνδυνη.
<P>
Χώρες όπως η Πολωνία, το Ισραήλ, η Σουηδία, η Δανία, η Αγγλία και η Γερμανία έχουν ήδη απαγορεύσει έναν σημαντικό αριθμό ουσιών που προσδιορίζονται ως ψυχοτρόπες και ψυχοδραστικές. Οι ουσίες που είναι διαθέσιμες στην αγορά, αν και δεν συμπεριλαμβάνονται στον κατάλογο των απαγορευμένων ουσιών, είναι πολύ δύσκολο να ελεγχθούν, γεγονός που καθιστά αδύνατο για το ιατρικό προσωπικό να παρέχει βοήθεια καθώς οι χημικοί συνδυασμοί που έχουν χρησιμοποιηθεί προξενούν άγνωστες αντιδράσεις. Το μόνο μέτρο που μπορούμε να λάβουμε είναι να απαγορεύσουμε τη λειτουργία αυτών των καταστημάτων, και στη συνέχεια πρέπει να εστιάσουμε τις προσπάθειές μας στο σταμάτημα της διαδικτυακής πώλησης αυτών των ουσιών.
<SPEAKER ID="193" NAME="Άννυ Ποδηματά" AFFILIATION="S&amp;D">
Κύριε Πρόεδρε, η συνεχιζόμενη κρίση στην ευρωζώνη θέτει όλους - ευρωπαϊκά θεσμικά όργανα, κράτη μέλη, πολιτικές ηγεσίες - ενώπιον των ευθυνών μας. Πρέπει να πάρουμε την πρωτοβουλία των κινήσεων από τις αγορές, να δώσουμε μια ολοκληρωμένη και πειστική απάντηση στην κρίση συμπληρώνοντας - και όχι υποκαθιστώντας ή παραβλέποντας - τις ευθύνες που έχουν αναλάβει τα κράτη μέλη να εκπληρώσουν τις υποχρεώσεις τους. Σ' αυτό το πλαίσιο, ευρωπαϊκές προσωπικότητες, πολιτικά κόμματα, κινήσεις πολιτών, ευρωπαϊκά συνδικάτα υποστηρίζουν ότι τα ευρωομόλογα μπορούν να παίξουν ένα ρόλο κλειδί για την υπέρβαση της κρίσης χρέους και τη διασφάλιση της σταθερότητας του ευρώ.
<P>
Θέλω λοιπόν να τονίσω ότι το Συμβούλιο πρέπει να ανταποκριθεί άμεσα στο αίτημα που διατύπωσε το Ευρωπαϊκό Κοινοβούλιο με το ψήφισμά του στις 16 Δεκεμβρίου 2010 και να δώσει ένα ξεκάθαρο σήμα στην Ευρωπαϊκή Επιτροπή ώστε να προχωρήσει σε ενδελεχή μελέτη του θέματος και σε υποβολή συγκεκριμένων προτάσεων.
<SPEAKER ID="194" NAME="Graham Watson" AFFILIATION="ALDE">
(EN) Κύριε Πρόεδρε, παρεμβαίνω για να κάνω μια δήλωση για την ταλαιπωρία εκατοντάδων χιλιάδων επιβατών αεροπορικών εταιρειών στην Ευρώπη τις 10 μέρες πριν από τα Χριστούγεννα και το χάος στις ρυθμίσεις για τη μεταφορά των ιδίων και των αποσκευών τους στους καθορισμένους προορισμούς τους. " αδυναμία των αεροπορικών μας εταιρειών και των αεροδρομίων μας να αντιμετωπίσουν λίγα εκατοστά χιόνι σε μερικά κράτη μέλη προκάλεσε καταστροφικές καθυστερήσεις, αναστάτωση και απόγνωση στους ταξιδιώτες.
<P>
Καλώ την Επιτροπή Μεταφορών και Τουρισμού του Κοινοβουλίου, τον Επίτροπο Μεταφορών της Ένωσης και τους υπουργούς Μεταφορών στο Συμβούλιο να διενεργήσουν έρευνα για την αναστάτωση, να λάβουν μέτρα για να αποτρέψουν την επανάληψή της, να εξασφαλίσουν την κατάλληλη αποζημίωση των ενδιαφερομένων και να μελετήσουν τον επιμερισμό του βάρους της αποζημίωσης στο μέλλον μεταξύ των αεροπορικών εταιρειών και άλλων εμπλεκομένων, όπως των φορέων διαχείρισης αερολιμένων.
<P>
Ασυνήθιστες χιονοπτώσεις και εξαιρετικά χαμηλές θερμοκρασίες, όπως προέβλεψε το 2009 το Ινστιτούτο του Potsdam, προκαλούνται από το λιώσιμο των πάγων της Αρκτικής. Θα γίνουν πιο συχνές. Δεν μπορούμε να τις αποτρέψουμε, όσο πολύ και αν πρέπει να προσπαθήσουμε να τις περιορίσουμε, αλλά μπορούμε -και πρέπει- να είμαστε προετοιμασμένοι γι' αυτές.
<SPEAKER ID="195" NAME="Ryszard Czarnecki" AFFILIATION="ECR">
(PL) Κύριε Πρόεδρε, η ειδική επιτροπή που ερευνά την αιτία της συντριβής ενός πολωνικού αεροσκάφους κοντά στη ρωσική πόλη του Σμολένσκ στις 10 Απριλίου του περασμένου έτους δημοσίευσε τα πορίσματα της έκθεσής της στη Μόσχα. Στο ατύχημα σκοτώθηκε ο πρόεδρος της Πολωνίας, μαζί με 96 άλλους επιβάτες, μεταξύ των οποίων πολλοί από τους πιο σημαντικούς ανθρώπους στη χώρα. " έκθεση είναι απολύτως σκανδαλώδης. Περιέχει πολλά ψέματα, και σαφώς μεταθέτει την ευθύνη για τη συντριβή στην πολωνική πλευρά, αγνοώντας εντελώς τα σοβαρά λάθη που έγιναν από τη ρωσική πλευρά, όπως ο εσφαλμένος τρόπος με τον οποίο καθοδήγησαν οι ελεγκτές εναέριας κυκλοφορίας στον πύργο ελέγχου του Σμολένσκ το αεροσκάφος κατά την προσγείωσή του. Στην έκθεση, η ρωσική πλευρά δεν έχει λάβει υπόψη πολλά σχόλια της Πολωνίας -20 σελίδες σχολίων απλά αγνοήθηκαν. Αυτή είναι μια πολύ δυσάρεστη κατάσταση και η Ευρωπαϊκή Ένωση θα πρέπει να την εξετάσει.
<SPEAKER ID="196" NAME="João Ferreira" AFFILIATION="GUE/NGL">
(PT) Κύριε Πρόεδρε, το 2010, το οποίο ανακηρύχθηκε Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού, έληξε. Ήταν ένας χρόνος στον οποίο η Ευρωπαϊκή Ένωση εφάρμοσε, με άνευ προηγουμένου κυνισμό και υποκρισία, πολιτικές και κατευθυντήριες γραμμές που είχαν ως αποτέλεσμα τη σημαντική αύξηση της φτώχειας και του κοινωνικού αποκλεισμού την οποία μπορούμε να δούμε σήμερα.
<P>
Ο κρατικός προϋπολογισμός για το 2011 στην Πορτογαλία σχεδιάστηκε και εγκρίθηκε κάτω από τεράστια πίεση και επιδοκιμασία από την Ευρωπαϊκή Ένωση, θα οδηγήσει τη χώρα στην οικονομική ύφεση και σε απόλυτη οπισθοδρόμηση σε κοινωνικό επίπεδο, με αύξηση της ανεργίας σε επίπεδα ρεκόρ και διαδεδομένη φτώχεια και κοινωνικό αποκλεισμό.
<P>
Επιπλέον, υπάρχουν τα απαράδεκτα επίπεδα πίεσης και εκβιασμού που υφίσταται η χώρα τις τελευταίες λίγες εβδομάδες, στα οποία αντιτασσόμαστε σθεναρά εδώ: οι ολοένα και πιο εκφοβιστικοί τόνοι του οικονομικού καπιταλισμού και των θεσμών που τον υπηρετούν με σκοπό να εξαναγκάσουν τη χώρα και τον λαό της να υποταχθούν και να δεχτούν την αδικία και η λεηλασία, να δεχτούν την αφαίμαξη των πόρων της χώρας και τη διοχέτευσή τους στις τσέπες των οικονομικών καπιταλιστών.
<P>
Ένα πράγμα είναι σίγουρο: μπορούμε να περιμένουμε ένα χρόνο μεγάλων αγώνων αν συνεχίσουν αυτήν την πορεία.
<SPEAKER ID="197" NAME="Angelika Werthmann" AFFILIATION="NI">
(EN) Κύριε Πρόεδρε σε σχέση με το άρθρο 18 της Οικουμενικής Διακήρυξης των Ανθρωπίνων Δικαιωμάτων, και με το άρθρο 10 του Χάρτη Θεμελιωδών Δικαιωμάτων της Ευρωπαϊκής Ένωσης, πληροφορήθηκα ότι την ημέρα των Χριστουγέννων σημειώθηκε μια μαζική παραβίαση της θρησκευτικής ελευθερίας στην εκκλησία του Αγίου Συνεσίου στην κατεχόμενη πόλη του Ριζοκάρπασου.
<P>
Οι επονομαζόμενες αρχές, που υποστηρίζονται από την Τουρκία, σταμάτησαν τη λειτουργία του Σαββάτου με το πρόσχημα ότι δεν είχε γίνει καμία αίτηση για την τέλεση της θείας λειτουργίας εκείνη την ημέρα, αν και σύμφωνα με την Εκκλησία της Κύπρου, η εν λόγω άδεια ζητήθηκε στις αρχές του Δεκεμβρίου, όπως συμβαίνει τα τελευταία 36 χρόνια.
<P>
Κύριε Πρόεδρε, σας προτρέπω σθεναρά να λάβετε τα ενδεδειγμένα μέτρα για να διασφαλίσετε τη θρησκευτική ελευθερία στο έδαφος ενός κράτος μέλους της Ευρωπαϊκής Ένωσης.
<SPEAKER ID="198" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, την ημέρα των Χριστουγέννων, οι τουρκικές δυνάμεις ασφαλείας στο Ριζοκάρπασο, στο κατεχόμενο μέρος της Κύπρου, διέκοψαν διά της βίας τη χριστουγεννιάτικη λειτουργία που τελούνταν από τους λίγους εναπομείναντες -ηλικιωμένους- Χριστιανούς εκεί, εκδίωξαν τους ιερείς από την εκκλησία και διέταξαν το εκκλησίασμα να διαλυθεί. " αιτιολογία ήταν ότι τους είχε δοθεί γραπτή άδεια για την Κυριακάτικη λειτουργία, αλλά τα Χριστούγεννα ήταν το Σάββατο.
<P>
" απαίτηση γραπτής άδειας για τη θεία λειτουργία είναι ήδη ένας περιορισμός της ελευθερίας της θρησκείας, πόσο μάλλον η διακοπή της χριστουγεννιάτικης λειτουργίας λόγω μιας ασήμαντης γραφειοκρατικής δικαιολογίας -και όλα αυτά σε ένα κράτος μέλος της Ένωσης, με διαταγή μιας χώρας που επιδιώκει να ενταχθεί σε αυτή.
<P>
Σύμφωνα με τη Συμφωνία της Βιέννης, επιτράπηκε στους 12.000 Ελληνοκυπρίους που εγκλωβίστηκαν στη χερσόνησο της Καρπάσου να ζήσουν εκεί μετά την τουρκική εισβολή. Σήμερα έχουν μείνει 300. Τώρα καταλαβαίνετε γιατί.
<SPEAKER ID="199" NAME="Alf Svensson" AFFILIATION="PPE">
(SV) Κύριε Πρόεδρε, πιστεύω ότι θα ήταν εξαιρετικά ωφέλιμο να ξεκινήσει η ΕΕ έναν διαθρησκευτικό διάλογο από το υψηλότερο επίπεδο. Θα ήθελα να δοκιμάσει η ΕΕ να πείσει την Τουρκία να φιλοξενήσει τον εν λόγω διάλογο. Γνωρίζουμε όλοι πώς αντιμετωπίζονται οι Χριστιανοί σε όλο τον κόσμο -σε διάφορες περιοχές της Μέσης Ανατολής, οι Κόπτες στην Αίγυπτο, οι χριστιανοί Ιρακινοί στο Ιράκ και ούτως καθεξής. Είναι πεποίθησή μου ότι δεν μπορούμε να αναφέρουμε απλά και να μαθαίνουμε αυτό το γεγονός και να το παρακολουθούμε να συμβαίνει· πρέπει να κάνουμε κάτι απτό.
<P>
Το πρώτο πράγμα που πρέπει να κάνουμε κατά την άποψή μου είναι να θεσπίσουμε έναν διάλογο. Θα ήταν πολύ χρήσιμο αν η Τουρκία, με το συμφιλιωτικό πνεύμα που πιστεύω ότι υπάρχει εκεί, παρά τα όσα συμβαίνουν, ήταν σε θέση να φιλοξενήσει αυτού του είδους τον διάλογο. Αφορά τους Εβραίους, τους Χριστιανούς και τους Μουσουλμάνους. Ας θεσπίσουμε έναν γενικό διαθρησκευτικό διάλογο υπό την αιγίδα της ΕΕ.
<SPEAKER ID="200" NAME="Philippe Juvin" AFFILIATION="PPE">
(FR) Κύριε Πρόεδρε, στο Ιράκ και στην Αίγυπτο, οι χριστιανοί λένε ότι υποφέρουν πραγματικά. Σύντομα, κυρίες και κύριοι, δεν θα υπάρχουν πια καθόλου χριστιανοί στους τόπους που γέννησαν τον χριστιανισμό. Όπως ειπώθηκε πριν από λίγο, στην Τουρκία, μια κοσμική μουσουλμανική χώρα και μια χώρα που χτυπάει την πόρτα μας, το 20% του πληθυσμού ήταν χριστιανοί 100 χρόνια πριν· σήμερα αυτό το ποσοστό είναι μικρότερο από 1%.
<P>
Το κίνημα που παρατηρούμε είναι, στην πραγματικότητα, ένα σαρωτικό κύμα. Ο αραβικός και μουσουλμανικός κόσμος διώκει τους χριστιανούς του, τους καταδικάζει, εμποδίζει τη μεταστροφή, τους τιμωρεί και τους σκοτώνει. Προφανώς βλέπουμε το Ισλάμ να γίνεται μια κρατική θρησκεία. Το αποτέλεσμα είναι ολοφάνερο για όλους -ο χριστιανισμός είναι η περισσότερο διωκόμενη θρησκεία στον κόσμο.
<P>
Ωστόσο, κυρίες και κύριοι, η προάσπιση των χριστιανών στη Μέση Ανατολή αυξάνει τις πιθανότητες αντιστάθμισης της αύξησης του ισλαμικού εξτρεμισμού. " παρουσία των χριστιανών παντού είναι ένας εξισορροπητικός παράγοντας. Επομένως, πρέπει να την υπερασπιστούμε σθεναρά.
<P>
Ειλικρινά διερωτώμαι, κυρίες και κύριοι, πού έχουν πάει οι υπέρμαχοι των ανθρωπίνων δικαιωμάτων οι οποίοι χαίρονται, όπως και εμείς, που η Δύση είναι κοσμική και πλουραλιστική, και οι οποίοι αποστρέφουν με ντροπή το βλέμμα τους από μία Μέση Ανατολή η οποία, λίγο-λίγο, επιφυλάσσεται σε μία μόνο θρησκεία.
<SPEAKER ID="201" NAME="Frédéric Daerden" AFFILIATION="S&amp;D">
(FR) Κύριε Πρόεδρε, κυρίες και κύριοι, η ουγγρική κυβέρνηση αποφάσισε, στο τέλος του 2010, να σταματήσει την επιδότηση του ιδρύματος για τα μικρά παιδιά που ιδρύθηκε στη Βουδαπέστη από την Emmi Pikler.
<P>
Αυτή η ουγγαρέζα επιστήμονας δημιούργησε το κέντρο για να αναπτύξει επιστημονικές μεθόδους διδασκαλίας για τα πολύ μικρά παιδιά. " αποτελεσματικότητα αυτών των μεθόδων για την ψυχοκινητική ανάπτυξη των παιδιών έχει αναγνωριστεί διεθνώς. Ιδρύματα για τα μικρά παιδιά που βασίζονται σε αυτό το μοντέλο έχουν διαδοθεί σε όλη την Ευρώπη, καθώς και στην πόλη μου στο Βέλγιο.
<P>
Είναι λυπηρό το γεγονός ότι, στο τέλος του Ευρωπαϊκού Έτους για την Καταπολέμηση της Φτώχειας -ιδιαίτερα της παιδικής φτώχειας- η Ουγγαρία στέλνει αυτό το μήνυμα. Αυτή η απόφαση αποτελεί έκπληξη δεδομένης της διεθνούς επιρροής του Ινστιτούτου Pikler και του γεγονότος ότι οι ουγγρικές διοικητικές αρχές είπαν ότι θέλουν να συνεχίσει να λειτουργεί. Αναρωτιέμαι επομένως, αν και δεν είμαι σε καμία περίπτωση προκατειλημμένος, για τα κίνητρα πίσω από αυτήν την απόφαση της Ουγγρικής κυβέρνησης.
<SPEAKER ID="202" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, θα ήθελα να εκφράσω τις ανησυχίες μου για τη συμφωνία μεταξύ της ΕΕ και του Μαρόκου. Οι τομείς της γεωργίας στις ευρω-μεσογειακές χώρες θα επηρεαστούν σοβαρά αν αυτή η συμφωνία παραμείνει ως έχει.
<P>
Πρέπει ν' ανοίξουμε τα σύνορά μας και να επιτύχουμε μια συμφωνία με τους ευρωπαϊκούς γεωργικούς τομείς, και όχι πίσω από την πλάτη τους. " Επιτροπή έχει διεξαγάγει μελέτες που δείχνουν ξεκάθαρα ότι οι ευρωμεσογειακές χώρες είναι εκείνες που θα επηρεαστούν πιο αρνητικά από τη συμφωνία ΕΕ-Μαρόκο.
<P>
Δεν θα επικύρωνα αυτήν τη συμφωνία χωρίς τη συμπερίληψη ορισμένων διατάξεων σχετικά με την αγορά εργασίας, την κοινωνική διάσταση και το περιβάλλον στο Μαρόκο. Αν δεν κάνουμε τίποτα, ρισκάρουμε να βγουν χαμένες η γεωργική μας δραστηριότητα και η βιομηχανία τροφίμων, ιδιαίτερα στις ευρω-μεσογειακές χώρες. Αυτές είναι οι ανησυχίες που ήθελα να μοιραστώ μαζί σας απόψε.
<SPEAKER ID="203" NAME="Constance Le Grip" AFFILIATION="PPE">
(FR) Κύριε Πρόεδρε, όπως αρκετοί συνάδελφοί μας, ήθελα να θίξω το θέμα της δίωξης των χριστιανών σε όλο τον κόσμο, ιδιαίτερα των χριστιανών στη Μέση Ανατολή.
<P>
Δεν χρειάζεται να σας υπενθυμίσω τις τρομερές πράξεις που διαπράχθηκαν πρόσφατα. Θα ήθελα να πω και πάλι πολύ σοβαρά ότι η προάσπιση των χριστιανών στη Μέση Ανατολή και σε ολόκληρο τον κόσμο, και η έκκληση για θρησκευτική ελευθερία και ποικιλομορφία θρησκευτικών πεποιθήσεων, αποτελεί μια έκκληση για ελευθερία, δημοκρατία και ανθρώπινα δικαιώματα, οι οποίες είναι κεντρικές αξίες του ευρωπαϊκού σχεδίου, και οι οποίες είναι επίσης, ασφαλώς, οικουμενικές αξίες -ή τουλάχιστον αυτό πιστεύουμε όλοι εμείς εδώ.
<P>
Είναι πραγματικά καιρός να προχωρήσουμε τώρα πέρα από την αγανάκτηση, τη συγκίνηση και τις επίσημες καταδικαστικές δηλώσεις· είναι καιρός να περάσουμε από τα λόγια στα έργα. Προτρέπω επομένως τις αρχές της Ευρωπαϊκής Ένωσης -την Υπάτη Εκπρόσωπο για ια Θέματα Εξωτερικής Πολιτικής και Πολιτικής Ασφάλειας, αλλά επίσης όλους τους ηγέτες μας και τους υπουργούς Εξωτερικών Υποθέσεων- να λάβουν συγκεκριμένα μέτρα και να θεσπίσουν ένα ειδικό και συγκεκριμένο σχέδιο δράσης για να καταστήσουν προτεραιότητα τον σεβασμό της θρησκευτικής ποικιλομορφίας και την καταπολέμηση κάθε μορφής θρησκευτικών διώξεων.
<SPEAKER ID="204" NAME="Tamás Deutsch" AFFILIATION="PPE">
(HU) Κύριε Πρόεδρε, κυρίες και κύριοι, μέχρι τον περασμένο Μάιο, ένας συνασπισμός σοσιαλιστών και φιλελευθέρων ήταν στην εξουσία στην Ουγγαρία για οκτώ χρόνια. Κατά τη διάρκεια αυτών των οκτώ ετών, η δημοκρατία γινόταν όλο και πιο ασθενής, οι παραβιάσεις των ανθρωπίνων δικαιωμάτων έγιναν ενδημικές και η ελευθερία του τύπου περιοριζόταν όλο και περισσότερο. Ούτε οι ευρωπαίοι σοσιαλιστές ούτε οι ευρωπαίοι φιλελεύθεροι δεν είχαν τίποτα να πουν γι' αυτό. Το περασμένο Μάιο μια σαρωτική πλειοψηφία ούγγρων πολιτών καταψήφισε αυτήν την σοσιαλιστική-φιλελεύθερη κυβέρνηση και, με μια εντυπωσιακή εκλογική νίκη άνευ προηγουμένου στην Ευρώπη, ανέδειξε στην εξουσία μια κυβέρνηση του κόμματος Fidesz και των Χριστιανοδημοκρατών. Στο τέλος του περασμένου έτους, αυτή η κυβέρνηση ενέκρινε μια νέα νομοθεσία για τα μέσα ενημέρωσης που διασφαλίζει την ελευθερία του τύπου. Αυτές είναι οι συνθήκες υπό τις οποίες η Ουγγαρία και η ουγγρική κυβέρνηση που ασκεί επί του παρόντος την Προεδρία της ΕΕ δέχονται άγρια επίθεση. Αυτά τα δύο μέτρα και σταθμά δεν συνάδουν με τις ευρωπαϊκές αξίες και πρέπει να τα καταδικάσουμε ανοιχτά.
<SPEAKER ID="205" NAME="Sergej Kozlík" AFFILIATION="ALDE">
(SK) Κύριε Πρόεδρε, πριν από τρία χρόνια, ο χώρος Σένγκεν επεκτάθηκε για να συμπεριλάβει νέες χώρες μέλη. Ωστόσο, εξακολουθούν να ισχύουν περιοριστικά μέτρα στα σύνορα μεταξύ παλαιών και νέων κρατών μελών.
<P>
Για παράδειγμα, στο συνοριακό πέρασμα του Rusovce - Kittsee, το οποίο είναι μία διασταύρωση αυτοκινητόδρομων μεταξύ της Σλοβακίας και της Αυστρίας, οι Αυστριακοί επιβάλλουν ένα αυστηρό όριο ταχύτητας 30 χλμ/ω. Ταυτόχρονα, το πέρασμα στενεύει δραματικά εξαιτίας μιας μπάρας από μπετόν.
<P>
Δεν είναι σε καμία περίπτωση ασυνήθιστο να επιβάλλονται τακτικοί έλεγχοι ταχύτητας σε οχήματα που διέρχονται από αυτά τα σύνορα, καθώς και τακτικοί αστυνομικοί έλεγχοι εγγράφων και αποσκευών των οχημάτων.
<P>
" συμμετοχή στον χώρο Σένγκεν σίγουρα σημαίνει ελεύθερη κυκλοφορία ανθρώπων και αγαθών. Θα έπρεπε να αντιλαμβάνεται κανείς ότι διέρχεται τα σύνορα ενός κράτους μέλους της ΕΕ μόνο από μια τυποποιημένη ενημερωτική πινακίδα. " προαναφερθείσα συμπεριφορά, η οποία δεν ισχύει μόνο στην Αυστρία, αποτελεί παραβίαση των κανόνων Σένγκεν, και η Ευρωπαϊκή Επιτροπή θα πρέπει να δώσει την ενδεδειγμένη απάντηση.
<SPEAKER ID="206" NAME="Marek Henryk Migalski" AFFILIATION="ECR">
(PL) Κύριε Πρόεδρε, προηγούμενοι ομιλητές μίλησαν για τις διακρίσεις κατά των χριστιανών. Και εγώ, επίσης, θα ήθελα να μιλήσω για μια συγκεκριμένη μορφή αποδοκιμασίας ορισμένων χωρών της Ευρώπης. Τις τελευταίες δύο εβδομάδες, με την έναρξη της ουγγρικής Προεδρίας, ειπώθηκαν πολλά επικριτικά λόγια για τους Ούγγρους, και πολύ συχνά αυτά τα λόγια ήταν αβάσιμα και αδικαιολόγητα. Δυστυχώς, εκτός από τις δηλώσεις του υπουργού Εξωτερικών του Λουξεμβούργου, και άλλες δηλώσεις, οι οποίες ήταν επίσης πολύ άδικες και οποίες ήταν, πιστεύω, προσβλητικές για τους Ούγγρους, ακούστηκαν από τα στόματα πολιτικών αυτού του Κοινοβουλίου, μεταξύ των οποίων από τον κ. Schulz. Πιστεύω ότι αυτό είναι ένα σύμπτωμα μιας πεποίθησης ότι τα κράτη μέλη της Ευρωπαϊκής Ένωσης χωρίζονται στις κατηγορίες "καλύτερα" και "χειρότερα". Τα καλύτερα είναι εκείνα που είναι μέλη εδώ και πολύ καιρό, και τα χειρότερα εκείνα που είναι μέλη μόνο από το 2004.
<P>
Πιστεύω ότι πρέπει να τεθεί τέλος σε αυτού του είδους τη διάκριση, και όλοι πρέπει να συνηθίσουν το γεγονός ότι τα νέα κράτη μέλη είναι πλήρη μέλη της Ευρωπαϊκής Ένωσης - αυτό είναι απαραίτητο ιδιαίτερα σε αυτήν την αίθουσα. Επομένως, ζητώ να ανακληθούν στην τάξη και να τιμωρηθούν τα άτομα σε αυτήν την αίθουσα που επιτρέπουν στους εαυτούς τους να ενδίδουν σε διακρίσεις αυτού του είδους.
<SPEAKER ID="207" NAME="Alajos Mészáros" AFFILIATION="PPE">
(HU) Κύριε Πρόεδρε, μαζί με πολλούς άλλους, επικροτώ επίσης την ουγγρική Προεδρία της ΕΕ. Με γεμίζει περηφάνια το γεγονός ότι αυτό το κράτος μέλος της Κεντρικής Ευρώπης είναι το τρίτο μεταξύ των κρατών που προσχώρησαν το 2004 που έχει την ευκαιρία να φέρει σε πέρας αυτήν την τιμημένη και υπεύθυνη αποστολή. Δεν υπάρχει καμία αμφιβολία ότι η Ουγγαρία ήταν πάντα στην πρώτη γραμμή του αγώνα για τη δημοκρατία. Ποιος θα μπορούσε να αμφισβητήσει ποτέ το 1956, το 1989 ή το φθινόπωρο του 2006; Γι' αυτόν τον λόγο είμαι εξαιρετικά σοκαρισμένος από την αρνητική εκστρατεία δυσφήμησης που ξεκίνησαν ορισμένες πολιτικές δυνάμεις εναντίον του τωρινού προέδρου της ΕΕ, μεταξύ άλλων με το πρόσχημα του ουγγρικού νόμου για τα μέσα ενημέρωσης. Είναι ολοφάνερο ότι αυτό δεν είναι ένα θέμα νομοθεσίας αλλά μια επίθεση πολιτικά ηττημένων. Εκείνοι προσπαθούν να διαβρώσουν το ενωμένο ευρωπαϊκό πνεύμα. Όσο για τον χάρτη της Ουγγαρίας που απεικονίζεται στο χαλί της ιστορίας του πολιτισμού, θα ήθελα απλά να πω ότι εκείνοι που δεν μπορούν να αντιμετωπίσουν την ιστορία, δεν μπορούν να δουν καθαρά ούτε το μέλλον. Ακριβώς όπως οι λαοί της Γαλλίας, της Γερμανίας ή της Πολωνίας μπορούν να μιλάνε για το παρελθόν των χωρών τους, μπορεί να μιλάει και ο λαός της Ουγγαρίας. Θεωρώ ότι είναι ανεύθυνο και επικίνδυνο να δυσφημούμε την προεδρεύουσα χώρα μας, ιδιαίτερα σε μια χρονική στιγμή που η ανάγκη για την πιο στενή δυνατή συνεργασία είναι μεγαλύτερη από ποτέ.
<SPEAKER ID="208" NAME="Γεώργιος Παπανικολάου" AFFILIATION="PPE">
Κυρίες και κύριοι συνάδελφοι, η Ελλάδα αποτελεί τη βασική πύλη εισόδου παρανόμων μεταναστών προς όλη την Ευρώπη. Σύμφωνα με την FRONTEX, το 90% των λαθρομεταναστών που καταφεύγουν στην Ευρώπη μπαίνουν από την Ελλάδα.
<P>
Αντιμετωπίζουμε στην Ελλάδα, λοιπόν, μια μεγάλη κρίση σε ό,τι αφορά το ζήτημα αυτό. Το τελευταίο διάστημα η ελληνική κυβέρνηση ανακοίνωσε την πρόθεσή της να δημιουργήσει ένα φράχτη στα χερσαία σύνορά μας με την Τουρκία. Διερωτάται κανείς αν μία τέτοια λύση μπορεί στρατηγικά να βοηθήσει στην επίλυση του προβλήματος, αν αρκεί αυτό. Φυσικά και όχι. Όσους φράχτες και να φτιάξουμε, όσες προσπάθειες και να κάνουμε, χρειάζεται συνολική στρατηγική και αλληλεγγύη μεταξύ των ευρωπαϊκών κρατών. Και για να ξεκινήσουμε σωστά, το πρώτο που πρέπει να κάνουμε είναι να εδραιώσουμε μια καλή συνεργασία για τα θέματα αυτά με τη βασική χώρα προέλευσης, την Τουρκία.
<P>
Εκκρεμεί η υπογραφή σύμβασης Ευρώπης-Τουρκίας. Γνωρίζουμε πολύ καλά ότι, για να καταλήξουμε σε μία συμφωνία και να προχωρήσουμε στην εφαρμογή της, χρειάζονται ενάμιση με δύο χρόνια· μέχρι τότε, λοιπόν, ας εφαρμόσουμε τη διμερή συμφωνία που υπάρχει με την Ελλάδα από το 2002, όπως έκαναν και άλλες χώρες του Νότου και ρύθμισαν το πρόβλημα.
<SPEAKER ID="209" NAME="Catherine Stihler" AFFILIATION="S&amp;D">
(EN) Κύριε Πρόεδρε, την επόμενη εβδομάδα, άνθρωποι σε όλο τον κόσμο, θα τιμήσουν τη ζωή του εθνικού ποιητή της Σκοτίας, Robert Burns. Όπως γνωρίζουν πολλοί από εσάς, ένα κύριο μέρος ενός δείπνου Burns είναι το χάγκις.
<P>
Επί του παρόντος, απαγορεύεται η εισαγωγή του σκοτσέζικου χάγκις στις "ΠΑ, ωστόσο ένας στους τρεις Αμερικανούς έχει σκοτσέζικη καταγωγή και θα ήθελαν να δοκιμάσουν λίγο αυθεντικό σκοτσέζικο χάγκις. Ποια δράση μπορεί να αναλάβουν η Επιτροπή και το Συμβούλιο στις διατλαντικές τους συνομιλίες για να επαναφέρει το χάγκις, όχι μόνο στην ημερήσια διάταξη, αλλά επίσης στο μενού σε σχέση με τα αμερικανικά παραδοσιακά σκοτσέζικα δείπνα Burns;
<SPEAKER ID="210" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, στις 13 και 14 Ιανουαρίου διεξήχθη ένα δημοψήφισμα στο εργοστάσιο της Fiat στο Mirafiori στο οποίο ζητήθηκε τόσο από τους εργάτες όσο και από τους υπάλληλους γραφείου να ψηφίσουν υπέρ ή κατά του σχεδίου ανάκαμψης για το εργοστάσιο στο Τορίνο.
<P>
Το σχέδιο βασίζεται σε μια νέα συλλογική σύμβαση που υπονομεύει τα βασικά δικαιώματα των εργαζομένων σχετικά με τις αναρρωτικές άδειες και τις απεργίες, και ακόμη και το μεσημεριανό διάλειμμα κατά τη διάρκεια της οκτάωρης εργασίας στη γραμμή παραγωγής. Το δημοψήφισμα είναι παράνομο επειδή ο διοικητικός διευθυντής, κ. Marchionne, απείλησε τους εργαζομένους ότι αν απορριφθεί η σύμβαση, η επιχείρηση είναι πιθανόν να εγκαταλείψει το εργοστάσιο στην Ιταλία και να μεταφερθεί αλλού.
<P>
Αυτή η στρατηγική του φόβου, του ανεξέλεγκτου καπιταλισμού χωρίς να λαμβάνονται υπόψη οι κανόνες ή τα δικαιώματα, υποστηρίχθηκε από την κυβέρνηση και ακόμη και από ένα μεγάλο μέρος του Δημοκρατικού Κόμματος, ενός κόμματος της αντιπολίτευσης που έχει τις ρίζες του στο Ιταλικό Κομμουνιστικό Κόμμα. Τα μόνα συνδικάτα που αντιτάχθηκαν στη σύμβαση ήταν η Ιταλική Ομοσπονδία Μεταλλοτεχνιτών (FIOM) και η Ιταλική Γενική Συνομοσπονδία Εργατών (CGIL), και αποκλείστηκαν από την εκπροσώπηση των συνδικάτων.
<P>
Εν πάση περιπτώσει, το δημοψήφισμα πέρασε μόνο με το 54% των ψήφων. Ως αποτέλεσμα αυτής της συμφωνίας, τα δικαιώματα των εργαζομένων στην Ιταλία οπισθοδρόμησαν αρκετές δεκαετίες πίσω. " Ευρώπη πρέπει να το γνωρίζει αυτό και το έχει υπόψη.
<SPEAKER ID="211" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, θα ήθελα να αναφερθώ στην ανησυχητική κατάσταση σε χώρες εταίρους της Μεσογείου και τις επιπτώσεις που μπορεί να έχει η κατάσταση αυτή στις σχέσεις μας, στην ασφάλεια, στην ευημερία στην περιοχή.
<P>
Μιλήσαμε σήμερα το απόγευμα για τις ραγδαίες ανατροπές στην Τυνησία· κοινωνικές ταραχές υπάρχουν σε χώρες του Μαγκρέμπ και του Μασρέκ· νέα πολιτική αστάθεια στο Λίβανο, ενώ αδιέξοδα συνεχίζουν να υπάρχουν στην ειρηνευτική διαδικασία. Πρέπει να μας απασχολήσει σοβαρά η κατάσταση αυτή, διότι οι χώρες της Μεσογείου είναι χώρες εταίροι και όχι μόνο χώρες γείτονες.
<P>
Θα σας θυμίσω ότι στην Τυνησία από το 1995 μέχρι σήμερα έχουν διατεθεί ποσά άμεσης βοήθειας που υπερβαίνουν το 1 δισεκατομμύριο ευρώ, πέρα από τα χαμηλότοκα δάνεια της Ευρωπαϊκής Τράπεζας Επενδύσεων, και μέχρι το 2013 έχουμε προγραμματίσει σημαντικά ποσά άμεσης βοήθειας.
<P>
Θα ήθελα λοιπόν να κάνω μια έκκληση, κύριε Πρόεδρε. Να κάνουμε μία σοβαρή πολυμερή συζήτηση με απολογισμό των σχέσεών μας, να δούμε τις προοπτικές και τις διαδικασίες που πρέπει να ακολουθήσουμε, και η Ύπατη Εκπρόσωπος να μας παρουσιάσει ένα ολοκληρωμένο σχέδιο γειτονίας μέσα στο πλαίσιο της Ένωσης για τη Μεσόγειο για να αντιμετωπίσουμε τις κρίσεις αυτές από κοινού με τις χώρες εταίρους.
<SPEAKER ID="212" NAME="Joe Higgins" AFFILIATION="GUE/NGL">
(EN) Κύριε Πρόεδρε, τον Δεκέμβριο, ο Πρόεδρος της Επιτροπής Barroso με ενημέρωσε με επιστολή του ότι η συνάντησή του με τον πρόεδρο Nazarbayev τον περασμένο Οκτώβριο θα βοηθούσε στην προαγωγή του σεβασμού των ανθρωπίνων δικαιωμάτων στο Καζακστάν. Το ίδιο ελέχθη για την παραχώρηση της προεδρίας του ΟΑΣΕ στο Καζακστάν το 2010 και τη διεξαγωγή μιας σημαντικής συνόδου κορυφής του ΟΑΣΕ στην Astana τον Δεκέμβριο. Ωστόσο, οι παγκόσμιοι ηγέτες δεν είχαν φύγει καλά-καλά από τη σύνοδο κορυφής όταν ανακοινώθηκε ότι επρόκειτο να διεξαχθεί ένα δημοψήφισμα τον Μάρτιο για να ματαιωθούν οι προεδρικές εκλογές το 2012, κρατώντας με αυτόν τον τρόπο τον Nazarbayev στην εξουσία μέχρι το 2020.
<P>
" παρενόχληση του τύπου της αντιπολίτευσης και των υπερμάχων των ανθρωπίνων δικαιωμάτων αυξάνεται. Ακτιβιστές του αριστερού κινήματος "Καζακστάν 2012" διώκονται και φυλακίζονται.
<P>
Απαιτώ να σταματήσει η ΕΕ να ενισχύει τη δικτατορία του Nazarbayev. Πρέπει να υποστηριχθούν απόλυτα τα ανεξάρτητα εργατικά συνδικαλιστικά και κοινωνικά κινήματα στο Καζακστάν προκειμένου να μπορέσουν να ηγηθούν της κινητοποίησης για τον τερματισμό αυτής της δικτατορίας -ακριβώς όπως η δύναμη του λαού στην Τυνησία έβαλε τέλος στη δικτατορία του Ben Ali- και να θεσπιστούν δομές που θα φέρουν τον πλούτο του Καζακστάν στη δημοκρατική ιδιοκτησία της πλειοψηφίας.
<SPEAKER ID="213" NAME="Krisztina Morvai" AFFILIATION="NI">
(HU) (το μικρόφωνο της ομιλήτριας ήταν κλειστό και η αρχή της πρότασης δεν ακούστηκε) ... έκτακτη συνεδρίαση της Επιτροπής. Το θέμα δεν θα μπορούσε να είναι τίποτα άλλο πέρα από τον ουγγρικό νόμο για τα μέσα ενημέρωσης. Δεν μπορούσα να πιστέψω στα αυτιά μου όταν σημαντικοί σοσιαλιστές και φιλελεύθεροι συνάδελφοι απαίτησαν να ξεκινήσει η ΕΕ τις λεγόμενες διαδικασίες επί παραβάσει -τις πιο αυστηρές από τις κυρώσεις που έχει στη διάθεσή της- κατά της Ουγγαρίας, της χώρας που ασκεί επί του παρόντος την Προεδρία της ΕΕ. Ούτε αυτή, ούτε κανένα άλλο είδος κυρώσεων, δεν είχε επιβληθεί μεταξύ του 2002 και του 2010 όταν το σοσιαλιστικό και φιλελεύθερο καθεστώς στην Ουγγαρία διέλυε βίαια κάθε διαμαρτυρία, φυλάκιζε μαζικά εκατοντάδες ανθρώπους, πυροβολούσε ανθρώπους στα μάτια και προκαλούσε σοβαρούς τραυματισμούς. Αν, μετά απ' όλα αυτά, η Ευρωπαϊκή Ένωση ξεκινήσει διαδικασίες επί παραβάσει εναντίον της τωρινής ουγγρικής κυβέρνησης και του ουγγρικού κράτους, θα ανοίξει επιτέλους τα μάτια όσων έτρεφαν ποτέ ψευδαισθήσεις σχετικά με τη στάση της Ευρωπαϊκής Ένωσης απέναντι στην Ουγγαρία, και πιστεύω ότι ο ουγγρικός λαός θα απαιτήσει την απόσχισή μας από την Ευρωπαϊκή Ένωση, και θα υπάρξουν ορισμένοι που θα ακολουθήσουν το παράδειγμά μας.
<SPEAKER ID="214" NAME="Αντιγόνη Παπαδοπούλου" AFFILIATION="S&amp;D">
(EN) Κύριε Πρόεδρε, και εγώ επίσης θέλω να θίξω το θέμα του σεβασμού της θρησκευτικής ελευθερίας για όλους, χωρίς διακρίσεις, διότι αποτελεί ένα βασικό ανθρώπινο δικαίωμα.
<P>
Αυτό το ανθρώπινο δικαίωμα παραβιάστηκε στη χώρα μου για τους λιγοστούς Χριστιανούς που παρακολουθούσαν τη Χριστουγεννιάτικη λειτουργία στην εκκλησία του Αγίου Συνέσιου στο κατεχόμενο χωριό του Ριζοκάρπασου.
<P>
" υποτιθέμενη αστυνομία του τουρκικού καθεστώς κατοχής εισέβαλε στην εκκλησία και ανάγκασε τον ιερέα να διακόψει την ακολουθία των Χριστουγέννων και μετά ανάγκασε τους εγκλωβισμένους Ελληνοκύπριους που παρακολουθούσαν τη λειτουργία να εκκενώσουν την εκκλησία.
<P>
Το Ευρωπαϊκό Κοινοβούλιο πρέπει να καταδικάσει σθεναρά ανάλογες πράξεις, οι οποίες αποκαλύπτουν το άσχημο και τυραννικό πρόσωπο της τουρκικής κατοχής του βόρειου τμήματος της Κύπρου, παραβιάζοντας το ευρωπαϊκό δίκαιο και τα ανθρώπινα δικαιώματα και την Τρίτη Συμφωνία της Βιέννης το 1975.
<P>
" ΕΕ πρέπει να εμποδίσει την Τουρκία και την υφιστάμενή της τοπική διοίκηση στο κατεχόμενη τμήμα της Κύπρου να διαπράξει περαιτέρω παραβιάσεις, και να συνεχίσει την εθνική εκκαθάριση των εναπομεινάντων 300 Χριστιανών Ελληνοκυπρίων.
<SPEAKER ID="215" NAME="Seán Kelly" AFFILIATION="PPE">
(EN) Κύριε Πρόεδρε, η οδηγία για τα συμπληρώματα των τροφίμων εγκρίθηκε το 2002 αλλά σχεδόν εννέα χρόνια αργότερα, ακόμη δεν έχει εφαρμοστεί πλήρως. " Επιτροπή δεν έχει παρουσιάσει ακόμη μια πρόταση για την εναρμόνιση των μέγιστων ποσοτήτων βιταμινών και μετάλλων που μπορούν να περιλαμβάνονται στα συμπληρώματα τροφίμων όπως απαιτείται από την οδηγία. Αυτό σημαίνει ότι οι εταιρείες πρέπει να παράγουν πολλαπλές συστάσεις προϊόντος για να συμμορφώνονται με τις διάφορες εθνικές νομοθεσίες. Αυτό είναι άδικο και δαπανηρό, ιδιαίτερα εφόσον είναι διαθέσιμο ένα επιστημονικό μοντέλο για τη θέσπιση μέγιστων ποσοτήτων. " ίδια η Επιτροπή το ανέφερε αυτό σ' ένα έγγραφο το 2006.
<P>
Διερωτάται κανείς γιατί δεν έχει παρουσιαστεί η πρόταση. Ίσως, για να παραφράσω τον Robbie Burns, τον οποίο ανέφερε κάποιος λίγο πριν, "Τα καλύτερα σχέδια των ποντικών και των ανθρώπων και της Επιτροπής αποτυγχάνουν". Πρέπει να συμβεί πολύ σύντομα, διότι η νομοθεσία της ΕΕ αποσκοπεί να διευκολύνει τις εταιρείες να ανταγωνίζονται στην εσωτερική αγορά τυποποιώντας τις προδιαγραφές. Όσο γρηγορότερο συμβεί αυτό, τόσο το καλύτερο. Παροτρύνω την Επιτροπή να κινηθεί γρήγορα.
<SPEAKER ID="216" NAME="Iliana Ivanova" AFFILIATION="PPE">
(BG) Κύριε Πρόεδρε, κυρίες και κύριοι, η βουλγαρική κοινή γνώμη παρακολούθησε πρόσφατα μια σειρά δημοσιευμάτων για τη χρήση ειδικών συσκευών παρακολούθησης για την παρακολούθηση συνομιλιών ανθρώπων σε υψηλές κυβερνητικές θέσεις. Ποιοι αποκάλυψαν αυτήν την πληροφορία, από πού προήλθε, και αν είναι αλήθεια ή όχι παραμένει άγνωστο, και κανείς δεν έχει αναλάβει την ευθύνη για τη δημοσίευσή της.
<P>
" ρητά δηλωμένη επιθυμία της κυβέρνησης για μεταρρύθμιση και καταπολέμηση του οργανωμένου εγκλήματος, η απροθυμία της να επηρεαστεί από την πρώην κρατική υπηρεσία ασφαλείας, και το γεγονός ότι το τρέχον έτος, η Βουλγαρία θα διεξαγάγει προεδρικές και τοπικές εκλογές, ήταν το ερέθισμα γι' αυτήν την εκστρατεία, η οποία δημιούργησε ένταση και έσπειρε δυσπιστία ανάμεσα σ' εκείνους που είναι στην εξουσία. Οι μόνοι κύκλοι που έχουν συμφέρον από αυτήν την κατάσταση είναι εκείνοι που έδωσαν τροφή στις θολές διακρίσεις μεταξύ εγκληματικότητας και κράτους και επωφελήθηκαν από αυτές. Τώρα επιδιώκουν να εκδικηθούν για τα ζημιωμένα συμφέροντά τους.
<P>
Θα ήθελα να σας διαβεβαιώσω ότι η Βουλγαρία διέπεται από το κράτος δικαίου, ότι μέθοδοι αυτού του είδους χρησιμοποιούνται από τις αρχές μόνο στο πλαίσιο του νόμου, και ότι ο κυβερνών συνασπισμός θα συνεχίσει στον δρόμο των μεταρρυθμίσεων και δεν θα επιτρέψει σε αθέμιτα συμφέροντα να υπονομεύσουν την καταπολέμηση του εγκλήματος.
<SPEAKER ID="217" NAME="Stanimir Ilchev" AFFILIATION="ALDE">
(BG) Κύριε Πρόεδρε, τους τελευταίους μήνες υπάρχει αυξανόμενη ανησυχία στη Βουλγαρία για την κλιμάκωση της χρήσης ειδικών μεθόδων παρακολούθησης. Ωστόσο, υπάρχει και μία άλλη πτυχή σε αυτό το πρόβλημα: η παρακολούθηση τηλεφωνικών συνομιλιών γίνεται έμμονη ιδέα μεταξύ ορισμένων πολιτικών και των ανώτερων τάξεων των τωρινών ειδικών υπηρεσιών.
<P>
Δεν υπήρξε καμία βελτίωση στην αποτελεσματικότητα της καταπολέμησης του εγκλήματος. " αυξανόμενη παράνοια για τη χρήση παρακολούθησης είναι ακόμη πιο απαράδεκτη. Δεν είναι σαφές ποιοι είναι οι υποκινητές αυτών των οργίων: αν είναι πρόσωπα από τον τομέα της ασφάλειας ή οι προηγούμενοι συνάδελφοί τους, ή υπόγειες δομές ο στόχος των οποίων είναι η αποσταθεροποίηση της κατάστασης. Τα περιεχόμενα των καταγεγραμμένων συνομιλιών κυκλοφορούν μυστηριωδώς στα μέσα ενημέρωσης. Ο βούλγαρος πρωθυπουργός συμμετείχε επίσης σε μία από τις καταγεγραμμένες συνομιλίες. Το περιεχόμενο ήταν δυσφημιστικό, αλλά ο ίδιος ισχυρίζεται ότι παραποιήθηκε.
<P>
Πέρα από αυτά τα δυσάρεστα γεγονότα, και η αίσθηση μεταξύ των Βουλγάρων είναι ότι τα οι θεσμοί τους δεν λειτουργούν σωστά και ότι τα ανθρώπινα δικαιώματα υπονομεύονται βάναυσα. Για αυτούς τους λόγους, η Βουλγαρία, ως ένα πρόσφατο μέλος της Ευρωπαϊκής Ένωσης, χρειάζεται βοήθεια για να αναδιαρθρώσει τις ειδικές υπηρεσίες της.
<SPEAKER ID="218" NAME="Πρόεδρος">
Οι παρεμβάσεις ενός λεπτού έληξαν.

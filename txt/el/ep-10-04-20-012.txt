<CHAPTER ID="012">
Ώρα των Ερωτήσεων (ερωτήσεις προς την Επιτροπή) 
<SPEAKER ID="286" NAME="Πρόεδρος">
Το επόμενο σημείο είναι η ώρα των ερωτήσεων (B7-0207/2010/αναθ. 1). Οι ερωτήσεις που ακολουθούν απευθύνονται προς την Επιτροπή.
<P>
Πρώτο μέρος
<P>
Θέμα: Σύσταση Ευρωπαϊκής αρχής αξιολόγησης πιστοληπτικής ικανότητας
<P>
Προτίθεται η Επιτροπή να προτείνει τη σύσταση μίας ευρωπαϊκής αρχής αξιολόγησης της πιστοληπτικής ικανότητας των κρατών μελών της ευρωζώνης ή και των χρηματοπιστωτικών τους ιδρυμάτων;
<SPEAKER ID="287" NAME="Michel Barnier" LANGUAGE="FR">
Κύριε Πρόεδρε, θα ήθελα να ευχαριστήσω τον κ. Παπαστάμκο για αυτήν την ερώτηση σχετικά με ένα θέμα που, με τη σημερινή ιδιότητά μου, θεωρώ απολύτως ουσιαστικό για την ορθή λειτουργία της οικονομίας και των χρηματοπιστωτικών αγορών.
<P>
Οι οργανισμοί αξιολόγησης πιστοληπτικής ικανότητας διαδραματίζουν κρίσιμης σημασίας ρόλο για την αξιολόγηση των κινδύνων που συνδέονται με την κατάσταση των επιχειρήσεων και επίσης, άλλωστε, με την κατάσταση των κρατών μελών, και η κρίση έχει δείξει -για να μιλήσουμε επιεικώς- ότι η μέθοδος λειτουργίας τους έχει δημιουργήσει και συνεχίζει να δημιουργεί προβλήματα, με κατά καιρούς πολύ σοβαρές συνέπειες. Γι' αυτόν τον λόγο, η G20 ορθώς έλαβε σκληρές αποφάσεις προκειμένου να θέσει σε εφαρμογή μηχανισμούς εποπτείας και νέους κανόνες διακυβέρνησης.
<P>
Θέλω να σας υπενθυμίσω, κυρίες και κύριοι, ότι κατά την περίοδο της κρίσης, η Επιτροπή ανέλαβε πολύ γρήγορα τις ευθύνες της στο πλαίσιο αυτό, δίνοντας προτεραιότητα στη ρύθμιση των δραστηριοτήτων των οργανισμών αξιολόγησης πιστοληπτικής ικανότητας κατά τα τελευταία δύο χρόνια. Τον Σεπτέμβριο του 2009 -με άλλα λόγια, έναν χρόνο μετά από την κατάρρευση της Lehman Brothers- υιοθετήθηκε με την υποστήριξη του Κοινοβουλίου ο κανονισμός σχετικά με τους οργανισμούς αξιολόγησης πιστοληπτικής ικανότητας· θα ήθελα να αποτίσω φόρο τιμής στο έργο του εισηγητή σας, του κ. Gauzes, για την αντιμετώπιση των προβλημάτων που δημιούργησαν οι μέθοδοι λειτουργίας των εν λόγω οργανισμών που συνέβαλαν σημαντικά στη χρηματοπιστωτική κρίση.
<P>
Ο κανονισμός για τον οποίον μιλώ καθιέρωσε ένα σύστημα υποχρεωτικής καταχώρισης για όλους τους οργανισμούς αξιολόγησης πιστοληπτικής ικανότητας που έχουν συσταθεί στην επικράτεια της Ευρωπαϊκής Ένωσης. Ο εν λόγω κανονισμός επέβαλε ένα σύνολο αυστηρών προϋποθέσεων: πρώτον, να διασφαλιστεί ότι θα δοθεί τέλος στις ενδεχόμενες συγκρούσεις συμφερόντων· δεύτερον, να αναθεωρηθεί και να βελτιωθεί η ποιότητα των αξιολογήσεων και η μεθοδολογία που χρησιμοποιείται· και, τέλος, να διασφαλιστεί ότι αυτοί οι οργανισμοί αξιολόγησης λειτουργούν κατά διαφανή τρόπο.
<P>
Κυρίες και κύριοι, είμαι βέβαιος ότι οι νέοι κανόνες σχετικά με τους οργανισμούς αξιολόγησης πιστοληπτικής ικανότητας, για τους οποίους μόλις μίλησα, θα βελτιώσουν οπωσδήποτε την ανεξαρτησία και την ακεραιότητα της διαδικασίας αξιολόγησης, θα καταστήσουν περισσότερο διαφανείς τις δραστηριότητες αξιολόγησης της πιστοληπτικής ικανότητας και θα βελτιώσουν την ποιότητα των αξιολογήσεων αυτών, συμπεριλαμβανομένων των αξιολογήσεων που έχουν να κάνουν με το δημόσιο χρέος των κρατών μελών -των χωρών της Ευρωπαϊκής Ένωσης- και των χρηματοπιστωτικών ιδρυμάτων της ΕΕ. Αυτό είναι το στάδιο στο οποίο βρισκόμαστε.
<P>
Κύριε Παπαστάμκο, όσον αφορά τη σύσταση ευρωπαϊκού δημόσιου οργανισμού αξιολόγησης πιστοληπτικής ικανότητας, όπως αυτός που ζητάτε, πρόκειται για μια ιδέα που αρχίζει να συμπεριλαμβάνεται στη συζήτηση σχετικά με τις ενδεχόμενες εναλλακτικές λύσεις για το σημερινό οικονομικό μοντέλο των οργανισμών αξιολόγησης πιστολήπτης ικανότητας, το οποίο είναι γνωστό ως "ο οργανισμός έκδοσης πληρώνει". Τα αποτελέσματα μιας τέτοιας ιδέας πρέπει να αξιολογηθούν προσεκτικά, ιδιαίτερα από την πλευρά της ευθύνης.
<P>
Προφανώς, κύριε Παπαστάμκο, η πρώτη μου προτεραιότητα σήμερα είναι να διασφαλίσω ότι ο κανονισμός του 2009 θα εφαρμοστεί σωστά, καθώς και να καταστήσω λειτουργικό το σημερινό, μεταρρυθμισμένο σύστημα. Εντούτοις, δεν αποκλείω την ιδέα αυτή που υποστηρίζετε όσον αφορά τη δημιουργία ενός ευρωπαϊκού οργανισμού. " εν λόγω ιδέα πρέπει να εξετασθεί υπό το πρίσμα της αξιολόγησης του κανονισμού του 2009 και των συνεπειών του για τους οργανισμούς αξιολόγησης πιστοληπτικής ικανότητας. Επιπλέον, η αξιολόγηση αυτή προβλέπεται στον κανονισμό και η Επιτροπή πρέπει να την υποβάλει στο Κοινοβούλιο και το Συμβούλιο από σήμερα έως και τον Δεκέμβριο του 2012.
<P>
Αυτό που μπορώ να επιβεβαιώσω είναι ότι η Επιτροπή θα προτείνει σύντομα μια τροπολογία σε σχέση με τον κανονισμό για τους οργανισμούς αξιολόγησης πιστοληπτικής ικανότητας, προκειμένου να αναθέσει στη νέα Ευρωπαϊκή Αρχή Κινητών Αξιών και Αγορών (ΕΑΚΑΑ) γενικές αρμοδιότητες για την εποπτεία των εν λόγω οργανισμών. Αυτό είναι κάτι που ζητήσατε εσείς στο Κοινοβούλιο, όταν ο κανονισμός βρισκόταν υπό διαπραγμάτευση, και οι αρχηγοί κρατών και κυβερνήσεων κατέληξαν σε συμφωνία επί αυτής της αρχής. Ως εκ τούτου, θα προτείνουμε την τροπολογία αυτήν. Είμαι πεπεισμένος ότι η μεταφορά στη νέα αρχή για την εποπτεία των οργανισμών αξιολόγησης πιστοληπτικής ικανότητας θα ενισχύσει και θα βελτιώσει το κανονιστικό πλαίσιο που διαθέτουμε στην Ευρωπαϊκή Ένωση.
<SPEAKER ID="288" NAME="Γεώργιος Παπαστάμκος" AFFILIATION="PPE">
Κύριε Πρόεδρε, θα ήθελα να ευχαριστήσω τον Επίτροπο κ. Barnier για την απάντησή του και θέλω να σας πω κύριε Επίτροπε, ότι πρόκειται για ένα θέμα, για το οποίο άσκησα κατ' επανάληψη κοινοβουλευτικό έλεγχο, ήδη από το 2006, πολύ πριν δηλαδή εμφανισθεί η διεθνής οικονομική κρίση.
<P>
Υπάρχουν δύο παράδοξα κατά τη γνώμη μου: Υφίστανται διεθνοποιημένοι οίκοι αξιολόγησης χωρίς, όμως, διεθνοποιημένη εποπτεία. Το δεύτερο παράδοξο είναι ότι ιδιωτικά σχήματα και συμφέροντα εκτός Ευρώπης εμφανίζονται επικυρίαρχα έναντι των ευρωπαϊκών θεσμών και των κρατών.
<P>
Θα ήθελα κύριε Επίτροπε -και απευθύνω έκκληση- να κινηθεί η Επιτροπή με πιο γρήγορο ρυθμιστικό χρόνο και βήμα και, τέλος, θα επιθυμούσα να γνωρίζω ποια είναι η γεωγραφική έδρα καθώς και πως κατανέμεται ο κύκλος εργασιών αυτών των οίκων αξιολόγησης;
<SPEAKER ID="289" NAME="Michel Barnier" LANGUAGE="FR">
Κύριε Πρόεδρε, κύριε Παπαστάμκο, γνωρίζω τη μακρόχρονη δέσμευσή σας και για τον λόγο αυτόν επικροτώ αυτόν διάλογο που ανοίγετε για πρώτη φορά σήμερα ανάμεσά μας, διότι εγώ προσωπικά βρίσκομαι σε αυτό το αξίωμα μόλις μερικές εβδομάδες.
<P>
Λαμβάνω υπόψη αυτόν τον νέο κανονισμό, ο οποίος προτάθηκε από την προηγούμενη Επιτροπή, υπό την εποπτεία του κ. Barroso, και ο οποίος βελτιώνει τα πράγματα. Αναφέρθηκα στους νέους όρους που θα επιβληθούν στους οργανισμούς αξιολόγησης πιστοληπτικής ικανότητας και μίλησα για τις τελευταίες προόδους που θα σημειωθούν όσον αφορά την πρόταση που θα σας υποβάλω, σύμφωνα με τις επιθυμίες σας, για την εποπτεία από μέρους της Ευρωπαϊκής Αρχής Κινητών Αξιών και Αγορών (ΕΑΚΑΑ).
<P>
Έχετε δίκιο σε αυτό που λέτε: αυτός δεν είναι ο μοναδικός τομέας στον οποίον βλέπουμε ότι, σε μια πλέον ιδιαίτερα ολοκληρωμένη, κοινή και ενιαία αγορά, υπάρχουν επιχειρήσεις, και ιδιαίτερα χρηματοπιστωτικές επιχειρήσεις, που δεν είναι πλέον εθνικές. Σας υπενθυμίζω, κύριε Παπαστάμκο, ότι στις μισές χώρες της Ευρωπαϊκής μας Ένωσης το 50% του τραπεζικού κλάδου ανήκει σε ομίλους από άλλες χώρες.
<P>
Ως εκ τούτου, βρισκόμαστε σε μια ολοκληρωμένη αγορά με επιχειρήσεις που είναι κατά κύριο λόγο διεθνικές, ωστόσο η εποπτεία έχει παραμείνει σε εθνικό επίπεδο. Κατά συνέπεια, είναι καθήκον μας να διασφαλίσουμε την ολοκλήρωση, και αυτό ακριβώς έχουμε δεσμευθεί να κάνουμε. Με τις νέες εξουσίες που έχουν εκχωρηθεί στην ΕΑΚΑΑ, η διεθνής -ευρωπαϊκή, ας πούμε- εποπτεία που ζητάτε θα γίνει πραγματικότητα.
<P>
Τώρα, όσον αφορά τη χώρα σας, η οποία υπέστη αυτό το πλήγμα, πρέπει να είμαστε σε μεγάλη επαγρύπνηση. Δεν πρόκειται να βγάλω βιαστικά συμπεράσματα σχετικά με το τι συνέβη. Πρέπει να είμαστε σε επαγρύπνηση σε όλες τις περιπτώσεις, στις οποίες οι οργανισμοί αξιολόγησης πιστοληπτικής ικανότητας καταλήγουν σε αποφάσεις σχετικά με τα κράτη μέλη και αξιολογούν την οικονομική τους κατάσταση, καθώς και την κατάσταση όσον αφορά τον δημόσιο ρόλο τους. Για ποιον λόγο; Διότι, στην πραγματικότητα, αυτό που διακυβεύεται εδώ είναι ένα κυρίαρχο κράτος, το κόστος του χρέους του και, σε τελευταία ανάλυση, η κατάσταση των φορολογουμένων του, οι οποίοι πιστεύω ότι αναγκάζονται πολύ συχνά να επωμιστούν το βάρος της κατάστασης. Συμπτωματικά, αυτό ήταν και το θέμα των προτάσεων που υπέβαλα στο Ecofin, το Σάββατο στη Μαδρίτη, όσον αφορά την πρόβλεψη, την πρόληψη και τη διαχείριση μελλοντικών κρίσεων, έτσι ώστε οι φορολογούμενοι να μην αναγκάζονται πάντα να επωμίζονται το βάρος της κατάστασης.
<P>
Γνωρίζω καλά τις συνέπειες των αποφάσεων που λαμβάνουν οι οργανισμοί αξιολόγησης πιστοληπτικής ικανότητας, καθώς και τον αντίκτυπο που έχουν οι εν λόγω αποφάσεις στη συμπεριφορά των επενδυτών. Γι' αυτόν τον λόγο, χρειαζόμαστε μια σκληρή, απαιτητική νομοθεσία και οι εν λόγω οργανισμοί πρέπει να σταθμίσουν όλες τους τις ευθύνες και, προκειμένου να το κάνουν αυτό, πρέπει να τεθούν υπό εποπτεία. Θα εποπτεύονται από τις ευρωπαϊκές αρχές, σύμφωνα με τις προτάσεις που θα υποβάλω στο τέλος του τρέχοντος έτους.
<SPEAKER ID="290" NAME="Franz Obermayr" AFFILIATION="NI">
(DE) Κύριε Πρόεδρε, σας ευχαριστώ για αυτήν την εξαίρετη έκθεση. Με κάνει να αισθάνομαι κάπως αισιόδοξος το γεγονός ότι η σύσταση μιας ευρωπαϊκής αρχής αξιολόγησης πιστοληπτικής ικανότητας θα μας ανεξαρτητοποιήσει επιτέλους από τους ιδιωτικούς οργανισμούς των "νωμένων Πολιτειών. Εντούτοις, αυτό που με ενδιαφέρει στο συγκεκριμένο πλαίσιο δεν είναι μόνο η έδρα, αλλά επίσης η λειτουργική και διαρθρωτική σύνθεση αυτής της ευρωπαϊκής αρχής αξιολόγησης πιστοληπτικής ικανότητας. Τέλος, είναι σημαντικό για έναν οργανισμό αυτού του είδους να έχει δόντια. Φυσικά, ενδιαφέρομαι και για τις αναμενόμενες συνέπειες των διαδικασιών, καθώς και για τις συνέπειες που μπορεί να έχει το γεγονός ότι ένα μέλος της ευρωζώνης διαθέτει κακή πιστοληπτική ικανότητα.
<SPEAKER ID="291" NAME="Michel Barnier" LANGUAGE="FR">
Κύριε Obermayr, ο κ. Παπαστάμκος με ρώτησε σχετικά με τη δυνατότητα, την οποία και υποστηρίζει, δημιουργίας ενός ευρωπαϊκού οργανισμού αξιολόγησης πιστοληπτικής ικανότητας. Ο εν λόγω οργανισμός, εάν έχω κατανοήσει σωστά την ιδέα του, θα πρέπει να είναι δημόσιος.
<P>
Δεν πήρα θέση επί του θέματος αυτού. Επιτρέψτε μου να προσθέσω ότι αυτή δεν είναι η κατεύθυνση προς την οποία προσανατολιζόταν η Επιτροπή, καθώς η πρότασή της επικεντρωνόταν -μέσω του κανονισμού που υιοθέτησε το Σώμα αυτό- στη μεταρρύθμιση του σημερινού συστήματος των οργανισμών, που είναι ιδιωτικοί, καθώς και στην πολύ αυστηρή ενίσχυση των όρων διαφάνειας, προκειμένου να αποφευχθούν οι συγκρούσεις συμφερόντων και ειλικρίνειας κατά το έργο της αξιολόγησης της πιστοληπτικής ικανότητας των εν λόγω οργανισμών. Αυτό είναι το στάδιο στο οποίο βρισκόμαστε. Ο εν λόγω κανονισμός έχει πλέον κατατεθεί, θα τεθεί σε ισχύ το συντομότερο δυνατό, χωρίς καθυστέρηση -το αναφέρω αυτό εν παρόδω- και τότε θα ολοκληρώσουμε το σχέδιο αυτό, αναθέτοντας στην Ευρωπαϊκή Αρχή Κινητών Αξιών και Αγορών εποπτικό ρόλο.
<P>
Όσον αφορά αυτόν τον νέο οργανισμό που τόσο πολύ επιθυμεί ο κ. Παπαστάμκος, δεν τον αποκλείω. Παρ' όλα αυτά, χρειαζόμαστε πραγματικά χρόνο προκειμένου να αξιολογήσουμε τις μεταβολές στο επιχειρηματικό μοντέλο, τις οποίες συνεπάγεται η ιδέα ενός ευρωπαϊκού οργανισμού αξιολόγησης πιστοληπτικής ικανότητας. Πρόκειται για μια ιδέα που την βρίσκω ενδιαφέρουσα, πρέπει όμως να την αξιολογήσουμε προσεκτικά. Ως εκ τούτου, δεν πρόκειται να πω ποιος θα συμμετέχει σε αυτόν ή με ποιον τρόπο θα λειτουργεί, διότι δεν το γνωρίζω. Θα ετίθετο επίσης το ζήτημα των δημόσιων αρχών που παρεμβαίνουν στο έργο ενός τέτοιου οργανισμού. Οι αυστηροί όροι που ισχύουν για τους ιδιωτικούς οργανισμούς αξιολόγησης πιστοληπτικής ικανότητας θα πρέπει να ισχύουν και για έναν ευρωπαϊκό δημόσιο οργανισμό, ιδιαίτερα οι κανόνες σχετικά με τις συγκρούσεις συμφερόντων.
<P>
Τα ζητήματα αυτά θα προέκυπταν, εάν κινούμασταν προς την κατεύθυνση δημιουργίας ενός νέου ευρωπαϊκού δημόσιου οργανισμού. Ειλικρινά, προκειμένου να εργαστούμε σοβαρά επί του θέματος αυτού, χωρίς να αυτοσχεδιάζουμε, θα πρέπει καταρχάς να αφιερώσουμε τον απαραίτητο χρόνο και να λάβουμε τις απαραίτητες αποφάσεις για να εφαρμόσουμε το μεταρρυθμισμένο σύστημα που υιοθετήσατε μέσω του κανονισμού αυτού και, δεύτερον, να εξετάσουμε σοβαρά, χωρίς βιασύνη, κάθε ζήτημα και, ειδικότερα, τα ζητήματα εκείνα που μόλις ανέφερα.
<SPEAKER ID="292" NAME="Πρόεδρος">
Αγαπητοί συνάδελφοι, ο κανόνας είναι ότι όταν οι συντάκτες απουσιάζουν, οι ερωτήσεις καταπίπτουν. Δεδομένου, όμως, των εξαιρετικών περιστάσεων αυτής της Ολομέλειας, αυτό το οποίο θα πράξουμε είναι να αναγνώσω τα ονόματα όσων δεν είναι παρόντες και οι συνάδελφοι θα λάβουν γραπτή απάντηση στο ερώτημά τους. Δεν θα γίνει, όμως, σχετική συζήτηση στην Ολομέλεια.
<P>
Αυτοί λοιπόν που θα λάβουν γραπτή απάντηση αλλά είναι απόντες είναι, με τη σειρά που έχουν υποβληθεί οι ερωτήσεις, ο κ. Balčytis και η κ. Morkūnaitė-Mikulėnienė.
<P>
Δεύτερο μέρος
<P>

<P>
Θέμα: " επιλογή του καταναλωτή και η τεχνολογία των έξυπνων τηλεφώνων
<P>
" αυξανόμενη δημοτικότητα των έξυπνων τηλεφώνων έχει δημιουργήσει μια νέα αγορά όσον αφορά την τεχνολογία, το λογισμικό και τις εφαρμογές. Ορισμένοι πάροχοι υπηρεσιών έξυπνων τηλεφώνων και συσκευών παγιδεύουν τους καταναλωτές και έχουν οργανώσει την αγορά με τέτοιο τρόπο, ώστε να ελέγχουν πλήρως την εμπειρία του χρήστη όσον αφορά την πρόσβασή του σε λογισμικά, σε προγράμματα πλοήγησης και σε εφαρμογές. Φαίνεται ότι υπό τις περιστάσεις αυτές η επιλογή του καταναλωτή είναι περιορισμένη. Σκοπεύει η Επιτροπή να διασφαλίσει τα δικαιώματα και την επιλογή του καταναλωτή σε αυτήν την όλο αυξανόμενη ψηφιακή αγορά και μπορεί να γνωστοποιήσει εάν τα ανοιχτά λειτουργικά συστήματα θα αποτελέσουν διέξοδο για τους καταναλωτές έξυπνων τηλεφώνων;
<SPEAKER ID="294" NAME="Joaquin Almunia" LANGUAGE="EN">
" Επιτροπή παρακολουθεί στενά τις εξελίξεις όσον αφορά τα έξυπνα τηλέφωνα και τις σχετικές αγορές. Όπως παραδέχεται ο αξιότιμος βουλευτής στην ερώτησή του, σε ορισμένες περιπτώσεις δημιουργούνται νέες αγορές.
<P>
" Επιτροπή είναι πλήρως προσηλωμένη στο να διασφαλίσει ότι γίνονται σεβαστοί οι γενικοί κοινοτικοί κανόνες και αρχές σχετικά με τον ανταγωνισμό, λαμβάνοντας παράλληλα υπόψη τις δυναμικές και ταχέως μεταβαλλόμενες συνθήκες που επικρατούν στην αγορά. Όπως έχουν καταδείξει πρόσφατες περιπτώσεις, όπως αυτές της Microsoft και της Intel, η Επιτροπή θα λάβει μέτρα επιβολής προκειμένου να διασφαλίσει ότι ο ανταγωνισμός με βάση τα πλεονεκτήματα θα επιτρέπει στους καταναλωτές, όπου αυτό κρίνεται αναγκαίο, να επιλέγουν μεταξύ διαφορετικών εναλλακτικών λύσεων και, κατά συνέπεια, να επωφελούνται από τις τεχνικές εξελίξεις και καινοτομίες. Στο πλαίσιο αυτό, ενώ η Επιτροπή αναγνωρίζει ότι η επιτυχία της Ευρώπης στον τομέα των κινητών τεχνολογιών δεύτερης και τρίτης γενιάς οφείλεται στην ιδιόκτητη τεχνολογία, έχει ταυτόχρονα επίγνωση της εξαίρετης τεχνικής ανάπτυξης που προωθείται από τις μη κερδοσκοπικές τεχνολογίες.
<P>
Ενώ πρέπει να αφήσουμε στη βιομηχανία την ευθύνη να αποφασίσει για το συγκεκριμένο επιχειρηματικό μοντέλο που επιθυμεί να χρησιμοποιήσει και στην αγορά την ευθύνη να επιλέξει τον νικητή, η Επιτροπή υπογραμμίζει τη σημασία που έχει η διαλειτουργικότητα για να ενθαρρυνθεί ο βασιζόμενος στα πλεονεκτήματα ανταγωνισμός μεταξύ τεχνολογιών διαφορετικών επιχειρήσεων, καθώς και ως βοήθεια προκειμένου να αποτραπούν οι εγκλωβισμοί. Στο πλαίσιο αυτό, η Επιτροπή επικροτεί τη χρήση προδιαγραφών διαφάνειας που μπορούν να αποτρέψουν την αθέμιτη μεταβίβαση δεσπόζουσας θέσης μεταξύ γειτονικών αγορών. Οι ανοιχτές πλατφόρμες εξυπηρετούν τον σκοπό αυτόν, επιτρέποντας τη δημιουργία ανταγωνιστικών αγορών στον τομέα των λογισμικών συστημάτων.
<SPEAKER ID="295" NAME="Liam Aylward" AFFILIATION="ALDE">
(EN) Επιτρέψτε μου να ευχαριστήσω τον Επίτροπο για την απάντησή του. Αλλάζοντας ελαφρώς το θέμα, υπήρξε πρόσφατα μια σειρά ειδήσεων όσον αφορά την έννοια της λογοκρισίας που βασίζεται στο περιεχόμενο, κάτι που συμβαίνει με την εν λόγω τεχνολογία. Ορισμένες εφαρμογές δεν έγιναν δεκτές από τις επιχειρήσεις και τους κατασκευαστές λογισμικών προγραμμάτων, εξαιτίας του πολιτικού τους περιεχομένου.
<P>
Τι μπορεί να κάνει η Επιτροπή προκειμένου να διασφαλίσει ότι θα υπάρχει αυξημένος ανταγωνισμός κατά την πρόσβαση σε πληροφορίες μέσω των νέων τεχνολογιών και ότι δεν θα παραβιάζεται το δικαίωμα στην ελευθερία του λόγου;
<SPEAKER ID="296" NAME="Joaquin Almunia" LANGUAGE="EN">
Γνωρίζω ότι τα σημεία, στα οποία αναφέρεστε στη δεύτερη ερώτησή σας, μπορούν να δημιουργήσουν προβλήματα για τον ανταγωνισμό της αγοράς.
<P>
Παρακολουθούμε στενά σε συνεχή βάση το ζήτημα αυτό, δεν μπορώ όμως να προβώ σε σχόλια για συγκεκριμένες έρευνες που είναι επί του παρόντος σε εξέλιξη ή βρίσκονται στο στάδιο της ανάπτυξης. Εντούτοις, γνωρίζω καλά ότι οι ερωτήσεις που θέσατε και οι προβληματισμοί που παρουσιάσατε στο Κοινοβούλιο είναι πραγματικοί και ο ρόλος μου, καθώς και ο ρόλος της αρχής ανταγωνισμού, είναι να παρακολουθούμε την κατάσταση και να αποφύγουμε ένα είδος δεσπόζουσας θέσης με αποκλεισμό της αγοράς, φραγμούς για τους νεοεισερχομένους και, τέλος, προβλήματα για τους καταναλωτές και τους χρήστες αυτών των νέων τεχνολογιών, οι οποίοι θα πρέπει να επωφελούνται και όχι να θίγονται από την ανάπτυξη και τη βελτίωση των τεχνολογιών.
<SPEAKER ID="297" NAME="Paul Rübig" AFFILIATION="PPE">
(DE) Κύριε Barnier, στον πρώτο κανονισμό περιαγωγής για την ανταλλαγή δεδομένων και την τηλεφωνία, καθορίσαμε μια υποχρέωση μεταφοράς σήματος, πράγμα που σημαίνει ότι κάθε φορέας εκμετάλλευσης στην Ευρώπη πρέπει να μπορεί να επικοινωνεί με κάθε πελάτη. Ξαφνικά, προκύπτουν σήμερα συγκρούσεις εξαιτίας του γεγονότος ότι οι φορείς εκμετάλλευσης καταργούν τις υπηρεσίες αυτές από τα δίκτυα και δεν είναι διατεθειμένοι να παράσχουν την απαραίτητη υποστήριξη. Θεωρείτε ότι είναι αναγκαίο να προβούν στην περίπτωση αυτήν στη λήψη μέτρων οι εθνικές ρυθμιστικές αρχές;
<SPEAKER ID="298" NAME="Franz Obermayr" AFFILIATION="NI">
(DE) Επικροτώ το γεγονός ότι η Επιτροπή ασχολείται με το θέμα αυτό από την οπτική γωνία του ανταγωνισμού. Το ερώτημά μου είναι: Έχει αποφανθεί το Δικαστήριο της Ευρωπαϊκής Ένωσης επί παρόμοιων υποθέσεων, και θα μπορούσε να γίνει επίκληση των αποφάσεων αυτών στο πλαίσιο ενός τέτοιου περιορισμού πρόσβασης; Υπάρχουν χρήστες έξυπνων τηλεφώνων που έχουν ήδη επιχειρήσει να κινήσουν νομικές διαδικασίες κατά των δικών τους παρόχων υπηρεσιών;
<SPEAKER ID="299" NAME="Joaquin Almunia" LANGUAGE="EN">
Σε σχέση με την ερώτηση, νομίζω ότι θα πρέπει να συνδυάσουμε, όπου αυτό κρίνεται ορθό, τα μέσα του κανονισμού και του ανταγωνισμού.
<P>
Όσον αφορά ορισμένες από τις πτυχές που τέθηκαν στις ερωτήσεις και στην παρέμβασή σας, τα μέσα του ανταγωνισμού υπήρξαν χρήσιμα και θα συνεχίσουν να είναι χρήσιμα, δεν αποκλείω όμως να χρησιμοποιήσει η Επιτροπή οποιαδήποτε στιγμή, όπου κρίνει ορθό, τις κανονιστικές εξουσίες που διαθέτουμε. Αυτό είναι κάτι που κάναμε στο παρελθόν και μπορούμε να το κάνουμε και πάλι στο μέλλον.
<P>
Θεωρώ ότι η καλύτερη λύση είναι ένα ικανό μίγμα ανταγωνισμού και ρύθμισης, όχι ως εναλλακτικά, αλλά ως συμπληρωματικά μέσα. Και όσον αφορά την ερώτησή σας, συγχωρήστε με, κύριε βουλευτή, αλλά δεν είμαι δικηγόρος· δεν γνωρίζω το παραμικρό σε σχέση με τις καταγγελίες μεμονωμένων πολιτών ενώπιον των δικαστηρίων. Σε κάθε περίπτωση, λαμβάνουμε κάποιες πληροφορίες και ορισμένες φορές και καταγγελίες, και κάθε φορά που πρέπει να αντιδράσουμε εκεί όπου θεωρούμε ότι οι πληροφορίες που λάβαμε ή οι καταγγελίες που εστάλησαν στην Επιτροπή αξίζουν κάποια αντίδραση από μέρους μας -και έχετε δει τα μέσα που χρησιμοποιούμε - κάνουμε αυτό ακριβώς.
<P>
Όπως είπα στην προηγούμενη απάντησή μου, όσον αφορά τον τομέα αυτόν, στο θέμα αυτό, με αυτά τα προβλήματα, ασχολούμαστε επί του παρόντος με κάποιες έρευνες, δεν μπορώ όμως να μιλήσω δημοσίως, διότι εκ φύσεως πρέπει να είμαι διακριτικός.
<SPEAKER ID="300" NAME="Πρόεδρος">
Ο επόμενος συντάκτης κ. Τούσσας, ο οποίος απουσιάζει, καθώς και ο κ. Ziobro, θα λάβουν σύμφωνα με τα προαναφερθέντα γραπτή απάντηση.
<P>

<P>
Θέμα: Δραστηριότητα οίκων αξιολόγησης
<P>
Την επόμενη μέρα από την ανακοίνωση των σκληρών μέτρων που πήρε η ελληνική κυβέρνηση, ο οίκος αξιολόγησης Moody's απειλεί με υποβάθμιση τις πέντε μεγαλύτερες τράπεζες της Ελλάδας.
<P>
Σύμφωνα με τον διεθνή οίκο αξιολόγησης, η άνοδος της ανεργίας και η πτώση του διαθέσιμου εισοδήματος, μπορούν να οδηγήσουν σε πρόσθετες πιέσεις το ελληνικό τραπεζικό σύστημα, που ήδη αντιμετωπίζει μείωση στην κερδοφορία του και επιδείνωση των στοιχείων του ενεργητικού του.
<P>
Επειδή τέτοιου είδους ανακοινώσεις, τη στιγμή που γίνονται, αποτελούν τροφή για τους κερδοσκόπους, πώς σχολιάζει η Επιτροπή την κατάσταση στο ελληνικό τραπεζικό σύστημα;
<P>
Τι μέτρα προτίθεται να λάβει για τη "δραστηριότητα" των οίκων αξιολόγησης;
<SPEAKER ID="302" NAME="Karel De Gucht" LANGUAGE="EN">
" χρηματοπιστωτική κρίση στην Ελλάδα δεν προήλθε από τον τραπεζικό τομέα, αλλά από τον δημόσιο τομέα. Ωστόσο, η ευαισθησία του τραπεζικού τομέα έχει αυξηθεί, εξαιτίας της έκθεσης των τραπεζών στα ομόλογα της ελληνικής κυβέρνησης και, πράγμα ακόμα πιο σημαντικό, εξαιτίας των προοπτικών χαμηλής οικονομικής ανάπτυξης.
<P>
" Επιτροπή, πραγματοποιώντας τις δικές της αναλύσεις σχετικά με την οικονομία και το χρηματοπιστωτικό σύστημα της Ελλάδας, εξετάζει πολλές πηγές πληροφόρησης, συμπεριλαμβανομένων των πιστωτικών οργανισμών. Στο πλαίσιο αυτό, η Επιτροπή παρακολουθεί προσεκτικά την εφαρμογή των επιπρόσθετων φορολογικών μέτρων, τα οποία ανακοίνωσαν οι ελληνικές αρχές στις 3 Μαρτίου 2010 και τα οποία υιοθέτησε το ελληνικό κοινοβούλιο στις 5 Μαρτίου 2010, με σκοπό την επίτευξη των στόχων του προϋπολογισμού του 2010.
<P>
" Επιτροπή παρακολουθεί στενά τις εξελίξεις στον ελληνικό τραπεζικό τομέα. Περίπου το 8% των περιουσιακών στοιχείων των τραπεζών έχουν τη μορφή κυβερνητικών ομολόγων ή δανείων, παρά το γεγονός ότι τα κυβερνητικά και μη εξυπηρετούμενα δάνεια που προκύπτουν δεν αναμένεται να υπερβούν το 8% το 2010, εξαιτίας της αδυναμίας της οικονομίας.
<P>
Επιπλέον, οι ελληνικές τράπεζες εξαρτώνται σε μεγάλο βαθμό από τις πράξεις αναχρηματοδότησης της ΕΚΤ για βραχυπρόθεσμες χρηματοδοτήσεις, καθώς έχουν αποκλειστεί από τις διεθνείς χρηματαγορές.
<P>
" Επιτροπή αναλαμβάνει την ευθύνη της να διασφαλίσει τη μακροοικονομική σταθερότητα στην ευρωζώνη και την ΕΕ συνολικά. Πράγματι, οι τράπεζες σε άλλες χώρες της ΕΕ εκτίθενται στην ελληνική κρίση, κυρίως μέσω των συμμετοχών τους στο ελληνικό χρέος, με τη Γαλλία και τη Γερμανία να θίγονται περισσότερο.
<P>
Ενώ η έκθεση αυτή δεν είναι ιδιαίτερα μεγάλη από πλευράς ΑΕγχΠ, πιθανόν είναι σημαντικότερη από την πλευρά των ισολογισμών των επιμέρους τραπεζών. Εν τω μεταξύ, περίπου το 10% των ισολογισμών των ελληνικών τραπεζών είναι επενδυμένο στη νότια και ανατολική Ευρώπη, πράγμα που συνεπάγεται έναν άλλον δίαυλο μεταβίβασης.
<SPEAKER ID="303" NAME="Νικόλαος Χουντής" AFFILIATION="GUE/NGL">
Κύριε Πρόεδρε, ευχαριστώ κύριε Επίτροπε για την απάντηση. Προφανώς υπάρχουν προβλήματα στις τράπεζες στην Ελλάδα. Υπάρχει αυτή η ρευστότητα που έχει παράσχει και το ελληνικό δημόσιο η οποία, δυστυχώς, δεν πάει προς την πραγματική οικονομία, αλλά η επισήμανση που θα ήθελα να σας κάνω είναι ότι κάθε φορά που η Ελλάδα ανακοινώνει κάποια μέτρα, κάποιες μορφές δανεισμού, εμφανίζονται αυτοί οι περίφημοι οίκοι αξιολόγησης και χαμηλώνουν την πιστοληπτική ικανότητα της Ελλάδας και των ελληνικών τραπεζών.
<P>
Είναι θλιβερός αυτός ο ρόλος. Έγινε και προηγουμένως συζήτηση, και δεν επιθυμώ να την ανακυκλώσω. Είναι πράγματι αναξιόπιστοι αυτοί οι οίκοι αξιολόγησης οι οποίες είναι αμερικάνικες ιδιωτικές εταιρείες και θεωρώ απαράδεκτο να τους αποδέχονται η Ευρωπαϊκή Κεντρική Τράπεζα και οι ευρωπαϊκοί θεσμοί -ακόμα και σήμερα- ως αξιολογητές. Το ερώτημα που τίθεται και ακούστηκαν πριν οι απαντήσεις: εντάξει το 2013 πιθανόν το θέμα να ρυθμιστεί. Τώρα άμεσα, είναι δυνατόν η Ευρωπαϊκή Ένωση και οι θεσμοί να μη λαμβάνουν υπόψη τις αξιολογήσεις αυτών των οίκων;
<SPEAKER ID="304" NAME="Karel De Gucht" LANGUAGE="EN">
Όπως μόλις σας είπα, στη δική της ανάλυση η Επιτροπή λαμβάνει υπόψη όχι μόνο τις αναλύσεις των οργανισμών αξιολόγησης πιστοληπτικής ικανότητας αλλά και τις δικές της αναλύσεις. " Ευρωπαϊκή Επιτροπή παρακολουθεί πολύ στενά τα όσα συμβαίνουν στον δημόσιο και τον τραπεζικό τομέα της Ελλάδας, επομένως καταλήγουμε στα δικά μας συμπεράσματα και υποβάλλουμε προτάσεις στο Συμβούλιο επί τη βάσει των συμπερασμάτων αυτών. Φυσικά, υπάρχει και κάτι άλλο, και αυτό είναι η δραστηριότητα των οργανισμών αξιολόγησης πιστοληπτικής ικανότητας. Οι οργανισμοί αυτοί είναι ιδιωτικές εταιρείες με μεγάλο κύρος όσον αφορά τις χρηματοπιστωτικές αγορές, φυσικά όμως αυτό δεν αποτελεί ευθύνη της Ευρωπαϊκής Επιτροπής.
<SPEAKER ID="305" NAME="Morten Messerschmidt" AFFILIATION="EFD">
(DA) Κύριε Πρόεδρε, είμαστε όλοι ιδιαίτερα προβληματισμένοι σχετικά με το τι μπορούμε να κάνουμε για να ελαφρύνουμε τα προβλήματα που προκύπτουν από τη χρηματοπιστωτική κρίση. Κύριε Επίτροπε, είδα ότι προχθές, στα μέσα ενημέρωσης, υπαινιχθήκατε ότι στο μέλλον τα κράτη μέλη θα πρέπει να υποβάλλουν τα σχέδια προϋπολογισμού τους στην Επιτροπή, προτού συζητηθούν και υιοθετηθούν από τα εθνικά κοινοβούλια. Θα ήθελα να μας δώσετε περισσότερες πληροφορίες σχετικά με το πώς θα έχει η Επιτροπή στο μέλλον την ευκαιρία να διατυπώνει παρατηρήσεις σε σχέση με τα σχέδια προϋπολογισμού των κρατών μελών, προτού να το κάνουν τα εθνικά κοινοβούλια. Ακούγεται εξαιρετικά ενδιαφέρον. Θα ήθελα να ακούσω περισσότερα για το θέμα αυτό.
<SPEAKER ID="306" NAME="Γεώργιος Παπανικολάου" AFFILIATION="PPE">
Κύριε Πρόεδρε, κύριε Επίτροπε ευχαριστούμε πολύ για την απάντησή σας. Άκουσα με πολλή προσοχή και τα στοιχεία που μας αναφέρατε και τον τρόπο με τον οποίο μας εξηγήσατε τη στάση της Επιτροπής.
<P>
Προσπαθώ να καταλήξω σε κάποιο συμπέρασμα. Εάν, κάποια στιγμή στο άμεσο μέλλον, αντιμετωπίσει μια άλλη χώρα της Ευρωζώνης σχετικά προβλήματα με τους οίκους αξιολόγησης και την πίεση των αγορών, θα προχωρήσουμε με αντίστοιχη πεπατημένη; Θα υιοθετήσουμε μια λογική "βλέποντας και κάνοντας"; Θεωρούμε ότι με αυτή την προσέγγιση που έχουμε κάνει μέχρι τώρα για το πρόβλημα της Ελλάδας, αντιμετωπίζουμε συνολικά προβλήματα δομικά της Ευρωζώνης τα οποία κάποια στιγμή ίσως ν' απασχολήσουν στο μέλλον και άλλα κράτη μέλη;
<SPEAKER ID="307" NAME="Karel De Gucht" LANGUAGE="EN">
Επιτρέψτε μου καταρχάς να σας υπενθυμίσω ότι απαντώ στις ερωτήσεις αυτές αντί του Επιτρόπου Rehn, ο οποίος ασθενεί, επομένως ο τομέας αυτός δεν ανήκει στο ιδιαίτερο χαρτοφυλάκιό μου· όσον αφορά όμως τις ερωτήσεις που τέθηκαν σε σχέση με τον εθνικό προϋπολογισμό, τον οποίο συζητήσαμε για πρώτη φορά την περασμένη εβδομάδα στο Σώμα των Επιτρόπων, μπορώ να πω ποια μέτρα θα πρέπει να ληφθούν για τη μελλοντική παρακολούθηση. Αυτό, φυσικά, είναι ένα από τα θέματα που θα εξετασθούν, είναι όμως προφανές ότι την παρούσα στιγμή δεν έχει ακόμη ληφθεί κάποια απόφαση επ' αυτού. Πραγματοποιήθηκε μόνο ένας διάλογος για να εξασφαλίσουμε ότι το ζήτημα θα συζητηθεί δεόντως στο Σώμα των Επιτρόπων και ότι ο αρμόδιος Επίτροπος θα υποβάλει σύντομα κάποιες προτάσεις. Τότε, θα μπορείτε φυσικά να το συζητήσετε άμεσα με εκείνον.
<P>
Όσον αφορά τη δεύτερη ερώτηση, η Επιτροπή δεν έχει κανέναν λόγο να πάρει διαφορετική θέση απέναντι στην Ελλάδα και απέναντι σε οποιοδήποτε άλλο κράτος μέλος, επομένως ελπίζω ότι δεν θα μας ξαναθέσετε τις ερωτήσεις αυτές· εάν θέσετε και πάλι παρόμοιες ερωτήσεις, θα πάρουμε ακριβώς την ίδια θέση.
<SPEAKER ID="308" NAME="Πρόεδρος">

<P>
Θέμα: Ευρυζωνική στρατηγική της ΕΕ
<P>
Μπορεί να διευκρινίσει η Επιτροπή τι μέτρα προτίθεται να λάβει, ώστε να προωθήσει την πρόσβαση στο διαδίκτυο υψηλής ταχύτητας σε όλη την επικράτεια της Ευρωπαϊκής Ένωσης και ιδιαίτερα στις αγροτικές περιοχές;
<SPEAKER ID="309" NAME="Neelie Kroes" LANGUAGE="EN">
Σε έναν κόσμο που κινείται με ταχύτητα προς μια νέα ψηφιακή εποχή, η Ευρώπη πρέπει να είναι προετοιμασμένη για τις σύγχρονες ευρυζωνικές υποδομές που θα δώσουν πράγματι ώθηση στην αυριανή ανάπτυξη. Το Συμβούλιο του Μαρτίου του 2009 καθόρισε ως ενδεικτικό στόχο την επίτευξη κάλυψης 100% έως το 2013. " στρατηγική "Ευρώπη 2020" έχει διευρύνει περαιτέρω την πρόκληση, ορίζοντας ότι στόχος των υψηλής ταχύτητας ευρυζωνικών τηλεπικοινωνιών για το 2020 θα είναι τα 30 megabits ανά δευτερόλεπτο για όλους τους Ευρωπαίους, συμπεριλαμβανομένων των πολιτών που κατοικούν σε αγροτικές περιφέρειες, και τα 100 megabits ανά δευτερόλεπτο για το 50% των νοικοκυριών που έχουν συνδρομή στο διαδίκτυο.
<P>
" ψηφιακή ατζέντα για την Ευρώπη, η οποία αποτελεί μία από τις επτά εμβληματικές πρωτοβουλίες στο πλαίσιο της στρατηγικής "Ευρώπη 2020", καθορίζει μια στρατηγική με στόχο την προώθηση του διαδικτύου υψηλής ταχύτητας στην Ευρώπη και έχει προγραμματιστεί να υιοθετηθεί σύντομα. Την εν λόγω ατζέντα θα ακολουθήσουν τρία έγγραφα σχετικά με τις τηλεπικοινωνίες ευρείας ζώνης: πρώτον, η ευρυζωνική επικοινωνία, η οποία αναλύει λεπτομερώς την εφαρμογή της ατζέντας σε σχέση με τις τηλεπικοινωνίες ευρείας ζώνης· δεύτερον, η σύσταση σχετικά με την πρόσβαση νέας γενιάς (NGA), η οποία έχει ως στόχο να διασαφηνίσει τη βάση επί της οποίας θα ενθαρρυνθούν οι επενδύσεις στο διαδίκτυο υψηλής ταχύτητας· και, τρίτον, το πρώτο πρόγραμμα της πολιτικής για το ραδιοφάσμα, το οποίο θα αποτελέσει τη βάση για τη στρατηγική της Επιτροπής που θα έχει ως στόχο τη δημιουργία επαρκούς φάσματος για τις ασύρματες τηλεπικοινωνίες ευρείας ζώνης.
<P>
Οι ενέργειες της ψηφιακής ατζέντας για την προώθηση των υψηλής ταχύτητας τηλεπικοινωνιών ευρείας ζώνης δεν περιλαμβάνουν μόνο τη δέσμευση της Επιτροπής, αλλά και προτάσεις προς τα κράτη μέλη. Οι εν λόγω προτάσεις θα φέρουν στο επίκεντρο την ανάπτυξη εθνικών στρατηγικών για τις τηλεπικοινωνίες ευρείας ζώνης, οι οποίες θα καλύπτουν την προώθηση των ιδιωτικών επενδύσεων με τη χρησιμοποίηση πολεοδομικών κανόνων, χαρτογράφησης υποδομών και διασαφήνισης των δικαιωμάτων διέλευσης· και με τον τρόπο αυτόν, τα κράτη μέλη θα μπορούν να περικόψουν σημαντικά το κόστος των επενδύσεων και να τις καταστήσουν περισσότερο βιώσιμες. Οι προτάσεις θα επικεντρώνονται επίσης στη γεφύρωση του οικονομικού χάσματος, χρησιμοποιώντας πλήρως τα διαθέσιμα Διαρθρωτικά Ταμεία για τη χρηματοδότηση των υψηλής ταχύτητας τηλεπικοινωνιών ευρείας ζώνης καθώς και την άμεση δημόσια χρηματοδότηση στις περιπτώσεις στις οποίες δεν υπάρχουν κίνητρα για ιδιωτική χρηματοδότηση.
<P>
Από την πλευρά της, η Επιτροπή εξετάζει τις διαθέσιμες λύσεις για την αύξηση της ιδιωτικής και της δημόσιας χρηματοδότησης στην πρόσβαση νέας γενιάς (NGA), προκειμένου να επιτευχθούν οι συμπεφωνημένοι στόχοι. " χρηματοοικονομική τεχνική θα είναι μεταξύ των εξεταζόμενων λύσεων για τη μείωση του χάσματος ανάμεσα στο απαιτούμενο και σε αυτό στο οποίο είναι έτοιμη να επενδύσει η αγορά.
<SPEAKER ID="310" NAME="Liam Aylward">
αναπληρωτής συντάκτης. - (EN) Λαμβάνοντας υπόψη το γεγονός ότι ζούμε σε έναν ολοένα και περισσότερο ψηφιακό κόσμο, όπως παραδεχτήκατε, στον οποίο ένα πολύ μεγάλο μέρος των καθημερινών μας δραστηριοτήτων πραγματοποιείται διαδικτυακά, μια ομάδα που, κατά την άποψη μου, έχουμε αφήσει πίσω είναι οι ηλικιωμένοι πολίτες, οι οποίοι έχουν περιορισμένη ή και καθόλου πρόσβαση στο διαδίκτυο. Τι μπορούμε να κάνουμε για να διασφαλίσουμε ότι δεν θα αποκλειστούν από την κοινωνία και τι μπορούμε να κάνουμε για να τους βοηθήσουμε;
<SPEAKER ID="311" NAME="Neelie Kroes" LANGUAGE="EN">
Εκτός από την Επιτροπή, έλαβε και το Συμβούλιο τη σοφή απόφαση, που λέει ο λόγος, να ορίσει ως ενδεικτικό στόχο την επίτευξη κάλυψης σε ποσοστό 100% έως το 2013. Το 100% είναι 100%, επομένως, όποιον και αν έχετε στο μυαλό σας, αυτός θα καλυφθεί από το ποσοστό του 100%.
<SPEAKER ID="312" NAME="Malcolm Harbour" AFFILIATION="ECR">
(EN) Επικροτώ θερμά την ερώτηση αυτήν του κ. Crowley και μου προξενεί πραγματικά ενδιαφέρον το ότι στην Ιρλανδία λαμβάνει χώρα ένας αγώνας δρόμου στον τομέα των ασύρματων τηλεπικοινωνιών ευρείας ζώνης με στόχο να παρασχεθεί πρόσβαση πρώτης γενιάς στις αγροτικές κοινότητες, κάτι που θεωρώ ότι συνιστά μια συναρπαστική πρωτοβουλία.
<P>
Ήθελα να σας ρωτήσω συγκεκριμένα για ένα ζήτημα που προέκυψε σε εργασία που πραγματοποίησα, το οποίο αφορά τα κριτήρια κρατικής ενίσχυσης για τη στήριξη των τοπικών πρωτοβουλιών στον τομέα των τηλεπικοινωνιών ευρείας ζώνης. Ορισμένες τοπικές αρχές που γνωρίζω προσπάθησαν να συνεργαστούν με δημόσιες αρχές, με στόχο να συνενώσουν τη ζήτηση για να παράσχουν ένα βιώσιμο πακέτο για έναν επενδυτή.
<P>
Προφανώς όμως, σε ορισμένες περιπτώσεις, κάτι τέτοιο θεωρείται ότι παραβιάζει τα κριτήρια της κρατικής ενίσχυσης. Επομένως, επιτρέψτε μου να ρωτήσω εάν οι υπηρεσίες σας θα μπορούσαν να στηρίξουν ορισμένα από αυτά τα κοινοτικά προγράμματα, παρέχοντας ορισμένες σαφείς κατευθυντήριες γραμμές σχετικά με τα κριτήρια κρατικής ενίσχυσης, με στόχο να παρασχεθεί βοήθεια σε αυτές τις εταιρικές σχέσεις δημόσιου-ιδιωτικού τομέα, οι οποίες συμφωνώ ότι είναι κρίσιμης σημασίας για την επίτευξη καθολικών τηλεπικοινωνιών ευρείας ζώνης.
<SPEAKER ID="313" NAME="Silvia-Adriana Ţicău" AFFILIATION="S&amp;D">
(RO) Κυρία Επίτροπε, το σχέδιο για την ανάκαμψη της οικονομίας παρέχει ένα συνολικό ποσό ύψους ενός δισεκατομμυρίου ευρώ για την κάλυψη των ευρυζωνικών υποδομών σε ποσοστό έως και 100%. Θα ήθελα να σας ρωτήσω σε ποιο στάδιο βρίσκεται το σχέδιο αυτό, λαμβάνοντας υπόψη τη σημασία δημιουργίας των εν λόγω υποδομών.
<SPEAKER ID="314" NAME="Neelie Kroes" LANGUAGE="EN">
Σας ευχαριστώ για την πρώτη ερώτηση, διότι, πραγματικά, όταν γίνεται λόγος για τηλεπικοινωνίες ευρείας ζώνης, δεν μιλούμε μόνο για τηλεπικοινωνιακά καλωδιακά συστήματα με ίνες, αλλά και για ασύρματες τηλεπικοινωνίες, μέσω δορυφόρου και ούτω καθεξής. Επομένως, όταν απαντώ στον κ. βουλευτή λέγοντας ότι πρόκειται για κάλυψη σε ποσοστό 100%, δεν αναφέρω με ποιον τρόπο θα αντιμετωπισθεί ή θα επιλυθεί το πρόβλημα.
<P>
Είμαι όμως μάλλον θετική για την Ιρλανδία και το επίπεδο των επενδύσεων της. Όταν υπήρχε η ευκαιρία να δαπανηθούν πόροι των διαρθρωτικών ταμείων, ιδίως εστιάζοντας και επενδύοντας σε τέτοιου είδους ζητήματα, η Ιρλανδία εκμεταλλεύτηκε στο έπακρο την ευκαιρία αυτήν. Βρισκόταν λίγο χαμηλότερα από το 50%. Σε σύγκριση με άλλα κράτη μέλη, αισθανόμουν απογοήτευση καθώς ορισμένες φορές έφταναν στο ένα τρίτο, ή δεν εκμεταλλεύονταν καθόλου την ευκαιρία αυτήν. Οι επενδύσεις σε τέτοιου είδους υποδομές θέτουν πραγματικά τις βάσεις για το μέλλον, καθώς για την ανάκαμψη της οικονομίας και τη δημιουργία θέσεων εργασίας.
<P>
Ορισμένες φορές, όμως, σκέφτομαι τα καλά, καθώς και τις προηγούμενες εμπειρίες μου. Στο προηγούμενο χαρτοφυλάκιό μου, είχα το προνόμιο να αναθεωρήσω τους κανόνες των κρατικών ενισχύσεων. Ένας από αυτούς τους αναθεωρημένους κανόνες για τις κρατικές ενισχύσεις ήταν συνδεδεμένος, για παράδειγμα, με τις τηλεπικοινωνίες ευρείας ζώνης. Αυτό που κάναμε με την αναθεώρηση ήταν να παράσχουμε περισσότερη καθοδήγηση σε σχέση με το πώς, πότε και με ποιον τρόπο θα μπορούσε να αντιμετωπισθεί το ζήτημα.
<P>
Παρεμπιπτόντως, διερευνώνται, από κοινού με την Ευρωπαϊκή Τράπεζα Επενδύσεων, ενδεχόμενοι τρόποι με τους οποίους θα μπορέσουν να εκμεταλλευτούν τα κονδύλιά τους και να στηρίξουν τη χρηματοδότηση κατασκευαστικών έργων. Θεωρώ ότι αυτή τη στιγμή, με την πρόσφατη αναθεώρηση των κανόνων για τις κρατικές ενισχύσεις, είναι αρκετά σαφές τι είναι δυνατό να γίνει και τι δεν είναι αποδεκτό. Μπορείτε πάντοτε να ζητάτε από το προσωπικό του κ. Joaquin Almunia να σας παράσχει καθοδήγηση, επομένως μη διστάζετε, όταν έχετε οιεσδήποτε αμφιβολίες.
<P>
Γενικά, πρέπει να γνωρίζουμε ότι στην πραγματικότητα η εταιρική σχέση δημόσιου-ιδιωτικού τομέα είναι αυτή που κάνει τη μεγάλη διαφορά σε ένα τέτοιο ζήτημα. Φυσικά, αυτό εξαρτάται από το κράτος μέλος και από τα όσα διακυβεύονται, γενικά, όμως, θεωρώ ότι με την κάλυψη σε ποσοστό 100% -και επαναλαμβάνομαι-, εξυπηρετούμε έναν εξαίρετο στόχο όταν κάνουμε λόγο για το 50%. Γνωρίζω τι είναι τα 100 megabytes, όμως τι να φανταστώ; Ένα κλείσιμο του ματιού είναι λιγότερο από 100 megabytes, επομένως μιλάμε για ένα τεράστιο βήμα προς τα εμπρός. Συνεπώς, τα μέτρα στον τομέα των τηλεπικοινωνιών ευρείας ζώνης και αυτό που μας απασχολεί σε αυτήν τη συζήτηση έχει πραγματικά προγραμματιστεί να πραγματοποιηθεί νωρίτερα από το 2011.
<SPEAKER ID="315" NAME="Πρόεδρος">

<P>
Θέμα: Μεγάλη Βρετανία, Σουηδία και το ευρώ
<P>
Πως αξιολογεί η Επιτροπή τους κινδύνους, που προκύπτουν για την ΕΕ ως ενιαίο οικονομικό χώρο από το γεγονός ότι κράτη μέλη όπως η Μεγάλη Βρετανία και η Σουηδία εξακολουθούν να μην εισάγουν το ευρώ ως νόμισμά τους, και ποιά μέτρα και πρωτοβουλίες προγραμματίζονται για τη νέα περίοδο θητείας της Επιτροπής στον εν λόγω τομέα;
<SPEAKER ID="316" NAME="Karel De Gucht" LANGUAGE="EN">
Τα οικονομικά οφέλη από την υιοθέτηση του ευρώ προκύπτουν τόσο για τα κράτη μέλη που προσχωρούν στην ευρωζώνη όσο και για την ευρωζώνη συνολικά. Λεπτομερείς αναλύσεις και επιχειρηματολογίες για το ζήτημα αυτό μπορούν να βρεθούν, για παράδειγμα, στην έκθεση της Επιτροπής σχετικά με την ΟΝΕ@10 του 2008.
<P>
Σύμφωνα με τις συνθήκες, όλα τα ευρωπαϊκά κράτη μέλη είναι υποχρεωμένα να προσχωρήσουν στην ευρωζώνη, μόλις θα πληρούν τις απαραίτητες προϋποθέσεις. Εντούτοις, η Δανία και το "νωμένο Βασίλειο έχουν διαπραγματευθεί μια ρήτρα αυτοεξαίρεσης, η οποία τους επιτρέπει να παραμείνουν εκτός της ευρωζώνης.
<P>
Εάν η Δανία και το "νωμένο Βασίλειο αποφασίσουν να υποβάλουν αίτηση για συμμετοχή στην ευρωζώνη, θα υποβληθούν στην ίδια αξιολόγηση σύγκλισης με κάθε άλλη υποψήφια χώρα, όπως συνέβη με τα άλλα κράτη μέλη που έχουν ήδη προσχωρήσει στην ευρωζώνη. " Επιτροπή θα στήριζε πλήρως τις προετοιμασίες τους, συμπεριλαμβανομένων των προετοιμασιών για την πραγματοποίηση της μετάβασης στο ευρώ.
<P>
" Σουηδία δεν διαθέτει κάποια ρήτρα αυτοεξαίρεσης. Προς το παρόν, η Σουηδία δεν πληροί όλα τα κριτήρια για την καθιέρωση του ευρώ. Συγκεκριμένα, δεν είναι μέλος του μηχανισμού συναλλαγματικών ισοτιμιών και ορισμένα στοιχεία της νομοθεσίας της κεντρικής της τράπεζας θα έπρεπε να καταστούν συμβατά με τη συμμετοχή της στην ευρωζώνη. Παρ' όλα αυτά, η Επιτροπή θεωρεί ότι όσα κράτη μέλη δεν είναι επί του παρόντος σε θέση να ικανοποιήσουν όλα τα κριτήρια σύγκλισης για την προσχώρησή τους στο ευρώ, θα πρέπει να προσπαθήσουν να εκπληρώσουν τις προϋποθέσεις αυτές.
<SPEAKER ID="317" NAME="Bernd Posselt" AFFILIATION="PPE">
(DE) Κύριε De Gucht, θέλω να κάνω μόνο δύο συμπληρωματικές παρατηρήσεις. Πρώτον, θα επιχειρήσει η Επιτροπή να ενθαρρύνει τη Σουηδία να εκπληρώσει τις υποχρεώσεις της; " Σουηδία έχει μια υποχρέωση σύμφωνα με τις συνθήκες και αυτή δεν είναι δυνατόν απλώς να ερμηνεύεται αυθαίρετα.
<P>
Δεύτερον, τι συμβαίνει με την Εσθονία; Πιστεύετε ότι η Εσθονία θα καταστεί μέλος στο άμεσο μέλλον, ενδεχομένως ήδη μέσα σε αυτόν τον χρόνο;
<SPEAKER ID="318" NAME="Karel De Gucht" LANGUAGE="EN">
Όπως σωστά ανέφερα, η Σουηδία δεν πληροί ορισμένα κριτήρια. Ανέφερα τα δύο κριτήρια: δεν είναι μέλος του μηχανισμού συναλλαγματικών ισοτιμιών και ορισμένα στοιχεία της νομοθεσίας της κεντρικής της τράπεζας θα έπρεπε να καταστούν συμβατά με τη συμμετοχή της στην ευρωζώνη. Έχω την εντύπωση ότι αυτά είναι, ας πούμε, κριτήρια που είναι δυνατό να εκπληρωθούν. Δεν πρόκειται για οικονομικά κριτήρια σε σχέση με το χρέος ή σε σχέση με ελλείμματα. Το εάν η Επιτροπή θα λάβει ή όχι μέτρα σε αυτό το πλαίσιο, είναι ένα ζήτημα που πρέπει να θέσετε στον αρμόδιο για το συγκεκριμένο θέμα Επίτροπο, τον κ. Rehn, ο οποίος δυστυχώς ασθενεί προς το παρόν.
<P>
Όσον αφορά την Εσθονία, από ό,τι γνωρίζω, εξακολουθεί να υποχρεούται να πραγματοποιεί αναφορές σχετικά με τα κριτήρια σύγκλισης και δεν υπάρχει κάποια οριστική θέση από μέρους της Επιτροπής σε σχέση με το θέμα αυτό.
<SPEAKER ID="319" NAME="Πρόεδρος">

<P>
Θέμα: Επέκταση των περικοπών και στον ιδιωτικό τομέα
<P>
Στις 04 Μαρτίου, ο εκπρόσωπος σας Αμαντέους Αλφατάζ δήλωσε ότι οι περικοπές στον ελληνικό δημόσιο τομέα είναι πολύ πιθανό να ακολουθηθούν από αντίστοιχες στον ιδιωτικό.
<P>
Από οικονομικής σκοπιάς, μια τέτοια εξέλιξη θα επιτείνει ακόμα περισσότερο την ύφεση αφού περιορίζεται σε μεγάλο βαθμό η εγχώρια ζήτηση και η εσωτερική κατανάλωση. Άμεση επίπτωση αυτής της κυκλικότητας είναι η μείωση των κρατικών εσόδων. Θα ήθελα να ρωτήσω την Επιτροπή, από πού πηγάζει η αισιοδοξία ότι ο αφοπλισμός της καταναλωτικής δύναμης αποτελεί για την Ελλάδα εγγύηση εξόδου από την ύφεση; Νομίζω δεν χρειάζεται κανείς να γνωρίζει ιδιαίτερα οικονομικά για να πει με βεβαιότητα πως ο περιορισμός της καταναλωτικής δύναμης οδηγεί με ακρίβεια σε ακόμα πιο βαθειά ύφεση.
<SPEAKER ID="320" NAME="Karel De Gucht" LANGUAGE="EN">
Οι δείκτες αποκαλύπτουν ότι κατά την τελευταία δεκαετία υπήρξε στην Ελλάδα μια αποσύνδεση μεταξύ της εξέλιξης των μισθών και της εξέλιξης της παραγωγικότητας. Το γεγονός αυτό δημιούργησε απώλειες στην ανταγωνιστικότητα, οι οποίες αντικατοπτρίζονται στα διαρκή ελλείμματα των τρεχουσών συναλλαγών και στη μείωση των μεριδίων της εξαγωγικής αγοράς. " ανελαστικότητα της αγοράς εργασίας και ο καθορισμός των μισθών προσδιορίστηκαν ως ένας σημαντικός παράγοντας πίσω από την υπέρμετρη αύξηση των μισθών στην Ελλάδα και την επακόλουθη διαφορά στο ανά μονάδα κόστος εργασίας σε σχέση με τους κύριους εμπορικούς της εταίρους.
<P>
Τα τελευταία χρόνια, η εγχώρια ζήτηση ήταν ο κύριος παράγοντας που συνέβαλλε στην οικονομική ανάπτυξη, ο οποίος ετροφοδοτείτο από την έντονη αύξηση των γενικών κυβερνητικών δαπανών και των εισοδημάτων των νοικοκυριών. Οι κατά κεφαλήν δαπάνες της ιδιωτικής τελικής κατανάλωσης αυξήθηκαν κατά περισσότερο από 80% κατά την τελευταία δεκαετία. Προφανώς, το μοντέλο αυτό δεν ήταν βιώσιμο, γεγονός που είχε ως αποτέλεσμα τη δημιουργία σημαντικών δημοσιονομικών ανισορροπιών, πράγμα που σημαίνει ένα υψηλό γενικό δημοσιονομικό έλλειμμα, συσσώρευση χρέους και αυξανόμενα επιτόκια, καθώς και μακροοικονομικών ανισορροπιών, κάτι που συνεπάγεται ένα υψηλό έλλειμμα ισοζυγίου τρεχουσών συναλλαγών και εκροή εξωτερικού χρέους εξαιτίας εισοδηματικών ανισορροπιών.
<P>
Οι αυξημένες χρηματοδοτικές ανάγκες της κυβέρνησης είχαν ως αποτέλεσμα να απορροφά ο δημόσιος τομέας μεγάλο μέρος της διαθέσιμης χρηματοδότησης, αποκλείοντας με τον τρόπο αυτόν τον ιδιωτικό τομέα και επηρεάζοντας αρνητικά τις προοπτικές ανάπτυξης της οικονομίας. " συγκράτηση των μισθών σε ολόκληρη την οικονομία, με τις περικοπές μισθών στον δημόσιο τομέα να αποτελούν ουσιαστικό μήνυμα για τον ιδιωτικό τομέα, και τα δημοσιονομικά μέτρα λιτότητας είναι κατά συνέπεια απαραίτητα προκειμένου να τεθεί η ελληνική οικονομία σε μια ισχυρότερη βάση, αποκαθιστώντας την ανταγωνιστικότητα και επιτυγχάνοντας δημοσιονομική εξυγίανση.
<P>
" Επιτροπή γνωρίζει ότι τα δημοσιονομικά μέτρα λιτότητας και η συγκράτηση των μισθών μπορεί βραχυπρόθεσμα να έχουν αρνητικές επιπτώσεις στη ζήτηση. Παρ' όλα αυτά, λαμβάνοντας υπόψη την τρέχουσα κατάσταση που αντιμετωπίζει η Ελλάδα, τα εν λόγω μέτρα είναι αναγκαία για την αποκατάσταση της εμπιστοσύνης της αγοράς και για να τεθούν τα θεμέλια για ένα περισσότερο βιώσιμο μακροπρόθεσμα μοντέλο ανάπτυξης της ελληνικής οικονομίας.
<P>
" Ελλάδα υιοθέτησε ένα φιλόδοξο πρόγραμμα προκειμένου να διορθώσει το έλλειμμά της και να μεταρρυθμίσει τη δημόσια διοίκηση και την οικονομία. Τα μέτρα εξυγίανσης που έλαβε η Ελλάδα είναι σημαντικά για την ενίσχυση της δημοσιονομικής βιωσιμότητας και της εμπιστοσύνης της αγοράς και επιδοκιμάστηκαν θερμά από την Επιτροπή, την Ευρωομάδα (Eurogroup), την Ευρωπαϊκή Κεντρική Τράπεζα και το Διεθνές Νομισματικό Ταμείο.
<P>
Τα θαρραλέα μέτρα που συμπεριλαμβάνονται στο πρόγραμμα σταθερότητας και οι δέσμες μέτρων που ανακοινώθηκαν τον Φεβρουάριο και τον Μάρτιο του 2010 δεν περιλαμβάνουν μόνο τις προβλεπόμενες περικοπές μισθών μέσω της μείωσης των επιδομάτων που καταβάλλονται στους δημόσιους υπαλλήλους και του δώρου του Πάσχα, των θερινών διακοπών και των Χριστουγέννων, αλλά και μέτρα για τη βελτίωση του μηχανισμού είσπραξης φόρων, τη διεύρυνση της φορολογικής βάσης και την αύξηση της φορολογικής συμμόρφωσης.
<P>
Στην ανακοίνωση που εγκρίθηκε στις 9 Μαρτίου 2010, η Επιτροπή κατέληγε στο συμπέρασμα ότι η Ελλάδα εφαρμόζει την απόφαση του Συμβουλίου της 16ης Φεβρουαρίου 2010 και ότι, βάσει των διαθέσιμων πληροφοριών, τα φορολογικά μέτρα που ανακοίνωσαν οι ελληνικές αρχές στις 3 Μαρτίου φαίνονται επαρκή για τη διασφάλιση των δημοσιονομικών στόχων για το 2010.
<SPEAKER ID="321" NAME="Γεώργιος Παπανικολάου" AFFILIATION="PPE">
Κύριε Πρόεδρε, κύριε Επίτροπε, η Ελληνική Στατιστική Αρχή ανακοίνωσε με τελευταία της -νομίζω σημεριν - ανακοίνωση ότι η ανεργία στην Ελλάδα σκαρφάλωσε στο 11,3%, από τους οποίους ανέργους σχεδόν οι μισοί (το 45%) είναι νέοι έως 34 ετών. Στις δε πιο παραγωγικές ηλικίες, από 25-34 ετών, η ανεργία ανέρχεται σε14,6%. Σημειώνω, επίσης, ότι αυτή η γενιά των νέων ανθρώπων στην Ελλάδα αμείβεται με ιδιαίτερα χαμηλούς μισθούς, πολύ κάτω από τον ευρωπαϊκό μέσο όρο. Είναι η γενιά των 700 ευρώ, όπως αποκαλείται στην Ελλάδα, φοβόμαστε δε ότι θα πάει ακόμα παρακάτω πλέον.
<P>
Νομίζω ότι πρέπει να είμαστε λοιπόν προσεκτικοί σ' αυτές τις γενικεύσεις, ειδικά σε μια τόσο δύσκολη στιγμή για την ανεργία, γιατί όπως αντιλαμβάνεστε η ελληνική κοινωνία ανησυχεί. Θεωρείτε λοιπόν ότι ενώ υπάρχει αυτή η ανεργία και όλα τα αυτά τα προβλήματα στην Ελλάδα, με νέες περικοπές και νέες απολύσεις μπορούμε να οδηγηθούμε στην ανάπτυξη;
<SPEAKER ID="322" NAME="Karel De Gucht" LANGUAGE="EN">
Φυσικά, μας ανησυχεί ιδιαίτερα η ανεργία στην Ελλάδα, και όχι μόνο στην Ελλάδα, αλλά και στην υπόλοιπη Ευρωπαϊκή Ένωση. Από την άλλη πλευρά, είναι εξίσου σημαντικό να γίνονται σεβαστές οι θεμελιώδεις αρχές της οικονομίας και όταν, έπειτα από ένα ορισμένο χρονικό διάστημα, οι μισθοί αυξάνονται ταχύτερα από την παραγωγικότητα, τότε δημιουργείται πρόβλημα, και αυτό ουσιαστικά συνέβη στην Ελλάδα. Αντιλαμβάνομαι ότι πρόκειται για ένα τεράστιο πρόβλημα, ιδιαίτερα για τους νέους ανθρώπους, και παρακολουθούμε ενεργά την κατάσταση, είμαστε όμως επίσης της άποψης ότι η μακροπρόθεσμη οικονομική βιωσιμότητα ενός κράτους μέλους της ευρωπαϊκής νομισματικής ένωσης είναι ουσιώδους σημασίας.
<SPEAKER ID="323" NAME="Νικόλαος Χουντής" AFFILIATION="GUE/NGL">
Κύριε Πρόεδρε, η ερώτησή μου είναι επί της αρχής, με αφορμή την ερώτηση που έκανε ο συνάδελφος.
<P>
Λέει ότι ο εκπρόσωπος του κ. Rehn, προφανώς πιθανολόγησε ότι στην Ελλάδα πρέπει να γίνουν περικοπές στον ιδιωτικό τομέα. " ερώτηση κύριε Επίτροπε είναι η εξής: με ποιό δικαίωμα επιτηρητές της Επιτροπής, εκπρόσωποι Επιτρόπων και ενδεχομένως Επίτροποι, μιλούν, πιθανολογούν, προβλέπουν, πιέζουν, τι πρέπει να κάνει η Ελλάδα σε τομείς που δεν αφορούν την κοινοτική πολιτική, αλλά αφορούν την εθνική πολιτική, όπως είναι τα θέματα μισθών, συντάξεων, δημόσιας διοίκησης, υγείας. Ποιος νομιμοποιεί αυτές τις δηλώσεις, και από που αντλούν αυτή την αρμοδιότητα και τη δικαιοδοσία να ερωτούν ή να επιδιώκουν ή να πιθανολογούν τέτοιες προβλέψεις για την ελληνική οικονομία.
<SPEAKER ID="324" NAME="Karel De Gucht" LANGUAGE="EN">
Σε καμία περίπτωση δεν ζητούμε να μειωθεί η απασχόληση στον ιδιωτικό τομέα, θεωρούμε όμως ότι η αύξηση της ανεργίας, όχι μόνο στην Ελλάδα αλλά και σε μεγάλο μέρος της Ευρωπαϊκής Ένωσης, είναι αποτέλεσμα της χρηματοπιστωτικής και οικονομικής κρίσης.
<P>
Αυτό που θέλουμε να πούμε, είναι ότι πρέπει να αποκαταστήσουμε την ελληνική οικονομία, εάν θέλουμε να είναι μακροπρόθεσμα βιώσιμη. Θα πρέπει επίσης να διατηρήσουμε την οικονομική και νομισματική ένωση, η οποία έχει ανεκτίμητη σημασία για το σύνολο της ευρωπαϊκής οικονομίας: αυτό ακριβώς λέμε· σε καμία περίπτωση δεν λέμε ότι η ανεργία πρέπει να αυξηθεί. Δυστυχώς, αυτό είναι το αποτέλεσμα των πολιτικών που εφαρμόστηκαν για ένα ορισμένο χρονικό διάστημα.
<SPEAKER ID="325" NAME="Πρόεδρος">

<P>
Θέμα: Σύγκρουση αρμοδιοτήτων μεταξύ των κρατών μελών και της Ευρωπαϊκής Ένωσης στις συμφωνίες με το ΔΝΤ.
<P>
" Επιτροπή με σκοπό να αποφύγει μια ευρύτερη κρίση τροποποίησε, μεταξύ άλλων προσωρινά, τους κανόνες για την κρατική βοήθεια, εισάγοντας σημαντικές απλοποιήσεις σε ό,τι αφορά την επιλεξιμότητα των ΜΜΕ (Ευρωπαϊκό Πρόγραμμα Οικονομικής Ανάκαμψης). " Ουγγαρία βρέθηκε πρόσφατα σε μια ιδιαίτερη δύσκολη χρηματοπιστωτική κρίση ως αποτέλεσμα της δικής της οικονομικής πολιτικής. Με βάση τη συμφωνία αξίας περίπου 20 δισεκατομμυρίων ευρώ που σύναψε με το ΔΝΤ, η Ουγγαρία είναι υποχρεωμένη να έρχεται σε αντίθεση με αξίες όπως το υψηλό επίπεδο απασχόλησης και η προστασία των μειονεκτουσών ομάδων, αξίες οι οποίες κατοχυρώνονται στις Συνθήκες και τις οποίες η Ουγγαρία ως κράτος μέλος της ΕΕ θεωρεί ότι είναι πρωταρχικής σημασίας. Μπορεί μια παρόμοια συμφωνία να είναι νόμιμη; Ποιός φέρει την ευθύνη εάν σε ένα κράτος μέλος της ΕΕ, κατόπιν μιας συμφωνίας με έναν διεθνή οργανισμό που δεν έχει καμιά σχέση με την Ευρωπαϊκή Ένωση, η κατάσταση όσον αφορά την απασχόληση χειροτερεύει δραματικά, συμπεριλαμβανομένης της ενισχύσεως για την απασχόληση ατόμων με αναπηρία;
<SPEAKER ID="326" NAME="Karel De Gucht" LANGUAGE="EN">
Όταν το φθινόπωρο του 2008 η παγκόσμια χρηματοπιστωτική κρίση χτύπησε ιδιαίτερα σκληρά την Ουγγαρία, η Επιτροπή και το Συμβούλιο αποφάσισαν πολύ γρήγορα να στηρίξουν την Ουγγαρία με μια μεγάλη κοινοτική δέσμη στήριξης ύψους έως 6,5 δισεκατομμυρίων ευρώ, το οποίο υπερέβαινε το ήμισυ της χρηματοδότησης που διετίθετο την περίοδο εκείνη σε κράτη μέλη πουν δεν ανήκουν στην ευρωζώνη, και, μαζί με τα δάνεια από το ΔΝΤ και την Παγκόσμια Τράπεζα, ανερχόταν στο συνολικό ποσό των 20 δισεκατομμυρίων ευρώ.
<P>
Θα ήθελα να τονίσω ότι, χωρίς αυτή τη βοήθεια, η Ουγγαρία θα είχε αντιμετωπίσει πολύ μεγαλύτερες διαταραχές στην οικονομία της από τη μείωση της τάξης του 6% που παρατηρήθηκε πέρυσι και την αναμενόμενη φετινή σταθεροποίηση. Επιπλέον, λαμβάνοντας υπόψη ότι η κυβέρνηση είχε απολέσει την πρόσβασή της στις χρηματοπιστωτικές αγορές, η μηδενική στήριξη θα σήμαινε ότι η δημοσιονομική πολιτική θα ήταν ακόμη πιο περιοριστική από ό,τι ήταν στο πλαίσιο του προγράμματος και ο περιορισμός των δαπανών θα ήταν ακόμη πιο αυστηρός. Κατά συνέπεια, περιορίζοντας το μέγεθος της ύφεσης, αποφεύγοντας μια μεγαλύτερη αύξηση της ανεργίας και στηρίζοντας τη χρηματοδότηση του ελλείμματος, η συγκεκριμένη διεθνής βοήθεια συνέβαλε άμεσα στον περιορισμό των κοινωνικών συνεπειών της κρίσης, ακόμη και μεταξύ των ευάλωτων τμημάτων της κοινωνίας.
<P>
Φυσικά, προκειμένου να διαθέτει αξιοπιστία το οικονομικό πρόγραμμα και να διαβεβαιωθούν οι επενδυτές ότι, εν καιρώ, η Ουγγαρία θα είχε και πάλι υγιή δημόσια οικονομικά και βιώσιμη ανάπτυξη, ήταν σημαντικό να εφαρμόσει η κυβέρνηση μια οικονομική στρατηγική που θα περιλάμβανε μέτρα δημοσιονομικής εξυγίανσης. Σύμφωνα με την αρχή της επικουρικότητας, τα κράτη μέλη είναι υπεύθυνα για τον σχεδιασμό και την εφαρμογή των μέτρων κοινωνικής πολιτικής. Τούτων λεχθέντων, η βοήθεια στήριξε τις ενέργειες της κυβέρνησης που είχαν ως στόχο την εξοικονόμηση δημοσιονομικών πόρων και την καλύτερη στόχευση των δαπανών και, ειδικότερα, τη στήριξη των φτωχών και των χαμηλών εισοδημάτων.
<SPEAKER ID="327" NAME="Kinga Gál" LANGUAGE="HU">
Σας ευχαριστώ για την απάντηση. Εξ ονόματος του κ. Kosa, θα ήθελα να προσθέσω μια παρατήρηση. Εξάλλου, ο λόγος για τον οποίον η Ουγγαρία δεν μπόρεσε να εκμεταλλευθεί την τόνωση ύψους πολλών δισεκατομμυρίων ευρώ που προσέφερε το ευρωπαϊκό σχέδιο για την ανάκαμψη της οικονομίας ήταν ακριβώς το γεγονός ότι τέτοιου είδους κανόνες δεν επέτρεπαν μια μεγαλύτερης κλίμακας οικονομική τόνωση, και αυτό συμβάδισε με την περαιτέρω επιδείνωση της κατάστασης της απασχόλησης. Συγκεκριμένα, δεν μπορούσε να υλοποιηθεί η στήριξη για την απασχόληση των ατόμων με αναπηρίες και, επομένως, στο σημείο αυτό δημιουργείται μια παράξενη αντίφαση. Θα ήθελα τη γνώμη σας σε σχέση με το θέμα αυτό.
<SPEAKER ID="328" NAME="Karel De Gucht" LANGUAGE="EN">
Δεν είμαι αρμόδιος για αυτόν τον φάκελο της Επιτροπής, μου φαίνεται όμως ότι η αξιότιμη βουλευτής υπονοεί μια δέσμη ύψους 100 δισεκατομμυρίων ευρώ, αλλά ότι πρόκειται για μια δέσμη που χρηματοδοτήθηκε από τα ίδια τα κράτη μέλη και για την οποία τα κράτη μέλη έλαβαν την εξουσιοδότηση να τη θέσουν σε εφαρμογή. Δεν επρόκειτο για χρήματα που τέθηκαν στη διάθεση των κρατών μελών. Θα βρείτε τα 100 δισεκατομμύρια ευρώ στη χρεωστική πλευρά των εθνικών τους προϋπολογισμών.
<P>
Αυτό που συνέβη με την Ουγγαρία, διότι ήταν αναγκαίο, ήταν ότι η επιπρόσθετη βοήθεια των 20 δισεκατομμυρίων ευρώ τέθηκε στη διάθεση της χώρας, κάτι που δεν συνέβη με τις άλλες οικονομίες. Οι τελευταίες εξουσιοδοτήθηκαν απλώς να λάβουν μέτρα, έτσι ώστε να μπορέσουν να ξεπεράσουν την κρίση, στην πραγματικότητα όμως δεν έγινε εκταμίευση προς αυτά τα κράτη μέλη.
<SPEAKER ID="329" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε, η απάντηση που δώσατε κατά την άποψή μου δεν παρακολουθεί την προβληματική και τον προβληματισμό της ερώτησης και με αφορμή την υπόθεση της Ελλάδας, θα ήθελα να σας ρωτήσω το εξής: Σας έχει προβληματίσει καθόλου η είσοδος του Διεθνούς Νομισματικού Ταμείου, ενός εξωτερικού οργανισμού, στα εσωτερικά της Ευρωπαϊκής Ένωσης; Όπου πήγε το Διεθνές Νομισματικό Ταμείο, θα έλεγε κανείς ότι έσπειρε την καταστροφή. " ερώτηση λοιπόν είναι: έχει προβληματίσει την Επιτροπή γιατί μπήκε το Διεθνές Νομισματικό Ταμείο στη Ευρωπαϊκή Ένωση καθώς και σε ποιά Συνθήκη και σε ποιο άρθρο προβλέπεται η συμμετοχή του Διεθνούς Νομισματικού Ταμείου στις διαδικασίες της Ευρωπαϊκής Ένωσης. Γιατί δεν επιλέγει μια ευρωπαϊκή λύση για την περίπτωση της Ελλάδας όπως προβλέπουν οι Συνθήκες, στο άρθρο 122, παράγραφος 2.
<SPEAKER ID="330" NAME="Karel De Gucht" LANGUAGE="EN">
Πολύ σύντομα, εάν το ΔΝΤ επρόκειτο να επέμβει στην Ελλάδα, αυτό φυσικά θα γινόταν έπειτα από αίτημα της Ελλάδας. Δεν επεμβαίνει μονομερώς και, όπως γνωρίζει ο αξιότιμος βουλευτής, υπάρχει μια ευρωπαϊκή συμφωνία μεταξύ των κρατών μελών και των μελών της οικονομικής και νομισματικής ένωσης για κοινές προσπάθειες των κρατών μελών της Ευρωπαϊκής Ένωσης και του ΔΝΤ. Όμως μόνο κατόπιν αιτήματος ενός κράτους μέλους, στην περίπτωση αυτή της Ελλάδας, μπορεί στην πραγματικότητα να συμβεί κάτι τέτοιο και, από ό,τι αντιλαμβάνομαι, αυτό ακριβώς συζητείται επί του παρόντος.
<SPEAKER ID="331" NAME="Πρόεδρος">

<P>
Θέμα: Δημοσιονομικό έλλειμμα στην Κύπρο
<P>
" οικονομική κρίση μαστίζει ολόκληρο τον κόσμο και τις χώρες της ευρωζώνης.
<P>
Έχει η Επιτροπή στοιχεία που παρουσιάζουν το δημοσιονομικό έλλειμμα και τους λοιπούς δείκτες της κυπριακής οικονομίας;
<P>
Είναι ανησυχητική η πορεία της κυπριακής οικονομίας και κατ' επέκταση των δεικτών της; Εκτιμάτε ότι πρέπει να ληφθούν μέτρα που αφορούν τη δημοσιονομική κατάσταση της Κύπρου, ποια και για πόσο χρονικό διάστημα;
<P>
Έχει γίνει ανταλλαγή απόψεων και έχουν διαβιβαστεί προς την κυπριακή κυβέρνηση οι θέσεις και οι εισηγήσεις της ΕΕ και δη της Επιτροπής;
<SPEAKER ID="332" NAME="Karel De Gucht" LANGUAGE="EN">
Κύριε Πρόεδρε, επιτρέψτε μου να σας ρωτήσω εάν θα μπορούσε να τελειώσει αυτή η συζήτηση. Αντικαθιστώ τον κ. Rehn και, κανονικά, η Ώρα των Ερωτήσεων σταματά στις οκτώ. Έχω και άλλες υποχρεώσεις, επομένως δεν μπορώ να μείνω. Είναι πραγματικά πρόβλημα για μένα. Δεν έχω καθόλου χρόνο και δεν μπορώ να μείνω.
<SPEAKER ID="333" NAME="Gay Mitchell" AFFILIATION="PPE">
(EN) Ταξίδεψα εδώ με μεγάλη δυσκολία από ένα μέρος της Ευρωπαϊκής Ένωσης και δεν δέχομαι την απάντηση του Επιτρόπου ότι δεν έχει χρόνο. Εάν δεν έχετε χρόνο, να φύγετε τώρα. Είμαι βουλευτής του Κοινοβουλίου και έχω μια ερώτηση που θέλει απάντηση. Έχω και εγώ πολλές υποχρεώσεις. Κάθισα εδώ πολλή ώρα, περιμένοντας την ερώτησή μου, ενώ δίνονταν απαντήσεις σε κάθε είδους παραπληρωματικές ερωτήσεις. Θα έπρεπε να λάβω για λόγους ευγένειας μια απάντηση σε αυτό το Σώμα. Νομίζω ότι είναι πολύ αλαζονικό από μέρους σας να λέτε ότι δεν έχετε χρόνο.
<SPEAKER ID="334" NAME="Karel De Gucht" LANGUAGE="EN">
Αυτό εναπόκειται στον Πρόεδρο να το αποφασίσει. Ας καταστεί επίσης απόλυτα σαφές ότι, επί του παρόντος, δεν απαντώ σε ερωτήσεις που τίθενται σε εμένα, αλλά αντικαθιστώ τον κ. Rehn, ο οποίος δεν μπορεί να παραστεί εδώ επειδή ασθενεί. Αυτό πρέπει να το πείτε στον Πρόεδρο. Σέβομαι την εξουσία του Προέδρου του Κοινοβουλίου. Δεν εξαρτάται από μένα.
<SPEAKER ID="335" NAME="Πρόεδρος">
Ορθώς επισημάνατε το πρόβλημα. Αντικαθιστάτε τον Επίτροπο Rehn, κάτι που φυσικά είναι ατυχές, δεδομένης της σημασίας των ερωτήσεων. Παρ' όλα αυτά, η Ώρα των Ερωτήσεων έχει προγραμματιστεί στην ημερήσια διάταξή μας έως τις 20.30. Δεδομένων των συνθηκών, ενώ δεν μπορώ να σας δέσω σε αυτήν την καρέκλα, μπορώ να σας πω ότι αυτό που αναμένουμε από εσάς, έχοντας αναλάβει τον ατυχή ρόλο να αντικαταστήσετε τον Επίτροπο Rehn, είναι να απαντήσετε στο πλήρες φάσμα των ερωτήσεων που του τίθενται.
<SPEAKER ID="336" NAME="Karel De Gucht" LANGUAGE="EN">
Είχα καταλάβει ότι θα ήταν έως τις 20.00, αλλά, όπως είπα ήδη, εσείς έχετε την προεδρία και από εσάς εξαρτάται να αποφασίσετε τι πρέπει να κάνω, επομένως θα συνεχίσω.
<P>
" χρηματοπιστωτική κρίση, η οποία έχει εξελιχθεί και σε μακροοικονομική κρίση, είναι η χειρότερη στην ιστορία μετά τον Δεύτερο Παγκόσμιο Πόλεμο από πλευράς τόσο μεγέθους όσο και παγκόσμιας έκτασης. " κρίση απαίτησε βαρύ τίμημα από την παγκόσμια οικονομία, συμπεριλαμβανομένης της ΕΕ και των χωρών της ευρωζώνης. Ως τέτοια, αναπόφευκτα επηρέασε και την Κύπρο, μια πολύ μικρή, ανοικτή οικονομία.
<P>
Σύμφωνα με προσωρινές εκτιμήσεις που δημοσίευσε η κυπριακή στατιστική υπηρεσία, το ακαθάριστο εγχώριο προϊόν της Κύπρου φαίνεται να έχει συρρικνωθεί κατά 1,7% σε πραγματικούς όρους το 2009. Αυτή είναι η πρώτη φορά στα τελευταία 35 χρόνια που η οικονομική δραστηριότητα στην Κύπρο κατέγραψε αρνητικά ποσοστά ανάπτυξης.
<P>
Αυτές οι δυσμενείς οικονομικές συνθήκες, σε συνδυασμό με τη βαθμιαία μείωση της αύξησης των περιουσιακών στοιχείων και με μια επεκτατική δημοσιονομική πολιτική, εν μέρει εξαιτίας των μέτρων που υιοθετήθηκαν στο πλαίσιο του ευρωπαϊκού σχεδίου για την ανάκαμψη της οικονομίας, οδήγησαν στην επιδείνωση των δημόσιων οικονομικών. Σύμφωνα με τις τελευταίες κοινοποιήσεις στοιχείων σχετικά με το ΑΕγχΠ από μέρους των κυπριακών αρχών, οι οποίες πραγματοποιήθηκαν τον Μάρτιο του 2010 και βρίσκονται επί του παρόντος υπό επαλήθευση από την Eurostat, το ισοζύγιο του ευρύτερου δημόσιου τομέα έφθασε σε έλλειμμα ύψους 6,1% του ΑΕγχΠ και το ακαθάριστο δημόσιο χρέος έφθασε το 56,25% του ΑΕγχΠ το 2009.
<P>
Το Σύμφωνο Σταθερότητας και Ανάπτυξης απαιτεί από την Επιτροπή να ετοιμάζει μια έκθεση, όποτε το πραγματικό ή προβλεπόμενο έλλειμμα ενός κράτους μέλους υπερβαίνει την τιμή αναφοράς του 3% του ΑΕγχΠ. Επί του παρόντος, η Επιτροπή βρίσκεται στη διαδικασία προετοιμασίας μιας τέτοιας έκθεσης για την Κύπρο. Μόλις η έκθεση είναι έτοιμη, θα υποβληθεί στο Συμβούλιο, το οποίο θα πρέπει να αποφασίσει εάν το έλλειμμα είναι υπερβολικό. Εάν το Συμβούλιο αποφασίσει ότι ισχύει κάτι τέτοιο, θα προβεί σε συστάσεις προς την Κύπρο και θα καθορίσει προθεσμίες προκειμένου να ληφθούν αποτελεσματικά διορθωτικά μέτρα.
<P>
Εν τω μεταξύ, η κυπριακή κυβέρνηση έχει αποστείλει επίσης το ενημερωμένο πρόγραμμα σταθερότητάς της. Το πρόγραμμα παρουσιάζει τη μεσοπρόθεσμη δημοσιονομική στρατηγική έως το 2013. Επί του παρόντος, η Επιτροπή βρίσκεται στη διαδικασία αξιολόγησης της ενημέρωσης αυτής και ετοιμάζει τις συστάσεις της για τη γνωμοδότηση του Συμβουλίου όσον αφορά το πρόγραμμα.
<SPEAKER ID="337" NAME="Ελένη Θεοχάρους" AFFILIATION="PPE">
Κύριε Πρόεδρε, κύριε Επίτροπε θα ήταν ιδιαίτερα ενοχλητικό εάν δεν δίνατε απάντηση από τη στιγμή που η ερώτηση έχει τεθεί. Εν πάση περιπτώσει θα ήθελα να μου πείτε εάν η Κύπρος κινδυνεύει να τεθεί υπό επιτήρηση και εάν είστε ικανοποιημένος από το πρόγραμμα σύγκλισης. Βεβαίως κάτι αναφέρατε περί αξιολογήσεως, αλλά θα ήθελα να ξέρω εάν είστε ικανοποιημένος από το πρόγραμμα σύγκλισης που υπέβαλε η κυβέρνηση.
<SPEAKER ID="338" NAME="Karel De Gucht" LANGUAGE="EN">
Μπορώ απλώς να επαναλάβω αυτό που είπα, ότι θα υπάρξει αξιολόγηση και αυτή είναι η κανονική διαδικασία που ακολουθούμε για όλα τα κράτη μέλη, συμπεριλαμβανομένης της Κύπρου.
<P>
Εάν η Επιτροπή καταλήξει στο συμπέρασμα ότι το έλλειμμα είναι υπερβολικό, τότε θα προβεί σε συστάσεις προς την Κύπρο.
<SPEAKER ID="339" NAME="Πρόεδρος">

<P>
Θέμα: " Ελλάδα και η τρέχουσα κρίση της ευρωπαϊκής συνεργασίας
<P>
" Ελλάδα ανακαλύπτει τούτη την περίοδο την άλλη όψη της ευρωπαϊκής συνεργασίας. Στις καλές ημέρες είχε κανείς την εντύπωση ότι τα πάντα στην ΕΕ ήταν ρόδινα. Μόλις όμως έφτασαν στην Ευρώπη οι συνέπειες της χρηματοπιστωτικής κρίσης, η κατάσταση επιδεινώθηκε δραματικά. Το ελληνικό κρατικό έλλειμμα ανερχόταν το 2009 στο 12,7% του ακαθάριστου εθνικού προϊόντος και παραβιάζει σημαντικά το ποσοστό του 3% που επιτρέπει στις χώρες της ευρωζώνης το σύμφωνο σταθερότητας. " Αθήνα είναι πλέον αναγκασμένη να επιβάλει πρόγραμμα λιτότητας που προβλέπει περικοπές 4,8 δισ. ευρώ στον κρατικό προϋπολογισμό. Οι Έλληνες είναι αναγκασμένοι να σφίξουν το ζωνάρι και η λιτότητα πλήττει τους πάντες αδιακρίτως, από δημοσίους υπαλλήλους μέχρι συνταξιούχους.
<P>
Σε γενικές γραμμές, οι κυμαινόμενες συναλλαγματικές ισοτιμίες δεν είναι καλό πράγμα. Ούτε ωφελούν κανέναν, ούτε επιλύνουν κανένα θεμελιώδες, διαρθρωτικό πρόβλημα. Εντούτοις, είμαστε υποχρεωμένοι να αναγνωρίσουμε ότι το χρήμα, όπως το κάθε τι, έχει τη "τιμή" του. " τιμή του χρήματος στην Ελλάδα έχει γίνει αισθητή με την μορφή υπέρογκων επιτοκίων που έχουν ως συνέπεια το πάγωμα κάθε οικονομικής δραστηριότητας. Όταν η κατάσταση γίνεται τόσο δραματική, πρέπει να μπορεί μια χώρα να χρησιμοποιήσει την πέδη έκτακτης ανάγκης και να "ρίξει" τη τιμή του χρήματος. Δεν συμφωνεί άραγε η Επιτροπή με όλα αυτά και δεν παραδέχεται συνεπώς και κατ' επέκταση την εγγενή αδυναμία του ευρώ;
<SPEAKER ID="340" NAME="Karel De Gucht" LANGUAGE="EN">
Ο αξιότιμος βουλευτής φαίνεται να υπονοεί ότι το να υπάρξει στην Ελλάδα μια ανεξάρτητη νομισματική πολιτική θα είναι ένας τρόπος να μετριαστεί η κρίση που πλήττει τη χώρα. Αυτό δεν είναι σωστό· τα υψηλά επιτόκια της ελληνικής κυβέρνησης δεν οφείλονται σε παράγοντες της νομισματικής πολιτικής, αλλά μάλλον στα ασφάλιστρα υψηλού κινδύνου που συνδέονται με τις ανησυχίες της αγοράς σχετικά με τη βιωσιμότητα του χρέους.
<P>
Τα επιτόκια της ΕΚΤ βρίσκονται σε ένα ιστορικά χαμηλό επίπεδο και η Ευρωπαϊκή Κεντρική Τράπεζα παρέσχε ευρεία ρευστότητα στο χρηματοπιστωτικό σύστημα της ευρωζώνης, μεταξύ άλλων και στα ελληνικά θεσμικά όργανα. Φυσικά, η συμμετοχή στο ευρώ προϋποθέτει αυτήν την οικονομική προσαρμογή, φυσικά μέσω διαφορετικών διαύλων από τη συναλλαγματική ισοτιμία, όπως καταδεικνύεται σε πολλά έγγραφα της Επιτροπής, για παράδειγμα στη γενική έκθεση του 2008 σχετικά με την ΟΝΕ@10.
<P>
" προσαρμογή στην ευρωζώνη δεν ήταν αρκετά ομαλή στο παρελθόν. Για τον λόγο αυτόν, η Επιτροπή έχει επισημάνει την ανάγκη να ενισχυθούν οι κοινοτικές διαδικασίες πολυμερούς εποπτείας, οι οποίες βασίζονται σε έντονες πιέσεις ομοτίμων για τον προσδιορισμό και την αντιμετώπιση των ευάλωτων σημείων των κρατών μελών σε πρώιμο στάδιο. Επί του παρόντος, η Επιτροπή ετοιμάζει προτάσεις προς τον σκοπό αυτόν, όπως ήδη ανέφερα απαντώντας σε προηγούμενη ερώτηση.
<SPEAKER ID="341" NAME="Morten Messerschmidt" AFFILIATION="EFD">
(DA) Υπάρχει ένα πλήθος δυνατοτήτων για τη ρύθμιση του νομίσματος μιας χώρας -υπό την προϋπόθεση ότι η εν λόγω χώρα έχει την ανεξαρτησία της. Εντούτοις, αυτό ακριβώς δεν διαθέτουν τα μέλη της ευρωζώνης, διότι εγκατέλειψαν στη Φρανκφούρτη πολλά από τα μέσα που είχαν στη διάθεσή τους. Επιπλέον, δεν είναι σωστό ότι τα επιτόκια δεν διαφέρουν εντός της ζώνης του ευρώ, καθώς υπάρχουν μεγάλες διαφορές στα ιδιωτικά επιτόκια τόσο για τον μεσοπρόθεσμο όσο και για τον μακροπρόθεσμο δανεισμό, και το ελληνικό ομολογιακό επιτόκιο είναι πολύ υψηλότερο από το δανέζικο, για παράδειγμα - παρά το γεγονός ότι διαθέτουμε το δικό μας νόμισμα.
<P>
Αυτό στο οποίο θα ήθελα να απαντήσει ή το οποίο θα ήθελα να αναγνωρίσει η Επιτροπή είναι εάν θα παραδεχθεί το γεγονός ότι, εάν η Ελλάδα δεν δεσμευόταν από τη θέση που ορίστηκε από τη Φρανκφούρτη, τότε θα είχε προβεί σε υποτίμηση του νομίσματος και η υποτίμηση αυτή θα είχε επανορθώσει μεγάλο μέρος των προβλημάτων που αντιμετωπίζει η Ελλάδα.
<SPEAKER ID="342" NAME="Karel De Gucht" LANGUAGE="EN">
Φυσικά όχι. " όλη ιδέα της νομισματικής ένωσης είναι φυσικά -και αυτό το γνωρίζουν όλοι πολύ καλά, όταν γίνονται μέλη της ευρωπαϊκής νομισματικής ένωσης- ότι δεν μπορεί κανείς πλέον να υποτιμήσει το νόμισμά του, διότι στην πραγματικότητα δεν διαθέτει πλέον νόμισμα. Υπάρχει μόνο το κοινό νόμισμα.
<P>
Δεν υπάρχει πλέον ελληνικό νόμισμα. Οι Έλληνες έχουν ως νόμισμά τους το ευρώ. Επομένως, μια μεμονωμένη υποτίμηση είναι εντελώς αντιφατική με την όλη ιδέα της ευρωπαϊκής νομισματικής ένωσης και η Ελλάδα δεν είναι τυχαία μέλος της ευρωπαϊκής νομισματικής ένωσης. Είναι μέλος της ένωσης, επειδή έκανε τα πάντα -πραγματικά τα πάντα- για να συμμετάσχει σε αυτήν.
<SPEAKER ID="343" NAME="Πρόεδρος">

<P>
Θέμα: Ευρωπαϊκό Νομισματικό Ταμείο
<P>
" ιδέα ενός Ευρωπαϊκού Νομισματικού Ταμείου ανακινήθηκε τις τελευταίες εβδομάδες ως μηχανισμός αντιμετώπισης κρίσεων σαν και αυτή που έπληξε την Ελλάδα στις αρχές του χρόνου.
<P>
Πως έχει η κατάσταση σε σχέση με την εν λόγω πρόταση; Πως θα μπορούσε να λειτουργήσει ένα τέτοιο Tαμείο από πρακτική άποψη; Ποιά είναι τα κύρια εμπόδια για τη δημιουργία ενός ΕΝΤ; Για παράδειγμα, είναι εφικτή η δημιουργία του βάσει των όσων προβλέπει η σημερινή Συνθήκη;
<SPEAKER ID="344" NAME="Karel De Gucht" LANGUAGE="EN">
" κρίση έχει καταδείξει την ανάγκη καθιέρωσης ενός πλαισίου επίλυσης κρίσεων για την ευρωζώνη.
<P>
Εξαιτίας της ανάγκης να εξετασθούν όλες οι οικονομικές, νομικές και θεσμικές συνέπειες, το ζήτημα αυτό αφορά μάλλον μια μεσοπρόθεσμη παρά μια άμεση προοπτική.
<P>
Οι αρχηγοί κρατών και κυβερνήσεων της ευρωζώνης απέστειλαν στις 25 Μαρτίου ένα ισχυρό μήνυμα, ζητώντας την καθιέρωση μιας ομάδας εργασίας, η οποία θα εξετάσει μέτρα για το πλαίσιο επίλυσης κρίσεων στην ευρωζώνη πριν από το τέλος του χρόνου.
<P>
" δημόσια συζήτηση αναφορικά με το Ευρωπαϊκό Νομισματικό Ταμείο έχει θίξει ορισμένα στοιχεία που είναι σημαντικά στο πλαίσιο αυτό. Συγκεκριμένα, η Επιτροπή συμφωνεί ότι υπάρχει ένα ενδεχόμενο καθιέρωσης ενός πλαισίου για οικονομική στήριξη σε περιπτώσεις έκτακτης ανάγκης, η οποία θα εξαρτάται από αυστηρές προϋποθέσεις και θα υπόκειται σε επιτόκια με συμβατότητα κινήτρων.
<P>
Εντούτοις, δεν είναι αναγκαίο να καθιερωθεί κάποιο νέο όργανο για την παροχή της εν λόγω στήριξης ή για τον καθορισμό και την παρακολούθηση των προϋποθέσεων. Πρέπει να διασφαλιστεί η συνεκτικότητα με το πλαίσιο διακυβέρνησης της ΟΝΕ που είναι προσανατολισμένο προς τη σταθερότητα. " Επιτροπή εξετάζει προς τον σκοπό αυτόν το πεδίο εφαρμογής των προτάσεων. Πιο γενικά, η σταθερή προσήλωση όλων των κρατών μελών της ευρωζώνης σε υγιείς πολιτικές παραμένει ο ακρογωνιαίος λίθος της επιτυχημένης λειτουργίας της ΟΝΕ.
<P>
Στο πλαίσιο αυτό, η Επιτροπή προετοιμάζεται για τις προτάσεις σχετικά με τον ενισχυμένο συντονισμό των οικονομικών πολιτικών και την εποπτεία των χωρών, βασιζόμενη στις προτάσεις που παρουσιάστηκαν στην πρόσφατη ανακοίνωση της Επιτροπής σχετικά με τη στρατηγική "Ευρώπη 2020".
<SPEAKER ID="345" NAME="Gay Mitchell" AFFILIATION="PPE">
(EN) Καταρχάς, θα ήθελα να ζητήσω συγγνώμη από τον Επίτροπο. Όλοι υποφέρουμε λίγο από σύνδρομο εγκλεισμού, επειδή ορισμένοι από εμάς δεν έχουμε καταφέρει να επιστρέψουμε σπίτι μας και προσπαθούμε να βοηθήσουμε κάποιες από τις οικογένειές μας να γυρίσουν το μέρος. Αντιλαμβάνομαι ότι ο Επίτροπος έχει και άλλες συναντήσεις και αντικαθιστά έναν συνάδελφό του.
<P>
Θα μπορούσα να ρωτήσω τον Επίτροπο, σε σχέση με την απάντησή του, σε τι συνίσταται το μεσοπρόσθεσμο διάστημα; Μιλάμε για το ήμισυ της θητείας της σημερινής Επιτροπής; Μιλάμε για έναν χρόνο, για 18 μήνες; Τι είδους χρονικό διάστημα διαβλέπει, προκειμένου να δοθεί μια πιο οριστική απάντηση σε σχέση με το θέμα αυτό;
<SPEAKER ID="346" NAME="Karel De Gucht" LANGUAGE="EN">
Την ερώτηση για το συγκεκριμένο χρονικό πλαίσιο θα πρέπει να την θέσετε στον κ. Rehn, εάν όμως ρίξετε μια ματιά στις συστάσεις που πραγματοποιήσαμε, καθώς και στη συμφωνία που επιτεύχθηκε για τη στήριξη της Ελλάδας, συγκεκριμένα, μέσω του συνδυασμού διμερών δανείων και της στήριξης από μέρους του Διεθνούς Νομισματικού Ταμείου, είναι σαφές ότι η Επιτροπή είναι της άποψης πως αυτό που συνέβη τώρα δεν θα μπορούσε σε καμία περίπτωση να επιλυθεί μέσω της δημιουργίας ενός Ευρωπαϊκού Νομισματικού Ταμείου, διότι κάτι τέτοιο θα απαιτούσε οπωσδήποτε πολύ περισσότερο χρόνο από αυτόν που διαθέτουμε σε σχέση με την Ελλάδα.
<P>
Επομένως, αυτό είναι ένα μεσοπρόθεσμο σχέδιο που το βλέπουμε θετικά, αναφορικά όμως με το συγκεκριμένο χρονικό πλαίσιο, πραγματικά σας προτείνω να θέσετε την ερώτηση στον κ. Rehn.
<SPEAKER ID="347" NAME="Πρόεδρος">

<P>
Θέμα: Μηχανισμοί δημοσιονομικής παρακολούθησης των κρατών μελών
<P>
Ο αρμόδιος επίτροπος για τις Οικονομικές και Νομισματικές Υποθέσεις κ. Όλι Ρεν ανέφερε πως "το κρίσιμο μάθημα από την κρίση είναι ότι χρειαζόμαστε επειγόντως βαθύτερη και πιο διευρυμένη επιτήρηση των οικονομικών πολιτικών, συμπεριλαμβάνοντας τον έγκαιρο εντοπισμό και αντιμετώπιση των ανισορροπιών, με σκοπό τη διασφάλιση της μακροοικονομικής σταθερότητας στη ζώνη του ευρώ". Με δεδομένο ότι η Επιτροπή βάσει των άρθρων 121 και 126 της Συνθήκης διαθέτει τα εργαλεία και τους μηχανισμούς παρακολούθησης των δημοσιονομικών πολιτικών των κρατών μελών και με δεδομένο ότι η πλειοψηφία αυτών παρουσιάζουν ελλείμματα υπερβαίνοντας κατά πολύ το όριο του 3%, ερωτάται η Επιτροπή:
<P>
Σκοπεύει να ενισχύσει τον προληπτικό χαρακτήρα της παρακολούθησης; Και αν ναι, με ποια μέσα και διαδικασίες; Σκοπεύει να υποβάλει προτάσεις για την ενίσχυση της οικονομικής σύγκλισης στην ευρωζώνη; Σκοπεύει να προωθήσει τις απαιτούμενες διαρθρωτικές αλλαγές στα κράτη μέλη, ούτως ώστε αυτές να υλοποιούνται ήδη σε καιρό που τα δημόσια οικονομικά τους το επιτρέπουν;
<SPEAKER ID="348" NAME="Karel De Gucht" LANGUAGE="EN">
" Επιτροπή συνηγορούσε εδώ και καιρό υπέρ της εμβάθυνσης και της διεύρυνσης της οικονομικής εποπτείας της ευρωζώνης. Το Ευρωπαϊκό Κοινοβούλιο αναγνώρισε τη σημασία του ζητήματος αυτού στην έκθεσή του σχετικά με την ετήσια δήλωση του 2009 για την ευρωζώνη και τα δημόσια οικονομικά.
<P>
" Επιτροπή προτίθεται να αξιοποιήσει πλήρως τα νέα μέσα που παρέχει η Συνθήκη με στόχο την επίτευξη ισχυρότερου συντονισμού των πολιτικών καθώς και ισχυρότερης διακυβέρνησης. Μια προσεχής ανακοίνωση θα σκιαγραφεί τις νέες προτάσεις προκειμένου να καθοριστεί η ανάπτυξη ενός γενικού πλαισίου για την πρόληψη των κρίσεων και την πραγματοποίηση διορθώσεων στην ευρωζώνη, καταφεύγοντας στο νέο άρθρο 136 της Συνθήκης για τη λειτουργία της Ευρωπαϊκής Ένωσης. " ανακοίνωση μπορεί να περιλαμβάνει προτάσεις για την ενίσχυση του προληπτικού και του διορθωτικού σκέλους του Συμφώνου Σταθερότητας και Ανάπτυξης -προτάσεις για μια πιο αποτελεσματική και ευρύτερη εποπτεία των μακροοικονομικών ανισορροπιών εντός της ζώνης του ευρώ- και τη διερεύνηση λύσεων για τη δημιουργία ενός μηχανισμού επίλυσης κρίσεων για τις χώρες της ευρωζώνης.
<P>
Όσον αφορά τη δημοσιονομική πολιτική, διασφαλίζεται η ενισχυμένη έμφαση στη δημοσιονομική βιωσιμότητα, εξαιτίας του αντίκτυπου της κρίσης στο δυναμικό του χρέους και της ανάπτυξης, καθώς και των δημογραφικών παραγόντων που αρχίζουν να ασκούν επίδραση. Πρέπει να ενισχυθούν τα κίνητρα για τη συμμόρφωση με τις προληπτικές και διορθωτικές διαστάσεις του Συμφώνου Σταθερότητας και Ανάπτυξης. " προσήλωση στην εξυγίανση πρέπει να καταστεί ισχυρότερη τις καλές εποχές. Κατά τον σχεδιασμό βέλτιστων τρόπων εξυγίανσης, θα πρέπει να λαμβάνονται δεόντως υπόψη οι υποκείμενες αδυναμίες των δημόσιων οικονομικών. " δυναμική του χρέους και η βιωσιμότητα και η ποιότητα των δημόσιων οικονομικών, καθώς και τα δημοσιονομικά θεμέλια, πρέπει να αποτελέσουν ένα νέο σημείο εστίασης. Είναι επίσης ανάγκη να αντιμετωπιστούν οι περιπτώσεις στις οποίες οι κανόνες παραβιάζονται διαρκώς· θα μπορούσαμε να καταστήσουμε περισσότερο αποτρεπτικές τις κυρώσεις και να ενισχύσουμε τα κίνητρα.
<P>
Οι εξελίξεις στην ανταγωνιστικότητα και οι μακροοικονομικές ανισορροπίες, πέρα από τις δημοσιονομικές ανισορροπίες, αποτελούν λόγο ανησυχίας για όλα τα ευρωπαϊκά κράτη μέλη. Εντούτοις, η εποπτεία των μακροοικονομικών ανισορροπιών και των στρεβλώσεων της ανταγωνιστικότητας είναι διασφαλισμένη ιδίως για τα ευρωπαϊκά κράτη μέλη που συνδέθηκαν με το ευρώ, εξαιτίας του μεγαλύτερου βαθμού της διάχυσης των οικονομικών και χρηματοπιστωτικών επιπτώσεων σε όλα τα κράτη μέλη της ευρωζώνης, όπως είναι η μικρότερη πειθαρχία στην αγορά, η απουσία κινδύνων από τις συναλλαγματικές ισοτιμίες και η δυσκολότερη προσαρμογή με ενδεχόμενα υψηλό κόστος για την ευρωζώνη ως σύνολο.
<P>
Οι αποκλίσεις ως προς την ανταγωνιστικότητα προκαλούν σοβαρές ανησυχίες για τη λειτουργία της ευρωπαϊκής νομισματικής ένωσης. Κατά τη διάρκεια της δεκαετίας που προηγήθηκε της κρίσης, οι αποκλίσεις στηρίχθηκαν στην ανησυχητική δημιουργία ενός φάσματος εγχώριων οικονομικών ανισορροπιών σε ορισμένα κράτη μέλη, που περιελάμβαναν μεταξύ άλλων υψηλά χρέη και φούσκες στις τιμές των ακινήτων σε ορισμένες χώρες με ελλειμματικό ισοζύγιο τρεχουσών συναλλαγών, καθώς και παγιωμένη αδυναμία της εγχώριας ζήτησης σε ορισμένες χώρες με πλεονάσματα. Οι αποκλίνουσες τάσεις μισθών και κόστους, η διαρκής συσσώρευση του εξωτερικού χρέους και η παρατεταμένη φανταστική κατανομή πόρων αύξησαν τον κίνδυνο της προσαρμογής και την ευαισθησία των δημόσιων οικονομικών. Την ίδια στιγμή, οι χώρες που βασίζονταν σε μεγάλο βαθμό στα εμπορικά πλεονάσματα έπεσαν θύματα της οξείας συρρίκνωσης του παγκόσμιου εμπορίου κατά τα πρώτα στάδια της παγκόσμιας κρίσης. Ως εκ τούτου, ολοκληρώνοντας τη δημοσιονομική εποπτεία, η Επιτροπή προτίθεται να παρουσιάσει προτάσεις για τη διεύρυνση της οικονομικής εποπτείας στη ζώνη του ευρώ, για να αντιμετωπίσει τις μακροοικονομικές ανισορροπίες και τις εξελίξεις στον ανταγωνισμό. Στόχος είναι να καθοριστεί ένα πλαίσιο έγκαιρου εντοπισμού, πρόληψης και αποτελεσματικής διόρθωσης των ανισορροπιών εντός της ζώνης του ευρώ.
<P>
Το τρίτο κύριο στοιχείο στην πρόταση της Επιτροπής θα διερευνά λύσεις για τη δημιουργία ενός μηχανισμού επίλυσης κρίσεων. Ο ειδικός μηχανισμός για την ενδεχόμενη οικονομική ενίσχυση της Ελλάδας εξυπηρετεί τις άμεσες ανάγκες. Εντούτοις, είναι αναγκαίο να δημιουργηθεί ένας μόνιμος μηχανισμός επίλυσης κρίσεων με ισχυρά, εγγενή αντικίνητρα για την ενεργοποίησή του. " εκ των προτέρων καθιέρωση σαφών, αξιόπιστων και συνεκτικών κανόνων και διαδικασιών για την κατ' εξαίρεση και υπό προϋποθέσεις παροχή στήριξης σε μια χώρα της ευρωζώνης που αντιμετωπίζει σοβαρές δυσκολίες θα ενισχύσει τα θεμέλια της ΟΝΕ.
<P>
Οι προτάσεις για ενισχυμένη οικονομική εποπτεία και συντονισμό στη ζώνη του ευρώ αποτελούν σημαντικό συμπλήρωμα της γενικής στρατηγικής της ΕΕ για το 2020 για την ανάπτυξη και τη δημιουργία θέσεων απασχόλησης. " Επιτροπή θα διασφαλίσει την αποτελεσματική συνάρθρωση μεταξύ των δύο πλαισίων.
<SPEAKER ID="349" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, κύριε Επίτροπε σας ευχαριστώ για την απάντησή σας, επιτρέψτε μου να επανέλθω στο θέμα της εποπτείας και της ανισορροπίας. Αυτό που θέλω με την ερώτησή μου να μάθω είναι, εάν θα μας απασχολήσει για πρώτη φορά σοβαρά η απόκλιση, όχι μόνο οι δημοσιονομικές ανισορροπίες, αλλά και η οικονομική απόκλιση και όχι μόνο οι μηχανισμοί εποπτείας για τη δημοσιονομική εποπτεία, αλλά και για την αντιμετώπιση των αποκλίσεων. Οι διεθνείς κρίσεις, η ελληνική κρίση έφεραν στην επιφάνεια όλες αυτές τις αδυναμίες της Ευρωζώνης.
<SPEAKER ID="350" NAME="Karel De Gucht" LANGUAGE="EN">
Καταρχάς, θα ήθελα και εγώ με τη σειρά μου να ζητήσω συγγνώμη από τους διερμηνείς, όμως βρίσκομαι σε μια κάπως έκτακτη θέση. Μπορείτε επίσης να μεταφράσετε ότι προσπάθησα να απαντήσω σε όλες τις ερωτήσεις μέσα στο χρονικό όριο των 20.30.
<P>
Όσον αφορά την επιπρόσθετη ερώτηση, νομίζω ότι πρέπει να ανατρέξετε στις ρίζες της κρίσης στη χώρα σας, που στην πραγματικότητα έγκεινται στο γεγονός ότι οι ανισορροπίες αυτές δημιουργήθηκαν με τα χρόνια. Υπάρχει μια πολύ μεγάλη ανισορροπία σε σχέση με την ανταγωνιστικότητα. Οι μισθοί αυξήθηκαν πολύ περισσότερο από την ανταγωνιστικότητα και αυτό, φυσικά, είναι καταρχάς ζήτημα και των εθνικών πολιτικών.
<P>
Όσον αφορά το εάν είναι καλύτερο να υπάρχει στενότερη παρακολούθηση, η απάντηση είναι ναι. Γι' αυτόν τον λόγο, προτείνουμε ένα νέο σχέδιο για τον σκοπό αυτόν. Δεν πρέπει να ξεχνάτε ότι το 2002 η Ευρωπαϊκή Επιτροπή πρότεινε να μπορούν να αποστέλλονται ελεγκτές σε ένα κράτος μέλος προκειμένου να ελέγχουν τα νούμερα, για παράδειγμα, αυτό όμως δεν το δέχθηκαν τα κράτη μέλη. Επομένως, η Επιτροπή γνώριζε ανέκαθεν ότι η παρακολούθηση ήταν μια πολύ σημαντική συνιστώσα της συμβατότητας των εθνικών προϋπολογισμών με την ευρωπαϊκή νομισματική ένωση, ιδιαίτερα στην περίπτωση της Ελλάδας.
<SPEAKER ID="351" NAME="Πρόεδρος">
Το μόνο που μπορώ να σας πω είναι ότι ο Olli Rehn σας χρωστάει μεγάλη χάρη, απ' ό,τι φαίνεται! Επομένως, έχετε κάτι για να διαπραγματευτείτε μαζί του την επόμενη φορά που θα είναι η Ώρα των Ερωτήσεων, ίσως όταν θα έρθει η δική σας σειρά να σταθείτε εδώ.

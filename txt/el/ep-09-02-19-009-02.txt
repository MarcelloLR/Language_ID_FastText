<CHAPTER ID="009-02">
2. Ο ρόλος του ΝΑΤΟ στην αρχιτεκτονική ασφάλειας της ΕΕ (
<P>
- Πριν από την ψηφοφορία
<SPEAKER ID="098" NAME="Ari Vatanen">
εισηγητής. - Κυρία Πρόεδρε, απολογούμαι που εξαιτίας του λόγου μου στερώ χρόνο από όλους σας και σας καθυστερώ για το μεσημεριανό γεύμα αλλά αυτή η ευκαιρία μου δίνεται κάθε 10 χρόνια οπότε ίσως να μη σας ενοχλήσει τόσο πολύ. Στην ουσία, είμαι σαν εκείνο το Μέλος του Φιλανδικού Κοινοβουλίου που του δόθηκε η ευκαιρία να μιλήσει μια φορά καθ' όλη την διάρκεια της θητείας του στο Φιλανδικό Κοινοβούλιο και το μόνο που είπε τελικά ήταν το εξής: "θα μπορούσατε να κλείσετε το παράθυρο σας παρακαλώ;".
<P>
Θα ήθελα να πω μερικά λόγια σχετικά με αυτές τι τρεις εκθέσεις, οι οποίες είναι όλες μέρος του ίδιου πακέτου, το οποίο περιλαμβάνει τις εκθέσεις των κυρίων von Wogau και Saryusz-Wolski. Επί του παρόντος, αναζητούμε λύσεις για την αντιμετώπιση της χρηματοοικονομικής κρίσης η οποία προκλήθηκε με ιδία ευθύνη. Τώρα λέμε ότι αυτή η κρίση δεν πρέπει να επαναληφθεί αλλά αναλογίστηκε κανείς ότι ο λόγος ύπαρξης της Ευρωπαϊκής Ένωσης είναι να αποτρέπει τους πολέμους και τις ανθρώπινες κρίσεις; Ούτε αυτά πρέπει να επαναληφθούν και δεν "τα νιώθουμε πάνω από το κεφάλι μας" όπως νιώθουμε την σκεπή του κτιρίου του Κοινοβουλίου στο Στρασβούργο. Σίγουρα δεν πρέπει να επαναληφθούν αλλά με την προϋπόθεση ότι και εμείς θα δουλέψουμε από κοινού.
<P>
Σας υπενθυμίζω ότι η ειρήνη δεν είναι μονοπώλιο αυτής της πλευράς του Σώματος. " ειρήνη ανήκει σε όλους. " οικοδόμηση της ειρήνης είναι καθήκον όλων μας. μοιάζει λίγο με την αγάπη. Είναι άνευ όρων. Πρέπει να είμαστε ιδεαλιστές σε αυτή τη ζωή. Πρέπει να κοιτάμε πολύ μπροστά, όπως όταν τρέχουμε στο δάσος. Όταν τρέχεις στο δάσος, δεν κοιτάς τα πόδια σου, αλλά κοιτάς μακριά και τότε ξέρεις ποιος είναι ο προορισμός σου και, αυτομάτως, τα πόδια σου παίρνουν την κατάλληλη θέση. Αυτό ακριβώς πρέπει να κάνουμε και εμείς. Πρέπει να αποκτήσουμε ειλικρίνεια που σπάει κόκαλα και να θυμηθούμε για ποιο λόγο ιδρύθηκε η ΕΕ: για να οικοδομηθεί η ειρήνη.
<P>
Αυτό που θέλω να πω είναι ότι, αν θέλουμε να σεβαστούμε την κληρονομιά του κυρίου Monnet και των προπατόρων μας, θα πρέπει να ανήκουμε σε μια ομάδα και αυτή η ομάδα που θα αφορά στην οικοδόμηση της ειρήνης θα ονομάζεται Ομάδα "Ναι, Μπορώ". Μόνο τότε θα μας αποδώσει τα εύσημα η ιστορία. Και το παράθυρο είναι ανοιχτό..
<SPEAKER ID="100" NAME="Ari Vatanen">
εισηγητής. - Κυρία Πρόεδρε, με συγχωρείτε που κλέβω από τον χρόνο του Κοινοβουλίου. Θέλω απλά να διαγράψω από την παράγραφο 29 την ακόλουθη πρόταση σχετικά με τα κεντρικά γραφεία της ΕΕ: "τονίζει ότι τα προτεινόμενα Κεντρικά Γραφεία της ΕΕ θα δώσουν λύση σε αυτό το πρόβλημα"
<SPEAKER ID="102" NAME="Vytautas Landsbergis">
εξ ονόματος της Ομάδας PPE-DE. - Κυρία Πρόεδρε, έχω δυο προφορικές τροπολογίες ως προς αυτή την παράγραφο. " πρώτη είναι ότι οι λέξεις "ανθρώπινα δικαιώματα και το κράτος δικαίου" πρέπει να μπουν σε πρώτη θέση στα θέματα ενδιαφέροντος και όχι σε τελευταία. Παρακαλώ, στηρίξτε αυτή την πιο Ευρωπαϊκή θέση.
<P>
" δεύτερη προφορική τροπολογία αφορά στο δεύτερο μέρος της παραγράφου, στην οποία η Ρωσία αναφέρεται ως μια δημοκρατία στα πλαίσια ενός ακαθόριστου μέλλοντος. Καθώς υπάρχουν πολύ ελεύθερες έννοιες ως προς τη σημασία της δημοκρατίας, θα ήταν καλύτερο να προστεθεί κάτι. Επομένως, η προφορική τροπολογία μου αφορά στην προσθήκη της ακόλουθης πρότασης μετά τη λέξη "δημοκρατία": "και αρνείται στρατιωτικές απειλές ως μέσο πολιτικής πίεσης στις γειτονικές χώρες".
<P>
Καθώς δεν μπορούμε να στηρίξουμε τέτοιου είδους πολιτικές, παρακαλώ, στηρίξτε αυτή την τροπολογία.

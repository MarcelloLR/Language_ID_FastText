<CHAPTER ID="014">
Περιοριστικά μέτρα με αντίκτυπο στα ατομικά δικαιώματα, κατόπιν της θέσεως σε ισχύ της Συνθήκης της Λισαβόνας (συζήτηση)
<SPEAKER ID="216" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης προς το Συμβούλιο σχετικά με τα περιοριστικά μέτρα με αντίκτυπο στα ατομικά δικαιώματα, κατόπιν της θέσεως σε ισχύ της Συνθήκης της Λισαβόνας, των Emine Bozkurt, Louis Michel και Michèle Striffler εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων - B7-0234/2009)·
<P>
της προφορικής ερώτησης προς την Επιτροπή σχετικά με τα περιοριστικά μέτρα με αντίκτυπο στα ατομικά δικαιώματα, κατόπιν της θέσεως σε ισχύ της Συνθήκης της Λισαβόνας, των Emine Bozkurt, Louis Michel και Michèle Striffler εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων - B7-0234/2009).
<SPEAKER ID="217" NAME="Emine Bozkurt" LANGUAGE="NL">
Κύριε Πρόεδρε, η ΕΕ υποστηρίζει τη δημοκρατία, το κράτος δικαίου, τα ανθρώπινα δικαιώματα και τις θεμελιώδεις ελευθερίες. Στον αγώνα κατά της τρομοκρατίας, ωστόσο, η ΕΕ είναι λιγότερο βασισμένη σε αρχές. Πάρτε, για παράδειγμα, τη μαύρη λίστα των "νωμένων Εθνών. Άτομα ή οντότητες που εικάζεται ότι έχουν σχέσεις με τον Osama bin Laden, το δίκτυο της Αλ Κάιντα ή τους Ταλιμπάν μπορούν να τοποθετηθούν στην εν λόγω λίστα, πράγμα που έχει ως αποτέλεσμα την απαγόρευση των μετακινήσεων και τη δέσμευση των χρηματοοικονομικών περιουσιακών τους στοιχείων. Το μέτρο αυτό είναι πολύ καλό όσον αφορά την τρομοκρατία, καθώς η τρομοκρατία πρέπει να καταπολεμηθεί -δεν χωράει αμφιβολία ως προς αυτό- αλλά δεν πρέπει να αφήσουμε την ανομία με την οποία λειτουργούν οι τρομοκράτες να εισέλθει στον τρόπο με τον οποίο καταπολεμάμε την τρομοκρατία.
<P>
Δυστυχώς, το υφιστάμενο σύστημα χαρακτηρίζεται από παραβιάσεις θεμελιωδών δικαιωμάτων. Τοποθετούνται άτομα στη λίστα, συχνά χωρίς να ενημερώνονται πλήρως γι' αυτό, χωρίς την παρέμβαση καμίας δικαστικής εξουσίας. Οι πληροφορίες που οδηγούν στην τοποθέτησή τους στη μαύρη λίστα προέρχονται τακτικά από τις μυστικές υπηρεσίες. Οι εν λόγω πληροφορίες δεν είναι διαφανείς για τους υπόπτους και, ως αποτέλεσμα, δεν γνωρίζουν για ποιον λόγο τοποθετήθηκαν στη λίστα. Αυτό τους στερεί όχι μόνο το δικαίωμά τους στην πληροφόρηση, αλλά και το δικαίωμά τους στην υπεράσπιση.
<P>
Άπαξ και συμπεριληφθεί το όνομα κάποιου ατόμου στη λίστα, είναι πολύ δύσκολο να διαγραφεί. Έχουν ήδη σημειωθεί αρκετές περιπτώσεις ατόμων που συμπεριλαμβάνονταν αδίκως στη λίστα επί σειρά ετών και χρειάστηκε να αγωνιστούν για τη δέουσα νομική διαδικασία. Είναι καταδικασμένα στη φτώχεια, δεν μπορούν να πληκτρολογήσουν τον αριθμό ΡΙΝ τους για να πληρώσουν για τα ψώνια τους και απαγορεύεται να φύγουν από τη χώρα τους. Δεν υποστηρίζω σήμερα περισσότερα δικαιώματα για τους υπόπτους για τρομοκρατία· υποστηρίζω ότι πρέπει να μπορούν να βασίζονται στα δικαιώματά τους όπως όλοι οι άλλοι. Τάσσομαι υπέρ των διαφανών διαδικασιών και της δέουσας νομικής διαδικασίας για όλους.
<P>
" λίστα έχει και ευρείες παρενέργειες. Εφόσον οι αρχές δύνανται να αποφασίσουν να τοποθετήσουν άτομα ή οργανισμούς στη λίστα, αυτό μπορεί να χρησιμοποιηθεί και ως πολιτικό εργαλείο. Οι μη κυβερνητικές οργανώσεις (ΜΚΟ) που αγωνίζονται για τα ανθρώπινα δικαιώματα, παραδείγματος χάριν, και συνιστούν αγκάθι για την κυβέρνηση, μπορούν να χαρακτηριστούν τρομοκρατικές οργανώσεις προκειμένου να διακοπούν οι δραστηριότητές τους. " Επιτροπή υποχρεώθηκε να αναθεωρήσει τις τρέχουσες διαδικασίες λόγω μιας απόφασης του Ευρωπαϊκού Δικαστηρίου. " Επιτροπή το προώθησε αρκετά, αλλά το θέμα ναυάγησε σε επίπεδο Συμβουλίου.
<P>
Τώρα έχει προκύψει μια νέα κατάσταση λόγω της θέσης σε ισχύ της Συνθήκης της Λισαβόνας. Θα ισχύσει το άρθρο 215 ή το άρθρο 75 της Συνθήκης για τη λειτουργία της Ευρωπαϊκής Ένωσης; Με άλλα λόγια, θα λαμβάνει το Ευρωπαϊκό Κοινοβούλιο μέρος στην εξέταση των προτάσεων ή θα συμμετέχει μέσω της συνήθους διαδικασίας, ήτοι της συναπόφασης; " Επιτροπή Νομικών Θεμάτων επισήμανε ότι το άρθρο 75 συνιστά την ορθή νομική βάση· το ίδιο υπέδειξε και η Νομική Υπηρεσία του Κοινοβουλίου. Θα ήθελα να αναφέρει σήμερα το Συμβούλιο και η Επιτροπή πώς βλέπουν την πορεία των εν λόγω προτάσεων περιοριστικών μέτρων. Ποιος ρόλος προβλέπεται σχετικά για το Κοινοβούλιο; Είναι καιρός να αποκτήσουμε διαφανείς, δημοκρατικές διαδικασίες. Το ερώτημα είναι κατά πόσον μπορούμε να βασιζόμαστε στη συνεργασία σας.
<SPEAKER ID="218" NAME="Carlos Coelho" AFFILIATION="PPE">
(EN) Κύριε Πρόεδρε, φοβάμαι ότι η πορτογαλική διερμηνεία δεν λειτουργεί. Δεν άκουσα ούτε μία λέξη της προηγούμενης ομιλήτριας. Πρέπει να γίνει κάτι, διαφορετικά δεν μπορώ να παρακολουθήσω τη συζήτηση.
<SPEAKER ID="219" NAME="Πρόεδρος">
Θα πρέπει να ρωτήσουμε τι συμβαίνει και θα σας ενημερώσουμε, κύριε Coelho.
<SPEAKER ID="220" NAME="Louis Michel" LANGUAGE="FR">
Κύριε Πρόεδρε, κυρία Malmström, καταρχάς, θα ήθελα να ευχαριστήσω και να συγχαρώ τις συναδέλφους εισηγήτριες, την κ. Bozkurt και την κ. Striffler.
<P>
Υποστηρίζω πλήρως τα συμπεράσματα της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Νομικών Θεμάτων καθώς και της Νομικής Υπηρεσίας του Κοινοβουλίου. Καθώς ο σεβασμός των ανθρωπίνων δικαιωμάτων είναι μία από τις θεμελιώδεις αξίες της Ένωσης, ο πλήρης σεβασμός των εν λόγω δικαιωμάτων είναι καίριας σημασίας. Τα μέτρα που λαμβάνονται στο πλαίσιο του αγώνα κατά της τρομοκρατίας πρέπει να είναι αναλογικά, ενδεδειγμένα και αποτελεσματικά.
<P>
Στο πλαίσιο του σεβασμού των θεμελιωδών δικαιωμάτων και των δικαιωμάτων στην υπεράσπιση, η πρόσβαση σε δεδομένα προσωπικού χαρακτήρα από τα ενδιαφερόμενα άτομα, καθώς και η κοινοποίηση των λόγων στους οποίους βασίζεται το μέτρο, συνιστούν ουσιώδη στάδια της διαδικασίας καταπολέμησης της τρομοκρατίας. Καθώς οι κυρώσεις και οι μαύρες λίστες συνιστούν προσωρινό μέτρο, πιστεύω ότι πρέπει να διεξάγεται στενή και σοβαρή παρακολούθηση και ότι απαιτείται τακτική αξιολόγηση, με υποχρεωτική διαβούλευση με το Κοινοβούλιο.
<P>
Ενώ χαιρετίζουμε τα ληφθέντα μέτρα, ιδιαίτερα εκείνα που αφορούν τη Ζιμπάμπουε και τη Σομαλία, πρέπει να έχουμε υπόψη ότι οι εν λόγω κυρώσεις δεν μπορούν, επ' ουδενί, να λειτουργήσουν ως φραγμός στην ανάπτυξη, στην οικοδόμηση της δημοκρατίας και στις αποστολές ανθρωπίνων δικαιωμάτων που διεξάγονται από ανθρωπιστικές οργανώσεις ή να έχουν επιβλαβείς επιπτώσεις για τον τοπικό πληθυσμό.
<P>
Τέλος, όσον αφορά την προστασία των δεδομένων προσωπικού χαρακτήρα, υποστηρίζω πλήρως τα συμπεράσματα του Ευρωπαίου Επόπτη Προστασίας Δεδομένων όσον αφορά τη συλλογή, την επεξεργασία και τη διαβίβαση των εν λόγω δεδομένων.
<SPEAKER ID="221" NAME="Michèle Striffler" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, η συντριπτική πλειοψηφία των ευρωπαίων πολιτών πιστεύει ότι η καταπολέμηση της τρομοκρατίας πρέπει να συνιστά ζήτημα προτεραιότητας σε επίπεδο ΕΕ. Ο κόσμος είναι απολύτως ενήμερος του αντίκτυπου που μπορεί να έχει η Ευρώπη στον εν λόγω τομέα μέσω του παγκόσμιου οράματός της και μέσω της εφαρμογής συνεπών πολιτικών.
<P>
Χαιρετίζω, λοιπόν, το ότι, χάρη στη Συνθήκη της Λισαβόνας, το Ευρωπαϊκό Κοινοβούλιο μπορεί να προβαίνει σε ενδελεχή εργασία από κοινού νομοθέτησης στον εν λόγω τομέα και μπορεί να παρέχει τον απαραίτητο δημοκρατικό έλεγχο όσον αφορά τις ευρωπαϊκές αντιτρομοκρατικές πολιτικές.
<P>
" πρώτη δεκαετία του 21ου αιώνα φτάνει στο τέλος της. Όλοι θυμόμαστε ότι ξεκίνησε με μία από τις χειρότερες τραγωδίες στην ιστορία της ανθρωπότητας. Δεν μπορούμε να επιτρέψουμε την ανάπτυξη της τρομοκρατίας και πρέπει να βρούμε μια σταθερή και κατάλληλη λύση στο εν λόγω πρόβλημα. Οι Ταλιμπάν, το δίκτυο της Αλ Κάιντα και ο Osama bin Laden αντιπροσωπεύουν τον μεγαλύτερο, τον πιο επίμονο κίνδυνο για την Ευρωπαϊκή Ένωση.
<P>
Ο ισλαμικός εξτρεμισμός -μια επαίσχυντη κατάχρηση της μουσουλμανικής θρησκείας- και το μίσος για τη Δύση και τις αξίες της συντηρούν αυτό το θανατηφόρο τρομοκρατικό δίκτυο. Πρέπει να καταπολεμήσουμε το φαινόμενο αυτό και, επαναλαμβάνω, η Ευρωπαϊκή Ένωση πρέπει να επιδείξει εξαιρετική αυστηρότητα και εξαιρετική επαγρύπνηση απέναντι σε αυτήν την απειλή.
<P>
Επίσης, λαμβανομένων υπόψη των σοβαρών και διαρκών παραβιάσεων των ανθρωπίνων δικαιωμάτων και της ελευθερίας της έκφρασης, του συνεταιρίζεσθαι και του συνέρχεσθαι ειρηνικώς στη Ζιμπάμπουε, η Ευρωπαϊκή Ένωση δεν πρέπει επ' ουδενί να κάνει τα στραβά μάτια. Πρέπει να τιμωρηθούν αυστηρά τα φυσικά και νομικά πρόσωπα -κυβερνητικά ή μη- οι δραστηριότητες των οποίων υπονομεύουν τη δημοκρατία, τον σεβασμό για τα πιο θεμελιώδη ανθρώπινα δικαιώματα και το κράτος δικαίου στη Ζιμπάμπουε.
<P>
Ομοίως, κυρίες και κύριοι, καθήκον της Ευρωπαϊκής Ένωσης είναι να λάβει στοχοθετημένα μέτρα ενάντια σε όσους απειλούν την ειρήνη, την ασφάλεια και τη σταθερότητα στη Σομαλία. Πρέπει να επιβάλουμε γενικό και πλήρη αποκλεισμό του εφοδιασμού όπλων στη Σομαλία και να εξασφαλίσουμε την παροχή, την πρόσβαση καθώς και τη διανομή ανθρωπιστικής βοήθειας στη Σομαλία.
<P>
Το λέω αυτό διότι, πάνω απ' όλα, πλήττονται οι φτωχότεροι, οι πιο ευάλωτοι πληθυσμοί και δεν μπορούμε να συνεχίσουμε να καθόμαστε με σταυρωμένα χέρια και να βλέπουμε να συμβαίνει κάτι τέτοιο. Με λυπεί, ωστόσο, το γεγονός ότι υποβαθμίστηκε ο ρόλος του Κοινοβουλίου στον εν λόγω τομέα από τη Συνθήκη της Λισαβόνας, σε αντίθεση με το πνεύμα της Συνθήκης και τη σημασία που αποδίδει στο Κοινοβούλιο.
<P>
Εντούτοις, η Ευρωπαϊκή Ένωση πρέπει να τιμωρήσει τους υπεύθυνους. Αυτό σημαίνει ότι πρέπει να ξεχάσει τις πιο θεμελιώδεις αρχές της; Όχι. " δράση της Ευρωπαϊκής Ένωσης στη διεθνή σκηνή πρέπει να επικεντρώνεται στις αρχές που διέπουν τη δημιουργία, την ανάπτυξη και τη διεύρυνσή της και πρέπει να προάγει τις εν λόγω αρχές στον υπόλοιπο κόσμο.
<SPEAKER ID="222" NAME="Cecilia Malmström" LANGUAGE="SV">
Κύριε Πρόεδρε, τα λεγόμενα περιοριστικά μέτρα είναι πολύ σημαντικά και γνωρίζω ότι πολλοί βουλευτές του Ευρωπαϊκού Κοινοβουλίου έχουν άποψη επί του θέματος. Είναι ίσως λίγο δυσνόητα για όσους ακούν αυτήν τη συζήτηση. Επιτρέψτε μου να ξεκινήσω διευκρινίζοντας πώς χρησιμοποιεί το Συμβούλιο τα εν λόγω μέτρα. Έπειτα θα αναφερθώ στη Συνθήκη της Λισαβόνας.
<P>
Τα περιοριστικά μέτρα έναντι τρίτων χωρών, ατόμων, φυσικών ή νομικών προσώπων ή άλλων οντοτήτων συνιστούν σημαντικό εργαλείο για την εξωτερική πολιτική και την πολιτική ασφαλείας της ΕΕ. Γενικά, θα μπορούσαμε να πούμε ότι χρησιμοποιούνται για να επιφέρουν μια αλλαγή σε μια συγκεκριμένη πολιτική ή δραστηριότητα. Θα πρέπει, ασφαλώς, να χρησιμοποιούνται στο πλαίσιο μιας ολοκληρωμένης, περιεκτικής πολιτικής που μπορεί να περιλαμβάνει πολιτικό διάλογο, ποικίλες μορφές κινήτρων και όρων που πρέπει να πληρούνται. Τα περιοριστικά μέτρα αφ' εαυτά δεν αρκούν πάντοτε για μια αλλαγή, αλλά μπορούν να αποτελέσουν μέσο άσκησης πίεσης σε καταπιεστικά καθεστώτα ή διακοπής της ροής χρημάτων και άλλων πόρων που υποστηρίζουν τα εν λόγω καθεστώτα ή τρομοκρατικά δίκτυα.
<P>
Σε ορισμένες περιπτώσεις, εισάγονται περιοριστικά μέτρα από το Συμβούλιο κατά την εφαρμογή ψηφισμάτων που εγκρίθηκαν από το Συμβούλιο Ασφαλείας των "νωμένων Εθνών σύμφωνα με το Κεφάλαιο VII του Χάρτη των "νωμένων Εθνών. Σε τέτοιες περιπτώσεις, οι διάφορες νομικές πράξεις της ΕΕ πρέπει να τηρούν αυστηρά τα εν λόγω ψηφίσματα. Έχουν σχέση με καταστάσεις και ενέργειες, συμπεριλαμβανομένης της τρομοκρατίας, που απειλούν την ειρήνη και την ασφάλεια. Μπορούν να αποτελούν μέρος μόνο της εξωτερικής δράσης της ΕΕ και, με αυτόν τον τρόπο, διαφέρουν από μέτρα για τη δημιουργία του δικού μας χώρου ελευθερίας, ασφάλειας και δικαιοσύνης ο οποίος, φυσικά, είναι ο στόχος μας στην Ένωση.
<P>
Το Συμβούλιο ερμηνεύει τη Συνθήκη της Λισαβόνας έτσι ώστε να εφαρμόζει το άρθρο 215 της Συνθήκης για τη λειτουργία της Ευρωπαϊκής Ένωσης όσον αφορά αυτά και άλλα περιοριστικά μέτρα στο πλαίσιο της κοινής εξωτερικής πολιτικής και πολιτικής ασφαλείας, μεταξύ άλλων και όσον αφορά την τρομοκρατία. " ΕΕ μπορεί επίσης να αποφασίσει να εφαρμόσει περαιτέρω μέτρα σε συνδυασμό με αυτά που αποφασίζονται από τα "νωμένα Έθνη και μπορούμε να εισαγάγουμε και δικά μας μέτρα. Οι κυρώσεις για τις οποίες αποφασίζει μόνη της η ΕΕ μπορούν να εισαχθούν υποστηρικτικά σε άλλους στόχους εξωτερικής πολιτικής και πολιτικής ασφαλείας -σεβασμός των ανθρωπίνων δικαιωμάτων, της δημοκρατίας, των αρχών του κράτους δικαίου και της χρηστής διακυβέρνησης- σύμφωνα πάντα με τις υποχρεώσεις της ΕΕ δυνάμει του διεθνούς δικαίου.
<P>
Επί του παρόντος τα μέτρα στοχεύουν συχνότερα απευθείας σε όσους έχουν αναγνωριστεί ως υπεύθυνοι για την πολιτική ή τα μέτρα στα οποία αντιτιθέμεθα, ή στα οικονομικά συμφέροντα ή τις πηγές εισοδήματος αυτών. Αυτό είναι αποτελεσματικότερο από τις ευρύτερες κυρώσεις υπό τη μορφή γενικών εμπορικών αποκλεισμών ή άλλων πιο αυθαίρετων μέτρων. Οι στοχοθετημένες κυρώσεις αποσκοπούν στην ελαχιστοποίηση του αρνητικού αντίκτυπου που μπορεί να έχουν τα μέτρα αυτά στον πληθυσμό της εν λόγω χώρας. Πρόκειται για πολύ σημαντικό παράγοντα κατά τη διαδικασία λήψης αποφάσεων του Συμβουλίου σχετικά με την εισαγωγή νέων κυρώσεων.
<P>
Όλες οι κυρώσεις αναθεωρούνται τακτικά για να αξιολογείται η αποτελεσματικότητά τους. Προσαρμόζονται ή καταργούνται τελείως, ανάλογα με τις εξελίξεις. Σύμφωνα με τη Συνθήκη της Λισαβόνας, τα περιοριστικά μέτρα θα εξακολουθήσουν να χρησιμοποιούνται ως εργαλείο της κοινής εξωτερικής πολιτικής και πολιτικής ασφαλείας μέσω των αποφάσεων του Συμβουλίου δυνάμει του άρθρου 29 της Συνθήκης. Μια σημαντική αλλαγή στη νέα Συνθήκη είναι ότι οι αποφάσεις για περιοριστικά μέτρα που αφορούν φυσικά ή νομικά πρόσωπα υπόκεινται πλέον σε νομική αναθεώρηση. Αυτό σημαίνει ότι το δικαστήριο μπορεί να εξετάσει κατά πόσον είναι νόμιμη μια απόφαση που αφορά κυρώσεις. Δεν συνέβαινε κάτι τέτοιο προηγουμένως.
<P>
Τώρα που έχει τεθεί σε ισχύ η Συνθήκη της Λισαβόνας, οι κανονισμοί εγκρίνονται μετά από κοινή πρόταση του ύπατου εκπροσώπου της Ένωσης για θέματα εξωτερικής πολιτικής και πολιτικής ασφαλείας και της Επιτροπής σύμφωνα με το άρθρο 215 της Συνθήκης για τη λειτουργία της Ευρωπαϊκής Ένωσης. Το Ευρωπαϊκό Κοινοβούλιο ενημερώνεται για τις τυχόν αποφάσεις. Αντιλαμβάνομαι ότι η εν λόγω αλλαγή δεν τυγχάνει της εκτίμησης του Κοινοβουλίου, καθώς το Συμβούλιο δεν υποχρεούται πλέον να προβαίνει σε διαβουλεύσεις με το Κοινοβούλιο για κυρώσεις που αφορούν άτομα. Εντούτοις, έτσι ερμηνεύουμε τη Συνθήκη.
<P>
Είναι σημαντικό να επισημάνουμε ότι κάθε απόφαση για περιοριστικά μέτρα και την εφαρμογή των εν λόγω μέτρων πρέπει πάντοτε να συμμορφώνεται με το διεθνές δίκαιο. Τα περιοριστικά μέτρα συνεπάγονται τον περιορισμό ορισμένων δικαιωμάτων των ατόμων κατά των οποίων στρέφονται. Ως εκ τούτου, οι κυρώσεις πρέπει σαφώς να σέβονται τα ανθρώπινα δικαιώματα και τις θεμελιώδεις ελευθερίες. Αυτό έχει σχέση με τα δικονομικά δικαιώματα και το δικαίωμα νομικής προστασίας. Τα μέτρα πρέπει επίσης να είναι πάντοτε ανάλογα προς τον στόχο.
<P>
Με την εμπειρία που έχουμε αποκτήσει όσον αφορά την εφαρμογή κυρώσεων, έχουμε διενεργήσει ενδελεχείς αξιολογήσεις και έχουμε εξετάσει πώς μπορούν να επιβάλλονται κυρώσεις με εποικοδομητικό τρόπο. Έχουν εισαχθεί πολλές απτές βελτιώσεις. Αυτές περιλαμβάνουν την απαίτηση καθορισμού των κριτηρίων χρήσης ορισμένων κυρώσεων, καθώς και τους λόγους συμπερίληψης ενός ατόμου, φυσικού ή νομικού προσώπου ή άλλων οντοτήτων σε έναν κατάλογο κυρώσεων. Ο κατάλογος αυτός πρέπει να αναθεωρείται διαρκώς και να προσαρμόζεται αν απαιτείται. Στο εν λόγω έργο, το Συμβούλιο έχει λάβει υπόψη το ψήφισμα του Ευρωπαϊκού Κοινοβουλίου του περασμένου έτους σχετικά με την αξιολόγηση των κυρώσεων της ΕΕ στο πλαίσιο των δράσεων και των πολιτικών της ΕΕ στον τομέα των ανθρωπίνων δικαιωμάτων.
<SPEAKER ID="223" NAME="Catherine Ashton" LANGUAGE="EN">
Κύριε Πρόεδρε, όπως ανέφερε η Προεδρία, τα ερωτήματα που έχετε θέσει θίγουν σημαντικά ζητήματα όσον αφορά τη μελλοντική διαχείριση των περιοριστικών μέτρων ή των κυρώσεων στην ΕΕ. Έπειτα από τη θέση σε ισχύ της Συνθήκης της Λισαβόνας, πρέπει τώρα να κάνουμε μια επιλογή όσον αφορά τη νομική βάση του προτεινόμενου κανονισμού που τροποποιεί τον κανονισμό κυρώσεων για την Αλ Κάιντα και τους Ταλιμπάν. " άποψή μας είναι η εξής:
<P>
Πρώτον, η νέα Συνθήκη έχει προσθέσει μια συγκεκριμένη διάταξη στο άρθρο της πρώην Συνθήκης ΕΚ για περιοριστικά μέτρα ή κυρώσεις σχετικά με την εξωτερική πολιτική. Το άρθρο 215, παράγραφος 2, προβλέπει μια νέα νομική βάση για περιοριστικά μέτρα έναντι φυσικών ή νομικών προσώπων, ομάδων ή μη κρατικών οντοτήτων. Επεκτείνει το πεδίο εφαρμογής του πρώην άρθρου 301 και θα πρέπει να εφαρμοστεί ως νομική βάση για την τροποποίηση του κανονισμού κυρώσεων για την Αλ Κάιντα και τους Ταλιμπάν.
<P>
Δεύτερον, το άρθρο 215 ισχύει σε περιπτώσεις που υπάρχει απόφαση κοινής εξωτερικής πολιτικής και πολιτικής ασφαλείας (ΚΕΠΠΑ). Ο κανονισμός κυρώσεων για την Αλ Κάιντα και τους Ταλιμπάν εφαρμόζει μια απόφαση ΚΕΠΠΑ που απαιτεί τη θέσπιση κανονισμών για την εφαρμογή ορισμένων ψηφισμάτων του Συμβουλίου Ασφαλείας των "νωμένων Εθνών. Τα εν λόγω ψηφίσματα είναι δεσμευτικά για τα κράτη μέλη της ΕΕ δυνάμει του διεθνούς δικαίου.
<P>
Τρίτον, θεωρούμε ότι μια διττή νομική βάση -άρθρο 215, παράγραφος 2, και άρθρο 75- δεν είναι εφικτή. Διότι οι στόχοι, το πεδίο εφαρμογής και οι διαδικασίες των δύο άρθρων είναι διαφορετικοί. Σημειώνω ότι η Επιτροπή Νομικών Θεμάτων και οι νομικοί σύμβουλοι του Κοινοβουλίου προέβησαν στην ίδια εκτίμηση.
<P>
Εν κατακλείδι, η άποψή μας είναι ότι η νέα Συνθήκη έχει παράσχει διευκρινίσεις και σαφήνεια όσον αφορά τη νομική βάση για περιοριστικά μέτρα έναντι φυσικών ή νομικών προσώπων, ομάδων ή μη κρατικών οντοτήτων. Το άρθρο 215 πραγματεύεται τον ρόλο του Κοινοβουλίου και του Συμβουλίου, και ο νομοθέτης δεν θα πρέπει να παρεκκλίνει από τη Συνθήκη.
<P>
Μας ζητήθηκε επίσης να παρέχουμε πληροφορίες για τις βελτιώσεις σχετικά με τα θεμελιώδη δικαιώματα στο έργο των Επιτροπών Κυρώσεων των "νωμένων Εθνών.
<P>
" προτεινόμενη τροπολογία του κανονισμού κυρώσεων για την Αλ Κάιντα και τους Ταλιμπάν εφαρμόζει τα πορίσματα του Ευρωπαϊκού Δικαστηρίου στην υπόθεση Kadi. Στην εν λόγω απόφαση, το Δικαστήριο προέβη σε ορισμένες παρατηρήσεις σχετικά με τους τρόπους βελτίωσης των διαδικασιών καταχώρησης που εφαρμόζονται από την Επιτροπή Κυρώσεων των "νωμένων Εθνών για την Αλ Κάιντα και τους Ταλιμπάν. Οι παρατηρήσεις του Δικαστηρίου αποτελούν κίνητρο για την τροποποίηση των διαδικασιών καταχώρησης του κανονισμού.
<P>
Πολλά ψηφίσματα του Συμβουλίου Ασφαλείας των "νωμένων Εθνών έχουν καθορίσει τις διαδικασίες χειρισμού της λίστας κυρώσεων σε επίπεδο "νωμένων Εθνών. Πιο πρόσφατα, το ψήφισμα 1822 του Συμβουλίου Ασφαλείας των "νωμένων Εθνών προέβλεπε ότι θα πρέπει να καθίσταται διαθέσιμη μια σύνοψη λόγων στην ιστοσελίδα της Επιτροπής Κυρώσεων για την Αλ Κάιντα και τους Ταλιμπάν αναφορικά με κάθε καταχωρημένο άτομο και ότι όλα τα ονόματα στη λίστα θα πρέπει να αναθεωρηθούν μέχρι τις 30 Ιουνίου 2010, ενώ προβλέπονται επίσης και τακτικές αναθεωρήσεις εφεξής. Το ψήφισμα απαιτούσε το αντίστοιχο κράτος να λαμβάνει μέτρα για την ενημέρωση του καταχωρημένου ατόμου για την καταχώρησή του/της, τους λόγους καταχώρησης, καθώς και την παροχή πληροφοριών για εξαιρέσεις και αιτήματα διαγραφής από τη λίστα.
<P>
" προσέγγιση του ψηφίσματος 1822 υιοθετήθηκε και στο ψήφισμα 1844 για κυρώσεις σχετικά με τη Σομαλία και το ψήφισμα 1857 σχετικά με τη Λαϊκή Δημοκρατία του Κονγκό.
<P>
Το ψήφισμα 1822 προβλέπει αναθεώρηση των μέτρων που περιέχει μετά από 18 μήνες. " εν λόγω περίοδος λήγει στο τέλος του τρέχοντος έτους. Πραγματοποιούνται εργασίες αναφορικά με την αναθεώρηση, αλλά η Επιτροπή δεν είναι σε θέση να υποδείξει ποιες θα είναι οι αποφάσεις του Συμβουλίου Ασφαλείας των "νωμένων Εθνών για αλλαγές στις διαδικασίες.
<SPEAKER ID="224" NAME="Nuno Melo" LANGUAGE="PT">
" ενίσχυση των εξουσιών του Κοινοβουλίου ήταν το κεντρικό θέμα πολλών πολιτικών ομιλιών σχετικά με τη θέση σε ισχύ της Συνθήκης της Λισαβόνας. Ο Πρόεδρος της Επιτροπής, κ. Barroso, παραδείγματος χάριν, δήλωσε τα εξής στο Στρασβούργο στις 25 Νοεμβρίου σχετικά με την προετοιμασία του Ευρωπαϊκού Συμβουλίου: "Σήμερα η Συνθήκη της Λισαβόνας μας δίνει νέες δυνατότητες για να προχωρήσουμε. Όλοι γνωρίζουμε ότι οι τομείς της ελευθερίας, της ασφάλειας και της δικαιοσύνης θα βιώσουν μερικές από τις πιο σημαντικές αλλαγές λόγω της συνθήκης. [...] Και, ιδίως, διευρύνει το δημοκρατικό πλαίσιο αυτών των πολιτικών μέσω της πλήρους συμμετοχής του Κοινοβουλίου σας." Θα ήθελα να τονίσω τη φράση "της πλήρους συμμετοχής του Κοινοβουλίου σας".
<P>
Στην πρώτη του επίσημη ομιλία, ο Πρόεδρος του Συμβουλίου, κ. Van Rompuy, δήλωσε επίσης ότι η Συνθήκη συνιστά ένα ισχυρό εργαλείο με το οποίο μπορούμε να αντιμετωπίσουμε τις προκλήσεις των καιρών μας. Αν έτσι έχουν τα πράγματα, δεν θα είχε κανένα απολύτως νόημα να επισημαίνεται η ενίσχυση των εξουσιών και των αρμοδιοτήτων μας στις επίσημες ομιλίες και στη συνέχεια να υιοθετείται μια περιοριστική ερμηνεία της Συνθήκης της Λισαβόνας, ούτως ώστε να στερείται το Κοινοβούλιο προνομίων που παλαιότερα απολάμβανε και τα οποία δεν θα είχε νόημα να χάσει.
<P>
Οι ερωτήσεις που τέθηκαν βασίζονται, επομένως, στην κοινή λογική, αλλά αυτή η κοινή λογική ξεπερνά μια απλή αξιολόγηση της θεωρίας και της συνέπειας μεταξύ των δηλωθεισών προθέσεων και της ερμηνείας τους. Υπάρχει επίσης και μια πρακτική συνέπεια, που προκύπτει από το παλαιό ρητό ότι όποιος μπορεί να κάνει τα πολλά μπορεί σίγουρα να κάνει και τα λίγα, και αφορά τα εξής: τι νόημα έχει ένα όργανο που έχει αρμοδιότητα σε ποινικά ζητήματα και στην πρόληψη και την καταπολέμηση τρομοκρατικών επιθέσεων, μέσω της συμμετοχής στη διαδικασία συναπόφασης, να αποκλείεται στη συνέχεια εκ των προτέρων όταν διακυβεύονται άλλα μέτρα τα οποία, καθώς επηρεάζουν τα δικαιώματα των πολιτών, μπορεί να είναι εξίσου σημαντικά στο πλαίσιο αυτό;
<P>
Ως εκ τούτου -ολοκληρώνω, κύριε Πρόεδρε- είναι θεμελιώδους σημασίας ο τρόπος ερμηνείας της Συνθήκης της Λισαβόνας όσον αφορά τη νομοθεσία να αντιστοιχεί στην πραγματικότητα στη δηλωθείσα ενίσχυση των εξουσιών και αρμοδιοτήτων του Κοινοβουλίου. Αν μη τι άλλο, σε ορισμένες περιπτώσεις, όπως αναφέρεται στην ερώτηση, θα πρέπει να είναι δυνατόν να υπάρχει διττή νομική βάση όταν διακυβεύονται τα δικαιώματα των πολιτών και απειλούνται αντιτρομοκρατικές πολιτικές. Σε άλλες περιπτώσεις, όπως η Ζιμπάμπουε και η Σομαλία, παραδείγματος χάριν, θα πρέπει να προβλέπεται προαιρετική διαβούλευση, όπως κατοχυρώνεται μάλιστα στη δήλωση της Στουτγάρδης για την Ευρωπαϊκή Ένωση, η οποία αναφέρθηκε επίσης στην ερώτηση. Αυτή ήταν η θέση που ήθελα να παραθέσω, κύριε Πρόεδρε.
<SPEAKER ID="225" NAME="Monika Flašíková Beňová">
εξ ονόματος της Ομάδας S&D. - (SK) Θα ήθελα να πω ότι κατά τη γνώμη μου, οι προσπάθειες που πραγματοποιήθηκαν από βουλευτές του Ευρωπαϊκού Κοινοβουλίου κατά τη διαδικασία επικύρωσης της Συνθήκης της Λισαβόνας δεν εκτιμήθηκαν επαρκώς, όσον αφορά το ζήτημα που βρίσκεται επί του παρόντος υπό συζήτηση, μέσω της εκτενέστερης συμμετοχής μας στις εν λόγω διαδικασίες.
<P>
Θεωρώ τα περιοριστικά μέτρα και τις κυρώσεις σημαντικό εργαλείο της πολιτικής της ΕΕ στους τομείς της εξωτερικής πολιτικής και πολιτικής ασφαλείας καθώς και, ασφαλώς, σε ζητήματα δικαιοσύνης και της υπεράσπισης των θεμελιωδών ανθρωπίνων δικαιωμάτων. Φυσικά, περιμέναμε μια ευκαιρία (ως Ευρωπαϊκό Κοινοβούλιο) να συμμετέχουμε πολύ περισσότερο στη διαδικασία λήψης αποφάσεων στον εν λόγω τομέα.
<P>
Δεχόμαστε επίσης ότι τα στοχοθετημένα μέτρα και οι κυρώσεις αποσκοπούν στην ελαχιστοποίηση του αντίκτυπου στον άμαχο πληθυσμό και χαίρομαι που αναφερθήκατε συγκεκριμένη στην εν λόγω ρήτρα, κυρία Malmström. Εντούτοις, όντας οι μοναδικοί άμεσα εκλεγμένοι αντιπρόσωποι των ευρωπαϊκών θεσμικών οργάνων, αισθανόμαστε παρ' όλα αυτά, δικαίως εν μέρει, ότι θα έχουμε απλώς επικουρικό ρόλο στη διαδικασία δημιουργίας και στη συνέχεια θα αποκλειόμαστε από τη διαδικασία λήψης αποφάσεων και τη διαδικασία ελέγχου.
<P>
Δεν το θεωρώ αυτό απόλυτα σωστό, ειδικά σε μια περίπτωση όπως αυτή, που περιλαμβάνει έναν εξαιρετικά ευαίσθητο τομέα που αφορά τη δικαιοσύνη και την προστασία των θεμελιωδών δικαιωμάτων, διότι ο αγώνας κατά της τρομοκρατίας συνιστά εξαιρετικά ευαίσθητο θέμα για τους πολίτες των χωρών μας και για ολόκληρη την ΕΕ. Θα περιμένω, λοιπόν, υπομονετικά ώσπου να τεθεί σε λειτουργία η όλη διαδικασία για να διαπιστώσω πώς θα είναι η συνεργασία μας.
<SPEAKER ID="226" NAME="Hélène Flautre" LANGUAGE="FR">
Κύριε Πρόεδρε, αναφέρομαι στις λεγόμενες στοχοθετημένες κυρώσεις, στις ευφυείς κυρώσεις, στις κυρώσεις που έχουν άμεσο αντίκτυπο και στα θεμελιώδη δικαιώματα - τα θεμελιώδη δικαιώματα ατόμων, οργανισμών ή κάθε λογής νομικών οντοτήτων. Είναι σημαντικά αυτά τα θεμελιώδη δικαιώματα. Μπορεί να περιλαμβάνουν, παραδείγματος χάριν, την ελεύθερη κυκλοφορία, αλλά και την προστασία της ιδιοκτησίας.
<P>
Γι' αυτό οι εν λόγω στοχοθετημένες κυρώσεις πρέπει να συμμορφώνονται με κάποιους ελάχιστους κανόνες όσον αφορά τη διαδικασία και την ασφάλεια δικαίου. Θα ήθελα να προσθέσω, ωστόσο, ότι ο σεβασμός αυτών των νομικών και διαδικαστικών κανόνων είναι καίριας σημασίας για την αξιοπιστία και, κατά συνέπεια, την αποτελεσματικότητα των εν λόγω στοχοθετημένων κυρώσεων.
<P>
" Κοινοβουλευτική Συνέλευση του Συμβουλίου της Ευρώπης ήταν αυτή -το θυμόμαστε εμείς, οι βουλευτές- που, μέσω ενός τότε μέλους της, του κ. Dick Marty, απαίτησε διαφάνεια και το δικαίωμα στην υπεράσπιση και η οποία απέδειξε τον παραλογισμό αυτής της έλλειψης διαφάνειας όσον αφορά την αποτελεσματικότητα της καταχώρησης και της διαγραφής από τη λίστα. " καταχώρηση και η διαγραφή από τη λίστα θα μπορούσαν να επηρεάσουν και αθώους ανθρώπους, ανθρώπους που δεν γνώριζαν τι συνέβαινε γύρω τους και οι οποίοι δεν ήταν σε θέση να κάνουν τίποτα για μια κατάσταση στην οποία γενικά ενεπλάκησαν κατά λάθος.
<P>
Γι' αυτόν τον λόγο η πρόσβαση στα δεδομένα, όπως αναφέρθηκε από τον κ. Michel, η κοινοποίηση των λόγων καταχώρησης και η προστασία όσον αφορά τη διαβίβαση δεδομένων προσωπικού χαρακτήρα συνιστούν καίρια στοιχεία της εν λόγω διαδικασίας.
<P>
Επίσης, χρειάστηκε, ωστόσο, μεγάλη επιμονή από τα θύματα του συστήματος κυρώσεων των "νωμένων Εθνών και της Ευρωπαϊκής Ένωσης, καθώς και κινητοποίηση της κοινωνίας των πολιτών, οργανώσεων ανθρωπίνων δικαιωμάτων και του Ευρωπαϊκού Κοινοβουλίου, προκειμένου να αναγνωριστούν τα δικαιώματα αυτών των θυμάτων από το Ευρωπαϊκό Δικαστήριο.
<P>
Θα ήθελα να προσθέσω ότι οι τροπολογίες του Συμβουλίου όσον αφορά τις μαύρες λίστες εξαρτώνται από τις προτάσεις που υποβλήθηκαν, συμπεριλαμβανομένων των προτάσεων του Ευρωπαϊκού Κοινοβουλίου. Γι' αυτό το Ευρωπαϊκό Κοινοβούλιο πρέπει οπωσδήποτε να συμμετέχει στη λήψη, την εφαρμογή και την παρακολούθηση των εν λόγω αποφάσεων, καθώς η ιστορία αποδεικνύει ότι το Ευρωπαϊκό Κοινοβούλιο κατέστησε δυνατή τη μεταρρύθμιση του κανονισμού του Συμβουλίου.
<SPEAKER ID="227" NAME="Derek Roland Clark">
εξ ονόματος της Ομάδας EFD. - (EN) Κύριε Πρόεδρε, όπως και η ευσπλαχνία, τα δικαιώματα ξεκινούν από το σπίτι. Ερωτώ για τα δικαιώματα των ευρωπαίων Σιχ. Λόγω του ότι φορούν kirpan, ένα μικρό τελετουργικό στιλέτο, κάτω από τα ρούχα τους, δεν τους επιτρέπεται η είσοδος στο Ευρωπαϊκό Κοινοβούλιο.
<P>
Το kirpan συνιστά σύμβολο πίστης και δεν μπορούν να το απομακρύνουν, επομένως ο αποκλεισμός τους συνιστά ζήτημα θρησκευτικής και φυλετικής μισαλλοδοξίας. Επί σειρά ετών, απηύθυνα επιστολές στους δύο πρώην Προέδρους και στην Επιτροπή, και όλοι απάντησαν ότι ο αποκλεισμός οφείλεται σε λόγους ασφαλείας.
<P>
Κατά τον εορτασμό της αδαμάντινης επετείου της, η βασίλισσα Ελισάβετ μετέβη στην περιοχή μου, στα East Midlands, όπου στον τόπο λατρείας τους στο Leicester, μίλησε σε Σιχ, που φορούσαν όλοι kirpan, ενώ στεκόταν σε απόσταση ίση με την απόσταση που έχετε εσείς από τους συναδέλφους σας.
<P>
Ήθελα να αναφερθώ σε αυτό σήμερα διότι πριν από έναν μήνα βρισκόμουν στο Ανάκτορο του Westminster. Εκεί, στο δημοκρατικό μας κοινοβούλιο, πολύ κοντά τόσο στη Βουλή των Λόρδων όσο και στη Βουλή των Κοινοτήτων, συνάντησα πολλούς Σιχ, που φορούσαν όλοι kirpan. Μαζί τους ήταν ένας ηγέτης Σιχ τον οποίο γνώρισα. Οι πρόγονοί του στάθηκαν δίπλα στους δικούς μου προγόνους, πολεμώντας για τη δημοκρατία στους αγώνες που ασχήμυναν τόσο πολύ την Ευρώπη μας. Ως αποτέλεσμα, εσείς και 700 άλλοι είστε ελεύθεροι να έλθετε από κάθε άκρη της Ευρώπης για να συναντηθείτε σε αυτό το μέρος.
<P>
Τι γίνεται λοιπόν με τη Συνθήκη της Λισαβόνας που μιλά για μια Ένωση βασισμένη στον σεβασμό της ελευθερίας, της ισότητας, των δικαιωμάτων των μειονοτήτων, των αξιών της καταπολέμησης των διακρίσεων; Θα ανταποκριθείτε στη Συνθήκη σας ή είναι απλώς λόγια;
<SPEAKER ID="228" NAME="Πρόεδρος">
Κύριε Clark, είναι δύσκολο να αντιληφθεί κανείς πώς ακριβώς συνδέεται αυτό με την παρούσα συζήτηση για την προφορική ερώτηση· σας ευχαριστώ πάντως.
<SPEAKER ID="229" NAME="Andrew Henry William Brons" AFFILIATION="NI">
(EN) Κύριε Πρόεδρε, στην αρχική λίστα, ποια είναι η αιτιολογία για την τοποθέτηση των Ταλιμπάν στην ίδια κατηγορία με τον Osama bin Laden και την Αλ Κάιντα;
<P>
Ο Osama bin Laden και η Αλ Κάιντα είναι τρομοκράτες που έχουν ήδη διαπράξει τρομοκρατικές ενέργειες σε ολόκληρο τον κόσμο και σκοπεύουν να διαπράξουν περισσότερες στο μέλλον. Πρέπει να καταδιώξουμε αυτούς τους ανθρώπους ως την άκρη του κόσμου και να τους περιορίσουμε όσο τον δυνατόν περισσότερο.
<P>
Ενώ οι Ταλιμπάν είναι μια φοβερή, καταπιεστική και αντιδημοκρατική οργάνωση, ο κόσμος είναι γεμάτος από δυσάρεστα καθεστώτα και οι Ταλιμπάν δεν είναι καν στην κυβέρνηση.
<P>
Επίσης, σκοτώνουν και σακατεύουν τα στρατεύματά μας στο Αφγανιστάν, και δικαίως είναι μισητοί γι' αυτό. Εντούτοις, δεν θα σκότωναν και δεν θα σακάτευαν τα στρατεύματά μας αν τα στρατεύματά μας δεν βρίσκονταν εκεί. Οι Ταλιμπάν, εξ όσων γνωρίζω, δεν έχουν καμία φιλοδοξία πέρα από τα σύνορά τους.
<P>
" τοποθέτηση των Ταλιμπάν στην ίδια κατηγορία με την Αλ Κάιντα δεν ενέχει τον κίνδυνο να δώσει πολεμοφόδια στους πολεμοκάπηλους στις κυβερνήσεις των "ΠΑ και του "νωμένου Βασιλείου για την επιδίωξη ενός άστοχου και δολοφονικού πολέμου, που δεν μπορούμε να κερδίσουμε, στο Αφγανιστάν για πολλά χρόνια στο μέλλον; Επίσης, το μόνο που κάνουν οι πόλεμοι κατά των μουσουλμανικών χωρών είναι να προκαλούν τρομοκρατικές βιαιοπραγίες.
<P>
Επιστρέφοντας στην Αλ Κάιντα, υπάρχουν σημαντικές αμφιβολίες σχετικά με την ύπαρξή της ως οργανικής οντότητας, σε αντιδιαστολή με μια ιδεολογική οντότητα. Δεν είναι δυνατή η κατάρτιση οριστικής και πλήρους λίστας όλων των μελών της. " μοναδική στρατηγική είναι η επαγρύπνηση έναντι των κοινοτήτων εκείνων από τις οποίες στρατολογεί μέλη, συμπεριλαμβανομένων, δυστυχώς, αθώων αλλά και ένοχων ανθρώπων.
<SPEAKER ID="230" NAME="Γεώργιος Παπανικολάου" AFFILIATION="PPE">
Κύριε Πρόεδρε, η Συνθήκη της Λισαβόνας έχει συγκεκριμένο πνεύμα και θέτει νέα πλαίσια στη συνεργασία μεταξύ των θεσμικών οργάνων της Ευρωπαϊκής Ένωσης. Σύμφωνα με αυτό το νέο καθεστώς, ο ρόλος του Κοινοβουλίου σε ό,τι αφορά τα ζητήματα των ατομικών δικαιωμάτων γίνεται πιο ουσιαστικός, αφού πλέον στη λήψη των αποφάσεων ισχύει η διαδικασία της συναπόφασης.
<P>
Θεωρώ λοιπόν λίγο αντιφατικό σήμερα, στην πρώτη ολομέλεια μετά τη θέση σε ισχύ της Συνθήκης της Λισαβόνας, να είμαστε υποχρεωμένοι να κουβεντιάζουμε, μπαίνοντας και σε νομικές διατάξεις, για τα όρια του νέου μας ρόλου, πριν καν αρχίσουμε να λειτουργούμε και να προσαρμοζόμαστε σε αυτόν.
<P>
Όλοι μας, χωρίς εξαιρέσεις, συμφωνούμε στην αναγκαιότητα να δράσουμε αποφασιστικά κατά της τρομοκρατίας. Στην προσπάθεια αυτή μάλιστα είναι συχνά αναγκαία η λήψη αυστηρών μέτρων, όπως εν προκειμένω το πάγωμα των τραπεζικών λογαριασμών και της κίνησης κεφαλαίων.
<P>
Από την άλλη, είναι πράγματι θεμελιώδης αξία και πυρήνας της Ευρωπαϊκής Ένωσης ο σεβασμός και η προστασία των ατομικών δικαιωμάτων, και αυτό δεν δικαιούμαστε να το παραβλέπουμε όταν λαμβάνουμε μέτρα για την ασφάλεια των πολιτών, χωρίς βεβαίως αυτό να σημαίνει ότι δεν είμαστε αποφασισμένοι να δώσουμε προτεραιότητα στην καταπολέμηση της τρομοκρατίας και άλλων εγκληματικών πράξεων. Προς αυτήν την κατεύθυνση βεβαίως κινείται τόσο η γνωμοδότηση της Νομικής Υπηρεσίας του Κοινοβουλίου όσο και η νομολογία του Δικαστηρίου των Ευρωπαϊκών Κοινοτήτων.
<P>
Εκλεγόμαστε άμεσα από τους πολίτες της Ευρωπαϊκής Ένωσης και ακριβώς γι' αυτό έχουμε ιδιαίτερη ευθύνη να εξηγούμε στους πολίτες πως από τη μια πλευρά κατοχυρώνουμε την ασφάλειά τους και πως από την άλλη αγωνιζόμαστε παράλληλα για την προστασία των δικαιωμάτων τους. Είμαστε οι πλέον αρμόδιοι γι' αυτό το έργο.
<SPEAKER ID="231" NAME="Debora Serracchiani" AFFILIATION="S&amp;D">
(IT) Κύριε Πρόεδρε, κυρίες και κύριοι, η Ευρωπαϊκή Ένωση έχει δεσμευτεί για την καταπολέμηση κάθε μορφής τρομοκρατίας. Όταν μιλάμε για την αντιμετώπιση τρομοκρατικών επιθέσεων, πρέπει να διασφαλίζουμε τον πλήρη σεβασμό των θεμελιωδών δικαιωμάτων και την καταλληλότητα και αποτελεσματικότητα των μέτρων που λαμβάνονται για την καταπολέμηση της τρομοκρατίας.
<P>
Τα θεσμικά όργανα της ΕΕ πρέπει επομένως να συμμορφώνονται πλήρως με τα δικαιώματα στην υπεράσπιση και τις θεμελιώδεις διαδικαστικές εγγυήσεις, και κατά την κατάρτιση, μεταξύ άλλων, καταλόγων ατόμων και οντοτήτων, που συνδέονται στη συγκεκριμένη περίπτωση με την Αλ Κάιντα και υπόκεινται σε περιοριστικά μέτρα. Είναι εξίσου σημαντικό τα εν λόγω μέτρα να υπόκεινται σε κατάλληλο δημοκρατικό και κοινοβουλευτικό έλεγχο, όπως ορθώς απαιτείται από τη Συνθήκη της Λισαβόνας.
<P>
Ως εκ τούτου, είναι σαφές, όπως επιβεβαιώνεται και από τη Νομική Υπηρεσία του Κοινοβουλίου, ότι κάθε τέτοιου είδους μέτρο πρέπει να ακολουθεί τη συνήθη νομοθετική διαδικασία, παρέχοντας τη δυνατότητα στους αντιπροσώπους των ευρωπαίων πολιτών να εκτελούν πλήρως τον ρόλο τους ως νομοθέτες και εγγυητές.
<SPEAKER ID="232" NAME="Franz Obermayr" AFFILIATION="NI">
(DE) Κύριε Πρόεδρε, το άρθρο 75 της Συνθήκης για τη λειτουργία της Ευρωπαϊκής Ένωσης κατοχυρώνει την εφαρμογή περιοριστικών μέτρων για την καταπολέμηση της τρομοκρατίας και, ως εκ τούτου, τυχόν παραβιάσεις των δικαιωμάτων ιδιοκτησίας των πολιτών, όπως η δέσμευση τραπεζικών λογαριασμών. Ενώ οι εν λόγω διατάξεις αφορούν την αστυνομική συνεργασία σε ποινικά ζητήματα, το άρθρο 215 αναφέρεται στην κοινή εξωτερική πολιτική και πολιτική ασφαλείας. Εντούτοις, το Συμβούλιο έχει αποκλειστική εξουσία στον εν λόγω τομέα. Κατά συνέπεια, στη μία σελίδα, στο άρθρο 75, το Κοινοβούλιο είναι συννομοθέτης και, στην άλλη σελίδα, στο άρθρο 215, το Κοινοβούλιο πρέπει απλώς να ενημερώνεται για τα γεγονότα. Εντούτοις, και τα δύο άρθρα αφορούν πιθανές παραβιάσεις των ατομικών δικαιωμάτων πολιτών ή νομικών προσώπων, και για τον λόγο αυτόν το Συμβούλιο και η Επιτροπή πρέπει να εξηγήσουν ποια είναι η σχέση μεταξύ αυτών των δύο διατάξεων και για ποιον λόγο το Κοινοβούλιο δεν συμμετέχει στην περίπτωση του άρθρου 215 συγκεκριμένα.
<SPEAKER ID="233" NAME="Petru Constantin Luhan" AFFILIATION="PPE">
(EN) Κύριε Πρόεδρε, πριν από τη θέση σε ισχύ της Συνθήκης της Λισαβόνας, οι εν λόγω τρεις προτάσεις βασίζονταν στα άρθρα 60, 301 και 308 της Συνθήκης για την ίδρυση της Ευρωπαϊκής Κοινότητας. " Συνθήκη αυτή ενέχει πλέον μόνο ιστορικό ενδιαφέρον, καθώς η νομική βάση έχει αλλάξει και οφείλουμε να αναφερόμαστε στα άρθρα 215 και 75 της νέας Συνθήκης.
<P>
Όσο απίστευτο και αν φαίνεται, η Συνθήκη της Λισαβόνας περιόρισε τον ρόλο του Ευρωπαϊκού Κοινοβουλίου στη συγκεκριμένη περίπτωση. Το άρθρο 215 ορίζει σαφώς ότι Συμβούλιο υποχρεούται απλώς να ενημερώνει το Ευρωπαϊκό Κοινοβούλιο σχετικά με τα μέτρα που εγκρίνονται, σε αντίθεση με την προηγούμενη διαδικασία που υποδήλωνε διαβούλευση με το Κοινοβούλιο για τέτοιου είδους ζητήματα. Δεν μπορώ να το αποδεχτώ αυτό και υποστηρίζω θερμά την πρωτοβουλία των συναδέλφων μου για αποσαφήνιση της συμμετοχής του Κοινοβουλίου στον εν λόγω τομέα.
<P>
Αφήνοντας κατά μέρος τη νομική πτυχή που ελπίζω ότι θα επιλυθεί μέσω καλής συνεργασίας μεταξύ των ευρωπαϊκών θεσμικών οργάνων, θα ήθελα να επιστήσω την προσοχή σας στο σημαντικό πρόβλημα που συζητούμε εδώ, δηλαδή την καταπολέμηση της τρομοκρατίας και των δραστηριοτήτων που έχουν σχέση με την τρομοκρατία, όπως αυτές που εκτελούνται από τον Osama bin Laden και το δίκτυο της Αλ Κάιντα. Πιστεύω ότι όταν πρόκειται για τέτοιου είδους ευαίσθητα θέματα, δεν μπορούμε να τα ταξινομούμε σε αυστηρές κατηγορίες όπως εσωτερικά και εξωτερικά ζητήματα της ΕΕ, διότι οι τρομοκρατικές ενέργειες μπορεί να σχεδιάζονται εκτός ΕΕ, αλλά να επηρεάζουν σοβαρά τους ανθρώπους που ζουν στο εσωτερικό της ΕΕ.
<P>
Έχουμε ευθύνη να προστατεύουμε αυτούς τους ευρωπαίους πολίτες ενάντια στις τρομοκρατικές ενέργειες, πρέπει επομένως να έχουμε στη διάθεσή μας τα κατάλληλα εργαλεία. Εμπιστεύομαι την καλή σας κρίση για την επίλυση αυτού του διαδικαστικού προβλήματος και ανυπομονώ να ακούσω την άποψη των αντιπροσώπων του Συμβουλίου και της Επιτροπής.
<SPEAKER ID="234" NAME="Carlos Coelho" AFFILIATION="PPE">
(PT) Κυρία Malmström, βαρόνη Ashton, κυρίες και κύριοι, θα ήθελα να επιστρέψω σε ένα ζήτημα με το οποίο ασχολήθηκαν πολλοί συνάδελφοί μου, ιδιαίτερα κατά τις τελευταίες ομιλίες του κ. Παπανικολάου και του κ. Luhan.
<P>
Ας εξετάσουμε κάθε πτυχή χωριστά, ξεκινώντας με τις προτάσεις που αφορούν τη Ζιμπάμπουε και τη Σομαλία. Δέχομαι ότι στη συγκεκριμένη περίπτωση ασχολούμαστε με την εφαρμογή κυρώσεων που επιβάλλονται από τα "νωμένα Έθνη και, συνεπώς, υπάγονται σαφώς στις εξωτερικές δράσεις της Ένωσης. Καταρχήν, το άρθρο 215 φαίνεται να είναι το πλέον ενδεδειγμένο. Σύμφωνα με το εν λόγω άρθρο, ωστόσο, τυχόν δράσεις που εγκρίνονται σύμφωνα με αυτό θα πρέπει να περιλαμβάνουν τις απαραίτητες διατάξεις για νομικές εγγυήσεις, αλλά καμία πρόταση δεν ικανοποιεί την εν λόγω απαίτηση.
<P>
Οι εν λόγω πρωτοβουλίες προκύπτουν αποκλειστικά από την Επιτροπή και όχι από κοινή πρόταση της Επιτροπής και της Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφαλείας. Δεν υπάρχει αμφιβολία, συνεπώς, ότι οι εν λόγω προτάσεις δεν εκπληρώνουν τις απαραίτητες προϋποθέσεις έγκρισης βάσει του άρθρου 215.
<P>
Όσον αφορά την τρίτη πρόταση για τα άτομα και τις ομάδες που σχετίζονται με τον Osama bin Laden, το δίκτυο της Αλ Κάιντα ή τους Ταλιμπάν, η ιδέα ότι αυτό υπάγεται στις εξωτερικές δράσεις της Ένωσης είναι αβάσιμη, όπως δήλωσε μόλις ο κ. Luhan. Καθώς η πρόληψη και η καταπολέμηση της τρομοκρατίας συγκαταλέγονται μεταξύ των ύψιστων προτεραιοτήτων των εσωτερικών δράσεων της Ευρωπαϊκής Ένωσης, ο στόχος αυτός συμπεριλαμβάνεται ρητώς στο άρθρο 75 της Συνθήκης της Λισαβόνας. Αυτή, λοιπόν, θα ήταν η πλέον ενδεδειγμένη νομική βάση, σύμφωνα με τη συνήθη νομοθετική διαδικασία.
<P>
Κυρία Malmström, μόλις τώρα αρχίζουμε να εφαρμόζουμε τη Συνθήκη της Λισαβόνας. Με τη θέση σε ισχύ της Συνθήκης της Λισαβόνας, προτίθεται να επιδείξει το Συμβούλιο την καλή του διάθεση ξεκινώντας τις διεθνείς μας σχέσεις θετικά, ή σκοπεύει να διενεργήσει περιοριστική ανάλυση; Πιστεύω ότι όλοι θα θέλαμε να ξεκινήσουμε με τον καλύτερο δυνατό τρόπο.
<SPEAKER ID="235" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, όσον αφορά τα ειδικά περιοριστικά μέτρα, τη δέσμευση των κεφαλαίων που ανήκουν σε άτομα και οντότητες που συνδέονται με την Αλ Κάιντα και τα μέτρα κατά μελών των κυβερνήσεων της Ζιμπάμπουε και της Σομαλίας, στις 5 Νοεμβρίου η Επιτροπή και το Συμβούλιο δήλωσαν ότι, μετά τη θέση σε ισχύ της Συνθήκης της Λισαβόνας, οι προτάσεις θα βασίζονταν στο άρθρο 215 της Συνθήκης για τη λειτουργία της Ευρωπαϊκής Ένωσης και όχι στο άρθρο 75.
<P>
Το άρθρο 215 ορίζει ότι το Συμβούλιο ενημερώνει το Κοινοβούλιο για τυχόν αποφάσεις που προβλέπουν τη διακοπή ή τη μείωση οικονομικών σχέσεων κτλ. Το άρθρο 75, ωστόσο, καθιστά σαφές ότι εφόσον αυτό απαιτείται προς επίτευξη των στόχων του άρθρου 67, το Κοινοβούλιο και το Συμβούλιο ορίζουν, με άλλα λόγια, συναποφασίζουν κανονιστικά μέτρα για τη δέσμευση κεφαλαίων, χρηματοοικονομικών περιουσιακών στοιχείων ή οικονομικών πόρων που ανήκουν ή βρίσκονται στην κατοχή φυσικού ή νομικού προσώπου, ομάδας ή μη κρατικής οντότητας που σχετίζεται με τρομοκρατικές δραστηριότητες.
<P>
Το άρθρο 67 θέτει επίσης τους στόχους των θεμελίων του χώρου ελευθερίας, ασφάλειας και δικαιοσύνης.
<P>
Συνεπώς, είναι σαφές καθώς φαίνεται ότι, όσον αφορά άτομα ή οντότητες που σχετίζονται με τρομοκρατικές δραστηριότητες, το άρθρο 75 θα πρέπει να αποτελεί τη νομική βάση για τις προτάσεις κανονισμών του Συμβουλίου.
<P>
Όσον αφορά τη Ζιμπάμπουε και τη Σομαλία, το Συμβούλιο και η Επιτροπή θα μπορούσαν επίσης να εξετάσουν την επίσημη δήλωση της Στουτγάρδης, που προβλέπει προαιρετική διαβούλευση με το Κοινοβούλιο για διεθνείς υποθέσεις, συμπεριλαμβανομένης της περίπτωσης όπου δεν περιλαμβάνεται σχετική κατοχύρωση στις Συνθήκες.
<P>
Αποσαφηνίζω απλώς τη θέση μου, κύριε Πρόεδρε. Θέλω να διεκδικήσω τον ρόλο του Κοινοβουλίου ως συννομοθέτη, εδώ και τώρα, και να ζητήσω από το Συμβούλιο και την Επιτροπή μια πιο εύλογη εξήγηση. Αυτά για την ώρα.
<SPEAKER ID="236" NAME="Seán Kelly" AFFILIATION="PPE">
(EN) Κύριε Πρόεδρε, καταρχάς θα ήθελα να αναφέρω ότι πρόκειται για ένα ζήτημα στο οποίο είναι πολύ δύσκολη η διάκριση μεταξύ σωστού και λάθους.
<P>
Όλοι γνωρίζουμε, από την 11η Σεπτεμβρίου, ότι ζούμε σε έναν πολύ επικίνδυνο κόσμο, όπου υπάρχουν ελεύθεροι τρομοκράτες οι οποίοι έχουν όλη μέρα, κάθε μέρα, τον χρόνο να σχεδιάσουν τις θανατηφόρες αποστολές τους, και διαθέτουν τους οικονομικούς πόρους, ορισμένοι από τους οποίους παρέχονται από το κράτος, για να εκτελέσουν τις αποστολές τους.
<P>
Για τον λόγο αυτόν, είναι δύσκολο για όσους επιχειρούν να καταπολεμήσουν την τρομοκρατία να αποδείξουν πόσο αποτελεσματικοί είναι, αλλά πιστεύω ότι θα μπορούσαμε να πούμε με ασφάλεια ότι, αν οι τρομοκράτες είχαν τον τρόπο τους, αυτό το μέρος θα είχε ανατιναχθεί πολύ καιρό πριν.
<P>
Ενώ είναι σημαντικό το Κοινοβούλιο να έχει την επίβλεψη των περιορισμών που επιβάλλονται στα ατομικά δικαιώματα κτλ., ταυτόχρονα, πρέπει να εμπιστευτούμε όσους είναι επικεφαλής για την ασφάλεια. Πιστεύω ότι είναι αποδεδειγμένο ότι έχουν κάνει καλή δουλειά. Μερικές φορές, μπορεί να μην είμαστε σε θέση να γνωρίζουμε όλα τα στοιχεία των εμπλεκόμενων ατόμων, αλλά ταυτόχρονα, η γενική αρχή είναι καλή.
<SPEAKER ID="237" NAME="Janusz Władysław Zemke" AFFILIATION="S&amp;D">
(PL) Θα ήθελα να σας ευχαριστήσω ιδιαιτέρως που μου δώσατε τη δυνατότητα να μιλήσω γι' αυτό το ζήτημα. Πιστεύω ότι κανένας σε αυτήν την Αίθουσα δεν έχει αμφιβολίες ότι η τρομοκρατία είναι η μάστιγα του 21ου αιώνα και ότι πρέπει να θέσουμε τέλος σε αυτήν. Ως εκ τούτου, αντιλαμβάνομαι, αφενός, την ανησυχία μας για τον σεβασμό των θεμελιωδών δικαιωμάτων, ενώ, αφετέρου, γνωρίζουμε ότι εργαζόμαστε σε έναν τομέα όπου δεν μπορούν τα πάντα να είναι ανοικτά.
<P>
Το ερώτημα που θα ήθελα να θέσω, λοιπόν, στην κ. Ashton είναι το εξής: θα πρέπει να παρέχονται σε εμάς, ως Κοινοβούλιο, πληροφορίες σχετικά με αυτό που θεωρώ πολύ σημαντικό ζήτημα - σχετικά με τους διάφορους περιορισμούς που επιβάλλονται όσον αφορά την εφαρμογή ορισμένων νόμων; Επομένως το ερώτημα μου είναι το εξής: τι εύρος πληροφοριών θα διαβιβάζεται στο Κοινοβούλιο; Κατά τη γνώμη μου, η συζήτηση αυτή δεν έχει να κάνει με το κατά πόσον το Κοινοβούλιο μπορεί να βασίζεται στη λήψη των εν λόγω πληροφοριών, αλλά με το ποιο θα είναι το εύρος των πληροφοριών.
<SPEAKER ID="238" NAME="Miroslav Mikolášik" AFFILIATION="PPE">
(SK) Λαμβανομένου υπόψη ότι η λειτουργία της Ένωσης βασίζεται στην αντιπροσωπευτική δημοκρατία και οι πολίτες της Ένωσης εκπροσωπούνται σε ευρωπαϊκό επίπεδο στο Ευρωπαϊκό Κοινοβούλιο, πιστεύω ότι η αξιολόγηση των περιοριστικών μέτρων που επηρεάζουν τα θεμελιώδη δικαιώματα των ατόμων θα έπρεπε σαφώς, σε αυτήν την περίπτωση, να περιλαμβάνει τη συμμετοχή του Ευρωπαϊκού Κοινοβουλίου.
<P>
Κατά τη γνώμη μου, δεν συνάδει, αφενός, το Ευρωπαϊκό Κοινοβούλιο να είναι υπεύθυνο για ποινικές υποθέσεις και ειδικά για την πρόληψη και την καταπολέμηση της τρομοκρατίας και, αφετέρου, να αποκλείεται από την έγκριση πολλών δεσμευτικών αντιτρομοκρατικών μέτρων που θα εφαρμόζονται στην ΕΕ.
<P>
Το άρθρο 215 της Συνθήκης για τη λειτουργία της Ευρωπαϊκής Ένωσης, λειτουργώντας ως εξαίρεση των διατάξεων του άρθρου 75, σύμφωνα με τις οποίες το Ευρωπαϊκό Κοινοβούλιο συνιστά κοινό νομοθετικό όργανο, δεν θα έπρεπε, ως εκ τούτου, να είχε εφαρμοστεί ή ερμηνευτεί έτσι ώστε να αποδυναμώνει την προστασία των θεμελιωδών δικαιωμάτων και της δημοκρατικής διαδικασίας λήψης αποφάσεων στην ΕΕ.
<SPEAKER ID="239" NAME="Πρόεδρος">
Προτού δώσω τον λόγο στην κ. Malmström και στην κ. Ashton, επιτρέψτε μου να αναφέρω ότι το Κοινοβούλιο έχει μεγάλη εμπιστοσύνη και στις δυο σας και σας γνωρίζει πολύ καλά, ειδικά λόγω της προσωπικής σας συμμετοχής στα εν λόγω ζητήματα στο παρελθόν. Ανυπομονούμε να συνεργαστούμε στενά μαζί σας και να λάβουμε την υποστήριξή σας, όπως την έχουμε λάβει και στο παρελθόν, για τον σημαντικό ρόλο που μπορεί να διαδραματίσει το Κοινοβούλιο σε αυτόν τον εξαιρετικά ευαίσθητο τομέα.
<SPEAKER ID="240" NAME="Cecilia Malmström" LANGUAGE="SV">
Κύριε Πρόεδρε, η σουηδική Προεδρία έχει δαπανήσει πολύ χρόνο για τη θέση σε ισχύ της Συνθήκης της Λισαβόνας. Είμαστε πολύ υπερήφανοι για το γεγονός ότι έχει πλέον τεθεί σε ισχύ. Περιέχει σημαντικές βελτιώσεις, οι οποίες θα ωφελήσουν την Ευρωπαϊκή Ένωση και τους ευρωπαίους πολίτες. Μία από τις σημαντικότερες αλλαγές που επιφέρει η Συνθήκη της Λισαβόνας είναι ακριβώς η εισαγωγή της εξουσίας της συναπόφασης για το Ευρωπαϊκό Κοινοβούλιο στον χώρο δικαιοσύνης, ασφάλειας και ελευθερίας. Αυτό θα δώσει στο Ευρωπαϊκό Κοινοβούλιο την εξουσία της συναπόφασης σε πολλούς τομείς. Αυτό είναι καλό και θα αυξήσει την ποιότητα της νομοθεσίας που παράγουμε μαζί. Θα αυξήσει επίσης την ασφάλεια δικαίου και αυτό είναι πολύ σημαντικό, καθώς πρόκειται για ευαίσθητους και δύσκολους τομείς.
<P>
Θα ήθελα επίσης να σας ευχαριστήσω για την υποστήριξή σας όσον αφορά την εισαγωγή κυρώσεων κατά τρομοκρατών, ατόμων ή καθεστώτων που καταπιέζουν τους ανθρώπους και στερούν από αυτούς τα ανθρώπινα δικαιώματά τους. Οι κυρώσεις και ο σεβασμός των ανθρωπίνων δικαιωμάτων και η ασφάλεια δικαίου δεν είναι αμοιβαία αποκλειόμενα - το αντίθετο μάλιστα. Οι κυρώσεις μπορεί να είναι πολύ αποτελεσματικές και θεμιτές, εφόσον διαθέτουν ταυτόχρονα και ασφάλεια δικαίου. Σας διαβεβαιώνω ότι το Ευρωπαϊκό Κοινοβούλιο θα συμμετέχει στη διαμόρφωση νέων κανόνων, συμπεριλαμβανομένων των κανόνων που αφορούν την τρομοκρατία, με την εξουσία της συναπόφασης δυνάμει του άρθρου 75 όσον αφορά κυρώσεις στο εσωτερικό της Ευρωπαϊκής Ένωσης.
<P>
Εντούτοις, όσον αφορά την εξωτερική δράση, με άλλα λόγια τις κυρώσεις κατά τρίτων χωρών που εγκρίνονται από τα "νωμένα Έθνη, το Ευρωπαϊκό Κοινοβούλιο δεν θα έχει εξουσία συναπόφασης. Αυτό αντιλαμβανόμαστε και εγώ και η Επιτροπή ότι δηλώνει η Συνθήκη. Θα δώσουμε μεγάλη προσοχή, ωστόσο, στο σχετικό ψήφισμά σας και θα έχουμε πάντα υπόψη τη διάσταση των ανθρωπίνων δικαιωμάτων, όταν καταφεύγουμε στον μηχανισμό των κυρώσεων, εντός της ΕΕ και στα "νωμένα Έθνη. " βελτίωση της διαδικασίας συνιστά διαρκές μέλημά μας.
<P>
Σημειώνουμε το αίτημά σας για διαβούλευση και ανταλλαγή πληροφοριών όσον αφορά τις προτάσεις για συστήματα κυρώσεων. Πιστεύω ότι μπορούμε να συνεργαστούμε αποτελεσματικά και δεν έχω καμία αμφιβολία ότι θα βρούμε κατάλληλους τρόπους συνεργασίας στο ισχύον θεσμικό πλαίσιο.
<SPEAKER ID="242" NAME="Catherine Ashton" LANGUAGE="EN">
Κύριε Πρόεδρε, θα είμαι σύντομη. Θα ήθελα να αναφερθώ σε τρία συγκεκριμένα σημεία.
<P>
Πρώτον, οι αξιότιμοι βουλευτές αναφέρθηκαν ορθώς στη σημασία των θεμελιωδών δικαιωμάτων, και θεωρώ ότι όλοι συμφωνούμε πως υπάρχει φυσικά ένας σημαντικός ρόλος στο πλαίσιο αυτό για το Ευρωπαϊκό Δικαστήριο το οποίο, μεταξύ άλλων, θα διασφαλίζει τον σεβασμό των δικαιωμάτων όσον αφορά τις ενέργειες του Συμβουλίου ή της Επιτροπής. Θεωρώ πολύ καλή αυτήν την παρατήρηση.
<P>
" δεύτερη παρατήρηση που θέλω να κάνω είναι το ζήτημα της καλής συνεργασίας. Ο προηγούμενος Πρόεδρος ζήτησε από εμένα και την κ. Wallström να είμαστε πολύ σαφείς όσον αφορά τη σημασία που αποδίδεται στον ρόλο μας και στην προσέγγιση με την οποία αντιμετωπίζουμε το Κοινοβούλιο.
<P>
Ερωτήθηκα συγκεκριμένα ποιες πληροφορίες. Σε αυτήν τη φάση, δεν γνωρίζω. Πιστεύω ότι ένα από τα πράγματα που πρέπει να κάνω στο ξεκίνημά μου σε αυτόν τον νέο ρόλο είναι να συνεργαστώ με το Κοινοβούλιο, και θα το πράξω, για να δούμε πώς έχει η κατάσταση. Πώς συνεργαζόμαστε αποτελεσματικά και ποιες πληροφορίες περιλαμβάνονται, έχοντας μάλιστα υπόψη τα όσα αναφέρθηκαν σχετικά με το τι μπορούμε να δημοσιοποιήσουμε και τι όχι.
<P>
Θα το λάβω υπόψη με ιδιαίτερη προσοχή αυτό για όλους τους λόγους που θα περίμεναν οι βουλευτές του Κοινοβουλίου.
<P>
Το τρίτο και τελευταίο πράγμα που θα ήθελα να πω αφορά την ασφάλεια δικαίου. Δαπάνησα πολλές ώρες εξετάζοντας τη Συνθήκη της Λισαβόνας στο Κοινοβούλιο, επομένως τότε γνώριζα τη Συνθήκη πάρα πολύ καλά. " ερμηνεία του άρθρου 75 φυσικά έχει να κάνει με το πώς ερμηνεύεται το άρθρο 67 και τη συνάφεια αυτού στο εν λόγω πλαίσιο, και επομένως η νομική συμβουλή που έχουμε στη διάθεσή μας είναι να προσπαθήσουμε να αποσαφηνίσουμε πού ταιριάζει πράγματι πλέον. " συμβουλή που μας δίνεται είναι σαφής. Οι βουλευτές του Κοινοβουλίου έχουν ασφαλώς το δικαίωμα να το αμφισβητήσουν αυτό, αλλά πιστεύω πως είναι πολύ σημαντικό, όπου και αν καταλήξουμε στο εν λόγω θέμα, να υπάρχει ασφάλεια δικαίου.
<P>
Είναι εξαιρετικά σημαντικό καθώς η Συνθήκη της Λισαβόνας τίθεται σε ισχύ. Το θεωρώ εξαιρετικά σημαντικό, καθώς προσπαθώ να βρω πώς θα διαδραματίσω αυτόν τον ρόλο και με τιμά το γεγονός ότι μου απονεμήθηκε αυτός ο ρόλος. Είναι εξαιρετικά σημαντικό να καταλήξουμε σε ένα συμπέρασμα στο θέμα αυτό. Από την πλευρά μου, πιστεύω ότι έχουμε την απάντηση όσον αφορά την ασφάλεια δικαίου. Αντιλαμβάνομαι την ανησυχία του Κοινοβουλίου· αντιλαμβάνομαι όντως την ανάγκη πλήρους συνεργασίας.
<SPEAKER ID="243" NAME="Πρόεδρος">
Σύμφωνα με το άρθρο 115, παράγραφος 5, του Κανονισμού, έχω λάβει μια πρόταση ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί αύριο.

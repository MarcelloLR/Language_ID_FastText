<CHAPTER ID="012-02">
2. Η κλιμάκωση της βίας στο Μεξικό
<SPEAKER ID="192" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος για την κλιμάκωση της βίας στο Μεξικό.
<SPEAKER ID="193" NAME="Ramón Jáuregui Atondo">
συντάκτης. - (ES) Κύριε Πρόεδρε, θα ήθελα καταρχάς να δηλώσω ότι το Μεξικό είναι μια σπουδαία δημοκρατία η οποία σημειώνει σταθερή πρόοδο τα τελευταία 20 χρόνια. Είναι φίλος της Ευρωπαϊκής Ένωσης και έχει συνάψει μαζί μας συμφωνία στρατηγικής εταιρικής σχέσης. Θα ήθελα επίσης να επισημάνω ότι το Μεξικό διεξάγει σήμερα έναν πολύ δύσκολο πόλεμο κατά της οργανωμένης διακίνησης ναρκωτικών.
<P>
Ωστόσο, εδώ στο Ευρωπαϊκό Κοινοβούλιο, συζητούμε σήμερα το θέμα του Μεξικού σε σχέση με τα ανθρώπινα δικαιώματα, επειδή έχει παρατηρηθεί και εξακολουθεί να παρατηρείται εμφανής όξυνση της βίας, η οποία πλήττει ιδιαίτερα τον μεξικανικό λαό, και επειδή έχουν διατυπωθεί επανειλημμένες και σοβαρές καταγγελίες για παραβιάσεις των ανθρωπίνων δικαιωμάτων.
<P>
Το ψήφισμα που αναμένεται να εγκρίνουν σήμερα οι μεγάλες πολιτικές ομάδες έχει ως βάση του τον σεβασμό και τη συναίνεση· φυσικά, αναγνωρίζει την κατάσταση που μόλις περιέγραψα και καλεί το Μεξικό να συνεχίσει την πορεία προς την εδραίωση του κράτους δικαίου και τον πλήρη εκδημοκρατισμό.
<P>
Ωστόσο, το ψήφισμα περιλαμβάνει επίσης τέσσερα σημαντικά αιτήματα: καλεί το Μεξικό να διασφαλίσει το δικαίωμα στην ελευθεροτυπία, διότι έχουν υπάρξει επιθέσεις κατά δημοσιογράφων· να εγγυηθεί την προστασία των οργανώσεων που προασπίζονται τα ανθρώπινα δικαιώματα, διότι οι ομάδες αυτές έχουν δεχθεί επιθέσεις και απειλές· να εγγυηθεί την προστασία των γυναικών που πέφτουν θύματα βίας, διότι πολλές γυναίκες έχουν δολοφονηθεί· και να αποφύγει την ατιμωρησία και τις καταχρήσεις εξουσίας από πλευράς των αστυνομικών δυνάμεων της χώρας. Αυτά είναι τα αιτήματα που απευθύνει το Κοινοβούλιο στο Μεξικό, με πνεύμα φιλίας και βάσει της προτιμησιακής σχέσης που μας συνδέει με το Μεξικό.
<SPEAKER ID="194" NAME="Renate Weber" LANGUAGE="ES">
Κύριε Πρόεδρε, κυρίες και κύριοι, αυτήν την εβδομάδα τιμούμε τη Διεθνή "μέρα της Γυναίκας. Σε τούτο το Κοινοβούλιο, έχουμε δει πάρα πολλές αφίσες σε όλες τις γλώσσες της Ευρωπαϊκής Ένωσης, οι οποίες διακηρύσσουν ότι μπορούμε να θέσουμε τέρμα στη βία κατά των γυναικών. Σήμερα συζητούμε το θέμα της βίας στο Μεξικό, και εκτιμώ ότι είναι δίκαιο να αναγνωρίσουμε ότι οι γυναίκες στο Μεξικό, τόσο οι αυτόχθονες όσο και οι μη αυτόχθονες που έχουν πέσει θύματα βίας, τυγχάνουν ελάχιστης προστασίας από τις τοπικές και ομοσπονδιακές αρχές.
<P>
Οι γυναίκες στο Μεξικό πέφτουν θύματα όλων των μορφών βίας, από την ενδοοικογενειακή έως τη σεξουαλική βία και τα βασανιστήρια που υφίστανται από τον στρατό και την αστυνομία, ενώ πέφτουν επίσης θύματα δολοφονιών. Δυστυχώς, μέχρι στιγμής η απάντηση των μεξικανικών αρχών είναι ανεπαρκής, και γι' αυτό μπορούμε πλέον με ακρίβεια να δηλώσουμε ότι παρακολουθούμε μια κατάσταση σχεδόν πλήρους ατιμωρησίας.
<P>
Το ψήφισμά μας καλεί τη μεξικανική κυβέρνηση να αγωνιστεί κατά των γυναικοκτονιών, που είναι μεν σκληρός όρος, όμως περιγράφει με ακρίβεια την κατάσταση αν λάβουμε υπόψη ότι σχεδόν όλες οι δολοφονίες με θύματα γυναίκες μένουν ατιμώρητες. Παραδείγματος χάριν, κατά τη διάρκεια των τεσσάρων τελευταίων ετών στο Μεξικό, μόλις το 11% των εγκληματιών που δολοφόνησαν σχεδόν 700 γυναίκες έχουν καταδικαστεί.
<P>
Συγχρόνως, φαίνεται ότι οι γυναίκες είναι τα προσφιλή θύματα του δικαστικού συστήματος. Δεν μπορεί να εξηγηθεί διαφορετικά το γεγονός ότι δύο αυτόχθονες γυναίκες, η Alberta Alcántara και η Teresa González, καταδικάστηκαν σε φυλάκιση 21 ετών και έχουν πλέον περάσει πάνω από τρία χρόνια στη φυλακή για την απαγωγή έξι ανδρών της Ομοσπονδιακής Υπηρεσίας Ερευνών -την οποία κατόρθωσαν μόνες τους- κατά τη διάρκεια ενός περιστατικού σε μια αγορά. Ας ελπίσουμε ότι ο δικαστής, ο οποίος θα εκδικάσει την έφεση των γυναικών αυτών σε μία εβδομάδα, θα αντιληφθεί πόσο γελοία και άδικη είναι η κατάσταση.
<P>
Ωστόσο, η βία κατά των γυναικών αρχίζει στο σπίτι. Ευελπιστώ ότι οι μεξικανοί νομοθέτες θα επιφέρουν σύντομα βελτιώσεις στον γενικό νόμο για την πρόσβαση των γυναικών σε μια ζωή απαλλαγμένη από τη βία, έτσι ώστε να οριστούν με σαφή τρόπο οι διάφορες μορφές βίας και οι μηχανισμοί επιβολής της νομοθεσίας. Θα είναι επίσης σωστό να θεσπιστούν η ενδοοικογενειακή βία και ο βιασμός εντός του γάμου ως ποινικά αδικήματα.
<P>
Επιπλέον, προκειμένου να μπορέσει η μεξικανική κοινωνία να αλλάξει και να απορρίψει τη βία κατά των γυναικών, είναι σημαντικό να ασχοληθούν τα σχολεία με το θέμα αυτό ως βασική παράμετρο της εκπαίδευσης των νέων παιδιών.
<SPEAKER ID="195" NAME="Adam Bielan">
συντάκτης. - (PL) Για πολλά χρόνια, οι μεξικανικές αρχές, και πρωτίστως ο Πρόεδρος Felipe Calderón, διεξάγουν έναν αιματηρό πόλεμο κατά συμμοριών διακίνησης ναρκωτικών. Πάνω από 40.000 στρατιώτες έχουν εμπλακεί σε αυτόν τον πόλεμο, και έχουν σημειωθεί αρκετές επιτυχίες. Οι επιτυχίες αυτές περιλαμβάνουν, αναμφίλεκτα, τις συλλήψεις των επικεφαλής των καρτέλ Sinaloa και Juarez, την καταστροφή άνω των 23.000 εκταρίων με καλλιέργειες οπίου και 38.000 εκταρίων με μαριχουάνα, το κλείσιμο άνω των 50 παράνομων εργαστηρίων τα οποία παρήγαγαν ναρκωτικά και τη σύλληψη άνω των 45.000 ατόμων που εμπλέκονταν σε αυτήν τη διαδικασία.
<P>
Πρέπει να λάβουμε υπόψη ότι τα μεξικανικά καρτέλ ναρκωτικών έχουν ετήσια έσοδα που ανέρχονται σε πολλά δισεκατομμύρια δολάρια, ποσό ασύγκριτα μεγαλύτερο από τα κονδύλια που έχει στη διάθεσή της η κυβέρνηση του Μεξικού για την καταπολέμηση του προβλήματος των ναρκωτικών. Έτσι, οι συμμορίες δαπανούν τεράστια ποσά για τη δωροδοκία πολιτικών, δικαστών και αστυνομικών. Γι' αυτόν τον λόγο χάνουν τον πόλεμο οι αρχές. Από το 2006, έχουν φονευθεί σχεδόν 15.000 άτομα, και από αυτά τα άτομα πάνω από 6.000 φονεύθηκαν μόνο από τον περασμένο Οκτώβριο και μετά. Οι δημοσιογράφοι διατρέχουν ιδιαίτερα έντονο κίνδυνο, καθώς έχουν δολοφονηθεί πάνω από 60, περιλαμβανομένου, προσφάτως, του Jorge Ochoa Martínez.
<P>
Πρέπει να αντιληφθούμε ότι, χωρίς διεθνή βοήθεια, το Μεξικό δεν πρόκειται να κερδίσει τον πόλεμο.
<P>
(Χειροκροτήματα)
<SPEAKER ID="196" NAME="Santiago Fisas Ayxela" LANGUAGE="ES">
Κύριε Πρόεδρε, κυρίες και κύριοι, το Μεξικό αντιμετωπίζει τεράστιο πρόβλημα όσον αφορά το λαθρεμπόριο ναρκωτικών και τη σχετιζόμενη με τα ναρκωτικά βία. Για να αντιμετωπίσει την κατάσταση αυτή, η κυβέρνηση του Προέδρου Felipe Calderón έχει υιοθετήσει σκληρή στάση προκειμένου να επιτύχει την εξάλειψη του προβλήματος: έλαβε την απόφαση να κινητοποιήσει προσωρινά τις ένοπλες δυνάμεις, μια κίνηση η οποία είχε σημαντικό αντίκτυπο στον αριθμό των συλληφθέντων, την καταστροφή ναρκωτικών και την κατάσχεση όπλων. Ο στρατός έχει δεχθεί όλες τις συστάσεις της Εθνικής Επιτροπής Ανθρωπίνων Δικαιωμάτων, περιλαμβανομένων όσων αφορούσαν τη διερεύνηση καταγγελιών ως προς τη συμπεριφορά του ιδίου του στρατού.
<P>
" κυβέρνηση αναγνωρίζει επίσης ότι οφείλει να επιφέρει ουσιαστικές αλλαγές στο πεδίο της ασφάλειας και της δικαιοσύνης, και εφαρμόζει μια φιλόδοξη μεταρρύθμιση του δικαστικού συστήματος, προκειμένου να το καταστήσει διαφανέστερο και να παραπέμψει στη δικαιοσύνη όσους διαπράττουν εγκλήματα, σεβόμενη συγχρόνως τα ανθρώπινα δικαιώματα.
<P>
" Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) επιθυμεί να εκφράσει την αλληλεγγύη της προς τον μεξικανικό λαό στον αγώνα κατά της διακίνησης ναρκωτικών, ενώ εκφράζουμε τη στήριξή μας προς τον Πρόεδρο Calderón για την προθυμία του να καταπολεμήσει το οργανωμένο έγκλημα.
<P>
Τέλος, θα ήθελα να εκφράσω την ικανοποίησή μου γι' αυτήν τη συμφωνία, η οποία ενώνει τις κύριες πολιτικές ομάδες του Ευρωπαϊκού Κοινοβουλίου.
<SPEAKER ID="197" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, από το 2007 καταγράφεται διαρκής αύξηση των παραβιάσεων των ανθρωπίνων δικαιωμάτων στο Μεξικό.
<P>
Σύμφωνα με μεξικανικές ΜΚΟ και μέσα ενημέρωσης, μόνο το 2009 έχουν καταγραφεί πάνω από 6.500 φόνοι που αποδίδονται στα καρτέλ ναρκωτικών, η συντριπτική πλειονότητα των οποίων έχει συμβεί στην πολιτεία Chihuahua. " κυβέρνηση του Προέδρου Calderón έχει στείλει χιλιάδες στρατιώτες στις σοβαρότερα πληγείσες περιοχές.
<P>
Έκτοτε, οι πράξεις βίας τις οποίες διαπράττουν τόσο αυτές οι στρατιωτικές δυνάμεις όσο και οι δυνάμεις της αστυνομίας έχουν αυξηθεί με πλήρη ατιμωρησία. Οι ΜΚΟ εκπονούν όλο και περισσότερες εκθέσεις στις οποίες μιλούν για κρατικά εγκλήματα. Ιδιαίτερα πλήττονται οι δημοσιογράφοι, οι κοινότητες των αυτοχθόνων, και ιδίως οι γυναίκες, αυτόχθονες και μη. Συναντήθηκα με ορισμένες από τις γυναίκες αυτές από το San Salvador Atenco· είχαν βιαστεί και βασανιστεί από τις δυνάμεις της αστυνομίας. Τα όσα μου περιέγραψαν με συγκλόνισαν. Οι δράστες αυτών των πράξεων, που διαπράχθηκαν τον Μάιο του 2006, συνεχίζουν να απολαύουν πλήρους ατιμωρησίας.
<P>
Ως εκ τούτου, δεν μπορούμε να συμμεριστούμε τις ανησυχίες των μεξικανικών αρχών, οι εκπρόσωποι των οποίων παραβιάζουν συστηματικά τα ανθρώπινα δικαιώματα. Εξυπακούεται ότι δεν πρόκειται να υποστηρίξουμε το κοινό ψήφισμα και θα καταθέσουμε...
<P>
(Ο Πρόεδρος διακόπτει την ομιλήτρια)
<SPEAKER ID="198" NAME="Barbara Lochbihler" LANGUAGE="DE">
Κύριε Πρόεδρε, τα μέσα ενημέρωσης μάς μεταδίδουν τακτικά εικόνες ωμής χρήσης βίας εν μέση οδώ στο πλαίσιο του λεγόμενου πολέμου κατά των ναρκωτικών στο Μεξικό. " δολοφονία εκατοντάδων γυναικών, κυρίων εργαζομένων στις βόρειες περιοχές της χώρας, απασχολεί τα πρωτοσέλιδα και έχει οδηγήσει στη δημιουργία του όρου "γυναικοκτονία". Το Ευρωπαϊκό Κοινοβούλιο έχει εκπονήσει ειδική έκθεση για το θέμα αυτό. Παρότι είναι γνωστή η μεγάλη αύξηση των σοβαρών παραβιάσεων των ανθρωπίνων δικαιωμάτων, η μεξικανική κυβέρνηση εμφανίζεται αδύναμη ή απρόθυμη να παρέμβει. " επισήμανση της αναγκαίας σκληρότητας του αγώνα κατά των εμπόρων ναρκωτικών δεν υποκαθιστά την ανάληψη συνεπούς κυβερνητικής δράσης. " μεγάλη επέκταση της στρατιωτικής παρουσίας και εξουσίας, η αρμοδιότητα των στρατιωτικών δικαστηρίων για εγκλήματα που διαπράττονται από στρατιώτες, η σχεδόν ολοκληρωτική ατιμωρησία - όλα αυτά αποτελούν τις πραγματικές αιτίες της κλιμάκωσης της βίας στη χώρα. Ακόμη και η μεξικανική εθνική επιτροπή ανθρωπίνων δικαιωμάτων έχει επανειλημμένως προσκομίσει τεκμήρια όσον αφορά την αύξηση των βίαιων εγκλημάτων από τον στρατό.
<P>
" ίδια η κυβέρνηση δεν θέλει να παραδεχτεί την κατάσταση. Εκτός αυτού, συγκαλύπτει συστηματικά τα εγκλήματα. Εχθές, λόγου χάρη, τα μέσα ενημέρωσης μετέδιδαν την είδηση ότι ο υπουργός Άμυνας είχε καταβάλει πάρα πολλά χρήματα στις οικογένειες θυμάτων βίας προκειμένου να εξαγοράσει τη σιωπή τους. Ποιοι ήταν οι δράστες; Ήταν στρατιώτες. " ΕΕ πρέπει να θίξει το θέμα της καταπολέμησης της ατιμωρησίας στο σύνολο των επαφών της με το Μεξικό. Δεδομένης της βαρύτητας των παραβιάσεων των ανθρωπίνων δικαιωμάτων, είναι επιβεβλημένο να μην ανανεώσει η ΕΕ τη γενική συμφωνία της με το Μεξικό. Πρέπει να αναβάλουμε αυτήν την ανανέωση μέχρις ότου υπάρξει ουσιαστική βελτίωση της κατάστασης των ανθρωπίνων δικαιωμάτων στη χώρα αυτή.
<SPEAKER ID="199" NAME="Cristian Dan Preda" LANGUAGE="RO">
" κλιμάκωση της βίας στις μεξικανικές πολιτείες που βρίσκονται στα σύνορα με τις "νωμένες Πολιτείες, ιδίως δε στη Ciudad Juárez, είναι εξαιρετικά ανησυχητική. Τα γεγονότα των τελευταίων μηνών υπήρξαν ιδιαίτερα αιματηρά, καθώς η παρέμβαση των ομοσπονδιακών αρχών σε αυτήν την περιοχή συνοδεύτηκε επίσης από σημαντική αύξηση του αριθμού των εγκλημάτων που σχετίζονται με το λαθρεμπόριο ναρκωτικών. Ως εκ τούτου, ο πόλεμος κατά των εμπόρων ναρκωτικών προστίθεται σε έναν πόλεμο μεταξύ αντίπαλων εγκληματικών συμμοριών, με αποτέλεσμα μια σειρά δολοφονιών που χαρακτηρίζονται από εξαιρετική αγριότητα.
<P>
Εκτιμώ ότι το Μεξικό αποτελεί ακραία περίπτωση η οποία αναδεικνύει το όλο θέμα των δυσκολιών που αντιμετωπίζει η λήψη αυστηρών μέτρων κατά του εγκλήματος με σκοπό την προστασία της εθνικής ασφάλειας. Είναι εξαιρετικά σημαντικό, από το βήμα του Ευρωπαϊκού Κοινοβουλίου, να στείλουμε ένα σαφές μήνυμα υποστήριξης των προσπαθειών που καταβάλλει η μεξικανική κυβέρνηση για την εξάλειψη του εγκλήματος, βελτιώνοντας έτσι τις συνθήκες υπό τις οποίες ζει ο άμαχος πληθυσμός.
<P>
Συγχρόνως, πρέπει να ενθαρρύνουμε τις μεξικανικές αρχές να συνεχίσουν τις ζωτικές μεταρρυθμίσεις στον τομέα της εδραίωσης του κράτους δικαίου, και κυρίως όσον αφορά τη μεταρρύθμιση του δικαστικού και ποινικού συστήματος.
<P>
Σας ευχαριστώ.
<SPEAKER ID="200" NAME="Ana Gomes" LANGUAGE="PT">
" βία στο Μεξικό σχετίζεται με το λαθρεμπόριο ναρκωτικών και τις κοινωνικές ανισότητες τις οποίες επιδεινώνει η οικονομική κρίση. " καταπολέμηση της ατιμωρησίας έχει καίρια σημασία. Είναι ζωτικό να επενδύσει η χώρα στο δικαστικό σύστημα, προσπαθώντας να τιμωρήσει τους εγκληματίες και να εγγυηθεί την προστασία των μαρτύρων και των θυμάτων, πολλά από τα οποία είναι εργαζόμενες νέες γυναίκες που παρασύρονται από τη δίνη της βίας των εμπόρων ναρκωτικών.
<P>
Είναι συγκλονιστικό το γεγονός ότι η Juárez αποτελεί την παγκόσμια πρωτεύουσα των γυναικοκτονιών, περισσότερο όμως συγκλονίζει η ανδροκρατική νοοτροπία που ευθύνεται για την αδράνεια των αρχών όσον αφορά την άσκηση διώξεων κατά των υπευθύνων για τα εγκλήματα αυτά αλλά και την προστασία των υπερασπιστών των ανθρωπίνων δικαιωμάτων, περιλαμβανομένων των δημοσιογράφων.
<P>
" Ευρώπη πρέπει να αξιοποιήσει τη στρατηγική της εταιρική σχέση με το Μεξικό για να υποστηρίξει εποικοδομητικά όσους και όσες αγωνίζονται υπέρ των ανθρωπίνων δικαιωμάτων. Είναι οι ίδιοι άνθρωποι που αγωνίζονται για την προάσπιση του κράτους δικαίου και της δημοκρατίας. Χωρίς ανθρώπινα δικαιώματα, δεν υφίσταται ούτε κράτος δικαίου ούτε δημοκρατία.
<SPEAKER ID="201" NAME="Ryszard Czarnecki" LANGUAGE="PL">
Κύριε Πρόεδρε, προ ολίγου άκουσα να διατυπώνεται στο Σώμα το αίτημα να μην υπογραφεί η συμφωνία με τις μεξικανικές αρχές. Δεν κατανοώ αυτήν την πρόταση. Αν μη τι άλλο, επαινούμε τον Πρόεδρο του Μεξικού -κάτι που έπραξαν και οι συνάδελφοι που μίλησαν πριν από εμένα- για τον αποφασιστικό αγώνα του κατά των βαρόνων των ναρκωτικών και της μαφίας. Θα πρέπει, επομένως, να επαινέσουμε τις μεξικανικές αρχές για τη δράση τους, επισημαίνοντας φυσικά ταυτόχρονα ότι δεν θα πρέπει να καίνε τα χλωρά μαζί με τα ξερά, και ότι κατά τη διεξαγωγή αυτού του αγώνα δεν θα πρέπει να πάψουν να αγωνίζονται υπέρ των ανθρωπίνων δικαιωμάτων. Αυτό είναι προφανές. Οφείλουμε να κατανοήσουμε την κατάσταση στην οποία βρίσκεται μια χώρα η οποία αντιμάχεται επί δεκαετίες τεράστια "συνδικάτα" του οργανωμένου εγκλήματος και της μαφίας. Εφόσον ο Πρόεδρος της χώρας κηρύσσει τον πόλεμο σε αυτόν τον τομέα, πρέπει να τύχει πλήρους στήριξης. Ωστόσο, μιλήσαμε φυσικά στο Σώμα για το θέμα των δημοσιογράφων, καθώς και των υπολοίπων θυμάτων. Θα πρέπει λοιπόν να υπογραμμιστεί ότι τα άτομα αυτά δεν πρέπει να πέφτουν θύματα διακρίσεων.
<SPEAKER ID="202" NAME="Rui Tavares">
εξ ονόματος της Ομάδας GUE/NGL. - (PT) Κυρίες και κύριοι, μόλις σήμερα το πρωί, το Μεξικανικό Συνδικάτο "λεκτρολόγων περικυκλώθηκε από αστυνομική δύναμη περίπου 100 έως 200 αστυνομικών. Είναι το ίδιο συνδικάτο που, αφού είχε κηρύξει γενική απεργία, είδε έναν από τους ηγέτες του, τον Domingo Aguilar Vázquez, να συλλαμβάνεται την επόμενη ημέρα, στις 16 Μαρτίου, βάσει χαλκευμένων κατηγοριών.
<P>
Αυτή η επίθεση κατά της ελευθερίας των συνδικάτων στο Μεξικό, την οποία διεξάγει η ίδια η κυβέρνηση, καθίσταται ακόμη πιο συγκλονιστική δεδομένου ότι συζητούμε εδώ για το ότι η ομοσπονδιακή κυβέρνηση του Μεξικού δεν τιμωρεί εγκλήματα τα οποία έχει διαπράξει, λόγου χάρη, ο ίδιος ο στρατός της ή είναι αναποτελεσματική ως προς την καταπολέμηση του λαθρεμπορίου ναρκωτικών.
<P>
Πράγματι, η κατάσταση είναι σύνθετη. Πραγματοποιούνται επιθέσεις των ενόπλων δυνάμεων κατά των εμπόρων ναρκωτικών, συγχρόνως όμως πραγματοποιούνται και επιθέσεις κατά των συνδικάτων. Αυτό που παρατηρούμε είναι ότι, σε συνθήκες αναποτελεσματικότητας, ατιμωρησίας και αυξανόμενου αυταρχισμού, η δημοκρατία στο Μεξικό χάνει σταδιακά τον έλεγχο.
<P>
Το Ευρωπαϊκό Κοινοβούλιο οφείλει να καταδικάσει αποφασιστικά και, κυρίως, να καλέσει τη μεξικανική κυβέρνηση να σταματήσει επιτέλους να είναι αναποτελεσματική έναντι των εγκληματιών και, προφανώς, αυταρχική έναντι, λόγου χάρη, των συνδικάτων, των εργαζομένων και των κινημάτων της κοινωνίας των πολιτών.
<SPEAKER ID="203" NAME="Eija-Riitta Korhola" AFFILIATION="PPE">
- (FI) Κύριε Πρόεδρε, θέλω να επισημάνω δύο πτυχές όσον αφορά το ψήφισμά μας για το Μεξικό.
<P>
Πρώτον, όπως ακούσαμε, εφέτος η βία ακολουθεί πορεία έντασης. Το Μεξικό λυμαίνονται μεγάλα καρτέλ ναρκωτικών, και οι βίαιες πράξεις τους εκτιμάται ότι έχουν κοστίσει ήδη τις ζωές 15.000 ανθρώπων. " κατάσταση είναι ιδιαίτερα άσχημη κοντά στα σύνορα μεταξύ Μεξικού και "νωμένων Πολιτειών της Αμερικής. " μεξικανική κυβέρνηση προσπαθεί να θέσει υπό έλεγχο την κατάσταση μέσω μιας μαζικής στρατιωτικής και αστυνομικής επιχείρησης. " στρατηγική αυτή έχει αποτελέσει επίσης αντικείμενο έντονης κριτικής. Προφανώς, η ευθύνη για το λαθρεμπόριο ναρκωτικών, τη νομιμοποίηση εσόδων από παράνομες πράξεις και τα προβλήματα που προκαλούν οι δραστηριότητες αυτές επεκτείνεται και σε άλλες χώρες, και γι' αυτό πρέπει να προσφερθεί βοήθεια και συνεργασία στο Μεξικό.
<P>
Δεύτερον, θέλω να αναφέρω ορισμένες πρόσφατες πληροφορίες της Διεθνούς Αμνηστίας σχετικά με την απροθυμία των αρχών να προστατέψουν τους προασπιστές των ανθρωπίνων δικαιωμάτων. Οι υπερασπιστές των αυτόχθονων πληθυσμών και των φτωχών κοινοτήτων διατρέχουν ιδιαίτερα μεγάλο κίνδυνο. Όταν η προάσπιση των ανθρωπίνων δικαιωμάτων καταντά επικίνδυνη δραστηριότητα, πολλοί υποχρεώνονται να λάβουν υπόψη τους κινδύνους που παρουσιάζει το έργο που επιτελούν. Και τότε οι άνθρωποι υπέρ των οποίων αγωνίζονται οι υπερασπιστές των ανθρωπίνων δικαιωμάτων χάνουν τις ελπίδες τους.
<P>
Τα θέματα αυτά, τα ζητήματα που σχετίζονται με το εμπόριο ναρκωτικών και τα ανθρώπινα δικαιώματα, πρέπει να συζητηθούν και τον Μάιο, όταν θα εξετάζουμε το πρόγραμμα συνεργασίας στην προσεχή σύνοδο κορυφής ΕΕ-Μεξικού.
<SPEAKER ID="204" NAME="Silvia-Adriana Ţicău" AFFILIATION="S&amp;D">
(RO) " μεξικανική κυβέρνηση πρέπει να αναλάβει αποφασιστική δέσμευση υπέρ της καταπολέμησης του λαθρεμπορίου ναρκωτικών και του σεβασμού των ανθρωπίνων δικαιωμάτων και του κράτους δικαίου.
<P>
Το λαθρεμπόριο ναρκωτικών έχει οδηγήσει σε πράξεις βίας οι οποίες είχαν ως αποτέλεσμα την απώλεια ανθρώπινων ζωών. Το 2009 οι πόλεις Tijuana και Ciudad Juárez συγκαταλέγονταν μεταξύ των δέκα πιο επικίνδυνων πόλεων του κόσμου. Από το 2007, στο πλαίσιο του πολέμου κατά των ναρκωτικών έχουν διαπραχθεί 15.000 φόνοι, ενώ ο αντίστοιχος αριθμός μόνο για το 2009 φτάνει τους 7.724.
<P>
Οι νέοι και οι γυναίκες μαστίζονται περισσότερο από την εμπορία και κατανάλωση ναρκωτικών. Στο Μεξικό η οικονομική κρίση ενδέχεται να εξελιχθεί σε κοινωνική σύγκρουση, καθώς η φτώχεια και η έλλειψη εκπαίδευσης είναι ορισμένοι από τους καθοριστικούς παράγοντες που ωθούν τους νέους να πέφτουν θύματα της χρήσης ναρκωτικών. Στο Μεξικό, το 2010, περίπου 7,5 εκατομμύρια νέοι και νέες δεν θα έχουν την ευκαιρία να εγγραφούν στο επίσημο εκπαιδευτικό σύστημα, πράγμα που συνεπάγεται επίσης ότι δεν θα έχουν ελπίδα να εξασφαλίσουν αξιοπρεπές επίπεδο διαβίωσης.
<P>
Εν κατακλείδι, θα ήθελα να πω ότι ο διάλογος μεταξύ της Ευρωπαϊκής Ένωσης και του Μεξικού πρέπει να αναβαθμιστεί, αποβλέποντας στην προαγωγή της οικονομικής και κοινωνικής ανάπτυξης, καθώς και του σεβασμού των ανθρωπίνων δικαιωμάτων και του κράτους δικαίου.
<P>
Σας ευχαριστώ.
<SPEAKER ID="205" NAME="Bernd Posselt" AFFILIATION="PPE">
(DE) Κύριε Πρόεδρε, συχνά συζητούμε στο Σώμα για δικτατορίες. Το Μεξικό δεν είναι δικτατορία, αλλά δημοκρατία. Συζητούμε ειδικές περιπτώσεις σοβαρών παραβιάσεων των ανθρωπίνων δικαιωμάτων Στην περίπτωση του Μεξικού, το κρίσιμο ζήτημα δεν είναι αυτό. Το κρίσιμο ζήτημα είναι το γεγονός ότι αυτή η μεγάλη δημοκρατία, η οποία είναι στρατηγικός εταίρος μας, πάσχει επί δεκαετίες από μια σοβαρή, ίσως ακόμη και θανάσιμη, ασθένεια.
<P>
Επομένως, χρειάζεται την κατάλληλη θεραπεία και τον κατάλληλο γιατρό. Ο Πρόεδρος Calderón και οι συμπολεμιστές του είναι αυτός ο γιατρός. Αυτό δεν σημαίνει ότι μπορούν να χρησιμοποιούν, ή ότι επιτρέπεται να χρησιμοποιούν, κάθε διαθέσιμη θεραπεία, όμως πρέπει να τους στηρίζουμε.
<P>
Γι' αυτό θεωρώ τόσο σημαντική την παράγραφο 12 του ψηφίσματος, στην οποία δηλώνουμε ότι σκοπεύουμε να αξιοποιήσουμε περισσότερο το χρηματοδοτικό μας μέσο προκειμένου να ενισχύσουμε τη χρηστή διακυβέρνηση, το κράτος δικαίου και τις κρατικές δομές στο πλαίσιο του κράτους δικαίου, καθώς και έναντι της υπονόμευσης των θεσμών, έναντι του οργανωμένου εγκλήματος και έναντι αυτής της κατάστασης ατιμωρησίας, την οποία πολύ σωστά επικρίνουμε. Αυτό, ωστόσο, δεν μπορούμε να το επιτύχουμε παγώνοντας ή εγκαταλείποντας τις επαφές μας· απεναντίας, οφείλουμε να τις ενισχύσουμε ακόμη περισσότερο.
<SPEAKER ID="206" NAME="Francisco José Millán Mon" AFFILIATION="PPE">
(ES) Κύριε Πρόεδρε, όλους μας ανησυχεί η αύξηση της βίας στη Ciudad Juarez, εμπιστεύομαι όμως τα ευρείας κλίμακας μέτρα που έχουν λάβει οι μεξικανικές αρχές για την αποτελεσματική αντιμετώπιση αυτής της σύνθετης κατάστασης. Υποστηρίζω επίσης την έντονη μάχη που δίνει αυτό το διάστημα ο Πρόεδρος Calderón κατά του εμπορίου ναρκωτικών, το οποίο αποτελεί σοβαρότατη παγκόσμια απειλή που μας αφορά όλους. Γι' αυτό πρέπει να βοηθήσουμε τις μεξικανικές αρχές σε αυτόν τον δύσκολο αγώνα.
<P>
Κυρίες και κύριοι, τα τελευταία δέκα χρόνια, το Μεξικό έχει ακολουθήσει μια πολύ θετική διαδικασία πολιτικού και κυβερνητικού εκσυγχρονισμού. Ο Πρόεδρος Calderón προωθεί σταθερά τις μεταρρυθμίσεις. Το Μεξικό έχει αναλάβει άλλωστε μεγαλύτερες διεθνείς ευθύνες και διαδραματίζει ενεργό ρόλο, λόγου χάρη, στους κόλπους του Οργανισμού "νωμένων Εθνών και της G-20.
<P>
Σε αυτό το Κοινοβούλιο, με τις περιορισμένες δυνάμεις μου, υποστήριζα πάντα τη δημιουργία μιας στρατηγικής εταιρικής σχέσης μεταξύ της Ευρωπαϊκής Ένωσης και του Μεξικού, την οποία καταφέραμε εν τέλει να συνάψουμε το 2008. Ευελπιστώ ότι θα μπορέσουμε να εγκρίνουμε ένα φιλόδοξο κοινό σχέδιο δράσης ή πρόγραμμα στη σύνοδο κορυφής του Μαΐου που θα διεξαχθεί στη Μαδρίτη, καθώς η Ευρωπαϊκή Ένωση και το Μεξικό πρέπει να συνεργαστούν σε πολλούς τομείς, τόσο σε διμερές επίπεδο όσο και σε πολυμερή φόρα, έτσι ώστε να ανταποκριθούμε από κοινού στις προκλήσεις και τις απειλές που αντιμετωπίζουμε, περιλαμβανομένου του εμπορίου ναρκωτικών και άλλων μορφών οργανωμένου εγκλήματος.
<SPEAKER ID="207" NAME="Charles Tannock" AFFILIATION="ECR">
- (EN) Κύριε Πρόεδρε, το Μεξικό αποτελεί επί μακρόν κύριο δίαυλο πρόσβασης στη μεγαλύτερη αγορά παράνομων ναρκωτικών ουσιών παγκοσμίως, που είναι οι "νωμένες Πολιτείες. Ως εκ τούτου, το Μεξικό έχει σημαδευτεί από τις ωμότητες και τη βία που συνοδεύουν πάντοτε το εμπόριο ναρκωτικών. Επιπλέον, το ίδιο το Μεξικό, ως χώρα περίπου 100 εκατομμυρίων ατόμων και ζωτικός στρατηγικός εταίρος της ΕΕ, έχει καταστεί -δυστυχώς- σε όλο και μεγαλύτερο βαθμό σημαντική αγορά κοκαΐνης. " αυξανόμενη χρήση του ναρκωτικού αυτού από νέους ανθρώπους είναι ιδιαίτερα ανησυχητική.
<P>
" βία που σχετίζεται με τα ναρκωτικά στο Μεξικό φαίνεται να επιδεινώνεται μόνο, καθώς διαπράττονται όλο και πιο άγριες δολοφονίες ενώ στόχο αποτελούν και οι δημοσιογράφοι που προβάλλουν τέτοιου είδους υποθέσεις. Άλλωστε, ο επιπολασμός της ανεργίας και της φτώχειας μάλλον δεν βοηθά, αλλά δημιουργεί κλίμα ανομίας σε περιοχές του Μεξικού. Ο Πρόεδρος Calderón βρίσκεται ενώπιον τεράστιων προκλήσεων, όμως είναι αποφασισμένος να τις αντιμετωπίσει ευθέως, και η ΕΕ πρέπει να του προσφέρει ισχυρή στήριξη. Πρέπει ιδιαίτερα να στηρίξουμε τις προσπάθειές του για τη μεταρρύθμιση των συστημάτων της αστυνομίας και της ποινικής δικαιοσύνης, έτσι ώστε να διαρραγούν οι δεσμοί διαφθοράς μεταξύ των καρτέλ και των δυνάμεων επιβολής της τάξης. Εκτιμώ δε ότι πολύ εύλογα αισθάνεται την ανάγκη να χρησιμοποιήσει τον στρατό ως προσωρινό μέσο έκτακτης ανάγκης.
<SPEAKER ID="208" NAME="Janez Potočnik" LANGUAGE="EN">
Κύριε Πρόεδρε, η πρωτόγνωρη αύξηση της βίας έχει δημιουργήσει, στο εσωτερικό της χώρας, αίσθημα βαθιάς ανασφάλειας μεταξύ του πληθυσμού. Φυσικά, η Επιτροπή ανησυχεί ιδιαίτερα γι' αυτήν την κατάσταση. Γνωρίζουμε ότι οι μεξικανικές αρχές αντιμετωπίζουν με σοβαρότητα την κατάσταση και έχουν λάβει πολλά μέτρα για την αντιμετώπιση του προβλήματος.
<P>
Ο πόλεμος του Προέδρου Calderón κατά του οργανωμένου εγκλήματος αποτελεί την κύρια προτεραιότητά τους. Εκτός από την ανάπτυξη στρατιωτικών μονάδων σε διάφορες περιοχές της χώρας για την καταπολέμηση του οργανωμένου εγκλήματος, το Μεξικό καταβάλλει τεράστια προσπάθεια προκειμένου να ενισχύσει την επιβολή του νόμου και το δικαστικό σύστημα.
<P>
Τον Αύγουστο του 2008, εγκρίθηκε μια δέσμη μέτρων ασφαλείας τα οποία αποβλέπουν στην αναδιοργάνωση του συστήματος επιβολής του νόμου και του δικαστικού συστήματος του Μεξικού. " μεταρρύθμιση της δικαιοσύνης που εγκρίθηκε από το μεξικανικό Κογκρέσο το 2008 παρέχει τη δυνατότητα υπέρβασης των βασικών συστημικών προβλημάτων που αντιμετωπίζει η ποινική δικαιοσύνη στο Μεξικό, παρότι γνωρίζουμε ότι η εφαρμογή αυτής της μεταρρύθμισης θα απαιτήσει μακροχρόνια και συστηματική προσπάθεια.
<P>
Το Μεξικό καταβάλλει επίσης πολύ σοβαρές προσπάθειες να ανταποκριθεί στις ανησυχίες σχετικά με τις καταπατήσεις των ανθρωπίνων δικαιωμάτων, ιδίως όσον αφορά τον αντίκτυπο της δράσης των ομάδων του οργανωμένου εγκλήματος και τα συμφέροντα ως προς την ελευθερία των μέσων ενημέρωσης και την ελευθερία έκφρασης, για τα οποία έχουν ενημερώσει την ΕΕ οι οργανώσεις της κοινωνίας των πολιτών. Στο πλαίσιο αυτό, η μεξικανική κυβέρνηση θέσπισε το 2006 καθήκοντα ειδικού εισαγγελέα για τη δίωξη εγκλημάτων κατά δημοσιογράφων.
<P>
Καταβάλλει δε αξιοσημείωτες προσπάθειες για την αντιμετώπιση και άλλων αδυναμιών, όπως καταδεικνύει η θέσπιση ομοσπονδιακού νόμου για την εξάλειψη της βίας κατά των γυναικών και ο διορισμός ειδικού εισαγγελέα για το θέμα αυτό, καθώς και ο νέος ομοσπονδιακός νόμος για την καταπολέμηση της εμπορίας ανθρώπων.
<P>
Ως μέλος του Συμβουλίου Ανθρωπίνων Δικαιωμάτων των "νωμένων Εθνών, το Μεξικό έχει δεσμευτεί να υιοθετήσει κρατική πολιτική για τα ανθρώπινα δικαιώματα και να τηρεί ανοικτή στάση σε διεθνές επίπεδο όσον αφορά τα ανθρώπινα δικαιώματα. Το θέμα της προστασίας των ανθρωπίνων δικαιωμάτων στο πλαίσιο του αγώνα κατά του οργανωμένου εγκλήματος καθώς και της ακεραιότητας των υπερασπιστών των ανθρωπίνων δικαιωμάτων αντικατοπτρίζεται στις συστάσεις που έκανε δεκτές το Μεξικό ως αποτέλεσμα της συμμετοχής του στην οικουμενική περιοδική επανεξέταση των "νωμένων Εθνών.
<P>
Το Μεξικό έχει επιδείξει το ενδιαφέρον και την προθυμία να συζητήσει με την Ευρωπαϊκή Ένωση όλα αυτά τα θέματα, με πιο πρόσφατο παράδειγμα τη συνεδρίαση της Μικτής Επιτροπής ΕΕ-Μεξικού στις 26-27 Νοεμβρίου 2009. Άλλωστε, αυτός ο τομέας αποτελεί αντικείμενο στενής συνεργασίας.
<P>
Στις 3-4 Δεκεμβρίου 2009, η ΕΕ και το Μεξικό συνδιοργάνωσαν διεθνές σεμινάριο στο Κανκούν με θέμα "" νόμιμη χρήση βίας και η προστασία των ανθρωπίνων δικαιωμάτων". Το εν λόγω σεμινάριο προσέφερε βήμα για τη διεξαγωγή διαβουλεύσεων μεταξύ εμπειρογνωμόνων σχετικά με σχέδιο εγγράφου πολιτικής σχετικά με τη λογοδοσία των τοπικών αστυνομικών δυνάμεων όσον αφορά τα ανθρώπινα δικαιώματα.
<P>
Το σχέδιο εγγράφου πολιτικής παρουσιάστηκε στο τοπικό κογκρέσο της Quintana Roo μετά την ολοκλήρωση του σεμιναρίου. " πρωτοβουλία αυτή συμπληρώνει τον προσφάτως εγκριθέντα νόμο για τη μεταρρύθμιση του δικαστικού συστήματος και μπορούν να την μιμηθούν και άλλα ομοσπονδιακά κράτη.
<P>
Εκτιμούμε ότι η στρατηγική εταιρική σχέση ΕΕ-Μεξικού παρέχει το καλύτερο δυνατό πλαίσιο για την παροχή στήριξης από την ΕΕ στο Μεξικό στους τομείς της δημόσιας ασφάλειας και του κράτους δικαίου. Το εκτελεστικό έγγραφο της στρατηγικής εταιρικής σχέσης που βρίσκεται αυτήν τη στιγμή υπό διαπραγμάτευση προβλέπει την έναρξη επίσημου διαλόγου πολιτικής μεταξύ της ΕΕ και του Μεξικού για θέματα ασφάλειας, καθώς και την αυξημένη συνεργασία με αντίστοιχες αρχές της ΕΕ όπως η CEPOL, η Europol, η Eurojust και το Ευρωπαϊκό Κέντρο Παρακολούθησης Ναρκωτικών και Τοξικομανίας (ΕΚΠΝΤ).
<P>
Από την πλευρά της Επιτροπής, στηρίζουμε ήδη ένα πρόγραμμα από την περίοδο 2004-2007 με σκοπό την ενίσχυση της απονομής δικαιοσύνης στο Μεξικό. Προβλέπεται δε περαιτέρω συνεργασία σε αυτό το πεδίο και την περίοδο 2011-2013.
<P>
Εν κατακλείδι, είναι σαφές ότι το Μεξικό αντιμετωπίζει σημαντικές προκλήσεις στους τομείς της δημόσιας ασφάλειας και του σεβασμού των ανθρωπίνων δικαιωμάτων. " κατάσταση δεν είναι εύκολη και απέχει πολύ από το να μπορεί να θεωρηθεί ιδεώδης, όμως είναι επίσης δίκαιο να επισημανθεί ότι η χώρα επιδεικνύει προθυμία και αποφασιστικότητα να διασφαλίσει τη συμβατότητα μιας αποτελεσματικής πολιτικής δημόσιας ασφάλειας με τον σεβασμό των ανθρωπίνων δικαιωμάτων. Θα συνεχίσουμε να στηρίζουμε και στο μέλλον τις προσπάθειες του Μεξικού.
<SPEAKER ID="209" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις.

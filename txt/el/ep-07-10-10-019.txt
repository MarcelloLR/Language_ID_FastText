<CHAPTER ID="019">
Μια θαλάσσια πολιτική για την Ευρωπαϊκή Ένωση 
<SPEAKER ID="141" NAME="Πρόεδρος">
Ακολουθεί η συζήτηση για την ανακοίνωση της Επιτροπής σχετικά με μία θαλάσσια πολιτική για την Ευρωπαϊκή Ένωση.
<SPEAKER ID="142" NAME="Joe Borg">
μέλος της Επιτροπής. - (EN) Κύριε Πρόεδρε, σήμερα είναι μια σημαντική ημέρα. Ακριβώς πριν από 500 χρόνια, ο γερμανός χαρτογράφος Martin Waldseemüller συνέλαβε το εντυπωσιακό, μοναδικό όραμα ενός γενναίου, νέου κόσμου, με την Ευρώπη να συνδέεται με την Αφρική, την Ασία και την Αμερική μέσω των ωκεανών και των θαλασσών. " 10η Οκτωβρίου είναι επίσης η ημέρα που ο Βασιλιάς της Πορτογαλίας ανέθεσε στον Bartolomeu Dias να αναζητήσει μια εμπορική οδό που να οδηγεί στην Ασία, ενώ η ανακάλυψη του Νέου Κόσμου από τον Κολόμβο εορτάζεται σήμερα στις "νωμένες Πολιτείες. Επομένως, είναι μια αξιομνημόνευτη ημέρα για τον ναυτικό κόσμο.
<P>
Από μέρους μου, είμαι υπερήφανος που ήρθα σήμερα εδώ, στο Κοινοβούλιο, για να μιλήσω για ένα νέο και συναρπαστικό θαλάσσιο μέλλον για την Ευρώπη. Πρόκειται για ένα μέλλον που βασίζεται στην ισχυρή θαλάσσια κληρονομιά της Ευρώπης, αλλά που ταυτόχρονα προσβλέπει στρατηγικά να καθορίσει πώς μπορεί να ενισχυθεί η ευζωία και η ευημερία της Ευρώπης, που είναι τόσο στενά συνδεδεμένη με τους ωκεανούς και τις θάλασσες.
<P>
Εμπνευσμένη από το δικό μας ξεχωριστό όραμα για τους ωκεανούς και τις θάλασσες, νωρίτερα σήμερα η Επιτροπή πρότεινε μια ολοκληρωμένη θαλάσσια πολιτική για την Ένωση. Για πρώτη φορά στα 50 χρόνια της ύπαρξής της, η Ευρωπαϊκή Ένωση αναγνώρισε ρητά ότι απαιτείται μια ολοκληρωμένη προσέγγιση για τις θάλασσες και τους ωκεανούς. Αυτή η ριζική αλλαγή προέρχεται από το αδιάσειστο επιχείρημα ότι θαλάσσια διάσταση ενυπάρχει σε σχεδόν κάθε σημαντικό ζήτημα που αντιμετωπίζει η Ευρώπη σήμερα - ενέργεια, κλιματική αλλαγή, καινοτομία, διεθνή ανταγωνιστικότητα, δημιουργία θέσεων εργασίας, προστασία του περιβάλλοντος, εμπόριο, μεταφορές κλπ. Όποιον τομέα και εάν εξετάσουμε, διαπιστώνουμε τους ισχυρούς δεσμούς του με τον ναυτιλιακό τομέα. Δεν θα ήταν συνετό, αντιθέτως θα ήταν μάλλον κοντόφθαλμο, να δραστηριοποιείται η Ευρωπαϊκή Ένωση σε αυτούς τους τομείς πολιτικής χωρίς να λαμβάνει υπόψη την αλληλοεπικάλυψή τους με τα ναυτιλιακά ζητήματα. Αυτό που χρειαζόμαστε είναι ένα ενιαίο όραμα όπου η χάραξη της πολιτικής να μπορεί να γίνεται με συνεκτικό και περιεκτικό τρόπο, ώστε να μεγιστοποιούνται οι δυνατότητες αυτών των έντονων και σύνθετων αλληλεπιδράσεων.
<P>
Σε μια εποχή κατά την οποία οι συζητήσεις για την αύξηση της θερμοκρασίας του πλανήτη, την παγκοσμιοποίηση και την ανταγωνιστικότητα της ΕΕ αποκτούν νέα επιτακτικότητα, δύσκολα μπορεί να παραβλεφθεί η αναντίρρητη ανάγκη για μια θαλάσσια στρατηγική που θα αντιμετωπίζει άμεσα αυτά τα ζητήματα. Βρίσκομαι σήμερα στην ευχάριστη θέση να ανακοινώσω ότι το Σώμα των Επιτρόπων στήριξε ένα έγγραφο ολοκληρωμένης πολιτικής που θα παράσχει αυτό ακριβώς που έλειπε από την Ευρωπαϊκή Ένωση μέχρι σήμερα: ένα γνήσιο, ενιαίο όραμα για τους ωκεανούς και τις θάλασσες. Δεν πρόκειται για ζήτημα που αφορά απλώς την αλιεία ή τη ναυτιλία, το εμπόριο ή την περιφερειακή ανάπτυξη, την έρευνα ή την απασχόληση, το περιβάλλον ή τις σχέσεις με τρίτες χώρες. Πρόκειται για μια πολιτική που τα περιλαμβάνει όλα αυτά, συνενώνει όλες αυτές τις δυνάμεις και τις αντιμετωπίζει ως αλληλένδετο σύνολο. Πρόκειται για μια πολιτική η οποία θα αντλεί στοιχεία από άλλες κοινοτικές πολιτικές και θα τις τροφοδοτεί.
<P>
Νωρίτερα σήμερα, στη συνεδρίαση της Επιτροπής εγκρίθηκε μια δέσμη εγγράφων. Αυτή η δέσμη έχει τρία βασικά συστατικά. Το πρώτο είναι μια ανακοίνωση που περιγράφει λεπτομερώς την προαναφερθείσα ολοκληρωμένη θαλάσσια πολιτική για την Ευρωπαϊκή Ένωση. " ανακοίνωση αυτή συνοδεύεται από ένα σχέδιο δράσης που περιγράφει τα πρώτα μέτρα που θα ληφθούν για την εφαρμογή της πολιτικής. Τέλος, υπάρχει μια ανακοίνωση που αναφέρει τα συμπεράσματα που συνάχθηκαν μετά από ευρεία και εξαιρετικά επιτυχημένη δημόσια διαβούλευση που διεξήχθη σε διάστημα ενός έτους.
<P>
Πιστεύω ότι θα εντοπίσετε γρήγορα τα βασικά στοιχεία της δέσμης, καθώς εκφράζουν σε πολύ μεγάλο βαθμό τις προτεραιότητες που θέσατε εσείς οι ίδιοι. Επιτρέψτε μου να αναφέρω μόνο τα παρακάτω: αξιοποίηση των ισχυρών σημείων της Ευρώπης για την καταπολέμηση της κλιματικής αλλαγής μέσω της έρευνας και της καινοτομίας, μέσω πιο εξειδικευμένου σχεδιασμού για τις ευαίσθητες ακτές και αναλαμβάνοντας ηγετικό ρόλο στις διεθνείς συζητήσεις· μια ευρωπαϊκή στρατηγική για τη θαλάσσια έρευνα και δέσμευση για αριστεία στη θαλάσσια έρευνα και καινοτομία ώστε να συμβάλλει στην επίτευξη των στόχων της Λισαβόνας για ανάπτυξη και θέσεις εργασίας και για την πλήρη αξιοποίηση των ευκαιριών που παρέχουν οι νέες τεχνολογίες· καλύτερη ρύθμιση των θαλάσσιων μεταφορών προκειμένου να δημιουργηθεί ένας γνήσιος, απαλλαγμένος από φραγμούς ευρωπαϊκός χώρος θαλάσσιων μεταφορών στην εσωτερική αγορά και να στηριχτεί το εξωτερικό εμπόριο της Ευρώπης σε αυτή την εποχή της παγκοσμιοποίησης· σεβασμός για τον σημαντικό ρόλο όσον αφορά την οικονομική ανάπτυξη και εξέταση του πώς η χρηματοδότηση της ΕΕ μπορεί να ενισχύσει με τον βέλτιστο τρόπο την ευημερία σε απομακρυσμένες και μειονεκτούσες περιφέρειες· διασφάλιση ότι όλες οι μορφές ανάπτυξης λαμβάνουν υπόψη τις περιβαλλοντικές επιπτώσεις προάγοντας τη φιλική προς το περιβάλλον ναυσιπλοΐα, μειώνοντας τους κινδύνους μόλυνσης και ενισχύοντας την αλιεία με βάση το οικοσύστημα· καλύτερη χρήση των μέσων σχεδιασμού, των δικτύων δεδομένων και του οριζόντιου συντονισμού για να υποστηριχτεί η λήψη αποφάσεων για θαλάσσιους χώρους και παράκτιες ζώνες και να διασφαλιστεί διεθνής συμμόρφωση με τους κανόνες· υποστήριξη συναφών προς τη θάλασσα συνεργατικών σχηματισμών και περιφερειακών κέντρων θαλάσσιας αριστείας προκειμένου να αυξηθεί η ανταγωνιστικότητα της Ευρώπης.
<P>
Αυτό θα βοηθήσει ιδιαιτέρως τις μικρές εταιρείες που αποτελούν τόσο σημαντικό μέρος των ευρωπαϊκών θαλάσσιων βιομηχανιών υψηλής τεχνολογίας. Θα βοηθήσει να αξιοποιηθεί το τεράστιο δυναμικό ανάπτυξης του παράκτιου και θαλάσσιου τουρισμού και θα αποτελέσει πρόσθετο στοιχείο για τη βελτίωση της ελκυστικότητας της ναυτικής σταδιοδρομίας.
<P>
Σήμερα, η Επιτροπή ενέκρινε μια ακόμη ανακοίνωση που αποσκοπεί να ενισχύσει την ελκυστικότητα της ναυτικής σταδιοδρομίας ξεκινώντας από την επανεξέταση των εξαιρέσεων ναυτικών και αλιέων από διάφορες πράξεις της εργατικής νομοθεσίας της Ευρωπαϊκής Ένωσης. Πρόκειται για έναν ευαίσθητο τομέα που προβληματίζει σε μεγάλο βαθμό πολλούς ενδιαφερόμενους. Ακόμη εκδόθηκε σήμερα ένα συνοδευτικό έγγραφο σχετικά με τους σημαντικούς δεσμούς μεταξύ της ενεργειακής πολιτικής και της θαλάσσιας πολιτικής της Ευρωπαϊκής Ένωσης.
<P>
Γνωρίζουμε καλά τις τεράστιες προκλήσεις που βρίσκονται μπροστά μας. Για την αντιμετώπισή τους, χρειαζόμαστε συγκεκριμένες προτάσεις - προτάσεις που να είναι αρκετά φιλόδοξες ώστε να μπορέσουμε να αντεπεξέλθουμε στις προκλήσεις με τις οποίες θα βρεθούμε αντιμέτωποι. Τους περασμένους αιώνες, οι θάλασσες και οι ωκεανοί άνοιξαν νέες και συναρπαστικές προοπτικές για την Ευρώπη. Τώρα, στην αρχή του 21ου αιώνα, ευελπιστούμε να ανακαλύψουμε τον δικό μας σύγχρονο Νέο Κόσμο ευκαιριών. Πιστεύω ότι βρισκόμαστε πράγματι στην αρχή μιας νέας εποχής. Πιστεύω ακόμη ότι ξεκινώντας την υλοποίηση των δράσεων που περιγράφονται λεπτομερώς στη δέσμη που εγκρίθηκε σήμερα, βάζουμε σταθερά την Ευρώπη στον δρόμο της εξερεύνησης αυτών των δυνατοτήτων με καινούργιο τρόπο. Όπως είναι γνωστό, "αν δεν ρισκάρεις, δεν κερδίζεις" και, ενώ αυτό είναι αλήθεια και σίγουρα αποτελεί μέρος της έμπνευσης που μας ωθεί προς την πρόοδο, πρέπει να σημειωθεί ότι, όπως τα ταξίδια ανακαλύψεων του παρελθόντος, έτσι και το σημερινό εγχείρημα θα έχει κόστος.
<P>
Το πρώτο στάδιο θα υλοποιηθεί το 2008 και χαρακτηρίζεται από διάφορες προπαρασκευαστικές δράσεις, για τις οποίες θα απαιτηθεί η συμμετοχή άλλων εταίρων, και πρέπει να διασφαλίσουμε, με τη στήριξή σας, την απαραίτητη χρηματοδότηση. Αυτές οι δράσεις είναι η άμεση συνέχεια των σκέψεων που εκφράσατε στην έκθεσή σας της 12ης Ιουλίου, όπου με μεγάλη χαρά διαπίστωσα ότι δηλώσατε ρητά την υποστήριξή σας προς αυτές τις δράσεις. Υπάρχουν διάφορες άλλες υποστηρικτικές δράσεις η υλοποίηση των οποίων έχει ήδη προχωρήσει πολύ· περιλαμβάνουν μια ανακοίνωση της 17ης Οκτωβρίου σχετικά με την πολιτική για τους λιμένες, άλλη μια για την παράνομη, λαθραία και άναρχη αλιεία, και μια τρίτη για τον αειφόρο τουρισμό. Θα ακολουθήσουν δράσεις για τους συναφείς προς τη θάλασσα συνεργατικούς σχηματισμούς και τις θαλάσσιες μεταφορές. Συμπληρωματικά προς όλα τα παραπάνω, θα διεξαχθεί μια συζήτηση στις 22 Οκτωβρίου στη Λισαβόνα με τους υπουργούς των 27 κρατών μελών που είναι υπεύθυνοι για τις ναυτιλιακές υποθέσεις, συμπεριλαμβανομένων, μεταξύ άλλων, υπουργών μεταφορών, αλιείας, περιβάλλοντος και άμυνας. Αυτό θα τροφοδοτήσει στη συνέχεια συζήτηση που θα διεξαχθεί στο Ευρωπαϊκό Συμβούλιο του Δεκεμβρίου με σκοπό την υιοθέτηση της συγκεκριμένης πολιτικής.
<P>
Επομένως, η σημερινή ημέρα δεν είναι το τέλος αλλά ούτε και η αρχή του ταξιδιού. Είναι ένα σημαντικό ορόσημο, μια ημέρα που σηματοδοτεί μια αποφασιστικής σημασίας μετάβαση από μια περίοδο στοχασμού σε αυτό που μας ζητήσατε εσείς στο Κοινοβούλιο και σε αυτό που προσβλέπουμε εμείς στην Επιτροπή: μια περίοδο δράσης.
<P>
Το Ευρωπαϊκό Κοινοβούλιο έχει αποτελέσει σημαντικότατο παράγοντα σε αυτή τη διαδικασία και μας έχει παράσχει ανεκτίμητης αξίας σχόλια και παρατηρήσεις. Ως εκ τούτου, θα ήθελα να ευχαριστήσω για άλλη μια φορά το Κοινοβούλιο στο σύνολό του και τους μεμονωμένους εισηγητές και βουλευτές που επέδειξαν ιδιαίτερο ενδιαφέρον για αυτό το έργο. Είμαι ιδιαίτερα ευχαριστημένος για τη συμμετοχή μου σε πολλές ακροάσεις και συνεδριάσεις που διεξήχθησαν στο Κοινοβούλιο. Ειλικρινά, ανυπομονώ να συνεχιστεί αυτός ο διάλογος. Το Κοινοβούλιο θα εξακολουθήσει να διαδραματίζει κεντρικό ρόλο στην εξέλιξη της συγκεκριμένης πολιτικής. " διασφάλιση της επιτυχίας της θαλάσσιας πολιτικής δεν είναι κάτι που η Επιτροπή μπορεί, ή επιθυμεί, να αναλάβει μόνη της. " επιτυχία της εξαρτάται από τη διατήρηση κοινής προσέγγισης. Ελπίζω ότι μπορώ να βασίζομαι στη συνεχή συνεργασία σας.
<P>
Όπως ανέφερα στην αρχή της δήλωσής μου, η σημερινή μέρα είναι πράγματι σημαντική. Ανοίξαμε πανιά για μια νέα και συναρπαστική περιπέτεια. Μια περιπέτεια που πιστεύουμε και ευελπιστούμε ότι θα οδηγήσει σε αυξημένη και συνεχή ευημερία στην Ευρώπη. Μπροστά μας ανοίγεται ένας ωκεανός ευκαιριών.
<SPEAKER ID="144" NAME="Matthias Groote" AFFILIATION="PSE">
(DE) Κύριε Πρόεδρε, κύριε Επίτροπε, θα ήθελα να μεταφέρω τη συγγνώμη του εισηγητή του Κοινοβουλίου για την Πράσινη Βίβλο Willi Piecyk, που δεν μπορεί να παρευρεθεί σήμερα εδώ και μου ανέθεσε να σας μεταφέρω τους θερμούς χαιρετισμούς του.
<P>
Θα ήθελα να εκφράσω την επιδοκιμασία μου -είμαι μέλος της Επιτροπής Περιβάλλοντος- για τις συνδέσεις χερσαίας πρόσβασης των πλοίων. Αυτό συμπεριλήφθηκε και εάν μπορέσουμε να επιτύχουμε μια τέτοια απόφαση, θα είναι πολύ καλό για την ποιότητα του ατμοσφαιρικού αέρα στην Ευρώπη και για τη μείωση των εκπομπών CO2. Στην Πράσινη Βίβλο για τη θαλάσσια πολιτική γίνεται επίσης λόγος για το ότι τα πλοία πρέπει να περιληφθούν στο σύστημα εμπορίας δικαιωμάτων εκπομπών. Βρισκόμαστε μόλις στην πρώτη ανάγνωση για τη συμπερίληψη των αερομεταφορών στην εμπορία δικαιωμάτων εκπομπών.
<P>
Στο πρωτόκολλο του Κιότο δεν υπήρχε διάταξη ούτε για τις αερομεταφορές και ως εκ τούτου έχω ένα πολύ πρακτικό ερώτημα: πότε προτίθεται η Επιτροπή να παρουσιάσει πρόταση για τη συμπερίληψη των θαλάσσιων μεταφορών στην εμπορία δικαιωμάτων εκπομπών;
<SPEAKER ID="146" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, θα ήθελα, επ' ευκαιρία της συγκεκριμένης ανακοίνωσης της Επιτροπής σχετικά με μια θαλάσσια πολιτική για την ΕΕ, να υπενθυμίσω στο Κοινοβούλιο το συνεχιζόμενο εδώ και αρκετά χρόνια εμπάργκο της Τουρκίας σε όλες τις ναυτιλιακές δραστηριότητες που σχετίζονται με την Κυπριακή Δημοκρατία. Αυτό το εμπάργκο επιφέρει σημαντικές ζημίες στον κλάδο της ναυτιλίας όχι μόνο της Κύπρου αλλά και της ΕΕ γενικά...
<P>
(Σχόλια από το Σώμα)
<P>
Μιλώ στα αγγλικά. Θα ήταν πραγματικά ενδιαφέρον να διαθέταμε διερμηνέα από τα αγγλικά στα αγγλικά.
<P>
Αναφερόμουν στο εμπάργκο που έχει επιβάλει η Τουρκία στην Κύπρο εδώ και αρκετά χρόνια, και έλεγα ότι προκαλεί σοβαρότατες ζημίες όχι μόνο στην Κύπρο, που είναι κράτος μέλος, αλλά και γενικά στην ΕΕ.
<P>
Θα ήθελα ακόμη μια φορά να ζητήσω από την Επιτροπή να εντείνει τις προσπάθειές της για να πείσει την τουρκική κυβέρνηση να επανεξετάσει την απόφασή της να συνεχίσει την επιβολή αυτού του άδικου και περιττού εμπάργκο στη ναυσιπλοΐα ενός κράτους μέλους της ΕΕ.
<P>
Κατανοώ πως πρέπει να είμαστε επιεικείς -αρκετά επιεικείς- με την Τουρκία, αλλά η υπομονή μας αρχίζει να εξαντλείται. Εντέλει, τι είδους θαλάσσια πολιτική μπορούμε να εφαρμόζουμε όταν τα πλοία ενός κράτους μέλους δεν μπορούν να χρησιμοποιούν τους λιμένες στις ναυτιλιακές γραμμές ενός υποψήφιου κράτους μέλους;
<P>
Θα μπορούσατε, Επίτροπε, να μας διαβεβαιώσετε ότι θα ασχοληθείτε επειγόντως και ιδιαιτέρως με αυτό το θέμα;
<SPEAKER ID="149" NAME="Struan Stevenson" AFFILIATION="PPE-DE">
(EN) Κυρία Πρόεδρε, θα ήθελα να συγχαρώ τον Επίτροπο Borg για αυτό το ιδιαίτερα ευπρόσδεκτο και οξυδερκές σχέδιο δράσης που ασχολείται συγκεκριμένα με τα σημεία της αλιείας που με ενδιαφέρουν: το ολοκληρωμένο δίκτυο για τη θαλάσσια εποπτεία, το οποίο πιστεύω ότι είναι απολύτως απαραίτητο εάν επιθυμούμε να βελτιώσουμε την ασφάλεια και να εξαλείψουμε την παράνομη, λαθραία και άναρχη αλιεία· το σχέδιο για τον τερματισμό της καταστροφικής αλιείας με τράτες με συρόμενα δίχτυα βυθού στην ανοικτή θάλασσα· το σχέδιο για βελτίωση των συνθηκών εργασίας στον αλιευτικό κλάδο, έναν κλάδο με τις πιο επικίνδυνες και κακοπληρωμένες θέσεις εργασίας στην ΕΕ· τη βελτίωση της συνεργασίας μεταξύ των ακτοφυλακών· τον τερματισμό των απορρίψεων αλιευμάτων και την προώθηση της υδατοκαλλιέργειας, που προσφέρει 65.000 θέσεις εργασίας πλήρους απασχόλησης στην ΕΕ - όλα αυτά είναι υπέροχα.
<P>
Τάσσομαι υπέρ ενός οδικού χάρτη για τον θαλάσσιο χωροταξικό σχεδιασμό και το ερώτημά μου αφορά αυτό το συγκεκριμένο ζήτημα. Ποιος θα πληρώσει για αυτό τον σχεδιασμό; Ορισμένα κράτη μέλη το έχουν ήδη πράξει. Διαθέτουν ήδη χωροταξικά σχέδια για τις θαλάσσιες περιοχές τους. Πιστεύω ότι αυτός ο θαλάσσιος χωροταξικός σχεδιασμός θα αποκτήσει εμπορική αξία. Στο μεταξύ όμως ποιος πρόκειται να τον πληρώσει;
<SPEAKER ID="150" NAME="Joe Borg">
μέλος της Επιτροπής. - (EN) Κυρία Πρόεδρε, όσον αφορά το ερώτημα που έθεσε ο αξιότιμος βουλευτής κ. Groote σχετικά με τις εκπομπές CO2: Θα ήθελα να υπογραμμίσω το γεγονός ότι οι εκπομπές που προέρχονται από πλοία που σχετίζονται με τις θαλάσσιες μεταφορές είναι σε απόλυτους αριθμούς χαμηλότερες απ' ό,τι σε άλλες κατηγορίες όπως οι αερομεταφορές ή ακόμα και οι οδικές μεταφορές.
<P>
Ωστόσο, σε μεμονωμένη βάση, είναι αλήθεια ότι οι εκπομπές CO2 που προέρχονται από μεμονωμένα σκάφη είναι σημαντικές. Επομένως, είναι λογικό να αναληφθεί δράση και να ενθαρρυνθεί ο κλάδος της ναυτιλίας να προβεί στις απαραίτητες ενέργειες για μείωση του CO2 εάν επιθυμούμε να μεγιστοποιήσουμε τις δυνατότητες ανάπτυξης όσον αφορά τις θαλάσσιες μεταφορές, καθώς δεν υπάρχει αμφιβολία ότι υπάρχουν τεράστιες δυνατότητες περαιτέρω εξέλιξης των θαλάσσιων μεταφορών, αλλά αυτό πρέπει να γίνει σε συνδυασμό με μείωση των εκπομπών CO2 εάν επιθυμούμε να δημιουργήσουμε τις συνθήκες που θα κάνουν τις θαλάσσιες μεταφορές να φαίνονται πολύ πιο φιλικές προς τον καταναλωτή.
<P>
Για να επιτευχθεί αυτό, είναι σημαντικό να υπογραμμιστεί το γεγονός ότι, καθώς έχουμε να κάνουμε με μια παγκόσμια βιομηχανία, οι πρωτοβουλίες πρέπει να ληφθούν, πρώτα απ' όλα, σε διεθνές επίπεδο. Επομένως, πρέπει να καταβληθεί διεθνής προσπάθεια και η Ευρωπαϊκή Ένωση πρέπει να είναι προετοιμασμένη να αναλάβει ηγετικό ρόλο, στο πλαίσιο του Διεθνούς Ναυτιλιακού Οργανισμού, προκειμένου να οριστούν πρότυπα όσον αφορά τις εκπομπές CO2. Απουσία προόδου, η Επιτροπή θα εξετάσει άλλες επιλογές προκειμένου να επιτευχθεί αποτελεσματική μείωση των εκπομπών CO2.
<P>
Επισημαίνεται ακόμη το γεγονός ότι υπάρχουν περιπτώσεις όπου, λόγω των υπαρχουσών αντιφάσεων, δίνεται, κατά κάποιον τρόπο, κίνητρο για αύξηση των εκπομπών CO2. Για παράδειγμα, στο αγκυροβόλιο, καθώς η χρήση ηλεκτρικής ενέργειας στους λιμένες φορολογείται, πολλά σκάφη καταλήγουν να αφήνουν αναμμένες τις μηχανές τους προκειμένου να εξοικονομήσουν χρήματα λόγω της απαλλαγής των καυσίμων από δασμούς.
<P>
Επομένως, μόνο εάν ληφθούν μέτρα για την εξάλειψη αυτής της αντίφασης, θα δοθούν κίνητρα ώστε να χρησιμοποιούν τα σκάφη το δίκτυο ηλεκτρισμού.
<P>
Σχετικά με το ερώτημα που έθεσε ο κ. Ματσάκης για το εμπάργκο της Τουρκίας στην Κύπρο, αρχικά θα ήθελα να υπογραμμίσω το γεγονός ότι, όσον αφορά τις ενταξιακές διαπραγματεύσεις της Τουρκίας, ένα ή δύο από τα κεφάλαια που δεν έχουν ανοίξει και δεν πρόκειται να ανοίξουν έως ότου η Τουρκία επιλύσει την κατάσταση αυτή σχετίζεται με τις μεταφορές και την αλιεία, που εμπίπτουν στον τομέα της δικής μου αρμοδιότητας. Επομένως, καταβάλλουμε κάθε προσπάθεια να πείσουμε την Τουρκία να επανεξετάσει τη θέση της.
<P>
Προφανώς, εξετάζουμε αυτό το θέμα προκειμένου να διαπιστωθεί πώς μπορούμε να συνεργαστούμε στενότερα με την Τουρκία ώστε να εφαρμόσει -και επίσης ως προετοιμασία της επακόλουθης ένταξής της- το κοινοτικό κεκτημένο σε παρόμοια μέτρα.
<P>
Θα ήθελα επίσης να αναφέρω, όσον αφορά το ερώτημα που έθεσε ο κ. Stevenson σχετικά με τον χωροταξικό σχεδιασμό και ποιος θα τον πληρώσει, ότι δεν προτείνουμε να κοινοτικοποιηθεί ο χωροταξικός σχεδιασμός, αλλά να αποτελεί αρμοδιότητα και καθήκον των κρατών μελών.
<P>
Ωστόσο, θα θέλαμε να δούμε και να ενθαρρύνουμε τα κράτη μέλη που δεν έχουν υιοθετήσει το σύστημα χωροταξικού σχεδιασμού να το καθιερώσουν όπως έχουν κάνει και άλλα κράτη μέλη. Μπορούμε να αναφέρουμε παραδείγματα χωροταξικού σχεδιασμού που έχουν υιοθετηθεί από ορισμένα κράτη μέλη ώστε να ακολουθήσουν αυτή την πρακτική και άλλα κράτη μέλη.
<P>
Θα επιδιώξουμε να διασφαλίσουμε κάποια συνάφεια των μέτρων χωροταξικού σχεδιασμού που εφαρμόζονται από τα διάφορα κράτη μέλη ώστε να μην καταλήξουμε σε μια κατάσταση με καθεστώτα που διαφέρουν σημαντικά το ένα από το άλλο.
<P>
Επομένως, θα παράσχουμε κίνητρα για τη δημιουργία συστημάτων χωροταξικού σχεδιασμού· θα βοηθήσουμε να δημιουργηθούν τα απαραίτητα μέσα προκειμένου να μπορέσει να λειτουργήσει πιο αποτελεσματικά ο χωροταξικός σχεδιασμός και θα προσπαθήσουμε να ορίσουμε κατευθυντήριες οδηγίες προκειμένου να δημιουργηθεί ένα κοινό πρότυπο χωροταξικού σχεδιασμού, αλλά εντέλει αποτελεί ευθύνη και καθήκον των κρατών μελών να θεσπίσουν σύστημα χωροταξικού σχεδιασμού για τα εθνικά τους ύδατα.
<SPEAKER ID="151" NAME="Margie Sudre" AFFILIATION="PPE-DE">
(FR) Κυρία Πρόεδρε, κύριε Επίτροπε, αγαπητοί συνάδελφοι, δεν μπορώ παρά να υποδεχθώ απόλυτα θετικά την επιθυμία της Ευρωπαϊκής Επιτροπής να εντάξει στους κόλπους μιας ολοκληρωμένης πολιτικής τις προηγουμένως χωριστές και ενίοτε χωρίς συνοχή τομεακές πολιτικές.
<P>
Χαιρετίζω την έμφαση που εδόθη στην αειφόρο χρήση των πόρων, την ευχή να αναπτυχθεί θαλάσσια τεχνογνωσία, να προαχθεί η αειφόρος απασχόληση καθώς και να βελτιστοποιηθεί η ποιότητας ζωής των παράκτιων πληθυσμών. Όλα αυτά είναι βήματα προς τη σωστή κατεύθυνση.
<P>
" μελλοντική θαλάσσια πολιτική θα έπρεπε να ολοκληρώνει καλύτερα τις ιδιαιτερότητες των εξόχως απομακρυσμένων περιοχών καθώς και τα δυνατά σημεία τους. Οι εξόχως απομακρυσμένες περιφέρειες απολαμβάνουν προστατευμένα αλιευτικά αποθέματα. Πρέπει να το λαμβάνουμε υπόψη αυτό. Αλλά κυρίως, αυτές οι περιφέρειες θα μπορούσαν να είναι ένα αληθινό εργαστήριο και πρώτης τάξεως τόπος δοκιμαστικής χρήσης και ανάπτυξης θαλάσσιων ανανεώσιμων μορφών ενέργειας.
<P>
" Επιτροπή προτίθεται να αξιοποιήσει τα εξαιρετικά εδάφη που προσφέρουν οι εξόχως απομακρυσμένες περιφέρειες και από τα οποία αποτελείται η Ευρωπαϊκή Ένωση;
<SPEAKER ID="152" NAME="Paulo Casaca" AFFILIATION="PSE">
(PT) Κύριε Επίτροπε, σας συγχαίρω θερμά διότι αυτό το έγγραφο πραγματικά επιτυγχάνει την εναρμόνιση, που είναι αυτό που χρειαζόμαστε στα δύο μείζονα ζητήματα της αλιείας. Αφενός είναι ανάγκη να εξασφαλιστούν οι συνθήκες εργασίας των αλιέων και αφετέρου είναι απαραίτητο να εναρμονιστεί η αλιεία με μία διαχείριση βασισμένη στο οικοσύστημα.
<P>
Στο μεταξύ θα ήθελα να ρωτήσω τον Επίτροπο αν μπορεί να επιβεβαιώσει το ρεπορτάζ των Financial Times σύμφωνα με το οποίο μία μελέτη που έγινε κατ' εντολήν της Γενικής Διεύθυνσης Αλιείας επικρίνει δριμύτατα τα αποτελέσματα της μικροδιαχείρισης οικοσυστημάτων των Βρυξελλών και παρουσιάζει μία καταστροφική επισκόπηση της Κοινής Αλιευτικής Πολιτικής των τελευταίων 25 ετών, ενώ δηλώνει ότι η αλιεία που υπόκειται στην ΚΑΠ σημειώνει πολύ μεγαλύτερα ποσοστά υπεραλίευσης από τον παγκόσμιο μέσο όρο. Υπάρχει αυτή η έκθεση, θα υποβληθεί στην Επιτροπή Αλιείας του Ευρωπαϊκού Κοινοβουλίου, και ποια είναι η θέση του Επιτρόπου για αυτές τις επικρίσεις;
<SPEAKER ID="153" NAME="Philippe Morillon" AFFILIATION="ALDE">
(FR) Κυρία Πρόεδρε, θέλω να εκφράσω φυσικά και εγώ τα δικά μου συγχαρητήρια στον Επίτροπο Borg για το έργο που επιτέλεσε. Τελείωσε με τη φράση "πιστεύουμε και ευελπιστούμε" και με έκανε αμέσως να σκεφτώ το σλόγκαν "πιστεύω και τολμώ" που κάποια στιγμή υπήρξε ένα πολύ ωραίο σλόγκαν.
<P>
Πίστη και τόλμη! Τολμήσατε. Πιστεύω σήμερα ότι το όραμα που αναπτύξατε με τρόπο ιδιαίτερα σαφή στην ανακοίνωση η οποία μας παρεδόθη πηγαίνει, προφανώς, προς τη σωστή κατεύθυνση.
<P>
Θα ήθελα να θέσω μια ερώτηση η οποία εξέφραζε την ανησυχία, ωστόσο, του τομέα της αλιείας σε αυτήν την υπόθεση. " εφαρμογή μιας ολοκληρωμένης διαχείρισης των παράκτιων ζωνών θα πάρει, βεβαίως, τμήμα των πιστώσεών της από το Ευρωπαϊκό Ταμείο Αλιείας. " ανησυχία έγκειται στο ότι αυτό το Ευρωπαϊκό Ταμείο, για το οποίο έχουμε ήδη πολλούς λόγους να παραπονούμαστε ότι ήταν ανεπαρκές, είναι το μόνο που εφαρμόζεται.
<P>
Θα ήθελα ο Επίτροπος να μας καθησυχάσει σχετικά με αυτό το σημείο και να μας επιβεβαιώσει ότι τα Διαρθρωτικά Ταμεία, βεβαίως, τα απαραίτητα κονδύλια για την ανάπτυξη και την προστασία του περιβάλλοντος, θα συμβάλλουν επίσης στην εφαρμογή αυτής της πολιτικής.
<SPEAKER ID="154" NAME="Joe Borg">
μέλος της Επιτροπής. - (EN) Κυρία Πρόεδρε, όσον αφορά το ερώτημα που έθεσε η κ. Sudre σχετικά με τις άκρως απομακρυσμένες περιοχές: δεν υπάρχει αμφιβολία ότι στο πλαίσιο μιας θαλάσσιας πολιτικής δεν επιδιώκουμε να διαμορφώσουμε -όπως είναι σαφές, πιστεύω, από τη γαλάζια βίβλο, που μόλις εγκρίθηκε, και το σχέδιο δράσης- μια πολιτική που να ταιριάζει παντού. Ως εκ τούτου, πρέπει να ληφθούν υπόψη οι ιδιαιτερότητες των απομακρυσμένων περιφερειών και ιδίως των άκρως απομακρυσμένων περιφερειών.
<P>
" άλλη όψη του νομίσματος είναι ότι οι άκρως απομακρυσμένες περιφερειών προσφέρουν στην Ευρωπαϊκή Ένωση τεράστια πλεονεκτήματα. Μας ανοίγουν τον δρόμο προς άλλους ωκεανούς, στους οποίους διαφορετικά δεν θα είχαμε άμεση πρόσβαση. Και, αναφέροντας την αλιεία ως παράδειγμα, το γεγονός ότι διαθέτετε άκρως απομακρυσμένες περιοχές στον Ινδικό Ωκεανό, για παράδειγμα, όπως τη Réunion, μας δίνει τη δυνατότητα να εκφράζουμε άμεσα τη γνώμη μας στους περιφερειακούς αλιευτικούς οργανισμούς που υπάρχουν ήδη και σε αυτούς που προσπαθούμε να προωθήσουμε για τη συγκεκριμένη θάλασσα.
<P>
Επομένως, σίγουρα θα ενθάρρυνα την εξέταση των ιδιαιτεροτήτων των άκρως απομακρυσμένων περιφερειών. Πρέπει επίσης να διασφαλίσουμε ότι θα μεγιστοποιήσουμε τα πλεονεκτήματα που μπορούν να προσφερθούν σε αυτές τις άκρως απομακρυσμένες περιφέρειες. Και, ναι, μπορούμε να τις χρησιμοποιήσουμε ως εργαστήριο για την ανάπτυξη, για παράδειγμα, των ανανεώσιμων πηγών ενέργειας, και πρέπει χωρίς αμφιβολία να προσπαθήσουμε να προωθήσουμε και να ενθαρρύνουμε ότι ταυτοχρόνως οι ευαισθησίες αυτών των περιοχών δεν θα θιγούν με κανέναν τρόπο.
<P>
Όσον αφορά το ερώτημα που έθεσε ο κ. Casaca σχετικά με την προσέγγιση με βάση τα οικοσυστήματα, θα ήθελα αρχικά να δηλώσω ότι, ναι, στη Γενική Διεύθυνση Αλιείας και Ναυτιλιακών Υποθέσεων αναθέσαμε σε εμπειρογνώμονες την εκπόνηση μελέτης. Πρόκειται για τυπική περιοδική άσκηση που πραγματοποιούμε για να διαπιστώσουμε πώς λειτουργεί η κοινή αλιευτική πολιτική, ποιες είναι οι ενδεχόμενες παγίδες που αντιμετωπίζονται, προκειμένου μέσω της άσκησης να αποκομίσουμε διδάγματα από την προηγούμενη εμπειρία και να προσπαθήσουμε να βελτιώσουμε την κατάσταση.
<P>
Πρώτα απ' όλα, δεν έχω κανένα πρόβλημα να διαβιβάσω τη συγκεκριμένη μελέτη στην Επιτροπή Αλιείας. Γνωρίζουμε ότι αυτό είναι καίριας σημασίας, αλλά αποδεχόμαστε την κριτική, καθώς εντέλει προσπαθούμε να εφαρμόσουμε τις μεταρρυθμίσεις της κοινής αλιευτικής πολιτικής του 2002. Βρισκόμαστε ακόμα, εν έτει 2007, στις αρχικές φάσεις της πραγματικής εφαρμογής των μεταρρυθμίσεων του 2002 προσανατολιζόμενοι προς πολυετή σχέδια διαχείρισης και ανάκτησης, προσανατολιζόμενοι προς μια διαχείριση της αλιείας που βασίζεται περισσότερο στο οικοσύστημα.
<P>
Κληρονομήσαμε πολλά έτη διαχείρισης της αλιείας, η οποία δέχτηκε τον καταιγισμό των επιστημονικών εξελίξεων, της τεράστιας αύξησης του αριθμού των σκαφών που ξεπέρασαν κάθε όριο χωρητικότητας σε σχέση με τις ποσότητες που μπορούν να αλιεύονται κατά τρόπο αειφόρο. Και πρέπει να διασφαλίσουμε ότι θα επανορθώσουμε την κατάσταση και θα δημιουργήσουμε τις κατάλληλες συνθήκες για αειφόρο αλιεία, μέτρα και πρωτοβουλίες που και πάλι ευελπιστώ ότι θα κερδίσουν την πλήρη στήριξη του Κοινοβουλίου: όπως μια πολιτική απορρίψεων· μέτρα και πρωτοβουλίες σχετικά με την πολυετή διαχείριση της αλιείας, διαχείριση της αλιείας μέσω του καθορισμού περισσότερων περιοχών και εποχών απαγόρευσης της αλιευτικής δραστηριότητας - όλα αυτά είναι μέτρα που προσανατολίζονται σε μεγάλο βαθμό στην κατεύθυνση της προσέγγισης της αλιείας βάσει των οικοσυστημάτων και της μέγιστης βιώσιμης απόδοσης.
<P>
Έχουμε το πρώτο παράδειγμα ενός σχεδίου διαχείρισης βάσει της μέγιστης βιώσιμης απόδοσης για τη χωματίδα και το πρόγραμμα διαχείρισης της γλώσσας που εγκρίθηκε στο Συμβούλιο μόλις τον περασμένο Ιούνιο. Έτσι, ελπίζουμε ότι θα συνεχίσουμε να κινούμαστε προς αυτή την κατεύθυνση προκειμένου να ανακτήσουμε την ορθή διαχείριση της αλιείας βάσει της προσέγγισης του οικοσυστήματος.
<P>
Σχετικά με το ερώτημα που έθεσε ο κ. Morillon, θα ήθελα αρχικά να τον διαβεβαιώσω ότι η ολοκληρωμένη προσέγγιση στις ναυτιλιακές υποθέσεις δεν θα χρηματοδοτηθεί μέσω του Ευρωπαϊκού Ταμείου Αλιείας. Οι πόροι του Ευρωπαϊκού Ταμείου Αλιείας για το 2007-2013 έχουν δεσμευτεί. Λάβαμε τα εθνικά στρατηγικά σχέδια και τα επιχειρησιακά προγράμματα από σχεδόν όλα τα κράτη μέλη, τα εξετάζουμε και είναι προφανές ότι προσανατολίζονται προς την αλιεία και την υδατοκαλλιέργεια.
<P>
Ωστόσο, όσον αφορά τις ναυτιλιακές υποθέσεις, πρέπει να εξεταστούν άλλες πηγές χρηματοδότησης. Θα έλεγα ότι η πιο λογική πηγή χρηματοδότησης θα μπορούσε να είναι μέσω των Διαρθρωτικών Ταμείων, μέσω των Περιφερειακών Ταμείων, καθώς, εντέλει, οι παράκτιες περιοχές είναι περιοχές της Ευρωπαϊκής Ένωσης. Επομένως, πρέπει να επιστήσουμε την προσοχή στις συγκεκριμένες ανάγκες των παράκτιων περιοχών και στις θάλασσες που τις περιβάλλουν, ώστε, με αυτό τον τρόπο, να μπορούμε να αναπροσανατολίζουμε, ανάλογα με τις ανάγκες, τη χρηματοδότηση σε πρωτοβουλίες και έργα που θα επικεντρώνονται ιδιαιτέρως στη δημιουργία των κατάλληλων εργαλείων για τη διαχείριση μιας ολοκληρωμένης θαλάσσιας πολιτικής.
<SPEAKER ID="156" NAME="Luís Queiró" AFFILIATION="PPE-DE">
(PT) Θα ήθελα να προσθέσω και τα δικά μου συγχαρητήρια σε όσα ειπώθηκαν ήδη εδώ προς τον Επίτροπο για τη σημερινή παρουσίαση του εγγράφου για το σχέδιο δράσης για την ανάπτυξη μίας θαλάσσιας πολιτικής της ΕΕ και θα ήθελα να πω ότι το έγγραφο που παρουσιάστηκε σήμερα, περιλαμβάνει μια σειρά αξιοσημείωτων πρωτοβουλιών, στις οποίες συγκαταλέγεται, φυσικά μεταξύ πολλών άλλων, η πρόταση για μία ευρωπαϊκή στρατηγική για τη θαλάσσια έρευνα, η υποστήριξη μίας ολοκληρωμένης προσέγγισης των εθνικών θαλασσίων πολιτικών, καθώς και η σύσταση να λειτουργεί η Ευρώπη ως δίκτυο στο επίπεδο της θαλάσσιας επιτήρησης και η πρόταση δημιουργίας πολυτομεακών θαλασσίων συνεργατικών σχηματισμών με την ανάλογη χρηματοδοτική προσαρμογή σε ευρωπαϊκό επίπεδο.
<P>
Τέλος, σε αυτή τη δημόσια συζήτηση θα ήθελα να θέσω τις ακόλουθες ερωτήσεις στον Επίτροπο: μεγάλο μέρος του σχεδίου δράσης που παρουσιάστηκε, μπορεί να εκτελεστεί και να ενθαρρυνθεί από την ίδια την Επιτροπή, προφανώς όμως δεν θα έχει την υποστήριξη του Συμβουλίου και των κρατών μελών. Ακούσαμε τον Επίτροπο να λέει εδώ πως είναι σημαντικό να επιτευχθεί αυτή η υποστήριξη στην περίοδο συνόδου του Ευρωπαϊκού Κοινοβουλίου τον Δεκέμβριο. Το ερώτημα είναι λοιπόν: υπάρχει ελπίδα για αποτελεσματική υποστήριξη που θα έφερνε αυτή τη στρατηγική στην πρώτη γραμμή των προτεραιοτήτων της Ένωσης και θα τη διατηρούσε εκεί, ή πρόκειται απλά για τυπική υποστήριξη;
<P>
Θα ήθελα να τελειώσω διατυπώνοντας τη δεύτερη ερώτησή μου: πώς μπορεί να εξασφαλιστεί ότι μία ευρωπαϊκή θαλάσσια στρατηγική θα έχει ως αποτέλεσμα μεγαλύτερη συνεργασία και συντονισμό χωρίς να καταλήξει σε κοινοτικοποίηση της θαλάσσιας πολιτικής και ειδικότερα των εθνικών θαλάσσιων πόρων;
<SPEAKER ID="157" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, η ανακοίνωση της Επιτροπής σχετικά με τη μελλοντική κοινή ναυτιλιακή πολιτική της Ευρωπαϊκής Ένωσης, κινείται στην ίδια αντεργατική ρότα. Περιλαμβάνει νέα μέτρα για την ενίσχυση της ανταγωνιστικότητας, την αύξηση των κερδών των μεγάλων ναυτιλιακών επιχειρηματικών ομίλων και σηματοδοτεί την ένταση της επίθεσης ενάντια στους εργαζόμενους.
<P>
Βασικοί στόχοι της είναι: ενίσχυση της τάσης συγκέντρωσης πλοίων και κεφαλαίων σε μεγάλους ναυτιλιακούς επιχειρηματικούς ομίλους, πλήρη απελευθέρωση των θαλάσσιων μεταφορών και των υπηρεσιών στους συναφείς κλάδους, ανάληψη στρατηγικού ρόλου από τα όργανα της Ευρωπαϊκής Ένωσης, ώστε να εκφράζουν ολοκληρωμένα τα συνολικά συμφέροντα του κεφαλαίου στους διεθνείς οργανισμούς, σαρωτικές αλλαγές στις εργασιακές σχέσεις, υποβάθμιση και ιδιωτικοποίηση της ναυτικής εκπαίδευσης για την παραγωγή φτηνού εργατικού δυναμικού, ναυτεργάτες πολλαπλών καθηκόντων, γραφειοκρατικές οδηγίες και κανονισμούς που δεν οδηγούν στη βελτίωση των όρων ασφάλειας των πλοίων και την προστασία της ανθρώπινης ζωής στη θάλασσα.
<P>
Κύριε Επίτροπε, υπάρχει σε εκκρεμότητα η διεθνής σύμβαση κωδικοποίησης της ναυτεργατικής νομοθεσίας. Ποια είναι η θέση της Επιτροπής σε ό,τι αφορά αυτό το ζήτημα, τι μέτρα πρόκειται να ληφθούν -και τελειώνω κυρία Πρόεδρε- σχετικά με ένα φαινόμενο για το οποίο μπορεί να μην έχετε την αποκλειστική ευθύνη εσείς, δηλαδή την καταπάτηση ακτών από μονοπωλιακούς τουριστικούς ομίλους και ιδιώτες κατά μήκος της ακτογραμμής των κρατών μελών.
<SPEAKER ID="158" NAME="Gerard Batten" AFFILIATION="IND/DEM">
(EN) Κυρία Πρόεδρε, ο Επίτροπος έκανε ορισμένες αναφορές στη ναυτική ιστορία, και το ίδιο θα ήθελα να κάνω και εγώ. Οι περισσότεροι άνθρωποι γνωρίζουν τους στίχους του ύμνου "Rule Britannia" (Κυβέρνα, Βρετανία), αλλά ορισμένες φορές κάνουν ένα σημαντικό λάθος σε μία λέξη. " σωστή εκδοχή δεν είναι "Κυβέρνα, Βρετανία, η Βρετανία κυβερνά τα κύματα", αλλά "Κυβέρνα, Βρετανία! Βρετανία, κυβέρνα τα κύματα". " λέξη "κυβερνά" μετατρέπει το νόημα σε πομπώδη ισχυρισμό. " σωστή λέξη, "κυβέρνα", δίνει την έννοια της παραίνεσης και της προειδοποίησης. Χρησιμοποιείτο για να γίνει κατανοητό ότι η Βρετανία έπρεπε να κυβερνά τα κύματα για να διατηρήσει την ελευθερία και την ανεξαρτησία της. Σήμερα, οι Βρετανοί δεν κυβερνούν ούτε τους εαυτούς τους, με πάνω από το 80% της νομοθεσίας μας να θεσπίζεται από την Ευρωπαϊκή Ένωση. " κοινή αλιευτική πολιτική έχει καταστρέψει τη βρετανική αλιευτική βιομηχανία και έχει προκαλέσει οικολογική καταστροφή στα βρετανικά ύδατα. Λαμβάνοντας υπόψη το ιστορικό της ΕΕ, γιατί να υποθέσουμε ότι η θαλάσσια πολιτική της ΕΕ θα είναι λιγότερο καταστροφική από την κοινή αλιευτική πολιτική;
<SPEAKER ID="159" NAME="Πρόεδρος">
Υπάρχει πολύ ενδιαφέρον από τους συναδέλφους για έναν ακόμη κύκλο ερωτήσεων και πιστεύω ότι πρέπει να αξιοποιηθεί αυτή η σημαντική συζήτηση.
<P>
Ήθελα να ρωτήσω, κύριε Επίτροπε, αν μπορείτε να απαντήσετε σύντομα για να μπορέσουμε να δώσουμε το λόγο σε άλλους συναδέλφους και να κλείσουμε εκεί.
<SPEAKER ID="160" NAME="Joe Borg">
μέλος της Επιτροπής. - - (EN) Κυρία Πρόεδρε, σχετικά με το ερώτημα που έθεσε ο κ. Queiró, επιτρέψτε μου να τονίσω το γεγονός ότι αναμένουμε ουσιαστική στήριξη. Στις 22 Οκτωβρίου, θα διεξαχθεί ανεπίσημη υπουργική διάσκεψη προκειμένου να συμπεριληφθούν οι απόψεις όλων των κρατών μελών στη δέσμη μέτρων που προτείνουμε. Ευελπιστούμε αυτή η δέσμη να εγκριθεί από το Ευρωπαϊκό Συμβούλιο τον Δεκέμβριο. Αυτό είναι ένα πρώτο στάδιο. Ωστόσο, πρέπει να είμαστε προσεκτικοί να μην επιχειρήσουμε να υπερβούμε ό,τι μπορεί να επιτευχθεί βραχυπρόθεσμα.
<P>
Εάν αυτό στεφθεί με επιτυχία και εάν οι πρώτες πρωτοβουλίες που θα εφαρμοστούν στεφθούν με επιτυχία, μπορούμε να επισκεφτούμε τα κράτη μέλη για να διαπιστώσουμε εάν είναι πρόθυμα να προχωρήσουν περαιτέρω προς την κατεύθυνση της μεγαλύτερης ολοκλήρωσης των ναυτιλιακών υποθέσεων.
<P>
Ωστόσο, είναι σημαντικό να τονιστεί το γεγονός ότι πρόκειται για μια πολιτική που δεν βασίζεται στη νομοθετική προσέγγιση αλλά στην παροχή κίνητρων, στη διευκόλυνση και τη δημιουργία των απαραίτητων μέσων προκειμένου να επιτευχθεί μεγαλύτερος συντονισμός, περισσότερη συνεργασία και μεγαλύτερη συμμετοχή των ενδιαφερόμενων φορέων.
<P>
Επομένως, εάν κάποιος εξετάσει το σχέδιο δράσης, μπορεί να διαπιστώσει ξεκάθαρα ότι η υποκείμενη αρχή είναι η δημιουργία ορισμένων διατομεακών μέσων που είναι απαραίτητα για την ανάπτυξη μιας ολοκληρωμένης προσέγγισης στις ναυτιλιακές υποθέσεις, καθώς και η έναρξη της εξέτασης των τομεακών μέτρων πιο σφαιρικά, λαμβάνοντας συνεπώς υπόψη ποιος θα ήταν ο αντίκτυπος, για παράδειγμα, εάν οι αποφάσεις για την αλιεία μεταφερθούν σε άλλους τομείς και το αντίστροφο.
<P>
Σχετικά με το δεύτερο ερώτημα, θα ήθελα να υπογραμμίσω το γεγονός ότι, όσον αφορά τη θαλάσσια πολιτική, πράγματι εγκρίναμε σήμερα μια ανακοίνωση του Επιτρόπου Špidla που ξεκινά τη συζήτηση όσον αφορά τις εξαιρέσεις των εργαζομένων στον ναυτιλιακό τομέα -στις θαλάσσιες μεταφορές και την αλιεία- από το τυπικό εργατικό δίκαιο.
<P>
Πρέπει να εξετάσουμε αυτό το θέμα προκειμένου να διαπιστώσουμε, αρχικά, εάν υπάρχει πιθανότητα μείωσης αυτών των ανακολουθιών, ώστε οι διαφορές μεταξύ των εργαζομένων στην ξηρά και των εργαζομένων στη θάλασσα να μειωθούν χωρίς, ωστόσο, να δημιουργηθούν προβλήματα ανταγωνιστικότητας, δεδομένου ότι πρόκειται για διεθνή τομέα. Συνεπώς, χρειάζεται να συνεργαστούμε στενά με τους δραστηριοποιούμενους στον τομέα ώστε, με αυτό τον τρόπο, να μπορούμε να παράσχουμε κίνητρα και να προωθήσουμε την εξάλειψη αυτών των διαφορών μεταξύ των εργαζομένων στην ξηρά και των εργαζομένων στη θάλασσα.
<P>
Σχετικά με το ζήτημα που έθεσε ο κ. Batten, θα ήθελα να δηλώσω ότι μια θαλάσσια πολιτική, μια ολοκληρωμένη προσέγγιση στις ναυτιλιακές υποθέσεις δεν σημαίνει ότι η Ευρωπαϊκή Ένωση ανακάλυψε εκ νέου τον τροχό. Αυτό έχει ήδη γίνει από χώρες όπως οι "νωμένες Πολιτείες, ο Καναδάς, η Αυστραλία και πλέον και η Ιαπωνία, ενώ εμείς, κατά κάποιο τρόπο, υστερούμε. Πρέπει να επιταχύνουμε τις προσπάθειές μας ώστε να γίνουμε ισοδύναμοι με τους διεθνείς εταίρους μας στις ναυτιλιακές υποθέσεις.
<P>
Θα ήθελα να υπενθυμίσω στον κ. Batten ότι τα προβλήματα όσον αφορά το "νωμένο Βασίλειο και την αλιεία υπάρχουν πριν από την εφαρμογή της κοινής αλιευτικής πολιτικής. Όλοι θυμόμαστε περιστατικά όπως οι "Πόλεμοι του Βακαλάου" μεταξύ του "νωμένου Βασιλείου και της Ισλανδίας, που συγκεκριμένα έλαβαν χώρα πριν από τη θέσπιση της κοινής αλιευτικής πολιτικής.
<P>
Συζητούμε για ένα πρόβλημα σχετικά με την υπεραλίευση και τα αλιευτικά δικαιώματα που προϋπήρχε και το οποίο προσπαθούμε να επιλύσουμε μέσω μιας πιο ορθολογικής προσέγγισης, που κατευθύνεται προς τη διαχείριση της αλιείας στο πλαίσιο της αναμορφωμένης κοινής αλιευτικής πολιτικής.
<SPEAKER ID="161" NAME="Avril Doyle" AFFILIATION="PPE-DE">
(EN) Κυρία Πρόεδρε, θα ήθελα να συγχαρώ και εγώ με τη σειρά μου τον Επίτροπο Borg για αυτό το πολύ σημαντικό έγγραφο ολοκληρωμένης πολιτικής. Συμφωνώ με όσα δήλωσε σήμερα ο Πρόεδρος Barroso: ότι μεγάλο μέρος του μέλλοντός μας βασίζεται στις αναξιοποίητες δυνατότητες των ωκεανών και των θαλασσών και ότι αυτή η πολιτική θα δημιουργήσει ανάπτυξη και θέσεις εργασίας. Πρέπει να αξιοποιήσουμε όλες τις ευκαιρίες που μας προσφέρουν οι θάλασσες και οι ωκεανοί, ενεργώντας πάντα με βιώσιμο τρόπο.
<P>
Επίτροπε Borg, υποστηρίζω πλήρως την εργασία σας στην τεχνολογία της θαλάσσιας επιστήμης και την καινοτομία και την αφοσίωσή σας στη Διακήρυξη του Aberdeen. Θα ήθελα να αναγνωρίσω τη συμβολή της Ιρλανδίας, ιδιαίτερα μέσω του Ιρλανδικού Θαλάσσιου Ινστιτούτου, στη διαμόρφωση της πολιτικής αυτής. Επικροτώ την ανακοίνωσή σας για την υποβολή της δέσμης εγγράφων κατά τη διάρκεια της θητείας της παρούσας Επιτροπής αλλά, καθώς σας απομένουν μόλις δύο έτη, αναρωτιέμαι μήπως η προσδοκία ότι όλος ο κατάλογος των συγκεκριμένων ενεργειών θα εφαρμοστεί από εσάς αποτελεί ευσεβή πόθο. " σημερινή παρουσίαση του Επιτρόπου Špidla για επανεξέταση των εξαιρέσεων του εργατικού δικαίου που αφορούν τον ναυτιλιακό τομέα και η έκθεση του Επιτρόπου Piebalgs για τις διασυνδέσεις μεταξύ της ενεργειακής πολιτικής της ΕΕ και της νέας ολοκληρωμένης θαλάσσιας πολιτικής αποτελούν μια πολύ καλή αρχή, αλλά πόσα από τα άλλα στοιχεία που περιέχονται στη δέσμη που ανακοινώσατε σήμερα θα απαιτήσουν ξεχωριστές νομοθετικές προτάσεις;
<SPEAKER ID="162" NAME="Silvia-Adriana Ţicău" AFFILIATION="PSE">
(RO) Θα ήθελα να συγχαρώ κι εγώ τον Επίτροπο για την ολοκληρωμένη αυτή προσέγγιση.
<P>
Θα ήθελα να επιστήσω την προσοχή στο γεγονός ότι μετά την προσχώρηση της Ρουμανίας και της Βουλγαρίας η Ευρωπαϊκή Ένωση φθάνει τώρα ως τον Εύξεινο Πόντο, μία νέα θάλασσα, και είναι σημαντικό για εμάς να προαγάγουμε την κοινή θαλάσσια πολιτική στην περιοχή αυτή.
<P>
Θα ήθελα επίσης να προστατευθούν οι περιοχές δέλτα και εκβολών και να συμπεριληφθούν στην κοινή θαλάσσια πολιτική. Θα ήθελα να επεκταθούν τα μέτρα καταπολέμησης της ρύπανσης των θαλασσών στα εσωτερικά ύδατα που καταλήγουν σε θάλασσες και ωκεανούς και στις παράκτιες βιομηχανικές ζώνες.
<P>
Θεωρώ σημαντική την ανακοίνωση του Επιτρόπου όσον αφορά τις συνθήκες εργασίας των ναυτικών και εκείνων που εργάζονται σε ναυπηγεία και θεωρώ επίσης σημαντικό να αυξηθεί όσο γίνεται περισσότερο η οικονομική υποστήριξη για την ανάπτυξη υποδομών και δραστηριοτήτων στις παράκτιες περιοχές.
<SPEAKER ID="163" NAME="Josu Ortuondo Larrea" AFFILIATION="ALDE">
(ES) Κυρία Πρόεδρε, θα ήθελα αρχικά να εκφράσω τη δυσαρέσκειά μου για τον τρόπο με τον οποίο διεξάγεται σήμερα η συζήτηση στο Κοινοβούλιο. Ήμουν ο πρώτος που σήκωσα το χέρι για να λάβω τον λόγο, ο πρώτος, και τώρα είμαι καταδικασμένος να είμαι ο τελευταίος ή μεταξύ των τελευταίων και να μιλήσω για μόνο ένα λεπτό.
<P>
Θα ήθελα τώρα να συγχαρώ τον Επίτροπο και την Επιτροπή και γι' αυτή την ανακοίνωση και για την εργασία τους επί ένα έτος, με διαβουλεύσεις με τους ενδιαφερομένους στην προσπάθεια ανάπτυξης μίας ολοκληρωμένης θαλάσσιας πολιτικής για ολόκληρη την Ευρωπαϊκή Ένωση που θα λαμβάνει υπόψη τη σημασία του θαλάσσιου περιβάλλοντος και τις επιθέσεις που δέχεται εξαιτίας της ανθρώπινης δραστηριότητας.
<P>
Σε συνάρτηση με αυτό θα ήθελα να ρωτήσω τον Επίτροπο εάν ο στρατιωτικός τομέας, του οποίου οι δραστηριότητες κάποιες φορές είναι αντίθετες με το θαλάσσιο περιβάλλον και το πλήττουν, θα ληφθεί υπόψη στην κοινοτική πολιτική για τον τομέα αυτόν προκειμένου να αποφευχθεί η επέμβαση στο περιβάλλον.
<P>
Ακόμα, υπάρχει το ανεξέλεγκτο ντάμπινγκ που γίνεται διαρκώς. Πότε θα καθιερωθούν "μαύρα κουτιά" για την παρακολούθηση όλων των κινήσεων υγρών στα ύφαλα και στις δεξαμενές των πλοίων;
<SPEAKER ID="164" NAME="Πρόεδρος">
Κύριε συνάδελφε, δεδομένου ότι δεν ήμουν παρούσα από την αρχή της συζήτησης, δεν γνωρίζω τις προτεραιότητες που είχατε θέσει.
<SPEAKER ID="165" NAME="Eija-Riitta Korhola" AFFILIATION="PPE-DE">
(FI) Κυρία Πρόεδρε, η θαλάσσια πολιτική της ΕΕ είναι μία από τις πιο σημαντικές πρωτοβουλίες που η σημερινή Επιτροπή θα έχει λόγο να τις θυμάται, ιδίως εάν καταφέρει να επωφεληθεί από την επέκταση και το είδος της πολιτικής δύναμης που μας δίνει η διεύρυνση προκειμένου να σώσει το θαλάσσιο περιβάλλον μας.
<P>
Απευθύνω τώρα έκκληση προς την Επιτροπή να αναλάβει ιδιαίτερη δράση για να σώσει μία από τις πολύ ξεχωριστές θάλασσες, τη Βαλτική. Θα ήθελα να το ζητήσω αυτό. Θα μπορούσε η Επιτροπή να μη δει τη Βαλτική απλά σαν μια οικολογική πρόκληση, αλλά και σαν πολιτική πρόκληση; Εάν μπορέσει να σωθεί αυτή η θάλασσα που πεθαίνει, θα μπορούμε να δείξουμε στο κοινό πως η Ένωση προσφέρει ένα αυθεντικό πλεονέκτημα και ότι μαζί είμαστε σε ισχυρότερη θέση για να σώσουμε το περιβάλλον μας από ό,τι είμαστε μόνοι μας.
<SPEAKER ID="166" NAME="Joe Borg">
μέλος της Επιτροπής. - - (EN) Κυρία Πρόεδρε, πρώτα απ' όλα, όσον αφορά το ζήτημα που έθεσε η κ. Doyle: ναι, θα ήθελα να επαναλάβω ότι λάβαμε σημαντική στήριξη από την επιστημονική κοινότητα. " Διακήρυξη του Aberdeen ήταν ιδιαίτερα ευπρόσδεκτη και η ίδια η Ιρλανδία μάς υποστήριξε θερμά. Σχετικά με το σχόλιο που έγινε, θα ήθελα να τονίσω ότι δεν πρόκειται για δική μου πρωτοβουλία: πρόκειται για απόφαση της Επιτροπής που εγκρίθηκε και, ανεξάρτητα από τα άτομα που συμμετέχουν, είναι σίγουρο ότι θα υπάρξει συνέχεια. Εάν, κατά τα πρώτα δύο έτη, κατορθώνουμε να σημειώσουμε κάποια επιτυχία, είμαι βέβαιος ότι η νέα Επιτροπή θα έχει έντονη επιθυμία να συνεχίσει αυτές τις επιτυχίες. Επομένως, είναι μια διετής περίοδος καίριας σημασίας, κατά τη διάρκεια της οποίας πρέπει να δούμε την ανάπτυξη των πρώτων καρπών μιας μελλοντικής θαλάσσιας πολιτικής. Με αυτό τον τρόπο, μπορούμε να διασφαλίσουμε ότι οι μελλοντικές Επιτροπές, με την υποστήριξη του Ευρωπαϊκού Κοινοβουλίου, της Επιτροπής Περιφερειών και, είμαι βέβαιος, του Συμβουλίου Υπουργών, θα μπορέσουν να οδηγήσουν στην καρποφορία αυτής της θαλάσσιας πολιτικής.
<P>
Σχετικά με το δεύτερο ερώτημα που τέθηκε για τις πλωτές οδούς, δεν υπάρχει αμφιβολία ότι οι πλωτές οδοί αποτελούν σημαντικότατο μέρος της συνολικής έννοιας μιας θαλάσσιας πολιτικής, ακριβώς όπως οι ακτές και οι παράκτιες περιοχές αποτελούν ζωτικό μέρος της. Πράγματι, την επόμενη εβδομάδα, ο αντιπρόεδρος Barrot πρόκειται να παρουσιάσει μια δέσμη που καλύπτει τις πλωτές οδούς, περιλαμβανομένης μιας πολιτικής για τους λιμένες, καλύπτοντας επομένως και τους εσωτερικούς λιμένες. Συνεπώς, όλες οι παράμετροι που αφορούν τις θαλάσσιες οδούς και τους λιμένες -ακόμα και τους εσωτερικούς λιμένες- εμπεριέχονται σε αυτή τη δέσμη που θα παρουσιαστεί την επόμενη εβδομάδα.
<P>
Σχετικά με το ερώτημα που έθεσε ο κ. Ortuondo Larrea για το εάν πρόκειται να συμπεριληφθούν στην κοινοτική πολιτική οι στρατιωτικές δραστηριότητες, πρέπει να υπογραμμιστεί το γεγονός ότι, εδώ, μπαίνουμε σε μια πολύ ευαίσθητη περιοχή που αφορά την κυριαρχία των κρατών μελών. Συνεπώς, πρέπει να είμαστε προσεκτικοί. Εάν επιθυμούμε να επιτύχει αυτή η θαλάσσια πολιτική, πρέπει να συνεργαστούμε στενά με τα κράτη μέλη. Όπου τα κράτη μέλη είναι πρόθυμα να λάβουν μέτρα προς αυτή την κατεύθυνση, για παράδειγμα, σχετικά με την ανάληψη κοινών ενεργειών για τις εθνικές υπηρεσίες ακτοφυλακής, σχετικά με θέματα που αφορούν το περιβάλλον, την αλιεία, την παράνομη μετανάστευση, τη διακίνηση ναρκωτικών και την εμπορία ανθρώπων, σε αυτές τις περιπτώσεις πιστεύω ότι υπάρχουν πολλά περιθώρια δημιουργίας ενός συστήματος εθνικών ακτοφυλακών συντονισμένων με αποτελεσματικότερο και αποδοτικότερο τρόπο, για παράδειγμα, μοιράζοντας τους πόρους που διαθέτουν τα διάφορα κράτη μέλη, ανταλλάσσοντας δεδομένα και δημιουργώντας τα απαραίτητα εργαλεία, περιλαμβανομένης για παράδειγμα της θαλάσσιας χαρτογράφησης, που θα μπορούσε να αποτελέσει έναν πόρο για την ακτοφυλακή και λοιπές δραστηριότητες. Αλλά, από την άλλη πλευρά, εάν μπούμε σε πολύ ευαίσθητα στρατιωτικά θέματα, τότε ο χειρισμός θα είναι πολύ δύσκολος. Το περιεχόμενο του μηνύματός μου είναι ότι εάν επιθυμούμε την επιτυχία μιας ολοκληρωμένης θαλάσσιας πολιτικής, θα πρέπει να συνεργαστούμε στενά με τα κράτη μέλη, τα οποία, εντέλει, έχουν την κύρια ευθύνη να διασφαλίσουν ότι υπάρχουν τα απαραίτητα μέσα για την επιτυχία της πολιτικής.
<P>
Σχετικά με το ερώτημα που αφορά τη Βαλτική Θάλασσα, δεν υπάρχει αμφιβολία, όπως ανέφερα και σε προηγούμενη απάντηση, ότι η θαλάσσια πολιτική πρέπει να λάβει υπόψη τα ειδικά στοιχεία και χαρακτηριστικά των διαφόρων θαλάσσιων περιοχών της Ευρωπαϊκής Ένωσης. Συνεπώς, εάν υπάρχουν συγκεκριμένα προβλήματα, που υπάρχουν, όσον αφορά τη Βαλτική Θάλασσα, τότε η θαλάσσια πολιτική πρέπει να δημιουργήσει τα μέσα για την αντιμετώπιση αυτών των προβλημάτων στη Βαλτική Θάλασσα. Συνεπώς, εάν υπάρχουν συγκεκριμένα οικολογικά προβλήματα στη Βαλτική Θάλασσα που πρέπει να αντιμετωπιστούν και που μπορούν να αντιμετωπιστούν με τον ένα ή τον άλλο τρόπο, τότε οφείλουμε να καταβάλλουμε κάθε δυνατή προσπάθεια για την επίλυσή τους. Για παράδειγμα, όσον αφορά την αλιεία, λαμβάνουμε μέτρα προκειμένου να επιτύχουμε, παρά τα διάφορα εμπόδια, βιώσιμη αλιεία στη Βαλτική. Λαμβάνουμε επίσης μέτρα για τη Βαλτική προκειμένου να επιλύσουμε τα προβλήματα που αφορούν τις οδούς θαλάσσιων μεταφορών μέσω της Βαλτικής Θάλασσας. Συνεπώς, μια ολοκληρωμένη προσέγγιση στις ναυτιλιακές υποθέσεις θα σήμαινε αναμφίβολα ότι εξετάζουμε όλα αυτά τα προβλήματα και προσπαθούμε να επιτύχουμε μεγαλύτερο συντονισμό μεταξύ των διαφόρων ενδιαφερόμενων φορέων, των διαφόρων κρατών μελών και επίσης των τρίτων χωρών όπως η Ρωσία, όσον αφορά τη Βαλτική, ώστε με αυτό τον τρόπο να μπορέσουμε να επιτύχουμε καλύτερα αποτελέσματα ως προς τη διαχείριση διαφορετικών τομέων που σχετίζονται με τη Βαλτική.
<SPEAKER ID="167" NAME="Πρόεδρος">
Σας ευχαριστώ, κύριε Επίτροπε, ζητώ συγγνώμη από τους συναδέλφους που δεν μπόρεσαν να πάρουν το λόγο, φαίνεται ότι θα πρέπει να δίνουμε περισσότερο χρόνο σε παρόμοιες συζητήσεις.
<P>
" συζήτηση έληξε.
<P>
" ψηφοφορία θα διεξαχθεί, αύριο, Πέμπτη 11 Οκτωβρίου 2007.
<P>
Γραπτές δηλώσεις (άρθρο 142)
<SPEAKER ID="773" NAME="Pedro Guerreiro  " AFFILIATION="GUE/NGL">
γραπτώς. - (PT) " Επιτροπή παρουσίασε τις προτάσεις της για ένα "όραμα" και ένα "σχέδιο δράσης" για μία μελλοντική "ολοκληρωμένη θαλάσσια πολιτική" σε επίπεδο ΕΕ. Μολονότι δεν κατέστη δυνατό να διεξαχθεί η απαιτούμενη ανάλυση (ας μην ξεχνάμε πως το σημαντικό είναι οι λεπτομέρειες) οι αρχικές μου αντιδράσεις είναι οι εξής:
<P>
Κάθε πρωτοβουλία στον τομέα αυτόν πρέπει να εξασφαλίζει την αρμοδιότητα των κρατών μελών για τη διαχείριση του χώρου, ιδίως των χωρικών του υδάτων και των αποκλειστικών οικονομικών ζωνών (ΑΟΖ), που εκφράζεται για παράδειγμα στην εκμετάλλευση πόρων, τις μεταφορές, την έρευνα, τους ελέγχους στα σύνορα και την ασφάλεια, τον περιφερειακό σχεδιασμό, το περιβάλλον, ή σε οικονομικές δραστηριότητες όπως η αλιεία. Δεν πρέπει δηλαδή να έχουμε έναν Δούρειο Ίππο, με πρόσχημα την επονομαζόμενη αρχή της επικουρικότητας, που θα απειλεί την κυριαρχία των κρατών μελών.
<P>
" "υγιής οικονομική βάση" που αναφέρεται σε σχέση με τη "θαλάσσια πολιτική" δεν πρέπει να δημιουργηθεί σε βάρος του Ευρωπαϊκού Ταμείου Αλιείας, αφού θα χρειαστούν νέοι και περισσότεροι πόροι για να αντιμετωπιστούν οι νέες προτεραιότητες.
<P>
Δεν πρέπει να προαχθεί η υδατοκαλλιέργεια, γιατί αυτό δεν θα είχε τα καλύτερα δυνατά αποτελέσματα στον τομέα της αλιείας ενόψει της στρατηγικής του σημασίας για διάφορες χώρες όπως η Πορτογαλία. " σχετική κοινωνικοοικονομική βιωσιμότητα πρέπει να εξασφαλιστεί μέσω των ανάλογων πολιτικών και οικονομικών πόρων.
<SPEAKER ID="772" NAME="Robert Navarro  " AFFILIATION="PSE">
(FR) Με αυτή την "Γαλάζια Βίβλο", η Ευρωπαϊκή Ένωση κάνει ένα βήμα εμπρός. Ακόμη και αν πρέπει να εκφράσουμε τη λύπη μας για το γεγονός ότι σε ορισμένα σημεία -όπως το θέμα των ευρωπαϊκών ακτοφυλακών ή το θέμα της ευρωπαϊκής σημαίας- η Ευρωπαϊκή Επιτροπή υποχρεώθηκε να αναθεωρήσει τις φιλοδοξίες της προς τα κάτω, λόγω έλλειψης στήριξης εκ μέρους ορισμένων κρατών μελών, το έγγραφο αυτό αποτελεί καλή βάση εκκίνησης. Ελπίζω λοιπόν να επαληθεύσει όλες τις υποσχέσεις του. Το θέμα των χρηματοδοτήσεων θα είναι ωστόσο καθοριστικό, πράγμα που αναγνωρίζει και η ίδια η Επιτροπή. Οι υπουργοί μας θα αναλάβουν τις ευθύνες τους;
<P>
Για τα υπόλοιπα, χαίρομαι όλως ιδιαιτέρως για την απόφαση της Επιτροπής να ασχοληθεί με την αναθεώρηση της εργατικής νομοθεσίας στο ναυτιλιακό τομέα , όπου συχνά το κλασικό εργατικό δίκαιο και οι προστασίες του δεν εφαρμόζονται. Ήταν πλέον καιρός! Αυτός ο καθοριστικός για την ελκυστικότητα των ναυτικών επαγγελμάτων παράγοντας θα πρέπει λοιπόν να βοηθήσει την Ευρώπη να προστατεύσει τη θαλάσσια τεχνογνωσία της.

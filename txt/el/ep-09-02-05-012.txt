<CHAPTER ID="012">
Ώρα των ψηφοφοριών
<SPEAKER ID="231" NAME="Πρόεδρος">
" ημερήσια διάταξη προβλέπει τις ψηφοφορίες.
<P>
(Για τα αποτελέσματα και λοιπές λεπτομέρειες επί της ψηφοφορίας: βλ. Συνοπτικά Πρακτικά)
<P>
- Πριν από την ψηφοφορίες:
<SPEAKER ID="232" NAME="Martine Roure" AFFILIATION="PSE">
(FR) Κυρία Πρόεδρε, θα με θεωρήσετε οξύθυμη, αλλά αισθάνομαι ότι τόσο σημαντικές εκθέσεις, τόσο σημαντικά ψηφίσματα που ψηφίζονται από τόσο λίγους βουλευτές - και δεν φταίνε, φυσικά, όσοι βρίσκονται εδώ - ειλικρινά, θεωρώ ότι η κατάσταση είναι απελπιστική και, πραγματικά, αμφισβητώ την αξιοπιστία μας.
<P>
Συνεπώς, προσωπικά μιλώντας, δεν θα μπορέσω να δεχτώ την εξαιρετικά μικρή παρουσία των Ευρωβουλευτών, και, κάποια στιγμή, θα τεθεί το ζήτημα της απαρτίας. Γνωρίζω καλά ότι πρέπει να υπάρχουν 40 από εμάς προκειμένου να ζητηθεί απαρτία. Δεδομένου ότι είμαστε λίγο πάνω από 40, αυτό είναι δύσκολο, αλλά συνεχίζω να πιστεύω ότι θα πρέπει κάτι να κάνουμε.
<P>
(Χειροκροτήματα)
<SPEAKER ID="233" NAME="Πρόεδρος">
Εφόσον δεν υπάρχουν 40 βουλευτές που θέτουν το θέμα, περνάμε στις ψηφοφορίες.
<SPEAKER ID="234" NAME="Μάριος Ματσάκης" AFFILIATION="ALDE">
Κυρία Πρόεδρε, Αυτό συμβαίνει τα τελευταία πέντε χρόνια. Δεν συνέβη μόνο σήμερα. Είναι λίγο αργά να το επισημαίνουμε σήμερα.
<SPEAKER ID="235" NAME="Zuzana Roithová" AFFILIATION="PPE-DE">
(CS) Θα ήθελα απλώς να τονίσω ότι αυτό το πρόβλημα αφορά τους σοσιαλιστές και πιθανώς ορισμένες άλλες ομάδες, αλλά όχι το Ευρωπαϊκό Λαϊκό Κόμμα, το οποίο γνωρίζει τις ευθύνες του έναντι αυτού του σημαντικού θέματος και βρίσκεται εδώ σε πολύ μεγαλύτερους αριθμούς από ό,τι άλλοι.
<SPEAKER ID="236" NAME="Gérard Onesta" AFFILIATION="Verts/ALE">
(FR) Κυρία Πρόεδρε, έχετε απόλυτο δίκιο. " διαδικασία της απαρτίας μπορεί να εφαρμοστεί μόνο μετά από αίτημα 40 βουλευτών, ή από τον πρόεδρο της συνεδρίασης. Συνεπώς, εάν το επιθυμείτε, εάν πιστεύετε, όπως είπε η κυρία Roure, ότι αυτή η συζήτηση είναι ιδιαίτερα σημαντική ώστε να κλείσει τώρα, μπορείτε η ίδια να ζητήσετε απαρτία τώρα και να μην διεξαχθεί η ψηφοφορία, εάν πιστεύετε ότι αξίζει τον κόπο.
<SPEAKER ID="237" NAME="Mario Mauro">
συντάκτης. - (IT) Κυρία Πρόεδρε, ευχαριστώ τον κ. Onesta, αλλά νομίζω ότι απέτυχε ακόμη μια απόπειρα πάση θυσία διάσωσης ενός τρομοκράτη που έχει καταδικαστεί πολλές φορές.
<SPEAKER ID="238" NAME="Bernd Posselt" AFFILIATION="PPE-DE">
(DE) Κυρία Πρόεδρε, θα ήθελα απλώς να πω ότι τα σημαντικότερα ζητήματα συζητούνται τα απογεύματα της Πέμπτης και ότι, ως εκ τούτου, λόγω του επείγοντος χαρακτήρα τους, αυτά τα σημαντικά ζητήματα πρέπει να αντιμετωπίζονται τα απογεύματα της Πέμπτης. Οι μόνοι που ευθύνονται για αυτή την κατάσταση είναι όσοι είναι απόντες τις Πέμπτες. Είναι φυγόπονοι και θα πρέπει να σκεφθούν ξανά εάν επιθυμούν να είναι υποψήφιοι και πάλι για το Ευρωκοινοβούλιο.
<SPEAKER ID="239" NAME="Πρόεδρος">
Το θέμα έχει μία ευρύτερη πολιτική διάσταση. Οι υπεύθυνοι είναι πολλοί: οι πολιτικές ομάδες αλλά και ο κάθε βουλευτής. Δεν μπορώ να ανακινήσω τη διαδικασία κ. Onesta. Ο κανονισμός λέει ότι μπορώ να απαντήσω στο αίτημα 40 βουλευτών, κάτι το οποίο όμως αυτή τη στιγμή δεν υπάρχει.

<CHAPTER ID="005-05">
5. Προαιρετική διαφοροποίηση των άμεσων ενισχύσεων στο πλαίσιο της ΚΓΠ (ψηφοφορία) 
<P>
- Μετά την ψηφοφορία επί της πρότασης της Επιτροπής
<SPEAKER ID="125" NAME="Neil Parish " AFFILIATION="PPE-DE">
Πρόεδρος της Επιτροπής Γεωργίας και Ανάπτυξης της Υπαίθρου. - (EN) Κύριε Πρόεδρε, θα ήθελα να ρωτήσω τον Επίτροπο αν η Επιτροπή θα αποσύρει την πρότασή της.
<SPEAKER ID="126" NAME="Franco Frattini">
Αντιπρόεδρος της Επιτροπής. (IT) Θα ενημερώσω ασφαλώς το Σώμα των Επιτρόπων για το αποτέλεσμα της σημερινής ψηφοφορίας.
<SPEAKER ID="127" NAME="Neil Parish " AFFILIATION="PPE-DE">
Πρόεδρος της Επιτροπής Γεωργίας και Ανάπτυξης της Υπαίθρου. - (EN) Κύριε Πρόεδρε, δεν νομίζω ότι η Επιτροπή το ξεκαθάρισε πολύ καλά, αλλά νομίζω ότι δεν αποσύρει την πρότασή της, συνεπώς πρέπει να αποσαφηνίσουμε τη νομική κατάσταση. " Επιτροπή Γεωργίας και Ανάπτυξης της Υπαίθρου υπέβαλε τη δεύτερη έκθεση σχετικά με την προαιρετική διαφοροποίηση μετά την αναπομπή της πρώτης έκθεσης στην επιτροπή τον Νοέμβριο του 2006, δυνάμει του άρθρου 52, παράγραφος 3, του Κανονισμού. Καθώς δεν κατέστη εφικτή μια συμφωνία με την Επιτροπή, η επιτροπή υποχρεώθηκε να επαναλάβει τη θέση της, συνεπώς εδώ δεν πρόκειται για μια νέα έκθεση, στην οποία μπορεί να εφαρμοστεί ξανά το άρθρο 52, παράγραφος 3, αλλά για την επιβεβαίωση της πρώτης έκθεσης.
<P>
" νομική υπηρεσία του Ευρωπαϊκού Κοινοβουλίου, την οποία συμβουλεύτηκα σχετικά με αυτό το θέμα, με πληροφόρησε ότι, στην ειδική αυτή περίπτωσή μας, η τελευταία παράγραφος του άρθρου 52, παράγραφος 4 πρέπει να εφαρμοστεί mutatis mutandis. Αυτό σημαίνει ότι πρέπει να ψηφίσουμε επί αυτού του νομοθετικού ψηφίσματος και ότι μια δεύτερη αναπομπή στην επιτροπή σύμφωνα με το άρθρο 52, παράγραφος 3, δεν είναι ενδεδειγμένη, συνεπώς δεν την αναπέμπουμε στην επιτροπή.
<P>
Προτείνω, λοιπόν, να ψηφίσει το Σώμα υπέρ του νομοθετικού ψηφίσματος του Κοινοβουλίου διότι έχουμε ήδη απορρίψει τη νομοθετική πρόταση της Επιτροπής. Ως εκ τούτου, η μπάλα βρίσκεται τώρα στο γήπεδο της Επιτροπής και του Συμβουλίου. Περιμένουμε μια νέα πρόταση με μεγάλο ενδιαφέρον.
<P>
(Χειροκροτήματα)
<SPEAKER ID="128" NAME="Πρόεδρος">
Θα προσπαθήσω να συνοψίσω με σαφήνεια την πρόταση αυτή. " Επιτροπή Γεωργίας και Ανάπτυξης της Υπαίθρου προτείνει, αντί η έκθεση να αναπεμφθεί στην επιτροπή, να προχωρήσουμε κατ' εξαίρεση σε απ' ευθείας ψηφοφορία διά ονομαστικής κλήσεως επί του σχεδίου νομοθετικού ψηφίσματος, σύμφωνα με τον Κανονισμό μας.

<CHAPTER ID="016">
Συναλλαγές στον τομέα των υπηρεσιών (συζήτηση) 
<SPEAKER ID="349" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Syed Kamall, εξ ονόματος της Επιτροπής Διεθνούς Εμπορίου, σχετικά με τις συναλλαγές στον τομέα των υπηρεσιών.
<SPEAKER ID="350" NAME="Syed Kamall">
εισηγητής. - (EN) Κύριε Πρόεδρε, καταρχάς θα ήθελα να ευχαριστήσω τους σκιώδεις εισηγητές και τους συμβούλους των ομάδων τους για την πολύτιμη συνεισφορά τους στην έκθεση αυτή. Θεωρώ ότι οι συζητήσεις μας ήταν πολύ ενδιαφέρουσες, αν και δεν συμφωνούσαμε πάντα. Τουλάχιστον όμως κατορθώσαμε να συζητήσουμε πολιτισμένα.
<P>
Θα ήθελα επίσης να ευχαριστήσω τη γραμματεία της Επιτροπής Διεθνούς Εμπορίου για τη συνεισφορά της και αφού βρίσκομαι ακόμη στο στάδιο των ευχαριστιών θα ήθελα να ευχαριστήσω και όλους τους εργαζόμενους στη ΓΔ Εμπορίου για τις χρήσιμες συμβουλές και προτάσεις τους.
<P>
Είναι σαφές ότι η Ευρωπαϊκή Ένωση, ως ο μεγαλύτερος εξαγωγέας στον τομέα των υπηρεσιών, ενδιαφέρεται πολύ για το άνοιγμα νέων αγορών υπηρεσιών. Ωστόσο, το προσωπικό μου ενδιαφέρον στο θέμα αυτό αφορά περισσότερο το πώς μπορούν να αξιοποιηθούν οι υπηρεσίες ως εργαλείο, ώστε να βοηθήσουμε τους πλέον φτωχούς να ανακουφιστούν από την ανέχεια.
<P>
Προτού όμως φθάσουμε σε αυτό, ας θυμηθούμε τη σημασία του τομέα των υπηρεσιών. Ο τομέας των υπηρεσιών αντιπροσωπεύει το 75% κατά προσέγγιση (εκφράζονται ορισμένες διαφωνίες σχετικά με τα ακριβή αριθμητικά στοιχεία) του ΑΕγχΠ της ΕΕ σε σύγκριση με μόνο 2% περίπου για τη γεωργία. Στην Αφρική, ο τομέας των υπηρεσιών αντιπροσωπεύει το 52% του ΑΕγχΠ με αυξανόμενη τάση σε σύγκριση με ποσοστό 16% για τη γεωργία. Με δεδομένα αυτά τα στοιχεία λοιπόν, είναι ντροπή στον Γύρο της Ντόχα για την Ανάπτυξη να δίδεται τόση έμφαση στη γεωργία, τη στιγμή που στην πραγματικότητα το άνοιγμα του εμπορίου και των υπηρεσιών υπόσχεται να σώσει τόσους ανθρώπους από την ανέχεια. Για τον λόγο αυτό, είμαι πρόθυμος να δεχθώ τροποποιήσεις, σύμφωνα με τις οποίες οι διαπραγματεύσεις σχετικά με το εμπόριο και τις υπηρεσίες δεν θα εξυπηρετούν μόνο τα συμφέροντα της ΕΕ αλλά και την οικονομική ανάπτυξη των φτωχότερων χωρών.
<P>
Δεν πρέπει να λησμονούμε τι σημαίνει πραγματικά ανάπτυξη: η ανάπτυξη βοηθά τους ανθρώπους να ξεφύγουν από τη φτώχεια, κάτι που μπορούμε να επιτύχουμε ενθαρρύνοντας τους επιχειρηματίες να δημιουργήσουν πλούτο και θέσεις εργασίας.
<P>
Σε πολλές από τις φτωχότερες χώρες, οι επιχειρηματίες μου λένε ότι επιθυμούν διακαώς να καταπολεμήσουν τη φτώχεια. Αυτό όμως που χρειάζονται στην πραγματικότητα είναι τραπεζικές υπηρεσίες, προκειμένου να λαμβάνουν πιο φθηνά δάνεια, ώστε να είναι σε θέση να επεκτείνουν την επιχειρηματική τους δραστηριότητα, να προσλάβουν περισσότερους υπαλλήλους και να δημιουργήσουν περισσότερο πλούτο σε τοπικό επίπεδο· ασφαλιστικές υπηρεσίες, οι οποίες να διασφαλίζουν ότι αν καταστραφεί η ζωή τους ή η επιχείρησή τους και αντιμετωπίσουν σοβαρά προβλήματα, θα έχουν κάτι στο οποίο να βασιστούν· νομικές υπηρεσίες, χάρη στις οποίες να τίθενται σε εφαρμογή οι συμβάσεις που υπογράφουν με τους εταίρους τους· και τηλεπικοινωνιακές υπηρεσίες, ώστε να είναι ενήμεροι για τις καλύτερες τιμές στις τοπικές αγορές και να αποφασίζουν πότε θα απευθύνονται στις τοπικές αγορές και πότε θα εισέρχονται σε αυτές.
<P>
Θα πρέπει, ωστόσο, όλοι να αναγνωρίσουμε ότι όταν οι κυβερνήσεις, όχι από δικό τους σφάλμα, αδυνατούν να παράσχουν βασικές υπηρεσίες, όπως η υγεία, η εκπαίδευση και η υδροδότηση στους πλέον φτωχούς πολίτες, τότε οι επιχειρηματίες οφείλουν να αναλαμβάνουν σημαντικό ρόλο ώστε να καλύπτουν τα κενά στον τομέα της παροχής υπηρεσιών.
<P>
Δυστυχώς, οι συναλλαγές στον τομέα των υπηρεσιών αντιστοιχούν μόνο στο 25% περίπου του παγκόσμιου εμπορίου, έχουν όμως τη δυνατότητα να δημιουργήσουν πολύ περισσότερο πλούτο και θέσεις εργασίας. Ας δούμε όμως ορισμένα από τα επίμαχα σημεία της έκθεσης.
<P>
Ένα από τα σημεία τριβής είναι το σχετικό με τις αποκαλούμενες "υπηρεσίες γενικού οικονομικού συμφέροντος". Πρέπει όμως να θυμόμαστε ότι οι διάφορες χώρες ορίζουν διαφορετικά τις υπηρεσίες αυτές. Ορισμένες χώρες θεωρούν ότι μόνο το κράτος πρέπει να παρέχει υπηρεσίες στους τομείς της υγείας, της εκπαίδευσης και της υδροδότησης. Άλλες έχουν στραφεί σε μη κρατικούς παίκτες. Στην Αιθιοπία, τη Νιγηρία, την Κένυα και την Ουγκάντα, πάνω από 40% των πολιτών οι οποίοι ανήκουν στο κατώτατο από οικονομική άποψη πεμπτημόριο του πληθυσμού λαμβάνουν υγειονομική περίθαλψη από ιδιωτικούς παρόχους υπηρεσιών. Πρέπει οπωσδήποτε να ενθαρρύνουμε την ενίσχυση των επενδύσεων σε αυτούς τους τομείς.
<P>
Όσον αφορά την εκπαίδευση, καλώ τους συναδέλφους μου να μελετήσουν το έργο του καθηγητή James Tooley από το Πανεπιστήμιο του Νιούκαστλ. Άρχισε την έρευνά του στο Ινστιτούτο Εκπαίδευσης με έδρα το Λονδίνο με την πεποίθηση ότι η ιδιωτική εκπαίδευση ήταν ουσιαστικά κάτι το απεχθές. Διαπίστωσε σύντομα όμως ότι, αντίθετα ίσως προς τη φυσική του ροπή, τα ιδιωτικά σχολεία μπορούσαν να προσφέρουν υψηλότερο επίπεδο εκπαίδευσης στους φτωχούς. Όταν διεξήχθη έρευνα για τα κρατικά σχολεία στην Ινδία, ορισμένα ήταν κλειστά. Σε άλλα, οι καθηγητές δεν εμφανίστηκαν και σε μια περίπτωση ένας καθηγητής έβαζε τους μαθητές του να του φτιάχνουν τσάι όλη την ημέρα. " φτωχή εργατική τάξη λοιπόν εξέφρασε τη δυσαρέσκειά της. Εξοικονόμησαν χρήματα για να καλύψουν το κόστος της ιδιωτικής εκπαίδευσης, όχι σε ένα πολυτελές κτήριο από γυαλί και ατσάλι αλλά συνήθως σε ένα απλό δωμάτιο πάνω από ένα κατάστημα. Τα σχολεία αυτά στη συνέχεια επιδότησαν τη δωρεάν εκπαίδευση για τους φτωχούς οι οποίοι δεν εργάζονταν.
<P>
Ποιο είναι το πρόβλημα, ρωτώ, αν ενθαρρύνουμε τις συναλλαγές σε αυτόν τον τομέα των υπηρεσιών, τη στιγμή που βοηθούνται οι πλέον φτωχοί; Ακούω ορισμένους από τους βουλευτές του Σώματος οι οποίοι θεωρούν ότι μόνο το κράτος μπορεί να παρέχει τέτοιου είδους υπηρεσίες και μάλιστα σε μονοπωλιακή βάση. Ακόμη και στις περιπτώσεις όπου το κράτος έχει αποτύχει ή τα έσοδά του είναι ανεπαρκή για την παροχή των εν λόγω υπηρεσιών, δεν πιστεύουν ότι πρέπει να επιτρέπεται σε μη κρατικούς παίκτες να καλύπτουν το κενό. Προτιμούν μήπως οι πλέον φτωχοί πολίτες να μην έχουν πρόσβαση σε νερό; Προτιμούν ίσως οι πλέον φτωχοί να μην έχουν πρόσβαση στην εκπαίδευση; Προτιμούν οι πλέον φτωχοί να μην έχουν πρόσβαση στην υγειονομική περίθαλψη και να απευθύνονται σε ιδιώτες παρόχους;
<P>
Το επόμενο επίμαχο σημείο ήταν αυτό σχετικά με την κυριαρχία. Κοιτάξτε, συμφωνώ με εκείνους οι οποίοι υποστηρίζουν ότι δεν πρέπει να υποχρεώσουμε τους διαπραγματευτικούς μας εταίρους να δεχθούν το άνοιγμα του εμπορίου και των υπηρεσιών. Πρέπει όμως να συμφωνήσουμε ότι εφόσον μια χώρα αποφασίσει να ελευθερώσει υπηρεσίες τις οποίες εμείς θεωρούμε γενικού οικονομικού συμφέροντος, δεν έχουμε δικαίωμα να της ζητήσουμε να μην απελευθερώσει τις αγορές της.
<P>
Οφείλω να πω, πάντως, ότι με απογοήτευσαν ορισμένοι συνάδελφοι: ορισμένοι βουλευτές του Σώματος πιστεύουν ότι πρέπει ουσιαστικά να ζητήσουμε από τις αναπτυσσόμενες χώρες να κλείσουν τις αγορές τους. Δεν θα πρέπει να υπάρξει αντιπαράθεση του ιδιωτικού τομέα έναντι του κράτους ή των τοπικών παρόχων έναντι των ξένων. Το ζητούμενο θα πρέπει να είναι τι λειτουργεί αποτελεσματικά. Αντ' αυτού, πιστεύω ότι θα πρέπει όλοι να συνεργαστούμε για να καταργήσουμε τους εμπορικούς φραγμούς οι οποίοι καταδικάζουν τους φτωχούς στην ανέχεια.
<P>
Θα πρέπει να συνεργαστούμε για να θέσουμε τέρμα στα κρατικά μονοπώλια τα οποία στερούν μεγάλο μέρος των φτωχών από βασικές υπηρεσίες και θα πρέπει να τηρούμε πάντα φιλική στάση προς εκείνους τους επιχειρηματίες οι οποίοι θέλουν να καταπολεμήσουν τη φτώχεια στον κόσμο, δημιουργώντας πλούτο και θέσεις εργασίας αυξάνοντας τις επενδύσεις στον τομέα των υπηρεσιών.
<SPEAKER ID="351" NAME="Peter Mandelson">
Μέλος της Επιτροπής. - (EN) Κύριε Πρόεδρε, ευχαριστώ το Ευρωπαϊκό Κοινοβούλιο για την έκθεση αυτή. Όπως προκύπτει από αυτήν, ο τομέας των υπηρεσιών αντιπροσωπεύει το μεγαλύτερο μερίδιο του ΑΕγχΠ των αναπτυγμένων χωρών. " ελευθέρωση των συναλλαγών στον τομέα των υπηρεσιών είναι, ως εκ τούτου, θεμελιώδους σημασίας για τη δική μας οικονομική ανάπτυξη, όπως και για την ανάπτυξη των αναπτυσσόμενων χωρών, όπου ο τομέας των υπηρεσιών δεν έχει εξελιχθεί επαρκώς.
<P>
Συμμερίζομαι σε μεγάλο βαθμό τις απόψεις που εκφράζονται στην εν λόγω έκθεση. Ευθυγραμμίζονται με τη συνολική στρατηγική της Ευρώπης. " έκθεση εδράζεται σε μια φιλόδοξη πολυμερή ατζέντα και σε ένα άρτια συγκροτημένο σύνολο διμερών συμφωνιών. Εκφράζουμε την απόλυτη δέσμευσή μας προς την αναπτυξιακή διάσταση του πολυμερούς γύρου του εμπορίου και, όπως επιβεβαιώνεται και στην έκθεση, θεωρούμε θετικό βήμα μια πολυμερή συμφωνία σχετικά με τις υπηρεσίες, τόσο προς το συμφέρον της ΕΕ όσο και των πιο φτωχών χωρών.
<P>
Χαιρετίζω το γεγονός ότι η έκθεση ενθαρρύνει τις φιλόδοξες δεσμεύσεις στις εν εξελίξει και τις επερχόμενες διαπραγματεύσεις για τις διμερείς και περιφερειακές συμφωνίες. Λαμβάνουμε προσεκτικά υπόψη μας τις συστάσεις της έκθεσης σχετικά με τις διάφορες εν εξελίξει διαπραγματεύσεις οι οποίες αφορούν εν γένει τους κλάδους, τους οποίους θεωρεί σημαντικούς ο δικός μας τομέας υπηρεσιών.
<P>
Επιτρέψτε μου να προβώ σε μια γενική ανάλυση όσον αφορά τις διαπραγματεύσεις σχετικά με τις συμφωνίες στον τομέα των υπηρεσιών οι οποίες αφορούν και διμερείς και πολυμερείς συμφωνίες. Δεν υπάρχει εύκολος δρόμος για τις διαπραγματεύσεις στον τομέα των υπηρεσιών, ούτε απλή φόρμουλα η οποία να ισχύει για όλους τους τομείς των υπηρεσιών και για όλες τις χώρες. Στις διαπραγματεύσεις αυτές θέμα συζήτησης είναι το σύνθετο και συχνά λεπτομερές σύνολο ρυθμιστικών πλαισίων των χωρών σε τομείς τόσο διαφορετικούς όσο αυτοί για τους οποίους γίνεται αναφορά στο τελευταίο τμήμα της έκθεσής σας - από τις χρηματοπιστωτικές υπηρεσίες μέχρι την υγειονομική περίθαλψη και την εκπαίδευση. Αυτό θα πρέπει να το επιτύχουμε με μη παρεμβατικό τρόπο διαφυλάσσοντας το δικαίωμα των τρίτων χωρών να ρυθμίζουν τους διάφορους τομείς των υπηρεσιών εσωτερικά και όπως επιθυμούν και καθιστώντας τους ανοικτούς στην προσφορά από το εξωτερικό, προωθώντας τον ανταγωνισμό. Δεν θα πρέπει να υπάρξει διακριτική αντιμετώπιση.
<P>
Αναγνωρίζουμε ότι ορισμένοι τομείς υπηρεσιών αντιστοιχούν σε μεγαλύτερο μερίδιο του ΑΕγχΠ από άλλους, καθώς και ότι, στο βαθμό αυτό, η ελευθέρωση των συναλλαγών στους εν λόγω τομείς μπορεί να επηρεάσει περισσότερο την κατάσταση της ευημερίας μας στο σύνολό της. Ωστόσο, όσον αφορά την ιεράρχηση των διάφορων τομέων, οφείλουμε να λάβουμε υπόψη, μεταξύ άλλων παραγόντων, τη σχετική εξειδίκευση των χωρών και των περιφερειών της ΕΕ στους διάφορους τομείς.
<P>
Τέλος, θα ήθελα να πω δυο λόγια για την πολυμερή διαδικασία. Στην έκθεσή σας χαιρετίζετε την εξαγγελία διεξαγωγής διάσκεψης ανταλλαγής ενδείξεων για τις υπηρεσίες, της αποκαλούμενης "signalling conference", στο πλαίσιο των υπουργικών διαπραγματεύσεων του Γύρου της Ντόχα για την Ανάπτυξη. Για την ακρίβεια, ασκήσαμε πολύ ισχυρές πιέσεις για την εκδήλωση αυτή, η οποία πραγματοποιήθηκε στη Γενεύη τον Ιούλιο και η οποία σημείωσε σχετική επιτυχία. Δεν ακούσαμε όλα όσα θα θέλαμε, αλλά ακούσαμε αρκετά ώστε να είμαστε σε θέση να πούμε ότι τα μέλη του ΠΟΕ και πολλές από τις χώρες στόχους κατανόησαν τη σημασία την οποία αποδίδουμε στο να είναι ικανοποιητικό το αποτέλεσμα όσον αφορά την πρόσβαση στην αγορά στον τομέα των υπηρεσιών.
<P>
Δεν έχω γυάλινη σφαίρα για να δω πώς θα εξελιχθούν οι πολυμερείς συνομιλίες του Γύρου της Ντόχα για την Ανάπτυξη από το σημείο όπου έμειναν τον Ιούλιο. Βρισκόμαστε σε μια κατάσταση στην οποία ένα θέμα -ο ειδικός μηχανισμός διασφάλισης για τη γεωργία στις αναπτυσσόμενες χώρες- αποτέλεσε την άμεση αιτία της αναστολής, ακόμη κι αν υπάρχουν κι άλλα θέματα τα οποία πρέπει να επιλυθούν. " στήριξη λοιπόν στη συμφωνία για το γενικό καθορισμό των λεπτομερειών στο σύνολό της είναι ιδιαίτερα εύθραυστη και δεν αποτελεί μόνο ζήτημα των "ΠΑ και της Ινδίας, οι οποίες πρέπει να επιλύσουν τις διαφορές τους στον τομέα της γεωργίας. Είναι σαν να έχουμε ένα ανεκτίμητης αξίας, εξαιρετικά λεπτό βάζο εκπληκτικής τεχνοτροπίας στα χέρια μας, το οποίο όμως πρέπει να μεταφέρουμε από το σημείο που βρισκόμαστε πάνω σε ένα πολύ ολισθηρό δάπεδο. Μια λάθος κίνηση αρκεί ώστε το βάζο να γίνει χίλια κομμάτια. Πρέπει λοιπόν να είμαστε προσεκτικοί στις κινήσεις που κάνουμε. Δεν μπορούμε να αδρανήσουμε, αλλά είναι εξίσου δύσκολο και να κινηθούμε προς τα εμπρός.
<P>
Είμαστε έτοιμοι να δραστηριοποιηθούμε και πάλι σε οποιοδήποτε επίπεδο χρειάζεται, ώστε να διασφαλίσουμε ότι δεν θα απολέσουμε αυτά που είχαμε κατακτήσει και παραμένουν επί τάπητος. Χρειάζεται όμως πραγματική πολιτική δέσμευση από τους άλλους για να συμμετάσχουν σε μια διαδικασία διαπραγματεύσεων. Στο πλαίσιο αυτό, η πρόοδος που σημειώθηκε στη διάσκεψη ανταλλαγής ενδείξεων για τις υπηρεσίες δεν θα ακυρωθεί. Από τα μηνύματα που ακούστηκαν φάνηκε σε κάποιο βαθμό η ευελιξία των βασικών εμπορικών μας εταίρων στον τομέα των υπηρεσιών και αυτή είναι μια πολύτιμη πληροφορία.
<P>
" καλύτερη συνεισφορά όλων μας, υπό τις παρούσες συνθήκες της αναστολής των διαπραγματεύσεων στη Γενεύη, είναι να τηρήσουμε μια ρεαλιστικά θετική στάση και να εξηγήσουμε πόσο μεγάλη είναι η ευκαιρία που μπορεί να χάσουμε αν αποτύχουμε συνολικά. Ως εκ τούτου, η έκθεσή σας έρχεται την κατάλληλη στιγμή γιατί στέλνει ένα σαφές και ισορροπημένο μήνυμα για τη σημασία της ελευθέρωσης των συναλλαγών σε έναν από τους βασικούς τομείς της συμφωνίας του Γύρου της Ντόχα για την Ανάπτυξη, τις υπηρεσίες, τόσο για εμάς όσο και για τους εταίρους μας. Αναμένω ότι θα συνεχιστούν η συνεργασία και ο διάλογος με το Κοινοβούλιο, τόσο σε αυτόν τον τομέα όσο και σε άλλους τομείς της πολιτικής εμπορίου.
<SPEAKER ID="352" NAME="Olle Schmidt">
συντάκτης γνωμοδότησης της Επιτροπής Οικονομικών και Νομισματικών Θεμάτων. - (SV) Κύριε Πρόεδρε, οι συναλλαγές στον τομέα των υπηρεσιών έχουν καταστεί απαραίτητες σήμερα για όλες τις οικονομίες. Είναι αδύνατο για μια χώρα να σημειώσει οικονομική επιτυχία αν οι υποδομές στον τομέα των υπηρεσιών είναι δαπανηρές και αναποτελεσματικές. Θα ήθελα λοιπόν να ευχαριστήσω θερμά τον κ. Kamall για την εξαιρετική και σημαντική έκθεση που εκπόνησε.
<P>
Οι παραγωγοί και εξαγωγείς κλωστοϋφαντουργικών προϊόντων, ντομάτας και άλλων αγαθών δεν θα είναι ανταγωνιστικοί αν δεν έχουν πρόσβαση σε ένα αποτελεσματικό τραπεζικό σύστημα, σε αποτελεσματικές ασφαλιστικές εταιρείες, λογιστικές εταιρείες, συστήματα τηλεπικοινωνιών και μεταφορών.
<P>
" γνωμοδότηση της Επιτροπής Οικονομικών και Νομισματικών Θεμάτων τονίζει ότι η πρόσβαση στις χρηματοπιστωτικές υπηρεσίες, όπως είναι οι μικροπιστώσεις, η πρόσβαση σε βασικές τραπεζικές υπηρεσίες και οι διεθνείς τραπεζικές μεταφορές, είναι απαραίτητη για τους ανθρώπους στις αναπτυσσόμενες χώρες, ώστε να συμμετέχουν σε βασικές οικονομικές δραστηριότητες και να ιδρύουν εταιρείες.
<P>
" επιτροπή υποστηρίζει επίσης ότι ο ιδιαίτερος χαρακτήρας του χρηματοπιστωτικού τομέα επιτάσσει την εφαρμογή καλά μελετημένων λύσεων σε έναν παγκοσμιοποιημένο κόσμο. Αυτό το ανέφερε και ο ίδιος ο Επίτροπος Mandelson. Αν οι εταίροι μας στις διαπραγματεύσεις, πρώτα απ' όλα οι αναπτυσσόμενες χώρες, απορρίψουν την ευκαιρία που παρουσιάζεται να ανοίξουν τις αγορές υπηρεσιών, θα περιορίσουν σημαντικά τις πιθανότητές τους για οικονομική ανάπτυξη.
<P>
Σε εσάς που συμμετέχετε σε αυτή τη συνεδρίαση και έχετε αμφιβολίες, λέω το εξής: δείτε πώς έχουν αναπτυχθεί οι χώρες σας! " ανάπτυξη των συναλλαγών στον τομέα των αγαθών συμβαδίζει με την ανάπτυξη των συναλλαγών στον τομέα των υπηρεσιών. Προς όφελος όλων των πολιτών, κύριε Πρόεδρε!
<SPEAKER ID="353" NAME="Zbigniew Zaleski">
εξ ονόματος της Ομάδας PPE-DE. - (EN) Κύριε Πρόεδρε, πίσω από τη σοσιαλιστική προσέγγιση για τη μη ελευθέρωση αυτής της αγοράς κρύβεται ο φόβος ότι αν ο τομέας των υπηρεσιών αφεθεί σε χέρια ιδιωτών το κράτος θα απολέσει την ισχύ που έχει σε αυτόν και ότι τα πράγματα δεν θα έχουν καλή εξέλιξη. Τα πενήντα χρόνια του κομμουνισμού μάς έδειξαν ότι δεν ισχύει κάτι τέτοιο. Οι ανταγωνιστικές υπηρεσίες στον τουρισμό, τον χρηματοπιστωτικό τομέα και τις μεταφορές -ώστε να είναι διαθέσιμα τα αγαθά- και στην εκπαίδευση και την κατάρτιση συνιστούν σημαντική πρόκληση αλλά και ελπίδα ότι θα βοηθηθούν οι φτωχές χώρες ώστε να αναπτυχθούν.
<P>
Τι εννοώ λέγοντας αναπτυξιακή βοήθεια αν συγκρίνουμε την αγορά των αγαθών -απτά αντικείμενα- και των υπηρεσιών; Οι υπηρεσίες είναι άνθρωποι οι οποίοι εκτελούν δραστηριότητες. Παρέχουν την ευκαιρία για μεταφορά της γνώσης. Το θέμα δεν είναι να προσφέρουμε ένα ψάρι αλλά ένα καλάμι ψαρέματος, όπως είθισται να λέμε στο Κοινοβούλιο. Επιπλέον, προσφέρουν την ευκαιρία να απελευθερωθούν οι ατομικές πρωτοβουλίες, η καινοτομία και η μεγαλύτερη συμμετοχή σε διάφορες δραστηριότητες. Επίσης, η αγορά των υπηρεσιών επιδεικνύει μεγαλύτερη ικανότητα προσαρμογής στις πολιτισμικές απαιτήσεις, είναι πιο ευέλικτη και προσαρμόζεται ευκολότερα στις απαιτήσεις των τοπικών κανονισμών, οι οποίοι πρέπει να τηρούνται σε κάθε χώρα. Μέσω αυτών μπορεί να μειωθεί η ανεργία. Σε κοινωνικό επίπεδο μπορεί να επιτευχθεί μεγαλύτερη συμμετοχή πολιτών διαφορετικής καταγωγής και κοινωνικής τάξης.
<P>
Κάνουμε λόγο για την υδροδότηση, την εκπαίδευση και την υγεία, και γιατί όχι; Τα 50 χρόνια του κομμουνισμού και οι πρόσφατες αλλαγές στη χώρα μου αποδεικνύουν ότι η ελευθέρωση είναι δύναμη του καλού και όχι του κακού και τάσσομαι αναφανδόν υπέρ αυτής.
<SPEAKER ID="354" NAME="Françoise Castex">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τον εισηγητή για την ποιοτική του έκθεση. Μας έδωσε την ευκαιρία για μια νέα εις βάθος συζήτηση αναφορικά με τις συναλλαγές στον τομέα των υπηρεσιών. Καταφέραμε να επισημάνουμε σημεία σύγκλισης, καθώς και ορισμένα σημεία προς συζήτηση. Θα διαπιστώσουμε αν αυτά συνιστούν σημεία σοβαρής απόκλισης στο τέλος της συζήτησης και της ψηφοφορίας.
<P>
Είτε μιλάμε για την εσωτερική αγορά είτε για το εξωτερικό εμπόριο, συμφωνούμε στο γεγονός ότι η αγορά των υπηρεσιών καταλαμβάνει το μεγαλύτερο μερίδιο στη δημιουργία πλούτου και το ένα τέταρτο του παγκόσμιου εμπορίου. Μπορεί πράγματι ο οικονομικός τομέας να παρέχει ακόμη δυνατότητες ανάπτυξης για την Ευρωπαϊκή Ένωση. Είναι συνεπώς θεμιτό να συμπεριλάβουμε την αγορά υπηρεσιών στις διμερείς και πολυμερείς εμπορικές διαπραγματεύσεις. Ωστόσο, θα πρέπει να καθορίσουμε τις αρχές και τους όρους της αγοράς για τις συναλλαγές στον τομέα των υπηρεσιών.
<P>
Το πρώτο σημείο που θα ήθελε να τονίσει η Ομάδα μου είναι το ότι πρέπει να γίνει διάκριση ανάμεσα στην αγορά υπηρεσιών και την αγορά αγαθών. Οι υπηρεσίες δεν είναι όπως τα αγαθά, για πολλούς λόγους. Πρώτον, οι υπηρεσίες δεν είναι της ίδιας φύσης· ορισμένες συνδέονται με βασικές ανάγκες και δικαιώματα. Πιστεύουμε ακράδαντα στην ανάγκη να γίνει διάκριση ανάμεσα στις εμπορικές και τις μη εμπορικές υπηρεσίες, είτε πρόκειται για την υγειονομική περίθαλψη είτε για την εκπαίδευση. Ζωτικής σημασίας υπηρεσίες, όπως η υδροδότηση και η ενέργεια, πρέπει επίσης να ληφθούν υπόψη ως έχουσες ειδικό καθεστώς.
<P>
Οι υπηρεσίες δεν είναι σαν τα αγαθά γιατί οι συναλλαγές σε αυτές πολύ συχνά συμπεριλαμβάνουν τον ανθρώπινο κόπο και όχι μόνο την εικονική εμπορία μιας τεχνολογίας. Παρότι συμβάλλουν δυνητικά στη δημιουργία θέσεων εργασίας, αποτελούν ταυτόχρονα τον τομέα στον οποίο συγκεντρώνεται το μεγαλύτερο μέρος της άτυπης απασχόλησης και η μεγαλύτερη επισφάλεια. Χαίρομαι ιδιαιτέρως λοιπόν που η έκθεση ορίζει ότι οι κανόνες του εμπορίου οφείλουν να σέβονται τα πρότυπα απασχόλησης που έχει καταρτίσει η Διεθνής Οργάνωση Εργασίας (ΔΟΕ). Στο πλαίσιο των αναπτυξιακών μας στόχων πρέπει ακόμη να αγωνιστούμε κατά της επισφάλειας και της φτώχειας.
<P>
Τέλος, δεν έχουμε λησμονήσει ότι οι στόχοι της Ντόχα και το διεθνές εμπόριο συνιστούν φορείς ανάπτυξης. " έννοια αυτή μας υποχρεώνει να λάβουμε υπόψη τα αποκλίνοντα συμφέροντα των κρατών μελών και των αναπτυσσόμενων χωρών κατά τις διαπραγματεύσεις σχετικά με τα δεσμευτικά χρονοδιαγράμματα και τις συμφωνίες οικονομικής εταιρικής σχέσης. " Ευρωπαϊκή Ένωση οφείλει να λάβει υπόψη της τα στάδια ανάπτυξης, το ρυθμό και τις επιθυμίες των χωρών κατά το άνοιγμα των αγορών υπηρεσιών, ιδίως κατά την ελευθέρωση ορισμένων από τις υπηρεσίες τους. Αναφέρομαι συγκεκριμένα στις χρηματοπιστωτικές υπηρεσίες. Αποκλείεται η άσκηση πίεση στις τρίτες χώρες όσον αφορά τον τρόπο αντίληψης και ρύθμισης των υπηρεσιών τους. " κυριαρχία των χωρών αυτών πρέπει να τύχει σεβασμού όσον αφορά ζητήματα τόσο ευαίσθητα, όπως είναι οι δημόσιες και οι χρηματοπιστωτικές υπηρεσίες.
<P>
Δεν γνωρίζω αν θα επιτύχουμε απόλυτη συναίνεση επί αυτού του θέματος. Ίσως πρόκειται για ένα ζήτημα το οποίο διχάζει τη Δεξιά και την Αριστερά στο Ευρωπαϊκό Κοινοβούλιο.
<SPEAKER ID="355" NAME="Ignasi Guardans Cambó" LANGUAGE="ES">
Κύριε Πρόεδρε, η έκθεση αυτή τονίζει σαφώς τη σημασία των υπηρεσιών για τις οικονομίες μας, καθώς και τη σημασία της σταδιακής ελευθέρωσής τους.
<P>
" αλήθεια είναι ότι παρουσιάζει ενδιαφέρον για τον σκιώδη εισηγητή να παρακολουθεί αυτή τη συζήτηση, η οποία επιβεβαιώνει τους λόγους για τους οποίους ορισμένοι από εμάς καθόμαστε στο κέντρο του Κοινοβουλίου και όχι στη μια ή την άλλη άκρη, γιατί ορισμένοι από εμάς καθόμαστε εδώ, στο μέσο.
<P>
Τι είναι αυτό που μας διαφοροποιεί επί της ουσίας, για να το θέσω ευγενώς, από εκείνους οι οποίοι εξακολουθούν να παραμένουν προσκολλημένοι σε μια άκαμπτη αντίληψη για το τι είναι ο τομέας των υπηρεσιών, για το ποια υπηρεσία μπορεί και ποια δεν μπορεί να ιδιωτικοποιηθεί· από εκείνους οι οποίοι εξακολουθούν να είναι αλλεργικοί στην ιδέα ότι ορισμένες υπηρεσίες μπορούν να παρέχονται πολύ αποτελεσματικά από τον ιδιωτικό τομέα, συχνά πολύ πιο αποτελεσματικά απ' ό,τι από τον δημόσιο τομέα, πολλές φορές ακόμη και ανεξαρτήτως του πόσο αναπτυγμένη είναι μια χώρα· από εκείνους οι οποίοι εξακολουθούν να θέλουν να αναγκάσουν το κράτος να είναι βαρύ και δυσκίνητο στις λιγότερο αναπτυγμένες χώρες, λες και η λύση σε όλα τους τα προβλήματα θα ήταν το κράτος να αναλάβει την ευθύνη γι' αυτό, δίχως να λαμβάνουν υπόψη ότι αυτό ακριβώς το βαρύ κράτος κρύβεται πολλές φορές πίσω από την τεράστια δύναμη της διαφθοράς στις χώρες αυτές;
<P>
Μερικές νότες, μερικές κορώνες δυσπιστίας προς τον ελεύθερο ανταγωνισμό, την επιχειρηματική ελευθερία και τη δυνατότητα οι πολίτες να λαμβάνουν υπηρεσίες μέσω της ίδιας της κοινωνίας διά της ελεύθερης οικονομίας.
<P>
Αυτό ακούσαμε σε αυτή τη συζήτηση. Θα ήθελα, ωστόσο, να διευκρινίσω επίσης, και γι' αυτόν τον λόγο βρισκόμαστε στο κέντρο, ότι δεν συμφωνούμε απολύτως με την αίσθηση που μας δημιουργείται συχνά ότι ο εισηγητής -αν και εκ των υστέρων φάνηκε πρόθυμος να αποδεχθεί τις τροπολογίες άλλων ομάδων- δεν επιδεικνύει ουσιαστικά, ή σε ορισμένες περιπτώσεις δεν επέδειξε ενδεχομένως αρκετή ευαισθησία για να αξιολογήσει τι σημαίνει γενικό συμφέρον, για να κατανοήσει ότι δεν υπόκεινται τα πάντα στους κανόνες της αγοράς, ότι τα κράτη μέλη οφείλουν φυσικά να διαθέτουν και να διατηρούν την ελευθερία να προστατεύουν ορισμένες υπηρεσίες εκτός του πλαισίου της αγοράς με την αμιγή της έννοια, με ελεγχόμενο τρόπο ή παρέχοντάς τις αποκλειστικά μέσω του δημόσιου τομέα.
<P>
Ποιες είναι αυτές οι υπηρεσίες; Δεν μπορούμε να πούμε. Ακόμη και στην Ευρώπη δεν υπάρχει ομοφωνία σχετικά με το τι είναι γενικό συμφέρον: υπάρχουν διαφορετικές λύσεις για τη στάθμιση του δημόσιου και του ιδιωτικού τομέα στη συλλογή των απορριμμάτων, την εκπαίδευση, την υδροδότηση, τις υπηρεσίες των γραφείων τελετών, τα κοιμητήρια, τις δημόσιες συγκοινωνίες και τις ταχυδρομικές υπηρεσίες ακόμη και εντός της Ευρώπης. Εντούτοις, πρέπει να γίνει κατανοητό ότι η εκπαίδευση, η υγεία, κλπ. διαθέτουν μια διάσταση η οποία δεν υπόκειται αμιγώς και αυστηρά στον ιδιωτικό επιχειρηματικό τομέα.
<P>
Ας προωθήσουμε λοιπόν την ελευθέρωση του τομέα των υπηρεσιών· ας κατανοήσουμε ότι με το να κάνουμε αυτό το βήμα βελτιώνουμε την ποιότητα των υπηρεσιών που παρέχονται στους πολίτες. Είναι σημαντικό η Ευρωπαϊκή Ένωση να αναλάβει σχετική πρωτοβουλία σε όλες τις εμπορικές της συμφωνίες, ιδίως όταν γινόμαστε μάρτυρες της κατάρρευσης -η οποία δεν γνωρίζουμε αν είναι προσωρινή ή μόνιμη- του Γύρου της Ντόχα και του συνολικού πολυμερούς πλαισίου στον τομέα αυτόν.
<P>
Συνεπώς, η Ευρωπαϊκή Ένωση φέρει σημαντική ευθύνη ζητώντας αυτήν την αύξηση, επιβάλλοντας ουσιαστικά την ελευθέρωση του τομέα των υπηρεσιών, ακόμη και στις λιγότερο αναπτυγμένες χώρες, σεβόμενη φυσικά την ελευθερία τους και κατανοώντας ότι αυτό πρέπει να συνοδεύεται -και θα ολοκληρώσω εδώ, κύριε Πρόεδρε- από ένα πολύ ισχυρό ρυθμιστικό πλαίσιο. Σε πολλές περιπτώσεις, η ελευθέρωση πρέπει να συνοδεύεται από ρυθμιστικό πλαίσιο και σαφείς κανόνες, με σεβασμό προς την ελευθερία και την αυτονομία κάθε κράτους μέλους να αποφασίζει τι κατά την άποψή του, λόγω της παράδοσης, της πραγματικότητας που έχει διαμορφωθεί από τον λαό ή τις συνθήκες, θα πρέπει να εξακολουθήσει να υπάγεται στον δημόσιο τομέα.
<SPEAKER ID="356" NAME="Cristiana Muscardini" LANGUAGE="IT">
Κύριε Πρόεδρε, κυρίες και κύριοι, εξ ονόματος της Ομάδας Ένωση για την Ευρώπη των Εθνών, θα ήθελα να συγχαρώ τον κ. Kamall για το εξαιρετικό του έργο. Ο τομέας των υπηρεσιών -όπως αναγνωρίζει και ο ίδιος- είναι ο πιο σημαντικός τομέας σε ολόκληρο τον κόσμο σχεδόν. Ακόμη και στην Αφρική και την Ασία αποτελεί το σημαντικότερο μέρος του ΑΕγχΠ. Ωστόσο, αυτός ο στρατηγικός τομέας πρέπει τώρα να γίνει οδηγός της οικονομικής ανάπτυξης, ιδίως σε χώρες όπου εξακολουθεί να υπάρχει έλλειμμα ανάπτυξης.
<P>
" έκθεση δικαίως σχολιάζει τη σπουδαία ανάπτυξη των συναλλαγών στον τομέα των υπηρεσιών ως όχημα για περισσότερη ευημερία και σταθερότητα, κυρίως για τις χώρες οι οποίες δεν έχουν αναπτυχθεί επαρκώς. Οι συναλλαγές στον τομέα των υπηρεσιών σημαίνουν επίσης μεταφορά γνώσεων ανάμεσα στις χώρες και τους πολίτες. " ελευθερία πραγματοποίησης συναλλαγών τέτοιου είδους, υπό την προϋπόθεση ότι εντάσσονται εντός ενός πλαισίου κοινών κανόνων οι οποίοι τηρούνται, είναι συνεπώς θεμελιώδους σημασίας για οποιαδήποτε στρατηγική ανάπτυξης. Ωστόσο, κανείς δεν θα πρέπει να προσπαθεί να εξάγει ή να εισάγει πρότυπα εκ μέρους άλλων: κάθε αναπτυσσόμενη χώρα πρέπει να υιοθετήσει το δικό της χρονοδιάγραμμα για τις δικές της δυνατότητες ανάπτυξης.
<P>
Ως εκ τούτου, ο νέος δρόμος προς την ελευθέρωση πρέπει να λαμβάνει υπόψη το γεγονός ότι οι κυβερνήσεις οφείλουν να ικανοποιούν τις ανάγκες των πολιτών και όχι -όπως δυστυχώς συνέβη κατά καιρούς στην Αφρική- να πωλούν την ευκαιρία για παροχή υπηρεσιών σε δημόσιες επιχειρήσεις οι οποίες συνδέονται με τις κυβερνήσεις άλλων χωρών, αν δεν είναι σε θέση να παρέχουν στους δικούς τους πολίτες βασικές υπηρεσίες, όπως είναι η υδροδότηση και η ενέργεια, γιατί είναι εμφανής ο κίνδυνος να προκύψουν οικονομικά, πολιτικά προβλήματα και προβλήματα στον τομέα της ασφάλειας, ακόμη και σε διεθνές επίπεδο.
<P>
" αποτυχία του Γύρου της Ντόχα αποτελεί δυστυχώς τιμωρία για όλους: για την Ευρωπαϊκή Ένωση, τις βιομηχανικές χώρες, αλλά πάνω απ' όλα -φρονούμε- για τις φτωχότερες χώρες. Επομένως, ελπίζουμε ότι με αυτήν την έκθεση μπορούμε να στείλουμε ένα ηχηρό μήνυμα ότι για άλλη μια φορά αρχίζουμε την πορεία μας στον δρόμο της αρμονικής ανάπτυξης της κοινωνίας στο σύνολό της.
<SPEAKER ID="357" NAME="Caroline Lucas">
εξ ονόματος της Ομάδας Verts/ALE. - (EN) Κύριε Πρόεδρε, ξεκινώντας θα ήθελα να ευχαριστήσω τον εισηγητή για την προθυμία και τη συνεργασία του. Τούτου λεχθέντος, ωστόσο, η Ομάδα μας δεν θα μπορέσει να στηρίξει την εν λόγω έκθεση στην αυριανή ψηφοφορία, εν μέρει λόγω της εικασίας ότι οι συναλλαγές στον τομέα των υπηρεσιών είναι εξίσου σημαντικές με αυτές στον τομέα των αγαθών. Όπως ανέφερε ήδη η κ. Castex, δεν ισχύει κάτι τέτοιο. Δεν μπορούμε να συμφωνήσουμε με αυτό, κυρίως γιατί οι συναλλαγές στον τομέα των υπηρεσιών σχεδόν πάντα απαιτούν αλλαγές στην εθνική νομοθεσία ή στην εφαρμογή κανονισμών, οι οποίες συχνά φθάνουν μέχρι την καρδιά του κοινωνικού ιστού, ιδίως αν αφορούν βασικές υπηρεσίες από τις οποίες εξαρτώνται οι πολίτες.
<P>
Αντίκειται επίσης στο δεδομένο ότι τα ίδια τα μέλη του ΠΟΕ προβαίνουν όλο και περισσότερο στον διαχωρισμό των συναλλαγών στον τομέα των αγαθών και στον τομέα των υπηρεσιών. Στην τελευταία υπουργική σύσκεψη του ΠΟΕ πριν από λίγους μήνες, τον Ιούλιο στη Γενεύη, μια ομάδα χωρών της Λατινικής Αμερικής έφθασε στο σημείο να κυκλοφορήσει πρόταση να αφαιρεθούν εντελώς οι τομείς της υγειονομικής περίθαλψης, της εκπαίδευσης, της υδροδότησης, των τηλεπικοινωνιών και της ενέργειας από το πλαίσιο του ΠΟΕ, ακριβώς λόγω του ότι πρόκειται για κατά βάση δημόσιες υπηρεσίες και συνιστούν ανθρώπινα δικαιώματα τα οποία δεν πρέπει να τυγχάνουν μεταχείρισης σαν να πρόκειται για ανταλλάξιμα εμπορεύματα. Τέλος, η έκθεση αναφέρει μάλλον επιλεκτικά ορισμένα θετικά εθνικά παραδείγματα ελευθέρωσης και βασικών υπηρεσιών, αλλά δεν κάνει καμία αναφορά στα πολυάριθμα καταστροφικά παραδείγματα τα οποία θα μπορούσαν εξίσου να συμπεριλαμβάνονται και τα οποία θα πρέπει και εμείς να γνωρίζουμε.
<P>
Το θέμα στο οποίο θα ήθελα να επικεντρωθώ είναι το πρόβλημα της ελευθέρωσης των χρηματοπιστωτικών υπηρεσιών. Κανένα άλλο ζήτημα δεν έχει κυριαρχήσει στην επικαιρότητα φέτος περισσότερο από την παγκόσμια χρηματοπιστωτική κρίση. Είναι ευρέως αποδεκτό ότι η κρίση αυτή επιδεινώθηκε λόγω της έλλειψης επαρκούς ρύθμισης στις χρηματοπιστωτικές αγορές. Ωστόσο, κατά τις διαπραγματεύσεις του ΠΟΕ για τις υπηρεσίες, οι πλούσιες χώρες επιδιώκουν περαιτέρω απορρύθμιση και ελευθέρωση των χρηματοπιστωτικών αγορών· μάλιστα η εν λόγω έκθεση στηρίζει εξολοκλήρου την πρόταση αυτή. Μου φαίνεται κάπως παράδοξο το γεγονός ότι ο γενικός διευθυντής του ΠΟΕ, Pascal Lamy, ζήτησε να ολοκληρωθεί η ατζέντα του ΠΟΕ ως λύση για την παγκόσμια χρηματοπιστωτική κρίση τη στιγμή που οι τρέχουσες πολιτικές του, αντικειμενικά, θα ήταν πολύ πιο πιθανό να συμβάλουν σε περαιτέρω χρηματοπιστωτική αστάθεια.
<P>
Εκφράζω την απογοήτευσή μου για το γεγονός ότι απορρίφθηκαν ουσιαστικά όλες οι τροπολογίες μας οι οποίες θα απαιτούσαν τουλάχιστον παύση της περαιτέρω ελευθέρωσης των χρηματοπιστωτικών υπηρεσιών μέχρις ότου το φόρουμ χρηματοπιστωτικής σταθερότητας να δημοσιεύσει τις συστάσεις του για ορισμένους βασικούς νέους κανονισμούς, όπως είναι οι κεφαλαιακές απαιτήσεις και η διασυνοριακή ρευστότητα - επρόκειτο απλώς για ένα αρκετά ήπιο αίτημα το οποίο έπρεπε να αναμένουμε. Για τον λόγο αυτό, καταθέσαμε εκ νέου τις εν λόγω τροπολογίες και θέλουμε να σας ζητήσουμε να τις στηρίξετε.
<SPEAKER ID="358" NAME="Helmuth Markov" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, η συναίνεση για την έκθεση προέρχεται από την κοινή πεποίθηση ότι ένα πολυμερές σύστημα προτύπων και κανονισμών είναι σημαντικό και απαραίτητο, ότι το εμπόριο και η ανάπτυξη δεν πρέπει να διέπονται από αντιφάσεις και ότι η Ευρωπαϊκή Ένωση φέρει ιδιαίτερη ευθύνη, δεδομένου του οικονομικού της βάρους, για τη διαμόρφωση των διεθνών οικονομικών σχέσεων.
<P>
Υπάρχουν θεμελιώδεις διαφορές, ωστόσο, όσον αφορά τις προσεγγίσεις. Ομολογουμένως, είναι πολύ σημαντικό να βελτιωθεί η πρόσβαση, η ποιότητα και η επιλογή των υπηρεσιών σε ολόκληρο τον κόσμο, ιδίως στις αναπτυσσόμενες χώρες. Κάτι τέτοιο, ωστόσο, δεν μπορεί να επιτευχθεί με μια γενική αντίληψη του ανταγωνισμού, της ελευθέρωσης και της ιδιωτικοποίησης, ειδικά στον δημόσιο τομέα (υδροδότηση, υγεία, εκπαίδευση, ενέργεια και μεταφορά επιβατών).
<P>
" στρατηγική της απορρύθμισης, την οποία εφαρμόζει η Επιτροπή στις πολυμερείς και όλο και περισσότερο στις διμερείς διαπραγματεύσεις, είναι πολύ λιγότερο ο κατάλληλος τρόπος για να ενισχύσει την παγκόσμια αειφόρο ανάπτυξη διότι αυτή έχει ως στόχο κυρίως την πρόσβαση σε ολόκληρο τον κόσμο των ευρωπαϊκών επιχειρήσεων οι οποίες δραστηριοποιούνται σε υπερεθνικό επίπεδο και επικεντρώνεται πολύ λιγότερο στις μικρές και τις μεσαίες επιχειρήσεις.
<P>
Ένα ακόμη σημείο: η Ευρωπαϊκή Ένωση θα ήθελε να συνάψει συμφωνίες ελεύθερων συναλλαγών, οι οποίες ισχύουν επίσης και για τις ξένες επενδύσεις, με χώρες όπως η Κίνα, η Κορέα, η Ινδία και οι χώρες ASEAN και ΑΚΕ. " Γερμανία, αντιθέτως, ψηφίζει αυτή τη στιγμή νόμο, σύμφωνα με τον οποίο το ποσοστό των μετοχών με δικαίωμα ψήφου των ξένων επενδυτών σε μια γερμανική επιχείρηση περιορίζεται στο 25% κατά μέγιστο. Όταν η Βολιβία αποφάσισε ότι το μέγιστο ποσοστό της συμμετοχής ξένων κεφαλαίων στην εγχώρια παραγωγή φυσικού αερίου έπρεπε να περιοριστεί, η Ευρώπη έβαλε τις φωνές.
<P>
" Ομάδα μου είναι πεπεισμένη ότι κάθε χώρα πρέπει να αποφασίζει για τον εαυτό της πότε, σύμφωνα με τους κανόνες της και σε ποιον βαθμό επιθυμεί να ανοίξει την αγορά της στον διεθνή ανταγωνισμό. Ο πρόεδρος Arias δήλωσε σήμερα: χρειαζόμαστε μια ασύμμετρη προσέγγιση. Αυτό είναι το θέμα σε τελική ανάλυση.
<SPEAKER ID="359" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, όπως ανέφερε ο εισηγητής, αλλά και ο Επίτροπος κύριος Mandelson, οι υπηρεσίες συνιστούν έναν από τους πλέον δυναμικούς τομείς τόσο της ευρωπαϊκής όσο και της παγκόσμιας οικονομίας. Ωστόσο, πρέπει να συνομολογήσουμε ότι υπάρχουν σημαντικά περιθώρια ενίσχυσης του διεθνούς εμπορίου υπηρεσιών με επακόλουθα οφέλη τόσο για τις επιχειρήσεις όσο -και πολύ περισσότερο μάλιστα- για τους καταναλωτές.
<P>
Ο τομέας των υπηρεσιών είναι ιδιαίτερης εξαγωγικής σημασίας και για τις αναπτυσσόμενες χώρες. Το προοδευτικό άνοιγμα των αγορών τους, βασισμένο στην αρχή της διαφοροποιημένης μεταχείρισης, μπορεί να συμβάλει στη μεταφορά τεχνολογίας, τεχνογνωσίας και στη βελτίωση των υποδομών τους.
<P>
Πρωταρχικοί στόχοι για την Ευρωπαϊκή Ένωση είναι η δεσμευτική κατοχύρωση τουλάχιστον του status quo ως προς την πρόσβαση στις αγορές καθώς και η περαιτέρω απελευθέρωσή τους. Ζητούμενο, κατά τη γνώμη μου, είναι η μείωση των εμποδίων που συναντούν οι ευρωπαϊκές επιχειρήσεις και η διασφάλιση μεγαλύτερης διαφάνειας και προβλεψιμότητας στις ξένες αγορές.
<P>
Το επίπεδο των προσφορών και η γενικότερη πορεία των διαπραγματεύσεων του ΠΟΕ υπήρξαν έως τώρα απογοητευτικές στον τομέα των υπηρεσιών. Οι διμερείς ή διαπεριφερειακές διαπραγματεύσεις φιλόδοξων συμφωνιών ελευθέρων συναλλαγών καθίστανται, ιδίως μετά την ατυχή κατάληξη των διαπραγματεύσεων του Ιουλίου, αναγκαίο συμπλήρωμα του πολυμερούς πλαισίου.
<P>
Στις διαπραγματεύσεις για περαιτέρω άνοιγμα των αγορών θα πρέπει να διασφαλίζεται το ρυθμιστικό δικαίωμα τόσο της ίδιας της Ευρωπαϊκής Ένωσης όσο και των εμπορικών της εταίρων, ιδιαίτερα μάλιστα στους τομείς των δημοσίων υπηρεσιών και των υπηρεσιών γενικού συμφέροντος.
<SPEAKER ID="360" NAME="Carlos Carnero González" AFFILIATION="PSE">
(ES) Κύριε Πρόεδρε, θα ήθελα να πω στον κ. Zaleski και τον κ. Guardans ότι, όπως γνωρίζουν, υπάρχει ένας διάσημος πίνακας του Γκόγια με τίτλο "Ο ύπνος της λογικής γεννά τέρατα". Κατ' αναλογία, ο ύπνος της ελευθέρωσης, με τους αυστηρούς κανόνες της αγοράς, μπορεί να προκαλέσει αναποτελεσματικότητα και ανισότητες. Όταν κάνουμε λόγο για υπηρεσίες, πρέπει να το έχουμε αυτό πολύ καλά υπόψη μας.
<P>
Ας φανταστούμε, φερ' ειπείν, μια φτωχή χώρα στην οποία ο τομέας της εκπαίδευσης δεν λειτουργεί σωστά και όπου αποφασίζεται ότι εξωτερικοί παράγοντες θα εισέλθουν για να προσφέρουν υποτίθεται ποιοτική εκπαίδευση στα παιδιά αυτής της χώρας. Πώς μπορούμε να είμαστε βέβαιοι ότι αυτές οι ιδιωτικές εταιρείες δεν θα κινηθούν με στόχο να καταστούν μονοπώλιο ή ολιγοπώλιο ή να καθορίζουν τις τιμές, στις οποίες δεν θα έχουν πρόσβαση οι καταναλωτές, στη συγκεκριμένη περίπτωση οι μαθητές, και ότι δεν θα καταλήξουν να προσφέρουν κακής ποιότητας εκπαίδευση; Ποιος μπορεί να μας διαβεβαιώσει γι' αυτό; Γιατί κάτι τέτοιο μπορεί να συμβεί. Στην περίπτωση αυτή, δεν θα βρισκόμασταν σε κατάσταση ελεύθερου ανταγωνισμού, αλλά ενός άκρως ελεγχόμενου ανταγωνισμού στα χέρια ιδιωτών.
<P>
Λέμε λοιπόν ένα ξεκάθαρο "ναι" στην ιδιωτικοποίηση των συναλλαγών στον τομέα των υπηρεσιών, κάνοντας την ίδια στιγμή τον διαχωρισμό ανάμεσα στις δημόσιες υπηρεσίες και τις υπηρεσίες γενικού οικονομικού συμφέροντος, διασφαλίζοντας ότι πληρούνται τα κριτήρια και οι κανόνες προσβασιμότητας και ποιότητας, καθώς και ότι φυσικά ισχύουν σαφώς τα κοινωνικά κριτήρια.
<P>
" ενίσχυση των οικονομιών σημαίνει ενίσχυση των κρατών μελών - εκείνων τα οποία είναι ανοικτά στους κανόνες της αγοράς, αλλά χωρίς να θέτουν τους πολίτες αποκλειστικά στην υπηρεσία όσων έχουν περισσότερες δυνατότητες να τους εφαρμόζουν.
<SPEAKER ID="361" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, κύριε Επίτροπε, θα ήθελα να ευχαριστήσω τον κ. Kamall για την εξαιρετική του έκθεση. Συγχαρητήρια!
<P>
Πρέπει να τονίσουμε ότι η πρόσβαση στην αγορά και τις ελεύθερες συναλλαγές στον τομέα των υπηρεσιών είναι θεμελιώδους σημασίας για την οικονομική ανάπτυξη και τη μείωση της ανεργίας. Τα κράτη και οι περιφέρειές μας ωφελούνται από αυτήν τη λύση. Το όφελος αυτό αφορά επίσης και τους εταίρους εκτός ΕΕ, κυρίως τις φτωχές χώρες. Οι διαπραγματεύσεις στο πλαίσιο του προγράμματος της Ντόχα θα πρέπει να οδηγήσουν στην κατάθεση ενός εναρμονισμένου πακέτου υπηρεσιών, συμπεριλαμβανομένων των χρηματοπιστωτικών υπηρεσιών, σε σχέση με τις οποίες η ΕΕ είναι πιο ανοικτή και διαφανής.
<P>
Αυτός ο ανοικτός χαρακτήρας, ωστόσο, θα πρέπει να συμβαδίζει με την αμοιβαιότητα και τον σεβασμό. Στο πλαίσιο αυτό πρέπει επίσης να εξετάσουμε τους αποκαλούμενους "φορολογικούς παραδείσους". Οι κανονισμοί οι οποίοι εγκρίνονται πρέπει να λαμβάνουν υπόψη την ανάγκη ενθάρρυνσης του ανταγωνισμού, μειώνοντας, ως εκ τούτου, τις τιμές και αυξάνοντας την ποιότητα των υπηρεσιών, ενώ από την άλλη καταπολεμούν τη διαφθορά και τον μονοπωλιακό χαρακτήρα της αγοράς.
<P>
Στο σημείο αυτό, θα ήθελα να επισημάνω ότι οι συναλλαγές στον τομέα των υπηρεσιών συμπεριλαμβάνουν όλο και συχνότερα τους τομείς της υψηλής τεχνολογίας, της πληροφορικής, των πολιτισμικών αγαθών, κλπ. Οι υπηρεσίες που παρέχονται μέσω του Διαδικτύου απαιτούν ιδιαίτερη προσοχή. Τα δικαιώματα πνευματικής ιδιοκτησίας και η προστασία των δεδομένων προσωπικού χαρακτήρα πρέπει να διασφαλίζονται, ενώ πρέπει να υπάρχει και προστασία κατά της απάτης, της εμπορίας πορνογραφικού υλικού και άλλων εγκληματικών πράξεων. Μια γηράσκουσα κοινωνία και τα άτομα με αναπηρία χρειάζονται όλο και περισσότερες υπηρεσίες υγειονομικής περίθαλψης και φροντίδας. Πρέπει λοιπόν να εξετάσουμε το ενδεχόμενο ενός αυξανόμενου αριθμού μεταναστών οι οποίοι θα εργάζονται σε αυτούς τους τομείς. Λόγω της τρέχουσας πολιτικής κατάστασης θα πρέπει επίσης να επιστήσουμε την προσοχή μας στις υπηρεσίες ενέργειας και επικοινωνιών.
<P>
Ακούσαμε ότι παντού στον κόσμο οι υπηρεσίες κατέχουν πολύ σημαντικό μερίδιο του ΑΕΠ. Οι παγκόσμιες συναλλαγές στον τομέα των υπηρεσιών εμφανίζουν ανερχόμενη τάση και ήδη αποτελούν το ένα τέταρτο των υπηρεσιών. Ας ελπίσουμε λοιπόν ότι θα καταφέρουμε να δημιουργήσουμε ένα σύστημα σαφών και δίκαιων κανόνων οι οποίοι θα διασφαλίζουν ότι όλες οι πλευρές τυγχάνουν ίσης μεταχείρισης. Κάτι τέτοιο δεν θα είναι εύκολο, αλλά, σε τελική ανάλυση, ποιος είπε ότι θα πρέπει να αναλαμβάνουμε μόνο εύκολα καθήκοντα;
<SPEAKER ID="362" NAME="Jens Holm" AFFILIATION="GUE/NGL">
(SV) Ο κ. Kamall ζητά το ευρύ άνοιγμα των αγορών υπηρεσιών στις αναπτυσσόμενες χώρες. Δυστυχώς, αυτό ευθυγραμμίζεται απολύτως με την τρέχουσα πολιτική εμπορίου της ΕΕ. Για παράδειγμα, ο κ. Kamall επιθυμεί οι υπηρεσίες οι οποίες παρέχονται αυτή τη στιγμή από τις τοπικές επιχειρήσεις ή τον δημόσιο τομέα των αναπτυσσόμενων χωρών να έλθουν αντιμέτωπες με τον ανταγωνισμό των ευρωπαϊκών πολυεθνικών επιχειρήσεων.
<P>
Αυτή η πολιτική έχει ήδη δοκιμαστεί στην Ευρώπη. " χώρα μου, η Σουηδία, υπήρξε μια από τις πρώτες χώρες οι οποίες προχώρησαν στην απορρύθμιση των αγορών ενέργειας, ηλεκτρισμού, σιδηροδρομικών μεταφορών και ταχυδρομικών υπηρεσιών. Σήμερα είμαστε μάρτυρες του αποτελέσματος: υψηλότερες τιμές, συντήρηση χαμηλότερου επιπέδου και πολύ συχνά χαμηλότερης ποιότητας υπηρεσίες. Ορισμένα μονοπώλια μπορούν πλέον να αποκομίζουν πρωτοφανή κέρδη από υπηρεσίες οι οποίες στο παρελθόν αποτελούσαν αντικείμενο κοινής ιδιοκτησίας.
<P>
Είναι αυτό το αναπτυξιακό μοντέλο το οποίο θα έπρεπε να εξαγάγουμε στον αναπτυσσόμενο κόσμο; Όχι! Ευτυχώς ορισμένες χώρες λειτουργούν διαφορετικά! " Νορβηγία, η οποία δεν ανήκει στην ΕΕ, έχει αποσύρει όλα τα αιτήματά της στο πλαίσιο της GATS για την ελευθέρωση του τομέα των υπηρεσιών στις φτωχές χώρες. Εν γένει, η Νορβηγία έχει υψώσει τη φωνή της κατά της πολιτικής laissez-faire, την οποία ακολουθεί η ΕΕ στο πλαίσιο του ΠΟΕ. Αυτό γεννά ελπίδες. " ΕΕ πρέπει να θέσει πάνω απ' όλα τις ανάγκες των φτωχών χωρών, αντί να ζητά απορρύθμιση και ιδιωτικοποιήσεις.
<SPEAKER ID="363" NAME="Daniel Varela Suanzes-Carpegna" AFFILIATION="PPE-DE">
(ES) Κύριε Πρόεδρε, θα ήθελα να συγχαρώ τον συνάδελφό μου, κ. Kamall, για την έκθεσή του, στην οποία υπογραμμίζει την ανάγκη να αναπτυχθεί μια διεθνής αγορά υπηρεσιών η οποία να λαμβάνει υπόψη της τις διαφορετικές καταστάσεις οι οποίες επικρατούν στις αναπτυσσόμενες χώρες, δίχως να ξεχνά ότι πρέπει να ισχύουν δίκαιοι όροι για όλες τις πλευρές.
<P>
Από τη μια, η Ευρωπαϊκή Ένωση έχει τη δυνατότητα να ανοίξει τον τομέα των υπηρεσιών της σε νέες αγορές, στις οποίες διαθέτει σημαντικό συγκριτικό και ανταγωνιστικό πλεονέκτημα σε παγκόσμιο επίπεδο: η ανάπτυξη νέων διαύλων για τον τομέα, ένα από τα βασικά μέσα με τα οποία η Ευρώπη μπορεί να αντιμετωπίσει την πρόκληση της παγκοσμιοποίησης.
<P>
Από την άλλη, προσφέρει πολλά πλεονεκτήματα στις αναπτυσσόμενες χώρες.
<P>
Πρώτον, οι χώρες αυτές επωφελούνται από τη γνώση και τις δεξιότητες της Ευρωπαϊκής Ένωσης στον εν λόγω τομέα, τις οποίες χρειάζονται ώστε να αναπτύξουν τις δικές τους οικονομίες, ιδίως σε βασικούς και διατομεακούς κλάδους, όπως είναι οι χρηματοπιστωτικές υπηρεσίες. Κάτι τέτοιο θα διευκολύνει τη μεταφορά τεχνολογίας από τους ευρωπαϊκούς οργανισμούς και τις επιχειρήσεις. " ύπαρξη ενός πιο ευνοϊκού οικονομικού πλαισίου θα τονώσει τη ζήτηση επενδύσεων από άλλα μέρη του κόσμου· συνεπώς, τα οφέλη για τις οικονομίες τους θα πολλαπλασιαστούν.
<P>
Δεύτερον, η εξέλιξη των διαπραγματεύσεων θα βελτιώσει τις συνθήκες, τόσο για αυτούς οι οποίοι επιθυμούν να παρέχουν υπηρεσίες όσο και για τις επιχειρήσεις οι οποίες επιθυμούν να εγκατασταθούν στην Ευρώπη.
<P>
Θα ήθελα να τονίσω στην έκθεση την ανάγκη τήρησης των θεμελιωδών κανόνων της ΔΟΕ, ιδίως όσον αφορά την παιδική και την καταναγκαστική εργασία, γιατί ναι μεν πρέπει να υπάρχει ανοικτός χαρακτήρας με ασυμμετρία, αλλά σεβόμενοι ταυτόχρονα τους κανόνες του δίκαιου ανταγωνισμού και της ευγενούς άμιλλας· δίχως ποτέ να λησμονούμε τα συμφέροντα των επιχειρήσεών μας.
<P>
Πρέπει να ζητήσουμε περισσότερη δέσμευση, συγκεκριμένα από τις μεγάλες αναδυόμενες οικονομίες, την Κίνα, την Ινδία και τη Βραζιλία, πάντα μέσα στο πλαίσιο του Παγκόσμιου Οργανισμού Εμπορίου. " έκθεση αναφέρει συγκεκριμένες καταστάσεις με διαφορετικούς εμπορικούς συνασπισμούς, όπως είναι ο ASEAN, τα κράτη του Περσικού Κόλπου, η Ινδία και η Κορέα. Υπάρχει, ωστόσο, μια περιοχή που απουσιάζει από την έκθεση, το επίπεδο ανάπτυξης της οποίας και η οικονομική της κατάσταση είναι ιδανικά για την ανάπτυξη του δικού μας τομέα των υπηρεσιών. Αναφέρομαι στη Mercosur, και εντός αυτής, συγκεκριμένα στη Βραζιλία· υπήρξα εισηγητής μιας έκθεσης σχετικά με το καθεστώς των διαπραγματεύσεων με αυτήν τη χώρα στο Κοινοβούλιο. Επομένως, ακόμη κι αν δεν εμφανίζεται ρητώς στα κύρια σημεία της έκθεσης, ήθελα να το αναφέρω αυτό ώστε να συμπεριληφθεί.
<SPEAKER ID="364" NAME="Glyn Ford" AFFILIATION="PSE">
(EN) Κύριε Πρόεδρε, αναγνωρίζω την τεράστια προσπάθεια που κατέβαλε ο συνάδελφός μου, Syed Kamall, για την εν λόγω έκθεση σχετικά με τις συναλλαγές στον τομέα των υπηρεσιών, φοβούμαι όμως ότι δεν μπορώ να τον συγχαρώ ανεπιφύλακτα για το έργο του, δεδομένου ότι διαφωνώ ουσιαστικά με ορισμένα από τα στοιχεία της προσέγγισής του.
<P>
Το βασικό θέμα είναι οι υπηρεσίες γενικού οικονομικού συμφέροντος. Κατά κανόνα στο Ευρωπαϊκό Κοινοβούλιο, ανάμεσα στις ομάδες των Σοσιαλιστών και των Χριστιανοδημοκρατών φθάνουμε σε συμβιβασμούς οι οποίοι αντικατοπτρίζουν την πολιτική ισορροπία δυνάμεων σε αυτό το όργανο. Φοβούμαι όμως ότι, σε αυτήν την περίπτωση, δεν έχουμε καταλήξει σε συμβιβασμό: στην πραγματικότητα, ακούσαμε ορισμένα σχόλια από τους συναδέλφους του, σύμφωνα με τα οποία ορισμένα από τα μέλη της δικής του ομάδας, εκείνοι με μια πιο αναπτυγμένη κοινωνική συνείδηση, αισθάνονται αμήχανα και μάλλον άβολα με την προσέγγιση που υιοθέτησε ο εισηγητής.
<P>
Αυτή είναι μάλλον η πλέον φιλελεύθερη έκθεση -και το λέω αυτό, σε περίπτωση που υπάρχει σύγχυση, με την υποτιμητική έννοια του όρου- την οποία η Επιτροπή Διεθνούς Εμπορίου έχει καταθέσει ποτέ στην Ολομέλεια. Δεν γίνεται ουσιαστική διάκριση ανάμεσα στις εμπορικές και μη εμπορικές υπηρεσίες, και εγώ, όπως και η μεγάλη πλειοψηφία της Ομάδας μου, θα είμαστε σε θέση να ψηφίσουμε υπέρ της έκθεσης του κ. Kamall μόνο αν εγκριθούν η τροπολογία 2, η τροπολογία 11 και, πιο συγκεκριμένα, η τροπολογία 5, οι οποίες θα λειτουργούν προστατευτικά για τις καθολικές, προσβάσιμες και υψηλού επιπέδου δημόσιες υπηρεσίες για όλους.
<SPEAKER ID="365" NAME="Reinhard Rack" AFFILIATION="PPE-DE">
(DE) Κύριε Πρόεδρε, οι υπηρεσίες αποτελούν σημαντικό κομμάτι του οικονομικού μας μέλλοντος. Τούτο ισχύει όχι μόνο για τις ιδιαίτερα αναπτυγμένες οικονομίες της Ευρώπης, αλλά επίσης και συγκεκριμένα για τις αποκαλούμενες αναπτυσσόμενες χώρες. Δεδομένου ότι ισχύει κάτι τέτοιο, πρέπει να δείξουμε ότι η απορρύθμιση την οποία επιτύχαμε στο παρελθόν στον τομέα της μεταφοράς αγαθών παραμένει ο στόχος μας και στον τομέα των υπηρεσιών. Είναι ενδεχομένως ακόμη πιο σημαντικό σε πολλές περιπτώσεις εν προκειμένω.
<P>
Τόσο ο εισηγητής, κ. Kamall, τον οποίο οφείλουμε να ευχαριστήσουμε για την έκθεση, όσο και ο κ. Zaleski επεσήμαναν τι μπορεί να επιτευχθεί στον τομέα των υπηρεσιών: μεταφορά γνώσεων, βελτίωση των προσόντων, των θέσεων εργασίας και βελτίωση των υποδομών. Όλοι μας από κοινού θα πρέπει να στηρίξουμε στην ουσία αυτές τις παραμέτρους. Εξετάζοντας τα ζητήματα από αυτήν την οπτική γωνία, θα πρέπει να συμπεριλάβουμε πολλές από τις ιδεολογικές προσεγγίσεις, για τις οποίες διαφωνούσαμε στην Ευρώπη τα τελευταία χρόνια και τους αιώνες, δίχως να επιστρέφουμε πολύ συχνά στο παρελθόν.
<P>
Λέμε "ναι" στις ιδιαίτερες ανάγκες συγκεκριμένων τομέων, αλλά "όχι" σε αυτές τις μάχες τις οποίες θέλουν να διεξαγάγουν ορισμένα μέλη του Σώματος αυτού εις βάρος των αναπτυσσόμενων χωρών.
<SPEAKER ID="366" NAME="Harald Ettl" AFFILIATION="PSE">
(DE) Κύριε Πρόεδρε, όλοι θέλουμε να ανοίξουμε τα σύνορά μας στην παροχή υπηρεσιών. Θα ήθελα να αναφερθώ σε δύο σημεία σχετικά. Το 2006 η Ευρωπαϊκή Ένωση κατέστησε σαφή τη θέση της ως προς την παροχή δημόσιων υπηρεσιών και δεν υπέβαλε αυτόν τον ευαίσθητο τομέα των δημόσιων υπηρεσιών στον ανοικτό ανταγωνισμό.
<P>
Τώρα φυσικά καταβάλλονται προσπάθειες, στο πλαίσιο της GATS, για την ελευθέρωση αυτού του ευαίσθητου τομέα από την πίσω πόρτα. Δεν μπορούμε να υιοθετήσουμε εδώ την ίδια προσέγγιση με αυτήν που χρησιμοποιούμε τις εμπορικές υπηρεσίες. Το αντίστροφο ισχύει φυσικά για τις αναπτυσσόμενες χώρες. " ΕΕ δεν πρέπει να ασκεί πιέσεις στις αναπτυσσόμενες χώρες στο θέμα αυτό και να τις αναγκάζει να ελευθερώσουν τις δημόσιες υπηρεσίες. Οφείλουν να είναι σε θέση να αποφασίζουν μόνες τους αν θα το πράξουν.
<P>
Ένα δεύτερο λεπτό σημείο αφορά την αγορά των χρηματοπιστωτικών υπηρεσιών. Από τη δεκαετία του '80, οι αγορές των χρηματοπιστωτικών υπηρεσιών έχουν καταγράψει τεράστια ανάπτυξη στους πλέον εκτεταμένους και παγκοσμιοποιημένους τομείς της αγοράς, ακόμη για τις χρηματοπιστωτικές συναλλαγές. Οι αγορές συναλλάγματος καταγράφουν ετήσιο κύκλο εργασιών ύψους 360 τρισεκατομμυρίων δολαρίων "ΠΑ. " συμμετοχή στις αγορές οι οποίες επεκτείνονται σε παγκόσμιο επίπεδο συνιστά φυσικά οικονομική ελευθερία και οι αναπτυσσόμενες χώρες, επομένως, εμφανίζουν υψηλό βαθμό ευαισθησίας προς τους εξωτερικούς κλυδωνισμούς. " ελευθέρωση των χρηματοπιστωτικών υπηρεσιών πρέπει επομένως [να λαμβάνει υπόψη] το αναπτυξιακό καθεστώς του συγκεκριμένου...
<P>
(Ο Πρόεδρος διακόπτει τον ομιλητή)
<SPEAKER ID="367" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, δύο είναι τα σημεία αυτής της συζήτησης, στα οποία θα ήθελα να επιστήσω την προσοχή. Πρώτον, είναι γεγονός ότι το 2007 ο τομέας των υπηρεσιών στην Ευρωπαϊκή Ένωση αντιστοιχούσε στο 75% του ΑΕΠ, ενώ οι εξαγωγές υπηρεσιών από την ΕΕ αντιστοιχούσαν σε άνω του 28% των συνολικών παγκόσμιων εξαγωγών· πολλοί είναι, ωστόσο, οι φραγμοί στην ελεύθερη παροχή υπηρεσιών εντός της ίδιας της Ευρωπαϊκής Ένωσης από παρόχους υπηρεσιών των νέων κρατών μελών. Θα ήθελα να εκφράσω την ελπίδα ότι η ΕΕ θα πραγματοποιήσει σημαντικά βήματα στο θέμα αυτό στο εγγύς μέλλον.
<P>
Δεύτερον, θα πρέπει να αντισταθούμε σθεναρά στις λύσεις οι οποίες προτείνονται στην έκθεση και σύμφωνα με τις οποίες η ΕΕ, στο πλαίσιο των διαπραγματεύσεων του ΠΟΕ, θα πρέπει να μειώσει μονομερώς τις γεωργικές πληρωμές και επιδοτήσεις ώστε να ανταμειφθεί, όπως έχει ειπωθεί, υπό τη μορφή επιπρόσθετων κερδών από τις συναλλαγές στον τομέα των υπηρεσιών. " προσέγγιση αυτή, την οποία έχει ήδη υιοθετήσει πολλές φορές η ΕΕ, οδήγησε στον περιορισμό της παραγωγής, και ορισμένες φορές ακόμη και στην εξάλειψη πολλών τομέων της γεωργικής παραγωγής εντός της Ευρωπαϊκής Ένωσης, γεγονός το οποίο έχει μειώσει σημαντικά την επισιτιστική ασφάλεια για τις χώρες της ΕΕ, ενώ τους τελευταίους μήνες οδήγησε επίσης σε σημαντική αύξηση του κόστους των γεωργικών πρώτων υλών.
<SPEAKER ID="368" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, θα ήθελα να επιστήσω την προσοχή σας στο γεγονός ότι έχει γίνει λόγος για την ελευθέρωση του τραπεζικού συστήματος, γνωρίζουμε όμως όλοι ότι μετά τη συμφωνία Βασιλεία II δημιουργήθηκε μονοπώλιο στον τομέα αυτόν και είδαμε ολόκληρες επιχειρήσεις, ολόκληρες οικονομικές μονάδες να εξαλείφονται ακριβώς λόγω της μονοπώλησης του χρηματοπιστωτικού συστήματος.
<P>
Ως εκ τούτου, θεωρώ ότι οφείλουμε κατά κάποιον τρόπο να αναστήσουμε το παλαιό σύστημα, το συνεταιριστικό σύστημα, το οποίο σε αγροτικές περιοχές και σε πάρα πολλές περιοχές της Ευρώπης παρείχε τη ζωογόνο δύναμη για την ανάπτυξη των μικρών ιδιωτικών πρωτοβουλιών και των οικογενειακών επιχειρήσεων. Ας μιλήσουμε και ας δράσουμε, λοιπόν, πραγματικά με όρους ελευθέρωσης, και όχι μονοπωλίου, σε αυτόν τον κρίσιμο τραπεζικό τομέα, ο οποίος επηρεάζει τις ζωές των οικογενειών και των επιχειρήσεων σε ολόκληρη την Ευρώπη.
<SPEAKER ID="369" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρίες και κύριοι, θεωρώ ότι οι μικρές και μεσαίες επιχειρήσεις δεν επαρκούν, ακόμη και στον τομέα των χρηματοπιστωτικών υπηρεσιών. Έχουμε 25 εκατομμύρια επιχειρήσεις στην Ευρώπη. Θεωρώ ότι πολλές από αυτές είναι οπωσδήποτε σε θέση να σημειώσουν αντίστοιχη επιτυχία στη διεθνή αγορά.
<P>
Τέλος, ένα από τα θεμελιώδη ζητήματα ακόμη και για τις λιγότερο αναπτυγμένες χώρες είναι και ο τρόπος δημιουργίας εισοδήματος. Ο Επίτροπος Mandelson θεωρεί, επομένως, ότι είναι πολύ σημαντικό να μην υποχωρήσουμε από τις διαπραγματεύσεις του ΠΟΕ, αλλά να δημιουργήσουμε νέα δυναμική στο θέμα αυτό. Πρέπει να διευκολύνουμε τις συναλλαγές, χρειαζόμαστε τις δέουσες δεσμεύσεις και ελπίζω ότι θα το επιτύχουμε αυτό σύντομα.
<SPEAKER ID="370" NAME="Peter Mandelson">
Μέλος της Επιτροπής. - (EN) Κύριε Πρόεδρε, σκοπεύω οπωσδήποτε να επιμείνω αποφασιστικά όσον αφορά τις διαπραγματεύσεις για την ολοκλήρωση της παγκόσμιας συμφωνίας για το εμπόριο στο πλαίσιο του Γύρου της Ντόχα. Είναι πράγματι πολύ σημαντικό και ευχαριστώ τον αξιότιμο βουλευτή γιατί το τόνισε αυτό.
<P>
Δεν σκόπευα να σχολιάσω ή να απαντήσω στις παρεμβάσεις που έγιναν στη συζήτηση αυτή. Ο λόγος για τον οποίο το πράττω είναι γιατί πιστεύω ότι σε ορισμένες από τις εισηγήσεις που έγιναν διαφάνηκε όχι μόνο μια κάποια παρεξήγηση σχετικά με την παροχή υπηρεσιών κατά τον 21ο αιώνα, κυρίως μεταξύ των αναπτυσσόμενων χωρών, αλλά εκτός αυτού, τέθηκαν και ψευδή ιδεολογικά όρια, στις παρατηρήσεις ορισμένων εκ των βουλευτών που συμμετείχαν στη συζήτηση, μεταξύ αυτού που αποκαλούν "εμπορικές" και "μη εμπορικές" υπηρεσίες. Οφείλω να πω ότι, δεδομένου πως αναλώνω το μεγαλύτερο μέρος του χρόνου μου στον κόσμο και ανάμεσα στις αναπτυσσόμενες χώρες, αυτός ο διαχωρισμός και τα ιδεολογικά όρια τα οποία περιγράφηκαν στη συζήτηση αυτή φθίνουν σταδιακά χωρίς να αφήνουν ίχνη. Δεν ισχύει, όπως υπαινίχθηκε η κ. Lucas, μεταξύ των μελών του ΠΟΕ ότι οι αναπτυσσόμενες χώρες αντιμετωπίζουν όλο και περισσότερο τις συναλλαγές στον τομέα των υπηρεσιών ως κάτι εντελώς διαφορετικό και ξεχωριστό από τις συναλλαγές στον τομέα των αγαθών. Στην πραγματικότητα, επικρατεί η ακριβώς αντίθετη τάση όσον αφορά τον ΠΟΕ και τις εμπορικές διαπραγματεύσεις. Όλο και περισσότερο, οι αναπτυσσόμενες χώρες θέτουν το θέμα των συναλλαγών στον τομέα των υπηρεσιών σε αυτές τις διαπραγματεύσεις. Θεωρώ ότι είναι λάθος -και μιλώ ως παλαίμαχος σοσιαλδημοκράτης δεκαετιών θεωρώντας και ελπίζοντας ότι έχω αναπτύξει κοινωνική συνείδηση- να καταθέτουμε πρόταση στην περίπτωση των υπηρεσιών, σύμφωνα με την οποία η παροχή των υπηρεσιών από το κράτος είναι θετική, ενώ η παροχή από τον ιδιωτικό τομέα είναι σφάλμα. Αυτή η νοοτροπία δεν είναι μόνο παρωχημένη αλλά και αντίθετη προς τα συμφέροντα των αναπτυσσόμενων χωρών και τις ίδιες τις ανάγκες των φτωχότερων μελών αυτών των χωρών και των κοινοτήτων, τις οποίες θα πρέπει να υπερασπιζόμαστε με τις αξίες μας και τις αρχές μας ως Ευρωπαίων.
<P>
Ελπίζω λοιπόν ότι δεν θα ακολουθήσουμε και δεν θα ενισχύσουμε, αν μπορώ να προτείνω, αυτήν την απίστευτη εξίσωση σύμφωνα με την οποία δίνετε προτεραιότητα στις ανάγκες των φτωχότερων ανθρώπων αρνούμενοι στις αναπτυσσόμενες χώρες την ευκαιρία να παρέχουν όχι μόνο υπηρεσίες υδροδότησης, ενέργειας και τηλεπικοινωνιών πιο αποτελεσματικά και πιο φθηνά για τους καταναλωτές, αλλά και υπηρεσίες υγειονομικής περίθαλψης και εκπαίδευσης μέσω των επενδύσεων, της τεχνολογίας, των δεξιοτήτων και των τεχνικών διαχείρισης από μια πληθώρα διεθνών πηγών σε ανταγωνιστική βάση.
<P>
Αυτό, σε καμία περίπτωση, δεν σημαίνει ότι οι υπηρεσίες αυτές θα πρέπει να παραμένουν εκτός ρυθμιστικού πλαισίου. Δεν τάσσομαι υπέρ της μονοπωλιακής συμπεριφοράς, του καθορισμού τιμών και των καρτέλ, αλλά είναι κάτι που αφορά την ουσία του σχολίου του αξιότιμου βουλευτή. " θέσπιση ρυθμιστικού πλαισίου από τις εθνικές κυβερνήσεις των αναπτυσσόμενων χωρών είναι φυσικά ουσιώδης για τις υπηρεσίες αυτές, αλλά ας μην δημιουργήσουμε ούτε να υποστηρίξουμε αυτό που θεωρώ ότι είναι, όπως περιέγραψα, ψευδή ιδεολογικά όρια ανάμεσα στις εμπορικές και τις μη εμπορικές υπηρεσίες. Και οι δύο είναι εξίσου βάσιμες αν υπάρχει το κατάλληλο ρυθμιστικό πλαίσιο και αν εξυπηρετούν δεόντως τις ανάγκες των πολιτών, οι οποίοι χρειάζονται απεγνωσμένα περισσότερες υπηρεσίες αυτού του είδους, οι οποίες να παρέχονται πιο αποτελεσματικά και πιο φθηνά σε πολλές περιπτώσεις.
<SPEAKER ID="371" NAME="Syed Kamall">
εισηγητής. - (EN) Κύριε Πρόεδρε, ειλικρινά δεν γνωρίζω από πού να αρχίσω, αφού όλοι υπήρξαν τόσο ευγενικοί. Τους ευχαριστώ όλους για τη συνεισφορά τους στη συζήτηση και χαιρετίζω κάθε μία εισήγηση.
<P>
Θα ήθελα στα λίγα λεπτά που έχω στη διάθεσή μου να αναφερθώ σε ορισμένα από τα θέματα τα οποία τέθηκαν. Δεν ζητώ συχνά τον λόγο, γι' αυτό θα μου επιτρέψετε μια κάποια κατάχρηση του χρόνου.
<P>
Ο κ. Markov έκανε λόγο για "μία λύση για όλους". Καθίσταται σαφές στην έκθεση αυτή ότι την ίδια στιγμή κατά την οποία δεν πρέπει να επιβάλουμε την ελευθέρωση σε άλλες χώρες, δεν θα πρέπει να επιβάλουμε ούτε προστατευτικές πρακτικές σε άλλες χώρες ή κρατικά μονοπώλια. Αυτό είναι το θέμα που ήθελα να αναδείξω, άρα πόρρω απέχει από τη λογική του "μία λύση για όλους". Αναγνωρίζουμε ότι υπάρχουν πολλές λύσεις για τις διάφορες χώρες, αλλά ας τους παραχωρήσουμε την επιλογή της ελευθέρωσης. Πολλοί άνθρωποι στις φτωχότερες χώρες μου είπαν ότι έχουν απηυδήσει γιατί δεν έχουν επιλογή, ότι πρέπει να καταφεύγουν σε κρατικά μονοπώλια με κακές επιδόσεις ή σε ιδιωτικά μονοπώλια τα οποία, όπως όλοι γνωρίζουν, έχουν διασυνδέσεις με την κρατούσα ελίτ. Αυτό που θέλουν πραγματικά είναι η πρόσβαση, καταρχήν, ή μια επιλογή μέσω της οποίας θα έχουν ουσιαστικά κάποιο είδος πρόσβασης.
<P>
Όσον αφορά τη διακοπή στην ελευθέρωση των χρηματοπιστωτικών υπηρεσιών, υπάρχει διαφορά ανάμεσα στη χρηματοπιστωτική κρίση σε παγκόσμιο επίπεδο και τις κακές συνθήκες δανεισμού και χρεών. Οι φτωχοί αφρικανοί επιχειρηματίες μου είπαν ότι θέλουν πρόσβαση στις κεφαλαιαγορές, προκειμένου να δανείζονται χρήματα για να αγοράσουν ένα τρακτέρ για να καλλιεργήσουν τα χωράφια τους και να δημιουργήσουν περισσότερο πλούτο σε τοπικό επίπεδο, γι' αυτό ας τους παραχωρήσουμε αυτή τη δυνατότητα και την πρόσβαση σε κεφάλαιο.
<P>
Τέλος, με κατηγόρησε ο συνάδελφός μου, Glyn Ford, γεγονός το οποίο εκλαμβάνω στην ουσία ως φιλοφρόνηση. Με ιδιαίτερη χαρά ακούω ότι πρόκειται για την "πλέον φιλελεύθερη έκθεση" και ελπίζω ότι θα με θυμούνται μετά θάνατον γι' αυτή κάποτε - ελπίζω βεβαίως να αργήσει αυτή η μέρα. Θέλω να επισημάνω ότι υπάρχει διαφορά ανάμεσα στην κοινωνική συνείδηση και τη σοσιαλιστική συνείδηση. Κοινωνική συνείδηση σημαίνει ότι εξετάζουμε αυτό που λειτουργεί αποτελεσματικά στην πραγματικότητα και πώς μπορούμε να βοηθήσουμε τους φτωχούς και όχι ότι παραμένουμε προσκολλημένοι σε μια παρωχημένη σοσιαλιστική ιδεολογία η οποία, όπως ανέφερε ο κ. Zaleski, απώλεσε τη νομιμότητά της όταν επιβλήθηκε στην Κεντρική και Ανατολική Ευρώπη επί τόσα χρόνια.
<SPEAKER ID="372" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 4 Σεπτεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="373" NAME="Pedro Guerreiro  " LANGUAGE="PT">
Για άλλη μία φορά τον Ιούλιο γίναμε μάρτυρες της αποτυχίας ακόμη μιας προσπάθειας να ολοκληρωθεί ο Γύρος της Ντόχα, ο οποίος έχει ως στόχο να προωθήσει περαιτέρω την ελευθέρωση του εμπορίου· την ίδια στιγμή, το Κοινοβούλιο καταβάλλει προσπάθειες για την έγκριση μιας έκθεσης πρωτοβουλίας η οποία επιδιώκει διακαώς την απελευθέρωση των συναλλαγών στον τομέα των υπηρεσιών σε παγκόσμιο επίπεδο είτε εντός του ΠΟΕ είτε μέσω διμερών ή πολυμερών συμφωνιών με τρίτες χώρες τις οποίες προωθεί η ΕΕ.
<P>
Έχουμε ενώπιών μας έναν αυθεντικό οδηγό ο οποίος προλειαίνει το έδαφος για την ελευθέρωση όλων των υπηρεσιών, συμπεριλαμβανομένων των δημόσιων υπηρεσιών, τις οποίες ονομάζει "δημόσιες ανάγκες και ανάγκες γενικού συμφέροντος".
<P>
Μεταξύ άλλων, αποσκοπεί στη μεγαλύτερη ελευθέρωση της υγειονομικής περίθαλψης, της υδροδότησης, της εκπαίδευσης, των πολιτισμικών υπηρεσιών, του τουρισμού και των χρηματοπιστωτικών υπηρεσιών.
<P>
Στην έκθεση καταβάλλεται προσπάθεια να διευκρινισθεί ότι "οι αρχές της GATS δεν απαγορεύουν "ούτε την ιδιωτικοποίηση ούτε την χαλάρωση των ρυθμίσεων" και ορίζεται ότι μετά τη θέση σε ισχύ της συμφωνίας του ΠΟΕ, θα πρέπει να διεξάγονται γύροι διαπραγματεύσεων ανά τακτά χρονικά διαστήματα "προκειμένου να επιτευχθεί προοδευτικά υψηλότερο επίπεδο ελευθέρωσης"...
<P>
Έχοντας ως στόχο την άρση του τρέχοντος αδιεξόδου στον ΠΟΕ, η έκθεση επιμένει και χαιρετίζει νέες πρωτοβουλίες -όπως είναι η διάσκεψη ανταλλαγής ενδείξεων για τις υπηρεσίες, γνωστή ως "signalling conference" οι οποίες αποσκοπούν στο να καταστήσουν εφικτή μια συμφωνία στο εγγύς μέλλον.
<P>
Οι μεγάλες επιχειρήσεις στην Ευρώπη δεν θα μπορούσαν να συντάξουν καλύτερα την έκθεση αυτή ...

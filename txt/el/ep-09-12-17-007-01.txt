<CHAPTER ID="007-01">
1. Σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2010 όπως τροποποιήθηκε από το Συμβούλιο (όλα τα τμήματα) (
<SPEAKER ID="116" NAME="László Surján">
εισηγητής. (EN) - Κύριε Πρόεδρε, προτείνεται οι Τροπολογίες 3 και 7, οι οποίες είναι ταυτόσημες, να ψηφιστούν σε τρία μέρη, και να γίνει προφορική τροπολογία στο δεύτερο μέρος. Για ποιον λόγο; Επειδή το αρχικό κείμενο ανέφερε τη γνώμη της Επιτροπής αλλά, εν τω μεταξύ, το Συμβούλιο εξέδωσε απόφαση για αυτό το θέμα.
<P>
Κατά συνέπεια, θα διαβάσω τη νέα πρόταση: "επισημαίνει τα συμπεράσματα του Ευρωπαϊκού Συμβουλίου ότι η ΕΕ και τα κράτη μέλη της είναι πρόθυμα να συμβάλουν με χρηματοδότηση ταχείας εκκίνησης της τάξεως των 2,4 δισεκατομμυρίων ευρώ ετησίως για τα έτη 2010 έως 2012· τονίζει, ωστόσο, την ανάγκη της πληροφόρησης σχετικά με τη συμμετοχή και την εισφορά από τον προϋπολογισμό της ΕΕ κατά τα έτη 2011 και 2012".
<P>
Αυτή είναι η προφορική τροπολογία και προτείνω να υπερψηφίσουμε και τα τρία μέρη.
<P>
(Το Σώμα εγκρίνει την προφορική τροπολογία)
<SPEAKER ID="118" NAME="Πρόεδρος">
Θα ήθελα να αδράξω την ευκαιρία για να εκφράσω τις ευχές μου προς όλους εσάς για τις διακοπές των τριών εβδομάδων. Έχουμε πολύ σημαντικό έργο να επιτελέσουμε το επόμενο έτος. Θα ήθελα να σας καλέσω όλους στο κοκτέιλ που θα παραθέσω στις 12 Ιανουαρίου 2010 για την επισφράγιση του νέου έτους και της έναρξης της Συνθήκης της Λισαβόνας, η οποία είναι τόσο σημαντική για εμάς. Είστε, λοιπόν, όλοι προσκεκλημένοι στις 12 Ιανουαρίου.
<SPEAKER ID="121" NAME="Simon Busuttil" AFFILIATION="PPE">
(EN) Κυρία Πρόεδρε, υπάρχει ένα λάθος στον κατάλογο ψηφοφορίας της Ομάδας PPE. Επιθυμώ να επισημάνω στους συναδέλφους της Ομάδας PPE ότι η ψηφοφορία στις δύο ξεχωριστές ψηφοφορίες πρέπει να είναι ένα "συν" στον κατάλογο ψηφοφορίας μας - συνεπώς, ένα "συν" για τις δύο ξεχωριστές ψηφοφορίες για τις οποίες θα ψηφίσουμε τώρα.
<SPEAKER ID="122" NAME="William" AFFILIATION="The Earl of) Dartmouth  (EFD">
(EN) Κυρία Πρόεδρε, αυτό είναι εσωτερικό θέμα της Ομάδας PPE και δεν αντιλαμβάνομαι γιατί πρέπει η Συνέλευση να ασχοληθεί με αυτό.

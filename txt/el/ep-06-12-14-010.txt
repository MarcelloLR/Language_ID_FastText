<CHAPTER ID="010">
Σύμβαση της Χάγης για τις κινητές αξίες (συζήτηση) 
<SPEAKER ID="226" NAME="Πρόεδρος">
" ημερήσια διάταξη προβλέπει τη συζήτηση της ερώτησης προς την Επιτροπή όσον αφορά τις επιπτώσεις της υπογραφής της συνθήκης της Χάγης για τους τίτλους, που υποβλήθηκε από τους Pervenche Berès, Wolf Klinz, Enrique Barón Crespo, Monica Frassoni, Magda Kósáné Kovács, Louis Grech, Adeline Hazan, Alain Lipietz, Antolín Sánchez Presedo, Benoît Hamon, Rosa Miguélez Ramos, Bernard Poignant, Donata Gottardi, Catherine Trautmann, Giovanni Pittella, Henri Weber, Inés Ayala Sender, Jean Louis Cottigny, Jean-Luc Bennahmias, Marc Tarabella, Jean-Paul Gauzès, Kader Arif, Marie-Arlette Carlotti, Martine Roure, Nicola Zingaretti, Yannick Vaugrenard, Harlem Désir, Gilles Savary, Guy Bono, Janelly Fourtou, Rosa Díez González, Michel Rocard, Marie-Line Reynaud, Bernadette Vergnaud, Béatrice Patrie, Catherine Guy-Quint, Pierre Moscovici, Jean-Claude Fruteau, Csaba Sándor Tabajdi B6-0447/2006).
<SPEAKER ID="227" NAME="Pervenche Berès " AFFILIATION="συντάκτρια" LANGUAGE="FR">
Κύριε Πρόεδρε, κύριε Επίτροπε, σήμερα το απόγευμα θα θέσουμε το ζήτημα της υπογραφής από την Ευρωπαϊκή Ένωση της σύμβασης της Χάγης για το εφαρμοστέο δίκαιο σε ορισμένα δικαιώματα επί τίτλων που κατέχονται από διαμεσολαβητές.
<P>
Το Κοινοβούλιο αποδέχτηκε την προσχώρηση της Ένωσης στη σύμβαση της Χάγης εφόσον προορίζεται για την άσκηση δημοκρατικού ελέγχου σε κάθε τομεακή επικύρωση. " σύμβαση για την οποία συζητάμε μας αφορά από περισσότερες από μία απόψεις, κυρίως επειδή θα οδηγήσει στην αναθεώρηση ορισμένου αριθμού οδηγιών τις οποίες εγκρίναμε για το εν λόγω ζήτημα. Αναφέρομαι σε οδηγίες σχετικά με την "ασφάλεια", το "αμετάκλητο του διακανονισμού" και την "εκκαθάριση των πιστωτικών ιδρυμάτων". Τούτου λεχθέντος, θα μπορούσαμε να αναθεωρήσουμε αυτές τις οδηγίες χωρίς μεγάλη δυσκολία, αν δεν φοβόμασταν ότι θα αντιμετωπίσουμε τρία βασικά εμπόδια.
<P>
Πρώτον, η επικύρωση αυτής της σύμβασης για το εφαρμοστέο δίκαιο σε ορισμένα δικαιώματα επί τίτλων αφήνει ένα τόσο ευρύ περιθώριο διακριτικής ευχέρειας των μερών για την επιλογή του εφαρμοστέου δικαίου που φοβόμαστε ιδιαίτερα ότι όλα τα μέσα που εφαρμόσαμε με προσοχή και εις βάθος σε επίπεδο Ευρωπαϊκής Ένωσης για την καταπολέμηση της νομιμοποίησης εγκληματικών εσόδων, μπορεί απλώς να παρακαμφθούν.
<P>
Δεύτερον, οι συστάσεις της ομάδας χρηματοοικονομικής δράσης, της FATF, στο πλαίσιο της ανάγκης να προσδιοριστούν οι κάτοχοι των τίτλων, μας φαίνονται απόλυτα ασύμβατες με αυτή τη σύμβαση της Χάγης εφόσον, για ακόμη μία φορά, προσφέρει στα μέρη υπερβολική ελευθερία όσον αφορά την επιλογή του εφαρμοστέου δικαίου.
<P>
Τρίτον, φοβόμαστε ότι η έναρξη ισχύος μιας τέτοιας σύμβασης θα οδηγήσει στην παράκαμψη των διατάξεων που η Ένωση ενέκρινε προκειμένου να αντιμετωπίσει τις καταχρήσεις της αγοράς. Για ακόμη μία φορά, χωρίς σαφή προσδιορισμό, φοβόμαστε ότι μπορεί να είναι δυνατή η παράκαμψη ορισμένων υποχρεώσεων που εφαρμόζονται σε επίπεδο Ευρωπαϊκής Ένωσης. Σε αυτό το πλαίσιο, θα επικαλεστώ τώρα την άποψη της Ευρωπαϊκής Κεντρικής Τράπεζας -για μια φορά δεν χάλασε ο κόσμος- προκειμένου να ζητήσω την απόσυρση αυτής της πρότασης. Όπως γνωρίζετε, η Ευρωπαϊκή Κεντρική Τράπεζα εξέφρασε μερικές πολύ σημαντικές επιφυλάξεις στη γνώμη της· επεσήμανε ιδιαίτερα τους συστημικούς κινδύνους και τον κίνδυνο σημαντικής αύξησης των προσφυγών που θα μπορούσαν να θίξουν μια σαφή διαιτησία όσον αφορά τον καθορισμό της κατάταξης των τίτλων. Κύριε Barrot, η Επιτροπή σας μετέτρεψε σχεδόν την "καλύτερη νομοθεσία" σε βασικό θέμα της δραστηριότητάς της: ορίστε μια περίπτωση εγχειριδίου στην οποία θα μπορούσατε να θέσετε σε εφαρμογή αυτή την αρχή. Αυτός είναι ο λόγος για τον οποίον ζητούμε από την Επιτροπή να αποσύρει την πρότασή της για την επικύρωση της σύμβασης της Χάγης για το εφαρμοστέο δίκαιο σε ορισμένα δικαιώματα επί τίτλων.
<SPEAKER ID="228" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κ. Berès, κυρίες και κύριοι, η πρόταση της Επιτροπής του 2003 για την υπογραφή της σύμβασης της Χάγης για τους τίτλους έχει παραλύσει. Οι "νωμένες Πολιτείες και η Ελβετία υπέγραψαν τη σύμβαση τον Ιούλιο του 2006, η Ευρώπη συνομιλεί με τον εαυτό της και το Συμβούλιο είναι διχασμένο.
<P>
" εισαγωγή, το 1998, της διάταξης για τον τόπο του λογαριασμού στην οδηγία σχετικά με το αμετάκλητο του διακανονισμού και αργότερα, στην οδηγία για την εκκαθάριση των πιστωτικών ιδρυμάτων και στην οδηγία σχετικά με τις συμφωνίες παροχής χρηματοοικονομικής ασφάλειας - όλα αυτά συνέβαλαν στη διασφάλιση νομικής βεβαιότητας όσον αφορά το εφαρμοστέο δίκαιο για τους τίτλους που κατέχει ένας διαμεσολαβητής
<P>
Αν είναι πράγματι αληθές ότι δεν υπάρχουν αποδείξεις για την ύπαρξη πρακτικών προβλημάτων στην εσωτερική αγορά, το πεδίο αυτού του μέσου περιορίζεται κυρίως σε καταστάσεις κατά τις οποίες οι τίτλοι λειτουργούν ως εγγυήσεις στον τραπεζικό τομέα. Για τον καθορισμό του τόπου των λογαριασμών τίτλων στον άυλο και εικονικό κόσμο στον οποίο ζούμε σήμερα, απαιτείται η ανάπτυξη μιας νέας κοινής νομοθεσίας, για παράδειγμα μέσω ενός τυποποιημένου συστήματος αρίθμησης για τραπεζικούς λογαριασμούς.
<P>
Στόχος των διαπραγματεύσεων για τη σύμβαση της Χάγης όσον αφορά τους τίτλους ήταν να δημιουργηθεί μια κοινή διάταξη η οποία θα μπορούσε να εφαρμοστεί σε διεθνές επίπεδο. Γι' αυτόν τον σκοπό, η σύμβαση προτείνει να εναπόκειται στα μέρη η επιλογή της νομοθεσίας που θα ρυθμίζει τη νομική ιδιοκτησία των τίτλων. Δεδομένου ότι, εκείνη την εποχή, όλα τα κράτη μέλη αποδέχτηκαν αυτόν τον συμβιβασμό, το 2003 η Επιτροπή πρότεινε την υπογραφή της σύμβασης. Σ' εκείνη τη φάση, πολλά κράτη μέλη έθεσαν νέα ερωτήματα σχετικά με αυτό το σχέδιο. Στη συνέχεια το Συμβούλιο ζήτησε από την Επιτροπή ακριβείς λεπτομέρειες σχετικά με τέσσερα συγκεκριμένα νομικά ζητήματα. " απάντηση δόθηκε με τη μορφή εκτίμησης των νομικών επιπτώσεων της σύμβασης, η οποία διεξήχθη από τις υπηρεσίες της Επιτροπής και κοινοποιήθηκε στο Συμβούλιο στις 3 Ιουλίου 2006.
<P>
Σε αυτή την εκτίμηση, οι υπηρεσίες της Επιτροπής θεώρησαν ότι η υπογραφή της σύμβασης αντιπροσωπεύει σήμερα την ευκολότερη λύση στο ζήτημα του τρόπου με τον οποίο μπορεί να υπάρξει ενιαίος κανονισμός σε διεθνές επίπεδο. " εκτίμηση επιπτώσεων πρότεινε επίσης εναλλακτικές λύσεις αντί της υπογραφής της σύμβασης, συγκεκριμένα την επέκταση της ρήτρας για τον "τόπο λογαριασμού" για την κάλυψη όλων των χρήσεων τίτλων και όχι μόνο των χρήσεων των τίτλων ως εγγυήσεων.
<P>
Ωστόσο, προκειμένου να επιτευχθεί μια λύση σε διεθνές επίπεδο σε αυτή τη βάση, θα είναι απαραίτητο να ξεκινήσουν νέες διαπραγματεύσεις με τρίτες χώρες. Σε αυτό το στάδιο, σύμφωνα με την άποψη του συναδέλφου μου ο οποίος είναι υπεύθυνος για την εσωτερική αγορά, δεν πιστεύουμε ότι η εκτίμηση των χρηματοοικονομικών επιπτώσεων της σύμβασης, όπως αναφέρονται στην προφορική ερώτηση, θα μας βοηθούσε στην εξεύρεση λύσης. Μάλιστα, τα κράτη μέλη τα οποία διαπραγματεύτηκαν τη σύμβαση το 2002, για την οποία συζητούν σήμερα με το Συμβούλιο, δεν έκριναν απαραίτητο να πραγματοποιήσουν μια τέτοια μελέτη - ούτε τότε, ούτε τώρα.
<P>
Σύμφωνα με τη Διοργανική Συμφωνία και την επιθυμία πιο αποτελεσματικής θέσπισης νομοθεσίας, η Επιτροπή θα δεχόταν ευχαρίστως οποιαδήποτε συμπληρωματική εξωτερική εκτίμηση νομικών ή οικονομικών επιπτώσεων η οποία θα μας βοηθούσε να σημειώσουμε κάποια πρόοδο.
<P>
Όπως σας είπα ήδη, το ζήτημα είναι στάσιμο στο Συμβούλιο, αλλά η Επιτροπή παραμένει ανοιχτή σε όλες τις προτάσεις. Αυτά ήθελα να πω γι' αυτή την ερώτηση εξ ονόματος του κ. McCreevy και της Επιτροπής, επισημαίνοντας συγχρόνως, προφανώς, τη δυσκολία του προβλήματος. Φυσικά παραμένω εξαιρετικά προσεκτικός όσον αφορά προτάσεις και υποδείξεις που το Κοινοβούλιο θα μπορούσε να κάνει σχετικά με αυτό το ζήτημα.
<SPEAKER ID="229" NAME="Jean-Paul Gauzès">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, κυρίες και κύριοι, η σύμβαση της Χάγης για τους τίτλους που κατέχονται από διαμεσολαβητές αποσκοπεί κυρίως, όπως μόλις ακούσαμε, στον καθορισμό του εφαρμοστέου δικαίου για τις πτυχές ιδιοκτησίας που προκύπτουν από την καταχώρηση τίτλων που κατέχονται από διαμεσολαβητές. Το κείμενο αυτό απέχει πολύ από την επίτευξη συναίνεσης στην Ευρωπαϊκή Ένωση και αυτό αιτιολογεί τις συναφείς ερωτήσεις που έθεσε η κ. Berès.
<P>
Καταρχάς, η σύμβαση της Χάγης σέβεται την αυτόνομη ελεύθερη βούληση του επενδυτή και του διαμεσολαβητή του, επιτρέποντάς τους να επιλέξουν τη νομοθεσία βάσει της οποίας θα δεσμεύονται σε περίπτωση προσφυγής. Αυτό αντιτίθεται στο εφαρμοστέο δίκαιο των περισσότερων ευρωπαϊκών χωρών, το οποίο αντιμετωπίζει τη χώρα όπου βρίσκεται ο λογαριασμός τίτλων ως τον καθοριστικό παράγοντα όσον αφορά την απόφαση για το ποια είναι η ισχύουσα νομοθεσία. Με άλλα λόγια, αυτό σημαίνει ότι στο εξής η επιλογή της νομοθεσίας θα καταστεί αμιγώς συμβατική και αυτό αποτελεί προφανώς πηγή νομικής αβεβαιότητας σε αυτόν τον τομέα.
<P>
Επιπλέον -και ας μην είμαστε αφελώς αισιόδοξοι ως προς αυτό- αν λάβουμε υπόψη μας τη σημασία των αμερικάνικων πιστωτικών ιδρυμάτων σε αυτόν τον τομέα, πρέπει να φοβόμαστε ότι στο εξής η συμβατική επιλογή της αμερικανικής νομοθεσίας θα γίνει η συνήθης πρακτική. Αυτό δεν θα συμβεί χωρίς να ορισμένες αρνητικές επιπτώσεις. Αφενός, όσον αφορά τις δραστηριότητες: υπάρχει σοβαρός κίνδυνος η βαθιά γνώση της αμερικανικής νομοθεσίας -την οποία κατέχουν προφανώς τα θεσμικά όργανα των "νωμένων Πολιτειών- να λειτουργήσει προς όφελός τους και να τους προσφέρει ένα ανταγωνιστικό πλεονέκτημα έναντι των ευρωπαϊκών θεσμικών οργάνων. Αφετέρου όσον αφορά την προστασία του επενδυτή: αν, βάσει των περισσότερων ευρωπαϊκών νομικών συστημάτων, ο επενδυτής και κάτοχος ενός τίτλου διαθέτει, στην πραγματικότητα, δικαιώματα όσον αφορά τον εκδότη του τίτλου, βάσει του αμερικανικού νόμου διαθέτει δικαιώματα μόνο όσον αφορά τον διαμεσολαβητή. Ως εκ τούτου υπάρχουν βάσιμες ανησυχίες στην περίπτωση πτώχευσης του εκδότη.
<P>
Τέλος, η φύση των διατάξεων της σύμβασης είναι τέτοια ώστε, όπως ανέφερε η κ. Berès, θα παρακάμψουν εντελώς οποιοδήποτε μέσο καταπολέμησης της νομιμοποίησης εγκληματικών εσόδων, γιατί βασίζονται στην αρχή του εδαφικού συνδέσμου. Οι δηλώσεις υποψιών πρέπει να υποβάλλονται στην εμπλεκόμενη εθνική αρχή, δηλαδή στις αρχές της χώρας στην οποία βρίσκεται ο διαμεσολαβητής. Υπάρχει επομένως μια ενδεχόμενη διαμάχη μεταξύ της νομοθεσίας που θα ισχύει για τον τίτλο, μια νομοθεσία η οποία μπορεί να επιμείνει σε κανόνες οικονομικής εμπιστευτικότητας εκ μέρους του κατόχου του τίτλου και στην υποχρέωση δήλωσης υποψιών για τον διαμεσολαβητή. " Ευρωπαϊκή Κεντρική Τράπεζα εξέφρασε τις ανησυχίες της, κυρίως για τον κίνδυνο ασυμβατότητας μεταξύ των κανόνων πρόληψης και σταθερότητας του χρηματοπιστωτικού συστήματος και των διατάξεων της νομοθεσίας που επιλέγεται από τα μέρη. Επιπλέον, φαίνεται δύσκολο να συνδυαστούν οι αρχές των περισσότερων ευρωπαϊκών χωρών, βάσει των οποίων υπάρχει μια άμεση σχέση μεταξύ του επενδυτή και του εκδότη των τίτλων, με τις αρχές της αγγλοσαξονικής νομοθεσίας βάσει της οποίας δεν υπάρχει άμεση σχέση μεταξύ του εκδότη των τίτλων και του επενδυτή.
<P>
Αναφέρατε, κ. Barrot, ότι η διαδικασία προσχώρησης στη σύμβαση της Χάγης για τους τίτλους που κατέχονται από διαμεσολαβητές είναι στάσιμη: επιθυμούμε κατηγορηματικά να παραμείνει ως έχει.
<SPEAKER ID="230" NAME="Antolín Sánchez Presedo">
εξ ονόματος της Ομάδας PSE. - (ES) Κύριε Πρόεδρε, κύριε Επίτροπε, κυρίες και κύριοι, η Σύμβαση της Χάγης εργάζεται από το 1893 προκειμένου να εναρμονίσει σταδιακά τους νόμους του Ιδιωτικού Διεθνούς Δικαίου σε παγκόσμιο επίπεδο μέσω της κατάρτισης συμβάσεων.
<P>
Στις 5 Οκτωβρίου, το Ευρωπαϊκό Συμβούλιο, αφού άκουσε τη γνώμη του Κοινοβουλίου, ενέκρινε μια απόφαση σχετικά με την προσχώρηση της Ευρωπαϊκής Κοινότητας στη Σύμβαση.
<P>
" σημερινή πρωτοβουλία σχετίζεται με τη Σύμβαση σχετικά με το εφαρμοστέο δίκαιο σε ορισμένα δικαιώματα επί τίτλων που κατέχονται από διαμεσολαβητές, η οποία ήταν αντικείμενο διαπραγματεύσεων σε τρεις συνόδους της διπλωματικής Διάσκεψης που διεξήχθη τον Δεκέμβριο του 2002.
<P>
Αυτή η Σύμβαση έχει ανοιχτό χαρακτήρα και ως εκ τούτου, στις 15 Δεκεμβρίου 2003, αν και η Ευρωπαϊκή Κοινότητα δεν ήταν μέλος της Διάσκεψης στην οποία καταρτίστηκε, η Επιτροπή υπέβαλε μια πρόταση απόφασης σχετικά με την υπογραφή της.
<P>
Ο πρώτος στόχος αυτής της πρωτοβουλίας είναι να τονίσει την ανάγκη σεβασμού των αρμοδιοτήτων του Ευρωπαϊκού Κοινοβουλίου σε αυτόν τον τομέα και να διασφαλίσει μεγαλύτερο δημοκρατικό έλεγχο των εργασιών που σχετίζονται με τη Διάσκεψη.
<P>
Οι αρμοδιότητες της Ευρωπαϊκής Ένωσης, στις οποίες το Ευρωπαϊκό Κοινοβούλιο λειτουργεί ως συν-νομοθέτης, σε σχέση με τη δικαστική συνεργασία σε αστικά θέμα με διασυνοριακές επιπτώσεις επηρεάζονται από το πεδίο εφαρμογής της Σύμβασης στον βαθμό που είναι αναγκαίο για τη διασφάλιση της σωστής λειτουργίας της εσωτερικής αγοράς.
<P>
Επιπλέον, σύμφωνα με την γνωμοδότηση της Ευρωπαϊκής Κεντρικής Τράπεζας, μπορεί να έχει επιπτώσεις στο καθορισμό και στην εφαρμογή της νομισματικής πολιτικής, στη λειτουργία συστημάτων πληρωμών και εκκαθάρισης και στην αποτελεσματικότητα των διατάξεων του κοινοτικού κεκτημένου.
<P>
" προτεινόμενη υπογραφή της Σύμβασης προκαλεί σημαντικές ανησυχίες και σοβαρούς προβληματισμούς στην Ευρωπαϊκή Ένωση, τόσο σε σχέση με τη μορφή όσο και με το περιεχόμενο. Το βασικό στοιχείο της Σύμβασης που αναφέρεται στο άρθρο 4 αυτής, το οποίο προβλέπει ότι η νομοθεσία που εφαρμόζεται σε αυτόν τον τομέα είναι η νομοθεσία του κράτους που συμφωνείται ρητά μεταξύ των συμβαλλόμενων μερών, θέτει τεράστια ερωτήματα και κινδύνους που δεν έχουν επιλυθεί ακόμη.
<P>
Το μέγεθος του δυνητικού νομοθετικού αντίκτυπου απαιτεί την εφαρμογή κοινοτικών προτύπων, προκειμένου να νομοθετούμε καλύτερα για μια διαδικασία διαβούλευσης και μια δημόσια συζήτηση, όπως συνέβη στις "νωμένες Πολιτείες όταν διενεργήθηκαν λιγότερο εκτεταμένες νομοθετικές αλλαγές από εκείνες που προτείνονται στη Σύμβαση.
<P>
" Σύμβαση εισαγάγει μεγαλύτερη πολυπλοκότητα και αβεβαιότητα, παρέχοντας την δυνατότητα εφαρμογής πολυάριθμων νομοθεσιών σε ένα μόνο σύστημα καταγραφής, εκκαθάρισης και διακανονισμού. Ελλείψει της εναρμόνισης των βασικών πτυχών, αυτό ενδέχεται να έχει αρνητικές επιπτώσεις και να θέσει το σύστημα σε κίνδυνο.
<P>
" προτεινόμενη λύση, αντί να συμβάλει στον ενοποιητικό στόχο της Σύμβασης, αυξάνει την ασυνέπειά του και είναι ασύμβατη με την κοινοτική νομοθεσία θεσπίζοντας το κριτήριο του τόπου της επένδυσης κινητών αξιών. Αυτό το κριτήριο έχει συμβάλλει στην αύξηση της σταθερότητας και της αποδοτικότητας στο πλαίσιο της Κοινότητας.
<P>
Σύμφωνα με τη Σύμβαση, η ισχύς της διαπραγμάτευσης θα καθορίσει τον εφαρμοστέο νόμο. Αυτό ανοίγει τον δρόμο στη νομοθετική μεταφορά, εις βάρος των επενδυτών και των χρηματοοικονομικών οργάνων. " εφαρμογή του ενδέχεται να ενθαρρύνει μια ανεξέλεγκτη διαδικασία παγκόσμιας και περιφερειακής εδραίωσης δραστηριοτήτων διακανονισμού και συμψηφισμού, αυξάνοντας τον κίνδυνο συγκέντρωσης εκτός της Ευρωπαϊκής Ένωσης και με επιζήμιες επιπτώσεις στον τομέα της συνετής εποπτείας, της πρόληψης της χρηματοδότησης της τρομοκρατίας και της καταπολέμησης του ξεπλύματος χρήματος.
<P>
" μέθοδος που επιλέχθηκε μπορεί να έχει επιπτώσεις όσον αφορά τα πολιτικά δικαιώματα των επενδυτών, τη διαφάνεια και την καλή επιχειρηματική διοίκηση.
<P>
Εγείρει πολλές αμφιβολίες και η πρόταση, κύριε Επίτροπε, πρέπει επομένως να υποβληθεί σε πιο διεξοδική μελέτη των επιπτώσεων ή να εγκαταλειφθεί και να αποσυρθεί.
<SPEAKER ID="231" NAME="John Purvis" AFFILIATION="PPE-DE">
(EN) Κύριε Πρόεδρε, ασχολήθηκα μόλις πρόσφατα με αυτό το θέμα, όμως με εκπλήσσει το γεγονός ότι εκείνοι που υπέβαλαν αυτήν την προφορική ερώτηση προφανώς θέλουν να παραμείνουν τόσο προσκολλημένοι σε κάτι που ουσιαστικά αποτελεί ένα ξεπερασμένο σύστημα για τη νομοθεσία περί κινητών αξιών. Το σύστημα αυτό λειτουργεί ικανοποιητικά σε ευρωπαϊκό επίπεδο, όμως αυτό που μας απασχολεί τώρα είναι να συμμετέχουμε πλήρως σε μια παγκόσμια αγορά και η Σύμβαση της Χάγης αποσκοπεί στην παροχή νομικής βεβαιότητας στις σύγχρονες -παγκόσμιες- συνθήκες, όπου οι κινητές αξίες, στις περισσότερες περιπτώσεις, γίνονται εμμέσως αντικείμενο διαπραγματεύσεων μέσω κυρίως ηλεκτρονικών ενδιαμέσων. Καθορίζει το δίκαιο όπως έχει συμφωνηθεί ρητά από τους συμμετέχοντες, και όχι ανάλογα με τον τόπο όπου κρατείται ο λογαριασμός και, υπό αυτές τις σύγχρονες ηλεκτρονικές συνθήκες και σε ένα σύστημα όπου μπορεί κάλλιστα να υπάρχουν πολλοί ενδιάμεσοι, κάτι τέτοιο φαίνεται ότι αποτελεί λογική λύση.
<P>
Επομένως η Επιτροπή αποφάσισε ότι η καλύτερη λύση είναι να προσυπογράψει τη Σύμβαση. Κατέληξε μάλιστα σε αυτό το συμπέρασμα αφού της ζητήθηκε από το Συμβούλιο να διερευνήσει τις νομικές συνέπειες, το οποίο και έπραξε. " Διάσκεψη της Χάγης για το ιδιωτικό διεθνές δίκαιο εργάζεται από το 1893 για την εναρμόνιση του ιδιωτικού διεθνούς δικαίου και, στις 5 Ιουλίου φέτος, οι "ΠΑ και η Ελβετία -όχι μόνο οι "ΠΑ, αλλά και η Ελβετία- υπήρξαν οι πρώτες χώρες που υπέγραψαν τη Σύμβαση. " Επιτροπή συνέστησε στα κράτη μέλη της ΕΕ να την υπογράψουν και αυτά. Πολλά από τα άλλα 64 κράτη μέλη της Διάσκεψης ετοιμάζονται να την υπογράψουν. Αντίθετα, τα κράτη μέλη της Ευρωπαϊκής Ένωσης δεν φαίνονται πρόθυμα να συμβιβαστούν με την πραγματικότητα και εμείς στην Ευρώπη έχουμε το ίδιο, αν όχι μεγαλύτερο, συμφέρον να επιτύχουμε βεβαιότητα σε αυτόν τον τομέα εάν θέλουμε να συμμετέχουμε πλήρως στις σύγχρονες παγκόσμιες χρηματοοικονομικές αγορές. Θα είναι ασφαλώς ζωτικής σημασίας για την επίτευξη ενός αποτελεσματικού και αποδοτικού συστήματος συμψηφισμού και διακανονισμού.
<P>
Επομένως, συνάδελφοι, ας ενθαρρύνουμε την Επιτροπή και τα κράτη μέλη να προσχωρήσουν σε αυτήν τη Σύμβαση. " Ευρώπη θα πρέπει να βρίσκεται στην εμπροσθοφυλακή του εκσυγχρονισμού και της εναρμόνισης του νομικού πλαισίου για τις κινητές αξίες. " Επιτροπή είναι προετοιμασμένη να προβεί στις απαραίτητες τροποποιήσεις της κοινοτικής νομοθεσίας, άρα, ασφαλώς, θα πρέπει να ενθαρρύνουμε, στην πραγματικότητα να επιμείνουμε, ώστε τα κράτη μέλη μας να συμφωνήσουν και να προχωρήσουν στην υπογραφή και ύστερα στην κύρωση αυτής της σημαντικής Σύμβασης.
<SPEAKER ID="232" NAME="Marc Tarabella" AFFILIATION="PSE">
. - (FR) Κύριε Πρόεδρε, κύριε Επίτροπε, κυρίες και κύριοι, όλοι εμείς στο Κοινοβούλιο γνωρίζουμε πόσο η αποτελεσματικότητα των αγορών καθορίζει την παγκόσμια οικονομία. Ο όρος "αγορές" εδώ συνεπάγεται ρευστά στοιχεία ενεργητικού και την ικανότητα ταχείας μεταφοράς των δημοσιονομικών μέσων και αυτό υπό τις καλύτερες δυνατές συνθήκες ασφάλειας. Το νομικό πλαίσιο που ρυθμίζει αυτές τις μεταφορές αποτελεί βασική παράμετρο όσον αφορά την ασφάλεια. Λόγω της παγκοσμιοποίησης, η αλυσίδα φορέων επεκτείνεται προς έναν συνεχώς αυξανόμενο αριθμό κρατών, γεγονός που εγείρει το εύλογο ερώτημα: πώς καθορίζει κάποιος το εφαρμοστέο δίκαιο; " σύμβαση της Χάγης στις 13 Δεκεμβρίου 2002 υποτίθεται ότι θα απαντούσε σε αυτό το ερώτημα. Αν επρόκειτο να επικυρωθεί αυτή η σύμβαση, τότε αντί για την επίλυση του προβλήματος, θα είχε αυξήσει τους συστημικούς κινδύνους και θα υπονόμευε τα ευρωπαϊκά θεσμικά όργανα.
<P>
Δεδομένης της -υποτιθέμενης- αδυναμίας προσδιορισμού ενός αντικειμενικού τόπου στον οποίο θα βρίσκεται ο λογαριασμός τίτλων και επομένως, δεδομένης της αδυναμίας καθορισμού του εφαρμοστέου δικαίου, η σύμβαση δίνει προτεραιότητα στην ελεύθερη επιλογή των μερών όσον αφορά τη νομοθεσία από την οποία θα διέπονται οι συμβάσεις. Αυτή η νομική αρχή αντιτίθεται στην κοινοτική αρχή PRIMA, η οποία διασφαλίζει τον τόπο των λογαριασμών τίτλων και εγκρίθηκε σε τρεις οδηγίες: στην οδηγία σχετικά με το αμετάκλητο του διακανονισμού (1998), στην οδηγία σχετικά με την παροχή ασφάλειας (2002) και τέλος, στην οδηγία σχετικά με την εκκαθάριση των πιστωτικών ιδρυμάτων (2001).
<P>
Αρχικά, ας εξετάσουμε τις μεθόδους που χρησιμοποιήθηκαν. Δεν είναι φυσιολογικό να μην έχει ζητηθεί η γνώμη του Κοινοβουλίου σχετικά με τις διαπραγματεύσεις που διεξήχθησαν στη Χάγη, κυρίως όσον αφορά την εγκατάλειψη της αρχής σχετικά με τον τόπο του λογαριασμού. Πρέπει να υπάρξει δημοκρατικός έλεγχος των διαπραγματεύσεων που διεξήχθησαν στο πλαίσιο της Διάσκεψης της Χάγης για το ιδιωτικό διεθνές δίκαιο.
<P>
Βασικά, η έγκριση αυτής της σύμβασης θα σήμαινε ότι η Ευρώπη θα αντιμετώπιζε σημαντικό κίνδυνο, ξεκινώντας από τους επενδυτές και καταλήγοντας στους εκδότες. Θα είχε αρνητικές επιπτώσεις όσον αφορά την καταπολέμηση της νομιμοποίησης εγκληματικών εσόδων, γιατί θα καθιστούσε ενδεχομένως ευκολότερη την παράκαμψη των υποχρεώσεων δήλωσης υποψιών και των μηχανισμών καταπολέμησης της νομιμοποίησης εγκληματικών εσόδων. Θα είχε επιπτώσεις για τα συστήματα εφαρμογής του κανονισμού, για τους προληπτικούς κινδύνους και το δημοσιονομικό δίκαιο και κυρίως όσον αφορά τον στόχο θέσπισης του ευρωπαϊκού δημοσιονομικού δικαίου. Πρέπει να προστεθεί επίσης ότι η ελεύθερη συμβατική επιλογή θα σήμαινε, στις περισσότερες περιπτώσεις, την επιλογή της νομοθεσίας με τη μεγαλύτερη επιρροή σε αυτόν τον τομέα, συγκεκριμένα της αμερικανικής νομοθεσίας, γεγονός που θα μείωνε την ανταγωνιστικότητα των ευρωπαϊκών εταιρειών.
<P>
Θα ήθελα να επισημάνω τέσσερα πράγματα: πρώτον, ο τόπος του λογαριασμού είναι δυνατό να οριστεί και λειτουργεί πολύ καλά στην Ευρώπη· δεύτερον, τα προνόμια του Ευρωπαϊκού Κοινοβουλίου πρέπει να τηρηθούν· τρίτον, είναι απαραίτητη η προστασία των γενικών ευρωπαϊκών συμφερόντων, κυρίως των συμφερόντων των ευρωπαίων επενδυτών και της ανταγωνιστικότητας των ευρωπαϊκών εταιρειών στις χρηματοπιστωτικές αγορές· και τέταρτον, είναι σημαντική η προώθηση ενός δικτύου που θα μας διευκολύνει να καταπολεμήσουμε τη νομιμοποίηση εγκληματικών εσόδων. Αυτός είναι ο λόγος για τον οποίο η Επιτροπή πρέπει να αποσύρει την πρότασή της για την επικύρωση της 36ης σύμβασης της Χάγης.
<SPEAKER ID="233" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, άκουσα προσεκτικά τα διάφορα σχόλια και είμαι βέβαιος ότι ο Charlie McCreevy, Επίτροπος αρμόδιος για την εσωτερική αγορά, θα τα διαβάσει προσεκτικά. Επιτρέψτε μου να σας υπενθυμίσω ότι η Επιτροπή πρότεινε την υπογραφή της σύμβασης της Χάγης γιατί πίστευε ότι θα αποτελούσε μια καλή λύση και ότι η σύμβαση αποσκοπούσε στη διευκρίνιση του εφαρμοστέου δικαίου και τίποτα περισσότερο. " Επιτροπή πιστεύει ότι ακόμη και σήμερα οι επενδυτές μπορούν να ανοίξουν έναν λογαριασμό στις "νωμένες Πολιτείες και ότι, σε αυτή την περίπτωση ισχύει επίσης η αμερικανική νομοθεσία.
<P>
Συνεπώς, η σύμβαση αλλάζει ελάχιστα πράγματα γιατί οι άνθρωποι έχουν ήδη την ελευθερία επιλογής όσον αφορά τον τόπο όπου βρίσκονται οι λογαριασμοί τους, ακόμη και αν για κάποιους από εσάς η σύμβαση είναι ένα βήμα μπροστά όσον αφορά αυτό το ζήτημα. Ωστόσο, κύριε Πρόεδρε, έχοντας ακούσει όσα είπαν οι προηγούμενοι ομιλητές, θα ήθελα εντούτοις να πω ότι η Επιτροπή δεν σκοπεύει να αγνοήσει αυτά τα σχόλια.
<P>
Αυτή η συζήτηση αποδεικνύει ότι η σύμβαση εξακολουθεί να αποτελεί πηγή σοβαρής ανησυχίας. " Επιτροπή θα παραμείνει επομένως ανοιχτή σε οποιαδήποτε πρόταση σχετικά με αυτό το τεχνικά περίπλοκο ζήτημα, το οποίο έχει ανασταλεί επί του παρόντος στο Συμβούλιο, παρά το γεγονός ότι όλα τα κράτη μέλη υποστήριξαν αρχικά το περιεχόμενο της σύμβασης της Χάγης του 2002.
<P>
Αυτά μπορώ να προσθέσω. " Επιτροπή ασφαλώς θα εργαστεί ευχαρίστως με το Συμβούλιο και το Κοινοβούλιο για την εξεύρεση λύσης, η οποία θα επιτρέψει τη θέσπιση ενός νομικού πλαισίου και, παρεμπιπτόντως, έχουμε επίγνωση των κινδύνων που αυτό συνεπάγεται. Μπορείτε να υπολογίζετε σε εμάς για τον περιορισμό των αρνητικών επιπτώσεων της λύσης που θα εγκριθεί, αν αυτό κριθεί απαραίτητο.
<SPEAKER ID="234" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Επίτροπε, θα ήθελα απλώς να διασφαλίσω ότι, όταν θα ενημερώσετε τον Επίτροπο McCreevy γι' αυτή τη συζήτηση, θα φροντίσετε να του υπενθυμίσετε ότι η συζήτηση που μόλις διεξήχθη απευθύνεται στον ίδιο αλλά ότι πρέπει επίσης να παράσχει εξηγήσεις και να αφηγηθεί όσα μόλις συνέβησαν εδώ σήμερα το απόγευμα, όταν θα τεθεί και πάλι αυτό το ζήτημα στο Συμβούλιο. Το Συμβούλιο πρέπει να ενημερωθεί ότι η δράση που θα αναληφθεί όσον αφορά αυτό το ζήτημα απασχολεί το Κοινοβούλιο.
<SPEAKER ID="235" NAME="Πρόεδρος">
Έλαβα το σχέδιο ψηφίσματος που υποβλήθηκε σύμφωνα με το άρθρο 108, παράγραφος 5, του κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 17.00.

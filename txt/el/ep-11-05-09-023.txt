<CHAPTER ID="023">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="203" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="204" NAME="Czesław Adam Siekierski" AFFILIATION="PPE">
(PL) Κυρία Πρόεδρε, σήμερα είναι η 61η επέτειος της διακήρυξης του Schuman. " επέτειος τιμάται με τη διεξαγωγή πολλών επίσημων εορτών, φεστιβάλ και παρελάσεων. Ας μην αφήσουμε την εορταστική διάθεση να επισκιάσει τα προβλήματα ενάντια στα οποία αγωνίζεται η ΕΕ σήμερα. Πρώτον, πρέπει να δοθεί απάντηση στο ερώτημα κατά πόσον η εθνική ιδιοτέλεια η οποία έχει εμφανιστεί στις διαπραγματεύσεις για τις επόμενες δημοσιονομικές προοπτικές συνάδει με τις εκκλήσεις για αλληλεγγύη των ιδρυτών προγόνων μας. Δεύτερον, οι πρωτοβουλίες που αναστρέφουν την ευρωπαϊκή ολοκλήρωση, όπως η τελευταία πρωτοβουλία για τον περιορισμό του χώρου Σένγκεν, συνάδουν με το πνεύμα της Ευρώπης; Τέλος, η τρέχουσα κρίση στη ζώνη του ευρώ και η έλλειψη αλληλεγγύης των κρατών μελών στην αντιμετώπισή της αποτελούν απειλή για την επιτυχία του φιλόδοξου αυτού σχεδίου;
<P>
Δυστυχώς, υπάρχουν πολλά ακόμη παραδείγματα που αποδεικνύουν την ύπαρξη κρίσης στην ευρωπαϊκή ολοκλήρωση. Κατά την επέτειο αυτή, ας εκμεταλλευτούμε την ευκαιρία και ας αναλογιστούμε σοβαρά το τι πρέπει να γίνει ώστε να σταματήσουν οι εν λόγω αρνητικές τάσεις και να επιστρέψουμε στη σωστή και δυναμική ολοκλήρωση στο μέλλον. Ας ανανεώσουμε το πνεύμα της Ευρώπης σύμφωνα με τις ιδέες του Robert Schuman έτσι ώστε οι επιτυχίες που είχαμε μέχρι στιγμής στο κοινό μας σχέδιο να μην παραπέσουν στα μισά του δρόμου.
<SPEAKER ID="205" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κατά την "μέρα της Ευρώπης θα ήθελα να μιλήσω σχετικά με την ιδέα της Κοινότητας. " δέσμη νομοθετικών μέτρων για την οικονομική διακυβέρνηση αντιπροσωπεύει ένα νέο κεφάλαιο στη ζωή της Ένωσης. Εάν τηρηθεί και εφαρμοστεί, το νέο σύστημα διακυβέρνησης της οικονομικής πολιτικής θα μπορούσε τελικά να ενθαρρύνει τα κράτη μέλη της Ευρωπαϊκής Ένωσης να θεσπίσουν υπεύθυνες οικονομικές πολιτικές. Ωστόσο, αυτή είναι μία μόνο από τις προϋποθέσεις σταθερότητας στην Ευρώπη.
<P>
" δημοκρατική οπισθοδρόμηση που σημειώθηκε πρόσφατα σε διάφορα κράτη μέλη αποτελεί ανησυχητικό φαινόμενο. Οι κυβερνήσεις ορισμένων κρατών μελών παρέβησαν τα όρια του κράτους δικαίου, τα οποία προηγουμένως θεωρούνταν απαραβίαστα· περιορίζουν την ελευθεροτυπία, η οποία είναι απαραίτητη για την εφαρμογή της πραγματικής δημοκρατίας.
<P>
" Ευρωπαϊκή Επιτροπή και το Συμβούλιο πρέπει να καταπολεμήσουν ανοικτά τη δημοκρατική οπισθοδρόμηση· εάν η Επιτροπή και το Συμβούλιο δεν λάβουν μέτρα κατά του δημοκρατικού ελλείμματος στην Ένωση, αυτό θα οδηγήσει σε σοβαρά προβλήματα. Σας ευχαριστώ για την προσοχή σας.
<SPEAKER ID="206" NAME="Filiz Hakaeva Hyusmenova" AFFILIATION="ALDE">
(FR) Κυρία Πρόεδρε, κυρίες και κύριοι, έχουν χορηγηθεί 976 δισεκατομμύρια ευρώ από την Ευρωπαϊκή Ένωση για την περίοδο 2007-2013. Μεγάλο μέρος του ποσού αυτού έχει χορηγηθεί σε προγράμματα για τα οποία πρέπει να ζητούνται επιδοτήσεις από την Ευρωπαϊκή Επιτροπή.
<P>
Βουλγαρική μελέτη έχει καταδείξει ότι η χρηματοδότηση για την πλειονότητα των εγκεκριμένων έργων έχει καταλήξει σε τρεις ή τέσσερις ευρωπαϊκές χώρες, ενώ πολύ λίγες από τις άλλες συμμετέχουν. " Επιτροπή δεν διαθέτει δυστυχώς επισκόπηση των πορισμάτων αυτών και των αιτίων τους, ή της προστιθέμενης αξίας των εν λόγω προγραμμάτων, φοβούμαι δε ότι το γεγονός αυτό δεν θα ληφθεί υπόψη κατά το επόμενο δημοσιονομικό πλαίσιο.
<P>
" Επιτροπή δεσμεύτηκε να εφαρμόζει τις αρχές της διαφάνειας και της ίσης μεταχείρισης στα προγράμματα αυτά. Αυτό συνεπάγεται επίσης περισσότερη δράση για την προώθηση των ευκαιριών και τη διασφάλιση δικαιότερης πρόσβασης στην ενημέρωση.
<P>
Είμαι πεπεισμένη ότι η Επιτροπή πρέπει να λάβει μέτρα για την προώθηση των προγραμμάτων μεταξύ των ενδιαφερομένων Ευρωπαίων καλύπτοντας ταυτόχρονα τις ανάγκες των δικαιούχων από τις νέες χώρες που εντάχθηκαν.
<SPEAKER ID="207" NAME="Marina Yannakoudakis" AFFILIATION="ECR">
(EN) Κυρία Πρόεδρε, την περασμένη εβδομάδα συνάντησα έναν άνδρα στην εκκλησία της περιοχής μου ο οποίος διευθετούσε το μνημόσυνο του γιου του. Ο τριανταεπτάχρονος γιος του είχε πεθάνει τον προηγούμενο χρόνο από καρκίνο. Κανένας γονέας δεν πρέπει να υφίσταται τον πόνο της απώλειας ενός παιδιού. Ως μητέρα, δεν μπορώ να σκεφτώ τίποτα χειρότερο. Υπάρχουν ωστόσο πάνω από 2.000 γονείς, αδελφοί, μητέρες και αδελφές στην Κύπρο που υποφέρουν καθημερινά καθώς αναρωτιούνται για τη μοίρα των αγαπημένων τους προσώπων.
<P>
Οι πολιτικές ταραχές το 1963-64 και η επακόλουθη τουρκική εισβολή και κατοχή της Κύπρου το 1974 είχαν ως αποτέλεσμα να αγνοούνται περίπου 2.000 τουρκοκύπριοι αλλά και ελληνοκύπριοι. " τύχη τους είναι άγνωστη, το 1981 δε ιδρύθηκε και χρηματοδοτείται κυρίως από την Ευρωπαϊκή Ένωση η Επιτροπή Αγνοουμένων. Το έργο που έχει επιτελέσει στον τομέα αυτόν επανέφερε την ειρήνη σε πολλές οικογένειες. Μένει ακόμη πολύ περισσότερη δουλειά να γίνει, εφόσον εξακολουθούν να αγνοούνται χίλια πεντακόσια άτομα και πλέον.
<P>
Παροτρύνω το Σώμα να στηρίξει το έργο της Επιτροπής Αγνοουμένων και να υποστηρίξει τη γραπτή δήλωση 10 η οποία είναι ανθρωπιστική στους στόχους της και επιδιώκει να προσφέρει την ειρήνη, το δικαίωμα στη μνήμη και τη συμφιλίωση σε αυτές τις οικογένειες.
<SPEAKER ID="208" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, η σημερινή ημέρα της Ευρώπης μας υπενθυμίζει τους στόχους στους οποίους πρέπει να στηρίζεται η Ευρωπαϊκή Ένωση: η εμβάθυνση των ευρωπαϊκών θεσμών και η κοινή οικονομική πολιτική, η οποία , κατά την άποψή μας, θα θέτει ως προτεραιότητες την κοινωνικά δίκαιη ευημερία και τη βιωσιμότητα. Το σύμφωνο, όμως, για το ευρώ κινείται σε θεμελιακά λανθασμένη κατεύθυνση καθώς εξαντλείται στην επιβολή της παραδοσιακής οικονομικής ορθοδοξίας. " προσπάθεια να συνδεθεί το ευρώ με διαρκείς περικοπές στο κοινωνικό κράτος και διαρκείς πιέσεις σε μισθούς και συντάξεις μακροπρόθεσμα απειλεί να διαβρώσει όχι μόνο την πολιτική συνοχή, αλλά και την Ευρωπαϊκή Ιδέα.
<P>
Σε όλα αυτά, οι Πράσινοι αντιπαραθέτουμε το σύμφωνο για τη βιώσιμη ευημερία: ολοκληρωμένη φορολογική σύγκλιση, ευρωπαϊκός προϋπολογισμός, πραγματικά, παρεμβατικός και φιλόδοξος, συνυπολογισμός της κοινωνικής και περιβαλλοντικής διάστασης παντού. Για αυτό λοιπόν, θέλουμε να βάλουμε τις βάσεις για να προχωρήσουμε σε μία άλλη κατεύθυνση.
<P>
Κανείς δεν δικαιούται όμως να πάρει καθοριστικές αποφάσεις ερήμην των πολιτών! Μόνη λύση, ο ουσιαστικός διάλογος και η απευθείας προσφυγή στους πολίτες. " αλαζονεία, στο παρελθόν, όσων χειρίστηκαν το ευρωσύνταγμα δεν επέτρεψε να έχουμε θεσμοθετημένο το ευρωπαϊκό δημοψήφισμα. Μπορούμε, όμως, να βρούμε εναλλακτικές λύσεις αρκεί να έχουμε την πολιτική βούληση. Το χρωστάμε στην Ευρώπη και στο μέλλον της!
<SPEAKER ID="209" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, σήμερα συμπληρώνονται 66 χρόνια από τη μεγάλη αντιφασιστική νίκη των λαών, την 9η Μάη του 1945, τη συντριβή του φασιστικού ιμπεριαλιστικού άξονα Γερμανίας-Ιαπωνίας-Ιταλίας και των συμμάχων τους. Τιμάμε τους νεκρούς, τους βασανισμένους εργάτες, τις εργάτριες που αγωνίστηκαν για τη συντριβή του φασισμού μέσα από τις γραμμές των κομμουνιστικών κομμάτων, των εθνικοαπελευθερωτικών και αντιφασιστικών κινημάτων. Οργανωτής αιμοδότης στη μεγάλη νίκη των λαών κατά του φασιστικού ιμπεριαλιστικού άξονα ήταν τα κομμουνιστικά κόμματα, με καθοριστική την ηρωική πάλη του λαού της Σοβιετικής Ένωσης με τίμημα πάνω από 20 εκατομμύρια θύματα, χιλιάδες σακατεμένους, κατεστραμμένα και ρημαγμένα χωριά και πόλεις, καθώς και την καταστροφή της οικονομίας της. Αποτελεί θρασύτατη πρόκληση στα εκατομμύρια των νεκρών και των σακατεμένων, των θυμάτων της φασιστικής και ναζιστικής θηριωδίας στην Ελλάδα και σε ολόκληρη την Ευρώπη η προσπάθεια της Ευρωπαϊκής Ένωσης να διαγράψει και να πλαστογραφήσει την ιστορία: να μετατρέψει την 9η του Μάη από μέρα της αντιφασιστικής νίκης των λαών σε χυδαίο πανηγύρι για το γιορτασμό της ως μέρα της Ευρωπαϊκής Ένωσης, μέρας γιορτής των ευρωπαϊκών μονοπωλίων. Σήμερα η εργατική τάξη και τα φτωχά λαϊκά στρώματα υποφέρουν, πάλι, μια από τις χειρότερες καπιταλιστικές κρίσεις. Αντιμετωπίζουν την μεγαλύτερη επίθεση από το τέλος του δεύτερου παγκοσμίου πολέμου ......
<P>
(" Πρόεδρος διακόπτει τον ομιλητή)
<SPEAKER ID="210" NAME="Gerard Batten" AFFILIATION="EFD">
(EN) Κυρία Πρόεδρε, μέλος της εκλογικής μου περιφέρειας στο Λονδίνο με ενημέρωσε για σοβαρές καταγγελίες εις βάρος κάποιου κ. Vladimir Perisic, γνωστού και ως Δρα Vladmir De Rothschild, ο οποίος ισχυρίζεται ότι είναι ιατρός και ειδικός χειρουργός.
<P>
Προβάλλεται ο ισχυρισμός ότι ο κ. Perisic δεν κατέχει πτυχίο ιατρικής, δεν είναι εγγεγραμμένος στο Γενικό Ιατρικό Συμβούλιο και χρησιμοποιεί τα ψευδή ιατρικά του διαπιστευτήρια με σκοπό να εξαπατά ευάλωτα άτομα. Φέρεται να ισχυρίζεται ότι έχει συναντήσει τον David Cameron και ότι έπεισε το υπουργείο Υγείας να μελετήσει την πρότασή του όσον αφορά πρόγραμμα κουπονιών για το Εθνικό Σύστημα Υγείας. Ως αποτέλεσμα αυτού, δημοσιεύτηκε πρόσφατα, καλόπιστα, σε εθνικής εμβέλειας κυριακάτικη εφημερίδα άρθρο αφιερωμένο σε αυτόν. Αυτό θα μπορούσε να του προσδώσει περαιτέρω ψευδή νομιμοποίηση ώστε να ξεγελά όσους χρήζουν σοβαρής ιατρικής φροντίδας. Αποτελεί δυνητικά σοβαρό κίνδυνο για το κοινό.
<P>
Θα πρέπει να διεξαχθεί έρευνα σχετικά με τον κ. Perisic από τις αρμόδιες βρετανικές αρχές και να ληφθεί η κατάλληλη δράση εάν οι ισχυρισμοί αποδειχθούν αληθινοί. Ο εθνικός Τύπος επίσης θα μπορούσε να αποφασίσει να διαδραματίσει χρήσιμο ρόλο στη διερεύνηση του θέματος αυτού.
<SPEAKER ID="211" NAME="Corneliu Vadim Tudor" AFFILIATION="NI">
(RO) Κυρία Πρόεδρε, είναι γνωστό ότι από οπουδήποτε πέρασαν αξιωματούχοι από το Διεθνές Νομισματικό Ταμείο σημειώθηκαν μεγάλες λαϊκές εξεγέρσεις. Προς το παρόν, οι δεσποτικοί αυτοί γραφειοκράτες επιβάλλουν στη Ρουμανία μια γελοία συμφωνία βάσει της οποίας 150 με 200 από τα 400 υφιστάμενα νοσοκομεία της χώρας θα πρέπει να κλείσουν. Εβδομήντα ένα νοσοκομεία έχουν κλείσει μέχρι στιγμής, με αποτέλεσμα τον θάνατο αθώων πολιτών. Ο υποτιθέμενος λόγος είναι εξωφρενικός. Τα νοσοκομεία αυτά είναι δήθεν ασύμφορα. Πουθενά ωστόσο στον κόσμο τα νοσοκομεία δεν παράγουν χρήματα εφόσον προσφέρουν ένα διαφορετικό είδος παροχών.
<P>
Ως εκ τούτου, ανησυχώντας για την πράξη αυτή γενοκτονίας, κατέθεσα μηνυτήρια αναφορά κατά του εκπροσώπου του ΔΝΤ στη Ρουμανία Jeffrey Franks, καθώς και κατά των τοπικών ακολούθων του. Απευθύνω έκκληση προς το Ευρωπαϊκό Κοινοβούλιο και την Παγκόσμια Οργάνωση Υγείας να λάβουν θέση επ' αυτού ώστε να αποφευχθεί η μετατροπή ενός κράτους μέλους της Ευρωπαϊκής Ένωσης σε στρατόπεδο εξόντωσης.
<P>
Προς το παρόν, το μεγάλο κεφάλαιο το οποίο προσπαθεί να καθιερώσει μια νέα παγκόσμια τάξη, εξολοθρεύει εμάς, όμως αύριο θα μπορούσαν κάλλιστα να εξολοθρεύσουν και εσάς. Τρέφω την ελπίδα ότι το ΔΝΤ δεν σκοπεύει να υποκαταστήσει την Αλ Κάιντα.
<SPEAKER ID="212" NAME="Iuliu Winkler" AFFILIATION="PPE">
(HU) Κυρία Πρόεδρε, εμείς, τα μέλη της ουγγρικής κοινότητας στη Ρουμανία, φανταζόμαστε την Ευρώπη του μέλλοντος σαν την Ευρώπη των περιφερειών και των κοινοτήτων, εντός της οποίας μπορούν επίσης να αποκτήσουν πατρίδα οι κοινότητες των Ρομά. Σήμερα, "μέρα της Ευρώπης, ο Πρόεδρος του Κοινοβουλίου δήλωσε: "Δεν πρέπει να υποχωρήσουμε πίσω από τα σύνορα των εσωτερικών μας κύκλων· ας πολεμήσουμε τις προκλήσεις ενωμένοι".
<P>
Παρακολουθώ με ανησυχία την έξαρση των εντάσεων στην Τρανσυλβανία, όπου οι μικρές κοινότητες παρουσιάζουν εσωστρέφεια ως αποτέλεσμα της έντασης, της παρενόχλησης ή του φόβου, αποκλείοντας τις κοινότητες που ζουν μαζί τους. Είναι προφανές σε μια περιφέρεια της Ευρώπης ότι το μέλλον της κοινότητας των Ρομά δεν βασίζεται σε κοντόφθαλμα ημίμετρα αλλά στη μακρόπνοη δράση της Ευρώπης η οποία στηρίζεται στην αλληλεγγύη και τον διάλογο.
<P>
" στρατηγική ένταξης των Ρομά η οποία εκπονείται επί του παρόντος υπό τη διεύθυνση της ουγγρικής Προεδρίας μπορεί να δημιουργήσει την Ευρώπη του μέλλοντος και για τις κοινότητες των Ρομά. Το να καταστεί αυτό πραγματικότητα αποτελεί ευθύνη της Επιτροπής, του Κοινοβουλίου, των κρατών μελών, των αρμόδιων αρχών και κάθε οικείας τοπικής κοινότητας, αλλά και όλων εμάς.
<SPEAKER ID="213" NAME="Ioan Enciu" AFFILIATION="S&amp;D">
(RO) Κυρία Πρόεδρε, η μεταρρύθμιση των υπηρεσιών υγείας που προτείνει η σημερινή κυβέρνηση της Ρουμανίας συνεχίζει τη σειρά των αντιμεταρρυθμίσεων οι οποίες οδηγούν τη χώρα αργά αλλά σταθερά προς μια πραγματική κοινωνική καταστροφή. " πρόθεση που υποκρύπτεται από τη λεγόμενη μεταρρύθμιση στον τομέα της υγείας την οποία προτείνει η κυβέρνηση Boc στο Βουκουρέστι είναι να κλείσουν νοσοκομεία, να μειωθούν οι επενδύσεις σε ιατρικό εξοπλισμό και να καταστούν χιλιάδες νοσηλευτές και ιατροί άνεργοι, όλα δραστικά μέτρα τα οποία εφαρμόζονται σε μια ιατρική υπηρεσία που ήδη πάσχει από χρόνια έλλειψη πόρων.
<P>
" Ρουμανία βρίσκεται στην τελευταία θέση του ευρωπαϊκού πίνακα κατάταξης όσον αφορά την ποιότητα και την ποσότητα των ιατρικών υπηρεσιών. Οι ακόμη μεγαλύτερες περικοπές στις υπηρεσίες ιατρικής περίθαλψης συνιστούν σοβαρή επίθεση κατά της ανθρώπινης ζωής και ακεραιότητας. " λεγόμενη μεταρρύθμιση που προτείνει η κυβέρνηση Boc αποτελεί άμεση επίθεση κατά των δικαιωμάτων που προβλέπονται στον Χάρτη των Θεμελιωδών Δικαιωμάτων της ΕΕ. Εξ ονόματος των πολιτών της Ρουμανίας ζητώ από την Ευρωπαϊκή Επιτροπή να λάβει θέση και να παρεμποδίσει τα απάνθρωπα αυτά μέτρα που θέτουν σε κίνδυνο ζωές και θεμελιώδη δικαιώματα.
<SPEAKER ID="214" NAME="Ivo Vajgl" AFFILIATION="ALDE">
(SL) Κυρία Πρόεδρε, η συμφωνία που επιτεύχθηκε την περασμένη εβδομάδα από τους Παλαιστίνιους, και συγκεκριμένα από υψηλόβαθμους εκπροσώπους της Φατάχ και της Χαμάς, στην οποία είχε ενεργό ανάμειξη η νέα προσωρινή κυβέρνηση της Αιγύπτου, ανοίγει νέες ευκαιρίες για την επανάληψη ή, μάλλον, την έναρξη πραγματικού ισραηλο-παλαιστινιακού διαλόγου για την ειρήνη και τη συνύπαρξη με βάση την αρχή της αμοιβαίας αναγνώρισης.
<P>
Ελπίζω ότι η ισραηλινή κυβέρνηση θα εκτιμήσει σωστά τις ευκαιρίες που προσφέρει η εν λόγω παλαιστινιακή συμφωνία.
<P>
Είναι λάθος να αμφιβάλλει για την προστιθέμενη αξία της ενοποίησης των Παλαιστινίων και τη συμφωνία διεξαγωγής δημοκρατικών εκλογών. Για τον λόγο αυτόν, οι δηλώσεις του πρωθυπουργού Netanyahu ότι οι αρχές στη Ραμάλα θα πρέπει να επιλέξουν μεταξύ του Ισραήλ και της Χαμάς δεν ωφελούν επ' ουδενί ούτε την ειρήνη ούτε την εξεύρεση λύσης, αλλά ούτε και την υλοποίηση του προγράμματος σύμφωνα με το οποίο τα δύο κράτη θα ζήσουν δίπλα-δίπλα σε πνεύμα αμοιβαίου σεβασμού.
<P>
Είναι σωστό οι δημοκρατικές αλλαγές που λαμβάνουν χώρα στον αραβικό κόσμο να παράσχουν τα θεμέλια για νέες δομές, τις δομές της ασφάλειας, της συνύπαρξης και της ανάπτυξης.
<SPEAKER ID="215" NAME="Ryszard Czarnecki" AFFILIATION="ECR">
(PL) Κυρία Πρόεδρε, λαμβάνω τον λόγο για άλλη μια φορά σχετικά με ένα πολύ οδυνηρό ζήτημα για τους Πολωνούς στη Λιθουανία. Στη χώρα αυτή, μόνο το 7% του πληθυσμού είναι Πολωνοί, όμως σε ορισμένες περιοχές, φυσικά, υπάρχουν περισσότεροι. Είναι απογοητευτικότατο το γεγονός ότι πριν από το 2004, όταν η Λιθουανία έγινε μέλος της Ευρωπαϊκής Ένωσης, η πολωνική μειονότητα είχε περισσότερα δικαιώματα από ό,τι τώρα. Είναι παράδοξο το γεγονός ότι υπήρξε οπισθοδρόμηση, ειδικά στα εκπαιδευτικά ζητήματα, την αναγραφή του επωνύμου στα πολωνικά και τα δικαιώματα και προνόμια των Πολωνών που ζουν στη Λιθουανία. Πιστεύω ότι το Ευρωπαϊκό Κοινοβούλιο, το οποίο δικαίως συνηγορεί πρόθυμα για λογαριασμό των διαφόρων εθνοτικών μειονοτήτων στην Ευρώπη και διεθνώς, θα υψώσει τη φωνή του και για την πολωνική μειονότητα στη Λιθουανία.
<SPEAKER ID="216" NAME="Tatjana Ždanoka" AFFILIATION="Verts/ALE">
(EN) Κυρία Πρόεδρε, το αίτημά μου για ενός λεπτού παρέμβαση σχετικά με την άρση των δημοκρατικών δικαιωμάτων του εκλέγειν και εκλέγεσθαι στην Ισπανία απεστάλη στη Γραμματεία την περασμένη Τετάρτη, όταν το Ανώτατο Δικαστήριο κατόπιν αιτήματος της ισπανικής κυβέρνησης απαγόρευσε τον εκλογικό συνασπισμό Bildu που δημιουργήθηκε από δύο νόμιμα κόμματα, τα Eusko Alkartasuna και Alternatiba, καθώς και ανεξάρτητους υποψήφιους.
<P>
Ως μέλος της βασκικής ομάδας φιλίας "Προς μια ειρηνευτική διαδικασία στη Χώρα των Βάσκων", ήμουν μεταξύ των υπογραφόντων τη δήλωση που αποσκοπούσε στο να ζητήσει από την ισπανική κυβέρνηση να επανεξετάσει τη θέση της και να λάβει όλα τα απαραίτητα μέτρα προκειμένου να διασφαλιστεί ότι οι εκλογές που θα διεξαχθούν στις 22 Μαΐου θα σέβονται τις βασικές δημοκρατικές αρχές.
<P>
Την περασμένη Παρασκευή, εν τω μεταξύ, με απόφαση του Συνταγματικού Δικαστηρίου της Ισπανίας, αναγνωρίστηκε στο Bildu το δικαίωμα του εκλέγεσθαι. Χαιρετίζω θερμά την απόφαση αυτή και θα ήθελα να εκφράσω την ελπίδα μου ότι οι εκλογές της 22ας Μαΐου στη Χώρα των Βάσκων θα διεξαχθούν σύμφωνα με όλα τα διεθνή πρότυπα όσον αφορά τη δημοκρατία και τον εκλογικό νόμο.
<SPEAKER ID="217" NAME="Rui Tavares" AFFILIATION="GUE/NGL">
(PT) Κύριε Πρόεδρε, είμαι εισηγητής του Κοινοβουλίου για τους πρόσφυγες και πρέπει να αναφέρω ότι η αποστολή αυτή έχει καταστεί τον τελευταίο καιρό καταθλιπτική, αν όχι μερικές φορές μακάβρια. Τον περασμένο μήνα ενημέρωσα το Σώμα σχετικά με τον θάνατο περισσότερων από 100 προσφύγων στα ανοικτά των ακτών της Λαμπεντούζα, τώρα δε, ενώ εξακολουθούμε να παραπαίουμε από το σοκ της είδησης για την εξαφάνιση 600 προσφύγων που εγκατέλειπαν τη Λιβύη, μαθαίνουμε ότι 60 ακόμη έχασαν τη ζωή τους μπροστά στα μάτια των πλοίων του Οργανισμού Βορειοατλαντικού Συμφώνου (ΝΑΤΟ) και αρκετών ευρωπαϊκών ναυτικών δυνάμεων.
<P>
Ας μην πιστεύουμε ότι δεν μπορεί να γίνει τίποτα για αυτές τις τραγωδίες. Υπάρχουν πολλά να κάνουμε, που πρέπει να κάνουμε και που είμαστε υποχρεωμένοι να κάνουμε από τις διεθνείς συμβάσεις που έχουμε υπογράψει.
<P>
Θα δώσω τρία παραδείγματα στα 20 δευτερόλεπτα που απομένουν. Το Συμβούλιο πρέπει να ολοκληρώσει τη διαδικασία της συναπόφασης όσον αφορά την επανεγκατάσταση των προσφύγων που υπερψήφισε το Σώμα και προβλέπει μηχανισμούς έκτακτης ανάγκης για χρήση σε αυτές τις περιπτώσεις. Πρέπει να υποβληθεί πρόταση για τη δημιουργία ανθρωπιστικού διαδρόμου με σκοπό την απομάκρυνση από τη Λιβύη των αναγνωρισμένων ως προσφύγων από την Ύπατη Αρμοστεία των "νωμένων Εθνών για τους Πρόσφυγες (UNHCR), το δε ΝΑΤΟ θα πρέπει να συμμορφώνεται με την εντολή της για την προστασία των αμάχων δυνάμει του ψηφίσματος 1973, κάτι που σημαίνει τη διεξαγωγή διασώσεων ανοικτής θαλάσσης. " μη παροχή βοήθειας, ας μην το λησμονούμε, συνιστά έγκλημα και δεν πρέπει να συμβαίνει στο όνομά μας.
<SPEAKER ID="218" NAME="Anna Záborská" AFFILIATION="PPE">
(SK) Κυρία Πρόεδρε, η έκθεση Duff σχετικά με τις ευρωπαϊκές εκλογές δεν συμπεριλήφθηκε τελικά στην ημερήσια διάταξη αυτής της περιόδου συνόδου.
<P>
Ας χρησιμοποιήσουμε τον χρόνο αυτόν για να την εξετάσουμε και στη συνέχεια την απορρίπτουμε τον επόμενο μήνα. " ιδέα ενός διακρατικού καταλόγου είναι παράλογη. Έχω πολλά ερωτήματα: Γιατί οι γερμανοί, σλοβάκοι ή ιταλοί ψηφοφόροι να ψηφίσουν ανθρώπους που δεν μπορούν να καταλάβουν χωρίς διερμηνέα; Πώς στη συνέχεια θα τους εκπροσωπούν οι εκλεγμένοι στο ΕΚ βουλευτές τους εάν δεν μπορούν καν να διαβάσουν τις επιστολές που τους αποστέλλουν οι εκλογείς τους; Πόσες φορές πρόκειται να συναντηθεί ένας έλληνας βουλευτής του ΕΚ με τους σλοβάκους ψηφοφόρους του; Τι θα συζητήσουν; Εκτός αυτού, μόνο τα μεγάλα κράτη μέλη θα επωφεληθούν από τον πανευρωπαϊκό κατάλογο. " έγκριση της έκθεσης αυτής θα δικαιώσει όλους τους ισχυρισμούς των ευρωσκεπτικιστών ότι η Ευρωπαϊκή Ένωση τρέφει φιλοδοξίες να καταστεί ένα πολυεθνικό κράτος. Θα θέσει υπό αμφισβήτηση τη δημοκρατική νομιμότητα του Σώματος αυτού και θα αποξενώσει τους πολίτες από το ευρωπαϊκό σχέδιο ακόμη περισσότερο.
<SPEAKER ID="219" NAME="Σπύρος Δανέλλης" AFFILIATION="S&amp;D">
Κυρία Πρόεδρε, θέλω να αναφερθώ στην αναγκαιότητα διασφάλισης της διαφάνειας και αποτελεσματικότητας του Ταμείου για το κλίμα. Ένα από τα πιο χειροπιαστά αποτελέσματα των διαπραγματεύσεων για την κλιματική αλλαγή στο Κανκούν αποτέλεσε η συμφωνία για ένα Πράσινο Ταμείο για το Κλίμα, με πρωτοφανή χρηματοδότηση της τάξεως των 100 δισεκατομμυρίων δολαρίων. Όσο η μεταβατική επιτροπή στο πλαίσιο του Ο"Ε προετοιμάζει την τελική μορφή του Ταμείου με σκοπό να λάβει οριστική σφραγίδα έγκρισης στο τέλος του χρόνου στο Ντέρμπαν, παραμένουν ανοικτά ερωτηματικά σχετικά με τη σχεδίαση αυτού του μοναδικού και εξαιρετικά σημαντικού εργαλείου. Το Ταμείο πρέπει να είναι ένα καλά μελετημένο όχημα που να παρέχει αποτελεσματική χρηματοδότηση για την κλιματική προσαρμογή στον αναπτυσσόμενο κόσμο. Αλλά, τόσο οι τελευταίες εγκληματικές επιθέσεις στο κοινοτικό σύστημα εμπορίας δικαιωμάτων εκπομπών (EU ETS), όσο και τα στοιχεία πρόσφατης έκθεσης της Διεθνούς Διαφάνειας σχετικά με τη διαφθορά στην κλιματική χρηματοδότηση θα πρέπει να μας προβληματίζουν. Όχι μόνο, επειδή διακυβεύονται τεράστια χρηματικά ποσά αλλά επίσης, και κυρίως, επειδή διακυβεύεται μία παγκόσμια μάχη η οποία σε αντίθεση με άλλες μπορεί να μην επιδέχεται επαναληπτικής προσπάθειας.
<SPEAKER ID="220" NAME="Sergej Kozlík" AFFILIATION="ALDE">
(SK) Κυρία Πρόεδρε, το 1990 ο József Antall αυτοανακηρύχθηκε πρωθυπουργός όλων των Ούγγρων, συμπεριλαμβανομένων των Ούγγρων που ζουν εκτός της Ουγγαρίας.
<P>
Σήμερα, ο Viktor Orbán προχώρησε έτι περαιτέρω. Εγκρίθηκε νέο σύνταγμα που δεσμεύει την Ουγγαρία στην ιδέα ενός ενιαίου ουγγρικού έθνους το οποίο αποτελείται από όλους τους Ούγγρους, κάτι που θεωρείται ότι σημαίνει όλα τα πρόσωπα τα οποία ανήκουν στην ουγγρική εθνοτική ομάδα, ανεξαρτήτως της ιθαγένειάς τους. Σε αντίθεση με το διεθνές δίκαιο, σύμφωνα με το οποίο η προαγωγή και προστασία μιας εθνικής μειονότητας αποτελεί ευθύνη του κράτους στο οποίο ζει η εν λόγω μειονότητα, το Σύνταγμα αυτό ορίζει επίσης ότι η Ουγγαρία είναι υπεύθυνη για την τύχη των Ούγγρων στο εξωτερικό. Το νέο σύνταγμα της Ουγγαρίας στηρίζει επίσης τις προσπάθειες για τη δημιουργία συλλογικής αυτοδιοίκησης των ουγγρικών μειονοτήτων που ζουν στο εξωτερικό με βάση την εθνότητα. Οι διατάξεις του ουγγρικού συντάγματος ενδέχεται να συνιστούν τρόπο ανάμιξης στις εσωτερικές υποθέσεις ξένων κρατών και δημιουργίας έντασης μεταξύ της Ουγγαρίας και γειτονικών χωρών. Αυτό έρχεται σε αντίθεση με το πνεύμα της δημοκρατικής Ευρώπης.
<SPEAKER ID="221" NAME="François Alfonsi" AFFILIATION="Verts/ALE">
(FR) Κυρία Πρόεδρε, θα ήθελα να εκφράσω την ανακούφισή μας μετά την απόφαση του Συνταγματικού Δικαστηρίου της Ισπανίας να επιτρέψει τη συμπερίληψη των καταλόγων που υπέβαλε ο συνασπισμός Bildu στις δημοκρατικές εκλογές στη Χώρα των Βάσκων. " απόφαση αυτή ελήφθη κατόπιν προσφυγής. Ανέτρεψε, ως εκ τούτου, την απόφαση του Ανωτάτου Δικαστηρίου, η οποία είχε και πάλι απαγορεύσει τη συμμετοχή στις εκλογές στη βασκική εθνικιστική αριστερά.
<P>
Θα ήταν αποδεκτό, στην ίδια την καρδιά της Ευρωπαϊκής Ένωσης, να στερηθούν και πάλι πολίτες το δικαίωμα να ψηφίσουν τους υποψηφίους τους οποίους θα ήθελαν να υποστηρίξουν; Ευτυχώς, η Ισπανία επέλεξε να σταματήσει να ολισθαίνει στον πολύ επικίνδυνο αυτόν δρόμο για την ευρωπαϊκή δημοκρατία. Μόνο ευτυχείς μπορούμε να είμαστε ως προς αυτό, οφείλουμε δε να καλέσουμε το Bildu να εκπληρώσει τους στόχους για τους οποίους έχει δεσμευθεί: τον τερματισμό όλων των πράξεων πολιτικής βίας στη Χώρα των Βάσκων και τη διάλυση της ΕΤΑ.
<P>
Ένα νέο πολιτικό κλίμα αναδεικνύεται σταδιακά. Ο διάλογος είναι δύσκολος, έχει όμως εκφραστεί πολύ ξεκάθαρα η επιθυμία για ειρήνη. Θα ήθελα το Ευρωπαϊκό Κοινοβούλιο να συνεχίσει να αποδίδει ιδιαίτερη προσοχή στη σημαντική αυτή εξέλιξη διότι η Χώρα των Βάσκων βρίσκεται στην ίδια την καρδιά της Ευρώπης. Είναι σημαντικό για την Ευρώπη να στηριχθεί η παρούσα ειρηνευτική διαδικασία η οποία έρχεται 10 χρόνια μετά την αντίστοιχη στη Βόρειο Ιρλανδία και να μπορέσει να ακολουθήσει τον δρόμο της.
<SPEAKER ID="222" NAME="Catherine Stihler" AFFILIATION="S&amp;D">
(EN) Κυρία Πρόεδρε, επί 12 χρόνια θέτω στην Επιτροπή και το Συμβούλιο ένα ερώτημα το οποίο παραμένει αναπάντητο διότι ισχυρίζονται ότι είναι υποθετικό.
<P>
Την Πέμπτη, ο λαός της Σκωτίας ψήφισε στις βουλευτικές εκλογές της Σκωτίας και το Σκωτικό Εθνικό Κόμμα κέρδισε την απόλυτη πλειοψηφία των εδρών. Το ζήτημα δεν είναι πλέον "αν" θα διεξαχθεί δημοψήφισμα για την ανεξαρτησία της Σκωτίας, αλλά μάλλον "πότε" θα διεξαχθεί.
<P>
Υπό τις νέες αυτές συνθήκες, ερωτώ ως εκ τούτου την Επιτροπή και το Συμβούλιο, για μια ακόμη φορά, κατά πόσον, στην περίπτωση που τμήμα ενός υφιστάμενου κράτους μέλους της ΕΕ επιλέξει την απόσχιση, το νέο κράτος παραμένει μέλος της ΕΕ ή αν θα πρέπει να υποβάλει εκ νέου αίτηση προσχώρησης. Ο λαός της Σκωτίας αξίζει μια σαφή απάντηση σε μια σαφή ερώτηση.
<SPEAKER ID="223" NAME="Pat the Cope Gallagher" AFFILIATION="ALDE">
(GA) Κυρία Πρόεδρε, αναφέρομαι στην πυρκαγιές που είχαμε στην κομητεία μου -το Donegal- και αλλού στην Ιρλανδία το περασμένο Σαββατοκύριακο, όταν πυρκαγιές κατέστρεψαν δάση, εκτάσεις, περιφράξεις και άγρια ζώα.
<P>
Θέλω να αποτίσω ιδιαίτερο φόρο τιμής στις πυροσβεστικές υπηρεσίες οι οποίες εργάζονταν έξω, χωρίς ύπνο επί τρεις ημέρες περίπου, και στα μέλη των δυνάμεων πολιτικής προστασίας - όσους εργάζονταν επί τόπου ή σε ελικόπτερα. Κατέβαλαν κάθε δυνατή προσπάθεια ώστε να τεθεί η πυρκαγιά υπό έλεγχο.
<P>
Με παρηγορεί η ανταπόκριση της τοπικής κοινωνίας -νέοι, αγρότες, επιχειρηματίες- οι οποίοι ήλθαν με σκοπό να βοηθήσουν μαζί με την αστυνομία και τις δυνάμεις πολιτικής προστασίας. Τώρα πρέπει να αντλήσουμε διδάγματα από αυτό. Πρέπει τώρα να καταρτίσουμε ένα σχέδιο έκτακτης ανάγκης έτσι ώστε να μην χαθεί ούτε ένα λεπτό εάν συμβεί και πάλι κάτι παρόμοιο.
<P>
Μιλώ, επομένως, για να ευχαριστήσω όλους αυτούς τους ανθρώπους.
<SPEAKER ID="224" NAME="Monika Smolková" AFFILIATION="S&amp;D">
(SK) Κυρία Πρόεδρε, πριν από εκατό χρόνια οι πρόγονοί μας πολέμησαν για την οκτάωρη εργάσιμη ημέρα, την αξιοπρεπή ζωή και καλύτερες συνθήκες εργασίας.
<P>
Ο εργατικός κώδικας αποτελεί νομοθέτημα βάσει του οποίου το κράτος παρέχει ένα σύστημα θεμελιωδών κοινωνικών δικαιωμάτων στους εργαζόμενους. " σημερινή κυβέρνηση στη Σλοβακία ετοιμάζει τροποποίηση του εργατικού κώδικα με την οποία θα αυξάνεται ο χρόνος εργασίας στις 56 ώρες την εβδομάδα και οι υπερωρίες από τις 400 ώρες σήμερα στις 560 ώρες. Θέτει επιπλέον τους εργαζόμενους σε μειονεκτική θέση, δημιουργεί αβεβαιότητα σε όσους απασχολούνται και μειώνει την οικονομική στήριξη για όσους χάνουν τη δουλειά τους.
<P>
Παραδόξως, οι νέοι κανόνες είναι αποσταθεροποιητικοί και για τους εργοδότες. Τα συνδικάτα έχουν βγει στους δρόμους για να εκφράσουν την αντίθεσή τους στην τροποποίηση του εργατικού κώδικα. Το Ευρωπαϊκό Κοινοβούλιο ανακήρυξε το 2010 έτος για την καταπολέμηση της φτώχειας. Όλη η Ευρώπη μάχεται κατά της φτώχειας. " κυβέρνηση της Σλοβακίας θα πυροδοτήσει την ανεργία και θα αυξήσει τη φτώχεια με τον συγκεκριμένο εργατικό κώδικα.
<SPEAKER ID="225" NAME="Ramon Tremosa i Balcells" AFFILIATION="ALDE">
(ES) Κυρία Πρόεδρε, κυρίες και κύριοι, θα ήθελα σήμερα να αναφέρω τον θάνατο την Κυριακή του υπέρμαχου των ανθρωπίνων δικαιωμάτων της Κούβας Juan Wilfredo Soto García και, επίσης, να εκφράσω τα ειλικρινή μου συλλυπητήρια στην οικογένειά του.
<P>
" επίσημη εκδοχή της κουβανικής κυβέρνησης είναι ότι ο θάνατός του προκλήθηκε από παγκρεατίτιδα, όμως σύμφωνα με τους αντιφρονούντες στο εσωτερικό της Κούβας ο θάνατος του Juan Soto προκλήθηκε από ξυλοδαρμό από την αστυνομία του κομμουνιστικού καθεστώτος του Κάστρο.
<P>
Ο Guillermo Fariñas, περσινός νικητής του βραβείου Ζαχάρωφ για τα ανθρώπινα δικαιώματα, κατηγόρησε το καθεστώς της Κούβας και συγκεκριμένα τον Γενικό Γραμματέα του Κομμουνιστικού Κόμματος, Raúl Castro, για τον θάνατο του Juan Soto.
<P>
Είναι πιθανό ο Raúl Castro να υποκίνησε τους οπαδούς του να χρησιμοποιήσουν βία εις βάρος της αντιπολίτευσης κατά τη διάρκεια του έκτου Συνεδρίου του Κομμουνιστικού Κόμματος της Κούβας που ολοκληρώθηκε πρόσφατα, οι δε αντιφρονούντες στην Κούβα δείχνουν προς αυτόν θεωρώντας ότι φέρει ευθύνη για την τελευταία αυτή δολοφονία.
<P>
Θα ήθελα να καταδικάσω τον θάνατο του Juan Soto García και να καταγγείλω την έλλειψη ελευθερίας και δημοκρατίας στην Κούβα.
<SPEAKER ID="226" NAME="Estelle Grelier" AFFILIATION="S&amp;D">
(FR) Κυρία Πρόεδρε, κυρίες και κύριοι, όπως γνωρίζετε, το ευρωπαϊκό πρόγραμμα επισιτιστικής βοήθειας για τα πιο άπορα άτομα της ΕΕ θεσπίστηκε επειγόντως κατά τη διάρκεια του εξαιρετικά ψυχρού χειμώνα του 1986, στη συνέχεια δε κατοχυρώθηκε το επόμενο έτος εντός της κοινής γεωργικής πολιτικής.
<P>
Το πρόγραμμα αυτό έχει καταστεί ζωτικής σημασίας για 13 εκατομμύρια Ευρωπαίους οι οποίοι έχουν μικρή εργασιακή ασφάλεια. Μειώνει τις πιέσεις επί του προϋπολογισμού τους για τη διατροφή με τη βοήθεια διανομών από φιλανθρωπικές οργανώσεις και κοινωνικές υπηρεσίες, συνολικά δε προσφέρει 1 μόλις ευρώ ανά Ευρωπαίο ετησίως σε βοήθεια. Μαζί με την Ομοσπονδία Τραπεζών Τροφίμων, τη Secours Populaire, τον Ερυθρό Σταυρό και τη Restos du Coeur στη Γαλλία, ανησυχώ σχετικά με το μέλλον του προγράμματος αυτού αφότου το Ευρωπαϊκό Δικαστήριο έθεσε υπό αμφισβήτηση τη χρηματοδότησή του εντός του πλαισίου της ΚΓΠ.
<P>
Το Κοινοβούλιό μας έχει συχνά τονίσει τον θεμελιώδη χαρακτήρα του δικαιώματος στη διατροφή. Τα θεσμικά μας όργανα ανακήρυξαν το 2010 Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού.
<P>
" αναφορά στη νομική ασάφεια ως δικαιολογία για την κατάργηση, όπως προσπαθούν να πράξουν ορισμένα κράτη μέλη, ενός προγράμματος επισιτιστικής βοήθειας που έχει αποδείξει την αξία του, θα ήταν καταστροφική όχι μόνο για τους ανθρώπους που αφορά αλλά και για την αξιοπιστία και την εικόνα της Ευρώπης. Γι' αυτό καλώ την Επιτροπή να λάβει τα πολιτικά μέτρα που είναι αναγκαία για τη διαφύλαξη, διατήρηση και ενίσχυση του προγράμματος αυτού.
<SPEAKER ID="227" NAME="Iliana Malinova Iotova" AFFILIATION="S&amp;D">
(BG) Κυρία Πρόεδρε, οι ρουμανικές δυνάμεις συνοριακών ελέγχων κρατούν παράνομα για περισσότερες από 10 ημέρες βουλγαρικό αλιευτικό σκάφος και τον κυβερνήτη του Hristo Spasov που συνελήφθησαν 20 μίλια ανατολικά των ρουμανικών ακτών στη Μαύρη Θάλασσα, μια περιοχή εκτός των χωρικών υδάτων της χώρας.
<P>
" ισότιμη πρόσβαση στα ύδατα και τους πόρους της Ευρωπαϊκής Ένωσης αποτελεί μία από τις βασικές αρχές της κοινής αλιευτικής πολιτικής. " αρχή αυτή επιβεβαιώνεται από τον κανονισμό (ΕΚ) αριθ. 2371/2002 του Συμβουλίου. Μετά την προσχώρηση της Βουλγαρίας και της Ρουμανίας στην Ευρωπαϊκή Ένωση, οι θαλάσσιες περιοχές και των δύο χωρών αποτελούν τμήμα των πανευρωπαϊκών υδάτων και οι κανονισμοί εφαρμόζονται άμεσα στην εθνική τους νομοθεσία.
<P>
Οι βουλγαρικές αρχές έχουν διαβιβάσει προς τις ομολόγους τους στη Ρουμανία όλα τα απαραίτητα έγγραφα τα οποία πιστοποιούν ότι το σκάφος έχει καταχωρισθεί στα μητρώα της Ευρωπαϊκής Ένωσης και διαθέτει όλες τις άδειες αλιείας στα ύδατα της Μαύρης Θάλασσας. Παρά το γεγονός αυτό, δεν έχει σημειωθεί καμία πρόοδος από την πλευρά της Ρουμανίας. " μόνη απάντηση ήταν ότι ισχύουν μόνο η ρουμανική νομοθεσία και το σύνταγμα της χώρας.
<P>
Εκφράζουμε τη βαθιά μας ανησυχία για το γεγονός ότι η ισότιμη πρόσβαση στα ύδατα της Ευρωπαϊκής Ένωσης εξακολουθεί να αποτελεί τεράστιο πρόβλημα για τους επαγγελματίες αλιείς. Καλούμε τους συναδέλφους μας βουλευτές του ΕΚ από τη Ρουμανία και την Επιτροπή, ως θεματοφύλακα των Συνθηκών, να παρέμβουν ως μεσολαβητές για την επίλυση του θέματος.
<SPEAKER ID="228" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, εορτάσαμε χθες το τέλος του Δευτέρου Παγκοσμίου Πολέμου και σήμερα εορτάζουμε την "μέρα της Ευρώπης. Πρέπει να σημειωθεί ότι η Ευρωπαϊκή Ένωση αποτελεί ένα πολύ ξεχωριστό και μοναδικό μοντέλο που οικοδομήθηκε κυρίως επί της δημοκρατίας και της συνύπαρξης των εθνών στην Ευρωπαϊκή Ένωση.
<P>
Σε μια χρονική στιγμή κατά την οποία εορτάζουμε μια τόσο σημαντική επέτειο, καθίσταται ακόμη πιο αποκαρδιωτικό για εμάς το γεγονός ότι, μόλις λίγες ημέρες νωρίτερα, το ουγγρικό κοινοβούλιο και αργότερα ο Πρόεδρος της Ουγγαρίας υπέγραψαν ένα σύνταγμα το οποίο έρχεται σε αντίθεση με τις θεμελιώδεις αρχές της δημοκρατίας. Είναι επίσης ατυχές διότι η κυβέρνηση της Ουγγαρίας, και η Ουγγαρία ως χώρα, κατέχουν την Προεδρία της Ευρωπαϊκής Ένωσης.
<P>
Ο Viktor Orbán, ως πρωθυπουργός της Ουγγαρίας, έχει καταπατήσει βάναυσα θεμελιώδεις δημοκρατικές αρχές. Όχι μόνο αρνήθηκε να συνεργαστεί με την αντιπολίτευση στην έγκριση του βασικού αυτού δικαίου της χώρας του αλλά, λόγω του τρόπου με τον οποίο σχεδιάστηκε το Σύνταγμα, υπονόμευσε ουσιαστικότατα τα δικαιώματα των μειονοτήτων και αποσταθεροποίησε τις σχέσεις καλής γειτονίας μεταξύ κρατών μελών της ΕΕ. Ελπίζω, συνεπώς, ότι τα πορίσματα της Επιτροπής της Βενετίας θα κατατείνουν προς την έγκριση από το παρόν Σώμα ψηφίσματος που θα καταδεικνύει ότι η κυβέρνηση Fidesz δεν είναι καλή για την Ουγγαρία.
<SPEAKER ID="229" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, η 9η Μαΐου εορτάζεται κάθε χρόνο ως "μέρα της Ευρώπης, δράττομαι δε της ευκαιρίας αυτής για να απευθύνω τις καλύτερες ευχές μου σε όλους τους ευρωπαίους πολίτες. Στη διακήρυξή του της 9ης Μαΐου 1950, ο Robert Schuman, ο γάλλος υπουργός Εξωτερικών, επισήμανε ότι η Ευρώπη δεν θα οικοδομηθεί εν μία νυκτί ή με βάση ένα ενιαίο σχέδιο αλλά μέσα από συγκεκριμένα επιτεύγματα που θα δημιουργούν κυρίως αληθινή αλληλεγγύη. Σκοπός του σχεδίου Schuman ήταν η συγχώνευση αγορών, ο εκσυγχρονισμός και η επέκταση της παραγωγής άνθρακα και χάλυβα, καθώς και η βελτίωση και η καθιέρωση ίσου βιοτικού επιπέδου για τους εργαζόμενους σε αυτούς τους βιομηχανικούς τομείς.
<P>
Σήμερα, τα κράτη μέλη είναι αντιμέτωπα με οικονομική, χρηματοπιστωτική και κοινωνική κρίση η οποία δημιουργεί, περισσότερο από ποτέ, την ανάγκη αλληλεγγύης και σεβασμού των βασικών αρχών της Ένωσης. Απευθύνω έκκληση για την άρση των φραγμών που παρεμποδίζουν την ελεύθερη κυκλοφορία των ρουμάνων και βουλγάρων εργαζομένων. Ζητώ επίσης τη στήριξη των κρατών μελών για μια νέα βιομηχανική πολιτική και μια νέα πολιτική για την καινοτομία που θα μπορούν να δημιουργήσουν θέσεις εργασίας οι οποίες θα προσφέρουν στους ευρωπαίους πολίτες αξιοπρεπή διαβίωση.
<SPEAKER ID="230" NAME="Kinga Göncz" AFFILIATION="S&amp;D">
(HU) Κυρία Πρόεδρε, για να επιτύχουμε αποτελέσματα στη στρατηγική για τους Ρομά πρέπει να βελτιώσουμε ταυτόχρονα τις συνθήκες εκπαίδευσης, απασχόλησης, υγειονομικής περίθαλψης και στέγασης και να καταπολεμήσουμε το πνεύμα εχθρότητας προς τους Ρομά, τη ρητορική μίσους και τις διακρίσεις κατά των Ρομά. Κανένα από τα θέματα αυτά δεν μπορεί να είναι αποτελεσματικό εάν αγνοήσουμε τα άλλα.
<P>
" στρατηγική της Επιτροπής για τους Ρομά επικεντρώνεται μόνο στη μία πλευρά, τα κοινωνικά καθήκοντα, ακόμη και από αυτήν την άποψη δε η ευθύνη μετατοπίζεται κατά κύριο λόγο στα κράτη μέλη. Δυστυχώς, μόλις και μετά βίας αναφέρει την αναγκαιότητα καταπολέμησης του πνεύματος εχθρότητας προς τους Ρομά, τη διάσταση των ανθρωπίνων δικαιωμάτων του θέματος. " Επιτροπή δεν ύψωσε τη φωνή της όταν παραστρατιωτικές ομάδες απειλούσαν τους ρομά πολίτες στην ουγγρική Gyöngyöspata επί εβδομάδες, η δε ουγγρική κυβέρνηση ανέλαβε δράση μόνον όταν η ένταση και οι προκλήσεις κλιμακώθηκαν σε εκδηλώσεις βίας. Φοβάμαι ότι εάν η Ευρώπη δεν επιδείξει προθυμία να διαδραματίσει σημαντικότερο ρόλο στη βελτίωση της κατάστασης των Ρομά από εκείνο που αναφέρεται στην ανακοίνωση της Επιτροπής, παρόμοιες καταστάσεις θα κάνουν την εμφάνισή τους ξανά και ξανά. Δεν είναι ακόμη πολύ αργά για να γίνουν αλλαγές. Θα θέλαμε να ακούσουμε την ομιλία της Επιτρόπου Viviane Reding ως προς τα θέματα αυτά.
<SPEAKER ID="231" NAME="Teresa Riera Madurell" AFFILIATION="S&amp;D">
(ES) Κυρία Πρόεδρε, κυρίες και κύριοι, θα ήθελα να ζητήσω την προσοχή σας για να σας υπενθυμίσω ότι το τρέχον έτος έχει ανακηρυχθεί Διεθνές Έτος Χημείας σε ανάμνηση της απονομής στη Marie Curie του Νόμπελ Χημείας ακριβώς πριν από 100 χρόνια.
<P>
Με το σύνθημα "Χημεία - η ζωή μας, το μέλλον μας" σκοπός είναι η ευαισθητοποίηση της κοινωνίας όσον αφορά τη συνεισφορά της χημείας στην ευημερία μας.
<P>
" χημεία κατέστησε δυνατή την ύπαρξη εμβολίων και αντιβιοτικών που διπλασίασαν το προσδόκιμο ζωής μας και είναι ζωτικής σημασίας για την ανάπτυξη νέων πηγών ενέργειας και τη βελτίωση της διατροφής. Επιπλέον, η χημική βιομηχανία συνιστά στρατηγικό τομέα στην Ευρώπη με 25.000 επιχειρήσεις που απασχολούν, άμεσα ή έμμεσα, πέντε εκατομμύρια ανθρώπους.
<P>
Πρέπει, ως εκ τούτου, εμείς στο Κοινοβούλιο να πράξουμε ό,τι μπορούμε για την επιτυχία του Διεθνούς Έτους Χημείας διότι, όπως έλεγε η Marie Curie, "τώρα είναι η ώρα να αντιληφθούμε περισσότερα έτσι ώστε να μπορούμε να φοβόμαστε λιγότερα". Ο εορτασμός του έτους αυτού είναι η κατάλληλη στιγμή να το λάβουμε αυτό υπόψη.
<SPEAKER ID="232" NAME="Πρόεδρος">
" συζήτηση έληξε.

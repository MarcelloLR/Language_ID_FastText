<CHAPTER ID="012-03">
3. Ουκρανία: η υπόθεση Yulia Tymoshenko και άλλων μελών της πρώην κυβέρνησης (συζήτηση) 
<SPEAKER ID="265" NAME="Πρόεδρος">
" ημερήσια διάταξη προβλέπει τη συζήτηση πέντε προτάσεων ψηφίσματος σχετικά με την Ουκρανία: η υπόθεση Yulia Tymoshenko και άλλων μελών της πρώην κυβέρνησης.
<SPEAKER ID="266" NAME="Kristian Vigenin" LANGUAGE="BG">
Κύριε Πρόεδρε, εξ ονόματος της Ομάδας της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο, θέλω να δηλώσω ότι η ανάπτυξη της δημοκρατίας στην Ουκρανία είναι προτεραιότητα για μας στην οποία δεν μπορούμε να συμβιβαστούμε. Δεν πρέπει να υπάρχει καμία αμφισβήτηση των επιτευγμάτων του Ουκρανικού λαού είτε από εξωτερικούς είτε από εσωτερικούς παράγοντες.
<P>
" παρούσα κυβέρνηση προσπαθεί, μέσω μιας σειράς πρωτοβουλιών, να βελτιώσει τόσο τις νομοθετικές βάσεις όσο και την αποτελεσματικότητα της καταπολέμησης της διαφθοράς. Για αυτόν τον λόγο πρέπει να λάβει ενθάρρυνση. " άρση της αίσθησης ατιμωρησίας της ουκρανικής ελίτ μπορεί να αποτελέσει μια ευκαιρία για τις ωφέλιμες μεταρρυθμίσεις που θα φέρουν τη χώρα πιο κοντά στην Ευρωπαϊκή Ένωση και θα προσφέρουν στους πολίτες της προοπτικές για το μέλλον.
<P>
Ωστόσο, διατρέχουμε επί του παρόντος τον κίνδυνο να κατηγορηθούμε ότι προστατεύουμε τα ηγετικά πρόσωπα της προηγούμενης κυβέρνησης με ένα ευρωπαϊκό πολιτικό "παραπέτασμα", μεταξύ άλλων την πρώην πρωθυπουργό Tymoshenko προσωπικά. Αν έχουμε βασικά την απαίτηση από την ουκρανική κυβέρνηση να μην παρεμβαίνει στο έργο της ανεξάρτητης δικαστικής και εισαγγελικής αρχής, τι δικαίωμα έχει η Ομάδα του Ευρωπαϊκού Λαϊκού Κόμματος (Χριστιανοδημοκράτες) να καλεί σήμερα το Ευρωπαϊκό Κοινοβούλιο να εμπλακεί σε μία τόσο πολιτική παρέμβαση; Δεν μπορώ να δεχτώ ότι πρέπει να αμνηστεύσουμε όλες τις αποφάσεις που έλαβε η προηγούμενη κυβέρνηση στην Ουκρανία. Αυτή ακριβώς είναι η ουσία του κειμένου που έχει υποβληθεί, το οποίο ζητά ουσιαστικά να συγκαλυφθούν οι ατομικές καταχρήσεις εξουσίας πίσω από τη συλλογική ενοχή.
<P>
Μια πιο ισορροπημένη προσέγγιση μας επέτρεψε να έχουμε σήμερα μια κοινή πρόταση ψηφίσματος η οποία θα είναι εποικοδομητική και επικεντρωμένη στις ευκαιρίες για στενότερη συνεργασία μεταξύ της Ουκρανίας και της Ευρωπαϊκής Ένωσης, ενώ διενεργείται η δικαστική μεταρρύθμιση στη χώρα και εφαρμόζονται τα μέτρα κατά της διαφθοράς. Ωστόσο, βασίζεται σε μια ιδεολογική προσέγγιση αντιπαράθεσης.
<P>
Ζητώ να απορριφθεί η επονομαζόμενη "κοινή πρόταση ψηφίσματος" και να στηρίξουμε την πρόταση της Ομάδας της Προοδευτικής Συμμαχίας Σοσιαλιστών και Δημοκρατών.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="267" NAME="Bernd Posselt" AFFILIATION="PPE">
(DE) Κύριε Πρόεδρε, θα ήθελα απλά να ρωτήσω τον συνάδελφό μου τι σημαίνουν οι συνεχείς δηλώσεις σχετικά με την οικουμενικότητα των ανθρωπίνων δικαιωμάτων όταν, στην περίπτωση της Ουκρανίας, το θέμα αφορά ξαφνικά μόνο εσωτερικές υποθέσεις. " δήλωση ότι κανείς δεν πρέπει να παρεμβαίνει στις εσωτερικές υποθέσεις μιας χώρας είναι το παλιό σοβιετικό επιχείρημα. Σε υποθέσεις που αφορούν ανθρώπινα δικαιώματα, θα παρεμβαίνουμε πάντα, ιδιαίτερα σε σχέση με έναν τόσο σημαντικό εταίρο όπως η Ουκρανία.
<SPEAKER ID="268" NAME="Kristian Vigenin" LANGUAGE="BG">
Κύριε Πρόεδρε, θέλω να πω ότι δεν μιλάμε για παρέμβαση στις εσωτερικές υποθέσεις της Ουκρανίας, αλλά για μη παρέμβαση στη λειτουργία της ανεξάρτητης δικαστικής και εισαγγελικής αρχής στην Ουκρανία. Πιστεύω ότι υπάρχει μια σαφής διαφορά. Δεν θέλουμε πολιτική παρέμβαση, ούτε από την κυβέρνηση της Ουκρανίας, ούτε από το Ευρωπαϊκό Κοινοβούλιο. Ωστόσο, αυτό ακριβώς κάνουμε με τα κείμενα που έχουν κατατεθεί στην επονομαζόμενη "κοινή πρόταση ψηφίσματος".
<P>
Αν μιλάμε για οικουμενικότητα -δεν ξέρω πόσα λεπτά έχω, κύριε Πρόεδρε- αλλά αν κοιτάξουμε γύρω μας, υπάρχουν κράτη μέλη της Ευρωπαϊκής Ένωσης όπου μπορούμε να δούμε πολύ παρόμοιες περιπτώσεις. Θα σας πιστέψω, κ. Posselt, ότι τηρείτε τις αρχές και θέλετε να ενισχύσουμε τα ανθρώπινα δικαιώματα παντού -τόσο στην Ευρωπαϊκή Ένωση όσο και στην Ουκρανία- αν καταθέσετε ένα παρόμοιο ψήφισμα για τη Βουλγαρία όπου επίσης ερευνούνται εξωφρενικές κατηγορίες σε βάρος πρωθυπουργών και πρώην υπουργών.
<SPEAKER ID="269" NAME="Jaromír Kohlíček">
συντάκτης. - (CS) Κύριε Πρόεδρε, υπάρχουν στιγμές που μένω πραγματικά αποσβολωμένος. Μια τέτοια στιγμή ήρθε για μένα όταν είχα την ευκαιρία να διαβάσω την πρόταση ψηφίσματος σχετικά με την Ουκρανία. Μέχρι τότε, δεν είχα ιδέα ότι υπουργοί και πρωθυπουργοί ορισμένων χωρών απολάμβαναν ιδιαίτερη ισόβια ασυλία.
<P>
Είναι αναντίρρητα αξιοσημείωτο το γεγονός ότι το Ευρωπαϊκό Κοινοβούλιο, αφενός, απαιτεί συνεπή δράση κατά της διαφθοράς αλλά, αφετέρου, όταν το πρώην μέλος της κυβέρνησης, ο κ. Danilishin αντιμετωπίζει κατηγορίες, του παρέχεται πολιτικό άσυλο, και μάλιστα στην Τσεχική Δημοκρατία -τη χώρα μου- χωρίς καμία προκαταρκτική εξέταση της υπόθεσης. Παρεμπιπτόντως, ο κ. Danilishin δεν ήταν ποτέ μέλος κανενός πολιτικού κόμματος, επομένως οι κατηγορίες εναντίον του είναι καθαρά οικονομικής φύσης.
<P>
Ας επιδιώξουμε συνεπείς κυρώσεις για συμπεριφορές διαφθοράς εντός και εκτός της Ευρωπαϊκής Ένωσης. Αυτό είναι απόλυτα σωστό, αλλά θα πρέπει να διαβάσουμε το σύνταγμα της συγκεκριμένης χώρες, και να προσπαθήσουμε να εξακριβώσουμε τα γεγονότα. Μόνον όταν η διαφθορά θα έχει εξαλειφθεί πραγματικά στις ευρωπαϊκές χώρες πρέπει να προσπαθήσουμε να επανέλθουμε στις αυταρχικές συστάσεις που γίνονται στις διάφορες χώρες στα ψηφίσματα που εγκρίνονται, δυστυχώς, από εμάς.
<P>
" Συνομοσπονδιακή Ομάδα της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών συμφωνεί με τα γενικά σημεία του ψηφίσματος, αλλά έχει σοβαρές αμφιβολίες για τα σημεία που αναφέρθηκαν συγκεκριμένα, και επομένως δεν θα στηρίξει το ψήφισμα.
<SPEAKER ID="270" NAME="Michael Gahler" LANGUAGE="DE">
Κύριε Πρόεδρε, δυστυχώς, έχουμε βάσιμους λόγους για να ασκήσουμε αυστηρή κριτική στην πολιτική κατάσταση στην Ουκρανία και, ιδιαίτερα, στα μέσα που χρησιμοποιούνται για τον περιορισμό των συνταγματικών δικαιωμάτων πολιτικών της αντιπολίτευσης.
<P>
" επικεφαλής της αντιπολίτευσης, κ. Tymoshenko, και άλλοι επιφανείς άνθρωποι είδαν τα ανθρώπινα δικαιώματά τους να παραβιάζονται και την άσκηση του πολιτικού τους έργου να παρεμποδίζεται μέσω πολιτικά υποκινούμενων ποινικών διαδικασιών και ενός απαρχαιωμένου δικονομικού δικαίου. Οποιοσδήποτε μετατρέπει το συνταγματικό δικαίωμα ενός κατηγορούμενου ατόμου να έχει πρόσβαση στα αρχεία του στο ακριβώς αντίθετο, δηλαδή, σε εξαναγκασμό πρόσβασης στα αρχεία, και οποιοσδήποτε το κάνει αυτό, όπως στην περίπτωση του κ. Lutsenko, μέσω φυλάκισης και, στην περίπτωση της κ. Tymoshenko, μέσω ενός συνόλου 44 κλητεύσεων για ανάκριση μέχρι στιγμής, καταδεικνύει σαφώς τι είδους άτομο είναι, καθώς και το γεγονός ότι κάνει κατάχρηση του δικαστικού συστήματος με τον παλιομοδίτικο τρόπο για τους σκοπούς πολιτικών διενέξεων.
<P>
Ο πρόεδρος Yanukovych και οι αρχές του πρέπει να βάλουν ένα τέλος σε αυτήν τη δίωξη. Είναι προσωπικά υπεύθυνος για την ευημερία της κ. Tymoshenko, του κ. Lutsenko και των συναδέλφων τους και υποστηρικτών τους.
<P>
Κύριε Yanukovych, η συμπεριφορά σας σε αυτές τις υποθέσεις είναι η δοκιμασία που θα κρίνει την αξιοπιστία σας και την αποφασιστικότητά σας να εισαγάγετε τις ευρωπαϊκές αξίες στην Ουκρανία.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="271" NAME="Paweł Robert Kowal" AFFILIATION="ECR">
(PL) Κύριε Πρόεδρε, συμφωνώ με τον συνάδελφό μου σε πολλά θέματα. Γνωρίζουμε όλοι πόσο σημαντική ήταν για την εδραίωση της δημοκρατίας και των ανθρωπίνων δικαιωμάτων στις χώρες της Κεντρικής και Ανατολικής Ευρώπης η δυνατότητα επίτευξης της ένταξης στην Ένωση, και πριν από αυτή η προοπτική της ένταξης. Θα ήθελα να ρωτήσω τον κ. Gahler αν είναι πρόθυμος να δηλώσει ότι είναι υπέρ της παραχώρησης μιας ανάλογης πολιτικής προοπτικής στην κοινωνία της Ουκρανίας και στους πολιτικούς όλων των αποχρώσεων, και ότι ο δρόμος προς την Ευρωπαϊκή Ένωση είναι ανοικτός για αυτούς, και αν θα υποστηρίξει δηλώσεις αυτού του είδους στο Ευρωπαϊκό Κοινοβούλιο.
<SPEAKER ID="272" NAME="Michael Gahler" LANGUAGE="DE">
Κύριε Πρόεδρε, η παρούσα συμπεριφορά της κυβέρνησης της Ουκρανίας σίγουρα δεν θα κάνει την πορεία της χώρας προς την Ευρώπη ευκολότερη.
<SPEAKER ID="273" NAME="Kristiina Ojuland">
συντάκτρια. - (EN) Κύριε Πρόεδρε, δεν είμαστε εδώ σήμερα για να κρίνουμε επί της ουσίας την αθωότητα ή την ενοχή της Yulia Tymoshenko. Το θέμα έχει ξεπεράσει αυτό το σημείο προ πολλού επειδή οι ουκρανικές αρχές παρέβλεψαν τις ορθές νομικές διαδικασίες και έλαβαν μέτρα που παραβιάζουν το κράτος δικαίου.
<P>
Διαμαρτυρόμαστε για την εξάλειψη των πολιτικών αντιπάλων στην Ουκρανία με τη βοήθεια του δικαστικού συστήματος. Οι κατηγορούμενοι πρέπει να απολαμβάνουν τα νομικά τους δικαιώματα, όπως θεσπίζεται από τον νόμο, και τα μέτρα που λαμβάνονται εναντίον τους πρέπει να είναι ανάλογα της φύσης και της σοβαρότητας των αδικημάτων για τα οποία κατηγορούνται.
<P>
Ο σκοπός αυτού του ψηφίσματος είναι να επιστήσει την προσοχή των ουκρανικών αρχών σε ορισμένες προφανείς παραβιάσεις του κράτους δικαίου που έχουν απομακρύνει την Ουκρανία από τις ευρωπαϊκές αξίες, και οι οποίες, αν γίνονταν κοινή πρακτική, θα περιέστελλαν τις προοπτικές της χώρας για μελλοντική ευρωπαϊκή ολοκλήρωση.
<SPEAKER ID="274" NAME="Raül Romeva i Rueda">
συντάκτης. - (EN) Κύριε Πρόεδρε, ο λόγος που εμείς, οι Πράσινοι, υποστηρίζουμε αυτό το κοινό ψήφισμα είναι ότι θεωρούμε την καταπολέμηση της διαφθοράς θεμελιώδη παράγοντα στη ενίσχυση και εδραίωση του κράτους δικαίου στην Ουκρανία, προκειμένου ακριβώς να εμβαθύνει τις σχέσεις της με την Ευρωπαϊκή Ένωση και να προωθήσει την ενσωμάτωσή της στις ευρωπαϊκές πολιτικές.
<P>
Υπογραμμίζουμε, επομένως, ότι αυτές οι προσπάθειες απαιτούν δίκαιες, αμερόληπτες και ανεξάρτητες δικαστικές διαδικασίες. Για αυτόν τον λόγο επισημαίνουμε με ανησυχία τη διαδεδομένη άποψη ότι η πρόσφατη κατηγορία κατά της κ. Tymoshenko και ορισμένων μελών της κυβέρνησης έχει πολιτικά κίνητρα και προειδοποιούμε για ενδεχόμενη χρήση του ποινικού δικαίου ως μέσου για την επίτευξη πολιτικών στόχων. Για αυτόν τον λόγο καλούμε επίσης τις ουκρανικές αρχές να διασφαλίσουν ότι τα δικαστικά μέτρα δεν χρησιμοποιούνται επιλεκτικά και ότι οι ποινικές έρευνες, οι ποινικές διώξεις και οι δίκες διεξάγονται με τη μέγιστη δυνατή διαφάνεια.
<P>
Τέλος, αυτός είναι επίσης ο λόγος που καλούμε τις ουκρανικές αρχές να μη θεωρούν ότι τα δικαστικά μέτρα χρησιμοποιούνται επιλεκτικά και επιμένουμε ότι πρέπει να εξασφαλιστεί η μέγιστη δυνατή διαφάνεια όσον αφορά τις ποινικές έρευνες, τις ποινικές διώξεις και τις δίκες· καλούμε επίσης την Επιτροπή να υποστηρίξει τη μεταρρύθμιση του δικαστικού συστήματος στην Ουκρανία με την καλύτερη αξιοποίηση των κοινοτικών προγραμμάτων δημιουργίας ικανοτήτων και να εξετάσει τη σύσταση μιας συμβουλευτικής ομάδας υψηλού επιπέδου της ΕΕ για την Ουκρανία, που θα βοηθήσει τη χώρα στις προσπάθειές της να ευθυγραμμιστεί με τη νομοθεσία της ΕΕ, συμπεριλαμβανομένου του δικαστικού συστήματος.
<SPEAKER ID="275" NAME="Elena Băsescu" LANGUAGE="RO">
Κύριε Πρόεδρε, τα περιοριστικά μέτρα που έχουν ληφθεί κατά της Yulia Tymoshenko σηματοδοτούν τη συνέχιση από την παρούσα κυβέρνηση μιας σειράς στοχευμένων δράσεων κατά μελών της προηγούμενης κυβέρνησης, με στόχο τον εκφοβισμό και την αποδυνάμωση της αντιπολίτευσης. Ανησυχούμε βαθιά για τη χρήση του δικαστικού συστήματος για πολιτικούς σκοπούς μέσω επιλεκτικών διώξεων που στοχοποιούν αποκλειστικά μέλη της αντιπολίτευσης. Υπονομεύουν την εδραίωση του κράτους δικαίου και της δημοκρατίας στην Ουκρανία.
<P>
Καλούμε τις αρχές στο Κίεβο να διασφαλίσουν τη λειτουργία του δικαστικού συστήματος σε μια αμερόληπτη, ανεξάρτητη και διαφανή βάση, εξασφαλίζοντας στους κατηγορούμενους μια δίκαιη δίκη. Ταυτόχρονα, τις καλούμε να τηρήσουν τους κανόνες ενός δημοκρατικού κράτους και να διασφαλίσουν τον σεβασμό των ανθρωπίνων δικαιωμάτων, υποχρεώσεις που έχουν αναλάβει στο πλαίσιο της Ανατολικής Εταιρικής Σχέσης. Πρέπει να υπογραμμίσουμε ότι ο σεβασμός αυτών των αρχών είναι ζωτικής σημασίας για την προώθηση της συνεργασίας μεταξύ της ΕΕ και της Ουκρανίας, μεταξύ άλλων ενόψει της υπογραφής της συμφωνίας σύνδεσης.
<SPEAKER ID="276" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, μία από τις προτεραιότητες τις επερχόμενης πολωνικής Προεδρίας είναι να ενισχύσει την Ανατολική Εταιρική Σχέση. " Ουκρανία, ως η πλησιέστερη γείτονας της Πολωνίας, είναι ένας από τους πιο σημαντικούς εταίρους και έχει την ευκαιρία να κερδίσει περισσότερα από τους άλλους εταίρους από αυτήν την κατάσταση. Ενώ συμμερίζομαι την άποψη για την ανάγκη να φέρουμε την Ουκρανία πιο κοντά στην Ένωση, πιστεύω επίσης ότι αυτό πρέπει να συνεπάγεται την υιοθέτηση από την Ουκρανία των ευρωπαϊκών προτύπων στο τομέα του κράτους δικαίου και της διαφάνειας στον δημόσιο βίο. Παρακολούθησα με μεγάλη ανησυχία τα σκάνδαλα διαφθοράς στην Ουκρανία και τις δίκες πολιτικών προσώπων τα οποία κατηγορούνται με τρόπο που είναι μερικές φορές αστείος. " Ένωση είναι πολύ προσεκτική στον τρόπο που σχολιάζει τα γεγονότα στην Ουκρανία. Επιπλέον, η δήλωση της Ύπατης Εκπροσώπου Εξωτερικών Υποθέσεων και Πολιτικής Ασφαλείας σχετικά με την Yulia Tymoshenko ήταν εξαιρετικά επιφυλακτική.
<P>
Ωστόσο, πιστεύω ότι στο πλαίσιο της μελλοντικής συνεργασίας μεταξύ της Ένωσης και της Ουκρανίας, πρέπει να δημιουργηθούν μέσα τα οποία, μακροπρόθεσμα, θα συνέβαλλαν στην ενίσχυση του κράτους δικαίου στην Ουκρανία. Έχω υπόψη μου, εδώ, την ιδέα της σύστασης, για παράδειγμα, μιας συμβουλευτικής ομάδας για να βοηθήσει στην προσέγγιση του ουκρανικού δικαίου με τα ευρωπαϊκά πρότυπα, και συνδρομή σε διάφορους τομείς δικαίου, μεταξύ άλλων την εκπαίδευση δικαστών, για παράδειγμα. Πιστεύω ότι οι ευρωπαϊκές φιλοδοξίες της Ουκρανίας, οι οποίες, αφενός, περιχαρακώνονται από όρους, θα πρέπει, αφετέρου, να δείξουν την προθυμία να συμβάλουν σε αυτό. Ελπίζω ότι η πολωνική Προεδρία του Συμβουλίου της Ευρωπαϊκής Ένωσης θα υιοθετήσει μια ανάλογη στάση.
<SPEAKER ID="277" NAME="Leonidas Donskis">
εξ ονόματος της Ομάδας ALDE. - (EN) Κύριε Πρόεδρε, η Ουκρανία είναι μια δημοκρατία. Επομένως, επισημαίνουμε την ανησυχία μας σε έναν εταίρο, έναν σύμμαχο και φίλο. Όπως όλοι γνωρίζουμε, κανείς δεν είναι τέλειος σε αυτόν τον κόσμο, αλλά είναι σύμφωνο με τα πολιτικά πρότυπα και τους κανόνες της Ευρώπης, και επίσης σύμφωνο με τη λογική και τις αξίες της δημοκρατίας, να έχουμε την απαίτηση από τις ουκρανικές αρχές να μην κάνουν κατάχρηση των εξουσιών τους ενθαρρύνοντας και διεξάγοντας πολιτικά υποκινούμενες δίκες, αλλά αντίθετα να παρέχουν σε εκείνους που είναι ύποπτοι μια δίκαιη δίκη, αντί για πολιτική εκδίκηση.
<P>
" Yulia Tymoshenko και άλλα μέλη της προηγούμενης κυβέρνησης της Ουκρανίας, που ήταν για καιρό οι πολιτικοί αντίπαλοι του προέδρου Yanukovych, δεν θα πρέπει να θεωρούνται συλλογικά, ή διά συσχετισμού, ένοχοι και υπεύθυνοι για κάτι που θεωρείται ως ευθύνη στην πολιτική πρακτική. Πάνω από όλα, είναι όλοι πολίτες ενός δημοκρατικού κράτους. Σε καμία περίπτωση δεν κάνουμε μία αγόρευση υπεράσπισης εδώ. Αντίθετα, υπενθυμίζουμε απλά στους φίλους μας πώς λειτουργεί η δημοκρατία.
<SPEAKER ID="278" NAME="Charles Tannock">
εξ ονόματος της Ομάδας ECR. - (EN) Κύριε Πρόεδρε, έξι χρόνια μετά την Πορτοκαλί Επανάσταση, η πολιτική κατάσταση της Ουκρανίας εξακολουθεί να χαρακτηρίζεται από αντιπαλότητα και ένταση. " πρώην πρωθυπουργός Tymoshenko και ορισμένα μέλη της προηγούμενης κυβέρνησης της οποίας ηγείτο διώκονται τώρα δικαστικά για ποινικές πράξεις που υποτίθεται ότι διέπραξαν κατά τη διάρκεια της θητείας τους. Αυτές οι κατηγορίες μου δίνουν την αίσθηση ότι είναι πολιτικά υποκινούμενες. Φοβάμαι ότι ο πρόεδρος Yanukovych προσπαθεί να εξουδετερώσει τη μοναδική πολιτική προσωπικότητα της Ουκρανίας που διαθέτει αρκετή βαρύτητα, θάρρος και δημοτικότητα για να αμφισβητήσει την εξουσία του. Δεν πρέπει να ξεχνάμε ότι η Πορτοκαλί Επανάσταση ήταν μια άμεση απάντηση στην προσπάθεια του Yanukovych, να πάρει, με απάτη, τις προεδρικές εκλογές το 2004. Δεν διώχθηκε ποτέ για εκείνο το αδίκημα.
<P>
" κ. Tymoshenko έχει σημαντική λαϊκή στήριξη στη δυτική Ουκρανία και είναι φορέας των ελπίδων εκατομμυρίων συμπατριωτών της. Είναι πολύ περίεργο το γεγονός ότι οι τελευταίες κατηγορίες σχετικά με οικονομική απάτη στον προϋπολογισμό φαρμάκων δεν απαγγέλθηκαν στον Zinovii Mytnyk, υφυπουργό Υγείας εκείνη την εποχή, ο οποίος υπέγραψε τη συμφωνία, διότι έχει επανεμφανιστεί τώρα, περιέργως, ως ο νέος υπουργός Υγείας στην κυβέρνηση Yanukovych.
<P>
Αν ο Yanukovych θέλει να μειώσει την πολιτική δύναμη της κ. Tymoshenko, θα πρέπει να προσπαθήσει να το κάνει σε μια ανοιχτή και δημοκρατική μάχη ιδεών, όχι μέσω της πολιτικής χειραγώγησης του δικαστικού συστήματος. Και η ερώτησή μου στον κ. Vigenin, καθώς η Σοσιαλιστική Ομάδα έχει διασυνδέσεις με το Κόμμα των Περιφερειών του Yanukovych είναι η εξής: έχετε εμπιστοσύνη στην πολιτική αμεροληψία της Γενικής Εισαγγελίας στην Ουκρανία; Κύριε Vigenin, θα μπορούσατε να απαντήσετε σε αυτό;
<SPEAKER ID="279" NAME="Jaroslav Paška">
εξ ονόματος της Ομάδας EFD. - (SK) Κύριε Πρόεδρε, η πολιτική σκηνή της Ουκρανίας χαρακτηρίζεται από ένα κυβερνητικό στυλ ηγεσίας, βαθιά ριζωμένο στην πρώην Σοβιετική εποχή. Ακόμη και εκείνοι που ηγήθηκαν της Πορτοκαλί Επανάστασης, ο πρόεδρος Yushchenko και η πρωθυπουργός Tymoshenko, επέδειξαν περίεργη πολιτική συμπεριφορά.
<P>
Πράγματι, είναι κοινό μυστικό στην Ουκρανία και στο εξωτερικό ότι η αληθινή αιτία της κρίσης του φυσικού αερίου που μας έπληξε στις αρχές του 2009 ήταν μια ρήξη μεταξύ των οικογενειακών φατριών της πρωθυπουργού Tymoshenko και του προέδρου Yushchenko, καθώς μάχονταν για τον έλεγχο των κερδών από τη μεταφορά του φυσικού αερίου. Συμφωνώ ότι η εκμετάλλευση της αβάσιμης ποινικοποίησης πολιτικών αντιπάλων προκειμένου να κατασταλούν οι δυνάμεις της αντιπολίτευσης είναι απαράδεκτη, αλλά θεωρώ ότι είναι άκρως υπεροπτικός ο ισχυρισμός ότι κανείς από την ομάδα της κ. Tymoshenko δεν υπέπεσε σε κανένα σφάλμα κατά τη διάρκεια της χαοτικής περιόδου τους στην κυβέρνηση.
<P>
" ομάδα της κ. Tymoshenko έχασε τις εκλογές ακριβώς επειδή οι απλοί πολίτες δεν άντεχαν άλλο την εκτεταμένη διαφθορά και την υπεξαίρεση της δημόσιας περιουσίας από ορισμένους κρατικούς αξιωματούχους.
<P>
Επομένως, αν θέλουμε πραγματικά να βοηθήσουμε την Ουκρανία να αναπτύξει μια ανοιχτή, δημοκρατική κοινωνία, πρέπει να εστιάσουμε σε συστημικές συστάσεις και όχι να τους λέμε: "αυτοί οι ανώτεροι αξιωματούχοι που μπορεί να είναι προσφιλείς σε ορισμένους από εσάς ή με τους οποίους μπορεί να είστε φίλοι πρέπει να αντιμετωπίζονται διαφορετικά από άλλους ύποπτους για εγκληματικές πράξεις". Στην πραγματικότητα, εδώ στην Ευρωπαϊκή Ένωση, λέμε επίσης ότι όλοι είναι ίσοι, και αυτό συμπεριλαμβάνει ισότητα ενώπιον του νόμου.
<SPEAKER ID="280" NAME="Zuzana Roithová" AFFILIATION="PPE">
(CS) Κύριε Πρόεδρε, οι μέθοδοι που χρησιμοποιούνται για την έρευνα των υποτιθέμενων παραβιάσεων του νόμου από την κ. Tymoshenko και άλλους πολιτικούς της αντιπολίτευσης έχουν δυσφημήσει εντελώς το δικαστικό σύστημα, την αστυνομία και την τωρινή κυβέρνηση της Ουκρανίας. Ανάλογες διωκτικές πρακτικές ανήκαν στο οπλοστάσιο των απολυταρχικών κομμουνιστικών καθεστώτων τον προηγούμενο αιώνα, και οι πολίτες της ΕΕ που έζησαν κάτω από εκείνα τα καθεστώτα είναι ιδιαίτερα ευαίσθητοι σε αυτό το θέμα. Το βλέπουμε ως άλλη μια κατάχρηση της κρατικής εξουσίας για τη δυσφήμηση πολιτικών αντιπάλων, κάτι το οποίο είναι εντελώς απαράδεκτο σε μια δημοκρατική κοινωνία. Εφιστώ την προσοχή στο γεγονός ότι αυτό βασικά θέτει υπό αμφισβήτηση την ανεξαρτησία του ουκρανικού δικαστικού συστήματος στα μάτια του κόσμου.
<P>
Υπό αυτές τις συνθήκες, απευθύνω έκκληση στα κράτη μέλη της ΕΕ να σταθούν στο πλευρό της Τσεχικής Δημοκρατίας, δηλώνοντας έτοιμοι να χορηγήσουν πολιτικό άσυλο σε διωκόμενους πολιτικούς της αντιπολίτευσης της Ουκρανίας και να εξετάσουν το ενδεχόμενο κυρώσεων κατά της Ουκρανίας για παραβιάσεις του διεθνούς δικαίου, αν η κατάσταση στη χώρα δεν αλλάξει.
<SPEAKER ID="281" NAME="Paweł Robert Kowal" AFFILIATION="ECR">
(PL) Κύριε Πρόεδρε, διερωτόμαστε ποια είναι η ουσία του θέματος που συζητάμε επειδή τα γεγονότα είναι, σε τελικά ανάλυση, γενικά γνωστά, και καταλήγουμε να είμαστε υπέρ εκείνων που σήμερα αντιμετωπίζουν προβλήματα, και εκείνων που υφίστανται κατάχρηση εξουσίας. Ωστόσο, πρέπει να πάρουμε μαθήματα από αυτήν την κατάσταση, και τα μαθήματα αυτά πρέπει να τα πάρουν, πάνω από όλους, οι αρχές της Ουκρανίας. Μια προϋπόθεση για την οικοδόμηση ενός κανονικού δημοκρατικού συστήματος στην Ουκρανία είναι ο σεβασμός για τα δικαιώματα της αντιπολίτευσης, και πρέπει να το δηλώσουμε αυτό πολύ ξεκάθαρα εδώ, σήμερα. Ωστόσο, σε αυτό το Κοινοβούλιο, πρέπει επίσης να πούμε κάτι πολύ ξεκάθαρα σε εμάς τους ίδιους. Αυτή είναι η εμπειρία της Τσεχικής Δημοκρατίας, της Σλοβακίας και επίσης της Ανατολικής Γερμανίας. Δεν μπορεί να υπάρξει πραγματικός εκσυγχρονισμός σε αυτήν την περιοχή της Ευρώπης αν δεν μπορούμε να πούμε ότι για τους Ουκρανούς, και όχι για την τάδε ή τη δείνα κυβέρνηση, υπάρχει μια θέση στην Ευρώπη. Ίσως όχι σήμερα, ίσως όχι σε αρκετά χρόνια, αλλά αυτή η προοπτική υπάρχει. Μη μιλώντας ξεκάθαρα για την προοπτική αυτή -και μιλάω σε όλους τους φίλους από κάθε περιοχή της Ευρώπης- στην πραγματικότητα, θα συμβάλουμε στη διατήρηση δυσλειτουργικών δημοκρατικών συστημάτων στα ανατολικά. Μην έχετε ψευδαισθήσεις σχετικά με αυτό. Είναι ένα πολύ απλό θέμα. Εκτός από τη διεξαγωγή αυτής της συζήτησης επομένως, έχουμε και κάτι άλλο να κάνουμε επίσης - να πούμε ξεκάθαρα: η πόρτα είναι ανοιχτή, μην ανησυχείτε.
<SPEAKER ID="282" NAME="Marek Henryk Migalski" AFFILIATION="ECR">
(PL) Κύριε Πρόεδρε, θα ήθελα να ξεκινήσω με τα λόγια του κ. Donskis, ο οποίος αποκάλεσε τους Ουκρανούς φίλους και συμμάχους μας. Αυτό είναι πράγματι αλήθεια, και έτσι πρέπει να αντιμετωπίσουμε τους φίλους μας στο Κίεβο. Θα ήθελα να κάνω σε όλους μια ερώτηση. Έχω παρόμοια σχόλια και συμμερίζομαι το δίλημμα των περισσοτέρων από εσάς που μιλήσατε σήμερα. Ούτε εγώ είμαι ικανοποιημένος από την τήρηση των ανθρωπίνων δικαιωμάτων και από τον τρόπο που λειτουργεί η δημοκρατία στο Κίεβο, αλλά τι έχετε κάνει -τι έχει κάνει αυτό το Κοινοβούλιο, και τι έχουν κάνει όλοι όσοι, με τόσο υψηλές αρχές, καταδίκασαν σήμερα την κατάσταση σχετικά με την κ. Tymoshenko- τι έχετε κάνει για να στείλετε ένα σαφές μήνυμα στο Κίεβο και άλλες πόλεις της Ουκρανίας ότι είμαστε φίλοι και σύμμαχοί τους, ότι τους περιμένουμε, και ότι αυτό το Κοινοβούλιο θα πρέπει να διευρυνθεί κάποια μέρα με την παρουσία Ουκρανών βουλευτών; Το ρωτώ αυτό διότι ο σεβασμός των ανθρωπίνων δικαιωμάτων και ο σεβασμός της δημοκρατίας στην Ουκρανία εξαρτώνται, σε μεγάλο βαθμό, από εμάς. Πρέπει να σας ζητήσω να το καταλάβετε αυτό.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="283" NAME="Bernd Posselt" AFFILIATION="PPE">
(DE) Κύριε Πρόεδρε, θα ήθελα απλά να ρωτήσω τον συνάδελφό μου μήπως δεν γνωρίζει ότι έχουμε εγκρίνει ένα ψήφισμα στο Κοινοβούλιο με μεγάλη πλειοψηφία -εγώ ο ίδιος ψήφισα υπέρ αυτού του ψηφίσματος- στο οποίο υπογραμμίζουμε ξεκάθαρα την ευρωπαϊκή προοπτική της Ουκρανίας. Δεν το έχουμε κάνει αυτό μία, αλλά πολλές φορές.
<SPEAKER ID="284" NAME="Marek Henryk Migalski" AFFILIATION="ECR">
(PL) Κύριε Πρόεδρε, κύριε Posselt, καταρχάς, το γνωρίζω, και δεύτερον, σας ευχαριστώ για αυτό το ψήφισμα. Σας ρωτάω, ωστόσο, αυτό είναι το μόνο που μπορούσαμε να κάνουμε; Αυτό είναι πραγματικά το μόνο μήνυμα που μπορεί να σταλεί από αυτό το Κοινοβούλιο και από τα θεσμικά όργανα της ΕΕ στους Ουκρανούς, οι οποίοι αγωνίζονται σήμερα για τα ίδια πράγματα που συνέβησαν κάποτε στους Πολωνούς και στους Τσέχους; Τέλος, πόσα θετικά μηνύματα αυτού του είδους για υποψηφιότητα μέλους στην Ευρωπαϊκή Ένωση έχουν σταλεί στους Ουκρανούς από τη γερμανική κυβέρνηση, για παράδειγμα;
<SPEAKER ID="285" NAME="Seán Kelly" AFFILIATION="PPE">
(EN) Κύριε Πρόεδρε, ο δρόμος προς τη δημοκρατία είναι συχνά αργός και επίπονος. Ορισμένες χώρες προχωρούν πιο γρήγορα από άλλες και το διαπιστώνουμε αυτό στις χώρες της πρώην Σοβιετικής Ένωσης, που είναι πλέον νόμιμοι συνάδελφοί μας εδώ στο Ευρωπαϊκό Κοινοβούλιο.
<P>
Άλλες χώρες κινούνται κάπως πιο αργά - ίσως η Ουκρανία είναι ένα ενδεικτικό παράδειγμα. Ωστόσο, είναι σημαντικό να αναγνωριστεί ότι έχει επιτελέσει πρόοδο αλλά πρέπει να προχωρήσει περισσότερο. Συγκεκριμένα, για να εδραιώσει αληθινή δημοκρατία, πρέπει, καταρχάς, να προωθήσει την κοινωνία των πολιτών, δεύτερον, να βάλει τέλος στον κρατικό έλεγχο, ιδιαίτερα σε ΜΚΟ, τρίτον, να έχει ένα πραγματικά ανεξάρτητο δικαστικό σύστημα, και τέταρτον, να έχει μια ελεύθερη και ισχυρή αντιπολίτευση.
<P>
Δεν μπορείτε να έχετε σωστή δημοκρατία χωρίς μια ελεύθερη, δυνατή και δραστήρια αντιπολίτευση. Εμείς στην Ευρωπαϊκή Ένωση πρέπει να χρησιμοποιήσουμε κάθε μέσο για να ενθαρρύνουμε την Ουκρανία να φτάσει ως το τέλος και να εδραιώσει μια αληθινή δημοκρατία. Έχει επιτελέσει πρόοδο, αλλά πρέπει να προχωρήσει ακόμη περισσότερο.
<SPEAKER ID="286" NAME="Sari Essayah" AFFILIATION="PPE">
(FI) Κύριε Πρόεδρε, οι κατηγορίες που έχουν απαγγελθεί εναντίον της κ. Tymoshenko είναι, όπως έχει πει και η ίδια, καθαρά πολιτικής φύσεως. Πρέπει επίσης να θυμόμαστε ότι αρκετά άλλα πρώην μέλη της κυβέρνησής της κατηγορούνται επίσης ή θεωρούνται ύποπτα για διαφθορά.
<P>
Όπως πιστεύω ότι ανέφερε η κ. Ojuland εδώ νωρίτερα, δεν είμαστε δικαστήριο. Δεν είμαστε εδώ για να αποφασίσουμε αν αυτοί οι άνθρωποι είναι ένοχοι ή αθώοι. Αντίθετα, θέλουμε να υπενθυμίσουμε σε όλους πόσο σημαντικό είναι ότι αυτές οι ακροαματικές διαδικασίες δεν μπορούν να είναι σε καμία περίπτωση επιλεκτικές και ότι οι δικαστικές διαδικασίες πρέπει να είναι ανοιχτές και αμερόληπτες.
<P>
Επιτρέψτε μου να πω ότι θέλω να ευχαριστήσω τη λαίδη Ashton που εξέφρασε την ανησυχία της τον περασμένο Μάιο σε σχέση με τις κατηγορίες εναντίον των ηγετών της αντιπολίτευσης της Ουκρανίας και τους ενδεχόμενους πολιτικούς στόχους τους. Πρέπει να συνεχίσουμε σε αυτόν τον δρόμο και να διασφαλίσουμε ότι αυτές οι ακροαματικές διαδικασίες στην Ουκρανία δεν θα γίνουν πράγματι επιλεκτικές ούτε αντιπολιτευτικές.
<SPEAKER ID="287" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, η Ουκρανία είναι μια δημοκρατία, μια φιλική χώρα, μια εταίρος της Ευρωπαϊκής Ένωσης. Ωστόσο, η Ουκρανία πρέπει να υιοθετήσει τα ευρωπαϊκά πρότυπα και στη διαχείριση της δικαστικής εξουσίας, η οποία χαρακτηρίζεται από πολιτικοποιημένες δίκες στις οποίες οι κατηγορούμενοι δεν διαθετουν όλα τα δικαιώματα και τα απαραίτητα μέσα για να αντιμετωπίσουν μια δίκη που, σε ορισμένες περιπτώσεις, είναι μια καθαρά πολιτική δίκη. Αυτό αποτελεί μια ποινικοποίηση των πολιτικών αντιπάλων της τωρινής κυβέρνησης, που αποσκοπεί αποκλειστικά στην εξάλειψη και φίμωση της αντιπολίτευσης. " Yulia Tymoshenko, η πρώην πρωθυπουργός, και οι υπουργοί της δέχονται επίθεση μέσω δικών εντυπωσιασμού, αντί για μια πολιτική αντιπαράθεση η οποία, αν και έντονη, θα ήταν σοβαρή και διαφανής. " ουκρανική κυβέρνηση πρέπει να σεβαστεί την αντιπολίτευση, χωρίς να κραδαίνει το όπλο της δικαστικής εξουσίας, και να σεβαστεί τους κανόνες ενός δημοκρατικού κράτους και τα ανθρώπινα δικαιώματα, όπως επικυρώνεται στις συμφωνίες της Ανατολικής Εταιρικής Σχέσης.
<SPEAKER ID="288" NAME="Eija-Riitta Korhola" AFFILIATION="PPE">
(FI) Κύριε Πρόεδρε, η ουκρανή πρώην πρωθυπουργός, Yulia Tymoshenko, έπρεπε να απαντήσει σε αρκετές κατηγορίες διαφθοράς αυτήν την άνοιξη, και μια ταξιδιωτική απαγόρευση τον Φεβρουάριο την εμπόδισε να έρθει να μας συναντήσει στις Βρυξέλλες. Αν η κ. Tymoshenko κριθεί τελικά ένοχη, αντιμετωπίζει ποινή μέχρι δέκα έτη κάθειρξης.
<P>
Το υπόβαθρο και το πλαίσιο της υπόθεσης, ωστόσο, προκαλούν αμήχανες ερωτήσεις και εγείρουν ανησυχίες σχετικά με την εν μέρει πολιτικά υποκινούμενη φύση των κατηγοριών. Το ψήφισμά μας θέτει δικαιολογημένα το θέμα των κατηγοριών εναντίον των ηγετικών στελεχών της πολιτικής αντιπολίτευσης, οι οποίες δείχνουν ακόμη πιο επιλεκτικές, και επιμένει στην εγγύηση της διαφάνειας των ερευνών και της δικαστικής διαδικασίας.
<P>
" καταπολέμηση της διαφθοράς και η εδραίωση του κράτους δικαίου δεν είναι απλά προϋποθέσεις για την εμβάθυνση των σχέσεων ΕΕ-Ουκρανίας: είναι επίσης κρίσιμες για την ενίσχυση της δημοκρατικής ανάπτυξης της Ουκρανίας. Οι νέοι πολιτικοί ηγέτες της Ουκρανίας πρέπει επίσης να δείξουν αίσθηση ευθύνης και να αρχίσουν να εφαρμόζουν τις μεταρρυθμίσεις που έμειναν στη μέση μετά την Πορτοκαλί Επανάσταση.
<SPEAKER ID="289" NAME="Iosif Matula" AFFILIATION="PPE">
(RO) Κύριε Πρόεδρε, η πρόταση ψηφίσματος σχετικά με την υπόθεση των μελών της πρώην ουκρανικής κυβέρνησης είναι απαραίτητη για τη διασφάλιση του σεβασμού των βασικών αρχών της Ευρωπαϊκής Ένωσης, αρχίζοντας με τον σεβασμό των ανθρωπίνων δικαιωμάτων. " μεγαλύτερη ανησυχία δεν είναι το δικαστικό σύστημα της Ουκρανίας, αλλά η πιθανή παρέμβαση της πολιτικής στη διαχείριση της δικαιοσύνης. " Ευρωπαϊκή Ένωση, ως μια κοινότητα δικαίου και αξιών, πρέπει να στηρίξει τα μέλη της πρώην ουκρανικής κυβέρνησης για να διασφαλίσει τον σεβασμό της αρχής του τεκμηρίου της αθωότητας και της Ευρωπαϊκής Σύμβασης για την Προστασία των Ανθρωπίνων Δικαιωμάτων.
<P>
Θα ήθελα να επισημάνω την ανάγκη να συνεχιστούν και να επιταχυνθούν οι μεταρρυθμίσεις που διενεργούνται στην Ουκρανία και να ευθυγραμμιστεί η νομοθεσία της με τις διατάξεις και υποχρεώσεις της ΕΕ ως βασικά στοιχεία που στοχεύουν στην προσέγγισή της με την Ευρωπαϊκή Ένωση. " επιτυχία της διαδικασίας των μεταρρυθμίσεων που έχει αναλάβει η Ουκρανία θα εξαρτηθεί από την προώθηση και τον σεβασμό των δημοκρατικών αρχών, του κράτους δικαίου και της διαφάνειας. Αναφορικά με τις κατηγορίες εναντίον της Yulia Tymoshenko και των μελών της πρώην κυβέρνησης, δεν μπορεί να χρησιμοποιείται μια κατάχρηση εξουσίας για να αναληφθεί δράση κατά μιας κατηγορίας κατάχρησης εξουσίας. " δημοκρατία πρέπει να επιτελέσει πρόοδο στην Ουκρανία και εμείς μπορούμε να στηρίξουμε αυτήν τη διαδικασία.
<SPEAKER ID="290" NAME="Günther Oettinger">
μέλος της Επιτροπής. - (DE) Κύριε Πρόεδρε, αξιότιμοι βουλευτές, η Επιτροπή παρακολουθεί πολύ στενά τις εξελίξεις στην Ουκρανία σε σχέση με τα πρώην μέλη της κυβέρνησης της Ουκρανίας, την κ. Tymoshenko, τον κ. Lutsenko και άλλους, όπως κάνουν επίσης το Κοινοβούλιο και οι κοινοβουλευτικές Ομάδες. Από τις αρχές του έτους, έχουμε καταστήσει σαφείς τις ανησυχίες μας σχετικά με τα ενδεχόμενα πολιτικά κίνητρα που υπάρχουν πίσω από αυτές τις υποθέσεις. " ΕΕ έχει μια αντιπροσωπεία στη χώρα και παρακολουθεί προσεκτικά τις εξελίξεις.
<P>
" έκθεση προόδου σχετικά με την Ουκρανία που δημοσιεύσαμε πριν λίγες μέρες παρέχει μία ολοκληρωμένη εικόνα της κατάστασης στη χώρα κατά το προηγούμενο έτος. " εκτίμησή μας για την κατάσταση, η οποία δεν έχει αλλάξει, καταδεικνύει την ανάγκη για συνολική μεταρρύθμιση του δικαστικού συστήματος και για μέτρα για την καταπολέμηση της διαφθοράς. " έκθεση τονίζει ότι πρέπει να διασφαλιστεί ο σεβασμός του κράτους δικαίου στο πλαίσιο ποινικής έρευνας και ποινικών διώξεων και δίκαιες, αμερόληπτες και ανεξάρτητες δικαστικές διαδικασίες, προκειμένου να αποτραπεί η κατάχρηση του ποινικού δικαίου για πολιτικούς σκοπούς.
<P>
Σε υποθέσεις που αφορούν πρώην μέλη της κυβέρνησης, πρέπει να γίνεται σαφής διάκριση μεταξύ ποινικής και πολιτικής ευθύνης. Οι ανησυχίες σχετικά με υπερβολική χρήση μέτρων προφυλάκισης και κράτησης και ταξιδιωτικών περιορισμών δίνουν επίσης την εντύπωση μιας αυθαίρετης προσέγγισης της δικαιοσύνης.
<P>
Ταυτόχρονα, ένα μεγάλο μέρος της κοινωνίας των πολιτών της Ουκρανίας, εμπειρογνώμονες σε όλο τον κόσμο και ξένοι επιχειρηματίες που εργάζονται στην Ουκρανία είναι βαθύτατα πεπεισμένοι ότι τα δικαστήρια στην Ουκρανία υπόκεινται σε ισχυρή πίεση από διάφορες πλευρές. Ελπίζουμε ότι οι μελλοντικές τροποποιήσεις στη νομοθεσία σχετικά με τη μεταρρύθμιση του δικαστικού συστήματος θα λάβουν υπόψη τη δήλωση της Επιτροπής της Βενετίας του Συμβουλίου της Ευρώπης και θα διαλύσουν αυτές τις ανησυχίες.
<P>
Θα ήθελα να τονίσω ότι αποδίδουμε μεγάλη σημασία στη διασφάλιση του κράτους δικαίου στην Ουκρανία, που είναι μια χώρα με την οποία επιδιώκουμε πιο στενή συμβατική σχέση στη βάση της σύνδεσης και οικονομικής ολοκλήρωσης. " ομαλή λειτουργία ενός ανεξάρτητου και διαφανούς δικαστικού συστήματος είναι απαραίτητη για να συμβεί αυτό.
<P>
Δεν θέλουμε να πάρουμε θέση σε μεμονωμένες υποθέσεις, περιμένουμε όμως από την Ουκρανία να επιφέρει θεμελιώδεις αλλαγές στο σύστημά της προκειμένου να διασφαλίσει αμερόληπτες, δίκαιες και διαφανείς δικαστικές διαδικασίες. Είμαστε πεπεισμένοι ότι η σταθερότητα της Ουκρανίας και η εμπιστοσύνη των πολιτών της στους κρατικούς θεσμούς της χώρας θα εξαρτηθεί από την πρόοδο που θα επιτευχθεί σε αυτόν τον τομέα.
<P>
" ταχύτητα και η έκταση της προσέγγισής μας προς την Ουκρανία, και το αντίστροφο, θα εξαρτηθούν από το αν η Ουκρανία μπορεί να εγγυηθεί πλήρως τον σεβασμό της για τα ανθρώπινα δικαιώματα, τις αρχές της δημοκρατίας και τις αρχές του κράτους δικαίου. Αυτές οι αρχές δεν πρέπει να αμφισβητούνται σε καμία περίπτωση. Αυτό το συμπέρασμα είναι σύμφωνο με τα αποτελέσματα του απολογισμού της Ευρωπαϊκής πολιτικής γειτονίας.
<P>
" συνεδρίαση του Συμβουλίου Συνεργασίας ΕΕ-Ουκρανίας η οποία πρόκειται να διεξαχθεί τις προσεχείς εβδομάδες θα μας δώσει την ευκαιρία να συζητήσουμε πολυάριθμα θέματα που είναι σημαντικά για τη σχέση μας και να στείλουμε σαφή μηνύματα στην Ουκρανία, που είναι ίδια με εκείνα που στέλνετε εσείς για τη σημασία της μεταρρύθμισης σε αυτόν τον τομέα.
<P>
Χαιρόμαστε για την αποφασιστικότητα της Ουκρανίας να ολοκληρωθούν οι διαπραγματεύσεις σχετικά με μια συμφωνία σύνδεσης πριν από το τέλος του τρέχοντος έτους. Μέχρις στιγμής, όλα καλά. Ωστόσο, η Ουκρανία πρέπει να εφαρμόσει τις αναγκαίες εκτεταμένες μεταρρυθμίσεις, ιδίως, του δικαστικού συστήματος, του εκλογικού συστήματος και του συντάγματος, προκειμένου να είναι σε θέση να αδράξει τις ευκαιρίες που μπορεί να της προσφέρει αυτή η συμφωνία σε σχέση με τη σύνδεση και την οικονομική ολοκλήρωση με την ΕΕ. Επιπλέον, η χώρα πρέπει να καταβάλει πολύ πιο αποφασιστικές προσπάθειες για την καταπολέμηση της διαφθοράς.
<P>
" Ουκρανία δεν είναι μόνη εν προκειμένω, πρέπει όμως να επιδείξει την ανεπιφύλακτη αποφασιστικότητά της να εισαγάγει πιο συνολικές και περιεκτικές μεταρρυθμίσεις, αν θέλει να προσεγγίσει περισσότερο την ΕΕ. Θα συνεχίσουμε να παρέχουμε στην Ουκρανία σημαντική στήριξη στις προσπάθειές της να εκτελέσει εσωτερικές μεταρρυθμίσεις.
<P>
Τέλος, θα ήθελα να πω ότι θα καταστήσουμε σαφή τον απόλυτο σεβασμό μας για σωστές δικαστικές διαδικασίες, χωρίς κανένα σχόλιο. Βασιζόμαστε στο γεγονός ότι είμαστε σε θέση να συνεχίσουμε τον ανοιχτό και διαφανή διάλογό μας στο Κίεβο και στις Βρυξέλλες σχετικά με τις εσωτερικές μεταρρυθμίσεις στην Ουκρανία και σχετικά με τη στενότερη προσέγγιση της χώρας στην ΕΕ, τόσο με τις ουκρανικές αρχές όσο και με την αντιπολίτευση. Σας ευχαριστώ πολύ.
<SPEAKER ID="291" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="291" NAME="Alexander Mirsky" AFFILIATION="S&amp;D">
, γραπτώς. - (EN) Εξεπλάγην από την επιθυμία ορισμένων πολιτικών δυνάμεων στο Ευρωπαϊκό Κοινοβούλιο να στηρίξουν πρώην ηγέτες της Ουκρανίας τόσο ηθικά όσο και πολιτικά. Είναι γνωστό ότι το Ευρωπαϊκό Λαϊκό Κόμμα έχει μια συμφωνία συνεργασίας με την παράταξη της Yulia Tymoshenko. Θα ήταν ενδιαφέρον να μάθουμε αν υπάρχει στη συμφωνία ένα σημείο σχετικά με τη νομική προστασία και την παροχή νομικών υπηρεσιών.
<P>
Το σημερινό ψήφισμα μοιάζει περισσότερο με μια έκκληση παρά με ένα έγγραφο του Ευρωπαϊκού Κοινοβουλίου. Θεωρώ πως είναι απαραίτητο να δηλωθεί ότι κανείς δεν έχει το δικαίωμα να παρεμβαίνει σε δικαστικές διαδικασίες και δράσεις ποινικής δίωξης. Αξιολογώντας το έργο της εισαγγελικής αρχής εκ των προτέρων, πριν από το τέλος της έρευνας, εμποδίζουμε την εφαρμογή της δικαιοσύνης.
<P>
Το Ευρωπαϊκό Κοινοβούλιο δεν είναι δικηγορικό γραφείο. Σε ανάλογες υποθέσεις, θα πρέπει να περιμένουμε μέχρι να τελειώσει η έρευνα. Θα πρέπει να συστήσουμε στους κατηγορούμενους να συνεργαστούν με τις ερευνητικές αρχές. Δεν έχουμε κανένα δικαίωμα να ασκήσουμε πίεση στο δικαστικό σύστημα της Ουκρανίας εφόσον αυτό μπορεί να θεωρηθεί ως ανάμειξη σε εσωτερικές υποθέσεις.
<P>
Τάσσομαι κατηγορηματικά κατά του ψηφίσματος P7_TA-PROV(2011)0272 διότι θεωρώ ότι ασκεί ισχυρή πίεση στην κυβέρνηση της Ουκρανίας.
<SPEAKER ID="291" NAME="Bogusław Sonik" AFFILIATION="PPE">
γραπτώς. - (PL) Οι προτεραιότητες της ουκρανικής προεδρίας της Επιτροπής Υπουργών του Συμβουλίου της Ευρώπης είναι, μεταξύ άλλων, να αποτραπούν οι παραβιάσεις των ανθρωπίνων δικαιωμάτων και να υποστηριχθούν οι αρχές του κράτους δικαίου. " Ουκρανία ανέλαβε, επίσης, την οικοδόμηση της δημοκρατίας σε τοπικό επίπεδο και την ενίσχυση της τοπικής αυτοδιοίκησης. Ταυτόχρονα, η Επιτροπή Ελσίνκι προειδοποιεί ότι η Ουκρανία παραβιάζει την Ευρωπαϊκή Σύμβαση για την Προστασία των Δικαιωμάτων του Ανθρώπου. Οι προληπτικές κρατήσεις και η απαγόρευση εξόδου από τη χώρα, που έχει επιβληθεί στα σημαντικότερα μέλη της αντιπολίτευσης και σε πρώην μέλη της κυβέρνησης, θέτουν υπό αμφισβήτηση την αντικειμενικότητα των εισαγγελικών αρχών στην Ουκρανία. Κατά την άποψη του Ευρωπαϊκού Κοινοβουλίου, υπάρχει έλλειψη διαφάνειας στην έρευνα και οι διαδικαστικές μέθοδοι είναι εντελώς δυσανάλογες. Το Ευρωπαϊκό Κοινοβούλιο πρέπει να ζητήσει από τον γενικό εισαγγελέα της Ουκρανίας να άρει την εν λόγω απαγόρευση.
<P>
Το πραγματικό πρόβλημα, ωστόσο, έγκειται στη συνεχιζόμενη απουσία δημοκρατικής μεταρρύθμισης στην Ουκρανία. Κατά τη συνεδρίαση του Κογκρέσου των Τοπικών και Περιφερειακών Αρχών του Συμβουλίου της Ευρώπης τον Μάρτιο 2011, οι εκπρόσωποι της Ουκρανίας εξήγησαν ότι χρειάζεται περισσότερος χρόνος για να αποτιναχθεί το κομμουνιστικό παρελθόν. Κι εγώ πιστεύω ότι η επίτευξη της δημοκρατίας δεν είναι εύκολη, αλλά απαιτεί τη βούληση για εισαγωγή αλλαγών και για λήψη δυναμικών μέτρων. Έχει ήδη περάσει αρκετός καιρός από την πτώση της ΕΣΣΔ, και άλλες μετακομμουνιστές χώρες σημείωσαν σημαντική πρόοδο. Προκειμένου να δημιουργηθεί ένα πλουραλιστικό σύστημα κράτους δικαίου, η Ουκρανία πρέπει να ξεκινήσει πραγματοποιώντας αποτελεσματικές αλλαγές στην εκλογική νομοθεσία και το ποινικό της δίκαιο. Ωστόσο, η Ευρωπαϊκή Ένωση πρέπει να επιμείνει ώστε να ικανοποιούνται οι απαιτήσεις που θέτει, κυρίως επειδή η ίδια προσφέρει πολλά στην Ανατολική Εταιρική Σχέση και στην πολιτική γειτονίας.

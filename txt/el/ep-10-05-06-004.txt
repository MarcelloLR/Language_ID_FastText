<CHAPTER ID="004">
Μαζικές θηριωδίες στο Jos της Νιγηρίας τον Ιανουάριο και το Μάρτιο (συζήτηση)
<SPEAKER ID="051" NAME="Πρόεδρος">
" ημερήσια διάταξη προβλέπει τη δήλωση της Επιτροπής για τις μαζικές θηριωδίες στο Jos της Νιγηρίας τον Ιανουάριο και το Μάρτιο.
<SPEAKER ID="052" NAME="Olli Rehn">
Μέλος της Επιτροπής. - (ΕΝ) Κύριε Πρόεδρε, με μεγάλη λύπη πληροφορηθήκαμε ότι ο πρώην πρόεδρος Umaru Musa Yar'Adua απεβίωσε χθες βράδυ. " συμβολή του ήταν σημαντική στην πολιτική και δημοκρατική ζωή της Νιγηρίας και με τις πολιτικές που εφάρμοσε συνέβαλε ιδιαίτερα στη σταθερότητα της υποπεριοχής της Δυτικής Αφρικής.
<P>
Σύμφωνα με το Σύνταγμα, ο ασκών χρέη προέδρου Jonathan αυτόματα γίνεται πρόεδρος. Αντιλαμβανόμαστε ότι εντός ολίγου θα ορκιστεί, πιθανόν σήμερα το βράδυ, από τον Πρόεδρο του Ανώτατου Δικαστηρίου της Νιγηρίας. Αυτός με τη σειρά του αναμένεται να ορκίσει αντιπρόεδρο από το βόρειο τμήμα της χώρας, γεγονός που δημιουργεί νέες εικασίες για την πολιτική σκηνή της Νιγηρίας.
<P>
" Ευρωπαϊκή Ένωση υπήρξε αφοσιωμένος εταίρος της Νιγηρίας και έχει συνεχίσει να παρέχει ισχυρή και εποικοδομητική στήριξη κατά τη διάρκεια των πρόσφατων δύσκολων μηνών πολιτικής αβεβαιότητας. Οι βίαιες συγκρούσεις στο Jos και τα γειτονικά χωριά τον Ιανουάριο και το Μάρτιο αυτού του έτους, κατά τη διάρκεια των οποίων εκατοντάδες πολίτες φέρονται να έχουν σφαγιαστεί ή να έχουν τραυματιστεί σοβαρά, υπήρξαν ιδιαίτερα καταστροφικές. Χιλιάδες έχουν μείνει άστεγοι και αυτήν τη στιγμή βρίσκονται σε καταυλισμούς.
<P>
Συμμερίζομαι πλήρως τις ανησυχίες τις οποίες εξέφρασαν οι αξιότιμοι βουλευτές για τις μαζικές θηριωδίες στο Jos και θα ήθελα να σας διαβεβαιώσω ότι αποτέλεσαν το έναυσμα για την αποφασιστική αντίδραση της ΕΕ.
<P>
Μόλις τα νέα σχετικά με τα γεγονότα του Ιανουαρίου και του Μαρτίου είδαν το φως της δημοσιότητας, η Επιτροπή ήταν σε επικοινωνία με τον Διεθνή Ερυθρό Σταυρό στη Νιγηρία και με άλλες τοπικές υπηρεσίες, οι οποίες επιβεβαίωσαν ότι οι ανθρωπιστικές ανάγκες των περισσότερων θυμάτων αντιμετωπίζονταν και ότι τα νοσοκομεία ήταν σε θέση να αντιμετωπίσουν τη ροή των τραυματιών. " ΕΕ ήταν μεταξύ των πρώτων από τους διεθνείς εταίρους της Νιγηρίας η οποία έκανε γνωστές τις απόψεις της σχετικά με τα βίαια γεγονότα.
<P>
Τον Ιανουάριο, η Ύπατη Εκπρόσωπος/Αντιπρόεδρος Catherine Ashton εξέδωσε κοινή δήλωση μαζί με τους Hillary Clinton, David Miliband και Bernard Kouchner εκφράζοντας βαθειά λύπη για τη βία και την τραγική απώλεια ζωών. Όλα τα μέρη παροτρύνθηκαν να επιδείξουν αυτοσυγκράτηση και να αναζητήσουν ειρηνικά μέσα για την επίλυση διαφορών, και κάλεσαν την ομοσπονδιακή κυβέρνηση να παραπέμψει ενώπιον της δικαιοσύνης τους αυτουργούς της βίας. " ΕΕ εξέδωσε περαιτέρω δηλώσεις για τη Νιγηρία τον Φεβρουάριο και το Μάρτιο· προέβη σε διπλωματικό διάβημα στο υπουργείο εξωτερικών της Νιγηρίας προκειμένου να διαβιβάσει την καταδίκη των πιο πρόσφατων εκρήξεων βίας.
<P>
" ΕΕ ζήτησε από την ομοσπονδιακή κυβέρνηση της Νιγηρίας να διεξάγει πλήρη έρευνα για τις αιτίες της πιο πρόσφατης βίας και να παραπέμψει ενώπιον της δικαιοσύνης τους αυτουργούς της βίας. Τα τελευταία 10 χρόνια οι βίαιες συγκρούσεις έχουν προκαλέσει τον θάνατο σε περισσότερους από 14.000 ανθρώπους στη Νιγηρία και ανάγκασαν περισσότερους από τρία εκατομμύρια ανθρώπους να εγκαταλείψουν τα σπίτια τους.
<P>
Δεν είναι δυνατόν να τοποθετήσουμε τις μουσουλμανικές και χριστιανικές κοινότητες στον ρόλο είτε του θύτη είτε του θύματος, δεδομένου ότι ιστορικά, δυστυχώς, έχουν διαδραματίσει και τους δύο ρόλους. Είναι εμφανές, ωστόσο, ότι η σύγκρουση αφορά πάντοτε εξαιρετικά φτωχούς ανθρώπους. Οι συγκρούσεις που παρουσιάζονται ότι έχουν θρησκευτικά κίνητρα συχνά προκαλούνται από άλλες αιτίες, στις οποίες περιλαμβάνονται οι συγκρούσεις μεταξύ παραδοσιακών κυβερνητών, οι διαμάχες για εδάφη και πλουτοπαραγωγικούς πόρους μεταξύ κοινοτήτων, οι πολιτικές εσωτερικές διαμάχες και οι εντάσεις μεταξύ των κρατικών και ομοσπονδιακών αρχών. Οι θρησκευτικές διαφορές συχνά τροφοδοτούν και μεγεθύνουν τις υφιστάμενες διαφορές, οδηγώντας σε ευρύτερες συγκρούσεις.
<P>
Τα μέτρα που λαμβάνει η ΕΕ στη Νιγηρία συνδυάζουν τη διπλωματία με την μακροπρόθεσμη συνεργασία για την ανάπτυξη. Μέσω του ΕΤΑ στηρίζουμε τη συνεργασία για την ανάπτυξη στη Νιγηρία. Οι δύο σημαντικότεροι τομείς είναι η ειρήνη και η ασφάλεια, και η διακυβέρνηση και τα ανθρώπινα δικαιώματα. Προωθούμε επίσης ενεργά την ειρήνη και την ασφάλεια με τακτικό πολιτικό διάλογο με τη Νιγηρία βάσει της Συμφωνίας του Κοτονού και έχουμε τακτικό διάλογο με τη Νιγηρία για τα ανθρώπινα δικαιώματα και τις δημοκρατικές αρχές περιλαμβανομένων των εθνοτικών, θρησκευτικών και φυλετικών διακρίσεων.
<P>
Τέλος, πιστεύω ότι είναι ουσιώδες να παραμείνουμε προσηλωμένοι στο ζήτημα της επανάληψης της διακοινοτικής βίας στη Νιγηρία. Προτείνω το ζήτημα αυτό να αντιμετωπιστεί ως προτεραιότητα για διάλογο στην προσεχή υπουργική σύνοδο ΕΕ-Νιγηρίας το φθινόπωρο του τρέχοντος έτους.
<SPEAKER ID="053" NAME="Gay Mitchell">
εξ ονόματος της Ομάδας PPE. - (ΕΝ) Κύριε Πρόεδρε, επιτρέψτε μου να εκφράσω και εγώ μαζί με τον Επίτροπο τα συλλυπητήριά μου στον λαό της Νιγηρίας για τον θάνατο του προέδρου Umaru Yar'Adua.
<P>
Οι πρόσφατες εκρήξεις βίας στη Νιγηρία είναι ενδείξεις ύπαρξης του ευρύτερου προβλήματος που αντιμετωπίζει η χώρα. Τα γεγονότα που έλαβαν χώρα στο Jos, μια πόλη η οποία έχει ιστορικό βίας, είναι πολύ ανησυχητικά. " πόλη βρίσκεται στο σταυροδρόμι μεταξύ του μουσουλμανικού Βορρά και του χριστιανικού Νότου, γεγονός το οποίο έχει οδηγήσει πολλούς να πιστεύουν ότι τα γεγονότα βασίζονται αποκλειστικά στο θρησκευτικό μίσος.
<P>
Στην κοινή μας πρόταση ψηφίσματος ζητούμε να εξεταστούν διεξοδικότερα οι βασικές αιτίες της σύγκρουσης. Προερχόμενος από την Ιρλανδία γνωρίζω ότι για πάρα πολύ μεγάλο χρονικό διάστημα οι άνθρωποι μιλούσαν για τη σύγκρουση στη Βόρεια Ιρλανδία ως σύγκρουση μεταξύ Καθολικών και Προτεσταντών, ενώ στην πραγματικότητα επρόκειτο για ένα πολύ πιο σύνθετο πρόβλημα και στην καρδιά του προβλήματος υπήρχαν πολύ σοβαρότερα ζητήματα, περιλαμβανομένου του ζητήματος των ατομικών δικαιωμάτων.
<P>
Είναι επιτακτικό να αποφύγουμε τις απλουστευτικές ερμηνείες ότι αυτές οι θηριώδεις δολοφονίες οφείλονται μόνο στο θρησκευτικό μίσος. Υπάρχουν κοινωνικοί, πολιτικοί και οικονομικοί παράγοντες οι οποίοι πρέπει να ληφθούν υπόψη πριν καταλήξουμε σε συμπεράσματα. " εθνοτική αντιπαλότητα μεταξύ των γλωσσικών ομάδων Hausa και Berom πρέπει επίσης να αναγνωριστεί ως παράγων που συμβάλλει στη βία. Οι δολοφονίες μοιάζουν στη μέθοδο και τις συνέπειες με τις προηγούμενες συγκρούσεις του 2001, του 2004 και του 2008. " βία έχει χρησιμοποιηθεί στο παρελθόν για την επίλυση διαφορών και ακόμη μια φορά υπερίσχυσε του διαλόγου.
<P>
Είναι εξαιρετικά απογοητευτικό σε μια χώρα όπως η Νιγηρία, η οποία είναι η όγδοη μεγαλύτερη παραγωγός χώρα πετρελαίου στον κόσμο, να διαθέτει ένα τόσο μεγάλο ποσοστό πληθυσμού το οποίο ζει κάτω από το όριο της φτώχειας. Μόνο με τη διασφάλιση της ειρήνης και της ασφάλειας, της δημοκρατίας και της πολιτικής σταθερότητας, η Νιγηρία μπορεί να βγει από τη φτώχεια και να δημιουργήσει πλούτο και κοινωνική δικαιοσύνη η οποία με τη σειρά της θα απομακρύνει τον κόσμο από την προσφυγή στη βία ως μέθοδο επίλυσης συγκρούσεων.
<P>
Παροτρύνω την Επιτροπή να συνεχίσει τον διάλογο με τη Νιγηρία βάσει της Συμφωνίας του Κοτονού, να εξετάσει τις βασικές αιτίες αυτής της σύγκρουσης και να παράσχει κάθε αναγκαία βοήθεια για να διασφαλιστεί ότι αυτές οι θηριωδίες δεν θα επαναληφθούν.
<SPEAKER ID="054" NAME="Thijs Berman">
εξ ονόματος της Ομάδας S&D. - (ΕΝ) Κύριε Πρόεδρε, η Ομάδα S&D εκφράζει μαζί με τον Επίτροπο Rehn τα συλλυπητήρια μας για τον θάνατο του νιγηριανού προέδρου Umaru Yar'Adua.
<P>
" βία μεταξύ του μουσουλμανικού και του χριστιανικού πληθυσμού στο Jos της Νιγηρίας τον Ιανουάριο και τον Μάρτιο αυτού του έτους δείχνει την τεταμένη και εκρηκτική κατάσταση η οποία επικρατεί σε αυτήν την περιοχή. Παρότι ο προφανής λόγος φαίνεται να είναι η θρησκευτική διάσταση, οφείλουμε επίσης να εστιάσουμε σε άλλες υποκείμενες αιτίες, όπως ορθά επισήμανε και ο συνάδελφός μου Gay Mitchell. Το σημαντικότερο, η περιοχή υποφέρει από έλλειψη πόρων και άνιση πρόσβαση των διαφόρων ομάδων σε αυτούς τους πόρους. Επίσης, η διαμάχη για γόνιμα εδάφη αποτελεί σημαντικό πρωταρχικό αίτιο για τις βίαιες συγκρούσεις μεταξύ Χριστιανών και Μουσουλμάνων εποίκων. Οι αυτόχθονες γεωργοί αισθάνονται ότι απειλούνται από τους εποίκους που αναζητούν βοσκότοπους για τα ζώα τους.
<P>
Συνεπώς, ζητούμε να διεξαχθεί μια διεξοδικότερη έρευνα για τα αίτια αυτής της σύγκρουσης. Αν δεν ληφθούν μέτρα σχετικά με τη φτώχεια και τις διακρίσεις, αυτές οι συγκρούσεις θα συνεχιστούν. Αυτό σημαίνει ότι ολόκληρος ο πληθυσμός χρειάζεται ίσες ευκαιρίες και ίση πρόσβαση σε βασικά αγαθά όπως κατάλληλη εκπαίδευση ή πρόσβαση στην πολιτική εξουσία. Μια μακροπρόθεσμη και μόνιμη λύση μπορεί να βρεθεί μόνον αν όλοι αυτοί οι παράγοντες ληφθούν υπόψη. Ζητούμε τη δίκαιη και διαφανή δίωξη των αυτουργών της βίας, αλλά μας προκαλεί κατάπληξη που πληροφορούμαστε ότι οι κυβερνήτες των ομόσπονδων κρατών απειλούν τώρα να εκτελέσουν τους καταδικασμένους σε θάνατο φυλακισμένους μόνο και μόνο για να ελευθερωθεί χώρος στις νιγηριανές φυλακές, όπου οι άνθρωποι πρέπει να περιμένουν για χρόνια πριν προσαχθούν ενώπιον του δικαστηρίου. Οι νιγηριανοί κυβερνήτες των ομόσπονδων κρατών θα έκαναν καλύτερα αν αντιμετώπιζαν τα πολλά υποκείμενα προβλήματα στο ποινικό δικαστικό σύστημα. Μόνον τότε θα μπορούν οι αυτουργοί των βίαιων συγκρούσεων να δικαστούν δίκαια και με διαφάνεια.
<SPEAKER ID="055" NAME="Charles Goerens" LANGUAGE="FR">
Κύριε Πρόεδρε, μόλις πληροφορηθήκαμε τον θάνατο του Umaru Yar'Adua. Εξ ονόματος της πολιτικής ομάδας μου, θα ήθελα και εγώ να εκφράσω τα συλλυπητήριά μας για τον πρόωρο θάνατο του προέδρου της Νιγηρίας.
<P>
Ο θάνατός του έρχεται σε μια στιγμή όπου οι διαιρέσεις μεταξύ Μουσουλμάνων και Χριστιανών παίρνουν μια ιδιαίτερα τρομερή τροπή. Ο λόγος γι' αυτό το ψήφισμα είναι οι 200 Χριστιανοί που σκοτώθηκαν στην περιοχή του Jos. Θα μπορούσαμε να επανέλθουμε ξανά και ξανά σε αυτήν τη βαρβαρότητα για να σημειώσουμε, ακόμη μια φορά, ότι αυτή η βαρβαρότητα προέρχεται από θρησκευτικές διαφορές. Θα μπορούσαμε να σημειώσουμε επίσης, ακόμη μια φορά, ότι η φτώχεια δεν βοηθάει καθόλου. Ότι η βαρβαρότητα είναι το αποτέλεσμα, μεταξύ άλλων, της ανικανότητας των πολιτικών αρχών να υπερβούν τη διαφθορά. Θα μπορούσαμε επίσης να αναφέρουμε ακόμη μια φορά, τις διαφορές σχετικά με ορισμένους λιγοστούς φυσικούς πόρους, ιδιαίτερα το γόνιμο έδαφος που βρίσκεται σε αυτήν την περιοχή, καθώς και την κλιματική αλλαγή, η οποία επιδεινώνει και αυτή τους παράγοντες τους οποίους μόλις ανέφερα.
<P>
Τι μπορεί να κάνει η Ευρωπαϊκή Ένωση σε τέτοιες συνθήκες;
<P>
Φυσικά, μπορεί να επικαλεστεί το άρθρο 8 της Συμφωνίας του Κοτονού για να ενισχύσει το διάλογο με τις πολιτικές αρχές αυτής της χώρας. Θα το πράξουμε.
<P>
Μπορούμε επίσης να καταδικάσουμε τις θηριωδίες. Θα το πράξουμε στο παρόν ψήφισμα.
<P>
Μπορούμε, φυσικά, να εκφράσουμε τη λύπη μας για το γεγονός ότι αυτή η πλούσια χώρα -η μεγαλύτερη εξαγωγός πετρελαίου στην Αφρική- αδυνατεί να επενδύσει αυτόν τον πλούτο για να καταπολεμήσει τη φτώχεια.
<P>
Στην πραγματικότητα, μπορούμε να κάνουμε οτιδήποτε χρειάζεται· μπορούμε να τα καταδικάσουμε όλα αυτά ξανά και ξανά. Πιστεύω ότι υπάρχει μια αχτίδα ελπίδας, και η ίδια η Νιγηρία είναι εκείνη που πρέπει να ηγηθεί κινήματος για να επαναφέρει τη χώρα στη σωστή τροχιά. Ο προσωρινός πρόεδρος, κ. Goodluck Jonathan, έχει όλες τις αρετές που απαιτούνται για να αντιμετωπίσει με σθένος τα προβλήματα τα οποία μόλις ανέφερα.
<P>
Εναπόκειται στην ίδια τη χώρα να ανακάμψει, και πιστεύω ότι οι άνθρωποι αυτού του διαμετρήματος είναι σπάνιοι. Πρέπει να του ευχηθούμε καλή τύχη και διαύγεια και να παράσχουμε την στήριξή μας σε αυτήν την εξέχουσα προσωπικότητα που είναι ο προσωρινός πρόεδρος αυτής της χώρας.
<SPEAKER ID="056" NAME="Nicole Kiil-Nielsen" LANGUAGE="FR">
Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία θα ήθελε επίσης να επαναλάβει τα συλλυπητήρια τα οποία μόλις εξέφρασαν οι συνάδελφοί μου βουλευτές.
<P>
Στηρίζουμε ολόψυχα το ψήφισμα για τις μαζικές θηριωδίες στη Νιγηρία, οι οποίες δυστυχώς αντιπροσωπεύουν μόνον μια πτυχή της ζοφερής εικόνας που παρουσιάζουν τα ανθρώπινα δικαιώματα σε αυτήν τη χώρα.
<P>
Θα ήθελα, στον χρόνο που διαθέτω, να μιλήσω για τις φυλακές της Νιγηρίας, οι οποίες είναι γεμάτες από φυλακισμένους των οποίων τα δικαιώματα παραβιάζονται συστηματικά. Όπως αποκάλυψε η έκθεση της Διεθνούς Αμνηστίας του 2008, το 65% των φυλακισμένων σε αυτήν τη χώρα δεν κρίθηκαν ποτέ ένοχοι για οιοδήποτε αδίκημα. Ορισμένοι περιμένουν 10 χρόνια για να δικαστούν.
<P>
Τα προβλήματα είναι τέτοια ώστε η Νιγηρία δεν έχει άλλη επιλογή παρά να τα αναγνωρίσει και να υποσχεθεί να μεταρρυθμίσει το σύστημα. Αναμένουμε ακόμη αυτήν τη μεταρρύθμιση.
<P>
Εστιάζω την παρέμβασή μου στο ζήτημα των φυλακών διότι η τρέχουσα κατάσταση μας υπενθυμίζει ακόμη μια φορά πόσο λίγη αξία δίδεται στη ζωή ενός ανθρώπινου όντος που κατοικεί στη Νιγηρία, και ακόμη λιγότερη για όσους βρίσκονται στις φυλακές.
<P>
Το Εθνικό Οικονομικό Συμβούλιο της Νιγηρίας έχει ανακοινώσει το σχέδιό του να εκτελέσει εκατοντάδες καταδικασμένους σε θάνατο για να ελευθερώσει χώρο στις υπερπλήρεις φυλακές: εκτελέσεις για να αποσυμφορηθούν οι φυλακές. Δεν υπάρχει τίποτε που να προκαλεί μεγαλύτερη κατάπληξη ειδικά όταν είναι βέβαιο ότι πολλοί από αυτούς τους καταδικασμένους σε θάνατο είναι αθώοι και η πλειονότητά τους δεν είχε το δικαίωμα σε δίκαιη δίκη, ιδιαίτερα καθώς τον Φεβρουάριο του 2009 ο νιγηριανός ομοσπονδιακός υπουργός εξωτερικών δήλωσε ενώπιον του Ο"Ε ότι η χώρα του εφάρμοζε ένα de facto δικαιοστάσιο για την εκτέλεση της θανατικής ποινής.
<P>
Γι' αυτό, κατά τη διάρκεια της ψηφοφορίας, θα καταθέσω προφορική τροπολογία για να καταγγείλω αυτήν την πρόσφατη κίνηση ορισμένων νιγηριανών κυβερνητών.
<SPEAKER ID="057" NAME="Peter van Dalen">
εξ ονόματος της Ομάδας ECR. - (NL) Κύριε Πρόεδρε, και εγώ επίσης επιθυμώ να διαβιβάσω τη συμπάθεια της πολιτικής ομάδας μου στον νιγηριανό λαό για τον θάνατο του προέδρου του.
<P>
Κύριε Πρόεδρε, οι θηριωδίες που διαπράχθηκαν στο Jos και γύρω από αυτό υπερβαίνουν κάθε περιγραφή και, δυστυχώς, δεν αποτελούν μεμονωμένα περιστατικά. Αν δεν λάβουμε μέτρα, θα επαναληφθούν στο μέλλον. " βία εξακολουθεί να εκδηλώνεται σχεδόν σε καθημερινή βάση και στόχος αυτής της βίας είναι, ιδιαίτερα, οι Χριστιανοί.
<P>
" Νιγηρία χρειάζεται τέσσερα πράγματα. Πρώτον, χωρίς καθυστέρηση, πρέπει να διεξαγάγει ανοιχτή και ανεξάρτητη έρευνα και να εξετάσει τον ρόλο του στρατού, ο οποίος απέτυχε παταγωδώς να προστατεύσει αποτελεσματικά τους πολίτες. Δεύτερον, πρέπει να παραπέμψει στη δικαιοσύνη τους αυτουργούς. Τα φοβερά συμβάντα αυτού του είδους δεν είναι δυνατόν να γίνουν ανεκτά. Τρίτον, πρέπει να ενθαρρύνει τον διάλογο μεταξύ των εθνοτικών και των θρησκευτικών ομάδων. Τέταρτον, πρέπει να αναζητήσει λύση στις εντάσεις μεταξύ των διαφόρων ομάδων του πληθυσμού που διεκδικούν τις ίδιες εκτάσεις γης.
<P>
" Ευρώπη, φυσικά, πρέπει να βοηθήσει τη Νιγηρία στην υλοποίηση αυτών των μέτρων, όμως πρέπει επίσης να ασκήσει πίεση στη χώρα, καθώς η κλιμάκωση της βίας πρέπει οπωσδήποτε να σταματήσει.
<SPEAKER ID="058" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, θα ήθελα ασφαλώς να προσθέσω και εγώ τα συλλυπητήριά μου στα συλλυπητήρια που μόλις εκφράστηκαν προς τον νιγηριανό λαό για τον θάνατο του προέδρου του.
<P>
" Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν θα ψηφίσει υπέρ της πρότασης κοινού ψηφίσματος που μας υποβλήθηκε σήμερα και αρνείται να συνδεθεί με αυτήν.
<P>
Πράγματι, πιστεύουμε ότι το ψήφισμα, αντίθετα με ορισμένες επισημάνσεις που μόλις άκουσα, δεν αντιμετωπίζει πραγματικά τις αιτίες της επαναλαμβανόμενης βίας σε αυτήν τη χώρα και τις εξετάζει μόνον εν μέρει, παρά το γεγονός ότι αποδοκιμάζουμε αυτήν τη βία και ζητούμε όντως την παραπομπή των αυτουργών στη δικαιοσύνη.
<P>
" Νιγηρία είναι μια μεγάλη αφρικανική χώρα, με πλούσια ιστορία λαϊκού κράτους, και με 140 εκατομμύρια κατοίκους είναι μακράν η πιο πυκνοκατοικημένη χώρα της ηπείρου. Θα μπορούσε ακόμη κανείς να πει ότι πρέπει να είναι μια πλούσια χώρα, δεδομένου ότι στη χώρα έχουν ανακαλυφθεί πετρελαιοπηγές. " αξία του ΑΕγχΠ την κατατάσσει στη δεύτερη θέση μετά τη Νότια Αφρική και πριν από την Αλγερία. Ωστόσο, το μεγαλύτερο μέρος του πληθυσμού της ζει κάτω από το όριο της φτώχειας, και είναι η μόνη πλούσια σε πετρέλαιο χώρα στον κόσμο με δημοσιονομικό έλλειμμα.
<P>
Το πλέον ειρωνικό όλων είναι ότι η Νιγηρία εισάγει όλα σχεδόν τα πετρελαιοειδή τα οποία χρειάζεται η οικονομία της λόγω των ανεπαρκών ικανοτήτων διύλισης που διαθέτει. Πρέπει να επισημανθεί ότι τα τρία κυριότερα διυλιστήριά της είναι εκτός λειτουργίας και, ακόμη χειρότερα, η παραγωγή πετρελαίου της χώρας έχει μειωθεί σημαντικά τα τελευταία χρόνια λόγω των συχνών επιθέσεων στις πετρελαϊκές εγκαταστάσεις της.
<P>
Γιατί η Νιγηρία είναι σε αυτήν την κατάσταση;
<P>
Επειδή αυτή η χώρα αποτελεί σαφές παράδειγμα της αρπαγής των πόρων της Αφρικής από ορισμένες πολυεθνικές εταιρείες, στην προκειμένη περίπτωση πετρελαϊκές εταιρείες, και συγκεκριμένα από μία η οποία εκμεταλλεύεται το 40% του πετρελαίου της Νιγηρίας, με τη συνενοχή ορισμένων από τις κυβερνήσεις μας.
<P>
Αυτές οι εταιρείες σχηματίζουν και διαλύουν κυβερνήσεις σύμφωνα με τις δικές τους ανάγκες και εις βάρος των αναγκών του πληθυσμού της χώρας. Το Δέλτα του Νίγηρα, του οποίου η χλωρίδα και η πανίδα ήσαν κάποτε από τις ομορφότερες στον κόσμο, έχει καταστεί αληθινός σκουπιδότοπος. Αυτό δεν οφείλεται μόνο στην εκμετάλλευση του πετρελαίου, οφείλεται επίσης στο γεγονός ότι, κάθε μήνα, 500 εμπορευματοκιβώτια γεμάτα με τα πλέον ποικίλα τοξικά απόβλητα εισέρχονται στο λιμάνι και αφήνονται σε τεράστιες ανοικτές χωματερές.
<P>
" Νιγηρία είναι μια από τις πλέον διεφθαρμένες χώρες του κόσμου. Οι χρηματοδότες των διαδοχικών στρατιωτικών κυβερνήσεων έχουν εισπράξει άνω των 325 δισεκατομμυρίων δολαρίων "ΠΑ από τα 400 δισεκατομμύρια δολάρια "ΠΑ που απέφερε το πετρέλαιο στη χώρα. Πού είναι αυτά τα δολάρια; Σε τραπεζικούς λογαριασμούς στην Ελβετία, το "νωμένο Βασίλειο και τη Γαλλία.
<P>
Προσωπικά, θεωρώ αυτήν την κατάσταση απαράδεκτη και αισθάνομαι ότι το ψήφισμα που εγκρίνουμε δεν ανταποκρίνεται στις προκλήσεις που συνεπάγεται η έκφραση διεθνούς αλληλεγγύης από την Ευρωπαϊκή Ένωση προς την Αφρική.
<SPEAKER ID="059" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, γνωρίζουμε πόσο δύσκολη είναι η ειρηνική συνύπαρξη μεταξύ των διαφόρων θρησκευτικών ομάδων στη Νιγηρία, ιδιαίτερα δε όσον αφορά τις σχέσεις μεταξύ Χριστιανών διαφόρων δογμάτων και Μουσουλμάνων. Όπως μας υπενθυμίζει και το ψήφισμα επί του οποίου θα ψηφίσουμε, η κατάσταση είναι ιδιαίτερα κρίσιμη: περισσότεροι από 14.000 άνθρωποι έχουν σκοτωθεί σε θρησκευτικές και εθνοτικές συγκρούσεις από το τέλος του στρατιωτικού καθεστώτος το 1999. Γίνεται δε λόγος για άνω των 500 θανάτων τους τρεις τελευταίους μήνες.
<P>
Δυστυχώς, η Νιγηρία δεν είναι η μόνη χώρα όπου υπάρχουν συγκρούσεις και εντάσεις μεταξύ θρησκευτικών ομάδων. Θα ήταν επομένως επιθυμητό να συντάσσεται ετήσια έκθεση από το Ευρωπαϊκό Κοινοβούλιο για τη θρησκευτική ελευθερία στον κόσμο η οποία θα απαντά με δομημένο τρόπο σε ένα πρόβλημα κρίσιμης σημασίας για τη σταθερότητα πολλών χωρών. Θα ήθελα να αναφερθώ στη δήλωση του Επιτρόπου Rehn, τον οποίο εκτιμώ προσωπικά, ο οποίος είπε ότι η Νιγηρία είναι μια πολύ φτωχή χώρα: αυτό δεν είναι ακριβές, η Νιγηρία είναι μια πολύ πλούσια χώρα αλλά πλήττεται από τη διαφθορά και την ανικανότητα της άρχουσας τάξης η οποία λεηλάτησε τους πόρους της χώρας αφήνοντας φτωχούς εκατομμύρια πολίτες.
<P>
Συνεπώς, αυτό είναι το πραγματικό πρόβλημα, καθώς και η κοινωνική και οικονομική ανανέωση σε αυτήν τη χώρα, όπως σε πολλές άλλες αφρικανικές χώρες, εξαρτάται από την ύπαρξη νέας άρχουσας τάξης η οποία θα συνειδητοποιεί τις ανάγκες των πολιτών.
<SPEAKER ID="060" NAME="Hans-Peter Martin" AFFILIATION="NI">
(DE) Κύριε Πρόεδρε, μετά το προσεχές παγκόσμιο κύπελλο ποδοσφαίρου το οποίο θα διεξαχθεί στη Νότια Αφρική, οι προβολείς της πολιτικής μας για την Αφρική θα πέσουν ακόμη μια φορά στη Νιγηρία. Είναι μια μεγάλη, πλούσια χώρα με τεράστιες κοινωνικές ανισότητες. Φυσικά, βρίσκεται επίσης εμπλεκόμενη στη σύγκρουση μεταξύ της κινεζικής οδού και της ευρωπαϊκής οδού προς την παγκοσμιοποίηση. Είμαι σθεναρά πεπεισμένος ότι πρέπει να παραμείνουμε στην ευρωπαϊκή οδό, η οποία σημαίνει να αντιτεθούμε σε καταχρήσεις και παραβιάσεις των ανθρωπίνων δικαιωμάτων και να καταστήσουμε εταίρους μας τα άτομα που έχουν φυλακιστεί, παρά τους διεφθαρμένους ηγέτες ορισμένων φατριών και ομάδων της κυβέρνησης, οι οποίοι μας προσφέρουν βραχυπρόθεσμα οφέλη. Σε αυτήν την περίπτωση πρέπει να υποστηρίξουμε το ψήφισμα καθώς και αυτά που είπε η κ. Vergiat. Πρόκειται για ένα ψήφισμα με ευρεία και εις βάθος θεώρηση της κατάστασης, αλλά είναι σημαντικό η ΕΕ να υπερασπιστεί τα ανθρώπινα δικαιώματα. Δεν πρέπει να ανεχόμαστε αυτό που η Κίνα προτίθεται να κάνει στη Νιγηρία ούτε την περιφρόνησή της για τα ανθρώπινα δικαιώματα.
<SPEAKER ID="061" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, η βία δεν επιλύει συγκρούσεις· αυξάνει μόνο τις τραγικές συνέπειές τους. Πέραν του γεγονότος ότι είναι λάθος, ανήθικη, άδικη και απάνθρωπη, η βία δεν αξίζει τον κόπο: δεν συμφέρει. Είναι ο λιγότερο αποτελεσματικός τρόπος εξεύρεσης λύσης στα προβλήματα που επηρεάζουν μια ολόκληρη περιοχή επειδή, αν το στοιχείο το οποίο προκαλεί τη βία μεταξύ της χριστιανικής μειονότητας και των Μουσουλμάνων δεν είναι μόνο ο θρησκευτικός φονταμενταλισμός, αλλά η έλλειψη οικονομικής ανάπτυξης, η οποία προκαλεί μνησικακία και ένταση μεταξύ των διαφόρων εθνοτικών ομάδων, τότε αυτό το οποίο η Ευρωπαϊκή Ένωση, μαζί με την Αφρικανική Ένωση και ολόκληρη τη διεθνή κοινότητα πρέπει να κάνουν την ομοσπονδιακή κυβέρνηση της Νιγηρίας (η οποία είναι υπεύθυνη για πολλές πτυχές αυτής της κατάστασης) να καταλάβει είναι ότι η προαγωγή της πολιτισμένης και ειρηνικής συνύπαρξης μεταξύ των διαφόρων εθνοτήτων και ομάδων στη χώρα αποτελεί παράγοντα που συμφέρει τον καθένα και ολόκληρο τον πληθυσμό.
<P>
Πέραν της εφαρμογής κατάλληλου συστήματος διενέργειας δικαστικών ερευνών, όπως έχουν ζητήσει πολλοί, και της δίωξης όσων είναι υπεύθυνοι για την τρομερή αιματοχυσία των προηγούμενων μηνών -θα τολμούσα να πω για τα προηγούμενα χρόνια- χρειάζεται να αναληφθεί κάθε δυνατή πρωτοβουλία για τη στήριξη διεθνοτικού και διαθρησκευτικού διαλόγου αφενός, και αφετέρου όπως πολλοί έχουν προτείνει, να σχηματιστεί μια νέα άρχουσα τάξη.
<P>
Με αυτό το ψήφισμα ελπίζουμε να καταστεί οριστικά αντιληπτό ότι η λύση σε συγκρούσεις, ειδικά δε για μια χώρα τόσο πλούσια σε πρώτες ύλες -ειδικά σε πετρέλαιο- όπως η Νιγηρία, θα σήμαινε τη βελτίωση της πρόσβασης στους πόρους και την καλύτερη κατανομή τους, και πιστεύω ότι η συμφωνία που υπογράφηκε στις 12 Δεκεμβρίου 2009 μεταξύ της ομοσπονδιακής κυβέρνησης της Νιγηρίας και της Ευρωπαϊκής Επιτροπής μπορεί να προσδώσει θετική ώθηση προς αυτήν την κατεύθυνση.
<P>
Σήμερα, συνεπώς, η ασφάλεια βρίσκεται στην καρδιά των αναρίθμητων προβλημάτων αυτής της χώρας, και η κύρια απειλή δεν είναι η ίδια η σύγκρουση αλλά οι λόγοι που δημιούργησαν και προκάλεσαν τη σύγκρουση: εδώ χρειάζεται ανάληψη δράσης για να βοηθηθεί η Νιγηρία στην πορεία της προς την αληθινή οικονομική και δημοκρατική ανάπτυξή της.
<SPEAKER ID="062" NAME="Corina Creţu" AFFILIATION="S&amp;D">
(RO) Επιθυμώ κι εγώ να εκφράσω τα συλλυπητήριά μου, μαζί με όσους το έκαναν ήδη, προς τον νιγηριανό λαό για τον θάνατο του προέδρου του χθες βράδυ.
<P>
Δυστυχώς, ως αποτέλεσμα αυτού του συμβάντος, έχουμε έναν νέο παράγοντα κινδύνου που προστίθεται στις ήδη υφιστάμενες εντάσεις: η απώλεια ενός κέντρου εξουσίας σε μια χώρα που πλήττεται σοβαρά από τη βία. Όπως γνωρίζετε, στις αρχές αυτού του έτους, σφαγιάστηκαν περισσότεροι από 300 Μουσουλμάνοι. Ούτε καν δύο μήνες αργότερα, παρόμοιος αριθμός Χριστιανών δολοφονήθηκαν σε μόλις δύο ώρες. Αυτήν τη στιγμή, μόνον η παρουσία του στρατού στους δρόμους καθυστερεί τα σχέδια ορισμένων Χριστιανών και Μουσουλμάνων να πάρουν εκδίκηση.
<P>
Κατά τη γνώμη μου, το κύριο πρόβλημα αυτήν ακριβώς τη στιγμή είναι πώς θα διατηρηθεί η τάξη έτσι ώστε να προληφθούν οιεσδήποτε νέες θηριωδίες. Έχοντας αυτό κατά νου, πιστεύω ότι χρειάζεται διεθνής παρουσία. Δεύτερον, η χώρα αντιμετωπίζει πρόβλημα ατιμωρησίας, το οποίο κατά γενικό κανόνα ισχύει και στις ζώνες συγκρούσεων της Αφρικής. Ωστόσο, αν ένας συνεχώς αυξανόμενος αριθμός μαζικών εγκληματιών συλληφθεί και καταδικαστεί, τότε θα δούμε μείωση των επιπέδων βίας. " διεθνής κοινότητα χρειάζεται να εμπλακεί με συγκεκριμένο τρόπο ακόμη μια φορά. Ενώ έχει αποδείξει ότι είναι ευαίσθητη σε προβλήματα που υπήρξαν στα Βαλκάνια και τη Μέση Ανατολή, στην περίπτωση των δεινών της Αφρικής κάνει τα στραβά μάτια.
<SPEAKER ID="063" NAME="Charles Tannock" AFFILIATION="ECR">
- (EN) Κύριε Πρόεδρε, όταν ήμουν μικρός θυμάμαι ακόμη ζωηρά που έβλεπα στην τηλεόραση τις εικόνες του τρομερού εμφύλιου πολέμου στη νιγηριανή περιοχή της Biafra. Σαράντα χρόνια μετά, δυστυχώς, λίγα φαίνεται να έχουν αλλάξει. Οι φρικιαστικές εικόνες από το Jos, όπου εκατοντάδες αθώοι άνθρωποι χτυπήθηκαν μέχρι θανάτου σε μια πράξη αγριότητας, μας υπενθυμίζουν ότι η Νιγηρία είναι μια χώρα διαχρονικά ασταθής.
<P>
Οι εθνοτικές, οι θρησκευτικές εντάσεις, ιδιαίτερα μεταξύ Χριστιανών και Μουσουλμάνων, οι φυλετικές πολιτισμικές και οικονομικές εντάσεις φαίνεται ότι είναι ενδημικές στη Νιγηρία. " παρούσα αβεβαιότητα μετά τον θάνατο χθες βράδυ του προέδρου της χώρας -και διαβιβάζω τα συλλυπητήριά μου στον νιγηριανό λαό- θα έχει αναπόφευκτα ως αποτέλεσμα μια πάλη για την εξουσία και αυτή θα συνεχίσει να ενισχύει την αστάθεια σε αυτήν τη μεγάλη αφρικανική χώρα. Συνεπώς είμαι ανήσυχος σχετικά με τη μακροπρόθεσμη βιωσιμότητα της Νιγηρίας ως ενιαίου κράτους. Ορισμένοι, περιλαμβανομένου του αιρετικού προέδρου Gaddafi της Λιβύης, έχουν διατυπώσει μια αμφιλεγόμενη πρόταση σύμφωνα με την οποία η Νιγηρία πρέπει να χωριστεί στα δύο. Βεβαίως το Σουδάν, άλλη μια χώρα χωρισμένη μεταξύ του μουσουλμανικού Βορρά και του χριστιανικού Νότου, φαίνεται πιθανόν έτοιμο να χωριστεί στα δύο το προσεχές έτος. Αυτή η πιθανή διαίρεση θα αποτελέσει προηγούμενο ότι τα αποικιοκρατικά σύνορα στην Αφρική δεν είναι πλέον ιερά και απαραβίαστα, πράγμα που εγείρει πολλά ενδιαφέροντα ερωτήματα για το μέλλον της Αφρικής.
<SPEAKER ID="064" NAME="Joe Higgins" AFFILIATION="GUE/NGL">
- (ΕΝ) Κύριε Πρόεδρε, η τρομερή σφαγή στην πολιτεία Plateau της Νιγηρίας τον Ιανουάριο και το Μάρτιο άφησε εκατοντάδες αθώα θύματα και ειδικά πάρα πολλές γυναίκες και παιδιά. Παρότι οι φατριαστικές διαιρέσεις συνέβαλαν σε αυτήν και σε άλλες τρομερές σφαγές, πρέπει να εξετάσουμε βαθύτερα τις πραγματικές αιτίες.
<P>
Οι κατά το παρελθόν αποικιοκρατικές παρεμβάσεις και η σκληρή κατάκτηση της Αφρικής, με την αξιοποίηση συχνά των διακοινοτικών και φυλετικών διαιρέσεων, έχουν αφήσει μόνιμη παρακαταθήκη. Σε δημοσιογραφική ανάλυση του BBC αναφέρθηκε πρόσφατα ότι, παρότι η βία είναι μεταξύ Μουσουλμάνων και Χριστιανών, οι αναλυτές λένε ότι οι υποκείμενες αιτίες είναι πολιτικές και οικονομικές, κάνοντας αναφορά στη μεγάλη φτώχεια των μαζών του νιγηριανού λαού και στην κραυγαλέα διαφθορά της άρχουσας ελίτ.
<P>
" Νιγηρία είναι μια από τις πλέον προικισμένες χώρες του πλανήτη όσον αφορά τους φυσικούς και ορυκτούς πόρους, περιλαμβανομένου του πετρελαίου. Δυστυχώς, οι διεφθαρμένες τοπικές ελίτ και οι ξένες πολυεθνικές, περιλαμβανομένης της Shell Oil, παίρνουν τη μερίδα του λέοντος αυτού του πλούτου, αφήνοντας ένα τεράστιο τμήμα του Νιγηριανού λαού σε απελπιστική φτώχεια. Συμπαρατάσσομαι με τους συναδέλφους μου από το Δημοκρατικό Σοσιαλιστικό Κίνημα στη Νιγηρία οι οποίοι ζητούν ο πλούτος της Νιγηρίας να περιέλθει σε δημόσια ιδιοκτησία και στον δημοκρατικό έλεγχο της πλειοψηφίας του πληθυσμού, εργαζομένων και φτωχών. Με βάση αυτόν τον πλούτο είναι απολύτως δυνατόν να οικοδομηθεί μια αξιοπρεπής ζωή για όλους τους ανθρώπους της Νιγηρίας και σε αυτή τη βάση να αντιμετωπιστούν επιτυχώς και οι ενδοκοινοτικές διαιρέσεις. " εναλλακτική λύση είναι όντως η διάσπαση της Νιγηρίας και άλλες φρικαλεότητες εις βάρος του λαού.
<SPEAKER ID="065" NAME="Filip Kaczmarek" AFFILIATION="PPE">
(PL) Κύριε Πρόεδρε, η Νιγηρία είναι μια σημαντική χώρα - μια πολύ σημαντική χώρα. Γι' αυτό, ενδιαφερόμαστε για όσα συνέβησαν στις 7 Μαρτίου στην πόλη Jos.
<P>
Το πρόβλημα στην Κεντρική Νιγηρία δεν είναι μόνο ότι αυτοί που σκοτώνονται εκεί είναι Χριστιανοί, επειδή τον Ιανουάριο αυτού του έτους αυτοί που σκοτώθηκαν ήσαν Μουσουλμάνοι. Στην περίπτωση της Νιγηρίας, οι θρησκευτικές διχόνοιες ενισχύονται από κάποιες άλλες διχόνοιες, και ορισμένες από αυτές έχουν ήδη αναφερθεί: οικονομικές, εθνοτικές και κοινωνικές. Ωστόσο, υπάρχουν επίσης δύο άλλα είδη διχόνοιας: οι ιστορικές -επειδή σε αυτό το τμήμα της χώρας οι Χριστιανοί θεωρούνται ντόπιοι και οι Μουσουλμάνοι έποικοι, παρά το γεγονός ότι έχουν ζήσει εκεί επί δυο ή τρεις γενεές- και ακόμη και πολιτικές διαφορές. Κατά κανόνα, οι Χριστιανοί υποστηρίζουν το κυβερνόν Δημοκρατικό Λαϊκό Κόμμα, και οι Μουσουλμάνοι συνήθως υποστηρίζουν το αντιπολιτευόμενο Πανιγηριανό Λαϊκό Κόμμα. Έτσι υπάρχουν πάρα πολλές διαφορές και δεν πρέπει να αντιμετωπίζουμε αυτά τα γεγονότα ως σαφή παραδείγματα θρησκευτικών διώξεων.
<P>
Το νιγηριανό σύνταγμα εγγυάται τη θρησκευτική ελευθερία: ελευθερία πίστης, ελευθερία λατρείας και το δικαίωμα να αλλάξει κανείς θρησκεία. Ενδεχομένως να σκεφτείτε ότι η αναφορά μου στο σύνταγμα της Νιγηρίας είναι μια απλοϊκή προσέγγιση, αλλά θα ήθελα να υπενθυμίσω σε όλους ότι οι αξίες που πηγάζουν από το παλαιότερο γραπτό σύνταγμα -το αμερικανικό σύνταγμα- και από το παλαιότερο γραπτό σύνταγμα στην Ευρώπη -το πολωνικό σύνταγμα- είναι αξίες οι οποίες εξακολουθούν να έχουν περιεχόμενο και διαρκή αξία. Συνεπώς, καλούμε την ομοσπονδιακή κυβέρνηση της Νιγηρίας, καθώς και τους κυβερνήτες και τις τοπικές αρχές, να επιλύσουν αυτό το πρόβλημα, όχι μόνο στο όνομα των αξιών μας, αλλά στο όνομα των αξιών και αρχών που περιέχονται στο σύνταγμά τους. Πιστεύω ότι είναι σημαντικό να ανατρέξουν στα δικά τους καταστατικά κείμενα.
<SPEAKER ID="066" NAME="Laima Liucija Andrikien" AFFILIATION="PPE">
- (ΕΝ) Κύριε Πρόεδρε, θα ήθελα να εκφράσω τη βαθειά λύπη μου για τη βία που ξέσπασε στην περιοχή του Jos και προκάλεσε τον θάνατο αρκετών εκατοντάδων ανθρώπων. Αυτό ήταν ένα ακόμη παράδειγμα της σημασίας της διαδικασίας συμφιλίωσης η οποία πρέπει να ενεργοποιηθεί για να καταστήσει δυνατή την ειρηνική συνύπαρξη μεταξύ του βόρειου μουσουλμανικού πληθυσμού και του νότιου χριστιανικού πληθυσμού.
<P>
Θα ήθελα να σας πληροφορήσω ότι, σε μεγάλο βαθμό, οι θηριωδίες λαμβάνουν χώρα λόγω των κακουχιών και της καταπίεσης αυτών των κατοίκων οι οποίοι ζουν στις πλούσιες σε πετρέλαιο περιοχές και δεν επωφελούνται από τη συνολική ανάπτυξη της χώρας. Παροτρύνουμε τις νιγηριανές αρχές να μεριμνήσουν ώστε να διασφαλιστεί η δίκαιη και δημοκρατική ανάπτυξη όλων των κοινωνικών ομάδων στη χώρα και ότι τα βασικά ανθρώπινα δικαιώματα προστατεύονται και εφαρμόζονται. Τέλος, ειδικά σήμερα, εκφράζω τα συλλυπητήριά μου προς τον νιγηριανό λαό για τον θάνατο του προέδρου του.
<SPEAKER ID="067" NAME="Cristian Dan Preda" AFFILIATION="PPE">
(RO) Θέλω να συνταχθώ κι εγώ με όσους εξέφρασαν τα συλλυπητήριά τους προς τον νιγηριανό λαό για τον θάνατο του προέδρου Umaru Yar'Adua.
<P>
Στην παρέμβασή μου θα ήθελα να επισημάνω δύο σημεία. Καταρχάς, θα ήθελα να ξεκινήσω με μια επισήμανση που έκανε ένας κάτοικος της Νιγηρίας ο οποίος ρωτήθηκε ποια ήταν η αιτία του κακού σε αυτήν τη χώρα. Με αρκετή σαφήνεια είπε: "Βλέπουμε άτομα ένοχα για θηριωδίες και εγκλήματα στα οποία απαγγέλλεται κατηγορία και στη συνέχεια", συνέχισε, "εξαφανίζονται στην πρωτεύουσα και δεν τους βλέπουμε ποτέ ξανά". Με άλλα λόγια, δεν υπάρχει ποτέ ένδειξη δημόσιας λογοδοσίας για τα διαπραχθέντα εγκλήματα.
<P>
Δεύτερον, θα ήθελα να τονίσω ότι πρέπει να έχουμε κατά νου τη θρησκευτική πτυχή της σύγκρουσης. Αρκετοί αγορητές έως τώρα φαίνεται να έχουν πει ότι ναι μεν υπάρχει μια θρησκευτική πτυχή, αλλά ότι βασικά τα πάντα συνδέονται με κοινωνικά και οικονομικά ζητήματα. Στην πραγματικότητα, ο εκτελών χρέη προέδρου Jonathan Goodluck έλαβε υπόψη αυτήν την πτυχή και κάλεσε τους θρησκευτικούς ηγέτες σε διάλογο. Πρέπει να τον στηρίξουμε σε αυτό.
<SPEAKER ID="068" NAME="Andrzej Grzyb" AFFILIATION="PPE">
(PL) Κύριε Πρόεδρε, οι εικόνες που είδαμε πριν από λίγες ημέρες σε διάφορες τηλεοπτικές εκπομπές προκάλεσαν σοκ. Οι σκηνές που έδειχναν άτομα να επιδεικνύουν ως τρόπαια νίκης ανθρώπους που είχαν δολοφονηθεί μέσα και γύρω από το Jos προκαλούσαν σοκ. Όπως είπε ο κ. Mauro, ουδεμία δικαιολογία μπορεί να βρεθεί για τη βία, επειδή η βία, είναι, από την ίδια τη φύση της, ένα κακό. Ως ευρωπαϊκή κοινωνία και ως μέλη του Ευρωπαϊκού Κοινοβουλίου, δεν πρέπει να αγνοήσουμε αυτό που συνέβη. Γι' αυτό στηρίζω ολόψυχα το ψήφισμα.
<P>
Ανεξάρτητα από τις αιτίες οι οποίες βρίσκονται στη ρίζα της σύγκρουσης και οι οποίες φαίνονται ότι αποτελούν υπόβαθρο της βίας, θέλουμε να αντιδράσουμε έτσι ώστε τα ανθρώπινα δικαιώματα και οι πολιτικές ελευθερίες να τηρηθούν στη Νιγηρία, μια χώρα η οποία, τελικά, μας είναι αγαπητή. Θα ήθελα επίσης να επωφεληθώ της ευκαιρίας για να εκφράσω τα συλλυπητήριά μου προς τον νιγηριανό λαό για τον θάνατο του προέδρου.
<SPEAKER ID="069" NAME="Olli Rehn">
Μέλος της Επιτροπής. - (EN) Κύριε Πρόεδρε, σας ευχαριστώ για την ιδιαίτερα σοβαρή και υπεύθυνη συζήτηση που είχαμε σήμερα. Πολλοί από εσάς έχουν επισημάνει τον πολυσύνθετο χαρακτήρα των κοινωνικών προβλημάτων που αντιμετωπίζει η Νιγηρία. Συμφωνώ μαζί σας, και η Επιτροπή επίσης αντιλαμβάνεται τον πολυσύνθετο χαρακτήρα αυτών των προβλημάτων. Συνεχίζουμε την αφοσιωμένη εταιρική σχέση μας με τη Νιγηρία, και δεν μπορώ παρά να συμφωνήσω μαζί σας για το πόσο σημαντικό είναι να καταπολεμηθεί η διαφθορά και η ατιμωρησία, επειδή η διαφθορά είναι δυστυχώς βαθειά ριζωμένη και εμποδίζει την κοινωνική πρόοδο και τη δημοκρατική διαδικασία σε αυτήν την πλούσια σε πόρους χώρα, και βλάπτει έτσι τη ζωή των απλών ανθρώπων.
<P>
Παρέχουμε ενεργά ισχυρή και εποικοδομητική στήριξη στη Νιγηρία. Διαθέτουμε ευρεία δέσμη μέσων από τη διπλωματία έως την ανάπτυξη και η Επιτροπή παραμένει προσεκτική κα αφοσιωμένη στον περιορισμό της βίας στη Νιγηρία με τα διπλωματικά μέσα που διαθέτουμε.
<P>
Το επόμενο βήμα για να αντιμετωπίσουμε αυτό το πολύ σοβαρό ζήτημα σε υψηλό επίπεδο είναι η υπουργική σύνοδος ΕΕ-Νιγηρίας το φθινόπωρο, και με αυτήν την ευκαιρία θα συζητήσουμε βεβαίως αυτό το θέμα.
<SPEAKER ID="070" NAME="Πρόεδρος">
Για να ολοκληρωθεί η συζήτηση, έλαβα επτά προτάσεις ψηφίσματος σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 11.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="998" NAME="Mara Bizzotto  " LANGUAGE="IT">
Για πάρα πολλά χρόνια τώρα αυτή η χώρα, η οποία διαθέτει τόσους πολλούς φυσικούς πόρους, υπήρξε το σκηνικό εξίσου πολλών ανθρωπιστικών τραγωδιών, μαζικών δολοφονιών και διεθνοτικών συγκρούσεων που ελάμβαναν χώρα για οικονομικούς και κοινωνικούς λόγους. Θα ήθελα μόνο να υπενθυμίσω, ωστόσο, τα λόγια ενός καθολικού ιεραποστόλου ο οποίος έζησε και εργάστηκε στη Νιγηρία: ο πατέρας Piero Gheddo πρόσφατα επισήμανε ότι, μόλις πριν από 20 χρόνια, οι σχέσεις μεταξύ Μουσουλμάνων και Χριστιανών στις κεντρικές και βόρειες περιοχές της Νιγηρίας ήσαν αναμφίβολα δύσκολες και χαρακτηρίζονταν από μορφές αντιχριστιανικών διακρίσεων, αλλά ότι αυτές ουδέποτε έφθασαν στο στάδιο όπου υπήρχε αυτή η μαζική βία που είδαμε κατά τη διάρκεια της τελευταίας δεκαετίας. Ωστόσο, ο ιερέας έκανε σαφές ότι, παρότι η κατάσταση έχει επιδεινωθεί τα τελευταία χρόνια, αυτό οφείλεται και στο ότι η επίδραση του ισλαμικού εξτρεμισμού, όπως εκφράζεται με την ιδεολογία της Al-Qaida, έχει εξαπλωθεί στη Νιγηρία, και ιδιαίτερα στα 12 κράτη στον Βορρά τα οποία έχουν υιοθετήσει την σαρία ως νόμο του κράτους. Συνεπώς, συμφωνούμε ότι οι διάφορες εθνοτικές ομάδες στη Νιγηρία βρίσκουν στα διαφορετικά θρησκευτικά δόγματά τους το ιδανικό πρόσχημα για να διαπράττουν πράξεις μαζικής βίας ο ένας εις βάρος του άλλου. Ας θυμηθούμε, ωστόσο, ότι το πυκνοκατοικημένο αφρικανικό κράτος, το οποίο για πολλά χρόνια υπήρξε επίσης θύμα της συνεχιζόμενης πολιτικής αστάθειας, έχει δεχθεί στη διάρκεια των ετών ένα κύμα ισλαμικού εξτρεμισμού το οποίο δεν πρέπει να αγνοούμε.
<SPEAKER ID="071" NAME="Jarosław Leszek Wałęsa  " LANGUAGE="PL">
Αν η υπέρτατη αξία της Ευρωπαϊκής Ένωσης είναι η ύπαρξη του δικαιώματος αυτοδιάθεσης, με άλλα λόγια το δικαίωμα στον σεβασμό των αρχών και αξιών της συνείδησης του καθενός, τότε όλες οι εκδηλώσεις μισαλλοδοξίας και μίσους, οι οποίες οδηγούν κατευθείαν σε δολοφονίες και σφαγές που έχουν ως κίνητρο τη φυλή, την εθνοτική καταγωγή ή τη θρησκεία, πρέπει να αντιμετωπίζονται με την άμεση και απερίφραστη καταδίκη μας. Ωστόσο, αυτή η καταδίκη δεν πρέπει να περιορίζεται μόνο σε λόγια. Πρέπει να περιλαμβάνει μέτρα τα οποία θα εγγυώνται την ειρηνική συνύπαρξη στο μέλλον.
<SPEAKER ID="997" NAME="Zbigniew Ziobro  " LANGUAGE="PL">
Κύριε Πρόεδρε, θα ήθελα εξαρχής να εκφράσω τη βαθειά θλίψη μου για τις πληροφορίες σχετικά με τις ταραχές στο Jos της Νιγηρίας, τον Ιανουάριο και τον Μάρτιο, στις οποίες εκατοντάδες Χριστιανοί και Μουσουλμάνοι έχασαν τη ζωή τους. Πρέπει να υπενθυμίσουμε ότι δεν είναι η πρώτη φορά που συμβαίνουν τέτοια τρομερά γεγονότα στο Jos. Οι διαμάχες μεταξύ οπαδών αυτών των δύο θρησκειών συνεχίζονται από το 2001. Το γεγονός ότι η ένταση, η οποία από καιρό σε καιρό εξελίσσεται σε ανοικτές συγκρούσεις, διαρκεί εδώ και μία δεκαετία αποτελεί επιβεβαίωση του σημαντικού ρόλου που μπορεί να παίξει το κράτος στην προαγωγή της διαδικασίας συμφιλίωσης. Το πολυσύνθετο υπόβαθρο της σύγκρουσης δείχνει το βάθος των διχονοιών που υφίστανται. Οι νιγηριανοί χριστιανοί και οι νιγηριανοί μουσουλμάνοι δεν διαφέρουν μόνο όσον αφορά τη θρησκεία. Στην κορυφή αυτής της βασικής διαίρεσης βρίσκεται μια ιστορική διαίρεση, επειδή στην περιοχή όπου λαμβάνουν χώρα οι ταραχές οι Χριστιανοί θεωρούνται αυτόχθονες και οι Μουσουλμάνοι θεωρούνται έποικοι. Αυτές οι δύο διαιρέσεις μετατρέπονται σε στήριξη από Χριστιανούς και Μουσουλμάνους για διάφορες πολιτικές ομάδες, οι οποίες είναι, ούτως ειπείν, προέκταση της σύγκρουσης. Ωστόσο, για να συντομεύσω, οι πηγές της σύγκρουσης είναι οι θρησκευτικές διαφορές και η ανικανότητα των αρχών ή η αδυναμία τους να επιφέρουν την ειρηνική συνύπαρξη μεταξύ των δύο ομάδων. Το προσεχές φθινόπωρο πρόκειται να λάβει χώρα η υπουργική σύνοδος ΕΕ-Νιγηρίας, και πιστεύω ότι αυτό το πρόβλημα θα πρέπει να είναι στην ημερήσια διάταξη της συνόδου. Επιπλέον, η Επιτροπή πρέπει να καταβάλει κάθε προσπάθεια για να χρησιμοποιήσει τα διπλωματικά μέσα που διαθέτει προκειμένου να βελτιωθεί η κατάσταση στη Νιγηρία.
<P>
(" συνεδρίαση διακόπτεται για μερικά λεπτά ενώ αναμένεται η έναρξη της ψηφοφορίας).

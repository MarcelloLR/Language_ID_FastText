<CHAPTER ID="005-03">
3. Παράνομο κυνήγι πτηνών στη Μάλτα (ψηφοφορία) 
<P>
- Πριν από την ψηφοφορία επί της τροπολογίας 7:
<SPEAKER ID="071" NAME="Louis Grech" AFFILIATION="PSE">
(EN) Κύριε Πρόεδρε, χάριν διευκρίνισης, θα ήθελα να προστεθούν οι λέξεις "την περίοδο εκείνη" μετά τη λέξη "Επιτροπή", οπότε τώρα η τροπολογία 7 θα γίνει ως εξής: "παρατηρεί ότι πριν από την ένταξη της χώρας στην Ευρωπαϊκή Ένωση, η κυβέρνηση της Μάλτας είχε δηλώσει ότι είχε διαπραγματευθεί με την Επιτροπή παρέκκλιση στην εαρινή θήρα· εκφράζει τη λύπη του διότι, παρά το γεγονός ότι άλλες πολιτικές δυνάμεις και τμήματα της κοινωνίας των πολιτών στη Μάλτα είχαν αμφισβητήσει τις δηλώσεις της κυβέρνησης της Μάλτας, η Επιτροπή, την περίοδο εκείνη, προτίμησε να τηρήσει σιγή επί του θέματος, δημιουργώντας έτσι μια ενδεχομένως αμφίσημη κατάσταση"
<P>
(Το Σώμα απορρίπτει την προφορική τροπολογία)
<P>
- Πριν από την ψηφοφορία επί της τροπολογίας 12:
<SPEAKER ID="073" NAME="Simon Busuttil" AFFILIATION="PPE-DE">
(EN) Κύριε Πρόεδρε, η Ομάδα μας ήθελε να ζητήσει ψηφοφορία με ονομαστική κλήση για την τροπολογία 12, αλλά δυστυχώς δεν το κάναμε εγκαίρως. Ζητώ, ως εκ τούτου, από το Σώμα να επιτρέψει μια ψηφοφορία με ονομαστική κλήση για την τροπολογία 12, παρά το γεγονός ότι δεν το ζητήσαμε εγκαίρως. Είμαι σίγουρος ότι η συνάδελφός μου Monica Frassoni δεν θα έχει αντίρρηση.
<P>
(Γέλια)
<P>
(Το Σώμα εγκρίνει την πρόταση)

<CHAPTER ID="003-09">
9. Ισχυρισμοί διατροφής και υγείας που διατυπώνονται στα τρόφιμα (ψηφοφορία) 
<P>
- Έκθεση Adriana Poli Bortone
<P>
- Πριν από την ψηφοφορία:
<SPEAKER ID="072" NAME="Margot Wallström">
Αντιπρόεδρος της Επιτροπής. - (EN) Κυρία Πρόεδρε, η Επιτροπή προβαίνει στην ακόλουθη δήλωση. " Επιτροπή, συμμεριζόμενη τις απόψεις που εκφράστηκαν από το Κοινοβούλιο, αναγνωρίζει την επείγουσα ανάγκη επιστημονικής εκτίμησης των ισχυρισμών για την υγεία των παιδιών που διατυπώνονται ήδη στην αγορά. Ως εκ τούτου, θα δώσει προτεραιότητα στην απαραίτητη διαδικασία που θα επιτρέψει ταχεία απόφαση για ισχυρισμούς που αναφέρονται στην ανάπτυξη και την υγεία των παιδιών και θα ζητήσει επίσης από την Ευρωπαϊκή Αρχή για την Ασφάλεια των Τροφίμων να δώσει προτεραιότητα στη διαδικασία εκτίμησης των εν λόγω ισχυρισμών. Επιπλέον, η Επιτροπή επιβεβαιώνει ότι, εν αναμονή του καθορισμού των θρεπτικών χαρακτηριστικών, η διαδικασία εκτίμησης των εν λόγω ισχυρισμών μπορεί να ξεκινήσει αμέσως.

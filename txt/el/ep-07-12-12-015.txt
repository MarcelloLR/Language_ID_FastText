<CHAPTER ID="015">
Ρύπανση από πετρελαιοκηλίδες στη Μαύρη και στην Αζοφική Θάλασσα η οποία προεκλήθη μετά από βύθιση πλοίων (συζήτηση) 
<SPEAKER ID="338" NAME="Πρόεδρος">
" ημερήσια διάταξη προβλέπει τη συζήτηση της δήλωσης της Επιτροπής σχετικά με τη ρύπανση από πετρελαιοκηλίδες στη Μαύρη και στην Αζοφική Θάλασσα η οποία προεκλήθη μετά από βύθιση πλοίων.
<SPEAKER ID="339" NAME="Μάρκος Κυπριανού">
Μέλος της Επιτροπής. - (EN) Κύριε Πρόεδρε, καταρχάς θα ήθελα να πω ότι ο συνάδελφός μου, κ. Δήμας, λυπάται που δεν μπορεί να παραστεί στη σημερινή συζήτηση αλλά, όπως ξέρετε, συμμετέχει στην παγκόσμια διάσκεψη για την υπερθέρμανση του πλανήτη ως εκπρόσωπος της Κοινότητας.
<P>
Πρόκειται για ένα πολύ σημαντικό θέμα. Ξέρουμε ότι λόγω των έντονων καταιγίδων στην περιοχή της Μαύρης Θάλασσας τον Νοέμβριο χάθηκαν πολλές ζωές και περιουσίες και φυσικά προκλήθηκαν ζημιές στο περιβάλλον, ενώ διέρρευσαν στη θάλασσα 1 300 τόνοι καυσίμων σύμφωνα με τις εκτιμήσεις και βυθίστηκαν πλοία που μετέφεραν θείο. Δυνάμει διμερούς συμφωνίας, η Επιτροπή απέστειλε ομάδα πέντε εμπειρογνωμόνων, στην οποία συμμετείχαν εκπρόσωποι της Επιτροπής και του Προγράμματος των "νωμένων Εθνών για το Περιβάλλον. Οι ουκρανικές επιχειρήσεις καθαρισμού είχαν ήδη αρχίσει όταν έφτασαν επιτόπου οι εμπειρογνώμονες της ΕΕ. Οι τεχνολογίες και οι πόροι που διέθετε η περιοχή κρίθηκαν επαρκείς, και η Ουκρανία δεν εξέφρασε ανάγκη για πρόσθετο εξοπλισμό ανάγκης. Τα κυριότερα αποτελέσματα της αποστολής θα παρουσιαστούν στις ουκρανικές αρχές στο Κίεβο στις 14 Δεκεμβρίου. Κατά τη διάρκεια της συνάντησης αυτής, θα συζητηθεί επίσης η περαιτέρω ενίσχυση της συνεργασίας με στόχο τη βελτίωση της παρακολούθησης της ποιότητας του περιβάλλοντος της Μαύρης Θάλασσας.
<P>
Σύμφωνα με διεθνή στατιστικά στοιχεία για τις πετρελαιοκηλίδες, η εν λόγω πετρελαιοκηλίδα θεωρείται μεσαίου μεγέθους και δεν αναμένεται να προκαλέσει μεγάλη περιβαλλοντική καταστροφή. Φυσικά, αυτό δεν σημαίνει ότι εμείς πρέπει να εφησυχάσουμε, καθώς υπάρχει πάντα το ενδεχόμενο δευτερεύουσας ρύπανσης. Οι πολυάριθμες πιέσεις που δέχεται το περιβάλλον, η ύπαρξη ευαίσθητων ειδών στα στενά, η ευαισθησία της περιοχής από πολιτικής άποψης και ο κίνδυνος πρόκλησης περαιτέρω, παρόμοιων ατυχημάτων στο μέλλον υπογραμμίζουν την ανάγκη για μια πιο ολοκληρωμένη αξιολόγηση της κατάστασης. " Ευρωπαϊκή Επιτροπή εξετάζει, ως εκ τούτου, το ενδεχόμενο παρακολούθησης της κατάστασης μέσω άλλων εργαλείων, όπως οι αποστολές αξιολόγησης μετά την πρόκληση της ζημιάς. Επομένως, αναμένω με ενδιαφέρον να ακούσω τι θα ειπωθεί σχετικά με το θέμα αυτό.
<SPEAKER ID="340" NAME="Stanisław Jałowiecki">
εξ ονόματος της Ομάδας PPE-DE. - (PL) Κύριε Πρόεδρε, εκφράζω την ικανοποίησή μου για την ευκαιρία που μας δίδεται σήμερα να συζητήσουμε την καταστροφή που συνέβη τον περασμένο μήνα στη Μαύρη Θάλασσα, για δύο λόγους τουλάχιστον.
<P>
Ο πρώτος είναι ότι, όσον αφορά πολλές χώρες, συμπεριλαμβανομένης της Ρωσίας, το Ευρωπαϊκό Κοινοβούλιο διαδραματίζει σημαντικό ρόλο ως εκπρόσωπος της κοινής γνώμης. Φανταστείτε τι θα γινόταν στα ευρωπαϊκά μαζικά μέσα ενημέρωσης εάν συνέβαινε παρόμοια καταστροφή, για παράδειγμα, στη Βαλτική. " τηλεόραση θα έδειχνε συνέχεια εικόνες κατεστραμμένης χλωρίδας και πανίδας για πολλές μέρες. Στρατιές ειδικών θα εξηγούσαν ξανά και ξανά τις δυσοίωνες επιπτώσεις της καταστροφής. Στη Ρωσία, όμως, τα ΜΜΕ σιωπούν. Με πολύ μεγάλη δυσκολία κατόρθωσα να συγκεντρώσω ψήγματα πληροφοριών, κυρίως από ουκρανικές πηγές. Είναι σημαντικό επομένως να ακουστεί η φωνή μας στο θέμα αυτό.
<P>
Ο δεύτερος λόγος συνδέεται με αυτό που εγώ αποκαλώ διεύρυνση της ευρωπαϊκής συνειδητοποίησης: συνειδητοποιούμε ότι περιοχές στις οποίες έχουμε δώσει μέχρι στιγμής ελάχιστη ή μηδενική προσοχή, όπως η Μαύρη Θάλασσα, αποτελούν αναπόσπαστο τμήμα της ηπείρου μας, όχι μόνο από γεωγραφικής άποψης αλλά και από την άποψη της φύσης, της οικολογίας, της οικονομίας και του πολιτισμού - συνειδητοποιούμε ότι είμαστε μέρη ενός κοινού συνόλου και ότι τα μέρη αυτά αλληλοεπηρεάζονται.
<P>
" συνειδητοποίηση αυτή πρέπει να συμβάλει στην ενίσχυση του αισθήματος ευθύνης μας, που πρέπει να αφορά και την περιοχή της Μαύρης Θάλασσας. Το εν λόγω αίσθημα ευθύνης μας υπαγορεύει να απαιτήσουμε τη βελτίωση της ασφάλειας της λεκάνης της Μαύρης Θάλασσας στο μέλλον. Επισημαίνω στο σημείο αυτό ότι καταστροφές μικρότερης κλίμακας έχουν συμβεί αρκετές φορές στο πρόσφατο παρελθόν.
<P>
Ως προς αυτό, τα ακόλουθα αιτήματα είναι ιδιαιτέρως σημαντικά. Καταρχάς, η παρακολούθηση της κατάστασης στη Μαύρη Θάλασσα - τόσο τώρα, μόλις ένα μήνα μετά την καταστροφή, αλλά και αργότερα.
<P>
Το επόμενο αίτημα είναι να πείσουμε τις χώρες που συνορεύουν με την Ευρωπαϊκή Ένωση να αρχίσουν επιτέλους να εκσυγχρονίζουν τους στόλους τους, ιδίως τα δεξαμενόπλοιά τους. " Μαύρη Θάλασσα γίνεται όλο και πιο μαύρη, όχι από τις φυσικές αιτίες στις οποίες οφείλει το όνομά της, αλλά από το χρώμα του αργού πετρελαίου. Στο τέλος θα γίνει μια τεράστια δεξαμενή πετρελαίου. Πρέπει να ασκηθούν πιέσεις στις χώρες που γειτονεύουν με την ΕΕ προκειμένου να απαγορευτεί άμεσα η χρήση απαρχαιωμένων δεξαμενόπλοιων μονού κύτους.
<P>
Ζητώ, επομένως, από το Σώμα να εγκρίνει την υποβληθείσα πρόταση ψηφίσματος, με την οποία ζητούμε από το Συμβούλιο και την Επιτροπή να εντείνουν τη συνεργασία μεταξύ της ΕΕ και των γειτονικών της κρατών. Τα χερσαία σύνορα είναι σχετικά εύκολο να κλείσουν, τα θαλάσσια όμως είναι αδύνατο. Εφόσον δεν πρόκειται να χτίσουμε φράγματα, η προτεινόμενη δράση εξυπηρετεί και τα δικά μας συμφέροντα.
<SPEAKER ID="341" NAME="Silvia-Adriana Ţicău">
εξ ονόματος της Ομάδας PSE. - (RO) Κύριε Πρόεδρε, λόγω των πρόσφατων έντονων καταιγίδων στη Μαύρη Θάλασσα, τέσσερα πλοία βυθίστηκαν και επτά υπέστησαν ζημιές, και μεταξύ αυτών δύο πετρελαιοφόρα.
<P>
Τα ατυχήματα συνέβησαν στα στενά Kerch, τα οποία συνδέουν τη Μαύρη με την Αζοφική Θάλασσα και αποτελούν τη βασική οδό εξαγωγής του ρωσικού πετρελαίου προς την Ευρώπη. 2 000 τόνοι πετρελαίου χύθηκαν στη θάλασσα και τα πλοία που βυθίστηκαν μετέφεραν πάνω από 7 τόνους θείου. Ο κοινοτικός μηχανισμός πολιτικής προστασίας απέστειλε επιτόπου ομάδα 7 εμπειρογνωμόνων με στόχο την αξιολόγηση των επιπτώσεων και τον καθορισμό των αναγκαίων ενεργειών.
<P>
Προτείνοντας την υποστήριξη της ανακοίνωσης της Επιτροπής με θέμα τη "Συνέργεια του Εύξεινου Πόντου" ως εισηγήτρια της Επιτροπής Βιομηχανίας, Έρευνας και Ενέργειας του Ευρωπαϊκού Κοινοβουλίου, ζήτησα από την Ένωση να αναλάβει ηγετικό ρόλο όσον αφορά την προώθηση των αρχών της κοινής πολιτικής για τις θαλάσσιες μεταφορές και την ανάπτυξη θαλάσσιων οδών μεταφορών στην εν λόγω περιοχή.
<P>
" νομοθετική δέσμη μέτρων για τις θαλάσσιες μεταφορές είναι σημαντική για την περιοχή της Μαύρης Θάλασσας. " οδηγία για τη διενέργεια ελέγχων στους λιμένες και η οδηγία 65/2005 για την ασφάλεια των λιμένων θα αυξήσουν την ασφάλεια των θαλάσσιων μεταφορών στην περιοχή.
<P>
Το 2006, δυνάμει του μνημονίου συνεργασίας για τη Μαύρη Θάλασσα, πραγματοποιήθηκαν πάνω από 4 650 επιθεωρήσεις πλοίων υπό 83 διαφορετικές σημαίες. Από τις επιθεωρήσεις που πραγματοποίησαν οι αρχές της Βουλγαρίας, της Γεωργίας, της Ρουμανίας, της Ρωσικής Ομοσπονδίας, της Τουρκίας και της Ουκρανίας, προκύπτει ότι το 69,39% των πλοίων παρουσίαζαν προβλήματα, και περίπου στο 6% εξ αυτών έγινε επίσχεση. Από το σύνολο των πλοίων στα οποία έγινε επίσχεση, το 8,7% ήταν φορτηγά πλοία, το 2,9% επιβατηγά πλοία, το 2,7% πλοία που μετέφεραν χημικές ουσίες και το 0,5% πετρελαιοφόρα. Οι επισχέσεις αυτές έγιναν λόγω προβλημάτων στα συναφή με την ασφάλεια πλοήγησης συστήματα, λόγω ελλείψεων όσον αφορά τον εξοπλισμό διάσωσης και λόγω ελαττωμάτων εξοπλισμού και δομικών στοιχείων που σχετίζονται με τη σταθερότητα του πλοίου.
<P>
Επίσης, οι χώρες που βρέχονται από τη Μαύρη Θάλασσα, όπως η Γεωργία, περιλαμβάνονται στη μαύρη λίστα του μνημονίου συνεργασίας του Παρισιού, και οι άλλες 5 χώρες που βρέχονται από τη Μαύρη Θάλασσα περιλαμβάνονται στη γκρι λίστα.
<P>
Φρονώ ότι η Ένωση πρέπει να καταβάλει περισσότερες προσπάθειες για την ενίσχυση της ασφάλειας των θαλάσσιων μεταφορών στην περιοχή.
<P>
Ο Ευρωπαϊκός Οργανισμός για την Ασφάλεια στη Θάλασσα, από κοινού με τη Γραμματεία του μνημονίου συνεργασίας του Παρισιού και τα κράτη μέλη, θα χρηματοδοτήσουν μελέτες και προγράμματα για την ενίσχυση της ασφάλειας των θαλάσσιων μεταφορών. Από το 2007, ο οργανισμός στηρίζει τα κράτη μέλη, παρέχοντάς τους συνδρομή, προκειμένου να αναπτύξουν τα αναγκαία μέσα για την πρόληψη και την καταπολέμηση της ρύπανσης της θάλασσας με τοξικές ουσίες.
<P>
Μέσω του προϋπολογισμού ΔΕΔ-Μ, η Επιτροπή έχει ήδη εκπονήσει σχέδια για την ανάπτυξη θαλάσσιων οδών στην περιοχή της Βαλτικής Θάλασσας, της Μεσογείου και των θαλασσών της Δυτικής Ευρώπης. Ζητώ από την Επιτροπή να εκπονήσει παρόμοια μελέτη για την περιοχή της Μαύρης Θάλασσας και ζητώ ακόμη να χρησιμοποιηθεί και στην περιοχή της Μαύρης Θάλασσας η υπηρεσία CleanSeaNet, την οποία έχει αναπτύξει ο οργανισμός και η οποία αφορά την ανίχνευση πετρελαιοκηλίδων και τον έλεγχο των ευρωπαϊκών υδάτων.
<SPEAKER ID="342" NAME="Roberts Zīle">
εξ ονόματος της Ομάδας UEN. - (LV) Σας ευχαριστώ, κύριε Πρόεδρε, κύριε Επίτροπε. Καταρχάς, θα ήθελα να ευχαριστήσω τον κ. Costa, που υπέβαλε την πρόταση ψηφίσματος για το υπό συζήτηση θέμα εξ ονόματος της Επιτροπής Μεταφορών και Τουρισμού. Από πολιτικής άποψης, όμως, θα επιθυμούσα πολύ πιο άμεση αντίδραση από το να τονίζουμε απλώς ότι δεν πρέπει να καθυστερήσει το Συμβούλιο να εγκρίνει θέση για τις επτά νομοθετικές προτάσεις της τρίτης δέσμης μέτρων για την ασφάλεια στη θάλασσα. Κατά την άποψή μου, η στάση αυτή δεν λύνει κανένα πρόβλημα στις επικίνδυνες από οικολογικής σκοπιάς εσωτερικές θάλασσες, όπως είναι η Μαύρη Θάλασσα και η Βαλτική, οι οποίες περιβάλλονται τόσο από κράτη μέλη της ΕΕ όσο και από τη Ρωσία. Δεδομένων των τιμών του πετρελαίου και των συναφών κερδών, οι ρωσικές εξαγωγές πετρελαίου θα αυξηθούν ταχύτατα στο μέλλον. Αυτό συμβαδίζει με την πολιτική μεταφορών που εφαρμόζει η Ρωσία: να εξάγει πετρέλαιο μέσω των λιμένων της χώρας της, ενώ ταυτόχρονα να κρατά κλειστούς τους αγωγούς στους τερματικούς σταθμούς πετρελαίου της ΕΕ στο Ventspils και στο Būtingė. Μπορούμε να περιμένουμε αύξηση της ζήτησης για τα δεξαμενόπλοια αυτά; Θα γίνουν στον στόλο δεξαμενόπλοιων της Ρωσίας οι αναγκαίες επενδύσεις ώστε να αποφευχθεί η περαιτέρω χρήση των ηλικίας 40 ετών δεξαμενόπλοιων και σκαφών μονού κύτους που έχουν σχεδιαστεί για ποτάμια χρήση; Δεν νομίζω. Το βασικό κίνητρο για ενδεχόμενη μεταφορά πετρελαίου μέσω θαλάσσης στο μέλλον θα είναι αυτά τα απαρχαιωμένα πλοία που είναι όσο το δυνατόν φθηνότερα. Φρονώ ότι εάν τα αυστηρά μέτρα για την ασφάλεια στη θάλασσα ισχύσουν μόνο στην Ευρωπαϊκή Ένωση, το περιβάλλον στις γειτονικές θάλασσες δεν θα σωθεί εκτός κι αν εφαρμοστούν διεθνή πρότυπα. Σας ευχαριστώ.
<SPEAKER ID="343" NAME="Péter Olajos" AFFILIATION="PPE-DE">
(HU) Τις τελευταίες δεκαετίες έχει σημειωθεί ραγδαία ανάπτυξη σε πολλούς τομείς, αλλά τίποτα δεν συγκρίνεται με την ανάπτυξη του παγκόσμιου εμπορίου και της συναφούς μεταφοράς αγαθών. " μεταφορά αγαθών μέσω θαλάσσης έχει διαδραματίσει σημαντικό ρόλο στη ραγδαία αυτή ανάπτυξη, καθώς το 90% του εξωτερικού εμπορίου της Ευρωπαϊκής Ένωσης αφορά αυτόν τον τομέα. Εφόσον αυτή είναι η κυριότερη μέθοδος μεταφοράς, νομίζω ότι δικαίως όλοι περιμένουμε αυτή η οδός μεταφοράς ανθρώπων και αγαθών να είναι επίσης ασφαλής και καθαρή ώστε να μειωθούν οι κίνδυνοι ατυχημάτων στη θάλασσα και η ρύπανση που προκαλούν τα πλοία.
<P>
Τον τελευταίο μήνα συνέβησαν τρεις σοβαρές καταστροφές, η συνολική κλίμακα των οποίων είναι ίδια με τη ρύπανση που προκάλεσε το Exxon Valdez το 1989, επομένως πρέπει να σοβαρευτούμε. Πρέπει να δοθεί προσοχή στη σημασία της πρόληψης και της λήψης αποτελεσματικών μέτρων. " ζημιά που προκαλείται στο περιβάλλον από ατυχήματα σαν κι αυτό δεν σταματά στα σύνορα μιας χώρας ή δύο, ή μιας ηπείρου, αλλά θέτει σε κίνδυνο και τελικά θα καταστρέψει ανεπανόρθωτα τις κοινές μας αξίες και τους κοινούς μας φυσικούς θησαυρούς. Είναι επομένως επείγουσα η ανάγκη για αποτελεσματικότερο διεθνή συντονισμό σε σχέση με σήμερα, για εντατική πρόληψη και για αποτελεσματική αντιμετώπιση των συνεπειών των ατυχημάτων. Πρέπει επίσης να επανεξεταστεί χωρίς καθυστέρηση η διεθνής νομοθεσία στον εν λόγω τομέα, να κλείσουμε τα κενά, να απαγορεύσουμε στα πλοία που έχουν σχεδιαστεί για ποτάμια κυκλοφορία να βγαίνουν στη θάλασσα, και να επιβάλουμε αποτελεσματικά την αρχή "ο ρυπαίνων πληρώνει". Είναι καθήκον της Ευρωπαϊκής Ένωσης να ασκήσει πιέσεις για τη λήψη μέτρων ασφαλούς ναυσιπλοΐας στη θάλασσα σε διεθνές επίπεδο, όπως ισχύει ήδη στην Ευρωπαϊκή Ένωση. Σας ευχαριστώ.
<SPEAKER ID="344" NAME="Daciana Octavia Sârbu" AFFILIATION="PSE">
(RO) Κύριε Πρόεδρε, το ατύχημα του Νοεμβρίου προκάλεσε οικολογική ζημιά τόσο στη Μαύρη όσο και στην Αζοφική Θάλασσα, καταδεικνύοντας ότι τα θαλάσσια ύδατα δεν έχουν σύνορα και ότι οι πετρελαιοκηλίδες που προκαλούνται από ατυχήματα τα οποία συμβαίνουν εκτός της Ευρώπης επηρεάζουν και τα παράκτια οικοσυστήματα των κρατών μελών.
<P>
Τα πλοία που βυθίστηκαν και ρύπαναν τη Μαύρη Θάλασσα είχαν σχεδιαστεί για ναυσιπλοΐα σε εσωτερικά ύδατα και όχι στη θάλασσα, με αποτέλεσμα να χυθούν στη θάλασσα αρκετοί τόνοι πετρελαίου και να πληγούν τα θαλάσσια φυσικά ενδιαιτήματα. Πάνω από 15 000 πουλιά και δελφίνια καλύφθηκαν από πετρέλαιο και αρκετά σπάνια είδη χλωρίδας και πανίδας, τόσο στην ακτή όσο και στον βυθό της Μαύρης Θάλασσας, καταστράφηκαν, με αποτέλεσμα να απαιτούνται πλέον σημαντικές προσπάθειες προκειμένου να αποκατασταθεί το οικοσύστημα της Μαύρης Θάλασσας στην αρχική του μορφή.
<P>
" υποβάθμιση της θαλάσσιας ζωής έχει πολλές αρνητικές συνέπειες, καθώς επηρεάζει την οικολογική ασφάλεια, αλλά και την ποιότητα ζωής και την υγεία του πληθυσμού. " οξεία υποβάθμιση της βιοποικιλότητας της Μαύρης Θάλασσας είναι ανησυχητική λόγω της διαρκούς υποβάθμισης του οικοσυστήματος, της παράνομης αλιείας και της υπερεκμετάλλευσης των φυσικών πόρων, και οι πετρελαιοκηλίδες συμβάλλουν στην επιδείνωση των περιβαλλοντικών συνθηκών στην περιοχή, η οποία θεωρείται η πιο μολυσμένη σε ολόκληρο τον κόσμο.
<P>
Οι αρχηγοί κρατών και κυβερνήσεων της Ευρωπαϊκής Ένωσης έχουν δεσμευτεί να σταματήσουν την υποβάθμιση της βιοποικιλότητας μέχρι το 2010· οι στόχοι αυτοί πρέπει να επιτευχθούν και όσον αφορά τη θάλασσα.
<P>
Πρέπει να διασφαλίσουμε ότι οι θαλάσσιες μεταφορές στην Ευρωπαϊκή Ένωση διεξάγονται υπό συνθήκες ασφαλείας, και ότι τα θαλάσσια σύνορα προστατεύονται όσο το δυνατόν αποτελεσματικότερα από διασυνοριακές απειλές. Επιπλέον, η νέα Πράσινη Βίβλος σχετικά με τα βασιζόμενα στην αγορά εργαλεία για το περιβάλλον και τους συναφείς πολιτικούς σκοπούς αποσκοπεί στην καλύτερη εφαρμογή της αρχής "ο ρυπαίνων πληρώνει" και ευελπιστώ ότι θα επηρεάσει θετικά τις μεθόδους πρόληψης των οικολογικών καταστροφών αυτού του τύπου.
<SPEAKER ID="345" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, κύριοι συνάδελφοι, η Μαύρη Θάλασσα δεν είναι μόνο εξωτερικό σύνορο της Ευρωπαϊκής Ένωσης μετά την προσχώρηση της Βουλγαρίας και της Ρουμανίας αλλά και μια θάλασσα με τεράστιο οικονομικό δυναμικό για την ανάπτυξη της ΕΕ. Εάν θεωρήσουμε τη Μαύρη Θάλασσα και την Κασπία ως μια περιοχή, η αγορά της έχει δυναμικό αξίας άνω των 200 εκατομμυρίων ευρώ όσον αφορά το εξωτερικό εμπόριο και πληθυσμό που υπερβαίνει τα 350 εκατομμύρια ανθρώπους.
<P>
Επιτρέψτε μου να σας θυμίσω τη συζήτηση που είχαμε τον Σεπτέμβριο μετά τις μεγάλες πλημμύρες και πυρκαγιές στην Ευρώπη. Τότε συζητήσαμε την ανάγκη ύπαρξης κοινών δυνάμεων που θα βοηθούν τα κράτη μέλη να αντιμετωπίζουν φυσικές καταστροφές σαν κι αυτές που μας έπληξαν φέτος. Παρόμοια ανάγκη θα μπορούσε να προσδιοριστεί τώρα για την περιοχή της Μαύρης Θάλασσας. Πρώτον, καλώ την Ευρωπαϊκή Επιτροπή και, φυσικά, τα κράτη μέλη, ιδίως τη Βουλγαρία και τη Ρουμανία, να ξεκινήσουν κατά προτεραιότητα μελέτη με θέμα την ανάγκη σύστασης περιφερειακού κέντρου διάσωσης στην περιοχή της Μαύρης Θάλασσας το οποίο θα βοηθά τις χώρες να αντιμετωπίζουν σοβαρές καταστάσεις όπως αυτή που προέκυψε μερικούς μήνες πριν. Δεύτερον, πρέπει να γίνει ενδελεχής ανάλυση των βασικών αιτιών αυτών των καταστροφών, αλλά και όλων των άλλων καταστροφών στην περιοχή της Μαύρης Θάλασσας, ώστε να αντληθούν τα σχετικά διδάγματα και να διατυπωθούν συστάσεις για την πολιτική μας στην περιοχή. Τρίτον, είναι πια καιρός να θεσπίσουμε περιφερειακό κέντρο πληροφόρησης για τη ναυσιπλοΐα στη Μαύρη Θάλασσα, το οποίο θα συμβάλλει στην ασφάλεια των οδών μεταφοράς και, γενικότερα, της ναυσιπλοΐας στην περιοχή.
<P>
Πρέπει να αντιμετωπίσουμε την τραγωδία στα στενά Kerch όσο το δυνατόν συντομότερα, ιδίως όσοι από εμάς βρεχόμαστε από τη Μαύρη Θάλασσα. Ας επωφεληθούμε όμως από την τραγωδία αυτή για να αναζητήσουμε λόγους και ευκαιρίες συνεργασίας μεταξύ των κρατών μελών, της Επιτροπής και των λοιπών χωρών που βρέχονται από τη Μαύρη Θάλασσα προκειμένου να ενισχυθεί η ασφάλεια αυτής της σημαντικής ευρωπαϊκής οδού. Σας ευχαριστώ.
<SPEAKER ID="346" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, ως εισηγήτρια για την περιφερειακή συνεργασία στη Μαύρη Θάλασσα, εκφράζω την ικανοποίησή μου για τη συζήτηση αυτή, αλλά και τη λύπη μου για το γεγονός ότι το θέμα της συζήτησής μας είναι, στην πραγματικότητα, η λυπηρή αναγνώριση του γεγονότος ότι η Ευρωπαϊκή Ένωση δεν δίδει ακόμη στη Μαύρη Θάλασσα την απαιτούμενη προσοχή ούτε εφαρμόζει σε ικανοποιητικό επίπεδο τις σχεδιασμένες δράσεις.
<P>
Εντούτοις, θα ήθελα να σας υπενθυμίσω ότι, από τη στιγμή που προσχώρησαν στην Ευρωπαϊκή Ένωση η Βουλγαρία και η Ρουμανία, η Μαύρη Θάλασσα έχει καταστεί εν μέρει εσωτερική θάλασσα και δεν μπορούμε να αγνοούμε τη στρατηγική της σημασία για ολόκληρο τον κόσμο.
<P>
" περιοχή της Μαύρης Θάλασσας είναι ιδιαίτερα σημαντική από την άποψη της ενεργειακής πολιτικής και της πολιτικής μεταφορών της Ευρωπαϊκής Ένωσης. Επομένως, αυτό μας αναγκάζει να αναπτύξουμε μια συνολική και ολοκληρωμένη στρατηγική για ολόκληρη την περιοχή, μια στρατηγική που θα αποσκοπεί στη βελτίωση της ασφάλειας, στην αειφόρο ανάπτυξη και στην πλήρη ενσωμάτωση των διαφόρων παραμέτρων προστασίας του περιβάλλοντος. Ακόμη, προκειμένου να διαμορφωθεί ουσιαστική πολιτική σε περιφερειακό επίπεδο, απαιτούνται κοινές προσπάθειες από όλες τις χώρες που περιβάλλουν την εν λόγω θάλασσα, προσπάθειες που να υπερβαίνουν το εθνικό και διμερές πλαίσιο.
<P>
Ως εκ τούτου, εκφράζω την ικανοποίησή μου για τη δρομολόγηση της Συνέργειας του Εύξεινου Πόντου του 2007, αλλά επαναλαμβάνω μια σημαντική πτυχή της έκθεσής μου, ήτοι την ανάγκη λήψης συγκεκριμένων και σαφών μέτρων για την προώθηση και την επίτευξη αυτής της πρωτοβουλίας συνεργασίας, τόσο εντός της περιοχής όσο και μεταξύ της εν λόγω περιοχής και της Ευρωπαϊκής Ένωσης.
<P>
" τραγωδία που προκάλεσε στις 11 Νοεμβρίου 2007 η πετρελαιοκηλίδα μας έδειξε ότι οφείλουμε να ενώσουμε τις προσπάθειές μας σε αυτόν τον τομέα. " Ευρωπαϊκή Ένωση καλείται να διαδραματίσει καίριο ρόλο, τόσο μέσω της αυξημένης συμμετοχής της στην προώθηση της Συνέργειας του Εύξεινου Πόντου όσο και ενθαρρύνοντας τους γείτονες και εταίρους της προς αυτή την κατεύθυνση. Αυτό είναι το μόνο μέσο που διαθέτουμε για να μπορέσουμε να ανταποκριθούμε αποτελεσματικά στις προσδοκίες και τις εκκλήσεις των συμπολιτών μας οι οποίοι πλήττονται επί του παρόντος από τις άμεσες συνέπειες της καταστροφής της 11ης Νοεμβρίου.
<SPEAKER ID="347" NAME="Rumiana Jeleva" AFFILIATION="PPE-DE">
(BG) Θα ήθελα, καταρχάς, να εκφράσω την ικανοποίησή μου για τη γνώμη που εξέδωσε η Επιτροπή. " παρούσα συζήτηση αποδεικνύει ότι η Μαύρη Θάλασσα βρίσκεται πλέον στο επίκεντρο της προσοχής της ευρωπαϊκής πολιτικής και των Ευρωπαίων πολιτικών. Επαινώ την προσέγγιση αυτή και φρονώ ότι θα ωφελήσει όλους τους πολίτες της Ευρωπαϊκής Ένωσης. Όπως αναφέρθηκε νωρίτερα, πρέπει να γίνουν πολλά ακόμη για την προστασία της Μαύρης Θάλασσας. Το θέμα είναι πώς θα προληφθούν καταστροφές σαν και αυτή που συνέβη στα στενά Kerch. Δεν είναι δυνατό ασφαλώς να προληφθούν πλήρως οι καταστροφές, μπορούν όμως κάλλιστα να ελαχιστοποιηθούν οι βασικές τους αιτίες.
<P>
Δύο είναι οι τρόποι για την καλύτερη προστασία των θαλασσών μας. Πρώτον, να συνεχίσουμε να προωθούμε την περιφερειακή συνεργασία. Δεύτερον, παράλληλα με την περιφερειακή συνεργασία, χρειάζονται καλύτερες πολιτικές όσον αφορά τη ναυσιπλοΐα. Τα μέτρα που προτείνονται στην τρίτη δέσμη μέτρων για τη θαλάσσια πολιτική κινούνται προς τη σωστή κατεύθυνση και πρέπει να εφαρμοστούν κατά τον καλύτερο δυνατό τρόπο. " εφαρμογή τους είναι απαραίτητη για την πρόληψη περιστατικών σαν κι αυτό που συνέβη στα στενά Kerch της Μαύρης Θάλασσας. Καθώς το Ευρωπαϊκό Κοινοβούλιο και η Επιτροπή δήλωσαν αρκετό καιρό πριν ότι στηρίζουν τη δέσμη μέτρων, είναι πλέον καιρός να δραστηριοποιηθεί το Συμβούλιο και να προβεί στα αναγκαία βήματα για την εφαρμογή της εν λόγω δέσμης μέτρων. " επιτυχής εφαρμογή των προβλεπόμενων στη δέσμη μέτρων, σε συνδυασμό με την ενίσχυση της περιφερειακής συνεργασίας, π.χ. μέσω της οικονομικής συνεργασίας για τη Μαύρη Θάλασσα και της πρωτοβουλίας DABLAS για την προστασία του περιβάλλοντος, ενδέχεται να συμβάλει σημαντικά στη βελτίωση της ασφάλειας των θαλασσών μας και, ταυτόχρονα, στη βελτίωση της ανταγωνιστικότητας της ναυσιπλοΐας μας.
<P>
Φρονώ ότι η καταστροφή αυτή αποδεικνύει για μια ακόμη φορά τη σπουδαιότητα του συναφούς με τις θάλασσές μας θέματος και την ανάγκη θέσπισης κατάλληλων πολιτικών για την πρόληψη παρόμοιων ατυχημάτων και την προστασία του περιβάλλοντος. Θεωρώ, επομένως, ότι είναι πια καιρός να υλοποιηθεί και να τεθεί σε εφαρμογή η τρίτη δέσμη μέτρων στο πλαίσιο της πολιτικής για τις θαλάσσιες μεταφορές. Σας ευχαριστώ.
<SPEAKER ID="348" NAME="Gabriele Albertini" AFFILIATION="PPE-DE">
(IT) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, θα ήθελα να εξηγήσω, εξ ονόματος της Επιτροπής Μεταφορών και Τουρισμού, γιατί υποβάλλουμε αυτή την πρόταση ψηφίσματος για τα πλοία που βυθίστηκαν στα στενά Kerch της Μαύρης Θάλασσας. Είναι έκφραση αλληλεγγύης προς τα θύματα αυτής της καταστροφής!
<P>
Καλούμε το Συμβούλιο και την Επιτροπή να παρακολουθούν προσεκτικά την κατάσταση στη Μαύρη Θάλασσα και να λάβουν συγκεκριμένα μέτρα για τον περιορισμό των οικολογικών επιπτώσεων της καταστροφής. " Ευρώπη δεν διαθέτει ακόμη τους κανονισμούς που χρειάζονται για την πρόληψη τόσο σοβαρών ατυχημάτων σαν κι αυτό που συνέβη στη Μαύρη Θάλασσα· οι κανονισμοί αυτοί πρέπει, μεταξύ άλλων, να καθιστούν τα κράτη υπεύθυνα για την ασφάλεια των πλοίων που φέρουν τη σημαία τους και για τη δίωξη, ακόμη και στα αστικά δικαστήρια, όσων ευθύνονται για τέτοιες περιβαλλοντικές καταστροφές.
<P>
Παρότι το Ευρωπαϊκό Κοινοβούλιο ενέκρινε κατά την πρώτη ανάγνωση τον Απρίλιο του 2007 την τρίτη δέσμη μέτρων για την ασφάλεια στη θάλασσα, η τελευταία δεν έχει ακόμη εγκριθεί πλήρως και για άγνωστους λόγους έχει μπλοκαριστεί στο Συμβούλιο, παρά τη δέσμευση που ανέλαβε η πορτογαλική Προεδρία για το θέμα ενώπιον της Επιτροπής Μεταφορών και του Κοινοβουλίου. " εν λόγω δέσμη μέτρων, που αποτελείται από επτά εκθέσεις, είναι ολοκληρωμένη: ενισχύει τα συναφή με την ασφάλεια στη θάλασσα πρότυπα, προστατεύει τους επιβάτες, περιορίζει την περιβαλλοντική ζημία σε περίπτωση ατυχημάτων, και καθορίζει τις υποχρεώσεις και τις ευθύνες των κρατών, των μεταφορών και των πλοιοκτητών. Το Συμβούλιο αποδεικνύει, συζητώντας αποσπασματικά το θέμα και δίνοντας προτεραιότητα σε ορισμένες πτυχές μόνο και όχι σε άλλες, ότι δεν επιθυμεί να αντιμετωπίσει με σοβαρότητα το ζήτημα της ασφάλειας και ότι θέλει να φρενάρει τη δέσμη μέτρων στο σύνολό της.
<P>
" ασφάλεια των θαλάσσιων μεταφορών είναι πολύ σημαντικό ζήτημα για να παίζονται παιχνίδια τακτικής, πολύ σοβαρό λόγω των περιστατικών που έχουν ήδη συμβεί: Erika, Prestige, και πιο πρόσφατα Segesta Jet στο στενό της Messina και Sea Diamond στη Σαντορίνη! Λόγω των ατυχημάτων που συνέβησαν ήδη και λόγω της αύξησης της θαλάσσιας κυκλοφορίας στην Ευρώπη και στον κόσμο, η οποία θα οδηγήσει σε αύξηση των κινδύνων στο μέλλον.
<P>
Για τον λόγο αυτό, το Ευρωπαϊκό Κοινοβούλιο εκτιμά ότι πρέπει να προωθηθούν το ταχύτερο δυνατό και οι επτά προτάσεις, προτού συμβεί άλλη περιβαλλοντική καταστροφή με ανθρώπινες απώλειες: εναρμόνιση των τύπων ταξινόμησης, υποχρέωση των κρατών να παρακολουθούν τα πλοία που φέρουν τη σημαία τους, έλεγχος των πλοίων στους λιμένες και παρακολούθηση των κινήσεών τους, λήψη αποφάσεων όσον αφορά τις ενέργειες που πρέπει να αναλαμβάνονται σε περιπτώσεις ατυχημάτων, και παρακολούθηση και διαχείριση των ευθυνών όσον αφορά τρίτους και επιβάτες. Καλούμε συνεπώς το Συμβούλιο να μην αγνοήσει αυτή την τραγική προειδοποίηση που μας ήρθε από τη Μαύρη Θάλασσα.
<SPEAKER ID="349" NAME="Μάρκος Κυπριανού">
Μέλος της Επιτροπής. - (EN) Κύριε Πρόεδρε, δυο-τρία πράγματα θέλω να πω μόνο. Καταρχάς, όσον αφορά τη Ρωσία, ζήτημα που έθιξαν αρκετοί βουλευτές. Θέλω να πω ότι ο κοινοτικός μηχανισμός πολιτικής προστασίας μπορεί να ενεργοποιηθεί μόνο κατόπιν αιτήματος της εκάστοτε πληγείσας χώρας. Επίσημες επιστολές παροχής συνδρομής απεστάλησαν τόσο στην Ουκρανία όσο και στη Ρωσική Ομοσπονδία. " Ουκρανία απάντησε θετικά, ζητώντας βοήθεια, ενώ η Ρωσία αρνήθηκε την παροχή βοήθειας.
<P>
Όσον αφορά το γενικότερο θέμα της ασφάλειας των θαλάσσιων μεταφορών, ο συνάδελφός μου αντιπρόεδρος Barrot απέστειλε στις 10 Δεκεμβρίου επιστολή στον συνάδελφό του κ. Levitin, τον Υπουργό Μεταφορών της Ρωσίας, στην οποία διατύπωνε τις ανησυχίες αυτές και τόνιζε τη σημασία της ενίσχυσης της συνεργασίας ΕΕ-Ρωσίας στη Μαύρη Θάλασσα αλλά και στη Βαλτική - με στόχο τη βελτίωση της ασφάλειας στη θάλασσα.
<P>
" αντιμετώπιση των συναφών με το θαλάσσιο περιβάλλον προβλημάτων σε περιφερειακό επίπεδο είναι ένας από τους ακρογωνιαίους λίθους της στρατηγικής για τις θαλάσσιες μεταφορές της Ευρωπαϊκής Ένωσης και της προτεινόμενης οδηγίας με θέμα τη στρατηγική για τις θαλάσσιες μεταφορές, για την οποία επιτεύχθηκε συμφωνία μεταξύ του Συμβουλίου και του Κοινοβουλίου κατά τη δεύτερη ανάγνωση. Πρόκειται για μια θετικότατη εξέλιξη, κατά τη γνώμη μου.
<P>
" Επιτροπή έχει διατυπώσει τις απόψεις της περί ενδεχόμενης στρατηγικής στην περιοχή στην ανακοίνωσή της με τίτλο "Συνέργεια του Εύξεινου Πόντου - μια νέα πρωτοβουλία περιφερειακής συνεργασίας". " πρόταση προωθεί μια πρωτοβουλία που θα επικεντρώνει την προσοχή της σχετικής πολιτικής στο περιφερειακό επίπεδο. Τα πλοία που εμπλέκονται στα πρόσφατα ατυχήματα στη Μαύρη Θάλασσα ανήκουν σε ειδική κατηγορία πλοίων, στα λεγόμενα πετρελαιοφόρα θαλάσσης/ποταμού, τα οποία μπορούν να πλέουν στις ανοιχτές θάλασσες υπό ορισμένους περιορισμούς.
<P>
Γενικότερα, την Επιτροπή ανησυχεί η πιθανότητα τα πλοία αυτής της κατηγορίας να πλέουν για εμπορικούς σκοπούς και σε άλλες θάλασσες της Ευρωπαϊκής Ένωσης ή σε θάλασσες που συνορεύουν με την Ευρωπαϊκή Ένωση, και συγκεκριμένα στη Βαλτική. Στους κόλπους της ΕΕ ισχύουν αυστηροί κανόνες για την ασφάλεια των θαλάσσιων μεταφορών και την κατάσταση των πλοίων, αλλά ανησυχούμε για το τι συμβαίνει σε διεθνή ύδατα τόσο διότι επηρεάζεται άμεσα η ΕΕ όσο και επειδή ενδιαφερόμαστε για το περιβάλλον του πλανήτη. Τα συγκεκριμένα ατυχήματα καταδεικνύουν επίσης πόσο σημαντικό είναι να συνεχίσουν να ασκούνται πιέσεις για τα συναφή με την ασφάλεια των θαλάσσιων μεταφορών ζητήματα τόσο σε κοινοτικό όσο και σε διεθνές επίπεδο.
<P>
Ως προς αυτό, όπως επεσήμαναν ήδη το Κοινοβούλιο και κάποιοι βουλευτές, πρέπει να επιταχυνθεί η εξέταση των επτά προτάσεων της τρίτης δέσμης μέτρων για την ασφάλεια των θαλάσσιων μεταφορών.
<P>
Τέλος, όσον αφορά την αντίδραση σε συναφείς καταστροφές, η Επιτροπή είναι αποφασισμένη να ενισχύει διαρκώς τα κοινοτικά εργαλεία αντίδρασης, όπως τον κοινοτικό μηχανισμό πολιτικής προστασίας, με στόχο την ταχεία και αποτελεσματική επέμβαση σε περίπτωση παρόμοιων καταστροφών στο μέλλον. Στο πλαίσιο αυτό εντάσσεται επίσης η συνεργασία της ΕΕ με τις γειτονικές της χώρες, π.χ. τις χώρες που βρέχονται από τη Μαύρη Θάλασσα, και φυσικά με άλλες τρίτες χώρες.
<P>
Θα ήθελα να ευχαριστήσω τους βουλευτές για τη συζήτηση. Θα μεταφέρω ασφαλώς στον συνάδελφό μου τα ενδιαφέροντα θέματα που θίξατε.
<SPEAKER ID="350" NAME="Πρόεδρος">
Έχω λάβει μία πρόταση ψηφίσματος η οποία υποβλήθηκε σύμφωνα με το άρθρο 103, παράγραφος 2/108, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 13 Δεκεμβρίου 2007.
<P>
(" συνεδρίαση διακόπτεται στις 7.30 μ.μ. και επαναλαμβάνεται στις 9.00 μ.μ.)

<CHAPTER ID="014">
Σαρωτές σώματος - Η λειτουργία των υπηρεσιών πληροφοριών στο πλαίσιο των στρατηγικών κατά της τρομοκρατίας (συζήτηση)
<SPEAKER ID="510" NAME="Πρόεδρος">
Το επόμενο σημείο της ημερήσιας διάταξης είναι η κοινή συζήτηση όσον αφορά την καταπολέμηση της τρομοκρατίας και τις δηλώσεις του Συμβουλίου και της Επιτροπής σχετικά με τους σαρωτές σώματος και τη λειτουργία των υπηρεσιών πληροφοριών στο πλαίσιο των στρατηγικών κατά της τρομοκρατίας.
<SPEAKER ID="511" NAME="Alfredo Pérez Rubalcaba" LANGUAGE="ES">
Κύριε Πρόεδρε, κυρίες και κύριοι, θα ήθελα καταρχάς να ευχαριστήσω το Κοινοβούλιο για την ευκαιρία διεξαγωγής μιας ήρεμης συζήτησης όσον αφορά την αντιτρομοκρατική πολιτική και ειδικότερα ορισμένα στοιχεία της αντιτρομοκρατικής πολιτικής. Επικροτώ επίσης την επιλογή της χρονικής στιγμής διεξαγωγής αυτής της συζήτησης, καθώς παρήλθε ένα εύλογο χρονικό διάστημα από την παγκόσμια αίσθηση που προκάλεσε η αποτυχημένη επίθεση στο Ντιτρόιτ τον περασμένο Δεκέμβριο.
<P>
Βέβαια, όταν συμβαίνει κάτι ανάλογο, όταν τίθεται θέμα καταπολέμησης μιας απειλής, όπως είναι η απειλή της τρομοκρατίας, πιστεύω ότι πρέπει να αντιδρούμε, τάσσομαι όμως πολύ περισσότερο υπέρ του να εργαζόμαστε ψύχραιμα και αδιάλειπτα, αργά αλλά σταθερά, όπως λέμε στη χώρα μου. Θα ήθελα να τονίσω στο Σώμα ότι η απειλή της τρομοκρατίας διόλου δεν έχει μειωθεί σε καμία από τις χώρες της ΕΕ.
<P>
Γνωρίζουμε ότι οι τρομοκράτες μας παρατηρούν, γνωρίζουμε ότι είναι καινοτόμοι και ότι επιχειρούν να αλλάζουν τις μεθόδους τους, προκειμένου να αποφεύγουν τις στρατηγικές μας στο πλαίσιο της καταπολέμησης της τρομοκρατίας. Για τον λόγο αυτόν, η στρατηγική μας επίσης πρέπει να είναι καινοτόμα και πολυδιάστατη· πρέπει να βελτιωθεί και κυρίως πρέπει να μάθουμε από τα λάθη μας, καθώς όντως κάνουμε λάθη.
<P>
Λαμβανομένων υπόψη των παραπάνω, γνωρίζουμε όλοι καλά ότι αν δεν είχε γίνει η αποτυχημένη απόπειρα στο Ντιτρόιτ τον Δεκέμβριο, πιθανόν να μην διεξήγαμε συζήτηση για το ζήτημα αυτό με τους όρους που το κάνουμε εδώ στο Σώμα. Με άλλα λόγια, αυτή η συζήτηση προκύπτει από την ανάγκη για προφυλάξεις και ιδιαίτερα για συμπεράσματα, τα οποία συναγάγαμε όλοι μας εξετάζοντας την επιτυχία στο Ντιτρόιτ, στην οποία μόλις αναφέρθηκα.
<P>
Στο επίκεντρο της σημερινής συζήτησης βρίσκεται επίσης μια ανάλυση αναφορικά με το πού κάναμε λάθος στην αντιμετώπιση της εικαζόμενης επίθεσης, καθώς και αναφορικά με τα μέτρα που υιοθετούν οι διάφορες χώρες, ώστε να αποτραπεί η επανάληψη αυτών των λαθών. Επομένως, μιλάμε για την ανάλυση δεδομένων, για τις αντιτρομοκρατικές υπηρεσίες· μιλάμε για την ανταλλαγή δεδομένων και μιλάμε για τους σαρωτές σώματος. Μιλάμε για λάθη που έγιναν σε μια απόπειρα που ευτυχώς απέτυχε.
<P>
Δεδομένου ότι αυτό είναι το θέμα της συζήτησής μας, θα ήθελα να αναφέρω μερικά από τα πλέον προφανή συμπεράσματα, τα οποία νομίζω ότι μπορώ να συναγάγω από την αποτυχημένη επίθεση στο Ντιτρόιτ. Υπάρχουν πέντε συμπεράσματα.
<P>
Πρώτον, το Ντιτρόιτ καταδεικνύει ότι οι τρομοκράτες εξακολουθούν να στοχεύουν κατά προτεραιότητα την πολιτική αεροπορία.
<P>
Δεύτερον, το Ντιτρόιτ καταδεικνύει τη σημασία της συλλογής δεδομένων, αλλά και του συσχετισμού και της ανάλυσής τους.
<P>
Τρίτον, το Ντιτρόιτ καταδεικνύει ότι οι οργανώσεις που σχετίζονται με την Αλ Κάιντα είναι σε θέση να προβαίνουν σε επιθέσεις έξω από αυτό που θα αποκαλούσαμε δική τους επικράτεια. Αυτό ισχύει για την Αλ Κάιντα στην Αραβική Χερσόνησο (την τρομοκρατική οργάνωση που φέρεται να κρύβεται πίσω από την αποτυχημένη απόπειρα στο Ντιτρόιτ) ή για την Αλ Κάιντα στις χώρες του ισλαμικού Μαγκρέμπ, οι οποίες αποτελούν απειλή για όλους εμάς.
<P>
Το τέταρτο συμπέρασμα που συνήγαγα είναι ότι τα γεγονότα στο Ντιτρόιτ θα πρέπει να μας υπενθυμίσουν πόσο σημαντικό είναι να εργαστούμε για την αντιστροφή της διαδικασίας ριζοσπαστικοποίησης. Κατά τη γνώμη μου, η προσωπικότητα των υπόπτων για τρομοκρατική δράση αποτελεί έναν λίαν αξιοσημείωτο παράγοντα σε σχέση με το ζήτημα αυτό.
<P>
Τέλος, το Ντιτρόιτ μας υπαγορεύει να στρέψουμε ιδιαίτερα την προσοχή μας στα αποτυχημένα κράτη ή σε όποια κράτη κινδυνεύουν να αποτύχουν λόγω των καταστάσεων που αντιμετωπίζουν.
<P>
Το πρώτο και το δεύτερο συμπέρασμα αφορούν τη συνεχιζόμενη απειλή σε βάρος της πολιτικής αεροπορίας και την ανάγκη συσχετισμού όλων των δεδομένων που έχουμε στη διάθεσή μας· μας οδηγούν απευθείας στην αποψινή συζήτηση ή τις συζητήσεις όσον αφορά τα δεδομένα και τη χρήση τους, καθώς και τους σαρωτές σώματος.
<P>
Θα πρέπει να πω ότι αυτή δεν είναι μια καινούρια συζήτηση, ούτε είναι η πρώτη φορά που συζητήσαμε εδώ στο Σώμα. Ο κ. de Kerchove, ο Συντονιστής Αντιτρομοκρατικής Δράσης, μίλησε για τη διαχείριση των πληροφοριών και την προστασία των προσωπικών δεδομένων στην ενδιαφέρουσα και εναργή έκθεσή του κατά τη διάρκεια σχετικής συζήτησης εδώ στο Σώμα στις 26 Νοεμβρίου. Τα δεδομένα και η ανάλυση των δεδομένων αποτελούν καίριο στοιχείο στον αγώνα για την πρόληψη και την καταπολέμηση της τρομοκρατίας, που αποτελεί το αντικείμενο της αποψινής συζήτησης.
<P>
Πρέπει να εντοπίσουμε τους τρομοκράτες· πρέπει να μάθουμε πού σχεδιάζουν να επιτεθούν, ποιος τους προμηθεύει όπλα· πρέπει να μάθουμε για την υλική υποδομή που τους υποστηρίζει· πρέπει να μάθουμε για τα συστήματα επικοινωνίας τους· και μπορούμε να το διακριβώσουμε αυτό μέσω βάσεων δεδομένων και εξειδικευμένων πηγών. Χρειαζόμαστε ανταλλαγή πληροφοριών, ούτως ώστε να εξασφαλίσουμε όλες τις διαθέσιμες πληροφορίες και πρέπει να τις διαχειριστούμε κατάλληλα.
<P>
Σπεύδω να προσθέσω ότι μερικές από τις επιθέσεις που είχαμε υποστεί στο παρελθόν θα μπορούσαν να είχαν αποφευχθεί αν οι πληροφορίες ήταν διαθέσιμες εγκαίρως σε εκείνους που είναι αρμόδιοι για τα αντιτρομοκρατικά μέτρα· με άλλα λόγια, αν η διαχείριση των πληροφοριών είχε γίνει με ολοκληρωμένο και -συγχωρήστε μου την έκφραση- έξυπνο τρόπο, πράγμα που δεν συμβαίνει πάντοτε. Αυτό μας οδηγεί στη συζήτηση για τη διαχείριση των πληροφοριών.
<P>
Έχουμε το πλαίσιο της ΕΕ, εντός του οποίου μπορούμε να ανταλλάσσουμε πληροφορίες με τον ενδεδειγμένο τρόπο. " στρατηγική που υιοθετήσαμε πρόσφατα συμπεριλήφθηκε στα συμπεράσματα του Συμβουλίου του περασμένου Νοεμβρίου. Στοχεύει στην παροχή δεδομένων στις υπηρεσίες ασφαλείας και στις υπηρεσίες πληροφοριών με ζητούμενο να βελτιωθεί η χρησιμότητα και η αποτελεσματικότητα της αντιτρομοκρατικής στρατηγικής. Τα αναγκαία δεδομένα και μόνο αυτά, τίποτε περισσότερο, καθώς τα μαζικά δεδομένα ενίοτε έχουν δυσμενείς συνέπειες για την ίδια τους την αξία και αποτελεσματικότητα.
<P>
Όπως δείχνει αυτή η στρατηγική, οι αποφάσεις που αφορούν την ανταλλαγή δεδομένων θα πρέπει να είναι συνεκτικής, επαγγελματικής, αποδοτικής και αξιόπιστης φύσεως, να είναι δε κατανοητές σε όλους τους πολίτες και όλους τους επαγγελματίες που την χρησιμοποιούν. Σύμφωνα με τις κατευθυντήριες γραμμές της, η στρατηγική πρέπει να λάβει υπόψη τις δηλώσεις και τις ανησυχίες για τις οποίες συζητήσαμε εδώ στο Σώμα· την ανάγκη καταπολέμησης της τρομοκρατίας, καθώς και τα ζητήματα των ανθρωπίνων δικαιωμάτων, το δικαίωμα στην ιδιωτικότητα και στην προστασία των προσωπικών δεδομένων.
<P>
Όπως είπα στην αρχή της συζήτησης, άλλο ένα από τα συμπεράσματα που μπορούμε να συναγάγουμε από την εικαζόμενη επίθεση στο Ντιτρόιτ είναι ότι τα εμπορικά αεροσκάφη εξακολουθούν να αποτελούν βασικό στόχο των τρομοκρατών. Προφανώς, ο φερόμενος ως τρομοκράτης κατάφερε να επιβιβαστεί στο αεροσκάφος με επαρκή ποσότητα εκρηκτικών, ικανή να προκαλέσει την έκρηξή του στον αέρα, παρακάμπτοντας με αυτόν τον τρόπο όλα τα συστήματα παρακολούθησης που διαθέτουμε και όλα τα συστήματα και τους μηχανισμούς ασφαλείας μας στα αεροδρόμια. Με άλλα λόγια, πρέπει προφανώς να επανεξετάσουμε αυτούς τους μηχανισμούς ασφαλείας, διότι είναι σαφές ότι ήταν ανεπαρκείς για την αποτροπή μιας απόπειρας, όπως η εικαζόμενη απόπειρα στο Ντιτρόιτ, η οποία ευτυχώς απέτυχε.
<P>
Ανακεφαλαιώνοντας, πρέπει να συνεχίσουμε να βελτιώνουμε τις υπηρεσίες ασφαλείας μας, να προσπαθούμε να αποτρέπουμε την επιβίβαση τρομοκρατών ή υπόπτων για τρομοκρατική δράση σε πολιτικά αεροσκάφη. Πρέπει να αποτρέψουμε κάθε άτομο το οποίο μπορεί να επιβιβαστεί σε ένα αεροσκάφος μεταφέροντας όπλα, εκρηκτικές ύλες ή πρόδρομες χημικές ουσίες που δύνανται να χρησιμοποιηθούν για την παρασκευή εκρηκτικών. Σε περίπτωση που αυτά τα δύο μέτρα ασφαλείας αποτύχουν, θα πρέπει να κάνουμε περισσότερα πράγματα για να προστατεύσουμε τα αεροπλάνα μας και να αποφύγουμε συμβάντα κατά τη διάρκεια των πτήσεων.
<P>
Αυτό ακριβώς είναι το πλαίσιο της συζήτησης που διεξάγουμε για ένα ζήτημα που προκαλεί προβληματισμό εδώ στο Σώμα και στο Συμβούλιο, το ζήτημα των σαρωτών σώματος.
<P>
Όπως γνωρίζουν οι αξιότιμοι βουλευτές του ΕΚ, στα θέματα ασφάλειας πτήσεων, η Επιτροπή έχει τη σχετική δικαιοδοσία να καθορίζει στόχους και να θεσπίζει κανονισμούς. Αυτά τα θέματα συζητούνται στο επίσημο και στο άτυπο Συμβούλιο Υπουργών Μεταφορών. Ωστόσο, θα ήθελα να αναφέρω ότι αυτό το θέμα της ασφάλειας των πτήσεων αποτέλεσε αντικείμενο συζήτησης στο άτυπο Συμβούλιο Υπουργών, το οποίο πραγματοποιήθηκε πριν από λίγες εβδομάδες στο Τολέδο.
<P>
Συμφωνήσαμε για διάφορα θέματα σε αυτό το Συμβούλιο: πρώτον, ότι είναι σωστό και ενδεδειγμένο να υιοθετήσει η ΕΕ κοινή θέση για τους σαρωτές σώματος και γενικότερα για όλους τους μηχανισμούς προστασίας στα αεροδρόμιά μας· δεν έχει νόημα να προστατεύονται μερικά αεροδρόμια λιγότερο από άλλα, διότι αυτό ουσιαστικά σημαίνει ότι είμαστε όλοι λιγότερο προστατευμένοι. Στο πλαίσιο αυτό, θα χαρούμε αν η Ευρωπαϊκή Ένωση μπορέσει να επιτύχει συμφωνία και να υιοθετήσει κοινή θέση σε αυτήν τη συζήτηση.
<P>
Δεύτερον, σε ένα πιο δύσκολο, λεπτό θέμα, όπου πρέπει να εξετάσουμε διαφορετικές πτυχές: πρώτον και προφανώς, να διακριβώσουμε πόσο αποδοτικός είναι αυτός ο τύπος σαρωτή σώματος στο να αποτρέπει τρομοκράτες από το να επιβιβάζονται σε αεροσκάφη μεταφέροντας εκρηκτικά ή πρόδρομες χημικές ουσίες που δύνανται να χρησιμοποιηθούν για την παρασκευή εκρηκτικών. Δεύτερον, πρέπει να διακριβώσουμε και να αναλύσουμε αν αυτοί οι σαρωτές είναι συμβατοί με το δικαίωμα των ανθρώπων στην ιδιωτικότητα και στην αυστηρά προσωπική ζωή τους, κάτι που προβληματίζει το Συμβούλιο, την Επιτροπή και τούτο το Σώμα. Το τρίτο θέμα επί του οποίου συμφωνήσαμε είναι να διακριβώσουμε αν ενδέχεται να υπάρξουν κίνδυνοι για την υγεία εκείνων που περνάνε από έλεγχο από αυτό το μηχάνημα προκειμένου να επιβιβαστούν σε εμπορική πτήση.
<P>
Όσον αφορά αυτά τα τρία ζητήματα: η Επιτροπή επεξεργάζεται τρεις μελέτες όσον αφορά την αποτελεσματικότητα των σαρωτών σώματος, τις συνέπειές τους για την υγεία και τη συμβατότητά τους προς τα ανθρώπινα δικαιώματα και τις θεμελιώδεις ελευθερίες των ατόμων. Αυτές οι μελέτες θα είναι διαθέσιμες στο Συμβούλιο και σε τούτο το Σώμα στο εγγύς μέλλον.
<P>
Για τον λόγο αυτόν, το άτυπο Συμβούλιο στο Τολέδο συμφώνησε να ερευνήσει και να παράσχει αυτές τις πληροφορίες, ούτως ώστε να μπορέσουμε να έχουμε μια διεξοδική συζήτηση και, αισίως, να καταλήξουμε σε ομόφωνη θέση επί του συγκεκριμένου θέματος, κάτι το οποίο είναι λίαν επιθυμητό.
<P>
Μόλις επιτύχουμε αυτήν την κοινή θέση, θα λάβουμε πλήρως υπόψη το ψήφισμα που ενέκρινε το Ευρωπαϊκό Κοινοβούλιο στις 23 Οκτωβρίου 2008, μετά από μια συζήτηση για τους σαρωτές σώματος. Κατά τη διάρκεια της συζήτησης, αναφερθήκαμε στην ανάγκη να γίνει αξιολόγηση του αντίκτυπου στα ανθρώπινα δικαιώματα, στους κινδύνους για την υγεία και τις οικονομικές επιπτώσεις, καθώς και στην ανάγκη διαβούλευσης με τον Ευρωπαίο Επόπτη Προστασίας Δεδομένων. Αυτές οι παράμετροι πρέπει να ληφθούν υπόψη στην επόμενη συζήτησή μας.
<P>
Θα ήθελα να επαναλάβω τις ευχαριστίες μου προς το Σώμα για την ευκαιρία που δόθηκε να συζητήσουμε αυτά τα θέματα, καθώς και τις ευχαριστίες μου προς το Κοινοβούλιο για την ευελιξία του όσον αφορά την επιλογή της χρονικής στιγμής διεξαγωγής της συζήτησης.
<SPEAKER ID="512" NAME="Siim Kallas" LANGUAGE="EN">
Κύριε Πρόεδρε, είμαστε εδώ για να παρουσιάσουμε μια συνδυασμένη θεώρηση όσον αφορά ορισμένες πτυχές της καταπολέμησης της τρομοκρατίας. " προτεραιότητά μου ως Επιτρόπου αρμόδιου για τις μεταφορές είναι αναμφίβολα η ασφάλεια των επιβατών. Αυτό αποτελεί μείζονα προτεραιότητα για την κοινή πολιτική μεταφορών μας και αυτό είναι πάντοτε άκρως σημαντικό.
<P>
" απόπειρα τρομοκρατικής επίθεσης στην πτήση 253 της Northwest Airlines με προορισμό το Ντιτρόιτ στις 25 Δεκεμβρίου επιβεβαίωσε εκ νέου την πραγματικότητα της απειλής σε βάρος της πολιτικής αεροπορίας. Θα ήθελα να υπογραμμίσω ότι οι υφιστάμενες προδιαγραφές της ΕΕ σχετικά με την ασφάλεια της πολιτικής αεροπορίας εφαρμόστηκαν ορθά στις 25 Δεκεμβρίου στο αεροδρόμιο Schiphol του Άμστερνταμ.
<P>
Το συμβάν κατέδειξε πρώτα απ' όλα την αποτυχία των πληροφοριών, μια αποτυχία "να συνθέσουμε το πάζλ". " πολιτική αεροπορία παραμένει στόχος των τρομοκρατών. Δεν μπορούμε να αγνοήσουμε αυτό το γεγονός. " ασφάλεια της πολιτικής αεροπορίας πρέπει, επομένως, να διασφαλιστεί με όλα τα ενδεδειγμένα μέσα, με πλήρη συμμόρφωση προς τα θεμελιώδη δικαιώματα.
<P>
Οι ταξιδιώτες, τα ΜΜΕ και οι παράγοντες της πολιτικής αεροπορίας μας ρωτούν εύλογα αν οι υφιστάμενες διευθετήσεις ασφαλείας είναι αρκούντως καλές ή αν πρέπει να αναλάβουμε περαιτέρω δράση. Εν προκειμένω, οι νέες τεχνολογίες ανίχνευσης, οι λεγόμενοι "σαρωτές σώματος", αποτελούν αντικείμενο συζήτησης παντού σήμερα.
<P>
Όσον αφορά τη χρήση των σαρωτών σώματος στα αεροδρόμια, οι ειδικοί για την ασφάλεια της πολιτικής αεροπορίας έχουν τη γνώμη ότι αυτά τα μηχανήματα διαθέτουν μεγαλύτερη δυνατότητα ανίχνευσης σε σύγκριση με τον τρέχοντα εξοπλισμό ελέγχου. Μερικοί θεωρούν ότι αυτά είναι αισθητά καλύτερα. Μερικοί θεωρούν ότι δεν συνιστούν και καμιά σπουδαία πρόοδο, αλλά και σήμερα ακόμη δεν είναι απολύτως ξεκάθαρο πόσο μεγάλη είναι η προστιθέμενη αξία αυτών των μηχανημάτων για την ασφάλεια των αεροδρομίων και ποιες είναι οι συνέπειες για την υγεία και την ιδιωτικότητα.
<P>
Όπως είχε σημειώσει το Κοινοβούλιο στο παρελθόν, το 2008, η χρήση της τεχνολογίας απεικόνισης του σώματος εγείρει κάποια ερωτήματα, κυρίως σε σχέση με την ιδιωτικότητα, την προστασία των δεδομένων και την υγεία. Προτίθεμαι να σας υποβάλω τον Απρίλιο έκθεση για την τεχνολογία απεικόνισης και για τη χρήση της στα αεροδρόμια της ΕΕ. Αυτή η έκθεση θα εξετάσει τα ζητήματα που τέθηκαν στο ψήφισμα του Ευρωπαϊκού Κοινοβουλίου του 2008.
<P>
Πρέπει να εξετάσουμε αυτά τα ζητήματα με σοβαρότητα. Πρέπει επίσης να αποφασίσουμε αν αυτές οι ανησυχίες μπορούν να αντιμετωπιστούν καλύτερα σε εθνικό ή σε ευρωπαϊκό επίπεδο. Κατά τη γνώμη μου, θα ήταν καλύτερο ένα πλαίσιο σε επίπεδο ΕΕ. Το λέω αυτό βασιζόμενος στην εμπειρία μας για μια κοινή προσέγγιση μετά την 11η Σεπτεμβρίου και με στόχο την αποδοτικότητα της ενιαίας αγοράς για την πολιτική αεροπορία. Ένα πλαίσιο της ΕΕ εγγυάται ομοιόμορφες προδιαγραφές σε σχέση τόσο με την ασφάλεια όσο και με τον σεβασμό των ατομικών δικαιωμάτων.
<P>
Τέλος, θα ήθελα να υπογραμμίσω ότι η ασφάλεια των αεροδρομίων είναι ένα πολύ ευρύτερο ζήτημα σε σύγκριση με την εγκατάσταση νέας τεχνολογίας ανίχνευσης. Για να καταπολεμήσουμε την τρομοκρατία που στοχεύει την πολιτική αεροπορία, χρειαζόμαστε μια ευρεία ποικιλία συνδυασμένων και συντονισμένων μέτρων - πληροφορίες, προσδιορισμό ιδιαίτερων χαρακτηριστικών των επιβατών, διαφορετικές μεθόδους έρευνας και διεθνή συνεργασία. Όπως είπε ο υπουργός μόλις τώρα, οι τρομοκράτες εξελίσσονται. Πρέπει και εμείς να εξελιχθούμε, οι δε σαρωτές σώματος είναι ένα μόνο στοιχείο σε αυτό το φάσμα επιλογών.
<P>
Ανυπομονώ να ακούσω τις απόψεις σας και σας ευχαριστώ για την προσοχή σας.
<SPEAKER ID="513" NAME="Cecilia Malmström" LANGUAGE="EN">
Κύριε Πρόεδρε, αυτή είναι η νέα διττή προσέγγιση της Επιτροπής. Όπως έδειξε η προηγούμενη συζήτηση, τώρα που έχουμε τη Συνθήκη της Λισαβόνας, οι εργασίες σε επίπεδο ΕΕ εισέρχονται σε ένα νέο στάδιο. Αισθάνομαι μεγάλη χαρά και τιμή που θα συνεργαστώ μαζί σας στο πλαίσιο της καταπολέμησης της τρομοκρατίας και άλλων θεμάτων που άπτονται της ασφάλειας. Θα το πράξουμε αυτό, επιδεικνύοντας βεβαίως παράλληλα πλήρη σεβασμό στο γεγονός ότι τα κράτη μέλη είναι εκείνα που έχουν την τελική ευθύνη για όλο το επιχειρησιακό έργο και το έργο της συλλογής πληροφοριών σε αυτό το πεδίο.
<P>
Θα ήθελα να σας υπενθυμίσω -μερικοί από εσάς ήταν παρόντες κατά την ακρόασή μου πριν από μερικές εβδομάδες- ότι έδωσα μια υπόσχεση πως θα πραγματοποιούσα μια αξιολόγηση όλων των αντιτρομοκρατικών πολιτικών. Ως ένα πρώτο βήμα ζήτησα από τις υπηρεσίες μου να προετοιμάσουν μια επισκόπηση και μια εκτίμηση όλων όσων επιτεύχθηκαν μέχρι τώρα. Αυτό θα αποτελέσει τη βάση επί της οποίας θα αποφασίσω με ποιον τρόπο θα κινηθώ στη συνέχεια. Πρέπει να αξιολογήσουμε και να κατανοήσουμε πλήρως τι διαθέτουμε, τις συνέπειές του, τι ενδεχομένως λείπει και πού υπάρχει αλληλεπικάλυψη, προκειμένου να μπορέσουμε να προτείνουμε νέα μέτρα και περισσότερο προβληματισμό με αφορμή τα μέτρα. Προσμένω με ανυπομονησία να σας παρουσιάσω αυτήν την αξιολόγηση και να την συζητήσω μαζί σας.
<P>
Αυτή η καταγραφή, όμως, δεν σημαίνει πως δεν έχω πλήρη επίγνωση του γεγονότος ότι η απειλή της τρομοκρατίας δεν μειώθηκε. Όπως είπε ο συνάδελφός μου, ο κ. Kallas, καθώς και ο Προεδρεύων του Συμβουλίου, ξέρουμε ότι η τρομοκρατία εξακολουθεί να αποτελεί μία από τις μεγαλύτερες απειλές για τις αξίες μας και τις δημοκρατίες μας. " πτήση για Ντιτρόιτ το έδειξε αυτό πρόσφατα.
<P>
Διαθέτουμε στατιστικά στοιχεία από την Europol, τα οποία δείχνουν ότι, το 2008, τα κράτη μέλη της ΕΕ ανέφεραν συνολικά 515 αποτυχημένες ή επιτυχημένες τρομοκρατικές επιθέσεις εντός της Ευρώπης· 359 άτομα δικάστηκαν κατηγορούμενα για τρομοκρατία στο πλαίσιο συνολικά 187 δικών· το 50% από αυτά συνδέονταν με την Αλ Κάιντα ή την ισλαμική τρομοκρατία και το 39% με την τρομοκρατία αποσχιστικών κινημάτων, όπως της ETA στην Ισπανία. Γνωρίζουμε επίσης ότι το 2008 είχαμε τα τραγικά γεγονότα και τις φρικτές βομβιστικές επιθέσεις στο Mumbai, με στόχο και ευρωπαίους πολίτες, περιλαμβανομένων βουλευτών του Ευρωπαϊκού Κοινοβουλίου. Αυτά τα γεγονότα και τα στοιχεία της Europol μιλάνε από μόνα τους: η τρομοκρατία εξακολουθεί να υπάρχει και είναι σημαντικό να μην χαλαρώσουμε την εγρήγορσή μας και να διασφαλίσουμε ότι θα ενεργοποιηθούν όλα τα μέσα στο πλαίσιο της καταπολέμησης της τρομοκρατίας, με πλήρη βεβαίως σεβασμό προς τα θεμελιώδη δικαιώματα.
<P>
Αν εξετάσουμε τα μέσα που όντως διαθέτουμε σήμερα, διαθέτουμε την αντιτρομοκρατική στρατηγική της ΕΕ, η οποία αναπτύχθηκε μετά τις επιθέσεις στη Μαδρίτη και στο Λονδίνο. Αυτή η στρατηγική καταδεικνύει την προσήλωση της ΕΕ στην καταπολέμηση της τρομοκρατίας σε παγκόσμια κλίμακα, παράλληλα με τον σεβασμό των ανθρωπίνων δικαιωμάτων και τις προσπάθειες να γίνει η Ευρώπη ασφαλέστερη, παρέχοντας στους πολίτες της τη δυνατότητα να ζουν σε έναν χώρο ελευθερίας, ασφάλειας και δικαιοσύνης. Αυτό, βέβαια, αποτελεί δέσμευση που εξακολουθεί να ισχύει.
<P>
Δεν μπορεί να υπάρξει καθόλου ελευθερία χωρίς ασφάλεια και δεν μπορεί να υπάρξει καθόλου ασφάλεια χωρίς ελευθερία. Αυτός είναι ο λόγος για τον οποίο η τήρηση των θεμελιωδών δικαιωμάτων στο πλαίσιο της καταπολέμησης της τρομοκρατίας δεν αποτελεί μόνο απαίτηση κάθε δημοκρατικής κοινωνίας, αλλά αποτελεί αναγκαιότητα, προκειμένου να διασφαλιστεί ότι οι πολιτικές μας θα παραμείνουν αξιόπιστες, εύλογες και βιώσιμες. Αυτός είναι ο λόγος για τον οποίο η Επιτροπή θα προτείνει μόνο μέτρα που θα εξακολουθήσουν να υπόκεινται στον έλεγχο του κοινοτικού δικαίου, ιδιαίτερα όσον αφορά τα θεμελιώδη δικαιώματα και την ακριβή αξιολόγηση επιπτώσεων, περιλαμβανομένων των επιπτώσεων για τα προσωπικά δεδομένα και τα άτομα.
<P>
" τρομοκρατία, όπως γνωρίζουμε, είναι παγκόσμιο φαινόμενο και αυτός είναι ο λόγος για τον οποίο θα παραμείνουμε αφοσιωμένοι στη συνεργασία με τους συμμάχους και εταίρους μας και με τους διεθνείς οργανισμούς σε ολόκληρο τον κόσμο.
<P>
Όσον αφορά την εσωτερική διάσταση της καταπολέμησης και της αποτροπής της τρομοκρατίας, όντως διαθέτουμε στην αντιτρομοκρατική μας στρατηγική μερικούς βασικούς στόχους όσον αφορά τον τρόπο με τον οποίο μπορεί να συμβάλει η Ένωση στην καταπολέμηση της τρομοκρατίας. Συμμερίζομαι πλήρως αυτούς τους στόχους, ιδιαίτερα την ανάγκη να σταματήσουμε τη βίαιη ριζοσπαστικοποίηση, να προστατεύσουμε τις κρίσιμες υποδομές μας, να υποστηρίξουμε τα θύματα, να βελτιώσουμε την ανταλλαγή πληροφοριών μεταξύ εθνικών αρχών και να συνεργαστούμε με όλα τα ενδιαφερόμενα μέρη. Πρέπει να αντιδράσουμε στις μη συμβατικές απειλές και να αντιδράσουμε στην ανίχνευση των απειλών. Πρέπει να αποκόψουμε τους τρομοκράτες από χρηματοδοτικούς πόρους και να επενδύσουμε περισσότερα για την έρευνα και την τεχνολογική ανάπτυξη.
<P>
Αυτή η ανάπτυξη των εν λόγω πολιτικών υποστηρίχθηκε βεβαίως σθεναρά από την Ευρωπαϊκή Επιτροπή σε συνεργασία με τα κράτη μέλη. Την περασμένη χρονιά, η Επιτροπή συνέβαλε αποφασιστικά στη σύγκλιση των νομικών πλαισίων των κρατών μελών σε αυτό το έργο. Έχουμε, για παράδειγμα, το ευρωπαϊκό ένταλμα σύλληψης, το οποίο δημιούργησε μια συναντίληψη, σε ενωσιακή κλίμακα, σε ό,τι αφορά το έγκλημα της τρομοκρατίας και διευκόλυνε τις διαδικασίες έκδοσης μεταξύ των κρατών μελών της ΕΕ. Αναλάβαμε, επίσης, σημαντικές δραστηριότητες για να καταπολεμήσουμε τη χρήση του Διαδικτύου για τρομοκρατικούς σκοπούς, εξετάζοντας τις συνθήκες που δημιουργούν πρόσφορο έδαφος για τη ριζοσπαστικοποίηση των τρομοκρατών, εγκαινιάζοντας ένα ευρωπαϊκό πρόγραμμα για την προστασία των κρίσιμων υποδομών και περιορίζοντας την πρόσβαση των τρομοκρατών στα μέσα που αυτοί χρειάζονται για να επιχειρήσουν τις απόπειρές τους - δηλαδή στη χρηματοδότηση και στα εκρηκτικά.
<P>
Το σχέδιο δράσης της ΕΕ για την ενίσχυση της ασφάλειας των εκρηκτικών προβλέπει σημαντικά μέτρα για να δυσχερανθεί ακόμη περισσότερο το έργο των τρομοκρατών που θέλουν να χρησιμοποιήσουν εκρηκτικά για επίθεση. Θα ήθελα να προτείνω ένα νομοθετικό πλαίσιο, το οποίο θα μεριμνά για τους κινδύνους από πρόδρομες ουσίες, οι οποίες μπορούν να χρησιμοποιηθούν για την παρασκευή αυτοσχέδιων εκρηκτικών μηχανισμών. Θα το πράξω φέτος.
<P>
Διαθέτουμε επίσης το σχέδιο δράσης για χημικές, βιολογικές, ραδιολογικές και πυρηνικές απειλές, το οποίο πρότεινε η Επιτροπή τον Ιούνιο και στο οποίο συμφώνησε το Συμβούλιο. Αυτό το σχέδιο δράσης συνίσταται σε 130 μέτρα. " Επιτροπή προέβλεψε πιστώσεις έως 100 εκατομμύρια ευρώ, τα οποία θα μπορούσαν να διατεθούν από τα υφιστάμενα χρηματοδοτικά της προγράμματα, προκειμένου να διευκολυνθεί η υλοποίηση.
<P>
Έχω αναλάβει πλήρως τη δέσμευση να διασφαλίσω ότι τα προσεχή χρόνια η Ευρωπαϊκή Επιτροπή θα εξακολουθήσει να αναπτύσσει τον προωθητικό και καταλυτικό ρόλο της με στόχο τη συνεργασία, τα δίκτυα εμπειρογνωμόνων, την ανταλλαγή βέλτιστων πρακτικών, τη συγκέντρωση πόρων, τη βελτίωση της έρευνας και την ανάπτυξη κοινών προσεγγίσεων στις διεθνικές προκλήσεις. Θα πρέπει επίσης να αναθεωρήσουμε τον τρόπο με τον οποίο χρησιμοποιούμε τους χρηματοδοτικούς μας πόρους. Αυτό ενδέχεται να γίνει μέσω της δημιουργίας ενός ταμείου εσωτερικής ασφάλειας, το οποίο προβλέπεται στο Πρόγραμμα της Στοκχόλμης.
<P>
Σε μεγάλη κλίμακα, η ανταλλαγή πληροφοριών σε διεθνές επίπεδο όσον αφορά τη συλλογή και αποθήκευση δεδομένων σε σχέση με χιλιάδες πολίτες πρέπει να λαμβάνει υπόψη -και αυτό ήταν λίαν αντιληπτό στην τελευταία συζήτηση που διεξήγαμε- πολύ υψηλές προδιαγραφές προστασίας δεδομένων προκειμένου να αποτραπεί η κατάχρηση και η στρεβλή χρησιμοποίηση. Πρέπει επίσης να βεβαιωθούμε, όπως είπε ο Επίτροπος Kallas, ότι "θα συνθέσουμε το πάζλ" με τον κατάλληλο τρόπο. Μαζί με τη συνάδελφό μου Viviane Reding θα υποβάλω στο προσεχές μέλλον ένα συνδυασμένο πλαίσιο προστασίας δεδομένων, το οποίο θα καλύπτει επίσης την αστυνομική και τη δικαστική συνεργασία.
<P>
Όλα αυτά θα εξεταστούν στην αξιολόγηση και θα ενταχθούν στο πλαίσιο της στρατηγικής για την εσωτερική ασφάλεια, η οποία θα σας υποβληθεί προσεχώς.
<P>
Τέλος, επιτρέψτε μου να ολοκληρώσω υπογραμμίζοντας ότι μακροπρόθεσμα θα επιτύχουμε στην καταπολέμηση της τρομοκρατίας μόνο αν διατηρήσουμε την ικανότητά μας να μεταλαμπαδεύουμε τις αξίες μας και αν συνεχίσουμε να τηρούμε τα θεμελιώδη δικαιώματα. Πρέπει να αποφύγουμε να εκληφθούν οι πολιτικές μας ως διφορούμενες ή ότι εφαρμόζουν δύο μέτρα και δύο σταθμά. Θα μπορέσουμε να προασπιστούμε ένα σύστημα υψηλών ηθικών αξιών και να αποτρέψουμε την αποξένωση από τις κοινωνίες μας και από τον τρόπο ζωής μας μόνο εάν παραμείνουμε πιστοί στις αξίες μας της δημοκρατίας και του κράτους δικαίου.
<SPEAKER ID="514" NAME="Πρόεδρος">
Μας δώσατε μια προοπτική ελπίδας. Ίσως μια μέρα να έχουμε εσάς, τον κ. Kallas και την κ. Reding να εκπροσωπείτε ταυτόχρονα την Επιτροπή.
<SPEAKER ID="515" NAME="Manfred Weber" LANGUAGE="DE">
Κύριε Πρόεδρε, κύριε Rubalcaba, κύριε Επίτροπε, κυρία Επίτροπε, χαίρομαι που δεν μιλάμε μόνο για τη SWIFT και τους σαρωτές σώματος σήμερα, αλλά διεξάγουμε και μια γενική συζήτηση για τον πόλεμο κατά της τρομοκρατίας, διότι αυτό είναι ένα θέμα που μας επηρεάζει όλους. Ανατρέχοντας στο παρελθόν, πρέπει να πούμε ότι η τρομοκρατία αποτελεί πραγματική απειλή για τους λαούς της Ευρώπης. Αναλαμβάνουμε θετική δράση και θα ήθελα να εκφράσω επίσης τις ειλικρινείς μου ευχαριστίες προς τις δημόσιες αρχές. Οι άνθρωποι που είναι αρμόδιοι για την ασφάλεια έχουν κάνει καλή δουλειά τα τελευταία χρόνια. Θα ήθελα επίσης να ευχαριστήσω τους εταίρους μας.
<P>
Τώρα πρέπει να κοιτάξουμε προς το μέλλον. Με τι θα βρεθούμε αντιμέτωποι τα επόμενα πέντε χρόνια; Σε σχέση με αυτό, έχω τρία συγκεκριμένα αιτήματα ή προτάσεις. " πρώτη αφορά τη συνεργασία μεταξύ των αρχών στην Ευρώπη. Κάθε έγγραφο έρχεται με μια επικεφαλίδα, όπου τονίζεται η σημασία της συνεργασίας μας και της ενίσχυσής της. Αυτές είναι ωραίες λέξεις, τίποτα όμως δεν συνέβη στην πράξη. Για μία ακόμη φορά τίποτα δεν συνέβη στο Τολέδο σε σχέση με την πρακτική συνεργασία. Το πρόβλημα δεν είναι η απουσία δράσης - αυτό κατέστη σαφές στο Ντιτρόιτ. Εκείνο που μας λείπει είναι η συνεργασία μεταξύ των αρχών. Εκεί ακριβώς έγκειται το πρόβλημα. Επομένως, θα ήθελα να ζητήσω από το Συμβούλιο να κάνει επιτέλους τη δουλειά του σε αυτόν τον τομέα και να καλέσει την Επιτροπή να καταθέσει μερικές ενδεδειγμένες προτάσεις.
<P>
" δεύτερη επισήμανσή μου είναι ότι θα πρέπει να διερευνήσουμε την υφιστάμενη νομοθεσία μας σε σχέση με τη συλλογή δεδομένων, καθώς και δεδομένων κινητής τηλεφωνίας, λόγου χάρη, στην περίπτωση της διατήρησης δεδομένων. Για τον λόγο αυτόν, έχετε την υποστήριξη της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες) για την αξιολόγηση αυτή. Μετά τη μεσολάβηση λίγων ετών, είναι σημαντικό να το δοκιμάσουμε.
<P>
Τρίτον, μόλις είχαμε μια συζήτηση για τη SWIFT. Θα ήθελα να ρωτήσω το Σώμα για ποιον λόγο πρέπει να οργανωθεί κατ' αυτόν τον τρόπο η συνεργασία μας με τις "νωμένες Πολιτείες. Πρέπει να οργανωθεί κατ' αυτόν τον τρόπο, διότι εμείς οι Ευρωπαίοι δεν είμαστε σε θέση να αξιολογήσουμε οι ίδιοι τα δεδομένα. Επομένως, τίθεται το ερώτημα αναφορικά με το αν έχουμε αρκούντως αυτοπεποίθηση ώστε να το αξιολογήσουμε οι ίδιοι. Αυτή είναι άλλη μία σκέψη για το μέλλον.
<SPEAKER ID="516" NAME="Saïd El Khadraoui" LANGUAGE="NL">
Στον σύντομο χρόνο ομιλίας που μου έχει δοθεί, θέλω, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, να ορίσω τρεις σημαντικούς βασικούς όρους που θεωρούμε ουσιώδεις για την αξιολόγηση του ζητήματος της πιθανής εγκατάστασης σαρωτών σώματος, οι οποίοι δεν πάει πολύς καιρός που προωθούνταν ως πανάκεια.
<P>
Καταρχάς, πρέπει να ακολουθήσουμε μια συντονισμένη, εναρμονισμένη ευρωπαϊκή προσέγγιση. Πρέπει, επομένως, να έχουμε ευρωπαϊκούς κανόνες, ειδάλλως απλώς μεταφέρουμε αλλού το πρόβλημα ασφαλείας και δημιουργούμε χάος, ο δε Προεδρεύων του Συμβουλίου αναφέρθηκε σε αυτό, θέλω όμως να επισημάνω στην ισπανική Προεδρία ότι κάποια μέλη του Συμβουλίου ακολούθησαν στο μεταξύ μια αυτόνομη προσέγγιση και σας ζητώ να το καταδικάσετε ρητά.
<P>
Δεύτερον, χρειαζόμαστε μια συνολική προσέγγιση στην ασφάλεια και την αντιτρομοκρατία και αυτό σημαίνει ότι πρέπει να αποφύγουμε τη συναγωγή βεβιασμένων συμπερασμάτων, ότι πρέπει να σταματήσουμε τις πολιτικές ανακοινώσεων, ότι η ενδεχόμενη εγκατάσταση σαρωτών σώματος δεν πρέπει να εξετάζεται ξέχωρα από το ευρύτερο πλαίσιο των υπόλοιπων υφιστάμενων ή δυνητικών μέτρων και ότι πρέπει επίσης σαφώς να το εξετάσουμε στο πλαίσιο άλλων πτυχών, όπως είναι η δημόσια υγεία και οι δημοσιονομικές συνέπειες.
<P>
Το τρίτο σημείο είναι ότι πρέπει επίσης να σταματήσουμε να δίνουμε την εντύπωση ότι αυτοί οι σαρωτές σώματος θα κατοχυρώσουν το 100% της ασφάλειας. Προφανώς γνωρίζετε καλά ότι, για παράδειγμα, αυτός ο εξοπλισμός είναι ικανός να εντοπίζει εκρηκτικά που είναι τοποθετημένα πάνω στο σώμα και όχι μέσα σε αυτό.
<P>
Συνοψίζοντας, κύριε Πρόεδρε, θα ήθελα να πω ότι υποστηρίζω, κατά συνέπεια, και την προσέγγιση της Επιτροπής να πραγματοποιηθούν πρώτα δοκιμές προτού κατατεθεί πρόταση.
<SPEAKER ID="517" NAME="Gesine Meissner" LANGUAGE="DE">
Κύριε Πρόεδρε, ο κ. Rubalcaba ορθά είπε ότι επί του παρόντος δεν διαθέτουμε ασφαλές σύστημα για τα αεροπορικά ταξίδια. Χρειαζόμαστε μεγαλύτερη ασφάλεια σε αυτόν τον τομέα. Τα γεγονότα στο Ντιτρόιτ και το Μόναχο έδειξαν ότι υπάρχουν κενά ασφαλείας. Για τον λόγο αυτόν, οι σαρωτές σώματος εγκαθίστανται με τρελή βιασύνη, σαν να ήταν πανάκεια. Έχουν ήδη εγκατασταθεί στις "ΠΑ, τις Κάτω Χώρες, καθώς και σε άλλες χώρες.
<P>
Ωστόσο, αυτό θέτει το ζήτημα του αν οι σαρωτές σώματος θα καταστήσουν πράγματι ασφαλέστερα τα αεροπορικά ταξίδια. Αυτό είναι ένα από τα κρίσιμα σημεία που πρέπει να αναρωτηθούμε. Υπάρχει, μάλιστα, ολόκληρη σειρά ερωτημάτων που αφορούν τους σαρωτές σώματος. Τι είδους τεχνολογία χρησιμοποιείται; Τι είδους ακτινοβολία εκπέμπουν; Μπορούν να προκαλέσουν βλάβες στην υγεία; Τι επιτρέπουν στους ανθρώπους να βλέπουν; Μόνο λίγες πράσινες ή κόκκινες κουκίδες ή ολόκληρο τον άνθρωπο που περνάει από έλεγχο σαρωτή; Τέλος, μπορούμε να διασφαλίσουμε ότι τα δεδομένα προστατεύονται; Επίσης, αυτοί οι σαρωτές είναι ακριβοί. Αν πρόκειται να τους εγκαταστήσουμε, ποιος θα πληρώσει;
<P>
Υπάρχουν πολλά ερωτήματα τα οποία πρέπει να απαντηθούν, και βρισκόμαστε στη διαδικασία να το κάνουμε. Και εσείς θέλετε να το κάνετε αυτό και να μας προτείνετε μια λύση. Ό,τι και αν συμβεί, χρειαζόμαστε μια λύση η οποία θα καλύπτει ολόκληρη την Ευρώπη. Πρέπει, επίσης, να λάβουμε υπόψη μας το Τελ Αβίβ και τη δυνατότητα χρησιμοποίησης άλλης μεθόδου. Πρέπει να ψάξουμε για τους βομβιστές και όχι για τις βόμβες. Δεν μπορούμε να εγκρίνουμε αυτήν τη μέθοδο συλλήβδην, διότι συνεπάγεται διακρίσεις, πρέπει όμως να ερευνήσουμε όλες τις δυνατότητες, προστατεύοντας παράλληλα τα θεμελιώδη μας δικαιώματα.
<SPEAKER ID="518" NAME="Judith Sargentini" LANGUAGE="NL">
Πριν από λίγο καιρό, το Κοινοβούλιο καθόρισε τις προϋποθέσεις που πρέπει να πληρούν οι σαρωτές σώματος προκειμένου να εγκριθεί η εγκατάστασή τους. Αυτές οι προδιαγραφές κάλυπταν την ιδιωτικότητα, την προστασία των δεδομένων, την ανθρώπινη αξιοπρέπεια, την υγεία και την ελευθερία επιλογής.
<P>
Υπάρχουν τεχνολογίες που όντως πληρούν όλες αυτές τις προϋποθέσεις, όπερ σημαίνει ότι οι ακτίνες Χ, τα ραδιογραφήματα και οι γυμνές ψηφιακές απεικονίσεις λογικά είναι ξεπερασμένα, σε αυτό ακριβώς όμως το σημείο είναι που σφάλλουμε επί του παρόντος. Στο αεροδρόμιο Heathrow του Λονδίνου αυτός ο εξοπλισμός χρησιμοποιείται χωρίς το στοιχείο της ελεύθερης επιλογής. Νέος εξοπλισμός εγκαθίσταται στην Ιταλία. Ο ολλανδός υπουργός Δικαιοσύνης ζητεί να εγκατασταθεί αυτός ο εξοπλισμός σε όλα τα αεροδρόμια της Ευρώπης, όχι μόνο για πτήσεις προς τις "νωμένες Πολιτείες, αλλά για όλες τις πτήσεις.
<P>
Αν συνεχίσουμε απλώς να διεξάγουμε την ίδια παλιά συζήτηση περί τεχνολογίας, θα συνεχίσουμε να αποφεύγουμε να θέτουμε το πραγματικό ερώτημα, το σοβαρό ερώτημα, βοηθάει δηλαδή όντως αυτό και αυτή είναι η κοινωνία που θέλουμε για το μέλλον; Συμφωνώ με τον συνάδελφο βουλευτή της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, ο οποίος πράγματι θέτει αυτά τα ερωτήματα. Πρέπει να εξετάσουμε σε τι είδους Ευρώπη θέλουμε να ζήσουμε, διότι δεν υφίσταται ολική ασφάλεια.
<SPEAKER ID="519" NAME="Peter van Dalen" LANGUAGE="NL">
" τελευταία γενιά σαρωτών πληροί τις προϋποθέσεις που καθόρισε το Κοινοβούλιο. Το προσωπικό ασφαλείας βλέπει εικόνες που παρουσιάζουν το περίγραμμα του σώματος, με στίγματα να δείχνουν πού κουβαλούν οι άνθρωποι υγρά, όπλα ή άλλα απαγορευμένα είδη. Αν εντοπιστούν τέτοια στίγματα, οι εν λόγω επιβάτες ελέγχονται ξεχωριστά, επιτόπου.
<P>
Οι σαρωτές τελευταίας τεχνολογίας δεν έχουν επίσης καμία συνέπεια στην υγεία. " ακτινοβολία που εκπέμπουν είναι μικρότερη από εκείνη που εκπέμπουν τα κινητά τηλέφωνα. Επιπλέον, οι σαρωτές είναι φιλικοί προς τον χρήστη. Οι ουρές στον έλεγχο ασφαλείας θα είναι μικρότερες, καθώς περισσότεροι επιβάτες μπορούν να περνούν από έλεγχο σαρωτή κάθε ώρα. Αυτό, κατά συνέπεια, θα κάνει τη διαφορά στα κόστη για τους αεροπορικούς ταξιδιώτες.
<P>
Ωστόσο, κύριε Πρόεδρε, οι σαρωτές τελευταίας τεχνολογίας είναι συμπληρωματικά μέσα ασφαλείας. Ο προσδιορισμός των ιδιαίτερων χαρακτηριστικών των επιβατών και η καλή ανταλλαγή πληροφοριών είναι επίσης απαραίτητα στοιχεία. Κατά την άποψή μου, μπορούμε σύντομα να προβούμε στην ενεργοποίηση αυτών των συμπληρωματικών μέσων.
<SPEAKER ID="520" NAME="Rui Tavares">
εξ ονόματος της Ομάδας GUE/NGL. - (PT) Πριν από λίγες ημέρες, έλαβα ένα ηλεκτρονικό μήνυμα από έναν λομπίστα που πουλά σαρωτές σώματος. Αυτό το ηλεκτρονικό μήνυμα αναφερόταν στη "μετά το Ντιτρόιτ εποχή". Καμία έκπληξη επ' αυτού. Κάθε μηχάνημα κοστίζει 250.000 ευρώ. Θα γίνουν περιουσίες από την πώληση σαρωτών σώματος, καθώς όμως διάβαζα το ηλεκτρονικό μήνυμα και αναλογιζόμουν αυτήν τη μετά το Ντιτρόιτ εποχή, μετά από μια ερασιτεχνική απόπειρα ενός τρομοκράτη που τον ακινητοποίησαν άλλοι επιβάτες στο αεροπλάνο, αναρωτήθηκα αν αυτή η απόπειρα πραγματικά άξιζε να θεωρηθεί ιστορικό ορόσημο.
<P>
Δεν το άξιζε, εκτός εάν αναφέρεται στην εποχή της πλήρους ιταμότητας. Δεν μπορούν να χρησιμεύσουν όλα ως δικαιολογία για να αυξηθούν τα επίπεδα παρείσφρησης στην ιδιωτική ζωή των πολιτών. Οι ευρωπαίοι πολίτες πρέπει επίσης να μάθουν ότι εμείς στο Κοινοβούλιο φέρουμε ευθύνη. Ναι, πρέπει όντως να διερευνήσουμε το θέμα της τρομοκρατίας. Αληθεύει ότι η αστυνομία χρειάζεται πάντοτε περισσότερα δεδομένα, όπως και τα αεροδρόμια, είναι όμως εξίσου σημαντικό η έρευνα να βασίζεται σε ξεκάθαρες υποθέσεις εργασίας, και υπάρχουν πολλές υποθέσεις εργασίας τις οποίες διατυπώνουν το Συμβούλιο και η Επιτροπή. Λυπούμαι που το λέω, αλλά αυτές είναι εσφαλμένες.
<P>
" ιδέα ότι η τρομοκρατική απειλή δεν μειώθηκε επιδέχεται συζήτηση και θα πρέπει να συζητηθεί εδώ. " ιδέα ότι η τρομοκρατία εξελίσσεται και ότι και εμείς θα πρέπει να εξελιχθούμε επίσης αληθεύει, το πρώτο όμως πράγμα είναι να κάνουμε καλά τη δουλειά μας, διότι η επίθεση στο Ντιτρόιτ, ή μάλλον η απόπειρα, θα μπορούσε να είχε αποτραπεί πολύ εύκολα. Τώρα καθόμαστε και συζητάμε για τις βάσεις δεδομένων και τις αστυνομικές πρακτικές του μέλλοντος.
<P>
Όταν ανακαλύψουν ότι οι τρομοκράτες μπορούν να καταπιούν τα υλικά για την παρασκευή βομβών, θα ξεκινήσουν να κάνουν ενδοσκοπήσεις στα αεροδρόμια; Εκεί θέλουμε να καταλήξουμε; Έρχεται η στιγμή που τούτο το Σώμα πρέπει να καθίσει και να συζητήσει για το θέμα αυτό προσεκτικά, με σεβασμό στα δικαιώματα των πολιτών.
<SPEAKER ID="521" NAME="Rolandas Paksas" LANGUAGE="LT">
Το Ευρωπαϊκό Κοινοβούλιο πρέπει να καταβάλει κάθε δυνατή προσπάθεια για να διασφαλίσει ότι οι υπηρεσίες πληροφοριών δεν χρησιμοποιούν τον πόλεμο κατά της τρομοκρατίας ως δικαιολογία για τα βασανιστήρια, τις μυστικές φυλακές ή ακόμη και πραξικοπήματα, όπου σημειώνεται αντίσταση σε αυτόν.
<P>
Κύριε Πρόεδρε, επιτρέψτε μου να παραθέσω τη μαρτυρία του βρετανού πρεσβευτή στο Ουζμπεκιστάν, του κ. Craig Murray, στην προσωρινή επιτροπή του Ευρωπαϊκού Κοινοβουλίου: "Είδα πολλά αποδεικτικά στοιχεία βασανιστηρίων στο Ουζμπεκιστάν. Έπεσε στα χέρια μου ο φάκελος ενός κρατουμένου ο οποίος πέθανε στη διάρκεια της ανάκρισης εξαιτίας της μεθόδου του τεχνητού πνιγμού (waterboarding) με βραστό νερό". Στην κατάθεσή του, ένας άλλος αξιωματούχος, ο σερ Michael Wood, ανέφερε ότι, "η παραλαβή πληροφοριών που εξήχθησαν με βασανιστήρια δεν είναι παράνομη βάσει της Σύμβασης των "νωμένων Εθνών κατά των βασανιστηρίων, υπό την προϋπόθεση ότι δεν πραγματοποιούμε εμείς οι ίδιοι τα βασανιστήρια".
<P>
Μπορεί να υπάρξει μεγαλύτερη διακωμώδηση των ανθρωπίνων δικαιωμάτων;
<P>
Κύριε Πρόεδρε, σας καλώ να αρχίσετε εκ νέου την κοινοβουλευτική έρευνα και να συγκαλέσετε εκ νέου την προσωρινή επιτροπή για την "έκτακτη παράδοση" και φυλάκιση κρατουμένων της CIA στην Ευρώπη.
<SPEAKER ID="522" NAME="Philip Claeys" AFFILIATION="NI">
(NL) Πρέπει να προσέξουμε να μην περιοριστεί η συζήτηση για την τρομοκρατία σε μια συζήτηση για σαρωτές σώματος ή για την προστασία των δεδομένων. Εντύπωση προκαλεί το ότι, στις δηλώσεις τους, το Συμβούλιο και η Επιτροπή δεν ανέφεραν τον ριζοσπαστικό ισλαμισμό, που εξακολουθεί να είναι η μήτρα και το φυτώριο της διεθνούς τρομοκρατίας. Εφόσον δεν μας αφήνουν πλέον να δούμε την αλήθεια για λόγους πολιτικής ορθότητας, κάθε προσέγγιση είναι καταδικασμένη να αποτύχει προτού καν αρχίσει.
<P>
" Επιτροπή και το Κοινοβούλιο δίνουν έμφαση στον σεβασμό των πολιτικών δικαιωμάτων, κάτι το οποίο είναι σωστό και αναγκαίο, ο κίνδυνος όμως είναι να χάσουμε την ουσία εξαιτίας της τυπολατρίας και αυτό ακριβώς είδαμε στη συζήτηση για το σύστημα οικονομικού εντοπισμού τρομοκρατών. Ορισμένοι κύκλοι είναι ένοχοι διότι υποδαυλίζουν το δημόσιο αίσθημα εναντίον κάθε πιθανής προσέγγισης στο πλαίσιο της καταπολέμησης της τρομοκρατίας και αυτός δεν είναι τρόπος να υπηρετήσουμε τους πολίτες της Ευρώπης.
<SPEAKER ID="523" NAME="Werner Kuhn" AFFILIATION="PPE">
(DE) Κύριε Πρόεδρε, κυρίες και κύριοι, κατά τη γνώμη της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες), ο πόλεμος κατά της τρομοκρατίας αποτελεί τη μείζονα πρόκληση του 21ου αιώνα. Αντιμετωπίζουμε αυτήν την πρόκληση τόσο σε τεχνικό όσο και σε κοινοβουλευτικό επίπεδο.
<P>
Στην Επιτροπή Μεταφορών και Τουρισμού, όχι μόνο εφαρμόσαμε ρυθμίσεις που αφορούν την απαγόρευση υγρών εντός των χειραποσκευών, αλλά εξετάζουμε προσεκτικά τους σαρωτές σώματος. Θα ήθελα να πω καταρχάς ένα πράγμα. Επί του παρόντος δεν διαθέτουμε απόλυτη ασφάλεια, όπως ήδη τόνισαν πολλοί άλλοι ομιλητές, ούτε θα διαθέτουμε στο μέλλον. Ωστόσο, μπορούμε να αναπτύξουμε φυσικές τεχνικές, οι οποίες θα μας επιτρέψουν να πετύχουμε σχεδόν την απόλυτη ασφάλεια.
<P>
Πρέπει να συνεκτιμήσουμε ορισμένους θεμελιώδεις κανόνες, τόσο εκτός όσο και εντός Κοινοβουλίου. Ήδη έχουμε έλθει σε συμφωνία όλες οι Ομάδες ότι θα πρέπει να υπάρξουν οι ελάχιστες δυνατές επιπτώσεις στην υγεία των επιβατών. Επομένως, είναι ανάγκη να εγκαταστήσουμε προηγμένους σαρωτές σώματος, που λειτουργούν σύμφωνα με μία συγκεκριμένη αρχή. Βέβαια, είναι προφανές ότι πρέπει να προστατευθούν τα προσωπικά δικαιώματα. Επιπλέον, δεν πρέπει να αναφερόμαστε μόνο στους σαρωτές σώματος που ανιχνεύουν το γυμνό σώμα, όταν παραθέτουμε παραδείγματα του τύπου σάρωσης που θα πρέπει να χρησιμοποιηθεί.
<P>
Στην Επιτροπή Μεταφορών και Τουρισμού, συμφωνήσαμε με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ότι η Ευρωπαϊκή Επιτροπή θα μας υποβάλει νομοθετική πρόταση για τους σαρωτές σώματος έως τα τέλη Μαρτίου ή αρχές Απριλίου και σε κάθε περίπτωση πριν από τη διακοπή των εργασιών του ΕΚ για το καλοκαίρι. Θα πρέπει να ληφθούν υπόψη κάποιοι παράγοντες σε αυτόν τον τομέα. Αυτοί περιλαμβάνουν σταθερή συνεργασία μεταξύ της Επιτροπής Μεταφορών και Τουρισμού, η οποία αναλαμβάνει τον ηγετικό ρόλο, με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, την αξιοπιστία του εξοπλισμού, την ευρωπαϊκή πιστοποίηση και τη θέσπιση των ίδιων προϋποθέσεων σε ολόκληρη την Ευρώπη, ούτως ώστε να μπορέσουμε να κατοχυρώσουμε ότι υπάρχει ασφάλεια εντός της ευρωπαϊκής ηπείρου.
<SPEAKER ID="524" NAME="Claude Moraes" AFFILIATION="S&amp;D">
(EN) Κύριε Πρόεδρε, είπατε ότι υπάρχουν τρεις Επίτροποι που είναι αρμόδιοι εν προκειμένω. Είμαστε πολύ χαρούμενοι γι' αυτό. Επιτρέψτε μου να παραθέσω τα λόγια του μόνου προσώπου που δεν είναι παρόν. " Επίτροπος Reding είπε την περασμένη εβδομάδα ότι "εκείνο που όντως ξέρουμε είναι ότι οι σαρωτές σώματος ενδέχεται να έχουν σημαντικές δυνατότητες παρείσφρησης στην ιδιωτικότητα και επομένως πρέπει να λάβουμε πλήρως υπόψη τον αντίκτυπό τους".
<P>
Αυτό ακριβώς είναι το είδος δήλωσης που θα πρέπει να κάνουμε σε αυτό το πρώιμο στάδιο. Εμείς στην Ομάδα των Σοσιαλιστών και Δημοκρατών πιστεύουμε ότι η τεχνολογία μπορεί να καταπολεμήσει την τρομοκρατία, και η κ. Malmström ορθά το ενέταξε σε ένα ευρύ δυνητικό νομικό πλαίσιο στο οποίο αναφέρθηκε.
<P>
Αυτός είναι ένας σοβαρός αγώνας. Με σταμάτησαν πολλές φορές σε αεροδρόμια. Αν η τεχνολογία μπορεί να επιταχύνει διαπεραίωσή μου, ούτως ώστε να μην με συγχέουν με κάποιον άλλον, τότε αυτό είναι σπουδαίο πράγμα, αλλά για τους πολλούς ανθρώπους που εκπροσωπώ στην εκλογική μου περιφέρεια, οι οποίοι υφίστανται κακομεταχείριση στον έλεγχο ασφαλείας, ή τους οποίους ξεδιαλέγουν μεμονωμένα για υποβολή σε έλεγχο, εκείνο που θέλουν είναι ασφάλεια. Θα το έχουμε μεν αυτό από την Επιτροπή Μεταφορών σε αυτήν την καλή, κοινή προσέγγιση, αλλά θέλουν οι πολιτικές τους ελευθερίες να προστατευθούν από τις συνέπειες της τρομοκρατίας, ούτως ώστε να μην υπάρχει κανένας αδύναμος κρίκος σε κανένα αεροδρόμιο. Εκείνα τα κράτη μέλη που το άρχισαν αυτό θα πρέπει να ξέρουν ότι θα πρέπει να υπάρχει μια πανευρωπαϊκή προσέγγιση, μια αποτελεσματική και ασφαλής προσέγγιση.
<SPEAKER ID="525" NAME="Sarah Ludford" AFFILIATION="ALDE">
(EN) Κύριε Πρόεδρε, θέλω να μιλήσω για την τήρηση του κράτους δικαίου από τις υπηρεσίες πληροφοριών. Μια απόφαση σήμερα του Εφετείου του "νωμένου Βασιλείου τίναξε στον αέρα την προσπάθεια της βρετανικής κυβέρνησης για τήρηση μυστικότητας. Επιβεβαίωσε, όπως είπε το Κοινοβούλιο πριν από τρία χρόνια, τη σκανδαλιστική διαπίστωση ότι οι μυστικές υπηρεσίες του "νωμένου Βασιλείου όντως συνέργησαν στον βασανισμό του βρετανού υπηκόου και θύματος "έκτακτης παράδοσης" Binyan Mohamed.
<P>
Τι γνώμη έχει το Συμβούλιο για την κατάφωρη παραβίαση του άρθρου 6 της Συνθήκης ΕΕ και της Σύμβασης για τα βασανιστήρια; Το 2006, ηγήθηκα της αντιπροσωπείας βουλευτών του ΕΚ από την προσωρινή μας επιτροπή για την έκτακτη παράδοση και τα βασανιστήρια στο Λονδίνο. Ο τότε υπουργός Άμυνας του "νωμένου Βασιλείου, Geoffrey Hoon, ανάλωσε τη μισή συνεδρίαση σε άγριες επιπλήξεις προς εμένα, μόνο και μόνο επειδή τόλμησα να πω ότι διερευνούσαμε τη συνενοχή του "νωμένου Βασιλείου. Μου χρωστάει και, ακόμη πιο σημαντικό, χρωστάει στη βρετανική και ευρωπαϊκή κοινή γνώμη, μία συγνώμη.
<P>
Τέσσερα πράγματα πρέπει τώρα να συμβούν στο "νωμένο Βασίλειο: μια πλήρως ανεξάρτητη έρευνα για τη συνέργεια του "νωμένου Βασιλείου σε καταχρήσεις στο πλαίσιο του πολέμου κατά της τρομοκρατίας στη διάρκεια των ετών που η κυβέρνηση των Εργατικών στο "νωμένο Βασίλειο ακολουθούσε τα κελεύσματα του Bush· ταχεία αστυνομική έρευνα και, αν παραστεί ανάγκη, άσκηση διώξεων λόγω παραβίασης της Σύμβασης για τα βασανιστήρια· κοινοποίηση των εντολών που δόθηκαν στους αξιωματικούς πληροφοριών του "νωμένου Βασιλείου και αν τους είπαν να σιωπήσουν σε περιπτώσεις βασανιστηρίων· και πλήρη κοινοβουλευτική λογοδοσία - κάτι το οποίο δεν το διαθέτουμε στο "νωμένο Βασίλειο για τις υπηρεσίες πληροφοριών.
<SPEAKER ID="526" NAME="Philip Bradbourn" AFFILIATION="ECR">
(EN) Κύριε Πρόεδρε, επανέρχομαι στους σαρωτές σώματος. Εμμένω στην άποψη ότι πρέπει να επικροτείται κάθε μέτρο που αυξάνει την ασφάλεια των ταξιδιωτών.
<P>
Ωστόσο, πρέπει επίσης να έχει αναλογικό χαρακτήρα και να επιδεικνύει προς τους αθώους ταξιδιώτες -τη συντριπτική πλειονότητα- τον σεβασμό που τους αρμόζει. Μετά την απόπειρα, ανήμερα τα Χριστούγεννα, ανατίναξης του αεροσκάφους στις "ΠΑ, είδαμε κάτι που ισοδυναμεί με ανακλαστική αντίδραση για την επιβολή κάθε δυνατού μέσου προς ενίσχυση της ασφάλειας. Σε ορισμένα κράτη μέλη, ιδιαίτερα στο δικό μου, η χρήση ανάλογων μηχανημάτων είναι πλέον υποχρεωτική, χωρίς καμία διαθέσιμη εναλλακτική επιλογή όπως ο σωματικός έλεγχος - είναι η λεγόμενη τακτική "άρνηση υποβολής σε έλεγχο από σαρωτή συνεπάγεται απαγόρευση επιβίβασης σε πτήση".
<P>
Αυτή η πολιτική με βρίσκει απολύτως αντίθετο. Στο μέτωπο της ιδιωτικότητας, πρέπει να πω ότι η απόφαση της κυβέρνησης του "νωμένου Βασιλείου να ανατρέψει τους νόμους για την προστασία των παιδιών προκειμένου να εγκαταστήσει τους σαρωτές σώματος δεν αποτελεί παρά κραυγαλέο σκάνδαλο. Πρέπει να εξετάσουμε το συμβάν ανήμερα τα Χριστούγεννα -το ζήτημα που αποτέλεσε αφορμή να ξανανοίξει η συζήτηση- που δεν οφειλόταν σε ελλιπή μέτρα ασφαλείας στα αεροδρόμια. Ήταν, για να παραθέσω αυτούσια τα λόγια του Προέδρου των "ΠΑ, "αστοχία στο σύστημα ενδεδειγμένης ανταλλαγής πληροφοριών".
<P>
Μερικοί εμπειρογνώμονες είπαν ήδη ότι τα εκρηκτικά που χρησιμοποιήθηκαν δεν θα μπορούσαν να έχουν ανιχνευθεί από ανάλογους σαρωτές.
<P>
Τέλος, με λύπη μου οφείλω να πω ότι πρέπει να έχουμε ένα κατάλληλο σύστημα προσδιορισμού των ιδιαίτερων χαρακτηριστικών των επιβατών.
<SPEAKER ID="527" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, η τρομοκρατία εξελίσσεται συνεχώς και εμείς πρέπει να προλαβαίνουμε τις εξελίξεις.
<P>
Είναι δύσκολος ο εντοπισμός μεμονωμένων τρομοκρατών, αλλά εδώ συζητάμε για νόμους περί ιδιωτικότητας και αν θα εγκρίνουμε ή όχι τεχνολογικώς πιο προηγμένα μέτρα. Πιστεύω ότι, αντίθετα, θα πρέπει να μας ανησυχούν περισσότερο ορισμένες αποφάσεις που εξέδωσε το Ευρωπαϊκό Δικαστήριο στο Λουξεμβούργο, οι οποίες ανοίγουν ρήγματα στο ενιαίο μέτωπο της Δύσης κατά της τρομοκρατίας, ή για να την αποκαλέσουμε με το ορθό της όνομα -της ισλαμικής τρομοκρατίας- και να είμαστε πολύ προσεκτικοί με τη νομική πολιτική ορθότητα.
<P>
" νομική πολιτική ορθότητα δεν είναι καλή για κανέναν, δεν μας οδηγεί πουθενά και μας αποδυναμώνει, ενώ θα έπρεπε να προτάσσουμε ένα πολύ ισχυρό μέτωπο, διότι υφίσταται μια μόνιμη απειλή, η οποία είναι ακόμη πιο σοβαρή τώρα που είναι εξαιρετικά δύσκολος ο εντοπισμός τρομοκρατών. Αυτά όσον αφορά τους σαρωτές σώματος! Μπορούν να φθάσουν παντού: αύριο το πρωί, μπορεί να είναι στο αεροπλάνο στο οποίο θα ετοιμαζόμαστε να επιβιβαστούμε.
<P>
Αν η Ευρώπη επιμείνει στην υπέρμετρη προστασία των ατομικών ελευθεριών, θα δημιουργήσουμε ένα άκρως επικίνδυνο ρήγμα στην εσωτερική ασφάλεια των κρατών μας και αυτό ακριβώς θα πρέπει να απασχολεί τον Επίτροπο. Αντ' αυτού, θεωρώ ότι καταφεύγει σε υπεργενικεύσεις και δειλές προσεγγίσεις με το να παραλείπει να επισημάνει την ισλαμική τρομοκρατία και τον κίνδυνο που αυτή αντιπροσωπεύει εξ ορισμού.
<SPEAKER ID="528" NAME="Martin Ehrenhauser" AFFILIATION="NI">
(DE) Κύριε Πρόεδρε, σε ολόκληρο τον κόσμο 1.200 άτομα έχασαν την ζωή τους ως αποτέλεσμα τρομοκρατικών επιθέσεων το 2000. Οκτώ χρόνια μετά, το 2008, ο αριθμός αγγίζει τα 16.000 άτομα. Συγκριτικά, 6.000 άτομα πεθαίνουν από AIDS κάθε μέρα.
<P>
Τι μας λένε αυτοί οι αριθμοί; Πρώτον, η τρομοκρατία προκαλεί υστερία η οποία οδηγεί στην παράλογη περιστολή των δικαιωμάτων των πολιτών, όπως στην περίπτωση των σαρωτών σώματος ή της τρέχουσας συμφωνίας SWIFT. Δεύτερον, απέτυχε ο πόλεμος κατά της τρομοκρατίας. Πέτυχε μόνο να επιδεινώσει το πρόβλημα. Όσον αφορά το θέμα της συνεργασίας μεταξύ των υπηρεσιών ασφαλείας στην Ευρωπαϊκή Ένωση, θα ήθελα να πω ότι το Ευρωπαϊκό Κοινοβούλιο χρειάζεται οπωσδήποτε δημοκρατικά δικαιώματα ελέγχου σε αυτόν τον τομέα, όπως είναι ο κανόνας σε κάθε δημοκρατικό κράτος μέλος. Επιπλέον, θα ήθελα να προτείνω να υποστηρίξει η Επιτροπή την καθιέρωση του Κοινού Προτύπου Διεπαφής Χρηστών (CSUI). Πρέπει να προωθήσουμε την ανάπτυξη αυτής της διεπαφής, πρέπει δε αυτή να χρηματοδοτηθεί από την Επιτροπή.
<SPEAKER ID="529" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, όταν εξετάζουμε ένα θέμα τόσο σοβαρό όσο η τρομοκρατία, δεν θα πρέπει να περιμένουμε να συμβούν πράγματα για να ενεργήσουμε. Πρέπει να προλαβαίνουμε τα γεγονότα, αλλά δεν το κάνουμε. Δυστυχώς, αλλάζουμε μόνο όταν αντιδρούμε μετά από κάθε επίθεση, όπως η αποτυχημένη επίθεση στο Ντιτρόιτ, που μας αναγκάζει σήμερα να λάβουμε αποφάσεις για να κατοχυρώσουμε την ασφάλεια των αερομεταφορών.
<P>
" λήψη απόφασης για τους σαρωτές σώματος στα αεροδρόμια αποτελεί ευθύνη την οποία δεν μπορούμε να αποφύγουμε, κυρίες και κύριοι. Δεν μπορούμε να περιμένουμε άλλο, διότι οι τρομοκράτες δεν περιμένουν.
<P>
Κατά συνέπεια, η Επιτροπή πρέπει να εγγυηθεί, το συντομότερο δυνατόν, ότι η αξιοπρέπεια και η ιδιωτικότητα των ατόμων θα διαφυλαχθούν και ότι δεν θα υπάρξουν επιβλαβείς συνέπειες για την υγεία.
<P>
Άπαξ και κατοχυρωθεί αυτό, πρέπει να εγκρίνουμε αποφάσεις για την Ευρωπαϊκή Ένωση συνολικά. Σε όσους ανησυχούν για την παραβίαση των θεμελιωδών μας δικαιωμάτων, λέω ότι δεν υπάρχει μεγαλύτερο δικαίωμα από το δικαίωμα στη ζωή και όσοι από εμάς προτάσσουν την ελευθερία πάνω από κάθε τι άλλο πρέπει να μπορούν να ζουν με ασφάλεια για να νιώθουν πραγματικά ελεύθεροι.
<SPEAKER ID="530" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, η τρομοκρατία αποτελεί παγκόσμια απειλή και η αντιμετώπισή της αποτελεί ευθύνη όλων μας. Σε σχέση με αυτό, επίσης, η Συνθήκη της Λισαβόνας θέτει τα θεμέλια ώστε να μπορέσουμε επιτέλους να αναπτύξουμε μια κοινή αντιτρομοκρατική πολιτική στην Ευρωπαϊκή Ένωση.
<P>
Συμφωνώ πλήρως με τα σχόλια του Προεδρεύοντος του Συμβουλίου και θα ήθελα να επισημάνω μερικά από τα στοιχεία επί των οποίων πρέπει να οικοδομηθεί μια τέτοια κοινή πολιτική.
<P>
Το πρώτο είναι να ενισχυθεί η ανταλλαγή πληροφοριών, ιδιαίτερα σε σχέση με τις προσπάθειες πρόληψης των τρομοκρατικών επιθέσεων και της έρευνας για τους μηχανισμούς χρηματοδότησης.
<P>
Το δεύτερο είναι να εφαρμόσουμε στην καταπολέμηση της τρομοκρατίας όλα τα επιστημονικά και τεχνολογικά επιτεύγματα που επιτύχαμε, επιδεικνύοντας τον δέοντα σεβασμό στα θεμελιώδη δικαιώματα των ατόμων.
<P>
Το τρίτο είναι να συνεργαστούμε με τρίτες χώρες, ιδιαίτερο το Αφγανιστάν, το Πακιστάν και τις χώρες στο Κέρας της Αφρικής.
<P>
Τέταρτον, στη συζήτηση για την ασφάλεια της πολιτικής αεροπορίας, πρέπει να διασφαλίσουμε ότι τα τεχνολογικά επιτεύγματα, συγκεκριμένα οι σαρωτές σώματος, είναι συμβατά με την ανθρώπινη υγεία και ιδιωτικότητα και ότι πρωτίστως δεν επηρεάζουν αρνητικά τους χρόνους περαίωσης στα αεροδρόμια ή την άνεση των επιβατών.
<P>
Ωστόσο, υπάρχουν επίσης τρία θεσμικά στοιχεία. Το πρώτο είναι η COSI, η μόνιμη επιτροπή εσωτερικής ασφάλειας. Το δεύτερο είναι η δήλωση για τα αντιτρομοκρατικά μέτρα η οποία εκδόθηκε στην τελευταία άτυπη συνάντηση του Συμβουλίου Δικαιοσύνης και Εσωτερικών Υποθέσεων (ΣΔΕΥ) της Ευρωπαϊκής Ένωσης στο Τολέδο. Το τρίτο είναι ο διατλαντικός χώρος ασφάλειας, όπου πρέπει να υπάρξει μέριμνα για την ανάπτυξη στενής συνεργασίας με τις "νωμένες Πολιτείες με στόχο την καταπολέμηση αυτής της κοινής απειλής.
<SPEAKER ID="531" NAME="Charles Goerens" AFFILIATION="ALDE">
(FR) Κύριε Πρόεδρε, ένα από τα μέσα πρόληψης της τρομοκρατίας είναι οι πληροφορίες. Ακόμη και τότε, οι πληροφορίες πρέπει να διαβιβάζονται. Συμβαίνει όντως αυτό σήμερα; Τίποτε δεν είναι λιγότερο βέβαιο. Ενημερώνουν οι υπηρεσίες πληροφοριών των "ΠΑ τους ευρωπαίους ομολόγους τους με τα πλέον πρόσφατα στοιχεία; Σε κάθε περίπτωση, σε ό,τι αφορά τον φερόμενο ως τρομοκράτη που συνελήφθη στην πτήση Άμστερνταμ-Ντιτρόιτ, εξακολουθούν να υπάρχουν αμφιβολίες.
<P>
Πέραν αυτού του συμβάντος, ένα ζήτημα είναι να μάθουμε αν, σε γενικές γραμμές, το σύστημα ανταλλαγής αντιτρομοκρατικών δεδομένων όντως τηρεί την αρχή της αμοιβαιότητας. Απαιτείται επειγόντως ένα κοινοβουλευτικό εποπτικό σώμα για το θέμα.
<P>
Μάλιστα, δεν υπάρχει καμία ανάγκη να καλέσουμε το Κοινοβούλιό μας να υποστηρίξει τη διαβίβαση ολοένα και περισσότερων προσωπικών δεδομένων των πολιτών μας, αν, σε αντιδιαστολή, οι αρχές των "ΠΑ αποστερούν τις υπηρεσίες μας από ουσιώδη αντιτρομοκρατικά δεδομένα. Αυτό συνεπάγεται τη δημιουργία μιας κοινοβουλευτικής εποπτικής επιτροπής εντός του Ευρωπαϊκού Κοινοβουλίου.
<SPEAKER ID="532" NAME="Mara Bizzotto" AFFILIATION="EFD">
(IT) Κύριε Πρόεδρε, κυρίες και κύριοι, οφείλω να παραδεχθώ πως όταν μιλάμε για την καταπολέμηση της τρομοκρατίας μόνο από τη σκοπιά των πληροφοριών και της τεχνολογίας, αισθάνομαι πάντοτε ότι δεν φθάνουμε σε βάθος, σαν να θέλουμε να θεραπεύσουμε μια ασθένεια εστιάζοντας την προσοχή μόνο στα συμπτώματά της και όχι στις αιτίες της.
<P>
Δεν ήλθε, άραγε, ο καιρός να αντιμετωπίσουμε το πρόβλημα της τρομοκρατίας κοιτώντας στην ουσία του θέματος αντί να περιοριζόμαστε στις εξωτερικές εκφάνσεις του; " αντιμετώπιση της ουσίας του προβλήματος σημαίνει, για παράδειγμα, να κατανοήσουμε ότι η τρομοκρατία αποτελεί επίσης άμεση έκφανση της αδυναμίας ή απουσίας βούλησης εθνοτικών ομάδων να ενταχθούν στον κοινωνικό ιστό της Ευρώπης.
<P>
Αναρωτιέμαι και ερωτώ το Κοινοβούλιο: θέλουμε μια συζήτηση για την τρομοκρατία; Έχει το Κοινοβούλιο το θάρρος να συμμετάσχει σε μια πολιτική συζήτηση όσον αφορά την ένταξη των μουσουλμάνων στην Ευρώπη και τη βούλησή τους να ασπαστούν δυτικές αξίες, δικαιώματα και ελευθερίες; Προς τούτο κατέθεσα ερώτηση προς την Επιτροπή για την μπούρκα, προκειμένου να παρακινήσω το Σώμα να συζητήσει αυτό το θέμα ανοικτά. Φαίνεται ότι κανένας δεν θέλει να καταπιαστεί με το εν λόγω θέμα.
<P>
Αναρωτιέμαι και σας ερωτώ, κυρίες και κύριοι όλων των πολιτικών ομάδων: αν το πολιτικό φόρουμ που εκπροσωπεί τους λαούς της Ευρώπης δεν μπορεί να εκφέρει άποψη για τα θέματα αυτά, για ποιο πράγμα μπορεί να εκφέρει άποψη;
<SPEAKER ID="533" NAME="Diane Dodds" AFFILIATION="NI">
(EN) Κύριε Πρόεδρε, ως εκπρόσωπος της Βόρειας Ιρλανδίας, γνωρίζω πολύ καλά τις φρικτές επιπτώσεις της τρομοκρατίας σε αθώους πολίτες: μακελειό την ώρα κατά την οποία άνθρωποι έκαναν τα σαββατιάτικα ψώνια τους στη Shankhill Road στο Μπέλφαστ· νέοι και ηλικιωμένοι, που έγιναν κομμάτια στη διάρκεια μνημόσυνου για τους πεσόντες των δύο παγκοσμίων πολέμων στο Enniskillen - πράξεις που πραγματοποιήθηκαν εν ονόματι του Ιρλανδικού Ρεπουμπλικανισμού. Μιλάμε εδώ για τη συνεργασία των δυνάμεων ασφαλείας. Με βάση την εμπειρία της Βόρειας Ιρλανδίας διαπιστώνουμε ότι η συμβολή τους απέτρεψε το ενδεχόμενο να χάσουν τη ζωή τους πολλοί άνθρωποι· επ' αυτού δεν έχω καμία αμφιβολία. Πρέπει να υποστηρίξουμε τις δυνάμεις ασφαλείας μας με τον εξοπλισμό που χρειάζονται για να αποτρέψουν την τρομοκρατία.
<P>
Εκείνοι που σήμερα αντιπαρέθεσαν την ασφάλεια στην ελευθερία επιλογής και στην προστασία των δεδομένων πρέπει να εξετάσουν τη θέση που υιοθετούν. Πιστέψτε με, η τρομοκρατία καταστρέφει ζωές και συντρίβει κοινότητες. Άκουσα μάλιστα σήμερα σε τούτο το Σώμα ότι η τρομοκρατία είναι υστερία. Αυτό είναι εξωφρενικό! Πιστέψτε με, όταν ένας οπλοφόρος επιχειρεί να αφαιρέσει μια ζωή, είναι μια ψυχρή και θανάσιμη πραγματικότητα - πράγμα το οποίο οι πολίτες της εκλογικής μου περιφέρειας γνωρίζουν καλά.
<SPEAKER ID="534" NAME="Carlos Coelho" AFFILIATION="PPE">
(PT) Κύριε Πρόεδρε, πιστεύω πως όλοι συμφωνούμε στην ανάγκη προστασίας ανθρώπων και αγαθών και την ανάγκη κατοχύρωσης της ασφάλειας στις δημόσιες μεταφορές. Υπάρχουν εύλογες ανησυχίες σε σχέση με τους σαρωτές σώματος. Ελπίζω ότι σε τρεις από αυτές θα δοθεί απάντηση από τις μελέτες που διεξάγει η Επιτροπή. Ζητώ να περατωθούν αυτές γρήγορα και να διαβιβαστούν στο Κοινοβούλιο. Πρώτον, είναι αναγκαίοι και αποτελεσματικοί; Δεύτερον, είναι ή όχι επιβλαβείς για την υγεία; Τρίτον, παραβιάζουν ή όχι την ιδιωτικότητα και την αξιοπρέπεια των ατόμων;
<P>
Υπάρχουν, ωστόσο, άλλες ανησυχίες. Αρχικά μας είπαν ότι αυτοί θα ήταν προαιρετικοί. Οι άνθρωποι θα μπορούσαν να επιλέξουν αν θα υποβληθούν σε έλεγχο από σαρωτές σώματος ή με το παλιό σύστημα σωματικού ελέγχου. Φαίνεται, όμως, πως ορισμένα κράτη μέλη εφαρμόζουν την αρχή "άρνηση ελέγχου συνεπάγεται απαγόρευση επιβίβασης σε πτήση" ως υποχρεωτική.
<P>
Θα ήθελα να συγχαρώ την Επίτροπο Cecilia Malmström για την ολοκληρωμένη αξιολόγηση την οποία πρόκειται να συζητήσει με το Κοινοβούλιο, θα ήθελα δε να υπογραμμίσω ότι φέρουμε ευθύνη να βρούμε λύσεις, οι οποίες προάγουν την ασφάλεια χωρίς να υπονομεύουν τα δικαιώματα των ατόμων.
<SPEAKER ID="535" NAME="Nathalie Griesbeck" AFFILIATION="ALDE">
(FR) Κύριε Πρόεδρε, θέλουμε όλοι να καταπολεμήσουμε την τρομοκρατία και την απειλή που θέτει για τις δημοκρατίες· υπάρχει, πιστεύω, συμφωνία σε αυτό το σημείο εντός του Κοινοβουλίου. Μολονότι η επωδός ότι "ένας λαός που είναι έτοιμος να θυσιάσει λίγη ελευθερία για λίγη ασφάλεια καταλήγει να τα χάσει και τα δύο" μου φαίνεται εντελώς ακραία, είμαι πεπεισμένη ότι πρέπει να πράξουμε ό,τι είναι δυνατόν για να βρούμε μια ισορροπία μεταξύ ελευθερίας και ασφάλειας, διότι αυτό είναι το θεμέλιο της δημοκρατίας και διότι, χωρίς αυτήν την ισορροπία, οι τρομοκράτες θα έχουν νικήσει αν πετύχουν να μας τρομοκρατήσουν όλους.
<P>
Έχω δύο ερωτήσεις σε σχέση με τους σαρωτές σώματος. Όσον αφορά την ασφάλεια, μας δίνουν αυτοί οι σαρωτές σήμερα την δυνατότητα να κατοχυρώσουμε πραγματικά τις συνθήκες ασφαλείας; Όσον αφορά την ελευθερία, ως μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, αναρωτιέμαι μήπως υφίσταται κίνδυνος για την υγεία και, βέβαια, κίνδυνος όσον αφορά την παραβίαση της ιδιωτικότητας και, συνακόλουθα, των θεμελιωδών δικαιωμάτων και όσον αφορά τη χρήση αυτών των εικόνων. Ας αναμένουμε αποφασιστικά το έργο της Επιτροπής, ούτως ώστε να μπορέσουμε να σημειώσουμε πρόοδο και ούτως ώστε να μπορέσουμε να το πράξουμε ως Ευρωπαϊκή Ένωση, όλοι μαζί, προκειμένου να κατοχυρώσουμε την ασφάλειά μας σε έναν ευρωπαϊκό δημοκρατικό χώρο.
<SPEAKER ID="536" NAME="Πρόεδρος">
Λόγω ελλείψεως χρόνου, δεν θα δεχθώ άλλες παρεμβάσεις σύμφωνα με τις διαδικασίες 'γαλάζια κάρτα' και 'catch the eye'.
<SPEAKER ID="537" NAME="Gerard Batten" AFFILIATION="EFD">
(EN) Κύριε Πρόεδρε, η τρομοκρατία ορίζεται ως η χρήση βίας και εκφοβισμού προς επίτευξη πολιτικών σκοπών.
<P>
Όσοι από εμάς αγαπάμε την ειρήνη, την ελευθερία και τη δημοκρατία πρέπει να ανησυχούμε για την τρομοκρατία, διότι αυτή λειτουργεί. Το Sinn Féin/IRA κατέχει τώρα θέσεις στην κυβέρνηση της Βόρειας Ιρλανδίας. Έβαλαν βόμβες, πυροβόλησαν και δολοφόνησαν στην πορεία τους προς την εκλογική επιτυχία.
<P>
Υπάρχουν καλύτερα παραδείγματα επιτυχούς τρομοκρατίας από εκείνα του κομμουνισμού στην Ρωσία, την Ανατολική Ευρώπη και την Ασία;
<P>
" Κίνα εξακολουθεί να τρομοκρατείται από το κινεζικό κομμουνιστικό κόμμα, που μετρά 61 ολόκληρα χρόνια στην εξουσία. Δεν υπάρχει πιο τρανό παράδειγμα επιτυχούς τρομοκρατίας από αυτό.
<P>
" Ευρωπαϊκή Επιτροπή, την οποία ενέκρινε χθες τούτο το Κοινοβούλιο, περιλαμβάνει κομμουνιστές, πρώην στελέχη του μηχανισμού στυγνών κομμουνιστικών καθεστώτων στην Ανατολική Ευρώπη και τους συνοδοιπόρους τους. Και βέβαια, ο Πρόεδρος της Ευρωπαϊκής Επιτροπής, ο κ. Barroso, είναι πρώην μαοϊστής. Δίχως αμφιβολία, οι μελλοντικοί τρομοκράτες θα τα βρουν όλα αυτά εξόχως ενθαρρυντικά.
<SPEAKER ID="538" NAME="Carlo Fidanza" AFFILIATION="PPE">
(IT) Κύριε Πρόεδρε, κυρίες και κύριοι, η ασφάλεια των κοινωνιών μας είναι αδιαπραγμάτευτη αξία, την οποία πρέπει να προασπιζόμαστε με αποφασιστικότητα.
<P>
Είναι ολοφάνερο ότι οι πιο αποτελεσματικοί έλεγχοι στις πύλες ελέγχου πρέπει να υποστηριχθούν από ένα υψηλότερο επίπεδο συνεργασίας μεταξύ των συστημάτων πληροφοριών και χρήσης μέσων υψηλής τεχνολογίας. Οι ευρωπαίοι υπουργοί έπραξαν καλά που δεν αφέθηκαν να παρασυρθούν από τη συναισθηματική φόρτιση και αντ' αυτού επικεντρώθηκαν στον τρόπο που πρέπει να πορευτούμε για να συντονίσουμε αυτήν την επιχείρηση.
<P>
Μερικές κυβερνήσεις ξεκίνησαν δικαιολογημένα να δοκιμάζουν σαρωτές σώματος σε πιο ευαίσθητα δρομολόγια. Αν δεν θέλουμε να δημιουργήσουμε έναν ευρωπαϊκό χώρο στον οποίο θα εφαρμόζονται ανομοιόμορφες προδιαγραφές, πρέπει να εξασφαλίσουμε τα αποτελέσματα των υπό εκπόνηση μελετών το συντομότερο δυνατόν. Βεβαίως και πρέπει να προασπιστούμε τα ατομικά δικαιώματα, χωρίς όμως να εκμεταλλευόμαστε τους φόβους των ανθρώπων.
<P>
Ας μιλήσουμε για την υγεία, ας επιβεβαιώσουμε την αρχή της προφύλαξης, ας ζητήσουμε επιβεβαίωση για το ενδεχόμενο πρόκλησης βλάβης ως αποτέλεσμα της έκθεσης σε ραδιοκύματα ή ακτίνες Χ, ας σταματήσουμε όμως να κλαυθμυρίζουμε για την παραβίαση της ιδιωτικότητας, μόνο και μόνο εξαιτίας λίγων θολών εικόνων απρόσωπων σωμάτων οι οποίες διαγράφονται αμέσως, σαν το GPS, τα κινητά τηλέφωνα ή οι τηλεοπτικές κάμερες να μην αποτελούν κομμάτι της ζωής μας εδώ και χρόνια.
<P>
Έως ότου εκμηδενιστούν τα διεθνή κέντρα τρομοκρατίας, πρέπει να μάθουμε να ζούμε με αυτές τις θυσίες, δίνοντας στους πολίτες πειστικές απαντήσεις και αποτελεσματικές λύσεις, θέτοντας έναν μόνο περιορισμό: τη σωματική ακεραιότητα του ατόμου.
<SPEAKER ID="539" NAME="Πρόεδρος">
Κυρίες και κύριοι, ξεκινάμε τώρα τη διαδικασία "catch-the-eye". Αυτά είναι τα ονόματα που θα καλέσω. Απλώς θα σταματώ το μικρόφωνο μετά από ένα λεπτό. Δεν θα χτυπήσω το σφυρί της συνεδρίασης στο έδρανό μου, δεν θα εκλιπαρήσω και δεν θέλω να παρεξηγηθώ.
<P>
Καλώ τους ομιλητές με τη σειρά που έχω:
<P>
τον κ. Zasada
<P>
τον κ. Iacolino
<P>
τον κ. Matula
<P>
τον κ. Leichtfried
<P>
τον κ. Enciu
<P>
την κ. Flašíková Beňová
<P>
τον κ. Tannock
<P>
την κ. Ernst
<P>
την κ. Rivasi
<P>
και τον κ. Mölzer.
<P>
Ένα λεπτό έκαστος και αυτό μόνο. Ζητώ συγνώμη από τους υπόλοιπους.
<SPEAKER ID="540" NAME="Artur Zasada" AFFILIATION="PPE">
(PL) Κύριε Πρόεδρε, υπό το πρίσμα της σημερινής συζήτησης, η χρήση των σαρωτών σώματος στα αεροδρόμια εξακολουθεί να αφήνει αναπάντητα πολλά ερωτήματα. " ασφάλεια των ταξιδιωτών είναι, βέβαια, πρωταρχικής σημασίας, δεν πρέπει όμως να λησμονήσουμε την ανάγκη να υπάρχει αναλογικός χαρακτήρας στις μεθόδους προστασίας που χρησιμοποιούνται. " χρήση του εξοπλισμού αυτού του τύπου εξακολουθεί να αφήνει αναπάντητα αρκετά ερωτήματα. Τι συνέπειες έχουν οι σαρωτές στην υγεία των επιβατών που περνούν από έλεγχο σαρωτή; Με ποιον τρόπο θα κατοχυρωθεί η προστασία της ψηφιακής απεικόνισης των ανθρώπων που περνούν από έλεγχο σαρωτή; Δεν είναι καλύτερο να κάνουμε αυστηρότερο το υφιστάμενο σύστημα, αντί να δαπανούμε δισεκατομμύρια ευρώ σε εξοπλισμό, όταν είναι γνωστό ότι ο εξοπλισμός δεν ανιχνεύει εκρηκτικά, τα οποία είναι κρυμμένα μέσα στο ανθρώπινο σώμα; Πρέπει να ταχθούμε κατά της υποχρεωτικής εγκατάστασης σαρωτών στα ευρωπαϊκά αεροδρόμια, έως ότου ακούσουμε τις απαντήσεις σε αυτά τα ερωτήματα.
<P>
Τέλος, έχω ένα σχόλιο - έχω την εντύπωση ότι βρήκαμε μια λύση και τώρα ψάχνουμε ένα πρόβλημα για να εφαρμόσουμε αυτήν τη λύση. Ενδεχομένως οι σαρωτές να αποτελούν λύση, σίγουρα όμως δεν θα επιλύσουν το πρόβλημα της ασφάλειας στα αεροδρόμια.
<SPEAKER ID="541" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, ουσιαστικά ήθελα να δηλώσω τα ακόλουθα: δεν υπάρχει άλλο πρόβλημα τόσο σοβαρό όσο τα ατομικά δικαιώματα και το δικαίωμα της ιδιωτικότητας, όταν αυτό το δικαίωμα δεν διασφαλίζεται αρκούντως.
<P>
Το ότι εγκρίναμε το ψήφισμα για το Πρόγραμμα της Στοκχόλμης πριν από λίγες εβδομάδες σε αυτό εδώ ακριβώς το Κοινοβούλιο οφείλεται στο γεγονός ότι πετύχαμε να εξισορροπήσουμε διαφορετικές ανάγκες: πρώτον, εκείνη της ατομικής ελευθερίας, δεύτερον, εκείνη της ιδιωτικότητας και, τρίτον, εκείνη της ασφάλειας.
<P>
Αν σήμερα μέλημά μας είναι να διασφαλίσουμε ότι η Ευρωπαϊκή Ένωση θα καταπιαστεί με αυτό το κοινό πρόβλημα, επειδή τα κράτη μέλη προώθησαν το θέμα, αυτό οφείλεται ενδεχομένως στο ότι ίσως να μην αντιμετωπιστεί κατ' ανάγκην στην πράξη μια αξιοσημείωτη πρόκληση, όπως είναι αυτή της προστασίας των σημείων διέλευσης, καθώς και επιπλέον θέματα.
<P>
Συνεπώς, καλώ την ισπανική Προεδρία και τους Επιτρόπους να συνεργαστούν μεταξύ τους με βάση την ενισχυμένη συνεργασία και μια κουλτούρα ανταλλαγής πληροφοριών.
<SPEAKER ID="542" NAME="Iosif Matula" AFFILIATION="PPE">
(RO) Θα ήθελα να αποσαφηνίσω εξαρχής στην ομιλία μου ότι μέσω αυτής της συζήτησης όχι μόνο επιβεβαιώνουμε την ύπαρξη του κινδύνου της τρομοκρατίας, αλλά επισημαίνουμε την ανάγκη να είμαστε ένα βήμα μπροστά στη μάχη κατά του φαινομένου αυτού.
<P>
Εντούτοις, η συζήτηση για την εγκατάσταση σαρωτών σώματος στα αεροδρόμια σε όλα τα κράτη μέλη της Ευρωπαϊκής Ένωσης έχει ευρύτερες επιπτώσεις. " αποτελεσματικότητα αυτού του μέτρου είναι συζητήσιμη λόγω του ότι αυτή η τεχνολογία δεν μπορεί να ανιχνεύσει ουσίες μετά την κατάποσή τους ή όταν πρόκειται για εκρηκτικά υπό μορφή σκόνης. Ωστόσο, θέτει σε εμάς το πρόβλημα της ασφάλειας όσον αφορά την υγεία των επιβατών, ιδιαίτερα εκείνων που συχνά περνούν από τον έλεγχο αυτών των συσκευών ανίχνευσης.
<P>
Ούτε μπορούμε να αγνοήσουμε το ζήτημα των θεμελιωδών δικαιωμάτων των πολιτών, το δικαίωμα στην ιδιωτικότητα και την αξιοπρέπεια, εφόσον οι σαρωτές παρέχουν λεπτομερή απεικόνιση του ανθρώπινου σώματος. Κατά την άποψή μου, πρέπει να διεξαχθούν ανεξάρτητες μελέτες για να προσδιοριστεί όχι μόνο η ασφάλεια της τεχνολογίας που χρησιμοποιείται, αλλά και η αποτελεσματικότητα ...
<P>
(Ο Πρόεδρος διακόπτει τον ομιλητή)
<SPEAKER ID="543" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, η βασική αρχή που ισχύει στην ασφάλεια των αεροπορικών ταξιδιών είναι ότι αυξάνεται συνεχώς η ευρωπαϊκή ευθύνη. Δεν είναι πλέον δυνατόν μεμονωμένα το κάθε κράτος μέλος να κάνει ό,τι θέλει. Αυτό ισχύει ιδιαίτερα για τους σαρωτές σώματος. Έχουμε την ενιαία αρχή ασφαλείας, όπερ σημαίνει ότι είτε πρέπει να υπάρχουν ευρωπαϊκές ρυθμίσεις για σαρωτές σώματος είτε καθόλου ρυθμίσεις και καθόλου σαρωτές σώματος. " εναλλακτική λύση είναι η αρχή ότι ο καθένας κάνει ό,τι θέλει και κανένας δεν κάνει ό,τι θα όφειλε, όλοι όμως κάνουν κάτι.
<P>
Αν πρόκειται να θεσπιστεί ένα μέτρο αυτού του είδους, πρέπει να συζητήσουμε ποιος θα πληρώσει γι' αυτό και με ποιόν τρόπο θα χρηματοδοτηθεί, διότι τόσο οι σαρωτές υγρών όσο και οι σαρωτές σώματος κοστίζουν τεράστια χρηματικά ποσά. Τυχαίνει να είμαι ο εισηγητής γι' αυτόν τον τομέα και θα χαρώ να δω το Συμβούλιο να αρχίσει σταδιακά να αναλαμβάνει πρωτοβουλίες σε αυτό το ζήτημα, διότι είναι σημαντικό να καθιερωθεί καταρχήν ότι η δημόσια ασφάλεια είναι δημόσιο ζήτημα και πρέπει να χρηματοδοτείται τουλάχιστον εν μέρει από δημόσιους πόρους.
<SPEAKER ID="544" NAME="Ioan Enciu" AFFILIATION="S&amp;D">
(RO) Θα ήθελα να επιστήσω την προσοχή της Επιτροπής, του Συμβουλίου και των συναδέλφων βουλευτών στις παρενέργειες και στον αυξημένο κίνδυνο καρκινογενέσεων και γενετικών ανωμαλιών ως συνέπεια της έκθεσης σε ακτινοβολία γάμμα, Χ και Τ.
<P>
Οι συνέπειες και οι κίνδυνοι της ακτινοβολίας από ακτίνες X είναι πολύ γνωστές στην ιατρική, όπου συνιστάται να αποφεύγεται η επανειλημμένη έκθεση σε αυτού του είδους την ακτινοβολία. " κοινή γνώμη είναι λιγότερο ενήμερη για τις συνέπειες της ακτινοβολίας τεραχέρτζ. Πέραν του ότι οι σαρωτές που χρησιμοποιούν ακτίνες T μπορούν να εξασφαλίσουν τρισδιάστατη απεικόνιση του ανθρώπινου σώματος, πράγμα που αντιβαίνει στο δικαίωμα του ατόμου στην ιδιωτικότητα, η επανειλημμένη έκθεση σε αυτό το είδος ακτινοβολίας ενδέχεται να προκαλέσει βλάβες στην αλυσίδα του DNA και να προκαλέσει την εμφάνιση γενετικών ανωμαλιών αργότερα.
<P>
Θα ήθελα να υπογραμμίσω ότι οι κίνδυνοι και η αγωνία στα οποία θα μπορούσαμε να βρεθούμε εκτεθειμένοι, αν τυχόν οι σαρωτές σώματος χρησιμοποιηθούν σε ευρεία κλίμακα, μαζί με την αβεβαιότητα σχετικά με την αποτελεσματικότητά τους, δεν δικαιολογούν μια τέτοια λύση ...
<P>
(Ο Πρόεδρος διακόπτει τον ομιλητή)
<SPEAKER ID="545" NAME="Monika Flašíková Beňová" AFFILIATION="S&amp;D">
(SK) " τρομοκρατία δεν έχει καθόλου αξίες, ούτε έχει κάποιο βαθύτερο νόημα. Ο μοναδικός στόχος της τρομοκρατίας είναι ο θάνατος. Ο θάνατος πολιτών με το ελάχιστο δυνατό κόστος. Αυτή είναι ίσως η ιστορία διαφόρων βομβιστών αυτοκτονίας. Προκαλεί επίσης θλίψη σε σχέση με αυτόν τον στόχο το γεγονός ότι η τρομοκρατία οδήγησε στη θέσπιση διαφόρων μέτρων τα οποία εστιάζονται στην προστασία των απλών πολιτών με τη χρήση μεθόδων που κατά κάποιον τρόπο περιστέλλουν τα δικαιώματά τους.
<P>
Συνεπώς, θα ήταν πολύ καλό αν αυτή η Ολομέλεια ενίοτε ενέκρινε σαρωτές σώματος, καθώς και αν θα μπορούσαμε να αρχίσουμε να νομοθετούμε και να προβούμε σε εναρμόνιση στον τομέα της δικαιοσύνης και στον τομέα των εσωτερικών υποθέσεων, διότι μόνο η θέσπιση νέων τεχνολογικών μέτρων θα μας βοηθήσει πραγματικά στην καταπολέμηση της τρομοκρατίας.
<SPEAKER ID="546" NAME="Charles Tannock" AFFILIATION="ECR">
(EN) Κύριε Πρόεδρε, η πρόσφατη ανακοίνωση της υποχρεωτικής εγκατάστασης σαρωτών ανίχνευσης ολόκληρου του σώματος με βάση την τεχνολογία οπισθοσκεδαζόμενων ακτινών Χ στα βρετανικά αεροδρόμια από τον πρωθυπουργό Gordon Brown είναι κατά τη γνώμη μου απαράδεκτη.
<P>
Αυτή είναι η πρώτη φορά στα χρονικά που η ιονίζουσα ακτινοβολία επιβάλλεται στους ανθρώπους, μεταξύ άλλων στα παιδιά και στις εγκύους, και μάλιστα χρησιμοποιείται ευρέως σε υγιείς ανθρώπους για μη ιατρικούς λόγους.
<P>
Οι ήπιες, χαμηλής ενέργειας ακτίνες Χ στην πράξη απορροφούνται περισσότερο σε σύγκριση με την υψηλότερης ενέργειας κοσμική ακτινοβολία στην οποία εκτίθεται κάποιος όταν πετά, επομένως είναι περισσότερο και όχι λιγότερο επικίνδυνες για το δέρμα και τον μαλακό ιστό. Επιπλέον, οι ακτίνες X που χρησιμοποιούνται για ιατρικές διαγνώσεις παρέχουν στον χρήστη, στον ασθενή, τη δυνατότητα προστασίας των γεννητικών του αδένων μέσω μολύβδινου επικαλύμματος, προκειμένου να μειωθεί η συνολική δοσολογία που προκαλεί ζημία στο DNA καθώς και μελλοντικές γενετικές ανωμαλίες - κάτι που επίσης δεν είναι δυνατό με αυτές τις συσκευές.
<P>
Ως ιατρός και συχνός επιβάτης πτήσεων, απορρίπτω πλήρως αυτό το δρακόντειο μέτρο για λόγους υγείας, για να μην αναφερθώ στους λόγους ιδιωτικότητας και αναποτελεσματικότητας, ελπίζω δε ότι η ΕΕ θα αρνηθεί τέτοια υποχρεωτικά μέτρα σε πανευρωπαϊκή κλίμακα. Αντ' αυτού, υποστηρίζω ότι θα πρέπει να θεσπίσουμε το σύστημα προσδιορισμού των ιδιαίτερων χαρακτηριστικών των επιβατών κατά το ισραηλινό πρότυπο.
<SPEAKER ID="547" NAME="Cornelia Ernst" AFFILIATION="GUE/NGL">
(DE) Κύριε Πρόεδρε, είναι πέραν πάσης αμφιβολίας ότι οι σαρωτές σώματος συνιστούν σαφέστατα παραβίαση της ιδιωτικότητας και μάλιστα σοβαρή παραβίασή της. Πρέπει να αναρωτηθούμε δύο πράγματα. Το πρώτο ερώτημα αφορά τον βαθμό στον οποίο αυτή η απάντηση έχει αναλογικό χαρακτήρα και στον οποίο μπορεί πραγματικά να συμβάλει στην επίτευξη του στόχου της καταπολέμησης της τρομοκρατίας. Δεν διαθέτουμε επί του παρόντος καμία σαφή απάντηση στο εν λόγω ερώτημα. Αυτός είναι ο λόγος για τον οποίο υποστηρίζω εκείνο που είπε η κ. Malmström όσον αφορά την ανάγκη αξιολόγησης όλων των τύπων σαρωτών. Θα ήθελα αυτή η αξιολόγηση να ολοκληρωθεί πριν κάνουμε οτιδήποτε άλλο.
<P>
Το δεύτερο ερώτημα αφορά τους κινδύνους για την υγεία. Όλοι όσοι βρίσκονται σε αυτήν την Αίθουσα, καθώς και εκείνοι οι βουλευτές που επί του παρόντος βρίσκονται αλλού, θα πρέπει να περνούν από τον έλεγχο σαρωτών σώματος αρκετές φορές την εβδομάδα. Εγώ θα αναγκαζόμουν να το πράξω τουλάχιστον δύο φορές την εβδομάδα. Αυτό είναι ένα μακροπρόθεσμο μέτρο και θα ήθελα να ξέρω κατά πόσον θα βλάψει την υγεία μου. Δεν έχουν πραγματοποιηθεί πραγματικές αξιολογήσεις σε αυτόν τον τομέα. Θα ήθελα να ξεκαθαρίσω ότι δεν είμαι έτοιμη να εκτεθώ σε σαρωτές σώματος έως ότου πραγματοποιηθούν αξιολογήσεις. Επομένως, ζητώ σαφείς απαντήσεις και όχι βεβιασμένες αντιδράσεις.
<SPEAKER ID="548" NAME="Michèle Rivasi" AFFILIATION="Verts/ALE">
(FR) Κύριε Πρόεδρε, θα ήθελα να προβώ στη συσχέτιση μεταξύ σαρωτών, υγείας και τρομοκρατίας. Τι λέει η διακλαδική επιτροπή ραδιοπροστασίας, στην οποία συμμετέχουν η Ευρωπαϊκή Επιτροπή, ο ΔΟΑΕ -ο Διεθνής Οργανισμός Ατομικής Ενέργειας- και η Υπηρεσία Ατομικής Ενέργειας; Λέει ότι οι έγκυες και τα παιδιά δεν πρέπει να υφίστανται ελέγχους από σαρωτές σώματος, έστω και αν οι δόσεις είναι εξαιρετικά μικρές.
<P>
Μάλιστα, θα πρέπει να γνωρίζουμε ότι η συχνή έκθεση σε χαμηλές δόσεις ακτινοβολίας μπορεί να προκαλέσει καρκίνους και δυσμορφίες. Συνεπώς, το ερώτημά μου αφορά τη δικαιολόγηση των κινδύνων. Δεδομένης της ύπαρξης εναλλακτικών τεχνολογιών, οι οποίες επιτρέπουν την επίτευξη των ίδιων στόχων, θα πρέπει όντως να υπάρξει αιτιολόγηση για τη χρήση των εν λόγω σαρωτών σώματος σε σχέση με τον δεδομένο στόχο, πρέπει δε να ξέρουμε ...
<P>
(Ο Πρόεδρος διακόπτει την ομιλήτρια)
<SPEAKER ID="549" NAME="Andreas Mölzer" AFFILIATION="NI">
(DE) Κύριε Πρόεδρε, δεν πρέπει να λησμονούμε ότι η παραπληροφόρηση και οι άστοχες αποφάσεις που έλαβε η μυστική υπηρεσία των "ΠΑ επέτρεψαν επανειλημμένα τη διάπραξη ενεργειών διεθνούς τρομοκρατίας. Παρά ταύτα, ουδέποτε αμφισβητήθηκε η χρησιμότητα των διαφόρων αντιτρομοκρατικών μέτρων. Τουναντίον, μετά από κάθε επίθεση ακολουθούν επιπλέον περιορισμοί των ατομικών δικαιωμάτων και ελευθεριών. Το Ευρωπαϊκό Κοινοβούλιο μόλις τώρα αρχίζει να αντιλαμβάνεται ότι οι πολίτες της ΕΕ υποχρεούνται να γδυθούν κυριολεκτικά και οικονομικά μπροστά στις "ΠΑ. Ο διάφανος πολίτης καθίσταται ολοένα και περισσότερο απτή πραγματικότητα, όλα δε αυτά βασίζονται σε δεδομένα και πληροφορίες από τις μυστικές υπηρεσίες των οποίων ο ρόλος και η αξιοπιστία έχουν καταστεί λίαν αμφιλεγόμενα, πολύ περισσότερο αφότου άρχισαν οι πόλεμοι στο Αφγανιστάν και στο Ιράκ.
<P>
Πέραν των αμφιβολιών σε σχέση με τα οφέλη, την εφικτότητα και τη συμβατότητα των σαρωτών σώματος ως προς τα προσωπικά δικαιώματα, φαίνεται εξαιρετικά απίθανο να αποσπάσουν οι σαρωτές την προσοχή των ριζοσπαστών ισλαμιστών από τις τρομοκρατικές προθέσεις τους. Πρέπει να λάβουμε σταθερά μέτρα για την καταπολέμηση της ισλαμικής τρομοκρατίας, πρέπει όμως να θέσουμε ένα τέλος στο ότι οι πολίτες της ΕΕ σταθερά ...
<P>
(Ο Πρόεδρος διακόπτει τον ομιλητή)
<SPEAKER ID="550" NAME="Alfredo Pérez Rubalcaba" LANGUAGE="ES">
Κύριε Πρόεδρε, άκουσα με προσοχή τις ομιλίες όλων των Ομάδων και των βουλευτών για το θέμα αυτό. Ακούσαμε μερικές άκρως ενδιαφέρουσες απόψεις και τις επικροτώ.
<P>
Θα ήθελα να σας υπενθυμίσω, όπως έκανα και στην πρώτη μου ομιλία, ότι βεβαίως δεν τάσσομαι υπέρ της διεξαγωγής συζητήσεων για ένα τόσο περίπλοκο και ευαίσθητο θέμα όπως η τρομοκρατία μετά από επιθέσεις ή απόπειρες.
<P>
Πρέπει προφανώς να εξετάσουμε αυτές τις επιθέσεις ή απόπειρες για να εξακριβώσουμε τι λειτούργησε λάθος στα συστήματα ασφαλείας μας, δεν χωρεί πάντως αμφιβολία ότι, όπως επανειλημμένα ειπώθηκε εδώ σήμερα το απόγευμα, η αντιτρομοκρατική πολιτική πρέπει να είναι μια προσεκτικά επεξεργασμένη, νηφάλια και προμελετημένη πολιτική και πρέπει να εφαρμόζεται με αναλογικό τρόπο.
<P>
Αν εγκρίνουμε μέτρα που θα υπονομεύσουν τις αρχές μας, τότε πιθανόν διαπράττουμε σοβαρό σφάλμα. Κατά συνέπεια, πρέπει να αναλύσουμε, για παράδειγμα, τι συνέβη στο Ντιτρόιτ για να προσπαθήσουμε να αποτρέψουμε λάθη, δεν πρέπει όμως η αντίδρασή μας να είναι ανακλαστική μετά από κάθε επίθεση, διότι αυτό πιθανόν να μας οδηγήσει στη θέσπιση μέτρων που, σε ορισμένες περιπτώσεις, απλά δεν θα έβγαζαν νόημα.
<P>
" Ευρώπη έχει μια στρατηγική για την αντιτρομοκρατική της πολιτική. Έχουμε μια καλή στρατηγική για την καταπολέμηση της τρομοκρατίας στην Ευρωπαϊκή Ένωση, μια στρατηγική που αποδείχτηκε αποτελεσματική τα τελευταία χρόνια. Δεν έχουμε παρά να εξετάσουμε τις ενέργειες των δυνάμεων ασφαλείας στις διάφορες χώρες για να δούμε τον βαθμό στον οποίο, σε πολλές περιπτώσεις, αυτές οι ενέργειες βασίστηκαν στην εφαρμογή της κοινής στρατηγικής, την οποία καθιερώσαμε πριν από κάποια χρόνια.
<P>
Έχουμε ένα σημαντικό πρόσωπο, έναν Συντονιστή Αντιτρομοκρατικής Δράσης, οι ομιλίες του οποίου είναι πολύ ενδιαφέρουσες. Και πάλι σας προτείνω να μελετήσετε ενδελεχώς την τελευταία του ομιλία εδώ στο Σώμα, διότι πιστεύω ότι πρόκειται για μια έξοχη ομιλία η οποία υπογραμμίζει την έκταση της στρατηγικής μας. Μάλιστα, πρόσφατα επιχειρήσαμε να προσδώσουμε συγκεκριμένη έκφραση σε αυτήν τη στρατηγική μέσω της πρόληψης, σε αντίθεση με τα πρώτα χρόνια της εφαρμογής της, όταν δώσαμε πολύ μεγαλύτερη έμφαση στον εντοπισμό.
<P>
Βέβαια, το πλέον βασικό στοιχείο στην καταπολέμηση της τρομοκρατίας είναι η πρόληψη, με άλλα λόγια, η αποτροπή επιθέσεων. Αυτός είναι ο λόγος για τον οποίο εστιάζουμε τις κοινές μας προσπάθειες, όπως είπα, στην πρόληψη. Αυτός εξάλλου είναι ο λόγος για τον οποίο επικεντρωνόμαστε σε πτυχές όπως είναι η ριζοσπαστικοποίηση, την οποία ανέφερα στην ομιλία μου, όπως έκανε και ο Επίτροπος. Μας ενδιαφέρει πολύ να αναλύσουμε τις πολιτικές που υλοποιούνται σε κάθε χώρα προς αποτροπή της ριζοσπαστικοποίησης, κάτι που αναμφίβολα είναι η βασική αιτία πολλών από τις τρομοκρατικές επιθέσεις που έχουμε υποστεί τα τελευταία χρόνια.
<P>
Μας ενδιαφέρει πολύ επίσης να διασφαλίσουμε την ορθή ανταλλαγή πληροφοριών. Αυτό τονίστηκε στο Σώμα επανειλημμένα. Το σημαντικό είναι να μην διαβιβάζουμε όλες τις πληροφορίες που διαθέτουμε, αλλά να διαβιβάζουμε τις πληροφορίες που ενδιαφέρουν εκείνους που τις λαμβάνουν. Αυτές είναι οι πληροφορίες που πρέπει να διαβιβάζονται. Ο στόχος είναι να μην κατακλυστούμε από πληροφορίες, αλλά να διαθέτουμε μέσα διαχείρισης της πληροφορίας για να προσδίδουμε τη μέγιστη δυνατή αποτελεσματικότητα στην ανταλλαγή πληροφοριών.
<P>
Πρόσφατα σημειώθηκαν αξιοσημείωτες βελτιώσεις στην Ευρωπαϊκή Ένωση ως προς αυτό το θέμα. Έχουμε μια στρατηγική που, όταν εφαρμοστεί, θα βελτιώσει, για παράδειγμα, τη λειτουργία των συστημάτων μας ανταλλαγής πληροφοριών. Όταν μιλώ για ανταλλαγή, έχω κατά νου την Europol, έχω κατά νου τη Eurojust, έχω κατά νου τη μόνιμη επιτροπή εσωτερικής ασφάλειας, στην οποία έγινε εδώ αναφορά από μερικούς βουλευτές και, τέλος, έχω κατά νου την ανταλλαγή πληροφοριών και το πώς θα την καταστήσουμε αποτελεσματικότερη.
<P>
Τέλος, πράγματι, οι αμφιλεγόμενοι σαρωτές σώματος είναι τώρα στην ημερήσια διάταξη και πιστεύω, όπως είπα και στην πρώτη μου ομιλία και όπως είπαν και οι Επίτροποι, ότι είναι ένα ζήτημα το οποίο πρέπει να αντιμετωπίσουμε. Σε ιδανική περίπτωση, θα μπορέσουμε να αποφασίσουμε για μια κοινή λύση σε ευρωπαϊκό επίπεδο. Βέβαια, αν δεν το πράξουμε, κάθε χώρα θα μπορεί να εφαρμόσει τις δικές της πολιτικές και πιθανόν, ακόμη και αν αποφασίσουμε για μια κοινή λύση, ενδεχομένως να υπάρξουν μερικές χώρες που θα αποφασίσουν να προωθήσουν τις δικές τους πολιτικές βάσει των δικών τους νόμων. Ωστόσο, είναι σχεδόν βέβαιο ότι μια κοινή θέση σε αυτό το θέμα θα ήταν άκρως εποικοδομητική.
<P>
Για να εγκρίνουμε μια τέτοια θέση και σύμφωνα με τα όσα είπα στην αρχή αυτής της ομιλίας, χρειαζόμαστε μια νηφάλια και προμελετημένη συζήτηση, εστιάζοντας την προσοχή σε τρία στοιχεία, τα οποία επί του παρόντος μελετώνται από την Επιτροπή: πρώτον, στην αποτελεσματικότητα των σαρωτών (αν είναι ή όχι αποτελεσματικοί, ποιες είναι οι τεχνικές τους δυνατότητες και αν μπορούν ή όχι να κάνουν αυτό που εμείς θέλουμε να κάνουν)· δεύτερον, τη συμβατότητά τους προς τα θεμελιώδη δικαιώματα και τις ατομικές ελευθερίες· και τρίτον, τη συμβατότητά τους σε σχέση με την υγεία των ανθρώπων οι οποίοι θα υποχρεούνται να περάσουν από αυτούς.
<P>
Πιστεύω ότι αυτά είναι τα τρία θέματα που πρέπει να εξετάσουμε. Μόλις θα είναι διαθέσιμες οι εκθέσεις, θα εγκρίνουμε μια κοινή θέση, η οποία πιστεύω ότι είναι αναγκαία.
<P>
Κύριε Πρόεδρε, θα ήθελα να πω και πάλι πόσο πολύ εκτίμησα τις ομιλίες που έγιναν εδώ στο Σώμα, τις οποίες θεωρώ εξαιρετικά χρήσιμες για το έργο του Συμβουλίου.
<SPEAKER ID="551" NAME="Sarah Ludford" AFFILIATION="ALDE">
(EN) Κύριε Πρόεδρε, έθεσα μια ευθεία ερώτηση προς το Συμβούλιο και θα ήθελα μια απάντηση. Ρώτησα ποια είναι η άποψη του Συμβουλίου για την κατάφωρη παραβίαση του άρθρου 6 -τη ρήτρα για τα θεμελιώδη δικαιώματα- της Συνθήκης της ΕΕ υπό το πρίσμα της απόφασης του Εφετείου του "νωμένου Βασιλείου που επιβεβαιώνει ότι το "νωμένο Βασίλειο ήταν ένοχο για ...
<P>
(Ο Πρόεδρος διακόπτει την ομιλήτρια)
<SPEAKER ID="552" NAME="Siim Kallas" LANGUAGE="EN">
Κύριε Πρόεδρε, κυρίες και κύριοι, σας ευχαριστώ πολύ για τις παρεμβάσεις σας, πρέπει όμως να πω ότι δεν δεχθήκαμε σήμερα πρόταση να εγκαταστήσουμε μερικά νέα μηχανήματα υποχρεωτικά σε όλα τα κράτη μέλη και σε όλα τα αεροδρόμια. Δεν ισχύει κάτι τέτοιο. Απλώς είμαστε σε μια διαδικασία προσεκτικής εξέτασης αυτών των νέων τεχνολογιών και θα προσέλθουμε σε σας μετά τον Απρίλιο, μετά την εκπόνηση μιας ουσιαστικής έκθεσης, στην οποία θα εξετάζονται όλες οι πτυχές αυτών των νέων τεχνολογιών.
<P>
Εγώ ο ίδιος έχω ορισμένες αμφιβολίες, ιδιαίτερα όσον αφορά την αποδοτικότητα και, όπως είπε κάποιος εδώ, τον αναλογικό χαρακτήρα της χρησιμοποίησης αυτής της νέας τεχνολογίας, δεν θα πρέπει όμως να απορρίψουμε ασυζητητί τις νέες τεχνολογίες. " τρομοκρατία εξελίσσεται και εμείς πρέπει να χρησιμοποιήσουμε όλες τις τεχνολογικές εξελίξεις για να προασπιστούμε τους πολίτες μας και τους επιβάτες. Επομένως, μην δαιμονοποιείτε τις νέες τεχνολογίες. Μαζί με τις συναδέλφους Cecilia Malmström και Viviane Reding θα προτείνουμε μια κοινή ευρωπαϊκή προσέγγιση, με όλες τις αναγκαίες απαιτήσεις όσον αφορά όλα τα ζητήματα και τις πτυχές τεχνολογικής και νομικής φύσεως, καθώς και τα ζητήματα και τις πτυχές που άπτονται των θεμελιωδών δικαιωμάτων και της ιδιωτικότητας. Θα προτείνουμε οπωσδήποτε κάποια κοινή ευρωπαϊκή προσέγγιση, μια προσέγγιση για την οποία πιστεύω ότι υπάρχει συναινετική κατανόηση και την οποία προκρίνει το ΕΚ, καθώς και πολλά κράτη μέλη απ' ό,τι αντιλαμβάνομαι.
<P>
Επομένως, αυτό ακριβώς θα κάνουμε στο εγγύς μέλλον. Θα παρουσιάσουμε μια έκθεση και κατόπιν θα συνεχίσουμε αυτήν τη συζήτηση. Πιστέψτε με, δεν υπάρχει καμία συνωμοσία να εγκαταστήσουμε κάποιου είδους νέα μηχανήματα αμέσως· δεν υπάρχει καμία τεχνολογική λύση που να είναι απολύτως ασφαλής ή που να εγγυάται 100% ασφάλεια, η δε ασφάλεια της πολιτικής αεροπορίας είναι ένας ιδιαίτερα περίπλοκος τομέας, όπου χρειαζόμαστε μια τεράστια ποικιλία συνδυασμένων μέτρων, καθώς και πολύ ισχυρή διεθνή συνεργασία.
<P>
Μετά από αυτήν την έκθεση, λοιπόν, θα προσέλθουμε με συγκεκριμένες προτάσεις και σίγουρα θα προτείνουμε μια κοινή ευρωπαϊκή προσέγγιση σε σχέση με το ποιες μπορεί να είναι οι προδιαγραφές και ποιες μπορεί να είναι οι απαιτήσεις, αν τα κράτη μέλη επιλέξουν την εγκατάσταση ή τη χρήση νέων τεχνολογιών ανίχνευσης.
<SPEAKER ID="553" NAME="Cecilia Malmström" LANGUAGE="EN">
Κύριε Πρόεδρε, αυτή είναι πράγματι μια άκρως σημαντική συζήτηση. " αντιτρομοκρατία είναι ένα σημαντικό μέσο για την καταπολέμηση της τρομοκρατίας. Έχουμε οδυνηρές εμπειρίες στην Ευρωπαϊκή Ένωση από τις συνέπειες της τρομοκρατίας και την απειλή που αυτή αντιπροσωπεύει, όχι μόνο για τα άτομα αλλά και για τις κοινωνίες, τη δημοκρατία και τις θεμελιώδεις αξίες μας.
<P>
Τα κράτη μέλη, βέβαια, έχουν την επιχειρησιακή ευθύνη και την ευθύνη για τις πληροφορίες τους, είμαι όμως πεπεισμένη ότι μπορούμε να κάνουμε πολύ περισσότερα πράγματα σε ευρωπαϊκό επίπεδο για να συντονίσουμε και να εναρμονίσουμε τα μέσα που έχουμε. Γι' αυτόν ακριβώς τον λόγο ζήτησα από τις υπηρεσίες μου να διεξαγάγουν πολύ σύντομα ανάλυση των πολιτικών, του πλαισίου, των μέσων που ήδη διαθέτουμε, προκειμένου να δούμε τι μπορεί να βελτιωθεί και με ποιον τρόπο μπορούμε να τις χρησιμοποιήσουμε με έναν ακόμη πιο έξυπνο τρόπο. Συμφωνώ με ορισμένους βουλευτές που το είπαν αυτό. Είμαι επίσης πεπεισμένη ότι η Europol, η Eurojust και οι αρχές των κρατών μελών μπορούν να λειτουργήσουν πολύ καλύτερα και με πολύ πιο συντονισμένο τρόπο. Βεβαίως και υπάρχουν μέτρα για να γίνει αυτό.
<P>
Συμβάντα όπως αυτό στο Ντιτρόιτ είναι σημαντικά, καθώς κρούουν τον κώδωνα του κινδύνου, προειδοποιώντας μας για το ότι η τρομοκρατία παραμένει παρούσα· παραμένει μια πολύ σημαντική απειλή. Διατυπώνονται αιτήματα και ασκείται πίεση σε εμάς τους πολιτικούς να κάνουμε πράγματα γρήγορα, να προβούμε σε βελτιώσεις και να προστατεύσουμε τους πολίτες αμέσως. Αυτό είναι απολύτως φυσικό. Έχουμε την ευθύνη να προστατεύσουμε την ασφάλεια, αλλά και να ενεργήσουμε μετά από διεξοδική ανάλυση, εκτίμηση και συζήτηση, ούτως ώστε να προτείνουμε κατάλληλα και αναλογικού χαρακτήρα μέτρα, όπως είπαν εξάλλου ο Επίτροπος Siim Kallas και το Συμβούλιο. Θα το κάνουμε αυτό. Θα πρέπει επίσης να λάβουμε πλήρως υπόψη τον σεβασμό των θεμελιωδών δικαιωμάτων.
<P>
Επομένως, η Επιτροπή μας θα εργαστεί κατ' αυτόν τον τρόπο. Θα επανέλθουμε σε εσάς με πιο λεπτομερείς προτάσεις μετά τη διενέργεια της εν λόγω αξιολόγησης και θα συζητήσουμε περαιτέρω μαζί σας. Σας ευχαριστώ πολύ για τη σημαντική και ενδιαφέρουσα συζήτηση.
<SPEAKER ID="554" NAME="Πρόεδρος">
" συζήτηση έληξε.
<SPEAKER ID="555" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, προτού τελειώσουμε, θα ήθελα απλώς να ζητήσω τον λόγο επί της διαδικασίας και να εκφράσω την έκπληξή μου, διότι όταν ξεκίνησε η διαδικασία "catch-the-eye", σήκωσα το χέρι μου, νομίζοντας ότι ξεκινούσε εκείνη τη στιγμή, αλλά είχατε ήδη πλήρη κατάλογο. Θα ήθελα απλώς να τυποποιηθούν τα κριτήρια της διαδικασίας "catch-the-eye", ούτως ώστε να μπορούμε να μιλάμε όλοι, διότι φάνηκε να μιλάνε άλλοι βουλευτές, παρόλο που είπατε ότι είχατε πλήρη κατάλογο.
<P>
Συνεπώς, θέλω απλώς να εκφράσω την έκπληξή μου και να ζητήσω, την επόμενη φορά, όλοι να ξέρουμε τι πρέπει να κάνουμε για να μπορούμε να μιλήσουμε.
<SPEAKER ID="557" NAME="Elena Oana Antonescu  " LANGUAGE="RO">
" τρομοκρατία παραμένει απειλή υψηλού επιπέδου για την Ευρωπαϊκή Ένωση. Γι' αυτόν ακριβώς τον λόγο όλα τα κράτη μέλη ενέτειναν τις προσπάθειές τους, προκειμένου να βελτιώσουν τα μέσα που χρησιμοποιούνται για την αποτροπή και την καταπολέμησή της. " έγκριση της Συνθήκης της Λισαβόνας προσφέρει τη δυνατότητα να αντιδράσουμε με πολύ πιο αποδοτικό τρόπο σε κάθε τομέα που συνδέεται άμεσα ή έμμεσα με την καταπολέμηση της τρομοκρατίας. " χρήση των σαρωτών σώματος είναι ένα ευαίσθητο ζήτημα. Νομίζω ότι υπάρχουν σημαντικοί παράγοντες, οι οποίοι πρέπει να εξεταστούν προσεκτικά, προτού λάβουμε μια απόφαση επ' αυτού. Αφορούν την αποτελεσματικότητα των σαρωτών, τον σεβασμό προς το δικαίωμα στην ιδιωτικότητα, τον οικονομικό αντίκτυπο της χρήσης τους δεδομένου του ιδιαίτερα υψηλού κόστους αγοράς τους, πρωτίστως δε τον τρόπο με τον οποίο η χρήση αυτών των μηχανημάτων επηρεάζει την υγεία εκείνων που περνούν από έλεγχο από αυτά. " Ευρωπαϊκή Επιτροπή πρόκειται να υποβάλει τρεις εκθέσεις για τη χρήση και τις συνέπειες των σαρωτών σώματος. Για τον λόγο αυτόν, πιστεύω ότι είναι σημαντικό να περιμένουμε τα συμπεράσματα των εμπειρογνωμόνων και να τα αναλύσουμε προσεκτικά και μόνο τότε να λάβουμε απόφαση για μια κοινή θέση σε σχέση με το ζήτημα αυτό.
<SPEAKER ID="942" NAME="John Attard-Montalto  " LANGUAGE="EN">
Όταν εγείρεται το ζήτημα των αντιτρομοκρατικών μέτρων, η συζήτηση επικεντρώνεται πάντοτε στις συνέπειες για τις ατομικές ελευθερίες. Ανέκαθεν η θέση μου ήταν πως αυτό είναι ζήτημα προτεραιοτήτων. Είναι ζήτημα του αν οι επιβάτες είναι έτοιμοι να θυσιάσουν την άνεσή τους για την ασφάλειά τους. Οι ομάδες που προασπίζονται τις ατομικές ελευθερίες έχουν καθήκον να σταθμίζουν όλα τα νέα μέτρα που προτάσσονται. Εκείνοι που προτείνουν νέα μέτρα, όπως είναι οι σαρωτές σώματος, έχουν καθήκον να αποδείξουν την αναγκαιότητά τους. Παρόλο που οι λύσεις βασίζονται συνήθως στον συμβιβασμό, σε αυτήν την περίπτωση, ενδεχομένως να μην είναι δυνατόν να γίνουν συμβιβασμοί. Είναι προφανές ότι οι τρέχουσες διαδικασίες, ειδικότερα οι σωματικές έρευνες, δεν αρκούν. Διαπιστώθηκε ότι οι σαρωτές σώματος είναι πιο αποτελεσματικοί. Το πρόβλημα είναι ότι ενδέχεται να πλήξουν την αξιοπρέπεια των επιβατών. Συνεπώς, αυτό ακριβώς το ζήτημα πρέπει να εξεταστεί. Υπάρχουν πολλές δυνατότητες.
<P>
Επί παραδείγματι, διαφορετικοί σαρωτές σώματος για διαφορετικά φύλα, τα οποία θα τα χειρίζεται προσωπικό του ιδίου φύλου.
<SPEAKER ID="558" NAME="Vilija Blinkevičiūt " LANGUAGE="LT">
" κατοχύρωση της ασφάλειας των αεροπορικών ταξιδιών στο πλαίσιο της καταπολέμησης της τρομοκρατίας είναι αναμφίβολα ουσιώδους σημασίας, πρέπει όμως να διακριβώσουμε τι επιπτώσεις έχουν τα μέτρα, τα οποία λαμβάνονται για την κατοχύρωση της εν λόγω ασφάλειας, στην υγεία, στα θεμελιώδη δικαιώματα και ελευθερίες, στην ιδιωτικότητα και στην αξιοπρέπεια. " χρήση σαρωτών σώματος, ως μία από τις πιθανές τεχνικές λύσεις, είναι ένα πολύ σοβαρό θέμα όσον αφορά τη χρήση νέων τεχνολογιών για την ασφάλεια των πολιτών, επομένως, ευελπιστώ ότι η Επιτροπή θα παρουσιάσει τελικά μια αξιολόγηση του αντίκτυπου των σαρωτών σώματος στην υγεία των ανθρώπων, στα θεμελιώδη ανθρώπινα δικαιώματα και ελευθερίες. Θα ήθελα να επιστήσω την προσοχή στο ότι, όταν χρησιμοποιούμε νέα τεχνικά μέτρα, που στοχεύουν στην επίτευξη αεροπορικής ασφάλειας υψηλού επιπέδου, είναι εξίσου σημαντικό να θέτουμε όρια μεταξύ των ανθρωπίνων δικαιωμάτων και της ίδιας της ασφάλειας, καθώς αυτά τα μέτρα δεν σχετίζονται μόνο με την προστασία των πολιτών, αλλά και με τον αντίκτυπο στα δικαιώματα και τις ελευθερίες τους. " Επιτροπή δεν έχει υποβάλει ακόμα έκθεση αξιολόγησης αντίκτυπου που να επιβεβαιώνει ότι συγκεκριμένα οι σαρωτές σώματος θα διασφαλίσουν την αποτελεσματική προστασία των ανθρώπων που ταξιδεύουν αεροπορικώς και, συνεπώς, υπάρχουν ακόμη αμφιβολίες σχετικά με το αν αυτά τα τεχνικά μέτρα ασφαλείας θα είναι πραγματικά ασφαλή, αποτελεσματικά και ορθά. Συνεπώς, μόλις αξιολογήσουμε την υφιστάμενη κατάσταση, πρέπει να συνεχίσουμε το έργο μας σε αυτόν τον ευαίσθητο τομέα.
<SPEAKER ID="559" NAME="Nessa Childers  " LANGUAGE="EN">
Το Ευρωπαϊκό Κοινοβούλιο δεν μπορεί να συναινέσει στην εγκατάσταση σαρωτών σώματος, που είναι κατά βάση τύπου ακτίνων X, προτού οι ευρωπαϊκές αρχές εξετάσουν δεόντως τις υφιστάμενες ανησυχίες που αυτοί εγείρουν σε σχέση με την υγεία και την ιδιωτικότητα. Γνωρίζω καλά ότι υπάρχουν ανησυχίες μεταξύ των συχνών επιβατών πτήσεων και με ανησυχεί η προοπτική υποβολής άλλων επιβατών, όπως παιδιών και εγκύων, σε έλεγχο από σαρωτές σώματος. Υπάρχουν επίσης σοβαρές ανησυχίες όσον αφορά τον παρεισφρητικό χαρακτήρα αυτών των ψηφιακών απεικονίσεων και πρέπει να διασφαλίσουμε ότι προστατεύεται η ιδιωτικότητα των ευρωπαίων πολιτών προτού συμφωνήσουμε στην εγκατάσταση, σε ευρεία κλίμακα, αυτών των χρονοβόρων και ακριβών μηχανημάτων. Δεδομένου ότι οι αμερικανικές αρχές παραδέχθηκαν ότι στην πρόσφατη τρομοκρατική αναστάτωση στο Ντιτρόιτ οδήγησε παράλειψη των υπηρεσιών ασφαλείας τους και όχι αστοχία της τεχνολογίας στο αεροδρόμιο, πιστεύω ότι, προτού επενδύσουμε σε αυτήν την αμφιλεγόμενη τεχνολογία, θα πρέπει να διερευνηθούν διάφορες λιγότερο δαπανηρές μέθοδοι, όπως είναι η ενίσχυση του τομέα πληροφοριών, διαφορετικές μέθοδοι έρευνας και η ενισχυμένη διεθνής συνεργασία. Ο εκ των θεμελιωτών των "ΠΑ, ο Βενιαμίν Φραγκλίνος, είπε κάποτε ότι "Όποιος προτάσσει την ασφάλεια έναντι της ελευθερίας δεν αξίζει τίποτε από τα δύο", και πιστεύω ότι η Ευρώπη καλά θα κάνει να δώσει προσοχή σε αυτήν τη συγκεκριμένη συμβουλή κατά τη διάρκεια των επόμενων μηνών.
<SPEAKER ID="941" NAME="Proinsias De Rossa  " LANGUAGE="EN">
" διεθνής ομοσπονδία δημοσιογράφων, η οποία εκπροσωπεί 600.000 δημοσιογράφους από 125 χώρες, κάλεσε τις ισραηλινές αρχές να ανακαλέσουν την απόφαση απέλασης του δημοσιογράφου Jared Malsin, ο οποίος απελάθηκε επειδή οι αναφορές του για την κατάσταση στη Δυτική Όχθη και στη Γάζα ήταν επικριτικές για την ισραηλινή κυβέρνηση. Καταδίκασαν την απέλαση ως κατάφωρη παραβίαση της ελευθερίας του Τύπου. Συν τοις άλλοις, 13 ισραηλινές οργανώσεις των ανθρωπίνων δικαιωμάτων διαμαρτυρήθηκαν προς την ισραηλινή βουλή και τον πρωθυπουργό Netanyahu αναφορικά με την εντεινόμενη συστηματική εκστρατεία σε βάρος των οργανώσεων ανθρωπίνων δικαιωμάτων στο Ισραήλ. Αναφέρθηκε ότι το Ισραήλ ζητεί τώρα από την Ευρωπαϊκή Ένωση να σταματήσει να παρέχει χρηματοδοτική βοήθεια στις οργανώσεις ανθρωπίνων δικαιωμάτων που δραστηριοποιούνται στο Ισραήλ και στα κατεχόμενα παλαιστινιακά εδάφη. Θέλω να σας ζητήσω, κύριε Πρόεδρε, να επικοινωνήσετε με τον πρωθυπουργό Netanyahu για να καταστήσετε σαφές ότι η ΕΕ βασίζεται στο δικαίωμα της ελευθερίας του λόγου, στο δικαίωμα της άσκησης κριτικής έναντι της ίδιας της κυβέρνησης, στην ελευθεροτυπία και στο δικαίωμα ειρηνικής διαμαρτυρίας, καθώς θεωρούνται θεμελιώδη δικαιώματα για ένα δημοκρατικό κράτος. Θα πρέπει να υπενθυμίσουμε στον πρωθυπουργό Netanyahu ότι οι εμπορικές συμφωνίες της ΕΕ απαιτούν επίσης από τους εμπορικούς μας εταίρους να σέβονται τα εν λόγω δικαιώματα.
<SPEAKER ID="560" NAME="Christine De Veyrac  " LANGUAGE="FR">
Σχεδόν 10 χρόνια μετά την 11η Σεπτεμβρίου, η τρομοκρατική απειλή εξακολουθεί να είναι παρούσα και τα αεροπλάνα είναι ένα από τα μέσα που προτιμούν οι τρομοκράτες για να πλήξουν τις χώρες μας. Πρέπει να βρούμε έναν τρόπο να προστατεύσουμε τους πολίτες μας και να αποτρέψουμε το ενδεχόμενο να πέσουν θύματα τρομοκρατικών ενεργειών. Οι σαρωτές σώματος μπορεί να είναι ένας από τους τρόπους ενίσχυσης της ασφάλειας στα αεροδρόμια και εντός των αεροπλάνων. Προτού, όμως, λάβουμε μια απόφαση, πρέπει να βεβαιωθούμε ότι αυτά τα μηχανήματα δεν παραβιάζουν τις ατομικές ελευθερίες και δεν είναι επιβλαβή για την υγεία των ταξιδιωτών ή του προσωπικού των αεροδρομίων. Αναμένω με μεγάλο ενδιαφέρον τη μελέτη που θα υποβάλει η Ευρωπαϊκή Επιτροπή για το εν λόγω θέμα τον Μάρτιο. Καθώς θα καταπιάνεται με όλες τις διαφορετικές πτυχές που συνδέονται με τη χρήση τους, αυτή η έκθεση θα πρέπει να καταστήσει δυνατή την πιστοποίηση των σαρωτών σε ολόκληρη την Ευρώπη, διασφαλίζοντας την προστασία των ατομικών ελευθεριών και της υγείας, παράλληλα με τη βελτίωση της ασφάλειας. Για να επωφεληθούν όλοι οι πολίτες της ίδιας προστασίας ελπίζω ότι μετά την υποβολή αυτής της μελέτης από την Ευρωπαϊκή Επιτροπή θα ενθαρρύνουμε τα κράτη μέλη να συμφωνήσουν για το θέμα αυτό.
<SPEAKER ID="561" NAME="Kinga Gál" AFFILIATION="PPE">
γραπτώς. - (HU) Κύριε Πρόεδρε, κυρίες και κύριοι, το οπλοστάσιο των μέτρων ασφαλείας που χρησιμοποιούνται στα διεθνή αεροδρόμια εμπλουτίζεται διαρκώς, καθώς η ασφάλεια της πολιτικής αεροπορίας -η ασφάλειά μας- αντιμετωπίζει ολοένα και περισσότερες προκλήσεις. Ταυτόχρονα, κάποιες πτυχές μέτρων που ήδη ελήφθησαν, σχεδιάστηκαν ή δοκιμάστηκαν για να βελτιωθεί η ασφάλεια της πολιτικής αεροπορίας ήδη υπερβαίνουν τις αυστηρά αεροναυτικές προδιαγραφές ασφαλείας ή ασφάλειας της πολιτικής αεροπορίας. Γι' αυτόν ακριβώς τον λόγο τα εν λόγω ζητήματα θα πρέπει να διερευνηθούν στο συνολικό τους πλαίσιο. " ασφάλεια αποτελεί καίριο ζήτημα στις ζωές μας - είναι το πλέον σημαντικό ζήτημα. Ωστόσο, αισθανόμαστε ασφαλείς μόνο όταν τα μέτρα ασφαλείας δεν περιορίζουν τα δικαιώματά μας σε δυσανάλογο βαθμό, δεν παραβιάζουν τα προσωπικά μας δικαιώματα, σε μερικές δε περιπτώσεις δεν βλάπτουν την υγεία μας, και όταν τα μέτρα που λαμβάνονται για την ασφάλειά μας συνολικά δεν έχουν δυσανάλογο χαρακτήρα, δεν μπορούν να παρακάμπτονται και είναι επαρκώς αποδοτικά. Χρειαζόμαστε συσκευές όπως είναι οι σαρωτές σώματος, οι οποίοι καταγράφουν αποτελεσματικά την επιβατική κίνηση, χρησιμοποιούνται στη βάση της εθελούσιας συναίνεσης, λαμβάνοντας υπόψη μεταξύ άλλων τους επιβάτες που έχουν απαραίτητα ιατρικά εμφυτεύματα (ηλεκτρονικούς βηματοδότες ή μεταλλικά εμφυτεύματα), σαρωτές που δεν είναι επιβλαβείς για την υγεία, τα παιδιά, τις εγκύους ή τους συχνούς ταξιδιώτες, και τέλος, που δεν αποθηκεύουν τα στοιχεία της ψηφιακής απεικόνισης και χρησιμοποιούνται μόνο για να παρέχουν κατάλληλη προειδοποίηση σε περίπτωση κινδύνου. Συνεπώς, κάθε άλλη συζήτηση για την εγκατάσταση δοκιμαστικών σαρωτών είναι χρήσιμη μόνο εφόσον έχουν διεξαχθεί λεπτομερείς αξιολογήσεις αντίκτυπου των προαναφερόμενων προϋποθέσεων. Μπορούμε να αποδεχθούμε μόνο τη χρήση συσκευών που συμμορφώνονται προς αυτήν τη δέσμη απαιτήσεων.
<SPEAKER ID="562" NAME="Jim Higgins  " LANGUAGE="EN">
Δεν μπορούμε να αναμένουμε άλλη μία καταστροφή για να ενεργήσουμε προκειμένου να προστατεύσουμε τους επιβάτες πτήσεων. " Αρχή του Αεροδρομίου του Δουβλίνου (DAA) ανέθεσε ένα συμβόλαιο αξίας δύο εκατομμυρίων ευρώ για σαρωτές σώματος στο αεροδρόμιο του Δουβλίνου. " DAA είπε ότι, αν το Υπουργείο Μεταφορών δώσει την έγκρισή του, πράγμα που φαίνεται λίαν πιθανό, και ο εξοπλισμός αποδειχθεί επιτυχής, οι σαρωτές θα μπορούσαν να εγκατασταθούν επίσης στα αεροδρόμια του Cork και του Shannon. Όμως, μέλημα του επιτρόπου για την προστασία των δεδομένων είναι κάθε κίνηση των ιρλανδικών αρχών για την εγκατάσταση σαρωτών να εξεταστεί ενδελεχώς και να σταθμίζει τις ανάγκες ασφαλείας έναντι των ατομικών δικαιωμάτων προστασίας της ιδιωτικότητας. Το αεροδρόμιο του Μάντσεστερ, όπου δοκιμάζεται ένας από τους σαρωτές, επιμένει ότι οι μαυρόασπρες εικόνες δεν είναι πορνογραφικές ή ερωτικές και τις παρακολουθεί ένας και μοναδικός αστυνομικός σε απομακρυσμένο σημείο, αμέσως δε μετά αυτές καταστρέφονται. Οι σαρωτές σώματος δεν είναι αλάθητοι, είναι όμως η καλύτερη τεχνολογία που διαθέτουμε επί του παρόντος και, επομένως, πρέπει να χρησιμοποιήσουμε ό,τι μέσα έχουμε στην διάθεσή μας για να μειώσουμε την τρομοκρατική απειλή. Χρειαζόμαστε μια πανευρωπαϊκή προσέγγιση στο ζήτημα των σαρωτών - η ασφάλεια των αεροδρομίων πρέπει να είναι ομοιόμορφη. Προσμένω με ανυπομονησία το συμπέρασμα της έκθεσης της Επιτροπής για τις επιπτώσεις των σαρωτών σώματος.
<SPEAKER ID="940" NAME="Danuta Jazłowiecka  " LANGUAGE="PL">
Κυρίες και κύριοι, ακούγοντας τη σημερινή συζήτηση, κάποιος ενδεχομένως να σχηματίσει την εντύπωση ότι το βασικό πρόβλημα που επί του παρόντος αντιμετωπίζουν οι ευρωπαϊκές χώρες είναι αν θα επεκτείνουν τη χρήση των σαρωτών σώματος στα αεροδρόμια ή αν θα περιορίσουν τις πιθανότητες εγκατάστασής τους. Μου φαίνεται, όμως, πως αυτός δεν είναι ο ορθός τρόπος κατανόησης του θέματος. Απ' αυτήν τη σκοπιά, ούτε το πρόβλημα της κατοχύρωσης της προστασίας των ανθρωπίνων δικαιωμάτων είναι πολύ σημαντικό. Το θεμελιώδες ερώτημα που θα πρέπει να θέσουμε είναι αν οι νέες μέθοδοι και τα μέσα που προτείνουν οι ειδικές υπηρεσίες θα χρησιμοποιηθούν αποτελεσματικά. Αν εκχωρήσουμε μέρος της ελευθερίας μας προς όφελος της ασφάλειας, θα είναι πράγματι κατοχυρωμένη η ασφάλειά μας; Οι πληροφορίες που λαμβάνουμε σε σχέση με αυτό μας κάνουν πολύ επιφυλακτικούς. Αν οι αρμόδιες υπηρεσίες δεν είναι καν ικανές να διασφαλίσουν τον αποτελεσματικό έλεγχο των διαβατηρίων και αν δεν μπορούν να χρησιμοποιήσουν τις πληροφορίες που διαθέτουν -όπως περίτρανα καταδεικνύει το συμβάν με την πτήση για Ντιτρόιτ- τι εγγύηση έχουμε ότι θα μπορέσουν να χρησιμοποιήσουν αποτελεσματικά τα νέα μέσα; " ιστορία μας διδάσκει ότι, σε καταστάσεις κρίσης, οι ειδικές υπηρεσίες θέλουν να ακολουθήσουν τη συντομότερη οδό. Ζητούν νέες εξουσίες, περισσότερα χρήματα και καλύτερα μέσα, ενώ δεν είναι ικανές να χρησιμοποιήσουν στο έπακρο τις δυνατότητες που ήδη διαθέτουν. Κάποιος θα πρέπει να ορθώσει το ανάστημά του για να προασπιστεί την κοινή λογική και τον υγιή σκεπτικισμό και μου φαίνεται ότι το Ευρωπαϊκό Κοινοβούλιο οφείλει να διαδραματίσει εν προκειμένω έναν εξόχως σημαντικό ρόλο.
<SPEAKER ID="563" NAME="Elżbieta Katarzyna Łukacijewska  " LANGUAGE="PL">
Τα γεγονότα των τελευταίων ετών μας ανάγκασαν να αναζητήσουμε νέες λύσεις που θα κατοχυρώσουν τη μέγιστη δυνατή ασφάλεια για τους ταξιδιώτες. " τρομοκρατική απειλή μάς έκανε να συμφωνήσουμε με μεγαλύτερη προθυμία στον περιορισμό της ίδιας μας της ελευθερίας. Ελπίζω ότι, προτού ληφθεί μια απόφαση για την εγκατάσταση, σε γενικευμένη κλίμακα, των σαρωτών σώματος στα αεροδρόμια, θα γίνει διεξοδική ανάλυση της αποτελεσματικότητας και της ασφάλειάς τους, καθώς και του κόστους που θα πρέπει να επωμιστούμε. Δεν θέλουμε να επαναληφθεί εκείνο που συνέβη με τον μαζικό εμβολιασμό κατά της γρίπης A1/H1N1, όπου οι κυβερνήσεις, σε ένα κλίμα πανικού, αγόρασαν εμβόλια με τεράστιο κόστος χωρίς να λάβουν εγγύηση από τους παραγωγούς για την ασφάλεια των εμβολίων και τώρα αυτά τα αποθέματα παραμένουν αχρησιμοποίητα. Ίσως θα ήταν πιο αποτελεσματικό να χρησιμοποιήσουμε τις λύσεις που ανέπτυξαν οι Ισραηλινοί, όπου δίνεται έμφαση στην παρατήρηση της συμπεριφοράς των επιβατών και στον εξονυχιστικό έλεγχο εκείνων που εγείρουν κατεξοχήν υποψίες και όχι όλων. Αυτό το σύστημα απέδειξε την αποτελεσματικότητά του επί πολλά χρόνια.
<SPEAKER ID="564" NAME="Petru Constantin Luhan  " LANGUAGE="RO">
Είναι καθήκον μας ως βουλευτών να συμμετάσχουμε στην επίλυση των ζητημάτων που εγείρονται σε σχέση με το θέμα των σαρωτών σώματος όσον αφορά τόσο την καταπολέμηση της τρομοκρατίας όσο και τα πολιτικά και ατομικά δικαιώματα των Ευρωπαίων.
<P>
Συμφωνώ απολύτως ότι είναι ανάγκη να βρούμε βιώσιμες λύσεις για την ενίσχυση της ασφάλειας των πολιτών μας. Ωστόσο, έχουμε υποχρέωση να διασφαλίσουμε την προστασία όλων των δικαιωμάτων των συμπολιτών μας σε ολόκληρη την Ευρωπαϊκή Ένωση. Αυτό συνεπάγεται το δικαίωμα στην ιδιωτικότητα και το θεμελιώδες δικαίωμα στην προσωπική αξιοπρέπεια, το οποίο πρέπει να εξισορροπηθεί με την αντίληψη ασφαλείας που διέπει τη λειτουργία των μηχανημάτων στα αεροδρόμια. Το ζήτημα που εγείρεται σε αυτό το πλαίσιο είναι αν αυτοί οι σαρωτές σώματος αποτελούν την πλέον βιώσιμη λύση για την επίλυση των προβλημάτων ασφαλείας στα αεροδρόμια.
<P>
Νομίζω ότι η Ευρώπη πρέπει να πει ΝΑΙ στην εξεύρεση λύσεων για την καταπολέμηση της τρομοκρατίας και του οργανωμένου εγκλήματος και ΟΧΙ στην παραβίαση του δικαιώματος της ιδιωτικότητας και της ανθρώπινης αξιοπρέπειας, η οποία αποτελεί βασική αρχή της δημοκρατίας.
<SPEAKER ID="565" NAME="Ioan Mircea Paşcu  " LANGUAGE="EN">
Κάθε φορά που ένας πραγματικός ή επίδοξος τρομοκράτης επιβιβάζεται σε ένα αεροπλάνο, ξεγελώντας τους γενναίους φρουρούς ασφαλείας μας που επαγρυπνούν και τα υπέροχα μηχανήματά τους, εκατομμύρια επιβάτες βιώνουν μια αθλιότερη ζωή για πολλά χρόνια μετά. Οι τρομοκράτες της 11ης Σεπτεμβρίου σημείωσαν επιτυχία πέραν κάθε προσδοκίας: κατάφεραν να αλλάξουν τη ζωή μας -προς το χειρότερο- για πάντα! Εμείς στην Ανατολή θέλαμε να ξεφορτωθούμε τον "Μεγάλο Αδελφό" και σε αντάλλαγμα πήραμε τη "δυτική" εκδοχή, πιο εξεζητημένη αλλά εξίσου τρομακτική. Πολλοί "φρουροί ασφαλείας" σε μερικά αεροδρόμια συμπεριφέρονται άσχημα· θεωρούν εαυτούς υπεράνω του νόμου, κοιτάζοντας κάθε επιβάτη ως ύποπτο, έχοντας το θράσος να επιθεωρούν και την παραμικρή αποσκευή χωρίς να παρέχουν καμία εξήγηση και βέβαια χωρίς καμία συγνώμη, όταν η "υποψία" τους αποδεικνύεται αβάσιμη. Και όταν τολμήσετε να διαμαρτυρηθείτε, σας κοροϊδεύουν κατάμουτρα. Θα συμφωνήσετε ότι αυτό αποτελεί κατάχρηση. Είναι λοιπόν πλέον καιρός να εξετάσει η Επιτροπή τη δραστηριότητα αυτών των εταιρειών και να επιβάλει μερικούς κώδικες συμπεριφοράς έναντι της συντριπτικής πλειονότητας των εντίμων πολιτών. Σε τελική ανάλυση, έχουμε έναν Χάρτη των Θεμελιωδών Δικαιωμάτων που πρέπει να τον τηρεί εξίσου κάθε Ευρωπαίος, περιλαμβανομένων εκείνων που είναι επιφορτισμένοι με την ασφάλεια στα αεροδρόμιά μας.
<SPEAKER ID="566" NAME="Joanna Senyszyn  " LANGUAGE="PL">
Για να καταπολεμήσουμε αποτελεσματικά την τρομοκρατία, χρειαζόμαστε συντονισμένη δράση, μεταξύ άλλων, κανόνες της ΕΕ για τους σαρωτές. Οι αρχές που αποδεχόμαστε πρέπει να περιλαμβάνουν την προστασία των βασικών δικαιωμάτων και των προσωπικών δεδομένων, καθώς και κάτι εξίσου σημαντικό - την υγεία των πολιτών. Πρέπει να ληφθεί μια απόφαση για την υποχρεωτική χρήση του εξοπλισμού ανίχνευσης. Δεν έχει απολύτως κανένα νόημα να μιλάμε γι' αυτό αν οι σαρωτές προβλέπονται προαιρετικά. Διότι είναι δύσκολο να υποθέσει κανείς ότι οι τρομοκράτες θα συμφωνήσουν να περάσουν από έλεγχο σαρωτή. Ένα πολύ σημαντικό ερώτημα είναι βεβαίως πόσο ασφαλείς είναι οι σαρωτές για την υγεία. Οι γνώμες διίστανται επ' αυτού, ξεκινώντας από τη γνώμη της Υπηρεσίας Πυρηνικής Ασφάλειας της Τσεχίας, η οποία δείχνει ότι ο εξοπλισμός ανίχνευσης εκπέμπει ακτινοβολία που είναι επιβλαβής για την ανθρώπινη υγεία, μέχρι τη γνώμη της Κεντρικής Διεύθυνσης Πολιτικής Αεροπορίας της Γαλλίας, που θεωρεί τον εξοπλισμό απολύτως ασφαλή. Είναι σημαντικό να γίνουν επιπλέον δοκιμές για να φανεί ποιοι τύποι σαρωτών είναι ασφαλείς για την υγεία και οι τυχόν παρενέργειες από τη χρήση τους. " έρευνα θα πρέπει να συντονιστεί από την Ευρωπαϊκή Επιτροπή με την πλήρη συνεργασία των κρατών μελών. Οι σαρωτές που θα χρησιμοποιηθούν πρέπει να έχουν πιστοποιητικό ασφαλείας, το οποίο θα επιτρέπει τη χρήση τους σε όλα τα κράτη μέλη. Κατ' αυτόν τον τρόπο, θα αποφύγουμε την αναπαραγωγή του ερευνητικού κόστους από κάθε κράτος μέλος μεμονωμένα και θα είμαστε βέβαιοι ότι η υγεία των πολιτών προστατεύεται εξίσου σε κάθε κράτος μέλος.
<SPEAKER ID="567" NAME="Joanna Katarzyna Skrzydlewska  " LANGUAGE="PL">
Κύριε Πρόεδρε, μια νέα μέθοδος έρευνας επιβατών καθιερώθηκε σε μερικά ευρωπαϊκά αεροδρόμια. Παράλληλα με τις τρέχουσες μορφές ασφάλειας, τέθηκαν σε χρήση σαρωτές ανίχνευσης ολόκληρου του σώματος. Οι περισσότεροι επιβάτες πτήσεων τάσσονται σθεναρά κατά, καθώς θεωρούν αυτήν τη μορφή έρευνας παραβίαση θεμελιωδών ανθρωπίνων δικαιωμάτων, μεταξύ άλλων, του δικαιώματος στην ιδιωτικότητα, και παραβίαση της προστασίας της προσωπικής αξιοπρέπειας. Συν τοις άλλοις, και αυτό είναι πολύ σημαντικό, αυτή η διστακτικότητα επιτείνεται από την έλλειψη γνώσης για τις συνέπειες που έχουν οι σαρωτές στην υγεία όσων περνούν από έλεγχο.
<P>
Δεν υπάρχουν σαφείς ρυθμίσεις για την αποθήκευση και προστασία των δεδομένων που συλλέγονται μέσω της σάρωσης. Προτάσσεται επίσης το επιχείρημα ότι οι σαρωτές απέχουν παρασάγγας από τα επίπεδα αποτελεσματικότητας που ισχυρίζονται οι παραγωγοί τους. Ας ελπίσουμε ότι η αποτελεσματικότητά τους δεν θα αποδειχθεί παρόμοια με εκείνη των εμβολίων κατά της γρίπης των χοίρων, που, σε τελική ανάλυση, ήταν αποτελεσματικά μόνο όσον αφορά την αύξηση των εσόδων των φαρμακευτικών ομίλων. Λαμβάνοντας υπόψη όλες αυτές τις δικαιολογημένες αμφιβολίες, νομίζω ότι η Ευρωπαϊκή Επιτροπή θα πρέπει να αποσαφηνίσει αρχές για την προστασία των δικαιωμάτων των επιβατών οι οποίες θα κατοχυρώνουν ταυτόχρονα την ασφάλειά τους.

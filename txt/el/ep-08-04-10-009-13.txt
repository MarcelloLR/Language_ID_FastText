<CHAPTER ID="009-13">
13. Έκθεση προόδου της Πρώην Γιουγκοσλαβικής Δημοκρατίας της Μακεδονίας για το 2007, εισηγητής:Erik Meijer (
<P>
-Πριν από την ψηφοφορία
<SPEAKER ID="092" NAME="Hannes Swoboda">
εξ ονόματος της Ομάδας PSE . - (DE) Κύριε Πρόεδρε, συγαχωρήστε με για την πρόωρη έγερσή μου πριν από λίγο. Θα είναι σύντομος. Συμφωνούμε πλήρως με τη βασική προσέγγιση της έκθεσης Meijer· έκανε πολύ καλή δουλειά. Υπάρχει ένα ευαίσθητο ζήτημα και αυτό είναι το θέμα του ονόματος. Θέλουμε να διευκολύνουμε την ΠΓΔΜ να πλεύσει μέσα σε αυτά τα βραχώδη ύδατα, και για τον λόγο αυτό, μεταξύ της τωρινής και της επόμενης περιόδου συνόδου στο Στρασβούργο, θέλουμε να συνεργαστούμε με τον εισηγητή και τον σκιώδη εισηγητή, προκειμένου να βρούμε λύση, ώστε να ψηφίσουμε κατά τη διάρκεια της επόμενης περιόδου συνόδου στο Στρασβούργο. Αυτό σημαίνει την αναβολή της ψηφοφορίας σήμερα.
<SPEAKER ID="093" NAME="Daniel Cohn-Bendit">
εξ ονόματος της Ομάδας Verts/ALE . - (DE) Κύριε Swoboda, αυτό είναι για γέλια! Όλοι γνωρίζουν ότι δεν μπορούμε να βρούμε λύση μέσα σε μια εβδομάδα. Αυτή η διαμάχη υπάρχει εδώ και χρόνια, και η απόφαση πρέπει να ληφθεί: η ΠΓΔΜ ονομάζεται Μακεδονία και πρέπει να ονομάζεται Μακεδονία. " Ελλάδα πρέπει να το δεχτεί και μετά θα ψηφίσουμε. Δεν αλλάζει τίποτα αν το κάνουμε σήμερα ή το αφήσουμε για την επόμενη εβδομάδα. " ΠΓΔΜ θα εξακολουθήσει να ονομάζεται Μακεδονία.
<P>
(Χειροκροτήματα)
<SPEAKER ID="094" NAME="Martin Schulz" AFFILIATION="PSE">
(DE) Κύριε Πρόεδρε, θα ήθελα να ψηφίσω υπέρ της πρότασης του κ. Swoboda, έστω και αν ο κ. Cohn-Bendit δεν μπορεί να φανταστεί ότι θα έχει επιτυχία, ίσως επειδή δεν συνάδει εύκολα με το είδος του πολιτικού του έργου. Είναι δυνατό να επιτευχθούν συμβιβασμοί μέσα σε λίγες ημέρες, αν αφιερώσει κανείς χρόνο για να επιδιώξει τέτοιους συμβιβασμούς, και αυτός ακριβώς είναι ο στόχος της πρότασης του κ. Swoboda. Ναι, μπορούμε να ψηφίσουμε στην επόμενη περίοδο συνόδου, αλλά στην ενδιάμεση περίοδο θα μπορούσαμε να βρούμε κάποιου είδους συμβιβασμό για το ψήφισμά μας, δεδομένου ότι φαίνεται να βρισκόμαστε σε καλό δρόμο για κάτι τέτοιο στο Κοινοβούλιο. Πρέπει να βρούμε τον χρόνο για να το κάνουμε αυτό, ακόμα και αν ο κ. Cohn-Bendit αισθάνεται να βρίσκεται υπό πίεση.
<SPEAKER ID="095" NAME="Erik Meijer">
εισηγητής. - (NL) Κύριε Πρόεδρε, παρότι δεν διαφωνώ κατά βάση με τον κ. Cohn-Bendit όσον αφορά το όνομα, νομίζω ότι η πρόταση του κ. Swoboda πρέπει να εγκριθεί. Νομίζω ότι θα ήταν σώφρον εκ μέρους του Κοινοβουλίου να ερευνήσει αυτό το θέμα περισσότερο και να βρει λύση, και οι διαπραγματεύσεις, οι επαφές μεταξύ της ΠΓΔΜ και της Ελλάδας είναι σημαντικές τις επόμενες ημέρες. Νομίζω λοιπόν ότι είναι πράγματι σώφρον να αναβληθεί η ψηφοφορία μέχρι το Στρασβούργο.
<P>
(Το Σώμα εγκρίνει το αίτημα αυτό. " ψηφοφορία αναβάλλεται.)

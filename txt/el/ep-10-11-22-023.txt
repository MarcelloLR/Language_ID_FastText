<CHAPTER ID="023">
Πολιτικοστρατιωτική συνεργασία και ανάπτυξη πολιτικοστρατιωτικών ικανοτήτων (σύντομη παρουσίαση) 
<SPEAKER ID="242" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Ehler, εξ ονόματος της Επιτροπής Εξωτερικών Υποθέσεων, σχετικά με την πολιτικοστρατιωτική συνεργασία και την ανάπτυξη πολιτικοστρατιωτικών ικανοτήτων.
<SPEAKER ID="243" NAME="Christian Ehler" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι, τα κράτη μέλη της Ευρωπαϊκής Ένωσης δεσμεύτηκαν σε διεθνές επίπεδο να συμβάλουν σημαντικά στις ικανότητες πολιτικής και στρατιωτικής διαχείρισης κρίσεων παγκοσμίως. Ωστόσο, σε πολλές περιπτώσεις, αυτή η δέσμευση, που διατυπώθηκε πολλές φορές τόσο στον Πρωταρχικό Στόχο του Ελσίνκι όσο και αλλού, έμεινε μόνο στα λόγια. Επιτρέψτε μου να το θέσω ξεκάθαρα: Το 25% των θέσεων που εγκρίθηκαν από τα κράτη μέλη για τις σημερινές εν ενεργεία πολιτικές αποστολές της Ευρωπαϊκής Ένωσης, όπως η EULEX ή η EUPOL, παραμένουν κενές. Οι στόχοι και οι δομές για τις πολιτικές και στρατιωτικές ικανότητες της Ευρωπαϊκής Ένωσης που διατυπώθηκαν επανειλημμένα από τα κράτη μέλη δύσκολα θα μπορούσαν να απέχουν περισσότερο από την πραγματικότητα. Γι' αυτόν τον λόγο, το Ευρωπαϊκό Κοινοβούλιο αποφάσισε να εκπονήσει μια έκθεση πρωτοβουλίας σχετικά με την ανάπτυξη πολιτικών και στρατιωτικών δομών και συντονισμού στην Ευρωπαϊκή Ένωση.
<P>
Συγκεκριμένα: Το Κοινοβούλιο δηλώνει ξανά σε αυτήν την έκθεση ότι οι συγκεκριμένες πολιτικές και στρατιωτικές ικανότητες της Ευρωπαϊκής Ένωσης αποτελούν ένα από τα πιο σημαντικά μέσα της εξωτερικής της πολιτικής και της κοινής πολιτικής ασφάλειας και άμυνας. Αντιμετωπίζοντας τις ευθύνες του Κοινοβουλίου στο πλαίσιο της διαδικασίας της Λισαβόνας ακολουθήσαμε μια ασυνήθιστη πορεία. Δεν ξεκινήσαμε με μια έκθεση, αλλά αντίθετα αρχίσαμε δημιουργώντας την εμπειρική βάση για αυτήν την έκθεση. Διατυπώσαμε πολύ συγκεκριμένες προτάσεις βάσει αυτών των αριθμητικών στοιχείων και γι' αυτόν τον λόγο κερδίσαμε την υποστήριξη της ευρείας πλειοψηφίας της Επιτροπής Εξωτερικών Υποθέσεων: Σε στρατηγικό επίπεδο, διατυπώσαμε συγκεκριμένες προτάσεις για την δημιουργία μίας δομής ισότιμης εταιρικής σχέσης μεταξύ του στρατιωτικού και του πολιτικού σκέλους της νέας Ευρωπαϊκής Υπηρεσίας Εξωτερικής Δράσης. Ταυτόχρονα, σε επιχειρησιακό επίπεδο, πετύχαμε την ίδρυση ενός μονίμου κέντρου επιχειρήσεων της ΕΕ, που θα επανδρωθεί από τα κράτη μέλη, την αντιμετώπιση του ζητήματος της δημιουργίας ενός ελκυστικού συστήματος κινήτρων για την συμμετοχή εθνικών εμπειρογνωμόνων σε τέτοιες επιχειρήσεις και την δημιουργία μιας εφεδρείας προσωπικού για το μέλλον.
<P>
Διατυπώσαμε συγκεκριμένες προτάσεις για την εκπαίδευση του πολιτικού και στρατιωτικού προσωπικού. Υπάρχουν συγκεκριμένες προτάσεις για τον τρόπο με τον οποίο πρέπει να χρηματοδοτηθούν νέες αποστολές, για παράδειγμα, η δημιουργία ενός ταμείου αρχικής χρηματοδότησης σύμφωνα με το άρθρο 41 της Συνθήκης. Τέθηκαν προς συζήτηση προτάσεις για τα μέσα διαχείρισης κρίσεων, ειδικότερα για το ζήτημα της διεύρυνσης της μελλοντικής συνεργασίας μεταξύ των αστυνομικών και των στρατιωτικών δυνάμεων. Ένα σχετικό παράδειγμα αποτελεί η Ευρωπαϊκή Δύναμη Χωροφυλακής. Εντούτοις, το ερώτημα που προκύπτει είναι το πώς θα μπορέσουν αυτά τα δύο όργανα να συνδυαστούν σε ειδικές επιχειρησιακές υποθέσεις και πώς θα μπορέσουμε να διαχειριστούμε το ζήτημα του διαχωρισμού των καθαρά στρατιωτικών και των πολιτικών επιχειρήσεων.
<P>
Διατυπώσαμε προτάσεις για το μέλλον των μάχιμων μονάδων. Ζητάμε μία νέα προσέγγιση σε αυτό το ζήτημα. Θέλουμε να δούμε την χρηματοδότηση των μάχιμων μονάδων σύμφωνα με τον μηχανισμό ΑΘ"ΝΑ. Ζητάμε την περαιτέρω ανάπτυξη των ικανοτήτων των μάχιμων μονάδων σύμφωνα με τις κατευθυντήρες γραμμές του Όσλο, την ενίσχυση της ικανότητας των μάχιμων μονάδων για την ασφάλεια των πολιτικών αποστολών και μια διεύρυνση του ορισμού των αποστολών των μάχιμων μονάδων. Εξετάζουμε το θέμα της έρευνας και της τεχνολογίας, το ζήτημα της διπλής χρήσης και την συμπερίληψη των πολιτικών και στρατιωτικών αποστολών στο πρόγραμμα έρευνας της ασφάλειας ως μέρους του ερευνητικού προγράμματος της Ευρωπαϊκής Ένωσης. Εξετάζουμε συγκεκριμένα ζητήματα σε σχέση τόσο με τον εξοπλισμό και την αποθήκευση όσο και με μια διεθνή συνεργασία με τα "νωμένα Έθνη και το ΝΑΤΟ. Κύριο μέλημά μας εδώ είναι η αποφυγή των επικαλύψεων, η βελτιωμένη χρήση των υφιστάμενων δομών, το ζήτημα της ενοποίησης των κοινών ικανοτήτων των αερομεταφορών και το ζήτημα της υλοποίησης των συμφωνιών "Βερολίνο συν" για την βελτίωση της συνεργασίας μεταξύ των δύο οργανισμών σε περίπτωση κρίσης.
<P>
Με άλλα λόγια, το Κοινοβούλιο εκπλήρωσε τα νέα του καθήκοντα και υποχρεώσεις. " έκθεση υποστηρίχθηκε από μια μεγάλη πλειοψηφία όλων των Ομάδων στην Επιτροπή Εξωτερικών Υποθέσεων και αυτό το γεγονός το βλέπουμε ως μια σημαντική συνεισφορά στην μελλοντική δημιουργία πολιτικών και στρατιωτικών δομών στην Ευρωπαϊκή Ένωση.
<SPEAKER ID="244" NAME="Csanád Szegedi" AFFILIATION="NI">
(HU) Κυρία Πρόεδρε, κυρίες και κύριοι, το πρώτο και σημαντικότερο σημείο που πρέπει να ξεκαθαρίσουμε είναι το εάν θεωρούμε σημαντική την σωστή συνεργασία των πολιτικών και των στρατιωτικών δυνάμεων. Για μένα προσωπικά και για το κόμμα μου, το Jobbik -Το Κίνημα για μια Καλύτερη Ουγγαρία- η απάντηση είναι ξεκάθαρα καταφατική: Θεωρούμε την συνεργασία μεταξύ πολιτικών και στρατιωτικών αρχών σημαντική. Τώρα, ένα πολύ καλό σχετικό παράδειγμα ήταν η Magyar Gárda (Ουγγρική Φρουρά), που ιδρύθηκε το 2007 και κατάφερε να συνεργαστεί καλά -εάν θέλετε- με τις στρατιωτικές αρχές, για παράδειγμα στην αντιμετώπιση των πλημμυρών, την βοήθεια των θυμάτων της κόκκινης λάσπης, την προσφορά αίματος ή την διανομή άρτου, με άλλα λόγια σε κοινωνικά θέματα. Δικαίως θα ρωτήσετε ποια ανταμοιβή έλαβαν - ίσως κρατικές τιμές ή αναγνώριση; Δεν έλαβαν τίποτα, και η κυβέρνηση της Ουγγαρίας, αντί να ευχαριστήσει αυτούς τους ανθρώπους για την αυτοθυσία τους, πήρε την αινιγματική απόφαση να διαλύσει την Ουγγρική Φρουρά. Γι' αυτόν τον λόγο, για να μπορέσουμε να ξεκινήσουμε την συνεργασία μεταξύ πολιτικών και στρατιωτικών δυνάμεων, πρέπει να τιμούμε τα άτομα που συμμετέχουν σε οργανώσεις όπως η Ουγγρική Φρουρά. Οι άνθρωποι που θέλουν να συμμετέχουν σε τέτοιες οργανώσεις από αγάπη για τη χώρα και το έθνος τους, προστατεύοντας το περιβάλλον τους, πρέπει να έχουν την δυνατότητα να εργάζονται και πρέπει να θεωρούνται πολύτιμα μέλη της κοινωνίας.
<SPEAKER ID="245" NAME="Martin Ehrenhauser" AFFILIATION="NI">
(DE) Κυρία Πρόεδρε, ο συνδυασμός πολιτικών και στρατιωτικών δυνάμεων δεν είναι κάτι καινούργιο. Ας πάρουμε για παράδειγμα το κέντρο επιχειρήσεων που λειτουργεί στο Συμβούλιο εδώ και αρκετό καιρό. Εδώ έχουν ήδη συλλεχθεί στρατιωτικές και πολιτικές πληροφορίες. Το κέντρο ανάλυσης της κατάστασης πρόκειται τώρα να μετατεθεί στην Υπηρεσία Εξωτερικής Δράσης. Πάνω απ' όλα θεωρώ ότι είναι σημαντικό να τονίσουμε ότι η Ευρωπαϊκή Ένωση αποκόμισε μεγάλο γόητρο σε διεθνές επίπεδο για τους μη στρατιωτικούς της μηχανισμούς, κάτι που έφερε στην Ευρωπαϊκή Ένωση ιδιαίτερη θετική αναγνώριση. Εντούτοις, πιστεύω ότι έχουμε ανάγκη έναν ξεκάθαρο διαχωρισμό πολιτικών και στρατιωτικών δυνάμεων.
<P>
Σε αυτό το σημείο θα ήθελα να αναφερθώ σε κάτι που είπε ο κ. Szegedi πριν λίγο. Θα ήθελα να εκφράσω τις σοβαρές μου επιφυλάξεις σχετικά με την πορεία που οργανώθηκε πρόσφατα από το ουγγρικό κόμμα Jobbik στην επαρχία Burgenland της Αυστρίας, όπου εμφανίστηκαν τουφέκια και ξιφολόγχες. Δεν πιστεύω ότι αυτό είναι καθ' οποιονδήποτε τρόπο αποδεκτό. Θα ήθελα να εκφράσω την ξεκάθαρη αντίθεσή μου σε τέτοιες ενέργειες. Αυτό αντιτίθεται χωρίς αμφιβολία στο ευρωπαϊκό πνεύμα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="246" NAME="Csanad Szegedi" AFFILIATION="NI">
(HU) Κυρία Πρόεδρε, θα ήθελα να απαντήσω πολύ, πολύ σύντομα. Αυτό που λέει ο συνάδελφός μου είναι απλά ψέμα. Ούτε το Jobbik -Το Κίνημα για μια Καλύτερη Ουγγαρία- ούτε η Ουγγρική Φρουρά διέπραξαν ποτέ κάποιο έγκλημα -ο καθένας μπορεί εύκολα να το ελέγξει αυτό- και ποτέ δεν περιφρόνησαν κανέναν νόμο, και, ως εκ τούτου, πρόκειται απλά για ένα μέρος της νεοφιλελεύθερης πολιτικής προπαγάνδας, που προσπαθεί να τους δυσφημίσει, καθώς ούτε η Ουγγρική Φρουρά ούτε τα μέλη του Jobbik έχουν έρθει ποτέ σε σύγκρουση με τον νόμο, και σκοπεύουμε να συνεχίσουμε να ενεργούμε σύμφωνα με τον νόμο.
<SPEAKER ID="247" NAME="Martin Ehrenhauser" AFFILIATION="NI">
(DE) Κυρία Πρόεδρε, ποτέ δεν υποστήριξα ότι το κόμμα Jobbik έχει διαπράξει ποινικά κολάσιμες πράξεις. Ωστόσο, υποστήριξα ότι έλαβε χώρα μία στοχευμένη κινητοποίηση με τουφέκια και ξιφολόγχες στην επαρχία Burgenland. Δεν αρνηθήκατε ότι αυτό πράγματι ισχύει.
<SPEAKER ID="248" NAME="Μαρία Δαμανάκη" LANGUAGE="EN">
Κυρία Πρόεδρε, θα επικεντρωθώ στην έκθεση, καθώς πρόκειται για μία άκρως χρήσιμη και σημαντική έκθεση. Θα ήθελα να ευχαριστήσω τον κ. Ehrenhauser για την συμβολή του.
<P>
Αυτή η έκθεση είναι χρήσιμη γιατί εστιάζει ορθά στο βασικό στοιχείο της πολιτικοστρατιωτικής συνεργασίας, που αποτελεί ακριβώς την προτεραιότητα της Επιτροπής. Εξετάζει τα κύρια σημεία που σχετίζονται με την ολοκληρωμένη προσέγγιση της ΕΕ στη διαχείριση κρίσεων. " σύσταση της Ευρωπαϊκής Υπηρεσίας Εξωτερικής Δράσης είναι η ακριβής έκφραση αυτής της προτεραιότητας. " ίδια η έννοια της υπηρεσίας που ιδρύει η Ύπατη Εκπρόσωπος στοχεύει στην ίδια κατεύθυνση με αυτήν που προτείνεται στην έκθεση, συγκεκριμένα, μέσω της συμπερίληψης των δομών της κοινής πολιτικής ασφάλειας και άμυνας στην Υπηρεσία Εξωτερικής Δράσης.
<P>
Υποστηρίζουμε πλήρως την ανάπτυξη πολιτικών ικανοτήτων με σκοπό την επίτευξη της σωστής ισορροπίας των πόρων. Οι κατάλληλες διαδικασίες για την πρόσληψη έχουν πλέον συμφωνηθεί και μπορούμε να φέρουμε την κατάλληλη εμπειρογνωμοσύνη στην Υπηρεσία Εξωτερικής Δράσης. Όπως όλοι γνωρίζουν, αυτό προηγουμένως δεν ήταν δυνατόν.
<P>
Αρκετά σημεία της έκθεσης ελήφθησαν υπόψη και συγκεκριμένες δράσεις έχουν δρομολογηθεί. Αυτό σχετίζεται ειδικότερα με την προώθηση πολιτικοστρατιωτικών συνεργειών, την καλύτερη επιχειρησιακή ικανότητα των μάχιμων μονάδων της ΕΕ, την εκπαίδευση, την χρηματοδότηση και την συνεργασία με βασικούς εταίρους, συγκεκριμένα με το ΝΑΤΟ και τα "νωμένα Έθνη. Υποστηρίζουμε επίσης την ενίσχυση των σχέσεων μεταξύ ΕΕ και "νωμένων Εθνών.
<P>
Έχουμε ήδη κάνει πολλά μαζί. " Ύπατη Εκπρόσωπος συναντήθηκε ξανά το περασμένο Σάββατο με τον Γενικό Γραμματέα των "νωμένων Εθνών στην Λισαβόνα. " σχέση μεταξύ ΕΕ και ΝΑΤΟ είναι ένα σημαντικό ζήτημα, όπως φάνηκε μόλις χθες στην σύνοδο κορυφής του ΝΑΤΟ στην Λισαβόνα. Υποστηρίζουμε επίσης την εφαρμογή όλων των πρακτικών μέτρων που μπορούν να ενισχύσουν συγκεκριμένες συνεργασίες μεταξύ ΕΕ και ΝΑΤΟ και να διασφαλίσουν, ειδικότερα, την συνεργασία, όταν και οι δύο αναπτύσσονται στον ίδιο χώρο.
<P>
" Επιτροπή και η Ύπατη Εκπρόσωπος προσωπικά προσβλέπουν στη συνεργασία με το Ευρωπαϊκό Κοινοβούλιο σχετικά με αυτό το σημαντικό ζήτημα της πολιτικοστρατιωτικής συνεργασίας.
<SPEAKER ID="249" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 23 Νοεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="992" NAME="Krzysztof Lisek" LANGUAGE="PL">
" πολιτικοστρατιωτική συνεργασία και η ανάπτυξη του πολιτικοστρατιωτικού δυναμικού είναι ένα από τα πιο σημαντικά συστατικά στοιχεία της κοινής πολιτικής ασφάλειας και άμυνας. Δυστυχώς, πολλές σχετικές πτυχές παραμένουν στο στάδιο του σχεδιασμού. Στις συζητήσεις σχετικά με αυτό το θέμα, τα κράτη μέλη συμφωνούν ότι θα πρέπει να προβλεφθούν σημαντικοί πόροι γι' αυτό. Στην πραγματικότητα, τα σχέδια δεν έχουν εφαρμοστεί και δεν έχουμε ακόμα διαμορφώσει πλήρως τις δομές. Λαμβάνοντας υπόψη την αυξανόμενη απειλή από φυσικές καταστροφές, τρομοκρατικές ενέργειες και συγκρούσεις πέρα από τα σύνορα της ΕΕ, ελπίζω ότι αυτή η έκθεση θα συμβάλει στην εκμετάλλευση του πολιτικοστρατιωτικού δυναμικού και της πολιτικοστρατιωτικής συνεργασίας. " έκθεση περιλαμβάνει πρακτικές συστάσεις σε αυτόν τον τομέα, μεταξύ άλλων αναφορικά με την δημιουργία πολιτικοστρατιωτικών δομών στο πλαίσιο της Ευρωπαϊκής Υπηρεσίας Εξωτερικής Δράσης, τη χρήση των μάχιμων μονάδων και την Ευρωπαϊκή Δύναμη Χωροφυλακής, τη βελτιστοποίηση της διαχείρισης κρίσεων και τη χρήση κονδυλίων από το επόμενο πρόγραμμα-πλαίσιο. Ο στόχος όλων αυτών είναι η καλύτερη χρήση των κονδυλίων έτσι ώστε να μπορέσει να υλοποιηθεί πλήρως η πολιτικοστρατιωτική συνεργασία. Ένας ακόμα σημαντικός στόχος είναι η αποφυγή της επικάλυψης των προσπαθειών κατά τη διάρκεια αποστολών στις οποίες συμμετέχει το ΝΑΤΟ εκ παραλλήλου με ευρωπαϊκές δυνάμεις. Ελπίζω ότι η έκθεση θα αποτελέσει ένα σημαντικό κίνητρο για την έναρξη της εργασίας με στόχο την διαμόρφωση αποτελεσματικών πολιτικοστρατιωτικών δομών. " βαρόνη Ashton πρέπει να διασφαλίσει ότι οι προτάσεις που περιλαμβάνονται στην έκθεση θα εφαρμοστούν το γρηγορότερο δυνατό.
<SPEAKER ID="250" NAME="Petru Constantin Luhan" LANGUAGE="RO">
" Ευρωπαϊκή Ένωση πρέπει να ανταποκρίνεται άμεσα στις καταστάσεις κρίσης, ως εκ τούτου χρειάζεται πιο αποτελεσματικό συντονισμό των πολιτικών και των στρατιωτικών της δομών. Με την σύσταση μόνιμων κέντρων επιχειρήσεων της ΕΕ που θα βρίσκονται μαζί με το Επιτελείο Σχεδιασμού και Εκτέλεσης Πολιτικών Δράσεων θα μπορούσαν να μεγιστοποιηθούν τα οφέλη από τον πολιτικοστρατιωτικό συντονισμό. Όσον αφορά το αίτημα της έκθεσης να διαθέσουν τα κράτη μέλη πολιτικές ικανότητες για την επίτευξη πραγματικής προόδου το γρηγορότερο δυνατό, θα ήθελα να τονίσω ότι, ως προς το πολιτικό μέτωπο, η Ρουμανία συμβάλλει ενεργά στην εκπλήρωση του Πολιτικού Βασικού Στόχου του 2010. Ως αποτέλεσμα της σημαντικής συμμετοχής στις μη στρατιωτικές αποστολές της ΕΕ, η Ρουμανία κέρδισε την τρίτη θέση στην ευρωπαϊκή κατάταξη για θέματα συμμετοχής σε τέτοιες αποστολές και προσφοράς έγκυρης και ποικίλης εμπειρογνωμοσύνης από τους αξιωματικούς της αστυνομίας της και της στρατιωτικής αστυνομίας της, από τους στρατιώτες, τους διπλωμάτες, τους δικαστές και τους ειδικούς για τα ανθρώπινα δικαιώματα. " Ρουμανία βρίσκεται επίσης σε προχωρημένο στάδιο σχετικά με τη διαδικασία υιοθέτησης μιας εθνικής στρατηγικής πολιτικών ικανοτήτων.

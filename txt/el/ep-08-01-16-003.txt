<CHAPTER ID="003">
Ημερήσια διάταξη
<SPEAKER ID="089" NAME="Πρόεδρος">
Έχουμε μια ανακοίνωση πριν ξεκινήσουμε με τις συζητήσεις του απογεύματος. Θα ήθελα να προτείνω να φέρουμε προς συζήτηση την έκθεση του Díaz de Mera García Consuegra για την Ευρωπόλ ως δεύτερο θέμα πριν από τις δηλώσεις του Συμβουλίου και της Επιτροπής για την κατάσταση στο Πακιστάν.
<P>
" διάταξη των εργασιών αυτό το απόγευμα θα είναι, συνεπώς, η εξής: από τις 15.00 έως τις 18.00: πρωτίστως, οι δηλώσεις του Συμβουλίου και της Επιτροπής για την κατάσταση στην Κένυα, μετά η έκθεση του Díaz de Mera García Consuegra για την Ευρωπόλ, εν συνεχεία οι δηλώσεις του Συμβουλίου και της Επιτροπής σχετικά με την κατάσταση στο Πακιστάν· και τέλος στις 18.00, ως συνήθως, θα προχωρήσουμε στην Ώρα των Ερωτήσεων με το Συμβούλιο.
<P>
Υπάρχουν παρατηρήσεις;
<SPEAKER ID="090" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, μπορούμε κατ' εξαίρεση να συμφωνήσουμε, θα ήθελα όμως να επιστήσω την προσοχή της Επιτροπής στο γεγονός ότι την ημερήσια διάταξη την καθορίζει το Κοινοβούλιο και ότι μόνο σε εξαιρετικές περιπτώσεις μπορούμε να ικανοποιούμε τις επιθυμίες επιμέρους Επιτρόπων. Σήμερα, ωστόσο, μπορούμε κατ' εξαίρεση να συμφωνήσουμε.
<SPEAKER ID="091" NAME="Πρόεδρος">
Σας ευχαριστώ για αυτή την παρατήρηση, κύριε Swoboda· αποτελεί προφανώς εξαίρεση. Ευχαριστώ όμως το Κοινοβούλιο για τη συμφωνία του.
<P>
(Το Σώμα συμφωνεί με το αίτημα)

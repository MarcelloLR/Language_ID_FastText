<CHAPTER ID="013">
Διάταξη των εργασιών
<SPEAKER ID="020" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 21 Οκτωβρίου 2010, σύμφωνα με τα άρθρα 130 και 131 του Κανονισμού, έχει διανεμηθεί.
<P>
Έχουν προταθεί οι ακόλουθες τροποποιήσεις:
<P>
Τετάρτη:
<P>
" συζήτηση με θέμα "Ενίσχυση του ΟΑΣΕ: ο ρόλος της ΕΕ" θα έχει ως βάση δήλωση του Συμβουλίου εξ ονόματος της Αντιπροέδρου της Επιτροπής και Ύπατης Εκπροσώπου της Ένωσης για θέματα εξωτερικής πολιτικής και πολιτικής ασφαλείας.
<P>
" έκθεση Gauzès με τίτλο "Διαχειριστές οργανισμών εναλλακτικών επενδύσεων", καθώς και η δήλωση της Επιτροπής με θέμα "Πράξη ενιαίας αγοράς" θα εξεταστούν, με αυτήν τη σειρά, μετά τη συζήτηση με θέμα "Εξωτερική στρατηγική της ΕΕ σχετικά με τις καταστάσεις με τα ονόματα των επιβατών (PNR)" και πριν από την προφορική ερώτηση σχετικά με τις "Συμπράξεις καινοτομίας".
<P>
Οι δύο συστάσεις της κ. Griesbeck που αφορούν τη συμφωνία μεταξύ της Ευρωπαϊκής Ένωσης και της Γεωργίας αποσύρονται από την ημερήσια διάταξη.
<P>
Πέμπτη:
<P>
" έκθεση της κ. Lichtenberger σχετικά με την αίτηση άρσης της βουλευτικής ασυλίας του Krzysztof Lisek εγγράφεται στην ώρα των ψηφοφοριών της Πέμπτης.
<P>
" ψηφοφορία επί της πρότασης απόφασης σχετικά με το κλείσιμο των λογαριασμών της Ευρωπαϊκής Αστυνομικής Ακαδημίας για το οικονομικό έτος 2008 αναβάλλεται για την προσεχή περίοδο συνόδου.
<P>
" ψηφοφορία επί των προτάσεων ψηφίσματος σχετικά με την Ουκρανία αναβάλλεται για την περίοδο συνόδου ΙΙ του Νοεμβρίου στο Στρασβούργο.
<SPEAKER ID="021" NAME="Marta Andreasen" AFFILIATION="EFD">
(EN) Κύριε Πρόεδρε, η Ομάδα μας αντιτίθεται στην αναβολή της ψηφοφορίας σχετικά με το κλείσιμο των λογαριασμών της Ευρωπαϊκής Αστυνομικής Ακαδημίας (CEPOL), διότι απορρίφθηκε η χορήγηση απαλλαγής στον συγκεκριμένο οργανισμό λόγω παρατυπιών. Φρονούμε ότι πρέπει να ληφθούν επειγόντως αποφάσεις και, κατά συνέπεια, δεν μπορούμε να αναβάλουμε την ψηφοφορία.
<SPEAKER ID="022" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, δεν θα μακρηγορήσω. " ΕΕ παρουσιάζει από μακρού μέτριες επιδόσεις όσον αφορά τις λογιστικές διαδικασίες της. Αντιλαμβάνομαι ότι το Ελεγκτικό Συνέδριο αρνήθηκε για 14η συναπτή φορά να εγκρίνει τον προϋπολογισμό. Ο οργανισμός για τον οποίο συζητούμε εν προκειμένω παρουσιάζει παρεμφερείς -ή, έστω ότι είναι δυνατόν, ακόμα πιο μέτριες- επιδόσεις. Είναι σημαντικό το Ευρωπαϊκό Κοινοβούλιο να διευθετήσει πάραυτα το εν λόγω ζήτημα εάν επιθυμεί να έχει οιαδήποτε αξιοπιστία σε όλα αυτά τα ζητήματα.
<SPEAKER ID="023" NAME="Véronique Mathieu" AFFILIATION="PPE">
(FR) Κύριε Πρόεδρε, επιτρέψτε μου να σας υπενθυμίσω ότι εγώ ήμουν η εισηγήτρια της έκθεσης σχετικά με τη χορήγηση απαλλαγής στην Ευρωπαϊκή Αστυνομική Ακαδημία (CEPOL). Μπορώ να σας ενημερώσω, αφενός, ότι στην Επιτροπή Ελέγχου του Προϋπολογισμού έχουμε προγραμματίσει, από κοινού με τους σκιώδεις εισηγητές, ακρόαση στις 30 Νοεμβρίου σχετικά με την εν λόγω χορήγηση απαλλαγής και το κλείσιμο των λογαριασμών, προκειμένου να ακούσουμε όχι μόνο την άποψη του διευθυντή της CEPOL, αλλά και του προέδρου του διοικητικού της συμβουλίου, και, αφετέρου, ότι η Επιτροπή Ελέγχου του Προϋπολογισμού δεν έχει ολοκληρώσει ακόμα την έρευνά της επί της χορήγησης απαλλαγής για το 2008.
<P>
Σε συνεργασία με τον νέο διευθυντή της CEPOL, έχουν γίνει ορισμένες διορθώσεις στους λογαριασμούς για το 2008. Ωστόσο, θα λυπόμουν πραγματικά εάν το Κοινοβούλιο δεν ολοκλήρωνε αυτήν την έρευνα και προτείνω, πάνω από όλα, να μην κλείσετε τους λογαριασμούς, κύριε Πρόεδρε και κυρίες και κύριοι. Θα υποπίπταμε πραγματικά σε μείζον σφάλμα εάν κλείναμε τους λογαριασμούς κατά την τρέχουσα περίοδο συνόδου.
<SPEAKER ID="025" NAME="Elmar Brok" AFFILIATION="PPE">
(DE) Κύριε Πρόεδρε, εξ ονόματος της Ομάδας μου, θα ήθελα να ζητήσω τη διεξαγωγή της ψηφοφορίας. Αναβλήθηκε ήδη μία φορά, πριν από τις εκλογές. Δεν πρέπει να την αναβάλουμε εκ νέου, μεταθέτοντάς την μετά τη σύνοδο κορυφής ΕΕ-Ουκρανίας. Στο εν λόγω ψήφισμα καλούμε τόσο τη σύνοδο κορυφής όσο και την Επιτροπή και το Συμβούλιο να προωθήσουν άμεσα τις διαπραγματεύσεις με την Ουκρανία σχετικά με τη συμφωνία ελεύθερων συναλλαγών, τη διευκόλυνση έκδοσης θεωρήσεων και το ζήτημα της συμφωνίας σύνδεσης. Ωστόσο, θα επιθυμούσαμε επίσης να διεξαχθούν συζητήσεις όσον αφορά το γεγονός ότι η αντιπολίτευση περιήλθε σε μειονεκτική θέση κατά τις περιφερειακές και τοπικές εκλογές, ότι δεν μπόρεσε να θέσει υποψηφιότητα σε όλες τις εκλογικές περιφέρειες και ότι διαπιστώνεται, επιπλέον, ολοένα μικρότερος διαχωρισμός μεταξύ της εκτελεστικής και της νομοθετικής εξουσίας.
<P>
Είναι σημαντικό να καταστήσουμε σαφή τη θετική μας προσέγγιση μας προς την Ουκρανία. Πρόκειται για ευρωπαϊκή χώρα που πρέπει να έχει ευρωπαϊκή προοπτική. Δεν θέλουμε να περιπέσει σε απολυταρχικό καθεστώς, το οποίο θα καταστήσει αδύνατη την επίτευξη αυτού του στόχου. Κρίνεται σκόπιμο να εγκρίνουμε ψήφισμα πριν από τη σύνοδο κορυφής, καθόσον οιαδήποτε διαφορετική επιλογή ενδέχεται να παρερμηνευθεί ως ένδειξη ότι το Ευρωπαϊκό Κοινοβούλιο δεν αντιτίθεται σε αρνητικές τοποθετήσεις αυτού του είδους. Διαπιστώσαμε ότι σχεδόν όλες οι αντιπροσωπείες εκλογικών παρατηρητών κατέληξαν στο συμπέρασμα ότι οι εκλογές ήταν προβληματικές. Πρακτικά, είμαστε οι τελευταίοι που λαμβάνουμε θέση επ'°αυτού του θέματος. Δεν πρέπει να προκαλέσουμε οι ίδιοι την απώλεια της αξιοπιστίας μας.
<SPEAKER ID="026" NAME="Gunnar Hökmark" AFFILIATION="PPE">
(EN) Κύριε Πρόεδρε, το ζητούμενο είναι εν πολλοίς εάν το Κοινοβούλιο θα δράσει πριν ή μετά: πριν από τη σύνοδο κορυφής ή μετά τη σύνοδο κορυφής. Το ζητούμενο είναι εν πολλοίς εάν θα επιχειρήσουμε να ασκήσουμε επιρροή ή εάν θα περιοριστούμε να προβούμε σε παρατηρήσεις εκ των υστέρων. Μπορούμε δικαίως να δηλώσουμε ότι, στην Ουκρανία, ορισμένα πράγματα εξελίσσονται προς τη σωστή κατεύθυνση, αλλά υπάρχουν πολλά άλλα που ακολουθούν εσφαλμένη πορεία και, εάν συνεχίσουν έτσι, θα απομακρύνουν ακόμα περισσότερο την Ουκρανία από τη συνεργασία με την Ευρώπη.
<P>
Όταν εκφράζουμε ανησυχίες και προβληματισμούς, δεν προσπαθούμε να εγείρουμε φραγμούς∙ προσπαθούμε να απαλλαγούμε από τους φραγμούς, και αυτός είναι ο λόγος για τον οποίο επιθυμούμε την έγκριση του ψηφίσματος τώρα. Γνωρίζουμε ότι στην ουκρανική κοινωνία και την ουκρανική κυβέρνηση εκδηλώνεται έντονο ενδιαφέρον για την άποψη του Ευρωπαϊκού Κοινοβουλίου επί αυτών των θεμάτων. Εάν μιλήσουμε ανοικτά, θα ακούσουν και θα είναι ενήμεροι. Εάν δεν μιλήσουμε ανοικτά, θα λάβουν υπόψη και αυτήν τη στάση. Αυτός είναι ο λόγος για τον οποίο τασσόμαστε υπέρ της λήψης απόφασης επί του ψηφίσματος κατά την τρέχουσα περίοδο συνόδου.
<SPEAKER ID="027" NAME="Hannes Swoboda" AFFILIATION="S&amp;D">
(DE) Κύριε Πρόεδρε, έχω εκπλαγεί κάπως, διότι υπήρξε συμφωνία μεταξύ όλων των κομμάτων να εγκριθεί ένα επιμελέστατα εκπονηθέν ψήφισμα κατά τη σύνοδο ΙΙ του Νοεμβρίου στο Στρασβούργο. Φυσικά, ο καθένας έχει δικαίωμα να αλλάξει γνώμη. Απλώς πιστεύω ότι, καταρχάς, θα ήταν συνετό να περιμένουμε την έκθεση των εκλογικών παρατηρητών, ούτως ώστε, αφού παρουσιαστεί με σαφήνεια, να χρησιμεύσει ως βάση για τις δηλώσεις μας. Δεύτερον, δεν υπάρχει αμφιβολία ότι, κατά την άποψή μας, υπήρξαν προβλήματα κατά τη διεξαγωγή αυτών των εκλογών· σε ορισμένες περιπτώσεις μάλιστα τα προβλήματα ήταν σοβαρά. Δεν αναλαμβάνουμε τον ρόλο του αυτεπάγγελτου υπερασπιστή, αλλά, κυρίες και κύριοι της Ομάδας του Ευρωπαϊκού Λαϊκού Κόμματος (Χριστιανοδημοκράτες), μην γίνεστε, παρακαλώ, αυτεπάγγελτοι υπερασπιστές της αντιπολίτευσης. Εάν τηρούσατε έναντι της αντιπολίτευσης την ίδια επικριτική στάση που τηρήσαμε εμείς έναντι της κυβέρνησης, τότε θα ήμαστε σε θέση να βρούμε έναν κοινό παρονομαστή.
<P>
Προτείνω να παρακολουθούμε τα ζητήματα στην Ουκρανία με αντικειμενικότητα, χωρίς κομματικές παρωπίδες. Συστήνω να λάβουμε την απόφασή μας τον Νοέμβριο. Ωστόσο, εάν η πλειοψηφία του Σώματος σήμερα αποφασίσει ότι πρέπει να ψηφίσουμε σήμερα, τότε θα ήθελα να καλέσω και να παροτρύνω την Ομάδα PPE να συμμετάσχει στις προσπάθειές μας για την ανεύρεση κοινού τρόπου άσκησης αποτελεσματικής κριτικής έναντι όλων των καίριων ζητημάτων, και όχι μόνο επικρίσεων εις βάρος της κυβέρνησης.

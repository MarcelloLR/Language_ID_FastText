<CHAPTER ID="010">
Μυστικές κρατήσεις και παράνομη μεταφορά κρατουμένων με συμμετοχή των κρατών μελών του Συμβουλίου της Ευρώπης (εκθέσεις Fava και Marty) (συζήτηση)
<SPEAKER ID="196" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για τη μυστική κράτηση και παράνομη μεταφορά κρατουμένων με συμμετοχή κρατών μελών του Συμβουλίου της Ευρώπης (εκθέσεις Claudio Fava και Dick Marty).
<SPEAKER ID="197" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, αξιότιμα μέλη της Επιτροπής, κυρίες και κύριοι, τον Δεκέμβριο του 2005 το ψήφισμα του Ευρωπαϊκού Κοινοβουλίου με το οποίο ζητήθηκε ο σχηματισμός προσωρινής επιτροπής για τη μεταφορά και την παράνομη κράτηση κρατουμένων επιβεβαιώνει, και παραθέτω: "την αποφασιστικότητά του στο θέμα της καταπολέμησης της τρομοκρατίας αλλά τονίζει ότι η καταπολέμηση της τρομοκρατίας δεν μπορεί να επιτευχθεί θυσιάζοντας ακριβώς τις αρχές που η τρομοκρατία επιζητεί να καταστρέψει και, ειδικότερα, ότι ουδέποτε πρέπει να διακυβεύεται η προστασία των θεμελιωδών δικαιωμάτων".
<P>
Προηγούμενες Προεδρίες του Συμβουλίου είχαν την ευκαιρία, σε αυτό το Σώμα, να εκφράσουν τη συμφωνία τους με τη συγκεκριμένη αντίληψη. Δεν μπορώ να ξεκινήσω την ομιλία μου χωρίς να υπογραμμίσω ότι η τρέχουσα Προεδρία συμμερίζεται την ίδια αποφασιστικότητα και την ίδια αδιαπραγμάτευτη αντίληψη. Επαναλαμβάνω ότι ο αγώνας κατά της τρομοκρατίας δεν επιτρέπεται να υπονομεύει τις αξίες και τις αρχές μας για την προστασία των θεμελιωδών δικαιωμάτων. Το ζήτημα αυτό είναι, κατά τη γνώμη μας, κρίσιμο. Στον αγώνα κατά της τρομοκρατίας, θα βγούμε νικητές μόνον εάν παραμείνουμε ελεύθεροι: ελεύθεροι από τον φόβο και από κάθε κατάχρηση ή χειραγώγηση στο όνομα του φόβου. Το πιο ισχυρό μας όπλο και η πιο αποτελεσματική μας προστασία είναι οι αξίες μας και οι αρχές όσον αφορά την προστασία των θεμελιωδών μας δικαιωμάτων.
<P>
Παρότι το ίδιο το Συμβούλιο δεν έχει αρμοδιότητα να εκφράσει γνώμη επί του θέματος, δεν υπάρχει ούτε ένα κράτος μέλος της Ευρωπαϊκής Ένωσης το οποίο να μην αναγνωρίζει τη σπουδαιότητα των προσπαθειών που έχουν καταβληθεί και των πρωτοβουλιών που αναλήφθηκαν προς αναζήτηση της αλήθειας. Δεν πρέπει να λησμονούμε ότι μιλάμε για τις θεμελιώδεις αρχές στις οποίες στηρίζεται η ευρωπαϊκή μας δημοκρατία. " ανακάλυψη της αλήθειας θα καταστήσει δυνατή την ανατροπή του κλίματος δυσπιστίας. Είναι συνεπώς επιβεβλημένο οι έρευνες σε αυτόν τον τομέα να ρίξουν φως στο θέμα και όχι να οδηγήσουν σε περαιτέρω σύγχυση. Οι προηγούμενες Προεδρίες που είχαν την ευκαιρία να παρουσιαστούν ενώπιον του Ευρωπαϊκού Κοινοβουλίου, ο Γενικός Γραμματέας και Ύπατος Εκπρόσωπος και ο Συντονιστής της ΕΕ για θέματα τρομοκρατίας συνεργάστηκαν πλήρως με την προσωρινή επιτροπή του Ευρωπαϊκού Κοινοβουλίου για το συγκεκριμένο θέμα.
<P>
Φρονώ συνεπώς ότι θα ήταν εξαιρετικά άδικο να υποστηριχθεί ότι δεν υπάρχει αρκετή προθυμία από την πλευρά του Συμβουλίου ή των υπουργών Εξωτερικών. Οφείλω μάλιστα να υπογραμμίσω τις πολυάριθμες πρωτοβουλίες, κοινοβουλευτικές όσο και νομικές, τις οποίες ανέλαβαν οι διάφορες ευρωπαϊκές χώρες ενόψει αυτών των εκθέσεων.
<P>
Ήταν συνεπώς απολύτως ενδεδειγμένο να ενεργήσουμε στο πνεύμα της αρχής της επικουρικότητας. Όπως γνωρίζετε, σε πολλούς από τους τομείς που διερεύνησε η επιτροπή, η ίδια η Ευρωπαϊκή Ένωση δεν διαθέτει την αρμοδιότητα να παρέμβει. Αναφέρομαι ειδικότερα στην εποπτεία των υπηρεσιών πληροφοριών. Αυτό είναι ένα δεδομένο που και οι προηγούμενες Προεδρίες του Συμβουλίου και ο Ύπατος Εκπρόσωπος, κ. Σολάνα, επεσήμαναν στο Κοινοβούλιο και την αρμόδια επιτροπή του. Μπορούμε βεβαίως να εκφράσουμε τη λύπη μας γι' αυτό, όμως γεγονός παραμένει ότι οι ισχύουσες Συνθήκες περιορίζουν τη δυνατότητα παρέμβασης του Συμβουλίου σε αυτούς τους τομείς.
<P>
Ωστόσο, από τη δική μας πλευρά, μπορώ να σας διαβεβαιώσω ότι η πορτογαλική Προεδρία θα φροντίσει να συνεργαστεί ενεργά και εποικοδομητικά. Σας υπενθυμίζω την πλήρη και διαφανή συνεργασία που προσέφερε η πορτογαλική κυβέρνηση, τόσο κατά τη διάρκεια των ερευνών της προσωρινής επιτροπής του Κοινοβουλίου, η οποία ολοκλήρωσε το έργο της τον Φεβρουάριο του τρέχοντος έτους, όσο και στο πλαίσιο των πρωτοβουλιών του Γενικού Γραμματέα του Συμβουλίου της Ευρώπης δυνάμει του άρθρου 52 της Ευρωπαϊκής Σύμβασης Ανθρωπίνων Δικαιωμάτων σχετικά με τις καταγγελλόμενες πτήσεις της CIA και τα παράνομα κέντρα κράτησης στην Ευρώπη.
<P>
Όπως είναι σε όλους γνωστό, παρότι το ίδιο το Συμβούλιο δεν έχει τοποθετηθεί επί των εκθέσεων του κ. Fava και του κ. Marty, υπό την αιγίδα του Ευρωπαϊκού Κοινοβουλίου και του Συμβουλίου της Ευρώπης αντιστοίχως, αυτό δεν σημαίνει ότι τις αγνοεί. Μάλιστα, το Συμβούλιο έχει υπερασπιστεί ενεργά και θετικά τα ανθρώπινα δικαιώματα και το διεθνές δίκαιο στην εξωτερική πολιτική της Ευρωπαϊκής Ένωσης.
<P>
Έχουμε υποστηρίξει με συνέπεια ότι η προστασία των θεμελιωδών αξιών του διεθνούς δικαίου απαιτεί σοβαρό και εις βάθος διάλογο για τα ανθρώπινα δικαιώματα στο πλαίσιο του αγώνα κατά της τρομοκρατίας. Ως εκ τούτου, η ΕΕ έχει υπογραμμίσει ότι τα ανθρώπινα δικαιώματα, τα δικαιώματα των προσφύγων και το διεθνές ανθρωπιστικό δίκαιο πρέπει να γίνονται σεβαστά και να προστατεύονται. Το Συμβούλιο θα συνεχίσει να παρακολουθεί προσεκτικά τις εξελίξεις όσον αφορά τον σεβασμό των ανθρωπίνων δικαιωμάτων στον αγώνα κατά της τρομοκρατίας και θα λάβει τα απαραίτητα μέτρα για να διασφαλίσει την προστασία τους. " ΕΕ παραμένει επίσης σταθερά προσηλωμένη στην πλήρη απαγόρευση των βασανιστηρίων και όλων των μορφών σκληρής, απάνθρωπης και εξευτελιστικής μεταχείρισης και τιμωρίας.
<P>
Οι δράσεις μας διέπονται από αυτόν τον στόχο και θα θίγουμε πάντα έναντι τρίτων χωρών την ανησυχία που μας προκαλεί αυτό το πρόβλημα. " ΕΕ και τα κράτη μέλη της έχουν δηλώσει σαφώς ότι η τυχόν ύπαρξη μυστικών κέντρων κράτησης όπου οι κρατούμενοι παραμένουν φυλακισμένοι σε νομικό κενό δεν συνάδει με το διεθνές ανθρωπιστικό δίκαιο. Οι κατευθυντήριες γραμμές της ΕΕ για τα βασανιστήρια ορίζουν σαφώς ότι τα κράτη μέλη οφείλουν να απαγορεύσουν τη λειτουργία μυστικών χώρων κράτησης, διασφαλίζοντας ότι όλα τα πρόσωπα τα οποία στερούνται την ελευθερία τους κρατούνται σε επισήμως αναγνωρισμένους χώρους κράτησης και ότι είναι γνωστή η τοποθεσία στην οποία βρίσκονται. Στις κατευθυντήριες γραμμές της ΕΕ για τα βασανιστήρια ορίζεται επίσης ότι κανείς δεν μπορεί να απελαθεί βιαίως σε μια χώρα στην οποία κινδυνεύει να υποβληθεί σε βασανιστήρια ή κακομεταχείριση.
<P>
Είναι γνωστό σε όλους ότι τα εν λόγω ζητήματα, τα οποία αφορούν αρμοδιότητες ελέγχου των αεροδρομίων, επιθεωρήσεων και υπηρεσιών πληροφοριών, εντάσσονται ουσιαστικά στο πεδίο αρμοδιότητας και ελέγχου των κρατών μελών. Είναι αλήθεια ότι το Κέντρο Διαχείρισης Κρίσεων της ΕΕ (SITCEN) διενεργεί περιοδικές αναλύσεις χρησιμοποιώντας πληροφορίες οι οποίες παρέχονται από τα κράτη μέλη, δεν διαθέτει όμως επιχειρησιακή δικαιοδοσία επί των δραστηριοτήτων των υπηρεσιών πληροφοριών. Πρέπει δε να επισημανθεί ότι τα κράτη μέλη της ΕΕ ήρθαν επίσης αντιμέτωπα με τα σύνθετα χαρακτηριστικά και τις επιπλοκές που, στο πλαίσιο αυτό, χαρακτηρίζουν το σύστημα ταξινόμησης και διεκπεραίωσης των αιτημάτων έγκρισης υπερπτήσεων, προσγειώσεων και ελέγχων επί του εδάφους. Αυτή είναι μια νέα πρόκληση για όλους. Από τη δική μας πλευρά, η πορτογαλική κυβέρνηση δεν έχει απλώς διεκπεραιώσει αυτή την ενίοτε δύσκολη και πολύ αργή διαδικασία συλλογής δεδομένων, αλλά έχει επίσης συστήσει ομάδα εργασίας για την αξιολόγηση των πολυάριθμων διαδικασιών και την κατάθεση προτάσεων για βελτιώσεις, η σημασία των οποίων αναγνωρίστηκε δεόντως στην τελική έκθεση που ενέκρινε το Ευρωπαϊκό Κοινοβούλιο τον Φεβρουάριο.
<P>
Πρέπει να επισημάνω ότι θεωρούμε ιδιαίτερα σημαντικό το έργο του Γενικού Γραμματέα του Συμβουλίου της Ευρώπης και λάβαμε υπόψη τις εκθέσεις που εκπόνησε ο κ. Marty. Το ερωτηματολόγιο και οι συστάσεις που επεξεργάστηκε ο Γενικός Γραμματέας του Συμβουλίου της Ευρώπης δυνάμει του άρθρου 52 της Ευρωπαϊκής Σύμβασης Ανθρωπίνων Δικαιωμάτων κατέστησαν επίσης δυνατή, τόσο στην Πορτογαλία όσο, νομίζω, και σε άλλα κράτη μέλη, μια πρωτόγνωρη αξιολόγηση των εθνικών νομικών πλαισίων, εγγυήσεων και ελεγκτικών μηχανισμών συνολικά, περιλαμβανομένης της ανάλυσης των διαδικασιών ταξινόμησης, επαλήθευσης και ελέγχου των αιτημάτων έγκρισης υπερπτήσεων και προσγειώσεων σκαφών στην εθνική επικράτεια.
<P>
Στην περίπτωση πάντως της Πορτογαλίας όλα αυτά είχαν ως αποτέλεσμα θεσμικές, τεχνικές και επιχειρησιακές βελτιώσεις. Όσον αφορά τις συστάσεις που διατύπωσε ο Γενικός Γραμματέας του Συμβουλίου της Ευρώπης σχετικά με τις εγγυήσεις ελέγχου, η κυρίαρχη άποψη των μελών του ήταν ότι οι υπό συζήτηση πρωτοβουλίες δεν πρέπει να οδηγήσουν σε περιττό διπλασιασμό νομικών μέσων ή στην ανάθεση νέων αρμοδιοτήτων στο Συμβούλιο της Ευρώπης.
<P>
Από την άλλη πλευρά, φαίνεται να είναι ομόφωνη η άποψη ότι υπάρχουν περιθώρια για πιο αποτελεσματική εφαρμογή και πιο λεπτομερή παρακολούθηση των υφιστάμενων μηχανισμών. Φρονώ ότι, εάν οι έρευνες αυτές είχαν διενεργηθεί με μεγαλύτερη αυστηρότητα και νηφαλιότητα, τα συμπεράσματά τους θα ήταν πιο αποτελεσματικά. Παρότι συνιστάται πάντα η επίδειξη αυστηρότητας και χωρίς να συγχέονται δεδομένα και καταγγελίες, προσπαθώντας όμως να επιδειχθεί συγκράτηση ως προς τις χρησιμοποιούμενες διατυπώσεις για τη σπουδαιότητα των εν λόγω αξιών και την καλή φήμη των ευρωπαϊκών δημοκρατιών, η αλήθεια είναι ότι όλες αυτές οι πρωτοβουλίες είναι και βάσιμες και ουσιαστικές. Πρέπει συνεπώς να συνεχιστούν, ιδίως σε μια περίοδο στην οποία έχει καταστεί αναγκαίο να αναλύουμε, με σοβαρότητα και ευθύτητα, τα νέα διλήμματα που δημιουργούν οι τρομοκρατικές απειλές, για παράδειγμα το δίλημμα της ασφάλειας έναντι της ελευθερίας. Επιπλέον, καθίσταται ολοένα και εντονότερη η ανάγκη ανταπόκρισης του διεθνούς δικαίου στα δύσκολα ζητήματα που εγείρει ο αγώνας κατά μιας πρωτόγνωρης απειλής.
<P>
Κύριε Πρόεδρε, κύριε Επίτροπε, κυρίες και κύριοι, η ολοκλήρωση του χώρου ελευθερίας, ασφάλειας και δικαιοσύνης, βάσει του προγράμματος της Χάγης και του συναφούς σχεδίου δράσης, είναι μια από τις κύριες προτεραιότητες του 18μηνου κοινού προγράμματος της γερμανικής, της πορτογαλικής και της σλοβενικής Προεδρίας. Ο αγώνας κατά της τρομοκρατίας είναι, στο πλαίσιο αυτό, μια από τις κύριες προκλήσεις για τις οποίες οι τρεις Προεδρίες έχουν ορίσει τον στόχο της εντατικοποίησης της συνεργασίας σε αυτόν τον τομέα μέσω της συνέχισης της εφαρμογής της κοινοτικής στρατηγικής κατά της τρομοκρατίας. Όπως γνωρίζετε, ο κ. Gilles de Kerchove διορίστηκε προσφάτως στη θέση του συντονιστή της ΕΕ για θέματα τρομοκρατίας και, όπως οι προκάτοχοί του, θα είναι διαθέσιμος για να παράσχει στο Σώμα τις πληροφορίες που χρειάζεται.
<P>
Οφείλω επίσης, με την παρούσα ευκαιρία, να τονίσω ότι το θέμα του σεβασμού των ανθρωπίνων δικαιωμάτων στον αγώνα κατά της τρομοκρατίας έχει θιγεί ιδιαίτερα στον διατλαντικό διάλογο, ειδικότερα δε στην τελευταία σύνοδο κορυφής μεταξύ της Ευρωπαϊκής Ένωσης και των "νωμένων Πολιτειών τον Απρίλιο, οπότε εθίγησαν τα συμπεράσματα του Ευρωπαϊκού Συμβουλίου της 11ης Δεκεμβρίου του 2006.
<P>
" Πορτογαλία, όσο ασκεί την Προεδρία του Συμβουλίου, έχει διακηρύξει σαφώς τη δέσμευσή της να συνεχίσει και να επεκτείνει αυτόν τον διάλογο, τον οποίο θεωρεί κρίσιμο και για τις δύο πλευρές.
<SPEAKER ID="198" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, θέλω και εγώ να ευχαριστήσω τον εκπρόσωπο του Συμβουλίου. Κυρίες και κύριοι, η Επιτροπή -και εγώ προσωπικά- παρακολουθούμε εξαρχής και στηρίζουμε το έργο της προσωρινής επιτροπής του Ευρωπαϊκού Κοινοβουλίου γι' αυτό το πολύ γνωστό θέμα και για τις σοβαρές καταγγελίες και γεγονότα που σχετίζονται με αυτό.
<P>
" σοβαρότητα αυτών των γεγονότων, ακόμη και η υποψία ότι μπορεί όντως να έχουν συμβεί, προφανώς καθιστά αναγκαία τη συνεργασία και των τριών οργάνων, της Επιτροπής, του Κοινοβουλίου και του Συμβουλίου. Πρέπει ασφαλώς να επαναλάβουμε για μια ακόμη φορά -και το πράττω ευχαρίστως- ότι ο πόλεμος κατά της τρομοκρατίας πρέπει να πραγματοποιείται με πλήρη σεβασμό των θεμελιωδών δικαιωμάτων και του κράτους δικαίου. Αυτές είναι οι δύο αναγκαίες προϋποθέσεις για τη λειτουργία της δημοκρατίας.
<P>
Στο πνεύμα αυτό, φρονώ ότι οι παράνομες μεταφορές κρατουμένων, και η υπόθεση ότι υπάρχουν λιγότερο ή περισσότερο κρυφοί χώροι κράτησης -εφόσον αποδειχθούν αληθή κατά τον ενδεδειγμένο τρόπο- θα συνιστούσαν αδιαμφισβήτητα σοβαρή παραβίαση του διεθνούς δικαίου και των θεμελιωδών ανθρωπίνων δικαιωμάτων. Όλοι γνωρίζουμε ότι τα μέλη της Ευρωπαϊκής Ένωσης, όλα τους, είναι υποχρεωμένα να συμμορφώνονται με τις σημαντικές αρχές της Σύμβασης των Ανθρωπίνων Δικαιωμάτων, και ειδικότερα με τα άρθρα 5 και 6.
<P>
Ευελπιστούμε βεβαίως ότι τα προαναφερθέντα γεγονότα θα ερευνηθούν εξονυχιστικά στα κράτη μέλη. Οι έρευνες αυτές πρέπει προφανώς να διενεργηθούν από τις αρμόδιες δικαστικές αρχές. Ένα στοιχείο πρέπει να είναι σαφές, αν και έχει επισημανθεί ήδη επανειλημμένως, τόσο στην έκθεση του κ. Fava όσο και στην έκθεση του Συμβουλίου της Ευρώπης: μια κοινοβουλευτική έκθεση μπορεί να εκθέτει γεγονότα, όμως το Κοινοβούλιο δεν διαθέτει φυσικά ούτε την εξουσία ούτε την υποχρέωση να διενεργήσει δικαστική έρευνα.
<P>
Προφανώς, όταν παρατίθενται στοιχεία από άγνωστες πηγές, το κράτος δικαίου -το οποίο πρέπει να σεβόμαστε- επιβάλλει οι έρευνες να ανατίθενται σε ελεύθερα, ανεξάρτητα δικαστήρια. Αυτά έχουν το καθήκον να αποκαλύπτουν τις πηγές από τις οποίες προέρχεται μια καταγγελία. Αναμφίβολα, το να κατηγορείται ένα κράτος μέλος ή άτομο χωρίς να αποκαλύπτονται οι πηγές που διατυπώνουν τις σχετικές κατηγορίες είναι μια αρχή που γίνεται αποδεκτή σε μια κοινοβουλευτική έκθεση όχι όμως και σε μια δικαστική έρευνα. Γι' αυτό ευελπιστώ ότι οι δικαστικές έρευνες θα συνεχιστούν, όπως συμβαίνει σε ορισμένα κράτη μέλη, περιλαμβανομένης και της χώρας μου. Εντούτοις, είναι προφανές ότι πρέπει να δοθεί συνέχεια στην έκθεση, και γι' αυτό θα παραθέσω τις πρωτοβουλίες που θεωρώ ότι μπορούν να συνεισφέρουν σε αυτό.
<P>
Στις 23 Ιουλίου απηύθυνα επιστολές στις κυβερνήσεις της Πολωνίας και της Ρουμανίας, στις οποίες τους υπενθύμιζα το καθήκον τους να διενεργήσουν πλήρη και εις βάθος έρευνα και τους ζητούσα να παράσχουν λεπτομερείς πληροφορίες όσον αφορά το αν οι έρευνες είχαν ξεκινήσει και ποιο ήταν το αποτέλεσμα. Ελπίζω ότι θα λάβω απαντήσεις και από τις δύο κυβερνήσεις, και εννοείται ότι θα σας ενημερώσω για τις απαντήσεις τους, δεδομένου ιδίως ότι φρονώ ότι η διαφάνεια και η αλήθεια επιβάλλουν, όταν κάποιος κατηγορείται για κάτι, πρέπει να του παρέχονται τα νομικά μέσα ώστε να εξηγήσει και να αποδείξει ότι η κατηγορία είναι αναληθής, ειδάλλως να ανατίθεται η έρευνα σε ανεξάρτητο δικαστήριο. Κατά τη γνώμη μου, είναι προς το συμφέρον της πλευράς προς την οποία στρέφεται η κατηγορία να δοθούν πολύ σαφείς απαντήσεις.
<P>
" δεύτερη επισήμανσή μου είναι η εξής: έχω καταρτίσει ένα ερωτηματολόγιο σχετικά με την τρομοκρατία για όλα τα κράτη μέλη, όπως ανέφερα στην προηγούμενη περίοδο συνόδου. Με το εν λόγω ερωτηματολόγιο ερωτώνται όλα τα κράτη μέλη ποια μέτρα έχουν υιοθετήσει για την καταπολέμηση της τρομοκρατίας, ποια είναι τα αποτελέσματα όσον αφορά την αποτελεσματικότητα των εθνικών νομοθεσιών και, ειδικότερα, τι επίπεδο προστασίας των θεμελιωδών ανθρωπίνων δικαιωμάτων παρέχει η εθνική νομοθεσία. Πρόθεσή μου είναι να αναλύσουμε τις απαντήσεις και στη συνέχεια να καταρτίσουμε μια έκθεση για το Συμβούλιο και το Κοινοβούλιο σχετικά με την αποτελεσματικότητα των μέτρων των κρατών μελών κατά της τρομοκρατίας και την καταλληλότητα και συμβατότητά τους με την αρχή του σεβασμού των θεμελιωδών δικαιωμάτων.
<P>
" τρίτη επισήμανσή μου αφορά την εναέρια κυκλοφορία. Ανέλαβα μια δέσμευση προς την Επιτροπή Πολιτικών Ελευθεριών, στην οποία υποσχέθηκα να εξετάσω μια εξαιρετικά σημαντική νομική πτυχή η οποία δεν καλύπτεται επί του παρόντος: ποιο είναι το όριο μεταξύ του ορισμού ενός πολιτικού αεροσκάφους και ενός κυβερνητικού αεροσκάφους, με άλλα λόγια ενός αεροσκάφους που δεν υπόκειται στους συνήθεις ελέγχους στους οποίους υποβάλλονται τα πολιτικά αεροσκάφη; Όπως είχα υποσχεθεί, το έργο αυτό βρίσκεται σε εξέλιξη, και η Ευρωπαϊκή Επιτροπή θα συντάξει προσεχώς ανακοίνωση σχετικά με τη γενική αεροπορία. " εν λόγω ανακοίνωση θα εγκριθεί από την Επιτροπή πριν από τα τέλη του έτους, πολύ σύντομα δηλαδή, και ασφαλώς θα καταθέσουμε πρόταση για τον καλύτερο ορισμό της έννοιας των κυβερνητικών αεροσκαφών, η οποία είναι σαφές ότι ερμηνεύεται συχνά κατά τρόπο που παρακάμπτει τους αναγκαίους ελέγχους.
<P>
Ωστόσο, υπάρχει μια ακόμη πρωτοβουλία σχετικά με την εναέρια κυκλοφορία. Είναι τμήμα μιας γενικής λύσης για τη θέσπιση κοινών κανόνων σε όλα τα κράτη μέλη για όλους τους τύπους αεροσκαφών που εισέρχονται στον κοινό ευρωπαϊκό εναέριο χώρο χωρίς σχέδιο πτήσης. Αναμφίβολα θα γνωρίζετε ότι, από 1ης Ιανουαρίου 2009, οι κανόνες υλοποίησης του λεγόμενου ενιαίου ευρωπαϊκού εναέριου χώρου θα επιβάλλουν κοινές αιτήσεις προς όλα τα κράτη μέλη για σχέδια πτήσης, οπότε στο πλαίσιο αυτό θα εναρμονίσουμε τους κανόνες που διέπουν τα σχέδια πτήσης όλων των αεροσκαφών, είτε εισέρχονται είτε διέρχονται από τον ευρωπαϊκό εναέριο χώρο. Αυτό θα προσφέρει τεράστια οφέλη διότι θα εξαλείψει τη διαφορετική μεταχείριση που έχουμε διαπιστώσει στα κράτη μέλη όσον αφορά τις υπερπτήσεις και τις προσγειώσεις.
<P>
Το άλλο ζήτημα είναι η κύρωση της συμφωνίας έκδοσης μεταξύ της Ευρώπης και των "νωμένων Πολιτειών. Αν υπήρχε ήδη, όπως έπρεπε να υπάρχει, μια ευρωπαϊκή συμφωνία -την οποία έχουμε υπογράψει αλλά δεν την έχουμε ακόμη επικυρώσει- τότε οι κανόνες για την έκδοση κρατουμένων από και προς τις "νωμένες Πολιτείες θα ήταν πολύ σαφέστεροι. Μιλάμε εν προκειμένω για κρατούμενους οι οποίοι ελέγχονται ή για τους οποίους υπάρχει η υποψία συμμετοχής σε τρομοκρατικές πράξεις. " συμφωνία αυτή δεν έχει ακόμη επικυρωθεί από ορισμένα κράτη μέλη, ευτυχώς όμως από πολύ λίγα. Έχω απευθύνει μια ακόμη επίσημη έκκληση προς όλους τους υπουργούς Δικαιοσύνης να επικυρώσουν αυτή την ευρωπαϊκή συμφωνία έκδοσης με τις "νωμένες Πολιτείες το ταχύτερο δυνατόν.
<P>
Υπάρχει έπειτα το θέμα της εποπτείας των υπηρεσιών πληροφοριών. Το θέμα αυτό καλύπτεται και από τις δύο εκθέσεις, δεν παύει όμως να είναι ευαίσθητο. Φρονώ ότι εκείνο που έχει σημασία πάνω από όλα εν προκειμένω είναι η εθνική αντίδραση, παρότι μπορούν να υπογραμμιστούν ορισμένες κοινές απαιτήσεις. " πρώτη απαίτηση είναι να ενισχυθεί ο κοινοβουλευτικός έλεγχος στα κράτη μέλη. Ορισμένες χώρες έχουν υιοθετήσει, ή υιοθετούν, εθνικούς νόμους που αποβλέπουν στην πολύ ουσιαστική ενίσχυση των εξουσιών των κοινοβουλίων τους ως προς την επόπτευση των δραστηριοτήτων των μυστικών τους υπηρεσιών. Αυτή είναι η κατεύθυνση που πρέπει να ακολουθήσουμε, κατά τη γνώμη μου, διότι, όπως θα αντιλαμβάνεστε, δεν μπορώ να φανταστώ έναν μελλοντικό κοινό ευρωπαϊκό νόμο που να διέπει τη λειτουργία των μυστικών υπηρεσιών, αν και θεωρώ εξαιρετικά χρήσιμη τη συζήτηση του θέματος αυτού.
<P>
Εν κατακλείδι, κύριε Πρόεδρε, θεωρώ ότι πρέπει να συνεχίσουμε να συζητούμε αυτό το θέμα, έχοντας κατά νου το κράτος δικαίου ως θεμελιώδη αρχή και ασφαλώς τον σεβασμό των θεμελιωδών δικαιωμάτων· όμως, τα θεμελιώδη δικαιώματα περιλαμβάνουν επίσης το δικαίωμα να μην κατηγορείται κανείς χωρίς στοιχεία τα οποία συλλέγονται σύμφωνα με τις ενδεδειγμένες διαδικασίες.
<SPEAKER ID="199" NAME="Jas Gawronski">
εξ ονόματος της Ομάδας PPE-DE. - (IT) Κύριε Πρόεδρε, κυρίες και κύριοι, η πολιτική μου ομάδα έχει διατυπώσει βάσιμες επικρίσεις κατά της έκθεσης Marty και ψήφισε με συντριπτική πλειοψηφία κατά της έκθεσης Fava. Είναι κρίμα, διότι τουλάχιστον για θέματα όπως η τρομοκρατία και τα ανθρώπινα δικαιώματα το Σώμα αυτό έπρεπε να μπορεί να υπερβεί τις εσωτερικές του διαφορές και να παρουσιάσει κοινό μέτωπο. Το γεγονός ότι δεν τα καταφέραμε οφείλεται στο ότι, δυστυχώς, η έκθεση Fava ξεκινούσε από μια προκατειλημμένη θέση: οι "νωμένες Πολιτείες είναι ένοχες! Έτσι, ξοδέψαμε έναν χρόνο αναζητώντας όχι την αλήθεια, αλλά αποδείξεις αυτής της ενοχής, παραλείποντας και αποκρύπτοντας ακόμη τα όποια δεδομένα έρχονταν σε αντίθεση με αυτή την άποψη.
<P>
Επιτρέψτε μου να αναφέρω ένα πρακτικό και, θα έλεγα, σκανδαλώδες παράδειγμα. Επισκεφθήκαμε την Πολωνία προκειμένου, μεταξύ άλλων, να συνομιλήσουμε με μια δημοσιογράφο η οποία ήταν ένα από τα πρώτα πρόσωπα που δημοσίευσαν την πληροφορία, ένα έτος νωρίτερα, για ύπαρξη φυλακών της CIA στην Πολωνία. Όταν την συναντήσαμε, είχε δυστυχώς αλλάξει γνώμη· το "δυστυχώς" το χρησιμοποιώ ειρωνικά. Δεν ήταν πλέον βέβαιη· μας είπε μάλιστα ότι σήμερα δεν θα έγραφε το άρθρο. Στην έκθεση όμως δεν υπάρχει κανένα ίχνος αυτής της αλλαγής γνώμης, παρότι το κείμενο βρίθει καταθέσεων δημοσιογράφων οι οποίοι συμμερίζονται τη θέση του εισηγητή. Ξοδέψαμε έναν χρόνο για το τίποτα, δαπανώντας χρήματα των φορολογουμένων χωρίς να ανακαλύψουμε τίποτε περισσότερο από όσα γνωρίζαμε ήδη από τον Τύπο και από επίσημες και ανεπίσημες πηγές των "ΠΑ· εάν μάλιστα ο ίδιος ο Πρόεδρος Μπους δεν είχε αποκαλύψει την ύπαρξη φυλακών της CIA, δεν θα ήμασταν βέβαιοι ούτε και γι' αυτό.
<P>
Μας είπατε, Επίτροπε Frattini, ότι έχετε απευθύνει επιστολές στην Πολωνία και τη Ρουμανία ζητώντας τους εξηγήσεις, όμως δεν έχετε λάβει απαντήσεις. Είναι πάντα αγένεια να μην απαντά κανείς, όμως δεν εκπλήσσομαι διότι οι κατηγορίες είναι αβάσιμες. Εσείς ο ίδιος κάνετε λόγο στην επιστολή σας για υποτιθέμενες πληροφορίες, όχι για συγκεκριμένα δεδομένα, ενώ και οι δύο χώρες έχουν ήδη δηλώσει στο υψηλότερο δυνατό πολιτικό επίπεδο ότι έχουν ερευνήσει το θέμα και, κατά τη γνώμη τους, δεν υπάρχουν φυλακές της CIA. Αυτό μπορεί να αληθεύει ή όχι, και ο καθένας μπορεί να πιστεύει ό,τι νομίζει επί του θέματος, όπως όμως ο ίδιος επισημάνατε, κύριε Frattini, δεν μπορούμε να διατυπώνουμε κατηγορίες χωρίς προηγουμένως να διαθέτουμε αποδείξεις.
<P>
Γεγονός είναι ότι οι εκθέσεις Fava και Marty είναι υπερπλήρεις φράσεων όπως "είναι εξαιρετικά πιθανό" και "δεν μπορεί να αποκλειστεί", και σε αυτή τη βάση συνάγονται στη συνέχεια συμπεράσματα. Κανείς ας μην μου πει, για να δικαιολογήσει την απουσία αποδείξεων, ότι δεν είμαστε δικαστήριο και ότι το έγγραφό μας είναι πολιτικού χαρακτήρα. Παύει να είναι πολιτικό όταν καλούμαστε να εξετάσουμε κατά πόσον οι περιστάσεις είναι αρκετά ακραίες ώστε να επικαλεστούμε το άρθρο 7 της Συνθήκης για την Ευρωπαϊκή Ένωση.
<P>
Τώρα, καθόσον διαβλέπω ότι η υπάρχει η διάθεση στο Σώμα να καταρτιστεί μια νέα έκθεση για τη CIA, θέλω να απευθύνω μια σύσταση: να πάψουμε να παράγουμε προκατειλημμένες ερμηνείες του παρελθόντος· να σταματήσουμε να ερευνούμε αυτό το θέμα για το οποίο δεν έχουμε ανακαλύψει τίποτε. Ας αφήσουμε αυτό το έργο στα δικαστήρια -όπως ανέφερε ο κ. Επίτροπος- και στους δημοσιογράφους που έχουν τη δυνατότητα να διεξαγάγουν έρευνα, και μπορούν να το κάνουν καλύτερα από εμάς. Ας εστιάσουμε την προσοχή μας στο μέλλον, στην πολιτική και στο τμήμα των "συστάσεων" της έκθεσης Fava, που είναι το μόνο αποδεκτό τμήμα του κειμένου.
<P>
Οι "νωμένες Πολιτείες έχουν αναμφίβολα διαπράξει σφάλματα· σε ορισμένες περιπτώσεις παραβίασαν τα ανθρώπινα δικαιώματα, όμως είναι πολύ εύκολο να μην διαπράττει κανείς σφάλματα όταν δεν κάνει τίποτε για την καταπολέμηση της τρομοκρατίας. " τρομοκρατία είναι ένα νέο φαινόμενο το οποίο δεν αντιμετωπίζεται στους νόμους μας, οπότε η νομοθεσία πρέπει τώρα να προσαρμοστεί. Ας προσπαθήσουμε να θέσουμε σε εφαρμογή νόμους περί δεοντολογίας, έτσι ώστε να αποτραπούν τυχόν νέες παραβιάσεις των ανθρωπίνων δικαιωμάτων, να αποφευχθεί η επανάληψη σφαλμάτων του παρελθόντος, και να προσαρμοστούν οι κανόνες και οι νόμοι μας σε μια νέα μορφή παγκόσμιας απειλής.
<P>
Είναι εύλογο να προσπαθήσει η Επιτροπή να διενεργήσει μια συνολική αξιολόγηση των μέτρων που έχουν υιοθετήσει τα κράτη μέλη· οι άλλες πρωτοβουλίες τις οποίες ανακοίνωσε και εγκαινίασε ο κ. Frattini είναι εξίσου αποδεκτές. Παρόλα αυτά, μένει ακόμη να γίνουν πολλά προκειμένου να αντιμετωπιστεί το πρόβλημα της τρομοκρατίας κατά τρόπο σφαιρικό, δυναμικό και συντονισμένο. Αναφέρομαι στο Διαδίκτυο και τα μέτρα πρόληψης και δίωξης των ποινικών αδικημάτων, έτσι ώστε να αποφευχθεί η παράδοξη κατάσταση σύμφωνα με την οποία, ενώ οι κυβερνήσεις λειτουργούν χωριστά σε εθνικό επίπεδο, οι τρομοκράτες από τη δική τους πλευρά δραστηριοποιούνται σε παγκόσμιο επίπεδο μέσω του Διαδικτύου και ομάδων που είναι τοποθετημένες σε κάθε περιοχή.
<P>
Το μέλλον μας εξαρτάται από την ικανότητά μας να νικήσουμε την τρομοκρατία. Ας ενωθούμε για να κερδίσουμε αυτή τη μάχη.
<SPEAKER ID="200" NAME="Claudio Fava">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, η έκθεσή μου εγκρίθηκε πριν από επτά μήνες, και έκτοτε οι μόνες ενδείξεις για νέες εξελίξεις προήλθαν από τις "νωμένες Πολιτείες. Μια τέτοια ένδειξη ήταν αυτό που υπενθύμισε ο κ. Gawronski: ο Πρόεδρος Μπους δήλωσε επισήμως στις 20 Ιουλίου ότι η κυβέρνησή του θα συνεχίσει να καταφεύγει σε παράνομες δραστηριότητες της CIA με τη μορφή της εξωδικαστικής σύλληψης και κράτησης υπόπτων για τρομοκρατικές πράξεις σε πρόθυμες τρίτες χώρες.
<P>
" άλλη σημαντική ένδειξη είναι το γεγονός ότι το Κογκρέσο των "ΠΑ ξεκίνησε δική του ανεξάρτητη έρευνα για τις έκτακτες παραδόσεις. Από αυτό καταλαβαίνουμε ότι δεν έχουμε να κάνουμε με ένα κεφάλαιο της Ιστορίας αλλά με τρέχουσες καταστάσεις.
<P>
Δικαστικές έρευνες βρίσκονται σε εξέλιξη σε τέσσερις ευρωπαϊκές χώρες: την Ισπανία, την Πορτογαλία, τη Γερμανία και την Ιταλία. Τριάντα εννέα προκαταρκτικές εντολές κράτησης έχουν μέχρι στιγμής εκδοθεί κατά ίσου αριθμού αξιωματούχων και πρακτόρων των μυστικών υπηρεσιών των "ΠΑ. " έρευνα του Ευρωπαϊκού Κοινοβουλίου απέβλεπε στην τεκμηρίωση γεγονότων, και όχι στη διατύπωση γνωμών. Είναι γεγονός, λόγου χάρη, ότι ορισμένες από τις κυβερνήσεις και τις υπηρεσίες ασφαλείας μας συνεργάστηκαν με τη CIA για την πραγματοποίηση έκτακτων παραδόσεων. Υπενθυμίζω στον Επίτροπο Frattini ότι οι πηγές μας σε αυτή την υπόθεση δεν ήταν ανώνυμες. Οι πηγές μας, όπως αναφέρεται στην έκθεση, ήταν δηλώσεις των κυβερνήσεων του "νωμένου Βασιλείου και της Γερμανίας.
<P>
Απευθύναμε 48 συστάσεις, πρωτίστως προς το Συμβούλιο, και θέλουμε να μας πει το Συμβούλιο εάν έστω και μία από τις συστάσεις αυτές έχει ληφθεί υπόψη τους τελευταίους αυτούς επτά μήνες. Απευθύναμε ειδικότερα δύο αιτήματα: καλέσαμε τα ευρωπαϊκά όργανα -περιλαμβανομένου του Συμβουλίου- να αναλάβουν τις ευθύνες που τους αναλογούν δυνάμει των άρθρων 6 και 7 της Συνθήκης, και δηλώσαμε ότι αναμένουμε από το Συμβούλιο να πιέσει όλες τις εμπλεκόμενες κυβερνήσεις να παράσχουν πλήρεις και εξαντλητικές πληροφορίες, με δυνατότητα διενέργειας ακροάσεων όπου αυτό είναι αναγκαίο. Τίποτα τέτοιο δεν συνέβη. Δεν είναι αλήθεια ότι το Συμβούλιο δεν διαθέτει αρμοδιότητες, κύριε Lobo Antunes· το Συμβούλιο διαθέτει τις αρμοδιότητες που του αναθέτουν τα άρθρα 6 και 7 της Συνθήκης.
<P>
Το αίτημά μας θα μπορούσε κάλλιστα να έχει εξεταστεί από τη γερμανική Προεδρία και τώρα από την πορτογαλική Προεδρία. Εκτιμούμε τις πρωτοβουλίες του κ. Frattini, όμως δεν είμαστε ικανοποιημένοι από αυτές τις εξαμηνιαίες Προεδρίες οι οποίες έχουν στην πράξη καταδικάσει στη λήθη ένα έτος εργασίας της εξεταστικής μας επιτροπής. Δεδομένου ότι η κοινή γνώμη στις χώρες μας ζητεί την αλήθεια, η σιωπή του Συμβουλίου -και, οφείλω να το επισημάνω, πολλών από τις κυβερνήσεις μας- ισοδυναμεί με απώλεια μιας ευκαιρίας για την Ευρώπη.
<P>
Εντούτοις, το Ευρωπαϊκό Κοινοβούλιο δεν προτίθεται να ενδώσει. Λυπούμαι για τον κ. Gawronski, όμως θα επανέλθουμε στο θέμα. Μια έκθεση ιδίας πρωτοβουλίας στην Επιτροπή Πολιτικών Ελευθεριών θα είναι η συνεισφορά μας στην καταπολέμηση της τρομοκρατίας κατά τρόπο που να διασφαλίζεται ο σεβασμός των ανθρωπίνων δικαιωμάτων πάντα, παντού και για τους πάντες· το πρώτιστο δε ανθρώπινο δικαίωμα, όπως μας δίδαξε αιώνες πριν ο Cesare Beccaria, είναι το τεκμήριο της αθωότητας.
<SPEAKER ID="201" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, το Κοινοβούλιο ενέκρινε ένα ψήφισμα σχετικά με αυτό το θέμα, το Συμβούλιο της Ευρώπης ενέκρινε ένα άλλο κείμενο σχετικά με αυτό το ίδιο θέμα, σαφές και ρητό σε όλους τους τομείς, αλλά όλοι εμείς που έχουμε μερικές νομικές γνώσεις γνωρίζουμε, και δεν αποτελεί έκπληξη για μας -το λέω αυτό με μια δόση ειρωνείας- ότι υπάρχει ένα κράτος δικαίου, ιδιαίτερα ποινικού δικαίου, σύμφωνα με το οποίο κανείς δεν είναι υποχρεωμένος να κάνει αυτοενοχοποιητικές δηλώσεις. Αυτό ακριβώς μας εκπλήσσει: το γεγονός ότι το Συμβούλιο και οι κυβερνήσεις το εφαρμόζουν στους εαυτούς τους.
<P>
Σε αυτή την περίπτωση, αντί ν' αναλάβουν δράση έχουν αποφασίσει να μείνουν σιωπηλοί, όπως ο κατηγορούμενος που δεν υπερασπίζεται τον εαυτό του αλλά αρνείται να δεχτεί τις κατηγορίες παραμένοντας απλώς παθητικός και σιωπηλός.
<P>
Είναι ντροπή να βλέπουμε το Συμβούλιο ως θεσμό και όλα τα μέλη του να ενεργούν μ' ένα συλλογικό τρόπο, να επωφελούνται συλλογικά από τον νόμο που χρησιμοποιείται από τους κατηγορούμενους στο δικαστήριο. " θεσμική σιωπή σχετικά με την ευθύνη, ενεργητική ή παθητική λόγω δράσης ή λόγω αμέλειας, λόγω πεποίθησης ή από τον φόβο να δημιουργηθούν προβλήματα μετά τις πιέσεις από μια σύμμαχο χώρα: η σιωπή αυτή είναι μία από τις μεγάλες ντροπές του δημοκρατικού πλαισίου στο οποίο ζούμε σήμερα, και αφορά όλους τους εμπλεκόμενους.
<P>
Παρομοίως είναι δύσκολο να εφαρμοστούν μηχανισμοί ευθύνης στην Ευρωπαϊκή Ένωση, διότι οι μηχανισμοί αυτοί δεν έχουν προβλεφθεί για να χρησιμοποιηθούν κατά του συνόλου των κρατών μελών που ενεργούν για να προστατευθούν με αμοιβαίο τρόπο.
<P>
Ασφαλώς κανείς δεν φαντάστηκε όταν συντάχθηκε η Συνθήκη, όταν συντάχθηκαν τα άρθρα 6 και 7, ότι θα βρισκόμασταν σε μια κατάσταση που δεν θα συζητούσαμε παραβιάσεις των θεμελιωδών δικαιωμάτων, ή παθητικότητα σε σχέση με την υπεράσπιση των θεμελιωδών δικαιωμάτων από μια κυβέρνηση, αλλά από ένα ευρωπαϊκό θεσμικό όργανο: το Συμβούλιο επομένως παραμένει ένας παθητικός συνεργός, με τη συνενοχή όλων των κρατών μελών. Αυτή η κατάσταση δεν είχε προβλεφθεί ποτέ, και αυτό πραγματικά διευκολύνει την προστασία του.
<P>
Δεν έχουμε νομικούς μηχανισμούς για ν' αναλάβουμε δράση ενάντια σ' αυτό, αλλά θέλω να πω στον εκπρόσωπο του Συμβουλίου ότι η Ιστορία θα ξεκαθαρίσει το θέμα, επειδή η Ιστορία θα φέρει πάντα στο φως το όνειδος αυτής της περιόδου που, με το πρόσχημα της προστασίας της ελευθερίας μας, όλες οι ιδέες στις οποίες βασίστηκε αυτή η Ευρωπαϊκή Ένωση υπονομεύτηκαν.
<SPEAKER ID="202" NAME="Konrad Szymański">
εξ ονόματος της Ομάδας UEN. - (PL) " έκθεση Fava στηρίχθηκε σε περιστασιακές ενδείξεις και αντί για συγκεκριμένα συμπεράσματα δημιούργησε απλώς αισθήματα καχυποψίας έναντι ορισμένων κρατών μελών.
<P>
" έκθεση Marty συντάχθηκε με ακόμη λιγότερο υπεύθυνο τρόπο. Όλα τα ευρήματά της στηρίζονται σε ανώνυμες πηγές και ως εκ τούτου είναι αδύνατον να επιβεβαιωθούν. " προσέγγιση αυτή δεν μπορεί να προσφέρει καμία εγγύηση ότι το έργο του κ. Marty δεν υπήρξε αντικείμενο χειραγώγησης από υπηρεσίες και οργανώσεις που είναι επιφυλακτικές έναντι της διατλαντικής συνεργασίας προς όφελος της υπερνίκησης της τρομοκρατίας. Είμαι πολύ ευγνώμων στον κ. Antunes διότι επεσήμανε ότι στο διεθνές δίκαιο δεν υπάρχουν επαρκείς προβλέψεις για τα προβλήματα που σχετίζονται με την τρομοκρατία. Καμία από τις υπό συζήτηση εκθέσεις δεν συνέβαλε το παραμικρό προς αυτή την κατεύθυνση. Οι επίσημες έρευνες και οι εξηγήσεις της Πολωνίας συμμορφώνονται με τις αρχές μας για τον πολιτικό έλεγχο των μυστικών υπηρεσιών. Επιπλέον, οι αρχές μας συνάδουν με τα συναφή ευρωπαϊκά πρότυπα σε αυτόν τον τομέα. Συνεπώς, δεν αντιλαμβάνομαι για ποιον λόγο πρέπει να επαναλαμβάνουμε αυτή τη συζήτηση.
<SPEAKER ID="203" NAME="Cem Özdemir">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, η έκθεση Fava εγκρίθηκε από το Σώμα τον Φεβρουάριο του 2007 και περιλαμβάνει πολλές συστάσεις που αφορούν τόσο νομικές όσο και πολιτικές πτυχές. Θα ήθελα να είχε αναφερθεί το Συμβούλιο σε αυτές τις συστάσεις και να είχε δώσει λεπτομέρειες για το τι έχει γίνει από τότε. Εάν το Συμβούλιο δεν έχει την έκθεση Fava, ευχαρίστως θα του δώσουμε άλλο ένα αντίγραφο. Ωστόσο, θα θέλαμε πολύ να μάθουμε ποιες από τις συστάσεις της εν λόγω έκθεσης αναφορικά με τη συνεργασία με τα κράτη μέλη, αλλά και με τον ρόλο του Συμβουλίου στον οποίο αναφέρεται η έκθεση, έχουν υλοποιηθεί.
<P>
Ο κ. Dick Marty, εισηγητής του Συμβουλίου της Ευρώπης, υπέβαλε επίσης τον Ιούλιο του 2007 μία δεύτερη έκθεση. Θα ήθελα να περιοριστώ σε δύο σημεία. Στην έκθεσή του αναφέρει ότι υπήρξαν μεμονωμένες ευρωπαϊκές κυβερνήσεις που δεν εμπόδισαν μόνο την αναζήτηση της αλήθειας, αλλά εξακολουθούν να το κάνουν μέχρι σήμερα επικαλούμενες το "κρατικό απόρρητο". Αυτό δεν είναι τίποτα άλλο από κατάχρηση του απορρήτου με σκοπό την προστασία ατόμων που παρέβησαν τον νόμο. Δυστυχώς εδώ επικρίνει ρητά και την πατρίδα μου, την Ομοσπονδιακή Δημοκρατία της Γερμανίας, και την Ιταλία, ενώ από την άλλη αναφέρει ως θετικά παραδείγματα τη Βοσνία-Ερζεγοβίνη και τον Καναδά, χώρα με καθεστώς παρατηρητή στην Κοινοβουλευτική Συνέλευση του Συμβουλίου της Ευρώπης. Σε άλλο σημείο αναφέρεται όμως ρητά και στην Πολωνία και τη Ρουμανία και τις αναφέρει σε συνάρτηση με τις επονομαζόμενες μυστικές φυλακές. Είναι κι αυτό ένα σημείο για το οποίο θα ήθελα να μας εξηγήσει το Συμβούλιο τι έχει γίνει.
<P>
" επίκληση της επικουρικότητας από πλευράς των κρατών μελών δεν αρκεί στην προκειμένη περίπτωση διότι έχουμε να κάνουμε με κοινές ευρωπαϊκές αξίες. Παραπέμπω στα άρθρα 6 και 7 των Συνθηκών που ισχύουν σε όλα τα κράτη μέλη ανεξαρτήτως επικουρικότητας.
<SPEAKER ID="204" NAME="Sylvia-Yvonne Kaufmann">
εξ ονόματος της Ομάδας GUE/NGL. - (DE) Κύριε Πρόεδρε, αυτά που υποχρεωθήκαμε να παρακολουθήσουμε στο πλαίσιο του επονομαζόμενου πολέμου κατά της τρομοκρατίας θα τα χαρακτήριζα ως μέθοδο ανάθεσης των παραβιάσεων των ανθρωπίνων δικαιωμάτων σε τρίτους.
<P>
Άνθρωποι κρατούνται στο Γκουαντάναμο, όπου τους στερούν ακόμα και τα πιο θεμελιώδη δικαιώματα. Άλλοι παραδόθηκαν σε καθεστώτα βασανιστών επειδή προφανώς κάποιοι δεν θέλουν να λερώσουν τα χέρια τους. Μυστικές φυλακές υπήρχαν, όπως παραδέχτηκε ο ίδιος ο πρόεδρος Μπους, και κάποιες ευρωπαϊκές κυβερνήσεις απλώς έκαναν τα στραβά μάτια όταν διαπράττονταν στη δική τους επικράτεια συστηματικές παραβιάσεις ανθρωπίνων δικαιωμάτων από τη CIA.
<P>
Το Συμβούλιο της Ευρώπης και το Σώμα δεν σιώπησαν σχετικά με αυτά τα τρομερά γεγονότα, αλλά συγκέντρωσαν τα δεδομένα, εξέτασαν τις παραβιάσεις των ανθρωπίνων δικαιωμάτων και τις επέκριναν ξεκάθαρα και δριμύτατα. Ο Dick Marty εργάστηκε με ζήλο γι' αυτό και θα ήθελα να τον ευχαριστήσω για την εργασία του. " έκθεση του κ. Fava που υποστηρίχθηκε από την Ομάδα μου ζητεί να εγκαταλειφθούν επειγόντως οι πρακτικές που αποκαλύφθηκαν τώρα. Όμως τι γίνεται αντί γι' αυτό;
<P>
" κυβέρνησή μου υποχώρησε για παράδειγμα πριν από λίγες ημέρες μπροστά στην αμερικανική κυβέρνηση στην περίπτωση του Khaled el-Masri. Αρνείται μάλιστα να διαβιβάσει στη διοίκηση των "ΠΑ την αίτηση των ανακριτικών αρχών του Μονάχου για παράδοση των δεκατριών πρακτόρων της CIA που κατηγορούνται για την απαγωγή του κ. el-Masri. Γιατί; Μόνο και μόνο διότι η υποβολή αυτού του αιτήματος θα δυσαρεστούσε την Ουάσιγκτον.
<P>
Δεν έχω αντίρρηση να ενώσουν η χώρα μου και η ΕΕ τις δυνάμεις τους με τις "ΠΑ για την καταπολέμηση της τρομοκρατίας, αλλά νομιμοποιούνται έτσι οι απαγωγές και τα βασανιστήρια; Δεν είναι δυνατό να δίδεται στους πράκτορες της CIA η άδεια να κάνουν ό,τι τους αρέσει. Τέτοιου είδους λοιπόν πρέπει να είναι η διατλαντική ζώνη ασφαλείας για την οποία μόλις μιλούσε ο γερμανός υπουργός Εσωτερικών;
<P>
Οι θεμελιώδεις μας αξίες και κυρίως η ολοκληρωμένη προστασία των ανθρωπίνων δικαιωμάτων δεν πρέπει να διακυβεύονται στο πλαίσιο του επονομαζόμενου πολέμου κατά της τρομοκρατίας. Αυτό το υπογράμμισαν σωστά το Ευρωπαϊκό Κοινοβούλιο και το Συμβούλιο της Ευρώπης, περιμένω δε να υποστηρίξουν απεριόριστα την αρχή αυτή και το Συμβούλιο και η Επιτροπή, και κυρίως να την τηρούν στην πράξη. Επιτρέψτε μου να πω ότι αυτά που άκουσα σήμερα εδώ από το Συμβούλιο δεν αρκούν σε καμία περίπτωση. Περιμένω πραγματικά να ενεργήσει το Συμβούλιο σύμφωνα με τις αρχές που το ίδιο διατύπωσε προηγουμένως και να συμμορφωθεί με τις συστάσεις του Ευρωπαϊκού Κοινοβουλίου.
<SPEAKER ID="205" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, έχουν περάσει σχεδόν δύο χρόνια από την απόφαση του Κοινοβουλίου να συστήσει μια προσωρινή εξεταστική επιτροπή· μια απόφαση η οποία εγκρίθηκε κατόπιν πιέσεων παρά την έκφραση έντονης αντίθεσης και τη διατύπωση βάσιμων αντιρρήσεων. Τώρα, δύο χρόνια μετά, οι αντιρρήσεις εκείνης της περιόδου εγείρονται ξανά. Σήμερα συζητούμε δύο εκθέσεις: την έκθεση του κ. Marty και την έκθεση του κ. Fava. " τελευταία δεν προσθέτει τίποτε νέο στην έκθεση του κ. Marty, την οποία γνωρίζαμε ήδη από τότε.
<P>
" έκθεση του Συμβουλίου της Ευρώπης ήταν ισορροπημένη και προσεκτική ως προς τη διατύπωση κατηγοριών κατά κρατών μελών. Δυστυχώς, δεν μπορεί να λεχθεί το ίδιο και για την έκθεση που κατατέθηκε σε τούτο το Σώμα. Το γεγονός ότι βρισκόμαστε σήμερα εδώ και συζητούμε και τις δύο εκθέσεις μπορεί να θεωρηθεί ότι συνιστά πρόοδο. Ευτυχώς, η πρόοδος αυτή στο πεδίο της συνεργασίας γίνεται επίσης πράξη στον οργανισμό θεμελιωδών δικαιωμάτων.
<P>
" Διάσκεψη των Προέδρων των πολιτικών ομάδων ορθώς έχει ζητήσει την καλή συνεργασία μεταξύ του Κοινοβουλίου και του Συμβουλίου της Ευρώπης. Όπου διακυβεύονται θεμελιώδη δικαιώματα, η συνεργασία είναι επιβεβλημένη, διότι η προστασία των θεμελιωδών δικαιωμάτων είναι εξαιρετικά σημαντική. Εάν αυτός είναι ο σκοπός της διερεύνησης των πράξεων των αμερικανικών υπηρεσιών ασφαλείας στην ευρωπαϊκή επικράτεια, το Συμβούλιο πρέπει επίσης να στρέψει τις προσπάθειές του προς αυτή την κατεύθυνση. Μπορούν να συναφθούν συμφωνίες στο πλαίσιο των διατλαντικών σχέσεων για την καταπολέμηση της τρομοκρατίας ή μήπως αυτή θα παραμείνει στο επίπεδο μονομερώς επιβαλλόμενων μέτρων;
<P>
Με όλα τα μέτρα κατά της τρομοκρατίας, η μέριμνα για τα δικαιώματα είναι συχνά ανεπαρκής. Μετά από δύο έρευνες, είναι καιρός να κοιτάξουμε προς τα εμπρός και να εργαστούμε για την αποκατάσταση των σχέσεων με τις "νωμένες Πολιτείες ως ισότιμοι εταίροι. Θέλω πολύ να πληροφορηθώ από το Συμβούλιο ποια ακριβώς είναι τα σχέδιά του για την αποκατάσταση των σχέσεων. Θα συνεχίσουμε μήπως να ασκούμε πίεση στις "νωμένες Πολιτείες ώστε να ξεκαθαρίσουν το ζήτημα του κατά πόσον υπήρξαν μυστικά κέντρα κράτησης στο έδαφος της ΕΕ ή θα προσπαθήσουμε να αποτρέψουμε την επανάληψη μιας τέτοιας πρακτικής;
<P>
Τέλος, θέλω να απευθύνω ένα ερώτημα στον κ. Πρόεδρο. Στη συζήτηση της 14ης Φεβρουαρίου ρώτησα εάν μπορεί να μας δοθεί μια εκτίμηση του κόστους των ερευνών που διενήργησε η προσωρινή επιτροπή. Μέχρι στιγμής δεν έχει προσφερθεί καμία πληροφορία για το θέμα αυτό. Κύριε Πρόεδρε, μπορείτε να μεριμνήσετε ώστε να εκπονηθεί χρηματοδοτική έκθεση προς συμπλήρωση της έκθεσης διερεύνησης και, αν είναι δυνατό, να παράσχει επίσης ορισμένες πληροφορίες το Συμβούλιο της Ευρώπης για το κόστος της έρευνας του κ. Marty; Ο κ. Gawronski έχει δίκιο: εν προκειμένω το θέμα είναι πώς δαπανώνται τα χρήματα των φορολογουμένων.
<SPEAKER ID="206" NAME="Jan Marinus Wiersma" AFFILIATION="PSE">
(NL) Κύριε Πρόεδρε, θέλω να διατυπώσω ορισμένες παρατηρήσεις εξ ονόματος της πολιτικής μου ομάδας. Είναι όντως κρίμα να πρέπει να συμπεράνουμε σήμερα ότι το Συμβούλιο δεν έχει απαντήσει πραγματικά στις ερωτήσεις που τέθηκαν στην έκθεση του Claudio Fava τον περασμένο Ιανουάριο εν μέρει εξ ονόματος του Κοινοβουλίου. Πώς ακριβώς χρησιμοποίησε το Συμβούλιο τα ευρήματα, τόσο τα δικά μας όσο και τα ευρήματα του Συμβουλίου της Ευρώπης; Δεν υπήρξε καμία ουσιαστική διαβούλευση ώστε να αποτραπεί η επανάληψη των πρακτικών που περιγράφονται σε αυτές τις εκθέσεις;
<P>
Είμαστε πιο θετικοί έναντι ως προς την αντίδραση της Επιτροπής. " Επιτροπή ξεκίνησε μια αξιολόγηση των μέτρων κατά τη τρομοκρατίας και του τρόπου εφαρμογής τους. Με χαροποιεί ειλικρινώς η ανακοίνωση του κ. Επιτρόπου μόλις προ ολίγου σχετικά με τα μέτρα που μπορούν να ληφθούν ώστε να αποτραπεί η μελλοντική προσγείωση σε ευρωπαϊκά αεροδρόμια αεροσκαφών που μεταφέρουν άτομα τα οποία διακινούνται προς άλλους προορισμούς παρανόμως· χρειαζόμαστε ένα σύστημα ελέγχου αυτών των λεγόμενων "κρατικών αεροσκαφών".
<P>
Ένα άλλο σχόλιο είναι ότι, ασφαλώς, εκφράζουμε την ικανοποίησή μας για τον διορισμό νέου συντονιστή για θέματα τρομοκρατίας και του ευχόμαστε κάθε επιτυχία. Μας εξέπληξε κάπως η ξαφνική αποχώρηση του κ. Gijs de Vries, ο οποίος ποτέ δεν έδωσε την εντύπωση ότι εκτελούσε πραγματικά με δυναμισμό τα καθήκοντά του. Ευελπιστούμε ότι ο νέος συντονιστής θα είναι πιο δυναμικός, ότι η θέση του ως συντονιστή θα ενισχυθεί και ότι στο μέλλον ο νέος συντονιστής θα είναι σε θέση να απαντήσει στις ερωτήσεις του Κοινοβουλίου εφόσον του ζητηθεί.
<P>
Στρέφομαι τώρα στο θέμα της έκθεσης του κ. Marty για την πιθανή ύπαρξη μυστικών φυλακών στην Πολωνία και τη Ρουμανία. Συμφωνώ με τις παρατηρήσεις που αναφέρθηκαν ήδη σχετικά με το γεγονός ότι η τελευταία έκθεση στηριζόταν σε δηλώσεις ανώνυμων μαρτύρων. Ο κ. Marty δεν έχει ακόμη εξηγήσει επαρκώς ποια είναι τα κριτήρια που χρησιμοποιούνται στο Συμβούλιο της Ευρώπης, όταν μπορεί κανείς να επικαλείται ανώνυμες πηγές, οπότε δεν είμαστε πραγματικά ικανοποιημένοι από τον τρόπο με τον οποίο προσέγγισε το θέμα ο κ. Marty. Κατέθεσαν αρκετά πρόσωπα, όμως δεν παρουσιάστηκε κανένα νέο στοιχείο. Φρονώ ότι είναι καιρός να δηλώσει ο κ. Marty κατά πόσον αυτός ο κατάλογος ονομάτων μπορεί να διαγραφεί, δεδομένου ιδίως ότι περιλαμβάνονται σε αυτόν και δύο συνάδελφοί μας. Αυτό το είχα πει πριν από κάποιο διάστημα, όταν συζητήσαμε με τον κ. Marty στην αρμόδια επιτροπή.
<P>
Επιτρέψτε μου ένα τελευταίο σχόλιο. Είναι, αναμφίβολα, σημαντικό να καταστήσουμε σαφές στους πολίτες ότι οι πρακτικές που εφαρμόστηκαν σε ορισμένες χώρες της ΕΕ, όπως η απαγωγή ανθρώπων από τις μυστικές υπηρεσίες χωρών εκτός της Ευρωπαϊκής Ένωσης, δεν επιτρέπεται να συμβούν ξανά, ότι δεν είναι δυνατόν να επιτρέπεται στη CIA να δραστηριοποιείται στην Ευρώπη χωρίς την εποπτεία των εθνικών αρχών. Οι Αμερικανοί φαίνεται ότι λειτουργούν βάσει διαφορετικών κανόνων από αυτούς που εμείς εφαρμόζουμε. Για μια ακόμη φορά τα πρόσφατα παραδείγματα άρνησης των Αμερικανών να εκδώσουν άτομα ή να συμφωνήσουν σε αιτήματα έκδοσης της Ιταλίας και της Γερμανίας καταδεικνύουν ότι προφανώς λειτουργούμε με βάση διαφορετικά πρότυπα. Τα δύο αυτά παραδείγματα μας προσφέρουν τροφή για σκέψη σχετικά με τους τρόπους συνεργασίας μεταξύ της Ευρωπαϊκής Ένωσης και των "νωμένων Πολιτειών ως προς τον αγώνα κατά της τρομοκρατίας. Επιθυμούν οι Αμερικανοί να τηρήσουν την ίδια ισορροπία όσον αφορά την ασφάλεια και τα ανθρώπινα δικαιώματα;
<SPEAKER ID="207" NAME="Sarah Ludford" AFFILIATION="ALDE">
(EN) Κύριε Πρόεδρε, ο Πρόεδρος του Συμβουλίου σήκωσε τα χέρια ψηλά και είπε ότι η ΕΕ δεν είχε αρμοδιότητα να δράσει, ότι για τις πτήσεις βασανιστηρίων και τις μυστικές φυλακίσεις "εμείς δεν ξέρουμε τίποτε, αφεντικό!". Είπε έπειτα ότι το Συμβούλιο έχει λάβει μέρος στην ενεργό προώθηση των ανθρωπίνων δικαιωμάτων εκτός ΕΕ. Ειλικρινά, έχω βαρεθεί να ακούω Προεδρίες να παπαγαλίζουν διαρκώς τις ευρωπαϊκές αξίες και από την άλλη να ισχυρίζονται ότι δεν μπορούν να εξασφαλίσουν τη λογοδοσία για παραβιάσεις των ανθρωπίνων δικαιωμάτων εντός της ΕΕ.
<P>
Ιδού δύο πράγματα που θα μπορούσατε να πράξετε. Γιατί έχουν υπογράψει μόνο 12 κράτη μέλη τη σύμβαση του Ο"Ε κατά της βίαιης εξαφάνισης, ενώ έλαμψαν διά της αποχής τους το "νωμένο Βασίλειο, η Γερμανία, η Ισπανία, η Πολωνία και η Ρουμανία -παράξενος ο κατάλογος αυτός- καθώς, βεβαίως, και οι "ΠΑ; Δεύτερον, θα μπορούσατε να ενθαρρύνετε κράτη μέλη της ΕΕ να αναλάβουν εθελοντικά την υποδοχή κρατουμένων του Γκουαντάναμο που έχουν λάβει άδεια απελευθέρωσης. Το "νωμένο Βασίλειο αναγκάστηκε να συρθεί στα δικαστήρια, προκειμένου να διεκδικήσει την επιστροφή πέντε κατοίκων του. Εάν η ΕΕ απαιτήσει να κλείσει το Γκουαντάναμο, κάτι που κατά το μάλλον ή ήττον πράξαμε, τότε τα κράτη μέλη καλό είναι να αποδείξουν εμπράκτως αυτά που στα λόγια υποστηρίζουν.
<P>
Συμφωνώ με τον Επίτροπο Frattini ότι η κοινοβουλευτική εξέταση είναι ανεπαρκής. Δεν διαθέταμε την αρμοδιότητα ούτε τις εξεταστικές τεχνικές της αστυνομίας και της δικαστικής έρευνας, θα έλεγα όμως κυρίως ότι η αξία των μαρτυριών των θυμάτων και άλλων που λάβαμε και καταδείξαμε ήταν μεγάλη, σταθερή και πειστική. Δεύτερον, είναι κάπως γελοίο να επιπλήττεται μια κοινοβουλευτική έκθεση όταν τα κράτη μέλη αρνούνται να κινήσουν δικαστικές ή αστυνομικές έρευνες.
<P>
" Επιτροπή Πληροφοριών και Ασφαλείας του "νωμένου Βασιλείου, η οποία διορίζεται από και αναφέρει στον πρωθυπουργό -όχι στο κοινοβούλιο- επέπληξε τις βρετανικές υπηρεσίες ασφαλείας επειδή δεν αντιλήφθηκαν ότι οι πληροφορίες που παρείχαν προς τη CIA θα υφίσταντο κατάχρηση με σκοπό την απαγωγή, την εξαφάνιση και τον βασανισμό. Εάν, λοιπόν, διαθέτουμε τόσο αφελείς βρετανικές υπηρεσίες πληροφοριών, δεν αισθάνομαι πολύ ασφαλής.
<P>
Είναι βεβαίως ευχάριστο που ο Επίτροπος Frattini κλείνει τώρα τον στάβλο, αφού όμως πρώτα κλέψανε τον γάιδαρο, θέτοντας τέρμα στην κατάχρηση του ευρωπαϊκού εναερίου χώρου, με τα ιδιωτικά αεροσκάφη που απέφευγαν τους ελέγχους των κρατικών αεροσκαφών ή δεν υπέβαλλαν σχέδια πτήσεως, ωστόσο αυτό δεν αναιρεί τις ευθύνες του παρελθόντος, όταν επιτρέπονταν ή γίνονταν ανεκτές οι πτήσεις βασανιστηρίων, ή οι μυστικές φυλακίσεις, εντός της ευρωπαϊκής επικράτειας.
<SPEAKER ID="208" NAME="Mirosław Mariusz Piotrowski" AFFILIATION="UEN">
(PL) " έκθεση Fava και η έκθεση του κ. Marty για το Συμβούλιο της Ευρώπης έχουν ένα κοινό στοιχείο: δεν προσκομίζουν καμία απόδειξη. Ισοδυναμούν μια σειρά αόριστων και άσχετων συλλογισμών των εισηγητών σχετικά με την έκδοση υπόπτων για τρομοκρατία και τα υποτιθέμενα μυστικά κέντρα της CIA στην Ευρώπη.
<P>
" έκθεση Fava έχει συζητηθεί επανειλημμένα και θα ήταν κρίμα να σπαταλήσουμε περισσότερο χρόνο συζητώντας την. Θέλω, ωστόσο, να εκφράσω τα ειλικρινή μου συγχαρητήρια στον κ. Marty. " πρόθεσή του ήταν εξαρχής να κάνει γνωστό το όνομά του, και οπωσδήποτε το πέτυχε. Και οι δύο εκθέσεις του είναι αξιοθρήνητου επιπέδου, και γελοιοποιούν το κύρος του ως δικηγόρου. Ο κ. Marty προφανώς κατέληξε στο συμπέρασμα ότι άξιζε να καταβάλει ένα τέτοιο τίμημα προκειμένου να κάνει γνωστό το όνομά του στους πολιτικούς κύκλους. Μεταξύ άλλων, δεν επέτρεψε την ακρόαση ατόμων τα οποία είχαν προσφερθεί εθελοντικά να εξεταστούν, όπως οι βουλευτές του Ευρωπαϊκού Κοινοβουλίου τους οποίους συκοφάντησε στην έκθεσή του αλλά για τους οποίους δεν διέθετε χρόνο.
<P>
Ο κ. Marty δεν ανταποκρίθηκε σε επανειλημμένες προσκλήσεις των πολωνικών αρχών. Άλλωστε, δεν μπόρεσε να προσφέρει καμία εξήγηση γι' αυτή του τη συμπεριφορά όταν εμφανίστηκε ενώπιον της Επιτροπής Εξωτερικών Υποθέσεων του Κοινοβουλίου. Ο κ. Marty δυσκολεύεται πάρα πολύ να διακρίνει μεταξύ δεδομένων και υποθέσεων. Αντιλαμβάνομαι ότι εάν έκανε μια τέτοια διάκριση θα έθετε σε κίνδυνο την τακτική προσέγγιση και τον στρατηγικό στόχο που έθεσε εξαρχής, ήτοι την πολιτική του αυτοπροβολή. Είναι δε λυπηρό το γεγονός ότι εκμεταλλεύτηκε το καλό όνομα του Συμβουλίου της Ευρώπης για να επιτύχει αυτή του τη φιλοδοξία.
<SPEAKER ID="209" NAME="Hélène Flautre" AFFILIATION="Verts/ALE">
(FR) Κύριε Πρόεδρε, η Διεθνής Αμνηστία έδωσε το στίγμα της συζήτησής μας με μια δήλωση που εξέδωσε σήμερα. Ουσιαστικά, υποστηρίζει ότι η Γερμανία αρνείται να απαιτήσει την έκδοση ορισμένων πολιτών των "ΠΑ, μελών της CIA, οι οποίοι είναι ύποπτοι για την οργάνωση της απαγωγής και κράτησης του κ. Khaled-el-Masri, καθώς και για τον συνακόλουθο βασανισμό του.
<P>
Καθώς περιορίζεται από μια πολιτική απόφαση, το δικαστικό σύστημα στερείται έτσι τη δυνατότητα να αποδώσει δικαιοσύνη σε υποθέσεις οι οποίες αφορούν καταγγελλόμενες παραβιάσεις των ανθρωπίνων δικαιωμάτων, οι οποίες διαπράττονται στο όνομα του πολέμου κατά της τρομοκρατίας. Αυτή ακριβώς η κατάσταση βρίσκεται στο επίκεντρο της σημερινής συζήτησης.
<P>
Κύριε Προεδρεύων του Συμβουλίου, μας λέτε πράγματα και προβαίνετε σε υποθετικές δηλώσεις όπως: "ο αγώνας κατά της τρομοκρατίας πρέπει να διεξαχθεί με σεβασμό των θεμελιωδών ανθρωπίνων δικαιωμάτων". Συμφωνούμε μαζί σας. Ωστόσο, η συζήτηση που διεξάγουμε σήμερα αποδεικνύει ότι τα πραγματικά γεγονότα έχουν πλέον επιβεβαιωθεί: κράτη μέλη της Ευρωπαϊκής Ένωσης έχουν συνεργήσει στο πρόγραμμα μυστικών κρατήσεων και επιστροφών που δημιουργήθηκε στο έδαφος της Ευρωπαϊκής Ένωσης από τη CIA και κατά τον τρόπο αυτόν παραβίασαν την κείμενη νομοθεσία. Αυτό έχει πλέον αποδειχθεί.
<P>
Το ερώτημα που θέτουμε τώρα είναι το εξής: ποιες πρωτοβουλίες σκοπεύετε να αναλάβετε; Ποια διδάγματα πρόκειται να αντλήσετε από αυτή την κατάσταση; Πότε θα καταδικάσετε αυτές τις παράνομες δραστηριότητες με σαφή τρόπο και εξ ονόματος του Συμβουλίου; Πότε θα αρχίσετε να ασκείτε πιέσεις στα κράτη μέλη ώστε να παράσχουν πλήρεις και ακριβείς πληροφορίες σχετικά με τα όσα διαδραματίζονται στα εθνικά κοινοβούλια και στους βουλευτές του παρόντος Σώματος; Πότε θα υποχρεώσετε τα κράτη μέλη να απορρίψουν την όλη πρακτική της παροχής διπλωματικών διαβεβαιώσεων;
<P>
Επικροτώ την ανακοίνωση του Επιτρόπου Frattini ότι θα εκπονηθεί έκθεση σχετικά με την αποτελεσματικότητα των μέτρων κατά της τρομοκρατίας και τον σεβασμό των ανθρωπίνων δικαιωμάτων. Φρονώ ότι το Κοινοβούλιο ενδιαφέρεται πολύ να λάβει αυτή την έκθεση και αναμένω ότι θα μας δοθεί η δυνατότητα να την συζητήσουμε μαζί σας. Σας προσκαλώ λοιπόν εδώ και τώρα σε μια τέτοια συζήτηση.
<SPEAKER ID="210" NAME="Giusto Catania" AFFILIATION="GUE/NGL">
(IT) Κύριε Πρόεδρε, κυρίες και κύριοι, φρονώ ότι το Σώμα επιτέλεσε εξαίρετο έργο κατά την έγκριση της έκθεσης του κ. Fava. Ομοίως, θεωρώ ότι η Γενική Συνέλευση του Συμβουλίου της Ευρώπης συνέβαλε σημαντικά στην εξακρίβωση μιας αλήθειας η οποία έχει πια αποδειχθεί: πραγματοποιήθηκαν χιλιάδες πτήσεις, έγιναν δεκάδες απαγωγές, ενώ υπήρξε άμεση συμμετοχή ευρωπαϊκών κυβερνήσεων και υπηρεσιών πληροφοριών της ΕΕ.
<P>
Διαθέτουμε μαρτυρικές καταθέσεις και διαθέτουμε επίσης τα πρακτικά της ειδικής επιτροπής του Ευρωπαϊκού Κοινοβουλίου, τα οποία πιστοποιούν το γεγονός ότι ευρωπαϊκές κυβερνήσεις συζήτησαν ευθέως με την κυβέρνηση των "ΠΑ το θέμα των έκτακτων παραδόσεων. Αυτό είναι γεγονός αποδεδειγμένο και γνωστό σε όλους, κάτι που πιστεύω ότι πρέπει να σεβαστούν ακόμη και όσοι συνάδελφοι καταψήφισαν αυτή την έκθεση.
<P>
Υπάρχει μόνο μία μαύρη τρύπα σε αυτή την υπόθεση: η σιωπή του Συμβουλίου. Αυτό δημιουργεί μια κάποια αμηχανία εν προκειμένω, μιας και όλοι οι υπόλοιποι έχουν διατυπώσει ανοικτά τις θέσεις τους. Ωστόσο, υπάρχει μία ανωμαλία: ενώ το Συμβούλιο παραμένει σιωπηλό, οι κυβερνήσεις αναλαμβάνουν δράση. Δεν είναι αλήθεια ότι οι κυβερνήσεις εθελοτυφλούν· κάνουν ό,τι είναι στο χέρι τους για να αποτρέψουν το ξεκαθάρισμα της αλήθειας. Για παράδειγμα, η ιταλική κυβέρνηση αποφεύγει επί του παρόντος να επιδιώξει την έκδοση των πρακτόρων της CIA που μετείχαν στα δικαστικά μέτρα και έχει μάλιστα επικαλεστεί το κρατικό απόρρητο για να επιβραδύνει τη δικαστική διερεύνηση της υπόθεσης του Abu Omar. Έτσι, οι κυβερνήσεις αναλαμβάνουν πράγματι δράση, ενώ το Συμβούλιο επιμένει στη σιωπή του. Κατά τη γνώμη μου αυτό είναι λάθος! Το εξαίρετο έργο που έχει επιτελέσει το παρόν Σώμα είναι άξιο σεβασμού, και οπωσδήποτε τον σεβασμό αυτόν πρέπει να τον επιδείξει πρώτα και κύρια το Συμβούλιο.
<SPEAKER ID="211" NAME="Wolfgang Kreissl-Dörfler" AFFILIATION="PSE">
(DE) Κύριε Πρόεδρε, κυρίες και κύριοι, η επιτροπή μας έκανε τη δουλειά της. Είναι αποδεδειγμένο ότι η CIA απήγαγε και μετέφερε ανθρώπους στην Ευρώπη. Οι εισαγγελίες του Μιλάνου και του Μονάχου το διαπίστωσαν και το απέδειξαν ξεκάθαρα.
<P>
Όμως τι πολιτική είναι αυτή να αρνούνται τώρα οι υπεύθυνοι στο Βερολίνο και στη Ρώμη να διαβιβάσουν το αίτημα έκδοσης -αυτός είναι ο σωστός όρος- στην κυβέρνηση των "ΠΑ; Οι απαγωγείς -γιατί αυτό ακριβώς είναι οι πράκτορες της CIA που απήγαγαν τον Khaled al-Masri στα Σκόπια- πρέπει να εκδοθούν. Σε ένα κράτος δικαίου -που ασφαλώς έχουμε- δεν μπορεί να υπάρχουν εξαιρέσεις από τον νόμο. Κι αν, όπως ισχυρίζονται ορισμένοι υψηλόβαθμοι υπάλληλοι ασφαλείας στο Βερολίνο, η εργασία της εισαγγελίας του Μονάχου, που κάνει απλώς τη δουλειά της όπως επιβάλλεται, διαταράσσει τις σχέσεις με την κυβέρνηση των "ΠΑ, αυτό λέει πολλά για τη νοοτροπία και τη στάση των ανθρώπων αυτών έναντι του κράτους δικαίου.
<P>
Αναμφίβολα, η διεθνής τρομοκρατία πρέπει να καταπολεμηθεί με κάθε μέσον. Αυτό όμως πρέπει να γίνει με τα μέσα του κράτους δικαίου και όχι με τις μεθόδους Άγριας Δύσης βάσει της αρχής της χώρας προέλευσης, όπως έκανε εδώ η CIA. Ασφαλώς είναι καλό και σωστό ότι η καγκελάριος Angela Merkel πιέζει τους Κινέζους να σέβονται τα ανθρώπινα δικαιώματα και υποδέχεται τον Δαλάι Λάμα, όμως δεν αρκεί. Πρέπει να κάνουμε το καθήκον μας και στην Ευρώπη. Δεν μπορεί να έχουμε ένα κράτος δικαίου δυνατό α λα καρτ που επιτρέπεται να είναι ισχυρό μόνο όταν αυτό ταιριάζει με το σύστημα.
<P>
Και όταν ακούω να ρωτούν πόσα κόστισε η επιτροπή και πόσο κοστίζει γενικότερα η δημοκρατία, το μόνο που μπορώ να πω σε αυτούς που κάνουν αυτές τις ερωτήσεις, είναι: καλοί μου άνθρωποι, ασφαλώς μια δικτατορία είναι πολύ φθηνότερη, όμως πείτε μου το τίμημά της! Είναι ένα τίμημα που δεν είμαστε διατεθειμένοι να το πληρώσουμε!
<SPEAKER ID="212" NAME="Sophia in 't Veld" AFFILIATION="ALDE">
- (NL) Κύριε Πρόεδρε, συμφωνώ με τους προηγούμενους ομιλητές. Τα κράτη μέλη έδρασαν συλλογικά, τόσο στους κόλπους του Συμβουλίου όσο και στο ΝΑΤΟ, γι' αυτό πρέπει επίσης να δώσουν λόγο για τις πράξεις τους συλλογικά ως Συμβούλιο· δεν μπορείτε να κρύβεστε με το πρόσχημα των αρμοδιοτήτων και της επικουρικότητας· το θέμα δεν είναι να χρησιμοποιηθούν δύο συγκεκριμένα κράτη μέλη ως αποδιοπομπαίοι τράγοι. Ορισμένοι επιμένουν να ισχυρίζονται ότι δεν υπάρχουν οριστικές νομικές αποδείξεις. Αυτό δεν είναι αναγκαίο, καταρχάς επειδή διαθέτουμε ήδη έναν μάρτυρα, τον κ. Μπους αυτοπροσώπως, ο οποίος είπε: ναι, πραγματοποιούνται εκδόσεις, ναι, υπάρχουν μυστικές τοποθεσίες. Θα προχωρήσω μάλιστα ακόμη περισσότερο: πιστεύουμε ότι είναι μια θαυμάσια ιδέα. Επιπλέον, τα γεγονότα έχουν αποδειχθεί σε δικαστικές υποθέσεις τόσο στη Γερμανία όσο και στην Ιταλία, πέρα από όλα τα υπόλοιπα αποδεικτικά στοιχεία που έχουμε ενώπιόν μας.
<P>
Εξάλλου, το Κοινοβούλιο δεν είναι δικαστήριο -ο κ. Frattini έχει δίκιο ως προς αυτό- όμως τα κράτη μέλη δεν έχουν μόνο νομικό καθήκον, έχουν επίσης πολιτικό και ηθικό καθήκον να λογοδοτήσουν για τις πράξεις τους, όχι μόνο ενώπιον των δικαστηρίων αλλά και έναντι των πολιτών τους. Μπορεί το Συμβούλιο, μπορούν οι υπουργοί να κοιτάξουν στα μάτια τους πολίτες τους και να πουν ότι οι παραβιάσεις των ανθρωπίνων δικαιωμάτων στην Ευρώπη θα συνεχίσουν να μένουν ατιμώρητες; Διότι αυτό ακριβώς σημαίνουν όλα αυτά. Οι καταγγελίες είναι εξαιρετικά σοβαρές και εφόσον, όπως υποστηρίζει το Συμβούλιο, είναι παντελώς αβάσιμες, τότε το Συμβούλιο οφείλει να τις διαψεύσει. Εάν, ωστόσο, υπάρχει ψήγμα αλήθειας στις καταγγελίες, τότε τα γεγονότα είναι αρκετά σοβαρά ώστε να απαιτηθεί σχετική έρευνα.
<P>
Τέλος, συμφωνώ επίσης με όσους λένε "ναι" στις εκδόσεις προσώπων μεταξύ των "νωμένων Πολιτειών και της Ευρωπαϊκής Ένωσης· όχι, όμως, μόνο για όσους θεωρούν ύποπτους οι "νωμένες Πολιτείες, αλλά και όταν χώρες της Ευρωπαϊκής Ένωσης ζητούν την έκδοση πρακτόρων της CIA.
<SPEAKER ID="213" NAME="Ryszard Czarnecki" AFFILIATION="UEN">
(PL) Κύριε Πρόεδρε, η προηγούμενη ομιλήτρια αναφέρθηκε στον Πρόεδρο Μπους. Επισημαίνω όμως ότι ο κ. Μπους δεν ανέφερε την Ευρώπη, γι' αυτό δεν πρέπει να τον επικαλούμαστε. Δεν θα ασχοληθώ με την έκθεση Fava, καθόσον ελέχθησαν ήδη πολλά. Ας εστιάσουμε, αντ' αυτού, την προσοχή μας στην έκθεση Marty.
<P>
Θα μπορούσαμε κάλλιστα να συζητούμε περί αφηρημένης ζωγραφικής σήμερα. Αυτό το λέω επειδή η αφηρημένη ζωγραφική υπάρχει, έστω και αν είναι ορισμένες φορές ακατανόητη. Δεν υπάρχει κανένας τρόπος να επαληθευτεί κατά πόσον οι καταγγελίες σχετικά με επιχειρήσεις της CIA και την παρουσία κρατουμένων στην Πολωνία έχουν την παραμικρή βάση, όπως και τα περιστασιακά στοιχεία ως προς την ύπαρξη του Γέτι στα Ιμαλάια και του τέρατος του Λοχ Νες στη Σκοτία δεν δικαιολογούν την πίστη στην ύπαρξη των δύο αυτών πλασμάτων.
<P>
" έκθεση του Κοινοβουλίου αναφέρεται στις φυλακές της CIA οι οποίες θα μπορούσαν να βρίσκονται σε αμερικανικές στρατιωτικές βάσεις στην Ευρώπη. Ολόκληρα σμήνη ΑΤΙΑ θα μπορούσαν να έχουν προσγειωθεί απόψε στην αυλή του Κοινοβουλίου. Θα μπορούσαν να έχουν προσγειωθεί, όμως δεν προσγειώθηκαν. Βεβαίως, εάν συστήναμε μια εξεταστική επιτροπή, αυτή μπορεί κάλλιστα να είχε καταλήξει σε διαφορετικό συμπέρασμα.
<SPEAKER ID="214" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, ακούγοντας το Συμβούλιο και ορισμένους από τους συναδέλφους μας, έχω την εντύπωση ότι είμαστε ακόμη στον Ιανουάριο 2006, σαν να μην έχει συμβεί τίποτα έκτοτε, και όμως έκτοτε είχαμε μια εξεταστική επιτροπή, μια σειρά εκθέσεων και, το πιο σημαντικό, είχαμε μια ομολογία από τον Πρόεδρο των "ΠΑ ότι αυτές οι πρακτικές συνέβησαν πράγματι.
<P>
Τι περισσότερο χρειάζονται οι κυβερνήσεις και το Συμβούλιο για να δώσουν μια αληθοφανή απάντηση στους ευρωπαίους πολίτες και να κερδίσουν λίγο κύρος και αξιοπιστία σε αυτό το θέμα; Είναι προφανές ότι υπάρχει ένα τεράστιο χάσμα εδώ ανάμεσα σε αυτά που κηρύττουμε και αυτά που πράττουμε.
<P>
Απαιτείται η δέουσα ακρίβεια, και συμφωνώ, αλλά πρέπει να λεχθεί ότι η ακρίβεια αρχίζει με τα γεγονότα και τις αποδείξεις, γεγονότα που έχουν αποδειχτεί επανειλημμένα, και αυτό που θέλουμε να μάθουμε εδώ δεν είναι απλώς ποιος είναι υπεύθυνος, αλλά πόσο μακριά φτάνει αυτή η ευθύνη.
<P>
Επομένως θέλω να ρωτήσω τον κ. Lobo Antunes πολύ ευθέως: τι περιμένετε για να απαιτήσετε από τις ευρωπαϊκές κυβερνήσεις και την κυβέρνηση των "ΠΑ να θέσουν ένα τέλος σε αυτή την πρακτική που έχουμε καταδικάσει σε τόσες περιπτώσεις; Τι περιμένετε για να ανακτήσετε το κύρος και την αξιοπιστία που το Συμβούλιο και η Ευρωπαϊκή Ένωση στο σύνολό της χάνουν σε καθημερινή βάση;
<SPEAKER ID="215" NAME="Jens Holm" AFFILIATION="GUE/NGL">
(SV) Κύριε Πρόεδρε, όπως όλοι γνωρίζουμε, στην έκθεσή μας καταγράφονται 1 245 περιπτώσεις παράνομων πτήσεων της CIA, 21 παράνομες απαγωγές και πολυάριθμες υποθέσεις βασανιστηρίων και κακομεταχείρισης. Απαιτήσαμε να κλείσουν κέντρα κράτησης όπως το Γκουαντάναμο και να εγγυηθεί η ΕΕ ότι δεν θα επαναληφθούν παρόμοιες παραβιάσεις. Τι καταφέραμε; Δυστυχώς, ελάχιστα. Οι "ΠΑ συνεχίζουν τις καταχρήσεις τους στον λεγόμενο πόλεμο κατά της τρομοκρατίας. Μας προκαλεί θλίψη η απάντηση του Συμβουλίου στις σημαντικές μας απαιτήσεις.
<P>
Θέλω να ακούσω ένα Ευρωπαϊκό Συμβούλιο να λέει ότι θα ασκήσουμε πίεση στις "ΠΑ, ότι οι απαγωγές που διοργανώνουν πρέπει να σταματήσουν και ότι όλα τα κέντρα κράτησης πρέπει να κλείσουν. Θέλω η ΕΕ -και όχι μόνο εμείς στο Ευρωπαϊκό Κοινοβούλιο- να δηλώσει ότι προασπίζουμε τα ανθρώπινα δικαιώματα. Θέλω να δηλώσει η ΕΕ ότι ο αγώνας κατά της τρομοκρατίας δεν μπορεί ποτέ να πραγματοποιείται με παράνομα μέσα. Είναι σαφές ότι η υπεράσπιση των ανθρωπίνων δικαιωμάτων πρέπει να είναι διαρκής και καθημερινή. Πρέπει να συνεχίσουμε να είμαστε άγρυπνοι φρουροί ώστε να διασφαλίσουμε ότι ούτε ένας αθώος δεν θα γίνει θύμα του λεγόμενου πολέμου κατά της τρομοκρατίας.
<SPEAKER ID="216" NAME="Ana Maria Gomes" AFFILIATION="PSE">
(PT) Πριν από την ημέρα του Σεπτεμβρίου του 2006 κατά την οποία ο Πρόεδρος Μπους επιβεβαίωσε την ύπαρξη μυστικών φυλακών σε τρίτες χώρες, η πορτογαλική κυβέρνηση θεωρούσε αξιόπιστες τις διαβεβαιώσεις της Ουάσινγκτον ότι δεν είχε παραβιαστεί η κυριαρχία ή η έννομη τάξη των ευρωπαίων συμμάχων της.
<P>
Εντούτοις, μετά την εν λόγω ημερομηνία, όταν είχε αποδειχθεί ότι διάφορες έκτακτες παραδόσεις είχαν πραγματοποιηθεί ανά την Ευρώπη, κατέστη αναγκαίο να διερευνηθεί κατά πόσον η Πορτογαλία ή πορτογάλοι αξιωματούχοι είχαν εμπλακεί στην υπόθεση και, ειδικότερα, να αποτραπεί η συνεχιζόμενη εμπλοκή τους. Προς μεγάλη μου λύπη και ντροπή, ωστόσο, το Σοσιαλιστικό Κόμμα, το κόμμα μου, το κόμμα που ασκεί τη διακυβέρνηση της χώρας, ψήφισε κατά του σχηματισμού κοινοβουλευτικής εξεταστικής επιτροπής στις 10 Ιανουαρίου 2007. Εντούτοις, έχει πλέον αποδειχθεί ότι περισσότερες από 100 ενδιάμεσες στάσεις πραγματοποιήθηκαν σε πορτογαλικά αεροδρόμια από αεροσκάφη που εμπλέκονται στο πρόγραμμα των έκτακτων παραδόσεων. Οι κατάλογοι επιβατών και πληρωμάτων των πιο ύποπτων πτήσεων που κατάφερε να εντοπίσει η SEF (πορτογαλική Υπηρεσία Αλλοδαπών και Συνόρων) δεν κοινοποιήθηκαν ποτέ από την πορτογαλική κυβέρνηση στο εθνικό κοινοβούλιο ή στο παρόν Σώμα, παρά τα επανειλημμένα σχετικά αιτήματα.
<P>
Άλλωστε, η πορτογαλική κυβέρνηση δεν επέτρεψε την εξέταση του διευθυντή της μυστικής υπηρεσίας ή των προκατόχων του από το 2002 από την αποστολή του Ευρωπαϊκού Κοινοβουλίου που επισκέφθηκε τη Λισαβόνα τον Δεκέμβριο του 2006. " πορτογαλική κυβέρνηση δεν παρείχε στο εθνικό κοινοβούλιο ή στο Ευρωπαϊκό Κοινοβούλιο τον επανειλημμένως ζητηθέντα κατάλογο των πολιτικών ή στρατιωτικών πτήσεων από και προς το Γκουαντάναμο που διήλθαν από την πορτογαλική επικράτεια. Μέχρι τον Δεκέμβριο του 2006 η κυβέρνηση αρνούνταν την ύπαρξη τέτοιων πτήσεων. Εντούτοις, οι πτήσεις είχαν καταγραφεί και ο κατάλογος που συγκροτήθηκε περιελάμβανε 94 υπερπτήσεις και 17 ενδιάμεσες στάσεις συγκεκριμένα από πολιτικά και στρατιωτικά αεροσκάφη των "ΠΑ μεταξύ του Ιανουαρίου του 2002 και των τελών Ιουνίου του 2006.
<P>
Υπάρχουν στοιχεία σύμφωνα με τα οποία αρκετές από αυτές τις πτήσεις μετέφεραν κρατουμένους από τη βάση Incirlik της Τουρκίας στο Γκουαντάναμο, περιλαμβανομένων των "έξι Βοσνίων". Όταν ο κατάλογος έφτασε στο Ευρωπαϊκό Κοινοβούλιο, η πορτογαλική κυβέρνηση δεν αρνήθηκε την εγκυρότητά του, αλλά αντ' αυτού ισχυρίστηκε ότι το κέντρο κράτησης του Γκουαντάναμο δεν είναι το ίδιο με τη στρατιωτική βάση του Γκουαντάναμο και ότι οι πτήσεις προς την εν λόγω στρατιωτική βάση υποτίθεται ότι ήταν "φυσιολογικές" και τελούσαν υπό την αιγίδα των "νωμένων Εθνών ή του ΝΑΤΟ. Ο Γενικός Γραμματέας του ΝΑΤΟ διέψευσε στη συνέχεια κάτι τέτοιο εγγράφως.
<P>
Τον Ιανουάριο του 2006 μου γνωστοποιήθηκαν στοιχεία σύμφωνα με τα οποία μάρτυρες είχαν δει αλυσοδεμένους κρατουμένους στη βάση Lajes, στις Αζόρες, να μεταφέρονται σε αεροσκάφος των "ΠΑ. Τα στοιχεία αυτά επιβεβαιώθηκαν από δημοσιογράφους, ενώ δημοσιεύθηκαν σχετικές ανταποκρίσεις στις οποίες περιλαμβάνονταν φωτογραφίες των κτηρίων.
<P>
Κύριε Πρόεδρε, στην Πορτογαλία βρίσκεται επί του παρόντος σε εξέλιξη δικαστική έρευνα. Δυστυχώς, αυτή δεν κινήθηκε από την πορτογαλική κυβέρνηση, αλλά ξεκίνησε κατόπιν δικής μου πρωτοβουλίας. Εντούτοις, η αλήθεια πρέπει να έρθει στο φως, ενόψει των ανησυχητικών στοιχείων τα οποία αποκάλυψε το Ευρωπαϊκό Κοινοβούλιο και τα οποία ξεκινούν από την περίοδο της κυβέρνησης του κ. Durão Barroso και φτάνουν μέχρι και τη σημερινή.
<SPEAKER ID="217" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, στην ομιλία μου θέλω και εγώ να εστιάσω την προσοχή μου στην έκθεση Marty για την οποία έγινε τόσο συχνά λόγος στο Σώμα, και τούτο διότι η εν λόγω έκθεση χαρακτηρίζεται από εκτεταμένη σύγχυση μεταξύ αντικειμενικής αλήθειας και υποκειμενικών εκτιμήσεων.
<P>
Εκπροσωπώ ένα κόμμα το οποίο αντιπολιτεύεται την παρούσα κυβέρνηση και αντιπολιτευόταν επίσης την προηγούμενη. Οι υποστηρικτές του κόμματός μου δεν ψήφισαν υπέρ ούτε του σημερινού προέδρου ούτε του προκατόχου του. Το κόμμα μας είναι ένθερμος υποστηρικτής των ανθρωπίνων δικαιωμάτων και των θεμελιωδών ελευθεριών. Θα το θεωρούσαμε εξαιρετικά χρήσιμο εάν μας δίνονταν τέτοια πολεμοφόδια καθώς αγωνιζόμαστε να ανατρέψουμε τους πολιτικούς μας αντιπάλους στην Πολωνία. Δυστυχώς, όμως, δεν έχουμε στη διάθεσή μας τέτοια πολεμοφόδια, διότι απλούστατα δεν υπάρχουν. Υπό την αιγίδα του πολωνικού κοινοβουλίου, πραγματοποιήθηκε επίσης έρευνα από μόνιμη επιτροπή, στην οποία εκπροσωπούνταν η αντιπολίτευση. Δεν ανακάλυψε τίποτε· το ίδιο και η έρευνα του Διαμεσολαβητή. Δεν πρέπει, συνεπώς, να συγχέουμε τις υποκειμενικές εκτιμήσεις με τα αντικειμενικά στοιχεία, και τέτοια στοιχεία δεν υπάρχουν εν προκειμένω.
<SPEAKER ID="218" NAME="Giulietto Chiesa" AFFILIATION="PSE">
(IT) Κύριε Πρόεδρε, κυρίες και κύριοι, έχουν περάσει πολλοί μήνες μετά την πολύ καλά τεκμηριωμένη καταγγελία του Κοινοβουλίου για τις σοβαρές παράνομες πράξεις τις οποίες διέπραξαν ή στις οποίες συναίνεσαν διάφορες ευρωπαϊκές κυβερνήσεις σε συνεργασία με τις μυστικές υπηρεσίες των "ΠΑ. Είχαμε σημειώσει τότε ότι οι ίδιες εκείνες ευρωπαϊκές κυβερνήσεις έκαναν ελάχιστες ή καμία προσπάθεια για να συνεργαστούν με την κοινοβουλευτική επιτροπή για την αναζήτηση της αλήθειας και των υπευθύνων.
<P>
Ενόψει των δηλώσεων της Επιτροπής και του Συμβουλίου, μπορούμε να πούμε ότι ελάχιστη πρόοδος έχει σημειωθεί στο μεταξύ διάστημα. Είναι ελάχιστες έως ανύπαρκτες οι προσπάθειες να υποχρεωθούν τα κράτη μέλη να παράσχουν επαρκείς πληροφορίες για τις δραστηριότητες των μυστικών τους υπηρεσιών, εκτός από τις αξιέπαινες επιστολές που ανέφερε ο Επίτροπος Frattini. Τίποτε απολύτως δεν έχει γίνει για τον επαναπροσδιορισμό του ρόλου και της ανεξαρτησίας των μυστικών υπηρεσιών ορισμένων χωρών ενόψει της προφανούς κυριαρχίας και ηγεμονίας που ασκούν οι αντίστοιχες υπηρεσίες των "ΠΑ.
<P>
Με βάση τα όσα γνωρίζουμε σήμερα για την Ιταλία, την Πολωνία, το "νωμένο Βασίλειο και τη Γερμανία, λόγου χάρη, πρέπει να παραδεχτούμε ότι ορισμένα από τα ζωτικά νευραλγικά κέντρα της ευρωπαϊκής ασφάλειας υπόκεινται στις εντολές των "νωμένων Πολιτειών. Ακόμη και αν ο κυριότερος σύμμαχός μας σεβόταν τους ευρωπαϊκούς νόμους και αρχές, σίγουρα δεν θα ήταν δυνατόν να συμφωνήσουμε στην απεμπόληση της ευρωπαϊκής κυριαρχίας!
<P>
Τούτο, ωστόσο, καθίσταται εντελώς αδιανόητο όταν ανακαλύπτουμε ότι ο κυριότερος σύμμαχός μας τηρεί απέναντί μας αυτοκρατορική συμπεριφορά, αγνοώντας ή καταστρατηγώντας τους νόμους μας στην ίδια μας την επικράτεια. Επιθυμώ, ως εκ τούτου, να εκφράσω τη δυσαρέσκειά μου για τις δηλώσεις του Συμβουλίου και της Επιτροπής. Φρονώ ότι το Κοινοβούλιο οφείλει να συνεχίσει το αξιόλογο έργο του.
<SPEAKER ID="219" NAME="Proinsias De Rossa" AFFILIATION="PSE">
(EN) Κύριε Πρόεδρε, η εθελοτυφλία ενός κράτους απέναντι στα βασανιστήρια και την παραβίαση των ανθρωπίνων δικαιωμάτων δεν θα καταπολεμήσει την τρομοκρατία. Θα βαθύνει την αίσθηση της αδικίας και θα χαρίσει στην τρομοκρατία νέους οπαδούς. Αυτό είναι το πικρό μάθημα που μας διδάσκουν τα 30 χρόνια αλληλοσπαραγμού στη Βόρειο Ιρλανδία. " εθελοτυφλία απέναντι στις παραβιάσεις των ανθρωπίνων δικαιωμάτων και τα βασανιστήρια δεν αποτελεί επιλογή για ένα δημοκρατικό κράτος. Τουναντίον, καθώς προσπαθούμε να θέσουμε τέρμα στην τρομοκρατία, είναι εξαιρετικά σημαντικό να επιδεικνύουμε τη σθεναρή προσήλωσή μας στη δικαιοσύνη.
<P>
" έλλειψη αντίδρασης από τα κράτη μέλη στις συστάσεις του Κοινοβουλίου είναι αποκρουστική. Είναι εξίσου λυπηρό, οφείλω να πω, που βλέπω ορισμένους εκ δεξιών του Σώματος να συνεχίζουν, σαν τη στρουθοκάμηλο, να αρνούνται το προφανές. Οι "ΠΑ έχουν παραδεχτεί ότι πραγματοποίησαν παράνομες κρατήσεις, μεταφορές και βασανίσεις υπόπτων, ενδέχεται μάλιστα να συνεχίζουν. Δεν γνωρίζουμε.
<P>
Μερικά κράτη μέλη της ΕΕ προσποιήθηκαν άγνοια αυτής της παραβίασης των ανθρωπίνων δικαιωμάτων. Δυστυχώς, η Ιρλανδία διευκόλυνε την προσγείωση 147 ελεγχόμενων από τη CIA αεροσκαφών στο νησί, ορισμένα από τα οποία γνωρίζουμε ότι εμπλέκονταν στην παράδοση κρατουμένων. Δεν διεξήχθη καμία κοινοβουλευτική εξέταση στην Ιρλανδία· δεν διεξήχθη καμία κοινοβουλευτική έρευνα των υπηρεσιών ασφαλείας στην Ιρλανδία ούτε έγινε καμία επιθεώρηση των αεροσκαφών της CIA. " Ιρλανδική Επιτροπή Ανθρωπίνων Δικαιωμάτων ανακοίνωσε ότι επανεξετάζει τις επαφές της με την ιρλανδική κυβέρνηση επί του θέματος και θα υποβάλει προτάσεις στο τέλος του έτους για την αντιμετώπισή του.
<P>
Τέλος, να απαντήσω στον κ. Blokland, ο οποίος απαίτησε να μάθει το κόστος της εξέτασης από το Σώμα. " αξίωσή του είναι θεμιτή· ωστόσο, τον ερωτώ, ποιο αντίτιμο θέτει για τα ανθρώπινα δικαιώματα; Ποιο αντίτιμο θέτει για την αποτροπή των βασανιστηρίων; Πιστεύω ότι δεν μπορούμε να θέσουμε αντίτιμο στα πράγματα αυτά. Οφείλουμε να δαπανούμε οποιοδήποτε τίμημα για να μαθαίνουμε τι συμβαίνει και να παρεμβαίνουμε για τον τερματισμό τυχόν παραβιάσεων.
<SPEAKER ID="220" NAME="Manuel Lobo Antunes">
Προεδρεύων του Συμβουλίου. - (PT) Θα είμαι όσο το δυνατόν συντομότερος, όμως αυτή η συζήτηση περιελάμβανε πολλές παρεμβάσεις και εθίγησαν πολλά ζητήματα. Όπως ασφαλώς θα καταλαβαίνετε, κύριε Πρόεδρε, ορισμένα από αυτά τα ζητήματα αξίζουν την πλήρη προσοχή μου και χρήζουν απαντήσεων. Βεβαίως, κατά τη διάρκεια αυτής της συζήτησης, οι βουλευτές του Σώματος εξέφρασαν πολλές απόψεις που δεν συμφωνούν όλες μεταξύ τους. Αναμφίβολα, αξίζουν όλες τον πλήρη σεβασμό μου, παρότι δεν μπορώ να συμφωνήσω με όλες τους. Ειδικότερα, δεν μπορώ να συμφωνήσω με την ομιλία μιας βουλευτή της χώρας μου, η οποία, στην παρέμβασή της, αναφέρθηκε αποκλειστικά στην κατάσταση στην Πορτογαλία. Δεν μπορώ ασφαλώς να συμφωνήσω με κανέναν από τους ισχυρισμούς της. Ωστόσο, παρόλες αυτές τις διαφορές γνώμης, είμαι βέβαιος ότι όλοι θα συμφωνήσουμε επί του βασικού ζητήματος, που είναι ότι διεξάγουμε έναν πόλεμο κατά της τρομοκρατίας στο όνομα της ελευθερίας και ότι μόνο εάν είμαστε ελεύθεροι μπορούμε να νικήσουμε σε αυτόν τον πόλεμο.
<P>
Όπως ανέφερα στην αρχή της ομιλίας μου, ο αγώνας κατά της διεθνούς τρομοκρατίας μπορεί να κερδηθεί μόνο στο πλαίσιο μιας κοινής προσπάθειας και με σεβασμό των αξιών και των θεμελιωδών αρχών τις οποίες μοιράζονται η Ευρωπαϊκή Ένωση και οι "νωμένες Πολιτείες της Αμερικής.
<P>
Είναι αλήθεια ότι το Συμβούλιο εκλήθη να αναλάβει δράση, όπως όμως προανέφερα, και όπως ανέφεραν επίσης προηγούμενες Προεδρίες, το ίδιο το Συμβούλιο δεν διαθέτει αρμοδιότητες σε αυτόν τον τομέα. Αυτό μπορεί να σας λυπεί, δεν παύει όμως να είναι η αλήθεια. Σήμερα έγινε επίκληση των άρθρων 6 και 7 των Συνθηκών. Όπως γνωρίζετε, τα εν λόγω άρθρα περιγράφουν αρχές και κατοχυρώνουν αξίες όμως δεν αναθέτουν αρμοδιότητες. Τα θεσμικά όργανα, σύμφωνα με τη λεγόμενη "αρχή της ανάθεσης αρμοδιοτήτων", μπορούν να ασκήσουν μόνον εκείνες τις αρμοδιότητες οι οποίες τους έχουν ανατεθεί ουσιαστικώς, σαφώς και ρητώς από τις Συνθήκες. Έτσι λειτουργούν τα όργανα της Ένωσης. Εντούτοις, η Επιτροπή παρουσίασε εδώ σήμερα μια σειρά προτάσεων και πρωτοβουλιών, ορισμένες εκ των οποίων έχουν ήδη υλοποιηθεί και άλλες οι οποίες θα υλοποιηθούν και οι οποίες αξίζουν φυσικά την πλήρη προσοχή και τις προσπάθειες του Συμβουλίου. Οι προτάσεις της Επιτροπής θα είναι σαφώς ευπρόσδεκτες από το Συμβούλιο.
<P>
Επιπλέον, θέλω επίσης να επισημάνω ότι τα κράτη μέλη έχουν αναλάβει πολυάριθμες πρωτοβουλίες, κυρίως μέσω των κοινοβουλίων τους, καθώς διεξάγονται έρευνες σύμφωνα με τις συστάσεις που περιλαμβάνονται στην έκθεση του Ευρωπαϊκού Κοινοβουλίου. Στο πλαίσιο αυτό, ειδικότερα ως προς τις ενέργειες της Πορτογαλίας, βρίσκομαι εδώ σήμερα εκπροσωπώντας την πορτογαλική κυβέρνηση, μια κυβέρνηση η οποία έχει συγκροτηθεί από το Σοσιαλιστικό Κόμμα, ένα κόμμα το οποίο στην Πορτογαλία υπήρξε διάσημο και υποδειγματικό στον αγώνα υπέρ της δημοκρατίας και της ελευθερίας στη χώρα μας. Εξυπακούεται ότι ούτε η κυβέρνηση ούτε το Σοσιαλιστικό Κόμμα συμφώνησαν, συμφωνούν ή πρόκειται να συμφωνήσουν με παραβιάσεις των ανθρωπίνων δικαιωμάτων. Όπως σας έχω ήδη δηλώσει, οι προσπάθειες και πρωτοβουλίες για την ανακάλυψη της αλήθειας επί του θέματος είναι ευπρόσδεκτες. Είναι συνεπώς αναγκαίο να είμαστε συστηματικοί, και η βάση μιας συστηματικής ανάλυσης είναι να μην επιτρέπουμε συγχύσεις ή να αποδεχόμαστε απλές υποθέσεις ως γεγονότα.
<P>
Όσον αφορά τις διατλαντικές σχέσεις, για τις οποίες έγινε λόγος, το Συμβούλιο επαναλαμβάνει ότι, γενικώς, στον αγώνα κατά της τρομοκρατίας, γενικευμένα μέτρα εσωτερικής ασφάλειας, τα οποία δεν περιορίζονται σε ένα κράτος μέλος της Ευρωπαϊκής Ένωσης, μπορούν να εφαρμοστούν μόνο στο πλαίσιο πολύ στενής συνεργασίας με τις "ΠΑ. " συνεργασία αυτή πρέπει βεβαίως να αναπτυχθεί, όπως επισημάνθηκε, από τη δήλωση που έγινε στην τελευταία διατλαντική σύνοδο κορυφής η οποία διεξήχθη κατά τη γερμανική Προεδρία.
<SPEAKER ID="221" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, δεν πιστεύω ότι οποιοσδήποτε σε αυτό το Σώμα έχει την παραμικρή αμφιβολία ότι οι περιγραφόμενες ενέργειες είναι παράνομες. " προστιθέμενη αξία την οποία θεωρώ ότι προσφέρει η έκθεση του κ. Fava είναι ότι ζητείται να δεσμευτούν όλοι, και τα τρία θεσμικά όργανα, ότι θα διασφαλίσουν ότι δεν θα επαναληφθούν παρόμοια γεγονότα. Αυτή την επείγουσα έκκληση αποκομίζω από τα συμπεράσματα της έκθεσης Fava και αυτό είναι το πολιτικό σχόλιο που πιστεύω ότι πρέπει να υπογραμμιστεί.
<P>
Υπάρχουν λοιπόν, κατά τη γνώμη μου, δύο πτυχές εν προκειμένω. " μία είναι η στρατηγική, με άλλα λόγια να στρέψουμε το βλέμμα στο μέλλον και να μεριμνήσουμε ώστε να μην επαναληφθούν ποτέ ξανά παρόμοια γεγονότα σε ευρωπαϊκό έδαφος, και στη συνέχεια να εμπιστευτούμε τους δικαστές ως προς τη διερεύνηση του παρελθόντος. Όπως ανέφεραν ήδη προηγούμενοι ομιλητές, κανείς δεν πιστεύει ότι μπορούμε να αντικαταστήσουμε τους δικαστές μας οι οποίοι, σύμφωνα με τις αρχές του κράτους δικαίου, οφείλουν να εξετάσουν την υπόθεση βάσει του συνόλου των στοιχείων που έχουμε στη διάθεσή μας και του ενδεδειγμένου σεβασμού του τεκμηρίου αθωότητας, όπως μας υπενθύμισε ο κ. Fava. Παρελθόν και μέλλον: αυτά είναι τα δύο επίπεδα που απαιτούν την προσοχή μας.
<P>
Κυρίες και κύριοι, η Ευρώπη και οι "νωμένες Πολιτείες αναμφίβολα συμμερίζονται μια παράδοση και μια συνταγματική ιστορία εγγυημένων θεμελιωδών δικαιωμάτων. Φρονώ συνεπώς ότι τα βασανιστήρια, οι παράνομες κρατήσεις και οι απαγωγές προσώπων -ακόμη και όταν είναι ύποπτα τρομοκρατίας- έρχονται πρακτικά σε πλήρη αντίθεση με τις κοινές διατλαντικές μας παραδόσεις ως προς τη δημοκρατία και τα δικαιώματα. Έτσι, το πολιτικό συμπέρασμα που συνάγω είναι ότι χρειαζόμαστε τρόπους ενίσχυσης των ευρωατλαντικών μας δεσμών προκειμένου να εξασφαλίσουμε ταυτοχρόνως μεγαλύτερη ασφάλεια και περισσότερα δικαιώματα.
<P>
Θα ήταν μέγα σφάλμα να μεμφόμαστε τις "νωμένες Πολιτείες όταν, απεναντίας, έπρεπε να εξετάζουμε τρόπους που θα μας επιτρέψουν να εξαπολύσουμε έναν κοινό πόλεμο κατά της τρομοκρατίας βάσει του σεβασμού του κράτους δικαίου και των θεμελιωδών δικαιωμάτων. Αυτό είναι το δίδαγμα που άντλησα προσωπικά από πολλές από αυτές τις συστάσεις.
<P>
Υπάρχει έπειτα το ζήτημα του πώς θα ενισχύσουμε την κυριαρχία μας. Το ζήτημα είναι σοβαρό. Πώς μπορεί η Ευρώπη να ενισχύσει τον χώρο στον οποίο ασκεί την κυριαρχία της ώστε να είναι ισχυρότερος σύμμαχος, και όχι πια αδύναμος σύμμαχος, στο πλαίσιο της ευρωατλαντικής συνεργασίας; Ένα αρχικό παράδειγμα είναι η αναφορά που έκανα στον ενιαίο ευρωπαϊκό εναέριο χώρο. Όταν αποκτήσουμε, από τον Ιανουάριο του 2009 και μετά, κοινούς κανόνες που θα ισχύουν στο σύνολο των 27 κρατών μελών όσον αφορά τα δικαιώματα υπερπτήσεων, τον ορισμό των αεροσκαφών και τις αρμοδιότητες ελέγχου αυτού του ενιαίου ευρωπαϊκού ουρανού, η Ευρώπη θα έχει ενισχύσει την κυριαρχία της. Επιπλέον, σε αυτό το στάδιο η Επιτροπή θα διαθέτει αναμφίβολα συντονιστικές και εποπτικές αρμοδιότητες, καθόσον οι κανόνες δεν θα είναι πλέον εθνικοί, αλλά ευρωπαϊκοί.
<P>
Τέλος, κύριε Πρόεδρε, η σημερινή συζήτησή μας αποτελεί επιπρόσθετο λόγο για να συμπεριλάβουμε τον Χάρτη των Θεμελιωδών Δικαιωμάτων στη μελλοντική συνταγματική Συνθήκη, ή θεσμική Συνθήκη, όπως και αν θέλουμε να την αποκαλέσουμε. Αποτελεί επιπρόσθετο λόγο διότι αυτή η συμπερίληψη, αυτή η θεσμική αναφορά στον Χάρτη των δικαιωμάτων, θα προσφέρει στα όργανα της ΕΕ αρμοδιότητες -περιλαμβανομένης της εποπτείας και της προσφυγής στο Δικαστήριο- σε τομείς οι οποίοι είναι απολύτως κρίσιμοι για όλους μας στην καθημερινή μας ζωή.
<SPEAKER ID="222" NAME="Πρόεδρος">
" συζήτηση έληξε.
<SPEAKER ID="223" NAME="Claudio Fava" AFFILIATION="PSE">
(IT) Κύριε Πρόεδρε, κυρίες και κύριοι, θέλω να ρωτήσω εάν είναι δυνατόν να προσαρτηθούν τα άρθρα 6 και 7 της Συνθήκης στα πρακτικά της σημερινής μας συζήτησης. Μόλις ακούσαμε από το Συμβούλιο ότι τα άρθρα 6 και 7 συνιστούν απλώς δήλωση αρχών. Όπως γνωρίζετε, στο άρθρο 6 ορίζονται συγκεκριμένες αρχές, ενώ στο άρθρο 7 περιγράφονται οι ενέργειες για τη διασφάλιση αυτών των αρχών. Φρονώ ότι θα άξιζε να υπενθυμιστεί στο Συμβούλιο καθώς και στους συναδέλφους μου βουλευτές αυτό το γεγονός.
<SPEAKER ID="224" NAME="Πρόεδρος">
Ευχαριστώ πολύ! Θα εξετάσουμε αν αυτό είναι δυνατό από διαδικαστική άποψη.

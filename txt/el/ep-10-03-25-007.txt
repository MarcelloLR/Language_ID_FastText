<CHAPTER ID="007">
Καλωσόρισμα
<SPEAKER ID="119" NAME="Πρόεδρος">
Κυρίες και κύριοι, με μεγάλη μου χαρά σας πληροφορώ ότι, στο πλαίσιο των διακοινοβουλευτικών συναντήσεων μας, δεχόμαστε την επίσκεψη μιας αντιπροσωπείας του Κοινοβουλίου της Τυνησίας, με επικεφαλής τον κ. Salah Tabarki, Πρόεδρο της Επιτροπής Πολιτικών Υποθέσεων, Ανθρώπινων Δικαιωμάτων και Εξωτερικών Υποθέσεων της Βουλής των Αντιπροσώπων της Τυνησίας.
<P>
Καλωσορίζουμε θερμά τον κ. Tabarki και τα μέλη της αντιπροσωπείας του. Θα ήθελα να υπογραμμίσω τη σημασία που αποδίδουμε στη συνάντηση αυτή, η οποία είναι η πρώτη που λαμβάνει χώρα μέσα σε διάστημα πέντε ετών.
<P>
Το Κοινοβούλιο παρακολουθεί την εξέλιξη της πολιτικής και οικονομικής κατάστασης στην Τυνησία με μεγάλο ενδιαφέρον, καθώς εμείς στην Ευρωπαϊκή Ένωση αποτελούμε τον πιο σημαντικό εμπορικό εταίρο της χώρας αυτής. Οι σχέσεις που θα συνάψετε με την αντιπροσωπεία του Ευρωπαϊκού Κοινοβουλίου για τις σχέσεις με τις χώρες του Μαγκρέμπ θα σας προσφέρουν το κατάλληλο θεσμικό πλαίσιο για τον διάλογο πάνω σε θέματα αμοιβαίου ενδιαφέροντος σχετικά με την ανάπτυξη της δημοκρατίας και του κράτους δικαίου.
<P>
Σας ευχόμαστε επομένως μια ευχάριστη και γόνιμη επίσκεψη.

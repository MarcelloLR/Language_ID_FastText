<CHAPTER ID="005-01">
1. Εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων (συνέχεια της ψηφοφορίας) 
<P>
- Μετά την ψηφοφορία επί της τροπολογίας 268
<SPEAKER ID="107" NAME="Cem Özdemir" AFFILIATION="Verts/ALE">
(DE) Κύριε Πρόεδρε, η προφορική τροπολογία αποτελεί προσθήκη στην παράγραφο 82 και έχει συμφωνηθεί με τον εισηγητή κ. Fava, ο οποίος την υποστηρίζει. Διαβάζω:
<P>
(EN) "Εκφράζει τη δυσαρέσκειά του για την έρευνα των διωκτικών αρχών του βόρειου Αμβούργου κατά τριών δημοσιογράφων του περιοδικού Stern και ενός συνεργάτη των Financial Times Deutschland με την κατηγορία της συνενοχής στην αποκάλυψη μυστικών".
<P>
(" προφορική τροπολογία δεν εγκρίνεται)
<P>
- Πριν από την ψηφοφορία επί της τροπολογίας 31
<SPEAKER ID="110" NAME="Ignasi Guardans Cambó" AFFILIATION="ALDE">
(FR) Αυτή είναι μια προφορική τροπολογία η οποία απλώς επικαιροποιεί τα στοιχεία. Αφορά την κατωτέρω προσθήκη στο τέλος της παραγράφου 110:
<P>
(EN) "λαμβάνει υπόψη την απόφαση των ισπανικών αρχών να αποχαρακτηρίσουν απόρρητα έγγραφα υπό την κατοχή των μυστικών υπηρεσιών, τα οποία αφορούν τη χρήση ισπανικών αεροδρομίων από αεροσκάφος της CΙΑ". Αυτή είναι νέα προσθήκη.
<SPEAKER ID="112" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, προκειμένου να απαντήσουμε θετικά στην πρόταση του κ. Guardans Cambó και να προσπαθήσουμε να σώσουμε την προφορική του τροπολογία, θα ήθελα να προτείνω στο Σώμα -και η Ομάδα μου θα μπορούσε να το εγκρίνει αυτό- να προσθέσουμε απλά "κατόπιν αιτήματος του Δικαστή του Ανωτάτου Δικαστηρίου".
<P>
Αν αυτό είναι δυνατό, θα μπορέσουμε να τη δεχτούμε, κύριε Πρόεδρε. Αν δεν είναι δυνατό, κύριε Πρόεδρε, η Ομάδα μου θα είναι αντίθετη.
<P>
(" τροποποιηθείσα προφορική τροπολογία εγκρίνεται)
<SPEAKER ID="457" NAME="Raül Romeva i Rueda" AFFILIATION="Verts/ALE">
(ES) Για την ακρίβεια λαμβάνω τον λόγο για να πω ότι, σε συμφωνία με τον εισηγητή -ο οποίος πρόκειται επίσης να παρουσιάσει μια προφορική τροπολογία αργότερα μετά το άρθρο 184- έχουμε συμφωνήσει να αποσύρουμε αυτή την τροπολογία από αυτή την παράγραφο ώστε να μπορέσουμε να υποστηρίξουμε στη συνέχεια την τροπολογία του εισηγητή στο άρθρο 184. Επομένως, αποσύρουμε την τροπολογία μας από αυτή την παράγραφο.
<SPEAKER ID="458" NAME="Giusto Catania" AFFILIATION="GUE/NGL">
(IT) Κύριε Πρόεδρε, για τους ίδιους λόγους που ανέπτυξε προηγουμένως ο κ. Romeva i Rueda, ο συνάδελφος μου Meyer Pleite και εγώ, που καταθέσαμε την εν λόγω τροπολογία, αποσύρουμε επίσης την τροπολογία μας.
<P>
- Πριν από την ψηφοφορία επί των τροπολογιών 234 και 235
<SPEAKER ID="459" NAME="Πρόεδρος">
Και επί του σημείου αυτού, επίσης, χρειάζομαι διευκρίνιση από τον εισηγητή μας. Κατά τη δική σας άποψη, κύριε Fava, οι τροπολογίες 234 και 235 έχουν καταστεί άνευ αντικειμένου μετά την ψηφοφορία που μόλις έλαβε χώρα;
<SPEAKER ID="460" NAME="Giovanni Claudio Fava " AFFILIATION="PSE">
εισηγητής. - (FR) Κύριε Πρόεδρε, είναι συμβατές.
<SPEAKER ID="462" NAME="Simon Coveney" AFFILIATION="PPE-DE">
(EN) Σχετικά με ένα θέμα επί της διαδικασίας, κύριε Πρόεδρε. Υπάρχει μια τροπολογία της Ομάδας ΕΛΚ-ΕΔ επί της παραγράφου 125 την οποία κατέθεσα εγώ. Πρόκειται για την τροπολογία 258 και φαίνεται ότι την προσπεράσατε. Θα το εκτιμούσα αν μπορούσαμε να ψηφίσουμε επί αυτής της τροπολογίας.
<P>
- Πριν από την ψηφοφορία επί της τροπολογίας 258
<SPEAKER ID="464" NAME="Ewa Klamt" AFFILIATION="PPE-DE">
(DE) Κύριε Πρόεδρε, θα ήθελα μόνο να επισημάνω στην Ομάδα μου ότι έχουμε ένα λάθος στον κατάλογο ψηφοφορίας. Εδώ ψηφίζουμε συν.
<SPEAKER ID="465" NAME="Gay Mitchell" AFFILIATION="PPE-DE">
(EN) Κύριε Πρόεδρε, σχετικά με ένα θέμα επί της διαδικασίας, ούτε οι διερμηνείς δεν μπορούν να σας προλάβουν. Θα μπορούσατε, σας παρακαλώ, να προχωρήσετε πιο αργά; Κάποιοι κάνουν λάθη στην ψηφοφορία. Σας παρακαλώ!
<P>
(Χειροκροτήματα)
<P>
- Μετά την ψηφοφορία επί της παραγράφου 184
<SPEAKER ID="115" NAME="Giovanni Claudio Fava " AFFILIATION="PSE">
εισηγητής. - (IT) Κύριε Πρόεδρε, θέλω να προτείνω μια προφορική τροπολογία στην παράγραφο 184. Σας την διαβάζω στα αγγλικά:
<P>
(EN) "Εκφράζει τη βαθιά του ανησυχία για το περιεχόμενο των πληροφοριών στο μητρώο εναέριου ελέγχου του καταλόγου της Πορτογαλίας σχετικά με τις στάσεις στρατιωτικών αεροπλάνων σε στρατιωτικές βάσεις στην Ευρώπη μετακινούμενα προς και από το Γκουαντάναμο".
<P>
(" προφορική τροπολογία δεν εγκρίνεται)
<P>
- Πριν από την ψηφοφορία επί της τροπολογίας 242
<SPEAKER ID="118" NAME="Giovanni Claudio Fava " AFFILIATION="PSE">
εισηγητής. - (IT) Κύριε Πρόεδρε, με την προφορική τροπολογία προστίθεται η ακόλουθη φράση: "καλεί τα κράτη μέλη να υπογράψουν την προαναφερθείσα Σύμβαση χωρίς καμία καθυστέρηση".
<P>
(" προφορική τροπολογία δεν εγκρίνεται)

<CHAPTER ID="012-02">
2. Εκτελέσεις δι' απαγχονισμού στο Ιράν
<SPEAKER ID="209" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τις εκτελέσεις δι' απαγχονισμού στο Ιράν.
<SPEAKER ID="210" NAME="Paulo Casaca">
συντάκτης. - (PT) Φέτος είναι η 20η επέτειος της μαζικής εκτέλεσης χιλιάδων πολιτικών κρατουμένων στις φυλακές της Τεχεράνης. Αυτό ήταν ένα από τα μεγαλύτερα εγκλήματα κατά της ανθρωπότητας που διεπράχθησαν μετά τον Δεύτερο Παγκόσμιο Πόλεμο.
<P>
Ο αριθμός των εκτελέσεων στο Ιράν επί του παρόντος είναι εκτός ελέγχου: σύμφωνα με επίσημα ανακοινωθέντα των ιρανικών αρχών, 29 εκτελέσεις δι' απαγχονισμού πραγματοποιήθηκαν σε μία μόνο ημέρα στη φυλακή Evin της Τεχεράνης. Το καθεστώς δεν σέβεται τα δικαιώματα των ανηλίκων ή οποιουδήποτε άλλου, και τώρα βρισκόμαστε αντιμέτωποι με το ενδεχόμενο, που ανακοίνωσαν οι αρχές των "ΠΑ, της παράδοσης του στρατοπέδου Ashraf, όπου σχεδόν 4 000 Ιρανοί προστατεύονται βάσει της τέταρτης σύμβασης της Γενεύης, σύμφωνα με το καθεστώς που χορήγησαν οι ίδιες οι αρχές των "ΠΑ. Παρόλο που επισήμως αναγνωρίζεται ότι προστατεύονται από τις αρχές των "ΠΑ, γινόμαστε μάρτυρες διαπραγματεύσεων για την παράδοσή τους στις ιρανικές αρχές αυτήν την ώρα και υπό αυτές τις συνθήκες.
<P>
Κυρία Επίτροπε, κυρίες και κύριοι, είναι εντελώς αδύνατο να επιτρέψουμε εμείς κάτι τέτοιο· ειδάλλως, θα σημαίνει ότι συνεργαζόμαστε στο χειρότερο έγκλημα κατά της ανθρωπότητας. Αυτό θα μας καθιστούσε συνεργούς. Σε καμία περίπτωση δεν μπορούμε να το επιτρέψουμε αυτό. Πρέπει να σας πω, κυρίες και κύριοι, ότι αυτό είναι πολύ χειρότερο από το Γκουαντάναμο και πρέπει να το καταστήσουμε σαφές στις αρχές των "ΠΑ. Δεν μπορούμε να επιτρέψουμε κάτι τέτοιο, καθώς αυτό θα σήμαινε την πλήρη κατάρρευση των πολιτισμένων αξιών μας.
<SPEAKER ID="211" NAME="Charles Tannock">
συντάκτης. - (EN) Κύριε Πρόεδρε, το ωμό θεοκρατικό καθεστώς της Τεχεράνης φαίνεται να αντλεί διεστραμμένη ικανοποίηση από το να σκανδαλίζει τον κόσμο και να προκαλεί τα πολιτισμένα πρότυπα που χαρακτηρίζουν τις περισσότερες άλλες χώρες. Το Ιράν είναι περιώνυμο όχι μόνο για τον ίδιο τον όγκο των εκτελέσεων, αλλά και για τις ανά τακτά διαστήματα και ανηλεείς εκτελέσεις εφήβων και νεαρών ενηλίκων που διέπραξαν εγκλήματα όταν ήταν παιδιά.
<P>
Ενώ οι περισσότερες χώρες που ακόμη επιβάλλουν τη θανατική ποινή σε ενήλικες το πράττουν αποκλειστικά για ιδιαζόντως απεχθείς φόνους, η ερμηνεία του Ιράν για τα εγκλήματα που επισείουν τη θανατική ποινή είναι εξαιρετικά διασταλτική και περιλαμβάνει την ομοφυλοφιλία και τη μοιχεία. Τα δικαστήρια επιβάλλουν συχνά ανάλογη ποινή για πράγματα που για εμάς στην Ευρώπη αποτελούν πταίσματα ή δεν συνιστούν καν παράβαση.
<P>
Στο παρελθόν, έφηβες κοπέλες που εντοπίζονταν να έχουν σεξουαλική ζωή εκτός γάμου εκτελέστηκαν με το αιτιολογικό ότι διέπραξαν τα λεγόμενα "εγκλήματα σεξουαλικής αγνότητας". Ως Ένωση, πρέπει να καταδικάσουμε με αταλάντευτο τρόπο το αποτρόπαιο ιστορικό του Ιράν σε ό,τι αφορά τα ανθρώπινα δικαιώματα, όπως και τις προσπάθειές του να εμπλουτίσει ουράνιο για πυρηνικά όπλα. Απευθύνουμε εδώ σε τούτο το Σώμα έκκληση στον ιρανό πρόεδρο να δείξει επιείκεια, πρέπει όμως να πω ότι δεν τρέφω και μεγάλες ελπίδες.
<SPEAKER ID="212" NAME="Μάριος Ματσάκης">
συντάκτης. - (EN) Κύριε Πρόεδρε, παρά τα προηγούμενα ψηφίσματα αυτού του Κοινοβουλίου και της Γενικής Συνέλευσης των "νωμένων Εθνών και αντιβαίνοντας σε βασικά προτάγματα αξιών και ηθικής, το θεοκρατικό, ολοκληρωτικό καθεστώς που κυβερνά το Ιράν συνεχίζει να επιβάλλει στους πολίτες του -μεταξύ άλλων κακών- τη θανατική ποινή. Ωστόσο, πρέπει να πούμε ότι οι εκτελέσεις διά της τρομερής και κατεξοχήν βάρβαρης μεθόδου του λιθοβολισμού φαίνεται, ευτυχώς, να οδηγείται σε ένα τέλος. Αυτό, χωρίς αμφιβολία, είναι ένα βήμα προς τη σωστή κατεύθυνση.
<P>
Ωστόσο, εξακολουθεί να παραμένει εν πολλοίς ζητούμενο η διεξαγωγή δίκαιων δικών στο Ιράν. Σε πολλές περιπτώσεις, τα πρότυπα της διοίκησης της δικαιοσύνης απέχουν μακράν των όσων προσμένει κανείς στον 21ο αιώνα. Επιπλέον, εξακολουθούν να σημειώνονται συχνά διώξεις για πολιτικούς και/ή θεολογικούς λόγους. Τέτοιες πρακτικές αποτελούν ένα επιπλέον στίγμα αίσχους για τις κυβερνητικές αρχές στην Τεχεράνη. Επιπλέον, συνεχίζονται οι εκτελέσεις εφήβων παραβατών, παρά τη διεθνή κατακραυγή.
<P>
Με αυτό το νέο ψήφισμα σήμερα, ευελπιστούμε πραγματικά ότι οι ηγέτες του καθεστώτος στο Ιράν θα ακούσουν επιτέλους τη λογική και τον κοινό νου και θα προβούν ταχέως στη συμμόρφωση της χώρας τους προς τους κανόνες ορθολογικής συμπεριφοράς. Ο ιρανικός λαός αξίζει πολύ καλύτερα πράγματα από το να υποφέρει από τη βαρβαρότητα ενός πολιτικού ή θρησκευτικού φανατισμού με παρωπίδες, που επιβάλλουν εξαιρετικά κοντόφθαλμοι και εξαιρετικά ωμοί ηγέτες. Θα έπρεπε να έχει επέλθει εδώ και πολύ καιρό μια φιλελεύθερη αλλαγή στο Ιράν. Ας ελπίσουμε ότι αυτό θα γίνει σύντομα.
<SPEAKER ID="213" NAME="Feleknas Uca">
συντάκτρια. - (DE) Κύριε Πρόεδρε, για μία ακόμη φορά, είναι αναγκαίο να συζητήσουμε για τις παραβιάσεις των ανθρωπίνων δικαιωμάτων στο Ιράν, ελάχιστος δε καιρός πέρασε από την τελευταία φορά που μιλήσαμε για αυτό.
<P>
Μόλις πριν από τρεις μήνες, συντάξαμε ένα ψήφισμα σε αυτό το Σώμα σχετικά με τις εκτελέσεις στο Ιράν. Δυστυχώς, από τότε δεν σημειώθηκε καμία αλλαγή προς το καλύτερο. Τουναντίον: στη σκιά της πυρηνικής κρίσης, οι δολοφονίες από το καθεστώς των μουλάδων συνεχίζονται με αδιάπτωτο ρυθμό. Μόλις πριν από μία εβδομάδα, πραγματοποιήθηκε η δημόσια εκτέλεση ενός 18χρονου, του Behnam Saree. Την προηγούμενη εβδομάδα, ένας 20χρονος απαγχονίστηκε για έγκλημα το οποίο είχε διαπράξει όταν ήταν 15 ετών. " διαδικασία είναι πάντοτε η ίδια: ο νέος πρέπει να ανέβει σε ένα σκαμνί, ο βρόχος τυλίγεται γύρω από τον λαιμό του και όταν ο δήμιος κλωτσάει το σκαμνί, ο βρόχος τυλίγεται σφικτά. Δεν υπάρχει κανένα έλεος σε αυτήν τη μέθοδο.
<P>
Έχοντας να αντιμετωπίσουμε αυτού του είδους την πράξη βαρβαρότητας, είναι δύσκολο να φανταστούμε ακόμα μεγαλύτερη βαρβαρότητα. Σας ερωτώ, κυρίες και κύριοι, θα μπορούσαν τα πράγματα να γίνουν χειρότερα; Και όμως πρέπει να σας πω: ναι, μπορούν! Το ακόμη χειρότερο είναι η εκτέλεση των ανηλίκων. " θανατική ποινή που επιβάλλεται και εφαρμόζεται σε νέους που δεν έχουν ακόμα ενηλικιωθεί συνιστά σοβαρή παραβίαση των διεθνών υποχρεώσεων και δεσμεύσεων της Ισλαμικής Δημοκρατίας.
<P>
Το Ιράν είναι συμβαλλόμενο μέρος σε σειρά διεθνών συμβάσεων, που το δεσμεύουν να απέχει από την εκτέλεση ανήλικων παραβατών. Είναι μακάβριο -και μάλιστα, αγγίζει τα όρια του κακόγουστου- όταν οι εκπρόσωποι της ιρανικής κυβέρνησης απαντούν στις επικρίσεις για την πρακτική αυτή, ισχυριζόμενοι ότι η εκτέλεση αναβάλλεται έως ότου ενηλικιωθεί το άτομο.
<P>
Το Ιράν είναι η χώρα που πραγματοποιεί τις περισσότερες εκτελέσεις ανηλίκων και, επομένως, καταλαμβάνει μια λίαν επαίσχυντη θέση στην κορυφή του ομίλου. Από το 1990, σύμφωνα με τη Διεθνή Αμνηστία, καμία άλλη χώρα, πουθενά στον κόσμο, δεν εκτέλεσε τόσους πολλούς ανηλίκους. Μόνο το 2007 και το 2008, εκτελέστηκαν 15 νεαρά άτομα, και η κατάσταση των ανήλικων παραβατών που αντιμετωπίζουν εκτέλεση έχει φθάσει σε απαράδεκτο και μάλιστα κρίσιμο σημείο στο Ιράν. Τουλάχιστον 132 ανήλικοι παραβάτες κρατούνται επί του παρόντος σε κελιά θανατοποινιτών και ο πραγματικός αριθμός ενδέχεται να είναι πολύ υψηλότερος.
<P>
" κατάσταση στις φυλακές του Ιράν είναι επίσης κρίσιμη: μετά τις 25 Αυγούστου, αρκετές εκατοντάδες κούρδοι πολιτικοί κρατούμενοι κάνουν απεργία πείνας σε ιρανικές φυλακές. Διαμαρτύρονται κατά των απάνθρωπων συνθηκών, κατά των βασανιστηρίων και της κακομεταχείρισης και κατά της θανατικής ποινής. " διεθνής κοινότητα πρέπει να αναλάβει εν προκειμένω επείγουσα δράση. Πρέπει να συνεχίσουμε να κινητοποιούμαστε άοκνα και να επιμείνουμε στην υποχρέωση του Ιράν να σέβεται τα ανθρώπινα δικαιώματα.
<P>
" κατάσταση είναι υπερβολικά επισφαλής για να πούμε ότι επιδέχεται την παραμικρή καθυστέρηση στην αντιμετώπιση αυτού του ζητήματος.
<SPEAKER ID="214" NAME="Raül Romeva i Rueda">
συντάκτης. - (ES) Κύριε Πρόεδρε, στις αρχές Αυγούστου λάβαμε υπέροχα νέα από το Ιράν. " ιρανική δικαιοσύνη αποφάσισε να αναστείλει τη χρήση του λιθοβολισμού ως μέσου εκτέλεσης.
<P>
" άμεση συνέπεια ήταν ότι τουλάχιστον 10 γυναίκες δεν θα εκτελούνταν με αυτήν την ωμή μέθοδο. Ωστόσο, η ικανοποίηση δεν διήρκησε πολύ, διότι στην πρόταση για την αναθεώρηση του ποινικού κώδικα που εξετάζει επί του παρόντος το ιρανικό κοινοβούλιο, διατηρείται για ορισμένες μορφές μοιχείας ο διά λιθοβολισμού θάνατος.
<P>
Ωστόσο, το ζήτημά μας με το Ιράν δεν είναι μόνον ο λιθοβολισμός, αλλά η ίδια η ύπαρξη της θανατικής ποινής, διότι ο αριθμός των ατόμων που εκτελούνται στο Ιράν παραμένει από τους υψηλότερους στον κόσμο. Ήδη ειπώθηκε, και θα το επαναλάβω, ότι 191 άτομα εκτελέστηκαν φέτος και 317 άτομα εκτελέστηκαν το 2007. Μόνο η Κίνα μπορεί να ξεπεράσει αυτό το ρεκόρ.
<P>
Σε γενικές γραμμές, καταδικάζουμε ανοικτά τη δίωξη, τη φυλάκιση και, συχνά, την εκτέλεση ατόμων που εμπλέκονται στην προάσπιση και την προαγωγή των ανθρωπίνων δικαιωμάτων, εκείνων που υπερασπίζονται τη σεξουαλική ελευθερία και εκείνων που κάνουν εκστρατεία κατά της θανατικής ποινής. Όλοι αυτοί οι άνθρωποι συχνά κατηγορούνται στο Ιράν ότι επιδίδονται σε δραστηριότητες κατά της εθνικής ασφάλειας.
<P>
Υπάρχουν πολλές περιπτώσεις που πρέπει να αναφέρουμε εδώ, επιτρέψτε μου όμως σας παρακαλώ να μιλήσω τουλάχιστον για μία: αυτήν του ακτιβιστή και προασπιστή των δικαιωμάτων των μειονοτήτων, του Yaghoub Mehrnehad, ενός Βαλούχου και εκτελεστικού διευθυντή της ένωσης νέων "Φωνή Δικαιοσύνης", που εκτελέστηκε στις 4 Αυγούστου, διότι δημοσίως αντιπαρατέθηκε με τοπικούς αξιωματούχους για τη συμπεριφορά τους.
<SPEAKER ID="215" NAME="Marcin Libicki">
συντάκτης. - (PL) Κύριε Πρόεδρε, συζητούμε σήμερα για τα εγκλήματα που διαπράττει το Ιράν κατά των πολιτών του. Αυτό το θέμα διαφέρει κάπως από άλλα που συχνά καλούμαστε να συζητήσουμε, διότι το Ιράν δεν είναι σε πόλεμο με κανέναν. Επομένως, δεν υπόκειται σε έντονες πιέσεις, που ενδέχεται να προκαλέσουν διάφορα είδη εγκληματικής δράσης. Το ιρανικό καθεστώς εξελέγη με αρκούντως δημοκρατικό τρόπο. Αυτός είναι ένας ακόμη λόγος που δεν πρέπει να υπάρξει καθόλου πολιτική πίεση. Επιπλέον, δεν υπάρχουν καθόλου εντάσεις μεταξύ των διαφόρων εθνικών ομάδων εντός του Ιράν.
<P>
Ωστόσο, ένα τουλάχιστον άτομο εκτελείται κάθε μέρα στο Ιράν. Πιο μεγάλοι άνθρωποι εκτελούνται για παραβάσεις που διέπραξαν όταν ήταν 13 ή 14 ετών, και επίσης εκτελούνται και ανήλικοι. " διεθνής κοινότητα πρέπει να συναγάγει τα κατάλληλα συμπεράσματα. Πρέπει να εξαιρέσει το Ιράν από όσους διεθνείς οργανισμούς μπορεί. Δράση αυτής της φύσης μπορεί να φέρει αποτελέσματα. Το καλύτερο παράδειγμα αυτού είναι το γεγονός ότι έχει ανασταλεί ο λιθοβολισμός. Απευθύνω επίσης έκκληση να μην παραδοθούν στο Ιράν οι έγκλειστοι στο στρατόπεδο Ashraf, διότι διατρέχουν τον κίνδυνο να παραδοθούν στον δήμιο.
<SPEAKER ID="216" NAME="Tunne Kelam">
εξ ονόματος της Ομάδας PPE-DE. -(EN) Κύριε Πρόεδρε, κυρία Επίτροπε, είναι πραγματικά κατεπείγον να εκφράσουμε στο ιρανικό καθεστώς τη σθεναρή μας καταδίκη για τον αυξημένο αριθμό εκτελέσεων εκεί, καθώς και την υποστήριξή μας για δημοκρατική αλλαγή σε αυτήν τη χώρα. Μας ανησυχεί όμως, επίσης, η μοίρα σχεδόν 4 000 μελών της ιρανικής αντιπολίτευσης που διαμένουν στο στρατόπεδο Ashraf στο Ιράκ.
<P>
Καλούμε, επομένως, μετ' επιτάσεως τις ιρακινές αρχές, αλλά και τις αρχές των "ΠΑ, να μην προβούν στον διά της βίας επαναπατρισμό κανενός ιρανού πρόσφυγα στο Ιράν, αλλά αντ' αυτού να βρουν μια μακροπρόθεσμη, ικανοποιητική λύση για εκείνους που βρίσκονται στο στρατόπεδο Ashraf και έχουν το καθεστώς των προστατευόμενων ατόμων βάσει της τέταρτης σύμβασης της Γενεύης.
<SPEAKER ID="217" NAME="Proinsias De Rossa">
εξ ονόματος της Ομάδας PSE. - (EN) Κύριε Πρόεδρε, μου φαίνεται πως, όταν η όποια θρησκεία κερδίζει την απόλυτη εξουσία οπουδήποτε στον κόσμο, είναι το ίδιο ωμή και μισαλλόδοξη όσο οποιαδήποτε κοσμική δικτατορία. Στο Ιράν, η ομοφυλοφιλία επισείει τη θανατική ποινή, η μοιχεία επισείει τη θανατική ποινή, η κατασκοπεία, η ένοπλη ληστεία, η εμπορία ναρκωτικών και, βέβαια, η θρησκευτική αποστασία, όλες αυτές θεωρούνται παραβάσεις που επισείουν τη θανατική ποινή: θα απαγχονιστείς αν βγεις από τη γραμμή.
<P>
Σύμφωνα με πηγές της αντιπολίτευσης, ασκήθηκε δίωξη σε πολιτικούς ακτιβιστές για ποινικά αδικήματα και εκτελέστηκαν. Ένας Ιρανός απαγχονίστηκε για βιασμό, μολονότι το εικαζόμενο θύμα του απέσυρε τις κατηγορίες της και διατάχθηκε δικαστική αναθεώρηση της ποινής. Κινητοί γερανοί και βραχίονες φορτηγών χρησιμοποιούνται για δημόσιες εκτελέσεις δι' απαγχονισμού, δεδομένου δε ότι δεν υπάρχει πτώση, αυτό οδηγεί το άτομο που εκτελείται σε έναν αργό, οδυνηρό θάνατο από ασφυξία.
<P>
Είναι βασικό να ασκήσουμε πίεση στις ιρανικές αρχές να μετατρέψουν όλες τις θανατικές ποινές τουλάχιστον των εφήβων παραβατών και να σταματήσουν την εκτέλεση των τεσσάρων αγοριών που περιμένουν να εκτελεστούν αυτήν τη στιγμή. Επικροτώ τον τερματισμό του λιθοβολισμού των γυναικών - ελπίζω αυτό να γίνει πράξη. Ωστόσο, όπως επισημαίνει το ψήφισμα, είναι ανησυχητικό ότι υπάρχει νέα νομοθεσία που επιδιώκει τη διατήρησή του για τις περιπτώσεις μοιχείας.
<SPEAKER ID="218" NAME="Marco Cappato">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, όταν θεωρούμε το Ιράν παγκόσμια και πυρηνική απειλή, μια ισχυρή πολιτική και διπλωματική δράση θα απαιτούσε να εμπλέξουμε τη Ρωσία, για παράδειγμα. Επιπλέον, το Ιράν παρέχει την πλέον σαφή απόδειξη από ποτέ ότι το ζήτημα των ανθρωπίνων δικαιωμάτων θα πρέπει να αποτελέσει αναπόσπαστο κομμάτι της διεθνούς πολιτικής μας και της πολιτικής μας για την κοινή ασφάλεια, διότι στη ρίζα του Ιράν ως πυρηνικής απειλής βρίσκεται η καθημερινή βία που ασκείται σε βάρος ιρανών πολιτών από αυτό το καθεστώς, πράγμα στο οποίο πρέπει να στρέψουμε την προσοχή μας.
<P>
Ελπίζω ότι ο Επίτροπος μπορεί να μας πει περισσότερα για τη χρήση των κονδυλίων για την προαγωγή της δημοκρατίας και του κράτους δικαίου. Γνωρίζουμε πόσο πολύ δύσκολο είναι να επικοινωνήσουμε με τη δημοκρατική αντιπολίτευση στο Ιράν. Υπάρχει, επιπλέον, το γενικό ζήτημα της θανατικής ποινής, επί του οποίου ψήφισε ο Ο"Ε. Αυτό το Σώμα πίεσε σκληρά για ένα δικαιοστάσιο, για μια παγκόσμια αναστολή. Τώρα είναι καιρός να ενισχύσουμε αυτήν τη συμπεριφορά και να προτείνουμε να ορίσει ο Ο"Ε έναν ειδικό απεσταλμένο του Γενικού Γραμματέα για τη θανατική ποινή. Το προτείνω αυτό σε μια προφορική τροπολογία και ελπίζω ότι οι πολιτικές ομάδες θα κρίνουν ότι αρμόζει να το υποστηρίξουν.
<SPEAKER ID="219" NAME="Mogens Camre">
εξ ονόματος της Ομάδας UEN. - (EN) Κύριε Πρόεδρε, πιστεύω πως όλοι σε τούτο το Σώμα θα συμφωνούν μαζί μου ότι, όταν διαβάζει κανείς για μεμονωμένες περιπτώσεις παραβίασης των ανθρωπίνων δικαιωμάτων, έχει την αίσθηση ότι αυτά δεν μπορούν να αναφέρονται σε γεγονότα που διαδραματίζονται αυτόν τον αιώνα. Αυτό, όμως, είναι η θλιβερή αλήθεια για την κατάσταση σε μια χώρα που έχει διολισθήσει σε μια μεσαιωνική, πρωτόγονη ωμότητα, σε μια προσπάθεια να καταπνίξει τους ίδιους της τους πολίτες - πολίτες που επιθυμούν διακαώς τη δημοκρατία, την ελευθερία και τη μεταρρύθμιση.
<P>
Εμείς, οι δυτικές δημοκρατίες, δεν μπορούμε να διαπραγματευόμαστε εσαεί με το εγκληματικό καθεστώς στην Τεχεράνη, με την αφελή ελπίδα ότι οι αδύναμοι διαπραγματευτές μας θα μπορούσαν ποτέ να εξασφαλίσουν το παραμικρό από ένα καθεστώς που δεν καταλαβαίνει και δεν σέβεται τον σύγχρονο κόσμο και τις αξίες του και που προφανώς μισεί τους ίδιους του τους πολίτες όσο μισεί εμάς. Ας αποτελέσει αυτό το ψήφισμα μια ύστατη έκκληση για δικαιοσύνη και ανθρώπινα δικαιώματα. Θέλω να αναφέρω επίσης -με μεγάλη μου λύπη- ότι η ΕΕ διατηρεί ακόμα το δημοκρατικό ιρανικό κίνημα της αντιπολίτευσης, το PMOI, στον κατάλογό της με τους τρομοκράτες, παρά τις αποφάσεις τόσο του Ευρωπαϊκού Δικαστηρίου στο Λουξεμβούργο όσο και του ανώτατου βρετανικού δικαστηρίου ότι αυτό είναι αδικαιολόγητο.
<P>
Τέλος, υποστηρίζω τις προφορικές τροπολογίες του κ. Kelam που αφορούν το στρατόπεδο Ashraf και την προφορική τροπολογία του κ. Hutchinson. Αυτές οι τροπολογίες θα βελτιώσουν το ψήφισμα.
<SPEAKER ID="220" NAME="Koenraad Dillen" AFFILIATION="NI">
- (NL) Κύριε Πρόεδρε, δεν πρέπει να τρέφουμε αυταπάτες. " θεοκρατία στην Τεχεράνη σαφώς δεν επιδεικνύει τίποτε άλλο παρά περιφρόνηση για τη δημοκρατία στην Ευρώπη. Έτσι και αλλιώς, είναι καλό ότι το Κοινοβούλιο καταδίκασε και πάλι τις εκτελέσεις στο Ιράν με απερίφραστο τρόπο. " εκτέλεση ανηλίκων δεν αντιβαίνει μόνο στο διεθνές δίκαιο, είναι και απολύτως βάρβαρη και λέει τα πάντα για την ανηλεή φύση του καθεστώτος που δεσπόζει στην Τεχεράνη επί δεκαετίες. Θα πρέπει, επίσης, να αποτελέσει προειδοποίηση για τους αφελείς, που πιστεύουν ότι το Ιράν μπορεί να αντιμετωπιστεί με χάδια.
<P>
Ωστόσο, υπάρχει κάτι που παραλείπει να πει αυτό το ψήφισμα. Σημειώνει ορθώς ότι εκτελούνται περισσότεροι στο Ιράν παρά σε οποιανδήποτε άλλη χώρα πέραν της Κίνας. Ωστόσο, εκείνο που πρέπει να προστεθεί είναι ότι από τον Ιανουάριο του 2005 και μετά, οι μόνες χώρες που καταδίκασαν σε θάνατο και εκτέλεσαν ανηλίκους ήταν η Σαουδική Αραβία, το Σουδάν, η Υεμένη και το Πακιστάν. Δεν είναι σύμπτωση ότι αυτές είναι ισλαμικές χώρες όπου η σαρία εφαρμόζεται κατά γράμμα. Ενδεχομένως να μην είναι πολιτικώς ορθό να το λέμε αυτό, τα γεγονότα μιλάνε όμως από μόνα τους. Αυτές οι πρακτικές παρέχουν περαιτέρω αποδείξεις ότι αυτό το Ισλάμ, που δεν γνώρισε ακόμα διαφωτισμό, είναι ασύμβατο με τις δυτικές μας αξίες.
<SPEAKER ID="221" NAME="Bernd Posselt" AFFILIATION="PPE-DE">
(DE) Κύριε Πρόεδρε, ένας συνάδελφος βουλευτής από την αριστερή πτέρυγα του Σώματος μόλις χρησιμοποίησε το τραγικό ζήτημα της θανατικής ποινής στο Ιράν και των τρομερών εγκλημάτων που διαπράττονται εκεί ως πρόφαση για την έναρξη επίθεσης στη θρησκεία αυτή καθαυτή. Απέδωσε αυτές τις αποφάσεις στη θρησκευτική φύση του καθεστώτος. Κατά την άποψή μου, αυτό είναι παράλογο.
<P>
Αυτό είναι ένα απολύτως συνηθισμένο ολοκληρωτικό καθεστώς, που απλά εκμεταλλεύεται το Ισλάμ για τους δικούς του σκοπούς. Αυτό είναι το πρόβλημα, και πρέπει να καταδικάσουμε σθεναρά το ίδιο το καθεστώς, όχι το Ισλάμ ή τη θρησκεία αυτή καθεαυτή.
<P>
Παρεμπιπτόντως, τα πλέον απεχθή καθεστώτα στην παγκόσμια ιστορία ήταν αυτά που επικαλούνταν τον εθνικό και διεθνή σοσιαλισμό, όπως συνεχίζει να κάνει η Κίνα σήμερα.
<P>
Επομένως, πρέπει να αποσαφηνίσουμε ένα πράγμα: τούτο το Σώμα δεν είναι το κατάλληλο μέρος για ιδεολογικές διαμάχες, ακόμη και σε σχέση με το ζήτημα του Ιράν. Το θέμα δεν αφορά την ιδεολογία· αφορά την οικουμενικότητα των ανθρωπίνων δικαιωμάτων. Αυτή η οικουμενικότητα των ανθρωπίνων δικαιωμάτων υπερβαίνει τις ιδεολογικές διαφορές. Δεν υπάρχουν ασιατικά ανθρώπινα δικαιώματα, δεν υπάρχουν ισλαμικά ανθρώπινα δικαιώματα που παρέχουν στους πολίτες λιγότερη ασφάλεια και ενδεχομένως επιδοκιμάζουν τη θανατική ποινή με τον ένα ή τον άλλο τρόπο. Είμαστε κατηγορηματικά αντίθετοι στη θανατική ποινή, είτε αυτή εφαρμόζεται στις "ΠΑ, είτε στην Κίνα, είτε στο Ιράν, δεν θεωρούμε όμως ίδιες αυτές τις χώρες. Πρέπει να είμαστε πολύ σαφείς για ένα πράγμα: το ιρανικό καθεστώς είναι ένα ολοκληρωτικό καθεστώς και θα θέλαμε να το δούμε να τερματίζεται.
<SPEAKER ID="222" NAME="Józef Pinior" AFFILIATION="PSE">
(PL) Κύριε Πρόεδρε, ο διεθνής νόμος είναι απολύτως σαφής. " θανατική ποινή δεν μπορεί να επιβάλλεται σε άτομα που ήταν κάτω των 18 όταν διέπραξαν ένα έγκλημα. Το Ιράν παραβιάζει αυτήν τη διεθνή νομοθεσία.
<P>
Θέλω να τονίσω ότι, ως κράτος, το Ιράν είναι συμβαλλόμενο μέρος σε διεθνείς συμβάσεις. Υπέγραψε κείμενα σε αυτό το πνεύμα. Τον φετινό Ιούλιο, 24 οργανώσεις για την προστασία των ανθρωπίνων δικαιωμάτων από ολόκληρο τον κόσμο κάλεσαν το Ιράν να αναστείλει τη χρήση της θανατικής ποινής στην επικράτειά του. Έξι ανήλικοι εκτελέστηκαν μέχρι τώρα στο Ιράν φέτος: αυτό φέρνει το σύνολο στους 26 από το 2005.
<P>
Κύριε Πρόεδρε, κύριε Επίτροπε, το Σώμα διεξήγαγε ήδη πολλές συζητήσεις για τον ωμό τρόπο με τον οποίο εφαρμόζεται ο νόμος στο Ιράν. Δεν μπορούμε να επιτρέψουμε να παραδοθούν στο Ιράν τα άτομα που επί του παρόντος βρίσκονται στο στρατόπεδο Ashraf, καθώς το κράτος δικαίου δεν ισχύει σε αυτήν τη χώρα.
<SPEAKER ID="223" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, η κατάσταση όσον αφορά τα ανθρώπινα δικαιώματα στο Ιράν δεν βελτιώνεται. Δύο άτομα απαγχονίστηκαν χθες, στο Arak και στο Boujerd, ενώ πολλοί ακόμα περιμένουν να εκτελεστεί η ποινή τους. Αρκετές χιλιάδες αντίπαλοι του καθεστώτος των Αγιατολάχ κρατούνται επί του παρόντος στο στρατόπεδο Ashraf. Είναι μέλη της οργάνωσης Μουτζαχεντίν του Λαού και απειλούνται με απέλαση από το Ιράκ. Για πολλούς από αυτούς, τούτο θα σήμαινε βέβαιο θάνατο. Οι δυνάμεις των "ΠΑ παρέχουν ασφάλεια για τους εγκλείστους του στρατοπέδου, σύμφωνα με την τέταρτη σύμβαση της Γενεύης. " σχεδιαζόμενη αλλαγή στο καθεστώς αυτών των δυνάμεων σημαίνει ότι, όπως δηλώνεται στην πρόταση ψηφίσματος, πρέπει να βρεθεί το συντομότερο δυνατό μια μακροπρόθεσμη λύση για τους ιρανούς πρόσφυγες που διαμένουν στο στρατόπεδο αυτό. Όσο έχω τον λόγο, θα ήθελα να υπενθυμίσω στο Σώμα για μία ακόμη φορά την ανάγκη να εφαρμοστούν δεόντως οι δικαστικές αποφάσεις και να αφαιρεθούν οι Μουτζαχεντίν από τον κατάλογο με τις τρομοκρατικές οργανώσεις.
<SPEAKER ID="224" NAME="Marek Aleksander Czarnecki" AFFILIATION="ALDE">
(PL) Κύριε Πρόεδρε, αυξάνεται ο αριθμός των δημόσιων εκτελέσεων στο Ιράν. Σύμφωνα με στοιχεία της Διεθνούς Αμνηστίας, κάθε χρόνο θανατώνονται περί τα 200 άτομα κατ' αυτόν τον τρόπο ενώπιον χιλιάδων θεατών. Στο Ιράν, η θανατική ποινή εφαρμόζεται σε περιπτώσεις βλασφημίας, θρησκευτικής αποστασίας, μοιχείας και πορνείας, μεταξύ άλλων. Οι πολύ αυστηρές ποινές για ανηθικότητα και θρησκευτική αποστασία οδήγησαν σε δικαιολογημένες διαμαρτυρίες από προασπιστές των ανθρωπίνων δικαιωμάτων εκτός Ιράν και από μεταρρυθμιστές πολιτικούς εντός της χώρας.
<P>
" Δύση δεν μπορεί να είναι απλά παθητικός παρατηρητής τόσο μακάβριων πράξεων. Το Ευρωπαϊκό Κοινοβούλιο πρέπει να καταδικάσει απερίφραστα τις δράσεις του ιρανικού καθεστώτος. Ταυτόχρονα, το Κοινοβούλιο πρέπει να υποστηρίξει τις ειρηνικές και μεταρρυθμιστικές φιλοδοξίες της αντιπολίτευσης, που εκπροσωπούν οι Μουτζαχεντίν του Λαού. Το λογικό αποτέλεσμα της δημοκρατικής μεταμόρφωσης της προαναφερόμενης οργάνωσης, της οποίας ηγείται η κ. Maryam Radjavi, θα ήταν να αφαιρεθεί από τον κατάλογο τρομοκρατικών οργανώσεων της Ευρωπαϊκής Ένωσης.
<SPEAKER ID="225" NAME="Dumitru Oprea" AFFILIATION="PPE-DE">
(RO) Σε ό,τι αφορά τα πράγματα από ψυχολογικής άποψης, έχει αποδειχθεί ότι οι σκληρές τιμωρίες ουδέποτε είχαν αναμορφωτικό ρόλο, αλλά προκαλούν μίσος, βία και την επιθυμία εκδίκησης κατά συνανθρώπων και κατά των αρχών. Δεν κάνω εκστρατεία υπέρ της ατιμωρησίας των ενόχων, αλλά υπέρ της μη χρήσης της θανατικής ποινής.
<P>
Ας μην λησμονούμε ότι οι άνθρωποι μπορούν να αναμορφωθούν μέσω προγραμμάτων επανεκπαίδευσης και κοινωνικής επανένταξης. Ας μην λησμονούμε ότι, στο Ιράν, οι νέοι κάτω των 18 υπόκεινται στη θανατική ποινή, παρόλο που τα διεθνή δικαιώματα, τα οποία οι Ιρανοί αναγνωρίζουν με την υπογραφή τους, δεν επιτρέπουν τέτοιες ωμότητες. Σε δεδομένη στιγμή, διαπιστώσαμε μια φρικτή κατάσταση, όταν μια ομάδα νέων από το Isfahan τιμωρήθηκε, διότι χόρευαν σε απαγορευτικά κοντινή μεταξύ τους απόσταση, λίγα εκατοστά ο ένας από τον άλλο.
<P>
Ως δάσκαλος, θα ήθελα να σας υπενθυμίσω ότι τα θετικά αποτελέσματα στην εκπαίδευση δεν μπορούν να εξασφαλιστούν μέσω φόβου, καταναγκασμών και σωματικής τιμωρίας.
<SPEAKER ID="226" NAME="Aloyzas Sakalas" AFFILIATION="PSE">
(EN) Κύριε Πρόεδρε, θέλω να επιστήσω την προσοχή των συναδέλφων στο γεγονός ότι στο Ιράν εκτελούνται εκατοντάδες άνθρωποι κάθε χρόνο. Αυτό είναι το αποτέλεσμα της αποτυχημένης πολιτικής που εφαρμόζει η Ένωσή μας έναντι του Ιράν τα τελευταία χρόνια.
<P>
Πρέπει να γνωρίζουμε ότι μόνο μια ισχυρή εσωτερική αντιπολίτευση στο Ιράν είναι ικανή να αλλάξει αυτήν την κατάσταση. Το ερώτημά μου σήμερα είναι γιατί η ΕΕ συνεχίζει να διατηρεί το κίνημα της ιρανικής αντιπολίτευσης σε μια μαύρη λίστα, παρά το γεγονός ότι τα βρετανικά δικαστήρια διέταξαν να απαλειφθεί από αυτήν τη λίστα; Δεν είναι πλέον καιρός να τηρήσει το Συμβούλιο, υπό την τρέχουσα Προεδρία, την υποχρέωση τήρησης του κράτους δικαίου και να απαλείψει οριστικά τα αντιπολιτευτικά κινήματα από τη μαύρη λίστα; Πιστεύω ότι η κ. Ferrero-Waldner δύναται να προβεί στα αναγκαία βήματα.
<SPEAKER ID="227" NAME="Ewa Tomaszewska" AFFILIATION="UEN">
(PL) Κύριε Πρόεδρε, το να καταδικάζεται σε θάνατο ένα δεκάχρονο παιδί είναι απλά απάνθρωπο. Το να χρησιμοποιούνται γερανοί ως αγχόνη αποτελεί έγκλημα και στρεβλή χρήση της τεχνολογίας. Επιπλέον, οι δημόσιες εκτελέσεις ενθαρρύνουν επιθετικές συμπεριφορές μεταξύ του πληθυσμού. Συζητήσαμε ήδη την κατάσταση στο Ιράν σε πολλές περιπτώσεις. Το Ιράν παραβιάζει με κυνικό τρόπο τις διεθνείς δεσμεύσεις τις οποίες προσυπέγραψε. Τα ψηφίσματά μας αποδεικνύονται αναποτελεσματικά. Ελπίζω ότι η Ευρωπαϊκή Επιτροπή θα εξετάσει το ενδεχόμενο επιβολής κυρώσεων ενόψει των εγκλημάτων που διαπράττουν οι κυβερνώντες το Ιράν εναντίον του ίδιου τους του έθνους.
<SPEAKER ID="228" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, το τρέχον ολοκληρωτικό καθεστώς στο Ιράν μπορεί να περιγραφεί με τον καλύτερο τρόπο ως ένα καθεστώς που έχει αναλάβει να οδηγήσει στον παραλογισμό του νόμου, προσέφυγε δε στην ψυχολογία του τρόμου. Ο νόμος λειτουργεί όταν οι άνθρωποι γνωρίζουν τι μπορεί να τιμωρηθεί, πρέπει όμως να διατηρείται μια αναλογικότητα. Υπάρχει ένα σχετικό ιστορικό παράδειγμα. Δεν υπήρχε κανένας απολύτως νόμος στη Σοβιετική Ρωσία, απλά η βούληση ενός μόνο παντογνώστη και της υπηρεσίας του, της KGB. " κατάσταση στο Ιράν είναι παράλογη, διότι η ποινή του θανάτου μπορεί να επιβληθεί για οτιδήποτε και για τα πάντα. Στο Ιράν δεν υπάρχουν δικαστήρια, λογική και κανονικές δίκες. Αυτός είναι ο λόγος που υποστηρίζω την έκκληση να μην παραδοθεί στο Ιράν κανένας πολιτικός πρόσφυγας, όπως αυτοί στο Ιράκ στους οποίους έγινε αναφορά προηγουμένως, ιδίως κανένας ανήλικος, διότι απλά θα σφαγιαστούν χωρίς δίκη.
<SPEAKER ID="229" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, νομίζω ότι αυτό είναι σίγουρα ένα από τα θλιβερότερα ζητήματα που άπτονται των παραβιάσεων των ανθρωπίνων δικαιωμάτων, συγκεκριμένα η θανατική ποινή - και ιδίως η θανατική ποινή που εκτελείται σε νέους ανθρώπους. Νομίζω ότι όλοι συμμεριζόμαστε την ίδια βαθιά, σοβαρή και αδήριτη ανάγκη να κάνουμε κάτι. Υπήρξε μια συζήτηση τον Ιούνιο για το ίδιο ζήτημα, ωστόσο από τον Ιούνιο μέχρι σήμερα η κατάσταση δυστυχώς δεν βελτιώθηκε, αλλά επιδεινώθηκε. " έκταση και η σοβαρότητα της ανησυχίας μας αντικατοπτρίζεται στον αυξανόμενο αριθμό δηλώσεων που δημοσιεύτηκαν επίσης από την Ευρωπαϊκή Ένωση μετά τη συζήτηση του Ιουνίου - οκτώ ακόμη μέχρι σήμερα.
<P>
Αναφερθήκατε σε πολλές περιπτώσεις και θα ήθελα και εγώ επίσης να αναφερθώ σε μερικές. Την περασμένη εβδομάδα, για παράδειγμα, μία ημέρα αφότου η ΕΕ εξέφρασε τη θλίψη της για τον απαγχονισμό του κ. Hejazi, ενός ανηλίκου, σημειώθηκε άλλη μία εκτέλεση εφήβου. Στις 26 Αυγούστου θανατώθηκε ο κ. Zaree στη φυλακή του Shiraz. Αυτό συνέβη παρά τις εκκλήσεις για χάρη, που έγιναν όχι μόνο από την Ευρωπαϊκή Ένωση αλλά και από ολόκληρο τον κόσμο, ιδίως από τον Ύπατο Εκπρόσωπο του Ο"Ε για τα Ανθρώπινα Δικαιώματα. " εκτέλεση του κ. Zaree ανέβασε τον αριθμό των εκτελέσεων ανηλίκων -όπως είπατε- από την αρχή της φετινής χρονιάς στον πολύ υψηλό αριθμό των έξι. Σύμφωνα με πληροφορίες, υπάρχουν πάνω από εκατό ανήλικοι θανατοποινίτες στο Ιράν. Δυστυχώς, ο συνολικός αριθμός θανατώσεων βαίνει αυξανόμενος. Καθώς μιλάμε, ένας ακόμη ανήλικος, ο κ. Soleimanian, αντιμετωπίζει άμεσα εκτέλεση. Το δικαιοστάσιο στις εκτελέσεις νέων, που αποφάσισε η ανώτατη δικαστική αρχή του Ιράν, παραβιάζεται κατάφωρα και επανειλημμένα από τους δικούς του δικαστές.
<P>
Σε ό,τι αφορά το ερώτημα για το στρατόπεδο Ashraf, πρέπει να ισχύσουν οι συμβάσεις της Γενεύης, όπως για κάθε άλλον. Στην περίπτωση της αναγκαστικής εκτόπισης στο Ιράν των διαμενόντων στο στρατόπεδο Ashraf, θα πρέπει να γίνουν οι αναγκαίες διαβήματα προς την κυβέρνηση του Ιράν. Προσπαθήσαμε επανειλημμένα είτε να μιλήσουμε ανοικτά είτε να δοκιμάσουμε τη διακριτική διπλωματία. Εγώ η ίδια σε κάθε ευκαιρία που ήλθε να με δει ο υπουργός Εξωτερικών ή ο Πρόεδρος του Κοινοβουλίου για άλλα θέματα -τα πυρηνικά θέματα- προέβαλα αυτό το ζήτημα μετ' επιτάσεως. Πετύχαμε μόνο σε μία περίπτωση και αυτό αφορούσε τον λιθοβολισμό γυναικών. Ανέκαθεν καταφερόμουνα εναντίον του, όπως όμως μπορείτε να φανταστείτε, τάσσομαι επίσης απερίφραστα εναντίον όσων συμβαίνουν σε νεαρά άτομα και, βέβαια, στη θανατική ποινή εν γένει. Ωστόσο, οι εκκλήσεις μας ηχούν στα ώτα των μη ακουόντων αρχών του Ιράν. Ενίοτε, λοιπόν, δεν έχουμε άλλη επιλογή παρά να καταφύγουμε στη λεγόμενη "διπλωματία του μεγαφώνου", που η Τεχεράνη διατείνεται ότι αποστρέφεται και απορρίπτει.
<P>
Το Ιράν πρέπει να αρθεί στο ύψος των ευθυνών του. " συμπεριφορά του δεν μπορεί παρά να ρίξει σκιά στην ήδη αμαυρωμένη διεθνή του φήμη. Χωρίς συγκεκριμένη βελτίωση της κατάστασης των ανθρωπίνων δικαιωμάτων, ο κοινός στόχος μας για την ανάπτυξη της σχέσης μεταξύ Ευρωπαϊκής Ένωσης και Ισλαμικής Δημοκρατίας του Ιράν δεν μπορεί να εξελιχθεί ομαλά, ακόμη και αν επιλυθεί το ζήτημα των πυρηνικών.
<P>
Ευελπιστώ ότι το Ευρωπαϊκό Κοινοβούλιο και όλοι οι κοινοτικοί εταίροι θα συμφωνήσουν σε αυτήν τη γραμμή και θα ενεργήσουν ανάλογα. Σήμερα, καλώ για μία ακόμη φορά τις αρχές της Ισλαμικής Δημοκρατίας του Ιράν να τηρήσουν απολύτως τις διεθνείς συμβάσεις στις οποίες το Ιράν είναι συμβαλλόμενο μέρος. Καλώ το Ιράν να λυπηθεί τις ζωές όλων των ανηλίκων που λιώνουν ακόμα στα κελιά των μελλοθάνατων. " όλη κατάσταση περί τα ανθρώπινα δικαιώματα είναι πράγματι πολύ δύσκολη. Όπως γνωρίζετε, είχαμε έναν διάλογο για τα ανθρώπινα δικαιώματα, δυστυχώς όμως αυτό δεν λειτούργησε. Επιχειρήσαμε να εργαστούμε μέσω της δημόσιας διπλωματίας και εργαζόμαστε στενά με τα κράτη μέλη της ΕΕ για να ακολουθήσουμε μια καλά συντονισμένη δημόσια διπλωματία. Κατανείμαμε 3 εκατομμύρια ευρώ για μια υπηρεσία τηλεοπτικών ειδήσεων στη γλώσσα φαρσί. Προσπαθούμε επίσης να εργαστούμε με την κοινωνία των πολιτών στο Ιράν, όμως τίθενται πολλά εμπόδια στον δρόμο μας.
<SPEAKER ID="230" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας της συζήτησης.
<P>
Γραπτές δηλώσεις (άρθρο 142 του Κανονισμού)
<SPEAKER ID="231" NAME="Glyn Ford  " AFFILIATION="PSE">
γραπτώς. - (EN) Αυτό το Κοινοβούλιο υποστηρίζει την πλήρη κατάργηση της θανατικής ποινής παντού στον κόσμο. Δυστυχώς, έχουμε να διανύσουμε μακρύ δρόμο. Πρέπει, επομένως, να σημειώσουμε όση πρόοδο μπορούμε. Επικροτούμε την αναστολή της χρήσης του λιθοβολισμού ως μέσου εκτέλεσης γυναικών στο Ιράν. Παρακινούμε τους Majlis να τροποποιήσουν κατεπειγόντως τη νομοθεσία, προκειμένου να διασφαλίσουμε ότι δεν θα εκτελεστεί κανένας για εγκλήματα που διέπραξε όταν ήταν ηλικίας μικρότερης των 18 ετών.
<P>
Πρέπει, επίσης, να καταδικάσουμε τη φυλάκιση και τη δίωξη ιρανών πολιτών που κάνουν εκστρατεία για τα ανθρώπινα δικαιώματα και για την κατάργηση της θανατικής ποινής. Υπό τις παρούσες συνθήκες, καλούμε τις ιρακινές αρχές και τις αρχές των "ΠΑ να μην παραδώσουν διά της βίας στο Ιράν πρόσφυγες και αιτούντες άσυλο και να εργαστούν για την εξεύρεση μακροπρόθεσμης λύσης στην κατάσταση που αντιμετωπίζουν αυτοί οι άνθρωποι, οι οποίοι επί του παρόντος είναι ξεχασμένοι στο στρατόπεδο Ashraf.

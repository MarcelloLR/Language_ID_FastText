<CHAPTER ID="005">
Δήλωση της Προεδρίας 
<SPEAKER ID="062" NAME="Πρόεδρος">
Εξ ονόματος του Ευρωπαϊκού Κοινοβουλίου επιθυμώ να απευθύνω ένα μήνυμα αλληλεγγύης στα θύματα του τυφώνα Gustav στην Καραϊβική.
<P>
Εκατό περίπου άνθρωποι έχασαν τη ζωή τους στη Δομινικανή Δημοκρατία, την Αϊτή, την Τζαμάικα, τα νησιά Καϊμάν και την Κούβα, και χιλιάδες άλλοι είναι τώρα άστεγοι. Για μια ακόμη φορά οι πολίτες αυτών των αναπτυσσόμενων χωρών με τις οποίες διατηρούμε στενούς δεσμούς μέσω της Συμφωνίας του Κοτονού -η ομάδα των χωρών ΑΚΕ- υποφέρουν από τον όλεθρο που προκάλεσε μια νέα φυσική καταστροφή σε αυτές τις περιοχές.
<P>
" Ευρωπαϊκή Ένωση παρακολουθεί εκ του σύνεγγυς την κατάσταση στις περιοχές που επλήγησαν και αποστέλλει ανθρωπιστική βοήθεια. Το Ευρωπαϊκό Κοινοβούλιο, φυσικά, παρακολουθεί στενά την παροχή ανθρωπιστικής συνδρομής σε χώρες της περιοχής, ιδιαίτερα μέσω του έργου της Επιτροπής Ανάπτυξης και της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ

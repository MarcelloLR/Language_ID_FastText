<CHAPTER ID="021">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="142" NAME="Πρόεδρος">
Ακολουθούν οι παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="143" NAME="Εμμανουήλ Αγγελάκας" AFFILIATION="PPE-DE">
Κύριε Πρόεδρε, τον τελευταίο καιρό πληθαίνουν οι φωνές στην Ευρωπαϊκή Ένωση που υποστηρίζουν την ανάγκη επέκτασης της χρήσης της πυρηνικής ενέργειας για ειρηνικούς σκοπούς και πρώτιστα για την κάλυψη των ενεργειακών αναγκών στην Ευρώπη.
<P>
Με δεδομένη την ανεξέλεγκτη αύξηση της τιμής του πετρελαίου, την αυξημένη ζήτηση από μια σειρά χωρών των οποίων η οικονομία αναπτύσσεται ταχύτατα, τις περιφερειακές αναταραχές σε πετρελαιοπαραγωγές χώρες, καθώς και με δεδομένο το γεγονός ότι οι ανανεώσιμες πηγές ενέργειας ή το φυσικό αέριο θα καλύψουν κατά ένα ποσοστό τις ενεργειακές ανάγκες της Ευρώπης, το θέμα της δημιουργίας πυρηνικών εργοστασίων τίθεται επί τάπητος.
<P>
Πολλά είναι όμως τα ερωτήματα που βασανίζουν τους Ευρωπαίους πολίτες. Είναι εγγυημένη η ασφαλής λειτουργία πυρηνικών εργοστασίων; Υπάρχουν τα κατάλληλα συστήματα που εγγυώνται την έγκαιρη προειδοποίηση σε περίπτωση προβλήματος στη λειτουργία; Και τέλος, πόσο ασφαλής είναι η διαχείριση των πυρηνικών αποβλήτων; Για όλα αυτά κρίνω σκόπιμο να διεξαχθεί, με πρωτοβουλία του Ευρωπαϊκού Κοινοβουλίου και σε συνεργασία με την Επιτροπή, διάλογος που θα καταλήγει σε σαφή συμπεράσματα που δεν θα προκαλούν σύγχυση στους Ευρωπαίους πολίτες. Καλώ τη Γαλλική Προεδρία να θέσει το θέμα αυτό ως σημαντική προτεραιότητα στην Ατζέντα.
<SPEAKER ID="144" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, αγαπητοί συνάδελφοι, θα ήθελα να επιστήσω την προσοχή σας σε ένα ζήτημα που μας καθιστά υπεύθυνους για το μέλλον της Ευρωπαϊκής Ένωσης και ολόκληρου του κόσμου, δηλαδή την εμπορία παιδιών.
<P>
Στον 21ο αιώνα, την εποχή της υψηλής τεχνολογίας και της προόδου, το πρόβλημα αυτό παραμένει και είναι υπερβολικά απάνθρωπο και βάναυσο για να το αγνοούμε ή να το συγχέουμε με άλλα προβλήματα. " εμπορία παιδιών υπάρχει. Πρόκειται για καταπάτηση όχι μόνο των ανθρωπίνων δικαιωμάτων αλλά και του μέλλοντος.
<P>
" ζωή κάθε παιδιού αποτελεί ευλογία και η καταστροφή της έγκλημα κατά της ανθρωπότητας. " εμπορία παιδιών έχει φριχτές συνέπειες, αποκαλείται "σύγχρονη σκλαβιά" και αυτό που την ακολουθεί είναι σωματική και ψυχική κακομεταχείριση, σεξουαλική εκμετάλλευση και ανθρωποκτονία.
<P>
Πρέπει να ενώσουμε τις προσπάθειές μας και να συνεργαστούμε στο πλαίσιο μιας κοινής πολιτικής με σκοπό τη μείωση και την ελαχιστοποίησή της. " Ευρωπαϊκή Επιτροπή πρέπει να θεσπίσει ένα ξεχωριστό πρόγραμμα και ένα σχέδιο δράσης στο πλαίσιο της στρατηγικής για τα παιδιά και να εφαρμόσει τα μέτρα που είναι αναγκαία για τη θέσπιση κοινών δομών και πολιτικής.
<SPEAKER ID="145" NAME="Cristian Silviu Buşoi" AFFILIATION="ALDE">
(RO) Κύριε Πρόεδρε, αγαπητοί συνάδελφοι, η ευρωπαϊκή εξάρτηση από την εισαγωγή καυσίμων υδρογόνου έχει αυξηθεί, οι τιμές του πετρελαίου έχουν φτάσει σε ανησυχητικό επίπεδο και η ΕΕ είναι εξαιρετικά ευάλωτη απέναντι στις χώρες του ΟΠΕΚ και τη Ρωσία.
<P>
Είναι αναγκαίο να προσεγγίσουμε από κοινού τις διεθνείς σχέσεις στον ενεργειακό τομέα. Οι διμερείς συμφωνίες μεταξύ κρατών μελών και τρίτων χωρών πρέπει να ενισχύσουν την κοινή ευρωπαϊκή προσέγγιση και όχι να την αποδυναμώσουν. Οι συμφωνίες που έχουν υπογραφεί από την Ιταλία, την Ουγγαρία και τη Βουλγαρία με τη Ρωσία σχετικά με την κατασκευή του αγωγού South STREAM, ενός αγωγού σχεδιασμένου για την αποφυγή ενός κράτους μέλους, όπως είναι η Ρουμανία, χωρίς κανένα οικονομικό αίτιο, επηρεάζουν σοβαρά τη συνοχή της ευρωπαϊκής ενεργειακής πολιτικής και εκφράζουν πολιτικές στρατηγικές που πρέπει να αποφεύγονται μεταξύ των κρατών μελών. Περίμενα από την Ευρωπαϊκή Επιτροπή να λάβει πιο αυστηρή θέση και να καταδικάσει αυτή την κατάσταση.
<P>
Όσον αφορά τη νομοθεσία σχετικά με την ενεργειακή ασφάλεια που πρόκειται να εγκριθεί κατά το δεύτερο μισό του τρέχοντος έτους, θεωρώ ότι θα έπρεπε να επιδείξουμε επίπεδο φιλοδοξίας παρόμοιο με εκείνο της νομοθεσίας που φέρει τον τίτλο "Ενέργεια - Κλιματικές αλλαγές". " αρχή της ομοφωνίας πρέπει να καταστεί λειτουργική και η Επιτροπή πρέπει να προτείνει μηχανισμό που θα αφορά τις συμφωνίες με τρίτες χώρες και θα αντλήσει ενδεχομένως έμπνευση από τον τομέα της πυρηνικής ενέργειας. Εάν επιθυμούμε να επιτύχουμε, πρέπει να δράσουμε από κοινού.
<SPEAKER ID="146" NAME="Milan Horáček" AFFILIATION="Verts/ALE">
(DE) Κύριε Πρόεδρε, την προηγούμενη Κυριακή ακραίοι εθνικιστές ξυλοκόπησαν άγρια ομοφυλόφιλους κατά τη διάρκεια πορείας για την ειρήνη που πραγματοποιήθηκε στη Μόσχα, αποτυπώνοντας και πάλι στη συνείδησή μας την εικόνα της Ρωσίας ως ανελεύθερης χώρας. Εξακολουθούν να γίνονται διακρίσεις σε βάρος των ομοφυλοφίλων ανδρών και γυναικών σε μεγάλο βαθμό. Πρόσφατα, ο γερμανός πολιτικός του κόμματος των Πρασίνων Volker Beck ξυλοκοπήθηκε και συνελήφθη κατά τη διάρκεια πορείας. Δεν σταματούμε να επισημαίνουμε πόσο κακή είναι η οργάνωση της κοινωνίας των πολιτών στη Ρωσία.
<P>
Στα τέλη Ιουνίου πρόκειται να διεξαχθούν επιτέλους διαπραγματεύσεις στη Σιβηρία σχετικά με μία νέα συμφωνία ΕΕ-Ρωσίας. Το χρωστούμε στον λαό της Ρωσίας και στους λαούς άλλων αυταρχικών καθεστώτων να μην επιτρέψουμε το ζήτημα της ενεργειακής ασφάλειας να επισκιάσει όλους τους άλλους τομείς. Τα ανθρώπινα δικαιώματα και οι βασικές δημοκρατικές ελευθερίες πρέπει να διαμορφώνουν τη βάση της νέας αυτής συμφωνίας.
<SPEAKER ID="147" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, ο πολωνικός τομέας της ναυπηγίας απειλείται με ολοκληρωτικό κλείσιμο επειδή η Ευρωπαϊκή Επιτροπή απαιτεί την επιστροφή των ποσών που παρασχέθηκαν μέσω κρατικής ενίσχυσης. Το αποτέλεσμα αυτού είναι ότι χιλιάδες εργαζόμενοι στη Βαλτική θα χάσουν τις θέσεις εργασίας τους και δεκάδες χιλιάδες εργαζόμενοι στα εργοστάσια που συνεργάζονται με τα ναυπηγεία, τόσο στην Πολωνία όσο και σε άλλες χώρες της ΕΕ, θα μείνουν επίσης άνεργοι.
<P>
" Ευρωπαϊκή Επιτροπή κρύβεται πίσω από το σύνθημα του ελεύθερου ανταγωνισμού και δεν παραδέχεται ότι, κατά την περίοδο της τεράστιας παγκόσμιας ανόδου των τιμών, ορισμένοι κλάδοι της οικονομίας πρέπει να προστατεύονται, όπως συμβαίνει σε χώρες της Ασίας. " Ευρωπαϊκή Επιτροπή αρνείται να θυμηθεί ότι τα ανατολικά κρατίδια της Γερμανίας έλαβαν περισσότερο από ενάμισι δισεκατομμύριο μάρκα από τη γερμανική κυβέρνηση υπό μορφή κρατικής ενίσχυσης, και ότι αυτή περιλάμβανε και ναυπηγεία που βρίσκονται στη Βαλτική.
<P>
Ερωτώ εάν οι πολίτες και ο τόπος όπου ξεκίνησε το κίνημα της αλληλεγγύης -η πτώση του τείχους του Βερολίνου, η απελευθέρωση της Ευρώπης- πρέπει να πέσουν θύματα των αυθαίρετων αποφάσεων που λαμβάνονται στις Βρυξέλλες προς όφελος των κερδοσκόπων, οι οποίοι επιχειρούν να χτίσουν περιουσίες στα συντρίμμια των ναυπηγείων. Ζητούμε από την Ευρωπαϊκή Επιτροπή να λάβει αποφάσεις που θα επιτρέψουν τη διάσωση και την ανάπτυξη του κλάδου των ναυπηγείων στην Πολωνία.
<SPEAKER ID="148" NAME="Věra Flasarová" AFFILIATION="GUE/NGL">
(CS) Κυρίες και κύριοι, θα ήθελα την υποστήριξή σας όσον αφορά την αναθεώρηση του κανονισμού (ΕΚ) αριθμ. 318/2007 της Επιτροπής, ή την επιστροφή στο αρχικό περιεχόμενό της του 2005, εξαιτίας αιτημάτων από οργανώσεις εκτροφής που ασχολούνται με το εμπόριο εξωτικών πτηνών στη Γερμανία, τις Κάτω Χώρες, το Βέλγιο και την Τσεχική Δημοκρατία. " τροπολογία αφορά βασικά την απαγόρευση στις εισαγωγές εξωτικών πτηνών από την άγρια φύση προς την Ένωση. Λαμβάνοντας υπόψη τις πρακτικές απόψεις της εκτροφής μικρών πτηνών, οι όροι που επιβάλλονται σχετικά με την εισαγωγή τους δύσκολα πληρούνται. Είναι προφανές ότι η υστερία των μέσων επικοινωνίας γύρω από την γρίπη των πτηνών χρησιμοποιήθηκε για την έγκριση της παραπάνω τροπολογίας. " ΕΕ διαθέτει σύστημα εγκαταστάσεων απομόνωσης μέσω των οποίων διακόπτεται η πορεία των νόσων των πτηνών που συνιστούν απειλή για τον άνθρωπο. Σε αρκετές περιπτώσεις, οι εκτροφείς έχουν βοηθήσει στην επιστροφή διαφόρων ζωικών ειδών στην άγρια φύση. Σέβονται τον νόμο που προστατεύει τα περισσότερα ζώα που κινδυνεύουν με εξαφάνιση και αναφέρονται στη σύμβαση διεθνούς εμπορίας ειδών της άγριας πανίδας και χλωρίδας που κινδυνεύουν να εξαφανιστούν. " απαγόρευση οδηγεί μόνο σε πιέσεις από την αντίθετη πλευρά και προσπάθειες παράκαμψης του νόμου. " μαύρη αγορά θα απογειωθεί, η λαθρεμπορία θα ανθίσει και οι τιμές των πτηνών θα αυξηθούν. Ενδέχεται επίσης να αυξηθούν και οι κίνδυνοι για την υγεία. Εφόσον τηρούνται οι πρότυποι και δοκιμασμένοι κτηνιατρικοί κανονισμοί, συμπεριλαμβανομένης της Σύμβασης της Ουάσιγκτον περί διεθνούς εμπορίας ειδών της άγριας πανίδας και χλωρίδας που κινδυνεύουν να εξαφανιστούν, δεν υπάρχει καμία ανάγκη διατήρησης του εν λόγω κανονισμού.
<SPEAKER ID="149" NAME="Urszula Krupa" AFFILIATION="IND/DEM">
(PL) Κύριε Πρόεδρε, θα ήθελα να κάνω χρήση του βήματος του Ευρωπαϊκού Κοινοβουλίου για να διαμαρτυρηθώ σχετικά με την παράνομη καταγγελία της σύμβασης του Εθνικού Ταμείου Περιβαλλοντικής Προστασίας, που υπόκειται στην πολωνική κυβέρνηση, με το ίδρυμα Lux Veritatis Foundation για την υλοποίηση γεωθερμικής επένδυσης στην πόλη Toruń, με ταυτόχρονη ανακοίνωση ότι δεν θα υπάρξει αποζημίωση για τα τεράστια ποσά που έχει δαπανήσει το ίδρυμα για την επένδυση αυτή. Οι συνθήκες υποδεικνύουν ότι η απόφαση αυτή υπαγορεύθηκε από πολιτικά συμφέροντα, και έρχεται σε αντίθεση όχι μόνο προς το εγχώριο πολωνικό δίκαιο, αλλά και προς το κοινοτικό, πράγμα που αποδεικνύει ότι στο όνομα της μάχης εναντίον εκείνων που ο λαός θεωρεί πολιτικούς αντιπάλους, δεν τηρείται ο νόμος και δεν παρέχεται υποστήριξη για τις ανανεώσιμες μορφές ενέργειας, κάτι που επίσης αποτελεί παραβίαση της θεμελιώδους αρχής της ΕΕ για την απαγόρευση των διακρίσεων για πολιτικούς ή θρησκευτικούς λόγους. Οι πρώην αρχές του Εθνικού Ταμείου Περιβαλλοντικής Προστασίας και Διαχείρισης των Υδάτων αναφέρουν ότι η αίτηση του ιδρύματος Lux Veritatis ελέγχθηκε πολύ προσεκτικά και δεν βρέθηκε να παρουσιάζει ελλείψεις από οποιαδήποτε άποψη.
<SPEAKER ID="150" NAME="Irena Belohorská" AFFILIATION="NI">
(SK) Κυρίες και κύριοι, θα ήθελα να σας ενημερώσω σχετικά με ένα γεγονός που έλαβε χώρα πρόσφατα στο "νωμένο Βασίλειο. Πολίτης από τη Σλοβακία, ο οποίος εργαζόταν νομίμως εκεί υπερέβη την προθεσμία ανανέωσης της εγγραφής του οχήματός του κατά τέσσερις ημέρες και για το παράπτωμα αυτό η βρετανική αστυνομία απείλησε να του καταστρέψει το όχημα. Ενώ διενεργούσαν την έρευνά τους, οι αστυνομικοί συμπεριφέρονταν με ξενοφοβικό και προσβλητικό τρόπο, εκμεταλλευόμενοι την παθητική του γνώση της αγγλικής γλώσσας. Όλα του τα έγγραφα κατασχέθηκαν χωρίς εμφανή λόγο, του δόθηκε απόκομμα από μια εφημερίδα αντί για επίσημο έγγραφο που να πιστοποιεί την κατάσχεση του οχήματος ενώ τα έγγραφά του, όπως η ευρωπαϊκή ασφάλεια του αυτοκινήτου του (Πράσινη κάρτα) ή η σλοβακική άδειά του, δεν έγιναν ούτε αυτά δεκτά από τις βρετανικές αρχές. Για το παράπτωμα αυτό, και αναφέρομαι σε ένα απλό παράπτωμα, η βρετανική αστυνομία και οι αρχές απείλησαν να καταστρέψουν το όχημά του.
<P>
Θα ήθελα να εκφράσω την ευγνωμοσύνη μου προς τον συνάδελφο, κ. Chris Davies για τη βοήθειά του στην έρευνα αυτού του ατυχούς συμβάντος καθώς και προς τους άλλους βρετανούς βουλευτές που έδειξαν ενδιαφέρον για την υπόθεση. Θεωρώ ότι τέτοιου είδους συμπεριφορά από τη βρετανική αστυνομία αποτελεί μεμονωμένο επεισόδιο και ότι μία τέτοια στάση απέναντι σε πολίτες που εργάζονται νόμιμα στο "νωμένο Βασίλειο αποτελεί εξαίρεση και όχι κανόνα. " προθεσμία για την επιστροφή του οχήματος εξέπνευσε χτες, και μέχρι στιγμής δεν διαθέτουμε πληροφορίες σχετικά με το αν το όχημα καταστράφηκε ή όχι. Σε κάθε περίπτωση, ο πολίτης μας στερείται το όχημά του παρόλο που οι βρετανικές αρχές έχουν λάβει όλα τα αναγκαία έγγραφα.
<SPEAKER ID="151" NAME="Petya Stavreva" AFFILIATION="PPE-DE">
(BG) Κύριε Πρόεδρε, κύριοι βουλευτές του Ευρωπαϊκού Κοινοβουλίου, σε δέκα ημέρες, στις 14 Ιουνίου 2008, η Βουλγαρία θα αποτίσει φόρο τιμής στη μνήμη και το έργο ζωής του Alexander Stamboliiski, πρωθυπουργού, μεταρρυθμιστή και ηγέτη του αγροτικού κινήματος στη χώρα.
<P>
Ανέλαβε την εξουσία στη Βουλγαρία το 1919, μετά από δύο εθνικές τραγωδίες, και αφιέρωσε τις προσπάθειές του στον εθνικό σκοπό, που ήταν ο εκσυγχρονισμός και η δημοκρατική μεταρρύθμιση της χώρας. Ανατράπηκε μετά από πραξικόπημα που πραγματοποιήθηκε το 1923. Σκοτώθηκε με πολύ βάρβαρο τρόπο αλλά παρέμεινε αθάνατος εξαιτίας των ιδεών του σχετικά με μια ελεύθερη και ανεξάρτητη Βουλγαρία στον δρόμο της δημιουργίας και ένταξης στην Ευρώπη.
<P>
Τα μαθήματα του Stamboliiski στη διακυβέρνηση μοιάζουν να έχουν ιδιαίτερη μεγάλη σημασία σήμερα, 85 χρόνια μετά τον τραγικό θάνατό του, με τη Βουλγαρία να αποτελεί μέλος της Ευρωπαϊκής Ένωσης. " προστασία των εθνικών συμφερόντων στο πλαίσιο της μεγάλης ευρωπαϊκής οικογένειας, η διατήρηση της εθνικής ταυτότητας παράλληλα με την ταχεία προσαρμογή στη νέα πραγματικότητα πρέπει να ενώσουν τις προσπάθειες όλων μας, πολιτών της ενωμένης Ευρώπης, για τους οποίους οι αξίες δεν αποτελούν απλά κενό γράμμα αλλά έναν τρόπο συμπεριφοράς, μια νοοτροπία και μια κοινωνική αντίδραση.
<SPEAKER ID="152" NAME="Iliana Malinova Iotova" AFFILIATION="PSE">
(BG) Κύριε Πρόεδρε, τα βουλγαρικά επιχειρησιακά προγράμματα στο πλαίσιο των ταμείων της ΕΕ ήταν μεταξύ των πρώτων που εγκρίθηκαν από την Επιτροπή για την περίοδο από το 2007 ως το 2013.
<P>
Οφείλουμε να παραδεχτούμε ότι, όντας νέο κράτος μέλος, είμαστε αντιμέτωποι με αρκετές δυσκολίες ως προς την εφαρμογή τους. Τα προβλήματα ποικίλλουν από την ανεπαρκή πληροφόρηση ως τις παρατυπίες, ακόμα και την κατάχρηση των πόρων από τα ταμεία της ΕΕ- "διαταραχές" που εμφανίζονται σε όλα τα κράτη μέλη της ΕΕ.
<P>
" βουλγαρική κυβέρνηση θεωρεί ότι η απορρόφηση των πόρων αποτελεί σημαντική αποστολή και αυτό έχει προκαλέσει έντονες μεταρρυθμίσεις σε όλους τους φορείς που είναι υπεύθυνοι για τους πόρους της ΕΕ. Διορίσθηκε μάλιστα αναπληρωτής υπουργός για να διασφαλισθεί ο γενικός συντονισμός της διαδικασίας.
<P>
Τα μη ικανοποιητικά αποτελέσματα της μέχρι στιγμής απορρόφησης των πόρων αποτελούν επιχείρημα στο πλαίσιο μιας σφοδρής εκστρατείας της εγχώριας αντιπολίτευσης που έχει επανειλημμένα προσπαθήσει να απαξιώσει τη χώρα, ακόμα και εδώ, στην Ολομέλεια του Ευρωπαϊκού Κοινοβουλίου.
<P>
Οι αναφορές σε ανώνυμες πηγές που προβλέπουν μια αποκαλυπτική έκθεση της Επιτροπής για τη Βουλγαρία τον Ιούλιο, ακόμα και πριν από την έναρξη της σύνταξής της, αποτελούν ένδειξη εγχώριων πολιτικών σκοπιμοτήτων αλλά δεν συμβάλλουν στην επίλυση των προβλημάτων. Δυστυχώς, το μόνο που καταφέρνουν είναι η αμαύρωση του καλού ονόματος της χώρας μου. Θα ήθελα να δηλώσω ρητά ότι το βουλγαρικό κράτος εφαρμόζει καινοτόμα μέτρα στους αντίστοιχους τομείς και είναι αποφασισμένο να υπερβεί τα υφιστάμενα προβλήματα.
<SPEAKER ID="153" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, γνωρίζετε πιθανότατα ότι τα κτίρια του Ευρωπαϊκού Κοινοβουλίου στο Στρασβούργο περιέχουν μεγαλύτερη παρουσία αμίαντου από ό,τι είχε αρχικά προβλεφθεί. Εργασίες αναβάθμισης και, πιο πρόσφατα, αφαίρεσης του αμίαντου εκτελούνται από το 2004 - προφανώς ενώ τα κτίρια χρησιμοποιούνταν. Αυτό αποτελεί, κατά τη γνώμη μου, λανθασμένη και επικίνδυνη συμπεριφορά, διότι κάθε εργασία που εκτελείται σε κατασκευές που περιέχουν αμίαντο απελευθερώνει αναπόφευκτα στην ατμόσφαιρα καρκινογόνες ίνες.
<P>
Άποψή μου είναι ότι το Ευρωπαϊκό Κοινοβούλιο στο Στρασβούργο δεν πρέπει να χρησιμοποιείται εκτός κι εάν και μέχρις ότου αφαιρεθεί όλος ο αμίαντος και τα κτίρια απολυμανθούν ενδελεχώς. Με γνώμονα τη δημόσια υγεία και ασφάλεια, ζητώ από τον Πρόεδρο του παρόντος Κοινοβουλίου να προβεί όσο το δυνατόν συντομότερα σε ολοκληρωμένη δήλωση σχετικά με το ζήτημα της αφαίρεσης του αμίαντου από το Ευρωπαϊκό Κοινοβούλιο στο Στρασβούργο.
<SPEAKER ID="154" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, σήμερα αντιμετωπίζουμε μεγάλη κρίση στον τομέα της αλιείας σε ολόκληρη την Ευρωπαϊκή Ένωση, η οποία καθιστά αναγκαία την ταχεία αντίδραση των ευρωπαϊκών θεσμικών οργάνων. Θεωρώ ότι είναι ουσιώδες να δημιουργήσουμε μια τριμερή επιτροπή που θα περιλαμβάνει τις δημόσιες αρχές, τις ενώσεις και τους πλοιοκτήτες.
<P>
Για να επιλυθεί μια και καλή η κρίση δεν μπορούμε να καλύψουμε τις ρωγμές με χαρτί, πρέπει να διαμορφώσουμε μια ολοκληρωμένη, διαρθρωτική πρόταση που θα καλύπτει κάθε πτυχή της εν λόγω κρίσης. Υποστηρίζουμε προφανώς την υπεύθυνη αλιεία. Πρέπει να επιλύσουμε το ζήτημα της εμπορίας των προϊόντων, να ασχοληθούμε με την έλλειψη πληρωμάτων στους στόλους και να διασφαλίσουμε τις δίκαιες σχέσεις απασχόλησης καθώς και έναν τρόπο εξόδου των εργαζομένων από την επισφαλή αυτή θέση.
<P>
Θεωρώ ότι είναι πολύ σημαντικό επί του παρόντος το Ευρωπαϊκό Κοινοβούλιο να υποστηρίξει την εξεύρεση κάποιας λύσης για την έξοδο από αυτή την κρίση, η οποία επηρεάζει επίσης αρνητικά την ποιότητα της απασχόλησης. Άλλωστε, πρέπει να είμαστε σε θέση να αντιμετωπίζουμε κάθε κατάσταση που τυχόν προκύψει.
<SPEAKER ID="155" NAME="Gerard Batten" AFFILIATION="IND/DEM">
Κύριε Πρόεδρε, μέλος της εκλογικής μου περιφέρειας στο Λονδίνο, ο κ. Budd Margolis με ενημέρωσε ότι λιθουανή συγγενής του, η Rachel Margolis, εξέδωσε τα απομνημονεύματά της όπου περιγράφει τα βιώματά της από τον Δεύτερο Παγκόσμιο Πόλεμο. Δραπέτευσε από το γκέτο της Βίλνας και, στη συνέχεια, συνεργάστηκε με τους αντάρτες στον αγώνα κατά των Ναζί. Οι λιθουανικές αρχές χρησιμοποιούν τώρα τα απομνημονεύματά της ως ενδείξεις για την ποινική δίωξη εβραίων ανταρτών που ζουν ακόμα ως εγκληματιών πολέμου. Μεταξύ αυτών περιλαμβάνεται ο Yitzhak Arad, ο πρώην διευθυντής του ισραηλινού Κέντρου για το Ολοκαύτωμα, και η Fania Brancovskaja, η βιβλιοθηκάριος στο Εβραϊκό Ινστιτούτο του Πανεπιστημίου της Βίλνας.
<P>
" Λιθουανία είναι υποχρεωμένη να ασκήσει ποινική δίωξη στους επιζήσαντες εγκληματίες του Δεύτερου Παγκόσμιου Πολέμου, αλλά μέχρι στιγμής δεν έχει ασκήσει καμία τέτοια δίωξη. Οι εβραίοι αντάρτες που πολέμησαν εναντίον των Γερμανών και των συνεργατών τους θεωρούνται από ορισμένους στη Λιθουανία ως προδότες.
<P>
Εκ μέρους πολλών εβραίων και μη μελών της εκλογικής μου περιφέρειας, ρωτώ το εξής: ποια δικαιοσύνη διώκει εβραίους αντάρτες που πολέμησαν εναντίον των Ναζί, τη στιγμή που οι δολοφόνοι των Εβραίων παραμένουν ατιμώρητοι;
<SPEAKER ID="156" NAME="Jim Allister" AFFILIATION="NI">
Κύριε Πρόεδρε, σε ολόκληρη την Ευρώπη γινόμαστε μάρτυρες απολύτως δικαιολογημένων διαμαρτυριών από ψαράδες σχετικά με τις υπερβολικά υψηλές τιμές των καυσίμων. Ορισμένες κυβερνήσεις ανέλαβαν τις ευθύνες τους, ενώ άλλες, όπως εκείνη της χώρας μου, όχι.
<P>
Υποτίθεται ότι διαθέτουμε κοινή πολιτική αλιείας, αλλά σε πολλές περιφέρειες της Ευρώπης η προσέγγιση μόνο κοινή δεν είναι. Στην εκλογική μου περιφέρεια, ντόπιοι ιδιοκτήτες μικρών μηχανότρατων πληρώνουν για καύσιμα πάνω από 2.000 ευρώ ημερησίως. Το αίτημά τους για βραχυπρόθεσμη κρατική ενίσχυση έπεσε στο κενό, παρόλο που η τοπική υπουργός έχει τη δυνατότητα να καταβάλλει ενίσχυση de minimis σύμφωνα με τους κρατικούς κανόνες. Αρνήθηκε όμως αναίσχυντα να το κάνει. Ωστόσο, στη Γαλλία και την Ισπανία έχει ληφθεί δράση από την κυβέρνηση.
<P>
Πώς είναι δυνατόν να υπάρξει βιώσιμη κοινή πολιτική για την αλιεία, όταν υπάρχουν τόσο μεγάλες ανισότητες ως προς ένα βασικό αγαθό, όπως είναι τα καύσιμα; Καταγγέλλω την αδιαφορία της υπουργού Gildernew και ζητώ όχι μόνο βραχυπρόθεσμη κρατική ενίσχυση αλλά και μια μακροπρόθεσμη στρατηγική καυσίμων για τον τομέα της αλιείας μας.
<SPEAKER ID="157" NAME="Jim Higgins" AFFILIATION="PPE-DE">
(GA) Κύριε Πρόεδρε, η ιρλανδική κυβέρνηση πρόκειται να εγκαινιάσει εθνικό σχέδιο για την ευρυζωνικότητα. Ευρυζωνικότητα δεν διατίθεται στο 10% της χώρας και η πλειονότητα αυτού του 10% βρίσκεται στην περιφέρεια από όπου κατάγομαι - τις δυτικές και κεντρικές περιοχές. Παρότι η ευρυζωνικότητα αναπτύσσεται, ο βαθμός ανάπτυξής της δεν είναι ικανοποιητικός και δεν συμπίπτει με τον μέσο όρο της Ευρωπαϊκής Ένωσης.
<P>
Στην Ιρλανδία υπάρχει διαθεσιμότητα ευρυζωνικών συνδέσεων σε ποσοστό 86% σε αστικές περιοχές, αλλά η διαθεσιμότητα στην ύπαιθρο είναι πολύ μικρότερη. Κάτι πρέπει να γίνει. Ζηλεύουμε την κατάσταση στον Βορρά της χώρας, όπου ευρυζωνικότητα είναι διαθέσιμη παντού. Θα ήθελα να ζητήσω από την Ευρωπαϊκή Επιτροπή να ασκήσει πίεση στην ιρλανδική κυβέρνηση, ούτως ώστε να επιτύχουμε τους στόχους του προγράμματος της Λισαβόνας.
<SPEAKER ID="158" NAME="Cătălin-Ioan Nechifor" AFFILIATION="PSE">
(RO) Σύντομα θα δημοσιευθούν οι εκθέσεις της Ευρωπαϊκής Επιτροπής που αφορούν την πρόοδο που έχει σημειωθεί στη Ρουμανία και τη Βουλγαρία όσον αφορά τη μεταρρύθμιση της δικαιοσύνης.
<P>
Σήμερα, ενάμισι χρόνο μετά την ένταξη, ολοένα περισσότεροι δυσαρεστημένοι πολίτες μιλούν σε ευρωπαϊκό επίπεδο και επισημαίνουν ότι η πρόοδος που έχει επιτευχθεί μέχρι στιγμής θεωρείται ασήμαντη σε σύγκριση με τους προβλεπόμενους στόχους. Παρόλο που ορισμένοι εμπειρογνώμονες υποστηρίζουν ότι η Ρουμανία και η Βουλγαρία θα έπρεπε να είχαν γίνει δεκτές για ένταξη στην ΕΕ πολύ νωρίτερα, εγώ θεωρώ ότι τα δύο αυτά νέα κράτη μέλη πρέπει να λάβουν περαιτέρω βοήθεια και υποστήριξη από την Επιτροπή και το Κοινοβούλιο.
<P>
Λαμβάνοντας υπόψη ότι το επόμενο έτος θα πραγματοποιηθούν οι εκλογές για το Ευρωπαϊκό Κοινοβούλιο, είμαι πεπεισμένος ότι οι επόμενοι μήνες θα είναι ουσιαστικής σημασίας για τη Βουλγαρία και τη Ρουμανία και την πλήρη απόδειξη από αυτές της ιδιότητάς τους ως μελών της Ευρωπαϊκής Ένωσης.
<SPEAKER ID="159" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να αναφερθώ σε ένα ζήτημα γλωσσικής διάκρισης στο πλαίσιο του Κοινοβουλίου: το περιβάλλον εργασίας των υπολογιστών των μελών του ΕΚ λειτουργεί μόνο στα αγγλικά. Μπορούμε να περιηγηθούμε στο λειτουργικό μας σύστημα και να έχουμε πρόσβαση στα αρχεία μας όταν χρησιμοποιούμε τους υπολογιστές μας μόνο εάν κατέχουμε την αγγλική γλώσσα.
<P>
Αυτό μου φαίνεται ότι συνιστά κατάφωρη διάκριση σε βάρος εκείνων των ΒΕΚ που, μολονότι δεν γνωρίζουν αγγλικά, επιθυμούν να διαχειρίζονται τις εργασίες τους απευθείας στον υπολογιστή τους. Πρόκειται για πρόβλημα γλωσσικής εξουσιοδότησης, το οποίο οι φίλοι μας στο κίνημα για την Εσπεράντο προσπαθούν να επιλύσουν στο πλαίσιο των "νωμένων Εθνών, και δεν είμαι απόλυτα σίγουρος με τι ακριβώς ασχολείται το κίνημα για τη γαλλομάθεια, αν όχι με το ίδιο ζήτημα. Εύχομαι, κύριε Πρόεδρε, ότι το πρόβλημα αυτό θα μπορέσει να επιλυθεί, και ότι θα βρεθεί επίσης λύση για τις τεχνολογικές διακρίσεις που εντόπισα όταν υπέβαλα γραπτή ερώτηση στις 2 Ιουνίου σε ανοιχτό κώδικα -το πρότυπο ODF- το οποίο είναι διαφορετικό από το πρότυπο της Microsoft που χρησιμοποιείται σήμερα. " απάντηση που έλαβα από το αρμόδιο τμήμα ήταν ότι δεν είναι δυνατή η υποβολή ερωτήσεων σε ανοιχτό κώδικα.
<P>
Ελπίζω ότι αυτές οι μορφές γλωσσικών και τεχνολογικών διακρίσεων θα ξεπερασθούν εγκαίρως.
<SPEAKER ID="160" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, οι αυξήσεις στις τιμές όλων των ειδών πλατιάς λαϊκής κατανάλωσης, των μεταφορών και των υπηρεσιών, σε συνδυασμό με τους χαμηλούς μισθούς και τις συντάξεις, τις δραστικές περικοπές στις κοινωνικές παροχές, έχουν επιφέρει αλλεπάλληλα πλήγματα στα λαϊκά εισοδήματα εξασφαλίζοντας όμως από την άλλη πλευρά τεράστια κέρδη για τους μονοπωλιακούς επιχειρηματικούς ομίλους.
<P>
" ακρίβεια έχει πάρει ανεξέλεγκτες διαστάσεις για τις εργατικές λαϊκές οικογένειες σε όλα τα κράτη μέλη. Εμπαίζουν το λαό όσοι προσπαθούν να αποδώσουν τις ευθύνες για την ακρίβεια σε λίγους κακούς κερδοσκόπους, για να κρύψουν ότι αυτό που πυροδοτεί την ακρίβεια είναι τα κέρδη των μονοπωλίων, η πολιτική της ελεύθερης αγοράς και του ανταγωνισμού, που αποτελούν τα θεμέλια της ύπαρξης και των πολιτικών της Ευρωπαϊκής Ένωσης που συνδιαμορφώνουν και υλοποιούν τα κράτη μέλη και οι κυβερνήσεις τους. " ακρίβεια ξεκινάει από τη μονοπώληση της παραγωγής και του εμπορίου που κυριαρχείται από τους επιχειρηματικούς ομίλους που λεηλατούν τα λαϊκά εισοδήματα και συνθλίβουν χιλιάδες μικρές μονάδες και επιχειρήσεις.
<P>
Καλούμε τους εργαζόμενους να κλιμακώσουν τους αγώνες τους για πραγματικές αυξήσεις μισθών, συντάξεων, κοινωνικών παροχών, για κατάργηση του ΦΠΑ στα είδη λαϊκής κατανάλωσης, στις υπηρεσίες κοινής ωφέλειας, στα καύσιμα, για μείωση των τιμών των υπηρεσιών κοινής ωφέλειας.
<SPEAKER ID="162" NAME="Péter Olajos" AFFILIATION="PPE-DE">
(HU) Στις 15 Μαΐου θεσπίστηκε στις "ΠΑ ένας νόμος, που αποτελεί ορόσημο στην κρίση σχετικά την παράνομη υλοτομία, ένα φαινόμενο που μπορεί να παρατηρηθεί παγκοσμίως. Το Κογκρέσο πρώτο στον κόσμο ενέκρινε τέτοιο νόμο, ο οποίος απαγορεύει την εισαγωγή ξυλείας που έχει υλοτομηθεί παράνομα. Το 2006, το 10% των εισαγωγών ξυλείας προς τις "νωμένες Πολιτείες προερχόταν από ξυλεία που είχε υλοτομηθεί παράνομα. Μετά την έγκριση του νόμου, αναλύσεις επεσήμαναν ότι ο εν λόγω νόμος βοηθά την ανταγωνιστικότητα των αμερικανικών εργοστασίων, προστατεύει τις θέσεις εργασίας και στέλνει ένα σαφές μήνυμα, στο οποίο θα δώσουν προσοχή οι κοινότητες που ασχολούνται με τη δασοκομία.
<P>
Το ερώτημά μου είναι το εξής: πόσο καιρό θα περιμένει η Ευρωπαϊκή Ένωση και τι ακριβώς περιμένει; Είναι ντροπιαστικό και ατιμωτικό το γεγονός ότι περιμένουμε με τα χέρια σταυρωμένα. Ωστόσο, εμείς, οι βουλευτές του ΕΚ, μπορούμε να κάνουμε κάτι: προτείνω να υπογράψουν όλοι την αναφορά 23, η οποία υποβλήθηκε πριν από μερικούς μήνες και στόχος της οποίας είναι να πείσουμε την Επιτροπή να θεσπίσει επιτέλους νομοθεσία, ακολουθώντας το παράδειγμα των "νωμένων Πολιτειών, ενόσω εξακολουθούμε να έχουμε δάση. Σας ευχαριστώ πολύ.
<SPEAKER ID="163" NAME="Neena Gill" AFFILIATION="PSE">
(EN) Κύριε Πρόεδρε, θέλω να επιστήσω την προσοχή σας στη δύσκολη θέση στην οποία βρίσκεται ένας από τους κατοίκους της εκλογικής μου περιφέρειας, ο Alan Jones, από το Knighton, μια αγροτική πόλη στα Δυτικά Μίντλαντς, ο οποίος αποτελεί χαρακτηριστικό παράδειγμα ευρωπαίου επιχειρηματία που αισθάνεται προδομένος από την απουσία ευρυζωνικής σύνδεσης υψηλής ταχύτητας στις αγροτικές περιοχές. Θέλει να ιδρύσει μια μικρή διαδικτυακή εταιρεία, η οποία θα προσφέρει υπηρεσίες κορνιζοποιίας. Ο ίδιος, ως άτομο με αναπηρίες που εργάζεται από το σπίτι, θα ήταν κατάλληλος να ξεκινήσει μια νέα επιχείρηση. Εντούτοις, υπάρχει μόνο ένας πάροχος διαδικτυακών υπηρεσιών, ο οποίος διαθέτει το μονοπώλιο του ευρυζωνικού δικτύου στην πόλη και, παρά το γεγονός ότι το εν λόγω δίκτυο επεκτείνεται, η σύνδεση είναι εξαιρετικά αργή και απλώς δεν μπορεί να συντελέσει στη λειτουργία μιας επιχείρησης.
<P>
" Επιτροπή έχει ένα σχέδιο με σκοπό να γεφυρώσει το ψηφιακό χάσμα και να επεκτείνει το ευρυζωνικό δίκτυο στις αγροτικές περιοχές και πρέπει επειγόντως να επιλύσει τα προβλήματα των παρόχων διαδικτυακών υπηρεσιών και να διασφαλίσει ότι θα υπάρχουν επαρκείς πόροι και ότι οι διάφορες περιοχές δεν θα υστερούν από πλευράς ποιότητας, υψηλής ταχύτητας και χαμηλού κόστους.
<P>
Αυτό που θα ήθελα να κάνετε, κύριε Πρόεδρε, είναι να βεβαιωθείτε ότι η Επιτροπή θα διασφαλίσει ότι οι επιχειρηματίες, όπως ο κ. Jones, δεν θα αποτρέπονται ή δεν θα αποθαρρύνονται από τη δημιουργία νέων επιχειρήσεων, κάτι που εμποδίζει τη δημιουργία απαραίτητων θέσεων απασχόλησης στις αγροτικές περιοχές.
<SPEAKER ID="164" NAME="DanutBudreikait" AFFILIATION="ALDE">
(LT) " Ευρωπαϊκή Επιτροπή και τα μέλη του ΠΟΕ βιάζονται να ολοκληρώσουν τις συζητήσεις της Ντόχα όσον αφορά τη γεωργία και το άνοιγμα της αγοράς για τα βιομηχανικά προϊόντα, (NAMA). " σημαντική επιρροή της παρούσας κατάστασης στις "νωμένες Πολιτείες, με τις εκλογές, είναι προφανής. Εντούτοις, σε σύγκριση με την αναστολή του γύρου το 2006, το ζήτημα της πρόσβασης μη γεωργικών προϊόντων στις αγορές συνιστά προφανώς ένα βήμα προς τα πίσω. Οι χώρες με υψηλή ανάπτυξη κατορθώνουν να διατηρήσουν μια σχεδόν αμετάβλητη περιβαλλοντική κατάσταση. Οι κοινοτικοί δασμοί επί των κλωστοϋφαντουργικών προϊόντων και των ειδών ένδυσης θα μειωθούν από 12 σε 4%. Οι αγορές των αναδυόμενων οικονομιών δεν θα ανοίξουν, καθώς αυτό που πρόκειται να μειωθεί δεν είναι οι δασμοί αλλά οι υποχρεώσεις όσον αφορά τους ανώτατους δασμούς. Εξάλλου, για την Κίνα, στη χώρα που πλημμύρισε την Ευρώπη και τον υπόλοιπο κόσμο με εμπορεύματα χαμηλής ποιότητας, πρόκειται να εφαρμοστεί μια μεταβατική περίοδος 18 ετών. Το σχέδιο που κατατέθηκε σχετικά με την πρόσβαση μη γεωργικών προϊόντων στις αγορές είναι απαράδεκτο για τη Λιθουανία και άλλες ευρωπαϊκές χώρες, καθώς θα μπορούσε να θέσει σε κίνδυνο την ανταγωνιστικότητά τους. Υπάρχει μια προφανής ισορροπία μεταξύ της γεωργίας και της πρόσβασης μη γεωργικών προϊόντων στις αγορές. " ΕΕ δεν θα πρέπει να βιάζεται να ολοκληρώσει τις συζητήσεις της Ντόχα απλώς και μόνο εξαιτίας της οικονομίας της. Θα ήθελα να παροτρύνω την Επιτροπή να μην ενεργήσει βιαστικά και να εκπροσωπήσει σωστά τα συμφέροντα των ευρωπαϊκών χωρών.
<SPEAKER ID="165" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, θα ήθελα να συγχαρώ τους αλιείς από τις διάφορες χώρες της Ευρωπαϊκής Ένωσης, και ιδιαίτερα από την Πορτογαλία, για τον αγώνα τους να προστατεύσουν τον στρατηγικό τομέα της αλιείας, καθώς και τις θέσεις εργασίας, τα αξιοπρεπή ημερομίσθια και τις συνθήκες διαβίωσης για χιλιάδες αλιείς και τις οικογένειές τους.
<P>
Ερχόμενοι αντιμέτωποι με μια κοινή αλιευτική πολιτική και με μια Ευρωπαϊκή Ένωση, η οποία αδιαφορεί για τη μακρόχρονη κοινωνικο-οικονομική κρίση που διέρχεται ο εν λόγω τομέας, μια κρίση που έχει οξυνθεί ακόμη περισσότερο εξαιτίας της αύξησης των τιμών και της οικονομικής κερδοσκοπίας στα καύσιμα -στη βενζίνη και στο πετρέλαιο-, οι αλιείς απέδειξαν επιτέλους ότι υπάρχουν λύσεις και μέτρα που έπρεπε να έχουν ληφθεί εδώ και πολύ καιρό. Λύσεις και μέτρα που απαιτούν από την Ευρωπαϊκή Ένωση να σταματήσει να αδιαφορεί, υιοθετώντας νέες πολιτικές που θα προστατεύουν και θα προωθούν τον τομέα της αλιείας και όχι την αγωνία του και την αργή καταστροφή του. " αλιεία έχει μέλλον.
<P>
Δεν μπορώ να ολοκληρώσω αυτή τη σύντομη παρέμβαση χωρίς να εκφράσω την αναγνώρισή μου προς τους χιλιάδες εργαζομένους που θα διαδηλώσουν αύριο στη Λισαβόνα προς υπεράσπιση των επιτευγμάτων τους και των εργατικών τους δικαιωμάτων.
<SPEAKER ID="166" NAME="Zuzana Roithová" AFFILIATION="PPE-DE">
(CS) Κύριε Πρόεδρε, η διεύρυνση του χώρου Σένγκεν συνιστά εξαίρετο νέο για τους πολίτες της χώρας μου, ένα σύμβολο ισότητας των τσέχων πολιτών με τις άλλες χώρες της Ένωσης. Δυστυχώς, οι σημερινές εφημερίδες βρίθουν τίτλων σχετικά με τσέχους οδηγούς που υφίστανται ταλαιπωρίες από τη γερμανική και την αυστριακή αστυνομία. Από τον Απρίλιο, διεξάγονται στη Γερμανία και στην Αυστρία συστηματικοί και εξονυχιστικοί έλεγχοι σε λεωφορεία και ιδιωτικά αυτοκίνητα που φέρουν τσεχικές πινακίδες κυκλοφορίας. Έπειτα από περισσότερο από έναν μήνα γενικών ελέγχων, η Αυστρία ανακοίνωσε την πρόθεσή της να διεξαγάγει ελέγχους, ξεκινώντας από τον Ιούνιο, για το Ευρωπαϊκό Πρωτάθλημα Ποδοσφαίρου. Αυτό είναι δεκτό. Ωστόσο, είμαι κατηγορηματικά αντίθετη στο να διεξάγονται από τη Γερμανία γενικοί έλεγχοι στους τσέχους οδηγούς. Πρόκειται για μια μονομερή απόφαση, η οποία είναι δύσκολο να ερμηνευθεί και η οποία ζημιώνει τις σχέσεις γειτονίας. Λαμβάνω επιστολές από πολίτες που ζητούν από τις τσεχικές αρχές να προβούν σε μέτρα αντεκδίκησης. " κατάσταση αυτή είναι αρνητική και θα επηρεάσει επίσης το πολιτικό κλίμα πριν από την επικύρωση της Συνθήκης της Λισαβόνας. Έχω ήδη υποβάλει προσφυγή και ζητώ τώρα από τους γερμανούς συναδέλφους μου να εξετάσουν το εν λόγω ζήτημα στην πατρίδα τους, τη Γερμανία.
<SPEAKER ID="167" NAME="Rovana Plumb" AFFILIATION="PSE">
(RO) Αγαπητοί συνάδελφοι, θα ήθελα να χαιρετίσω το κοινό πρόγραμμα, το οποίο δρομολογήθηκε από το Συμβούλιο της Ευρώπης και το οποίο στοχεύει στην εξάλειψη όλων των μορφών βίας μεταξύ των παιδιών και είμαι πεπεισμένη ότι το 2009 η σωματική τιμωρία θα έχει απαγορευθεί σε ολόκληρο τον κόσμο.
<P>
Ωστόσο, θα ήθελα να υπογραμμίσω την ανάγκη για μια κοινή εκστρατεία σε ευρωπαϊκό επίπεδο, μέσω της οποίας τα παιδιά θα αποκτήσουν επίγνωση του γεγονότος ότι η βία που ασκείται σε αυτά είναι παράνομη και ότι πρέπει να αναφέρουν κάθε βίαιη μεταχείριση που υφίστανται. Σε ορισμένα ευρωπαϊκά κράτη μέλη, οι γονείς θεωρούν ότι η σωματική τιμωρία αποτελεί μια συνηθισμένη μέθοδο διαπαιδαγώγησης και τα παιδιά υποθέτουν ότι αυτό είναι κάτι φυσιολογικό.
<P>
Το μέλλον της Ευρωπαϊκής Ένωσης εξαρτάται από τον τρόπο με τον οποίο εφαρμόζονται τα δικαιώματα των παιδιών, και κατά τη διάρκεια της διαπαιδαγώγησής τους πρέπει να έχουμε υπόψη μας μια προσέγγιση που να απαγορεύει κάθε μορφή βίας.
<SPEAKER ID="168" NAME="Ilda Figueiredo" AFFILIATION="GUE/NGL">
(PT) Το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας ανέφερε προσφάτως ότι το 25% των απολύσεων στην Πορτογαλία μεταξύ του 2003 και του 2006 οφειλόταν στη μετεγκατάσταση εταιρειών. Τα στοιχεία καταδεικνύουν ότι πολλές πολυεθνικές εταιρείες μετακινήθηκαν αφού έλαβαν κοινοτικές ενισχύσεις ύψους εκατομμυρίων ευρώ και αφού πραγματοποίησαν κέρδος εκατομμυρίων ευρώ, πράγμα απαράδεκτο.
<P>
Υπάρχουν περιπτώσεις εργαζομένων, οι οποίοι εξακολουθούν να μην έχουν λάβει την αποζημίωση που δικαιούνται, όπως συμβαίνει στην περίπτωση της εταιρείας Vila Nova de Gaia and Brax, οι εργαζόμενοι της οποίας προσέφυγαν εχθές στο δικαστήριο, με σκοπό να απαιτήσουν τα χρήματα των αποζημιώσεων που τους οφείλονται εδώ και πέντε χρόνια.
<P>
" ανεργία χρησιμεύει και ως δικαιολογία για την ύπαρξη ολοένα και πιο επισφαλών θέσεων απασχόλησης, ενώ η κυβέρνηση απαντά με περισσότερες προσπάθειες για τον περιορισμό των εργατικών δικαιωμάτων. Ως εκ τούτου, χαιρετίζω την ημέρα δράσης που θα πραγματοποιήσει αύριο στη Λισαβόνα της Πορτογαλίας η Γενική Συνομοσπονδία Εργαζομένων της Πορτογαλίας (CGTP).
<SPEAKER ID="169" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα ήθελα απλώς να επιστήσω την προσοχή του Σώματος στη συνδιάσκεψη που πραγματοποιείται στη Ρώμη σχετικά με την παγκόσμια επισιτιστική κρίση. Στο πρόσφατο ψήφισμά μας σχετικά με τις τιμές των τροφίμων εκφράσαμε στο Σώμα αυτό τις ανησυχίες μας σχετικά με το εν λόγω ζήτημα.
<P>
Ένα από τα βασικά ζητήματα είναι οι υποεπενδύσεις στη γεωργία, τόσο στις ανεπτυγμένες όσο και στις αναπτυσσόμενες χώρες. Αντιλήφθηκα την έκταση του προβλήματος αυτού μόλις την περασμένη εβδομάδα σε ένα συνέδριο στην Ιρλανδία, όταν μια ιεραπόστολος μοναχή, η Nora MacNamara, ανέφερε ξεκάθαρα ότι, όταν ασχολείτο με τη γεωργία στην Αφρική πριν από πολλά χρόνια, υπήρχαν επενδύσεις. Και έπειτα, είπε, η Αφρική -ή μάλλον η γεωργία- κατάντησε να ακούγεται σαν βρισιά, όταν αναζητούσαν κονδύλια για την υποστήριξη έργων στον τομέα αυτόν. Πρέπει να επιστρέψουμε στις ρίζες μας όσον αφορά τις επενδύσεις στη γεωργία.
<P>
Επιτρέψτε μου απλώς να πω, στη συζήτηση που πραγματοποιείται στην Ιρλανδία σχετικά με τη Συνθήκη της Λισαβόνας, ότι η εν λόγω Συνθήκη θα ενισχύσει στην πραγματικότητα τον ρόλο της Ευρωπαϊκής Ένωσης στον αναπτυσσόμενο κόσμο και ότι, κατά την άποψη μου, θα μας βοηθήσει να ανταποκριθούμε στην επισιτιστική κρίση που αντιμετωπίζουμε πλέον όχι μόνο στην Ευρώπη, αλλά παγκοσμίως.
<SPEAKER ID="170" NAME="Csaba Sándor Tabajdi" AFFILIATION="PSE">
(HU) Τον Φεβρουάριο του τρέχοντος έτους, ο κ. Erdogan, ο πρωθυπουργός της Τουρκίας, εκφώνησε μια εξαιρετικά αμφιλεγόμενη ομιλία στην Κολωνία, στην οποία αποκάλεσε την αφομοίωση έγκλημα κατά της ανθρωπότητας. Από την άποψη της ελευθερίας να επιλέγει κανείς την ίδια του την ταυτότητα, η δήλωση αυτή είναι απαράδεκτη· η διατήρηση της πολιτισμικής πολυμορφίας αποτελεί έναν σημαντικό στόχο, η απόφαση όμως αυτή δεν μπορεί να λαμβάνεται μακριά από τα άτομα.
<P>
Για τους Τούρκους της Δυτικής Ευρώπης η διπλή ταυτότητα μπορεί να είναι κάτι φυσιολογικό. " απαίτηση του Erdogan να ιδρυθεί στη Γερμανία ένα τουρκόγλωσσο πανεπιστήμιο δεν είναι ρεαλιστική, καθώς σε πολλές χώρες της Ένωσης οι αυτόχθονες εθνικές μειονότητες που έχουν ζήσει εκεί για πολλές εκατοντάδες χρόνια δεν διαθέτουν το δικό τους κρατικό πανεπιστήμιο, όπως συμβαίνει με τους Ούγγρους στην Τρανσυλβανία, όπου η ουγγρική κοινότητα στερήθηκε ενός ανεξάρτητου κρατικού πανεπιστημίου κατά τη διάρκεια της κομουνιστικής δικτατορίας.
<P>
Είναι σημαντικό να μην χειραγωγεί η Τουρκία τις μειονότητες των μεταναστών που ζουν στη Δυτική Ευρώπη για εσωτερικούς πολιτικούς σκοπούς. Θα ήταν επίσης καλό εάν ο πρωθυπουργός Erdogan έβαζε τη χώρα του σε τάξη όσον αφορά την κατάσταση των Κούρδων, αναγνωρίζοντας τη γενοκτονία των Αρμενίων και την ισότητα των δικαιωμάτων των γυναικών.
<SPEAKER ID="171" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, οι Ευρωπαίοι Σοσιαλιστές ελπίζουν ότι η Ευρώπη θα αποτελέσει παράδειγμα για ολόκληρο τον κόσμο όσον αφορά την ποιότητα ζωής. Τα 27 κράτη μέλη οικοδομούν σήμερα μια νέα κοινωνική Ευρώπη που θα φέρει ευημερία σε όλους τους πολίτες της Ευρωπαϊκής Ένωσης.
<P>
Από τον προϋπολογισμό της Ένωσης για το 2008, περίπου το 45% διατίθεται για την ανάπτυξη, την καινοτομία, τη δημιουργία θέσεων απασχόλησης και την οικονομική και κοινωνική συνοχή, ενώ το 42,6% διατίθεται για τη γεωργία. Οι αγροτικές περιοχές αντιπροσωπεύουν το 90% της επικράτειας της Ευρωπαϊκής Ένωσης.
<P>
Παρά τα 41 εκατομμύρια ευρώ που διατέθηκαν για τη γεωργία το 2008, η αύξηση του κόστους των γεωργικών εργασιών καθώς και η αύξηση στις τιμές της ενέργειας προκάλεσαν αύξηση των τιμών των γεωργικών προϊόντων και επιδείνωσαν την οικονομική κατάσταση. Θεωρώ ότι η πολιτική των επιδοτήσεων για τη γεωργία και η δημιουργία κατάλληλων συνθηκών για την προώθηση των επενδύσεων στον τομέα αυτόν είναι η απάντηση σε μερικές από τις προκλήσεις που θα αντιμετωπίσει η Ένωση τα επόμενα χρόνια.
<P>
Μια ανεπτυγμένη γεωργία θα επιτρέψει σε όλους τους ευρωπαίους πολίτες να έχουν πρόσβαση σε υγιεινά τρόφιμα και σε επαρκείς ποσότητες, σε λογικές τιμές. " υγιεινή διατροφή συνιστά θεμελιώδη πτυχή της ποιότητας ζωής.
<SPEAKER ID="172" NAME="Πρόεδρος">
" συζήτηση έληξε.

<CHAPTER ID="011-03">
3. Ανθρώπινα δικαιώματα στο Βιετνάμ
<SPEAKER ID="249" NAME="Πρόεδρος">
" ημερήσια διάταξη προβλέπει τη συζήτηση των έξι σχεδίων ψηφισμάτων σχετικά με τα ανθρώπινα δικαιώματα στο Βιετνάμ.
<SPEAKER ID="250" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, το Βιετνάμ, μια λέξη συνώνυμη με την καταστροφή, είναι μια χώρα η οποία, όπως γνωρίζουμε όλοι, είχε ένα εξαιρετικά τραυματικό παρελθόν, με διαρκείς και ύπουλες συγκρούσεις κατά της αποικιοκρατίας, με μια καταστροφική πολιτική σύγκρουση και με ένα ολέθριο πόλεμο κατά των αμερικανικών δυνάμεων που είχε ως αποτέλεσμα την άνευ προηγουμένου δυστυχία του λαού του Βιετνάμ. Μετά ακολούθησε το απολυταρχικό κομμουνιστικό καθεστώς, το οποίο, πρέπει να πούμε, κατέβαλε τουλάχιστον ορισμένες σωστές προσπάθειες να θεραπεύσει τα τραύματα του παρελθόντος και να βοηθήσει τη χώρα να ορθοποδήσει και πάλι. Επομένως, η Σοσιαλιστική Δημοκρατία του Βιετνάμ βραβεύθηκε από τη διεθνή κοινότητα με πολλούς τρόπους, μεταξύ άλλων όταν της επέτρεψαν να συμμετέχει στον Παγκόσμιο Οργανισμό Εμπορίου, αλλά, δυστυχώς απέχει πολύ από το να επιτύχει ένα υψηλό επίπεδο δημοκρατίας για τον λαό του Βιετνάμ.
<P>
Ανησυχούμε ιδιαίτερα για τα νέα κύματα διώξεων των αντιφρονούντων και την κατάργηση του θεμελιώδους δικαιώματος της ελεύθερης έκφρασης. Ανησυχούμε επίσης ιδιαίτερα για τα κενά στις μεταρρυθμίσεις σχετικά με την ελευθερία της θρησκείας και τις διάφορες αποτυχίες για την επίτευξη της δικαστικής αναθεώρησης, η οποία θα έπρεπε να είναι δίκαιη και δημοκρατική και η οποία θα έπρεπε να οδηγήσει στην κατάργηση όλων των μορφών κράτησης χωρίς σωστές νομικές δικλείδες ασφαλείας.
<P>
Ελπίζοντας πως ο διάλογος για τα ανθρώπινα δικαιώματα μεταξύ της ΕΕ και του Βιετνάμ, παρά τις πρόσφατες αποτυχίες, θα οδηγήσει σε ουσιαστικές βελτιώσεις για τον λαό του Βιετνάμ, καλούμε τις αρχές το Βιετνάμ να λάβουν σοβαρά υπόψη τους τις ανησυχίες μας όσον αφορά το ζήτημα της παραβίασης των ανθρωπίνων δικαιωμάτων στη χώρα τους. Την ίδια στιγμή, καλούμε την Επιτροπή και το Συμβούλιο να επανεκτιμήσει την πολιτική συνεργασίας με το Βιετνάμ, λαμβάνοντας υπόψη ότι αυτή η συνεργασία πρέπει αποτελέσει αντικείμενο σεβασμού των δημοκρατικών αρχών και των θεμελιωδών δικαιωμάτων και μεταρρυθμίσεων. Ας μην αντιμετωπίσουμε το ψήφισμα αυτό ως απειλή, αλλά περισσότερο ως προειδοποίηση στην κυβέρνηση του Βιετνάμ.
<SPEAKER ID="251" NAME="Esko Seppänen " AFFILIATION="GUE/NGL">
συντάκτης. - (FI) Κύριε Πρόεδρε, κύριε Επίτροπε, στη δεκαετία του 1980 στη χώρα μου ήμουν πρόεδρος της Φινλανδοβιετναμικής Εταιρείας Φιλίας. Διαπιστώνω ότι η χώρα σημείωσε ταχεία οικονομική ανάπτυξη, ιδιαίτερα δε τα 10 τελευταία χρόνια. " νέα γενεά το αποδεικνύει: αυτοί που δεν έχουν προσωπική εμπειρία της αμερικανικής επίθεσης στο Βιετνάμ.
<P>
Ως παλαιός φίλος του Βιετνάμ, θέλω, μαζί με τις άλλες πολιτικές ομάδες στο Ευρωπαϊκό Κοινοβούλιο, να επικεντρώσω την προσοχή μου στην ανάγκη σεβασμού των ανθρωπίνων δικαιωμάτων και της συνδικαλιστικής ελευθερίας, της έκφρασης γνώμης και της θρησκείας στο πνεύμα των διακηρύξεων και συμβάσεων των "Ε.
<P>
Το ψήφισμα της Ομάδας μας ζητά την απελευθέρωση των βουδιστών ηγετών Thich Huyen Quangin και Thich Quang Don οι οποίοι κατά τη γνώμη μας είναι φυλακισμένοι χωρίς λόγο. Πιστεύουμε ότι το Βιετνάμ θα πρέπει να φιλελευθεροποιήσει την πολιτική του για τις μειονότητες. " ΕΕ πρέπει επίσης να εργαστεί για την προώθηση της συνεργασίας με το Βιετνάμ.
<P>
Παρότι έχουν ανακαλυφθεί κοιτάσματα πετρελαίου στο Βιετνάμ, αυτά δεν αποτελούν δυτικά αποθέματα πετρελαίου και αερίου, και έτσι τα πολιτικά δικαιώματα και τα ανθρώπινα δικαιώματα μπορούμε να τα φέρουμε στο προσκήνιο, σε αντίθεση, επί παραδείγματι, με την προσέγγιση που ακολουθείται τέτοια θέματα αφορούν το Αζερμπαϊτζάν και το Καζακστάν.
<SPEAKER ID="252" NAME="Eija-Riitta Korhola " AFFILIATION="PPE-DE">
συντάκτρια. - (FI) Κύριε Πρόεδρε, η κατάσταση στο Βιετνάμ δικαιολογεί την προσοχή της διεθνούς κοινότητας. " ΕΕ πρέπει να στείλει ένα σαφές μήνυμα: διακρίσεις σε βάρος θρησκευτικών κοινοτήτων, όπως η Ενωμένη Βουδιστική Εκκλησία του Βιετνάμ, η εκκλησία των Διαμαρτυρομένων και οι ομάδες διαφωνούντων, πρέπει να παύσουν. Τα μέλη αυτών των ομάδων, που ασκούν ειρηνικά τα θρησκευτικά τους καθήκοντα έχουν υποστεί κράτηση και κατ' οίκον περιορισμό.
<P>
Αυτό ήταν απόσπασμα από ομιλία μου που εκφώνησα προ τεσσάρων ετών στο Σώμα αυτό σχετικά με τα ανθρώπινα δικαιώματα στο Βιετνάμ. Είναι θλιβερή η διαπίστωση ότι μπορώ να εκφωνήσω την ίδια ομιλία τώρα, καθώς η κατάσταση όσον αφορά τις θρησκευτικές ελευθερίες δεν έχει βελτιωθεί. " διαπίστωση αποδεικνύει ίσως και τη σημασία αυτών των συζητήσεων, αλλά δεν υπάρχει εναλλακτική λύση. Πρέπει να συνεχίσουμε να ασκούμε πίεση και να κάνουμε ό,τι μπορούμε για να προσελκύσουμε την προσοχή της διεθνούς κοινότητας.
<P>
Επιπλέον, υπάρχει κάποια ελπίδα, επειδή υπήρξαν μικρές συνταγματικές μεταρρυθμίσεις στο Βιετνάμ, τουλάχιστον στο επίπεδο της νομοθεσίας. Πρέπει να τα αναγνωρίζουμε αυτά τα πράγματα, και ελπίζω ότι μετά από τέσσερα χρόνια να μπορούμε να πούμε κάτι παραπάνω σχετικά με την κατάσταση αυτή.
<SPEAKER ID="253" NAME="Marc Tarabella " AFFILIATION="PSE">
συντάκτης. - (FR) Κύριε Πρόεδρε, κύριε Επίτροπε, κυρίες και κύριοι, πριν εισέλθω στην ουσία του θέματος και μιλήσω για το ψήφισμα σχετικά με το Βιετνάμ για το οποίο συζητούμε σήμερα, θα ήθελα να επισημάνω ένα θέμα που εκτιμώ ότι είναι σημαντικό. Διερωτώμαι με ποιον τρόπο επιλέγονται τα επείγοντα θέματα τα οποία συζητούμε εδώ, στο Κοινοβούλιο. Πράγματι, παρότι δεν αμφισβητώ τον επείγοντα χαρακτήρα των διαφόρων προβλημάτων που τίθενται στις χώρες σχετικά με τις οποίες συζητούμε, έχω την άποψη ότι ορισμένες χώρες είναι παντελώς ξεχασμένες όταν συγκρίνονται με άλλες για τις οποίες έχουμε την ευκαιρία να συζητήσουμε αρκετές φορές σε μια κοινοβουλευτική περίοδο. Θα πάρω ένα μόνο παράδειγμα την Κολομβία, με το πλήθος των συνδικαλιστών της που έχουν δολοφονηθεί και με τους ομήρους που ζουν σε ολοένα και πιο δύσκολες συνθήκες. Σύμφωνα με έρευνά μου, παρότι η Κολομβία υπήρξε αντικείμενο ειδικών ψηφισμάτων, ούτε μία φορά από το2002 η χώρα αυτή δεν υπήρξε αντικείμενο επείγοντος θέματος· αυτό το θεωρώ περίεργο.
<P>
Ωστόσο, έλαβα τον λόγο σήμερα για να μιλήσω για την κατάσταση στο Βιετνάμ. Παρότι φαίνεται ότι το 2006 υπήρξε έτος πολιτικού ανοίγματος, άνοιγμα που κατέστησε δυνατή την ευελιξία, φαίνεται ότι η ελευθερία της λατρείας είναι μεταξύ των προβλημάτων που μας αναφέρονται από τις ΜΚΟ. Είναι σημαντικό το Βιετνάμ να εξυπηρετεί όλες τις θρησκείες που ασκούνται στο έδαφός του και να επιτρέπει στο σύνολο του πληθυσμού του να επιλέγει τη δική του μορφή λατρείας. " ελευθερία της σκέψης και η ελευθερία του λόγου σε καμία περίπτωση δεν πρέπει να καταπατούνται, και ο κάθε πολίτης του Βιετνάμ, όποιος και αν είναι, πρέπει να έχει τη δυνατότητα να εκφράζεται με οιοδήποτε μέσο διαθέτει, περιλαμβανομένων των μεθόδων ευρείας κυκλοφορίας όπως το Διαδίκτυο.
<P>
Παρά την κατάσταση, θα ήθελα να επισημάνω επίσης σε αντίθεση ίσως με όσα η συνάδελφός μου κ. Korhola, μόλις είπε ότι προσπάθειες έχουν, παρά ταύτα, γίνει στο Βιετνάμ. " χώρα αυτή έχει ήδη κάνει ορισμένες προσπάθειες. Τις οποίες έχουμε λάβει υπόψη, ιδιαίτερα δε όταν πήγαμε εκεί το 2006 με την αντιπροσωπεία του ΣΚΝΑ (ASEAN). Είναι σημαντικό να συνεχίσουμε να στηρίζουμε αυτή τη χώρα έτσι ώστε τα δικαιώματα όλων των πολιτών του να μπορούν είναι πλήρως σεβαστά. Ας ελπίσουμε ότι το ψήφισμα αυτό θα βοηθήσει στην επίτευξη αυτού του στόχου.
<SPEAKER ID="254" NAME="Ryszard Czarnecki " AFFILIATION="UEN">
συντάκτης. - (PL) Κύριε Πρόεδρε, αυτή είναι μια ακόμη συζήτηση σχετικά με τις θρησκευτικές διώξεις και παραβιάσεις των ανθρωπίνων δικαιωμάτων σε χώρες όπως το Βιετνάμ, η Καμπότζη ή το Λάος. Το Βιετνάμ παίζει ιδιαίτερα σημαντικό ρόλο σε αυτή την περιοχή. Απολαμβάνει μια δυναμική ανάπτυξη και αρχίζει να ξεπερνά την κοινωνική και οικονομική άβυσσο που ακολούθησε την κομμουνιστική περίοδο. Δυστυχώς, ο αυξανόμενος πλούτος δεν συμβαδίζει με τον σεβασμό των ανθρωπίνων δικαιωμάτων, την ελευθερία του λόγου και έκφρασης ή τις θρησκευτικές ελευθερίες.
<P>
Μέχρι τούδε, στις ομιλίες μας στο Ευρωπαϊκό Κοινοβούλιο, όλοι και εμού περιλαμβανομένου επικεντρωνόμαστε στις διώξεις των Βουδιστών, καθώς αυτή είναι η μεγαλύτερη θρησκευτική κοινότητα στο Βιετνάμ. Τώρα, ωστόσο, ακούμε ότι Καθολικοί, όπως ο καθολικός ιερέας Nguyen Van Ly, υφίστανται διώξεις. Παρότι μίλησα ήδη σχετικά με αυτό το θέμα στο Κοινοβούλιο πριν από ενάμισι έτος, όπως και η κ. Korhola περίπου δεκαοκτώ μήνες αργότερα, διαπιστώνω με θλίψη και ο ίδιος ότι είχα πει τα ίδια σχεδόν λόγια.
<P>
Θα αναμέναμε οι χώρες που είναι μέλη διεθνών ασιατικών οργανισμών, όπως ο ASEAN (Οργανισμός Κρατών Νοτιοανατολικής Ασίας ) ή η ASEM (συνάντηση κορυφής Ασίας-Ευρώπης), αλλά και τα "Ε και τον Ύπατο Αρμοστή για τα Ανθρώπινα να απευθύνουν αποφασιστικά έκκληση στην κυβέρνηση της Σοσιαλιστικής Δημοκρατίας του Βιετνάμ να σέβεται τα ανθρώπινα δικαιώματα και τις θρησκευτικές ελευθερίες στη χώρα αυτή. Κάποτε, όταν το Βιετνάμ ήταν κομμουνιστικό και φτωχό, παραβίαζε τα ανθρώπινα δικαιώματα και καταπίεζε τις θρησκευτικές ελευθερίες. Τώρα πράττει τα ίδια, αν και ίσως σε μικρότερη κλίμακα, παρότι είναι πλουσιότερο και υποτίθεται ότι απομακρύνεται από την κομμουνιστική ιδεολογία. Δεν μπορούμε να μένουμε σιωπηλοί!
<SPEAKER ID="255" NAME="Bogusław Sonik">
εξ ονόματος της Ομάδας PPE-DE. - (PL) Κύριε Πρόεδρε, τον Μάρτιο αυτού του έτους, δέκα πέντε βιετναμέζοι διαφωνούντες καταδικάστηκαν σε πολυετή φυλάκιση και κατ' οίκον περιορισμό. Το γεγονός αυτό, το οποίο πέρασε ασχολίαστο στα διεθνή μέσα, επιβεβαιώνει την δεινή κατάσταση των ανθρωπίνων δικαιωμάτων στη χώρα αυτή.
<P>
Τα βασικά πολιτικά δικαιώματα, όπως η θρησκευτική ελευθερία, η ελευθερία του τύπου και οι συνδικαλιστικές ελευθερίες, παραβιάζονται στο Βιετνάμ. Το δικαίωμα σε δίκαιη και κανονική δίκη δεν είναι σεβαστό. Οι διαφωνούντες εγκλείονται σε ψυχιατρικές μονάδες όπως ακριβώς γινόταν στην πρώην Σοβιετική Ένωση. Οι εθνοτικές μειονότητες υφίστανται διώξεις, οι ιερείς καταπιέζονται, όπως και οι εκπρόσωποι άλλων δογμάτων.
<P>
" Ευρωπαϊκή Ένωση δεν μπορεί, και δεν πρέπει, να ανέχεται άλλο αυτές τις παραβιάσεις. Το σημαντικότερο, είμαστε ο σημαντικότερος εμπορικός εταίρος του Βιετνάμ. Το Βιετνάμ επωφελείται από το σύστημα προτιμησιακών δασμών της Ευρωπαϊκής Ένωσης. Έχουμε τους πόρους για να πετύχουμε ώστε η κυβέρνηση της Σοσιαλιστικής Δημοκρατίας του Βιετνάμ να εγγυάται περισσότερο τα βασικά πολιτικά δικαιώματα των πολιτών του. Είναι καθήκον μας να το πράξουμε.
<SPEAKER ID="256" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, το Βιετνάμ, μετά την προσωρινή αναστολή το 2006 της καταπίεσης και του περιορισμού των πολιτικών και ατομικών δικαιωμάτων, σήμερα γινόμαστε ακόμη μια φορά μάρτυρες κύματος συλλήψεων, οι οποίες αφορούν πολίτες που θεωρούνται "ενοχλητικοί" από τις αρχές.
<P>
Οι "ΠΑ προσφάτως ανεγνώρισαν το Βιετνάμ ως εταίρο για σταθερές, ομαλές εμπορικές σχέσεις. Το Βιετνάμ εντάχθηκε επίσης στον Παγκόσμιο Οργανισμό Εμπορίου. " χώρα, παρότι έχει προβεί σε ανοίγματα στον οικονομικό τομέα, εντούτοις δεν έχει παραιτηθεί από το μονοπώλιο της εξουσίας που διατηρεί, υπέρ ενός δημοκρατικού συστήματος.
<P>
Οφείλουμε να θέσουμε τέλος σε πάσης μορφής καταπίεση που πλήττει τα μέλη της Ενωμένης Βουδιστικής Εκκλησίας του Βιετνάμ ενώ η ύπαρξή της πρέπει να αναγνωρίζεται επίσημα. Οφείλουμε να ζητήσουμε την απελευθέρωση των βιετναμέζων πολιτικών κρατουμένων οι οποίοι έχουν φυλακιστεί επειδή νόμιμα και ειρηνικά ασκούσαν την ελευθερία γνώμης, την ελευθερία του τύπου και τις θρησκευτικές ελευθερίες. Οι βιετναμέζικες αρχές πρέπει να συμμορφώνονται με τις συστάσεις του Συμβουλίου Ανθρωπίνων Δικαιωμάτων των "Ε σχετικά με την ανάπτυξη νομικού συστήματος στη χώρα και τον σεβασμό των θεμελιωδών δικαιωμάτων.
<P>
Εν όψει του γεγονότος ότι η Ευρωπαϊκή Ένωση είναι ο μεγαλύτερος εμπορικός εταίρος του Βιετνάμ και η βοήθεια που προσφέρουμε στη χώρα αυτή ανέρχεται σε 304 εκατ. ευρώ μεταξύ 2007 και 2013, πρέπει να εξετάσουμε το ενδεχόμενο αναθεώρησης της συνθήκης συνεργασίας που έχουμε ήδη υπογράψει, δεδομένου ότι μόνον οι οικονομικές κυρώσεις μπορούν να υποχρεώσουν το Βιετνάμ να εφαρμόσει πολιτικές και θεσμικές μεταρρυθμίσεις οι οποίες θα οδηγήσουν στη δημοκρατία και σε ένα κράτος που θα βασίζεται στο κράτος δικαίου.
<SPEAKER ID="257" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε η σημερινή συζήτηση αφορά το Βιετνάμ, μία από τις τελευταίες απομείνασες κομμουνιστικές χώρες, όπου οι παραβιάσεις των ανθρωπίνων δικαιωμάτων διαπράττονται επί χρόνια. Στο Βιετνάμ, οι υπερασπιστές των ανθρωπίνων δικαιωμάτων και της δημοκρατίας φυλακίζονται, οι θρησκευτικοί αρχηγοί κατηγορούνται για δήθεν κατασκοπεία και προπαγάνδα κατά της σοσιαλιστικής δημοκρατίας ή θεωρούνται απειλή για την εθνική ασφάλεια.
<P>
Μετά από μια περίοδο μειωμένης καταπίεσης, η οποία συνδεόταν με την αίτηση του Βιετνάμ να ενταχθεί στον ΠΟΕ, τα κόμματα της αντιπολίτευσης έχουν τεθεί εκτός νόμου, όπως έχουν απαγορευτεί και τα ανεξάρτητα μέσα ενημέρωσης και οι συνδικαλιστικές οργανώσεις. Το Βιετνάμ εφαρμόζει προληπτική λογοκρισία, και όλα τα μέσα τελούν υπό κομματικό έλεγχο. Πολλοί άνθρωποι που θεωρούνται πολιτικοί διαφωνούντες τίθενται σε κατ' οίκον κράτηση και υπό παρακολούθηση. Τα παιδιά και οι νέοι υποβάλλονται σε πολιτική κατήχηση με σκληρό και βάναυσο τρόπο.
<P>
Δυστυχώς, οι προσπάθειες των διεθνών οργανισμών και των υπερασπιστών των ανθρωπίνων δικαιωμάτων, καθώς και τα ψηφίσματα που έχουν εγκριθεί, δεν έχουν οδηγήσει σε οιαδήποτε αλλαγή της κατάστασης. Στηρίζουμε το ψήφισμα και την έκκληση στις βιετναμέζικες αρχές να σεβαστούν τα ανθρώπινα δικαιώματα, να απελευθερώσουν τους πολιτικούς κρατούμενους και να εφαρμόσουν μεταρρυθμίσεις. Ωστόσο, φαίνεται ότι απαιτείται η λήψη δραστικότερων μέτρων.
<SPEAKER ID="258" NAME="Janez Potočnik">
Επιτροπή. (ΕΝ) Κύριε Πρόεδρε, η Επιτροπή συμμερίζεται την ανησυχία του Ευρωπαϊκού Κοινοβουλίου για την παραβίαση των ανθρώπινων δικαιωμάτων στο Βιετνάμ. Αυτό έχει επιπτώσεις, ειδικότερα, στην άσκηση της ελευθερίας έκφρασης, του συνεταιρίζεσθαι και της θρησκείας. Ωστόσο, πρέπει να το εξετάσουμε αυτό στο συνολικό του πλαίσιο. Το Βιετνάμ έχει σημειώσει σημαντική πρόοδο όσον αφορά τα οικονομικά και κοινωνικά δικαιώματα. Κατά τη διάρκεια της προηγούμενης δεκαετίας, έχει καταφέρει να άρει ένα σημαντικό μέρος του πληθυσμού του από την απόλυτη φτώχεια και να θέσει σταθερά τη χώρα σε μια πορεία της οικονομικής ανάπτυξης, περιορίζοντας ταυτόχρονα την εμφάνιση κοινωνικοοικονομικών ανισοτήτων του πληθυσμού.
<P>
Αυτό συνοδεύτηκε από μερικές βελτιώσεις τα τελευταία χρόνια της κατάστασης όσον αφορά στα αστικά και πολιτικά δικαιώματα. Για παράδειγμα, η νέα νομοθεσία σχετικά με τη θρησκευτική ελευθερία, η οποία εγκρίθηκε τα τελευταία τρία χρόνια, έχει αμβλύνει μερικά, αλλά όχι όλα, από τα μέσα που χρησιμοποιούνται από το κράτος για να ελέγξει τις θρησκευτικές οργανώσεις και επιτρέπει έτσι στις μη οργανωμένες ομάδες να επιδιώξουν την επίσημη αναγνώριση.
<P>
Αυτό έχει ήδη θετικό αντίκτυπο στην περιοχή. Μεταξύ άλλων, μερικά προτεσταντικά θρησκεύματα, όπως οι Βαπτιστές και οι Μεννονίτες, που δεν είχαν αναγνωριστεί στο παρελθόν, είναι σε θέση να εγγραφούν στις θρησκευτικές ομάδες τοπικού επιπέδου.
<P>
Ως εκ τούτου, η εφαρμογή της νέας νομοθεσίας παραμένει ανομοιογενής και η πρόοδος στα βόρεια υψίπεδα ειδικότερα είναι εμφανώς πιο αργή σε σχέση με στα τμήματα των κεντρικών ορεινών περιοχών και στις πεδινές περιοχές. Επιπλέον, μερικά θρησκεύματα που θεωρούνται αντιφρονούντα από το καθεστώς, όπως η ενοποιημένη βουδιστική εκκλησία του Βιετνάμ και ορισμένες ομάδες Hoa Hao και Cao Dai, παραμένουν παράνομες και αντιμετωπίζουν συνεχή παρενόχληση.
<P>
Το κλίμα βελτιώθηκε επίσης για τους πολιτικούς αντιφρονούντες τα τελευταία δύο χρόνια. Ένας σημαντικός αριθμός αναγνωρισμένων ακτιβιστών απελευθερώθηκαν το 2005 και το 2006. Το προηγούμενο έτος επίσης εμφανίστηκαν μερικά νέα κόμματα και άλλες ομάδες ακτιβιστών στη χώρα, γεγονός που ήταν πρωτοφανές τόσο όσον αφορά τον αριθμό των ομάδων όσο και όσον αφορά τον αριθμό οπαδών τους. " επίσημη αντίδραση σε αυτήν την εξέλιξη ήταν αρχικά χαμηλών τόνων. Ωστόσο, αυτό άλλαξε στις αρχές του 2007 και κυρίως από τα μέσα του Φεβρουαρίου. " παρενόχληση των αντιφρονούντων φαίνεται να έχει ενταθεί και πολλοί ακτιβιστές συνελήφθησαν. Πολλοί από αυτούς δικάστηκαν από το τότε και καταδικάστηκαν σε μακρές ποινές φυλάκισης. Σε αυτούς συμπεριλαμβάνονται γνωστές προσωπικότητες όπως ο Πατέρας Nguyen Van Ly και οι δικηγόροι Nguyen Van Dai και Le Thi Cong Nhan. Δεν γνωρίζομε αν πρόκειται για προσωρινό αντανακλαστικό ή κάτι πιο σοβαρό αλλά προκαλεί την έντονη ανησυχία της Επιτροπής.
<P>
Οι σχέσεις της ΕΕ με το Βιετνάμ έχουν εξελιχθεί δυναμικά τα τελευταία χρόνια και η Επιτροπή έχει εκμεταλλευθεί κάθε ευκαιρία να πιέσει για τη συνεχή βελτίωση των ανθρώπινων δικαιωμάτων, ειδικά όσον αφορά τους κρατούμενους συνείδησης. Οι αντιπρόσωποι της Επιτροπής και των κρατών μελών της ΕΕ στο Ανόι παρακολούθησαν κυρίως τις πρόσφατες συλλήψεις και τις δίκες ακτιβιστών με ιδιαίτερη προσοχή. Οι διπλωμάτες της ΕΕ ήταν παρόντες σε ορισμένες από τις δίκες ως παρατηρητές, και η ΕΕ αντέδρασε έντονα στην καταδίκη τους. Στη δήλωσή της στις 15 Μαΐου, επανέλαβε την έκκλησή της στην κυβέρνηση του Βιετνάμ να απελευθερώσει όλους τους μη ασκούντες βία ακτιβιστές που ασκούν τα δικαιώματά τους της ελευθερίας έκφρασης και του συνεταιρίζεσθαι. Οι αποστολές της ΕΕ στο Ανόι επίσης ζήτησαν να τους επιτρέψει η κυβέρνηση του Βιετνάμ να επισκεφτούν τους αντιφρονούντες στη φυλακή, προκειμένου να διασαφηνιστούν οι όροι κράτησής τους.
<P>
Οι πρόσφατες δίκες τέθηκαν επίσης με έντονο τρόπο από την Επίτροπο Ferrero-Waldner στη διμερή συνάντησή της με τον Αντιπρόεδρο της Κυβέρνησης του Βιετνάμ Khiem, στις 28 Μαΐου 2007, στο πλαίσιο της υπουργικής διάσκεψης της ASEM στο Αμβούργο. Εκτός από τις υψηλού επιπέδου πολιτικές επαφές, η ΕΕ και το Βιετνάμ συμφώνησαν σχετικά με τους μηχανισμούς διεξαγωγής μιας συζήτησης και ανταλλαγής απόψεων σχετικά με τα ανθρώπινα δικαιώματα. Ένα βασικό μέσο όσον αφορά αυτό το ζήτημα, είναι ο τακτικός διάλογος για τα ανθρώπινα δικαιώματα μεταξύ των αποστολών της ΕΕ στο Ανόι και της κυβέρνησης του Βιετνάμ. " Υποομάδα για τη Συνεργασία στους τομείς της Θεσμικής Οικοδόμησης, της Διοικητικής Μεταρρύθμισης, της Διακυβέρνησης και των Ανθρωπίνων Δικαιωμάτων, προσφέρει άλλη μια ευκαιρία στην Επιτροπή να θέσει αυτά τα ζητήματα.
<P>
Όποτε είχαμε τη δυνατότητα, εκφράσαμε την άποψή μας ότι η σύλληψη των μη ασκούντων βία πολιτικών ακτιβιστών είναι ασυμβίβαστη με τις υποχρεώσεις του Βιετνάμ βάσει των διεθνών μέσων για τα ανθρώπινα δικαιώματα στα οποία έχει προσχωρήσει. Να είστε πεπεισμένοι ότι η Επιτροπή θα συνεχίσει να χρησιμοποιεί όλα τα μέσα που έχει στη διάθεσή της για να πιέσει την εν λόγω υπόθεση, καθώς επίσης, γενικότερα, θα ενθαρρύνει και θα υποστηρίξει την πρόοδο όσον αφορά τα ανθρώπινα δικαιώματα και τη θρησκευτική ελευθερία στο Βιετνάμ. Στηριζόμαστε επίσης πάρα πολύ στο Ευρωπαϊκό Κοινοβούλιο για να συνεχίσει να πιέζει για τη βελτίωση των ανθρώπινων δικαιωμάτων στο Βιετνάμ.
<SPEAKER ID="259" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.
<SPEAKER ID="260" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, επί της διαδικασίας, τα τελευταία τρία χρόνια παρακολούθησης των απογευματινών συνεδριάσεων για τα ανθρώπινα δικαιώματα, η Επιτροπή εκπροσωπήθηκε σε κάθε περίπτωση, συνήθως με έναν Επίτροπο, παρόλο που είναι δύσκολο. Είμαστε ευγνώμονες για αυτό. Συγχρόνως, θα ήθελα να σημειωθεί ότι, όσον αφορά το Συμβούλιο, δεν είδα ποτέ κάποιον εκπρόσωπο. Αναρωτιέμαι αν αυτό οφείλεται στο γεγονός ότι δεν καλείται το Συμβούλιο ή ότι πιστεύει πως δεν είναι απαραίτητη η παρουσία του εδώ. Ίσως θα μπορούσατε να το καταλάβετε εσείς και να μας ενημερώσετε.
<P>
(Χειροκροτήματα)
<SPEAKER ID="261" NAME="Πρόεδρος">
Σας υπόσχομαι ότι θα διευκρινίσω το θέμα.
<SPEAKER ID="262" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα μόνο να επισημάνω ότι ο συνάδελφος έχει δίκιο, αλλά κατά τη διάρκεια της γερμανικής προεδρίας του Συμβουλίου, ο Επίτροπος της γερμανικής κυβέρνησης για τα ανθρώπινα δικαιώματα Günter Nooke ήρθε δύο φορές εδώ τα απογεύματα της Πέμπτης. Αυτό αποτελεί προηγούμενο που θα πρέπει να μιμηθούν οι μελλοντικοί πρόεδροι του Συμβουλίου.
<P>
(Χειροκροτήματα)
<SPEAKER ID="263" NAME="Πρόεδρος">
Θα ήθελα να σας ενημερώσω ότι έχω λάβει πρόταση από την Ομάδα ALDE για διορισμό του Bill Newton Dunn στην Επιτροπή Ελέγχου των Προϋπολογισμών.
<P>
Φαίνεται ότι δεν υπάρχει αντίρρηση στην πρόταση αυτή. " πρόταση εγκρίνεται.

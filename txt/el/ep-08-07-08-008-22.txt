<CHAPTER ID="008-22">
22. Περιβαλλοντικές επιπτώσεις του σχεδιαζόμενου αγωγού φυσικού αερίου στη Βαλτική Θάλασσα για τη σύνδεση Ρωσίας - Γερμανίας (
<P>
- Πριν από την ψηφοφορία για την τροπολογία 23:
<SPEAKER ID="155" NAME="Dirk Sterckx" AFFILIATION="ALDE">
- (NL) Κύριε Πρόεδρε, υπάρχει πρόβλημα με τον πίνακα ανακοινώσεών σας. Ως αποτέλεσμα της ψηφοφορίας υπάρχει μόνο ένα μηδενικό και έτσι δεν μπορούμε να δούμε πόσοι ψήφισαν υπέρ ή κατά.
<SPEAKER ID="156" NAME="Πρόεδρος">
Εντάξει, σας ευχαριστώ, κύριε Sterckx. Εγώ δεν μπορώ να το δω γιατί έχω στραμμένη την πλάτη μου στον πίνακα, καταλαβαίνετε.
<P>
Οι υπηρεσίες του Σώματος μου λένε ότι πραγματικά έχουμε πρόβλημα με τη διαδικασία ηλεκτρονικής καταμέτρησης των ψήφων και γι' αυτό θα ήθελα να σας ζητήσω να κάνετε λίγη υπομονή μέχρι να λυθεί το πρόβλημα.
<P>
- Πριν από την ψηφοφορία για την τροπολογία 50:
<SPEAKER ID="157" NAME="Justas Vincas Paleckis" AFFILIATION="PSE">
(EN) Κύριε Πρόεδρε, σας έχουμε απόλυτη εμπιστοσύνη, όμως θα ήμουν ευγνώμων αν μπορούσατε να ανακοινώσετε τα ακριβή αριθμητικά στοιχεία για το ποιος ψήφισε υπέρ, ποιος κατά και ποιος απείχε της ψήφου.
<SPEAKER ID="158" NAME="Πρόεδρος">
Καλά, εφόσον η μεγάλη οθόνη δεν λειτουργεί, θα σας διαβάσω τους αριθμούς, εάν συμφωνείτε. Αυτή θα είναι μια καλύτερη λύση για σας.
<P>
(" ψηφοφορία διακόπτεται για λίγα λεπτά προκειμένου να επισκευαστούν οι οθόνες που προβάλλουν τα αποτελέσματα)
<SPEAKER ID="159" NAME="Graham Booth" AFFILIATION="IND/DEM">
(EN) Κύριε Πρόεδρε, προσπάθησα να τραβήξω την προσοχή σας προ ολίγου, αλλά δεν με είδατε. Όταν ελέγξαμε την ψηφοφορία για την τροπολογία 49, ήταν 474 υπέρ, 181 κατά, και είπατε "όπως είπα, εγκρίνεται", αλλά δεν είχατε πει "εγκρίνεται" αλλά "απορρίπτεται".
<SPEAKER ID="160" NAME="Πρόεδρος">
Δεν θυμάμαι. Αφού το λέτε, συμφωνώ.
<P>
- Μετά από την ψηφοφορία για την τροπολογία 51:
<SPEAKER ID="162" NAME="Marcin Libicki">
εισηγητής. - (PL) Κύριε Πρόεδρε, θεωρώ ότι μπορούμε να συμφωνήσουμε, αν και απρόθυμα, ότι δεν λειτουργούν οι οθόνες. Είναι σκανδαλώδες να μη μπορεί κανείς να δει τα αποτελέσματα στο Ευρωπαϊκό Κοινοβούλιο. Αφού είναι έτσι η κατάσταση, σας παρακαλώ, όταν ελέγχετε τα αποτελέσματα, να μας ανακοινώνετε τα ακριβή αποτελέσματα: πόσοι ψήφισαν υπέρ, πόσοι κατά και πόσες ήταν οι αποχές. Αν αυτά δεν εμφανίζονται στις οθόνες, σας παρακαλώ να τα διαβάζετε δυνατά και να τα σημειώνουν οι συνεργάτες σας.
<SPEAKER ID="163" NAME="Werner Langen" AFFILIATION="PPE-DE">
- (DE) Κύριε Πρόεδρε, θα ήθελα να υπογραμμίσω ότι το σύστημα ενδείξεων λειτουργεί καλά στα καθίσματα των μελών, ότι καθιερώσαμε αυτές τις μυστηριώδεις οθόνες μόλις πριν από ένα χρόνο, ότι προηγουμένως όλα λειτουργούσαν καλά και ότι οπωσδήποτε η εμπιστοσύνη μας προς τον Πρόεδρο είναι προϋπόθεση για τη σωστή διεξαγωγή των συνεδριών.
<P>
(Χειροκροτήματα)
<P>
- Πριν από την ψηφοφορία για την τροπολογία 30:
<SPEAKER ID="165" NAME="Christopher Beazley" AFFILIATION="PPE-DE">
(EN) Κύριε Πρόεδρε, είναι πολύ απλό. Ζητάμε απλώς χωριστή ψηφοφορία στην άνω τελεία, δηλαδή αμέσως μετά από τη φράση "είναι πολύ σημαντικό να δείξει καλή θέληση η Ρωσία όσον αφορά τη συνεργασία στην ευρωπαϊκή ενεργειακή πολιτική·" Εδώ θέλουμε χωριστή ψηφοφορία. Εμείς, αυτή η πλευρά του Σώματος, θεωρούμε ότι το πρώτο μέρος της τροπολογίας είναι περιττό και ότι θα μπορούσε να παρερμηνευθεί, εμείς όμως θέλουμε να υποστηρίξουμε το δεύτερο μέρος που υπογραμμίζει τη σημασία της επικύρωσης του ενεργειακού χάρτη από τη Ρωσία.
<P>
(Το Σώμα εγκρίνει την πρόταση)
<P>
- Πριν από την ψηφοφορία για την τροπολογία 37:
<SPEAKER ID="167" NAME="Andres Tarand" AFFILIATION="PSE">
(EN) Κύριε Πρόεδρε, η αιτιολογική σκέψη ΙΖ αφορά τους πληθυσμούς φυκών, των οποίων η μεγάλη ανάπτυξη αποτελεί ιδιαίτερο κίνδυνο για τη Φινλανδία, τη Σουηδία και τη Γερμανία. Υποθέτω ότι τα φύκη δεν κάνουν διάκριση μεταξύ Σουηδίας, Λετονίας ή άλλων εθνών γιατί μετακινούνται παρασυρόμενα από τον άνεμο.
<P>
Έτσι, το κείμενο της προφορικής τροπολογίας είναι το εξής: "λαμβάνοντας υπόψη ότι η εκτέλεση εργασιών υπό τις ειδικές συνθήκες που επικρατούν στη Βαλτική Θάλασσα θα μπορούσε να οδηγήσει σε ξαφνική αύξηση του πληθυσμού των φυκών θέτοντας σε σοβαρό κίνδυνο τη Φινλανδία, τη Σουηδία και τη Γερμανία και τα κράτη της Βαλτικής,". Εδώ τελειώνει. Λυπάμαι διότι αποκλείστηκε η Πολωνία, αυτό όμως οφείλεται σε τεχνικούς λόγους.
<P>
(Το Σώμα εγκρίνει την προφορική τροπολογία)
<P>
- Μετά από την τελική ψηφοφορία:
<SPEAKER ID="169" NAME="Marcin Libicki">
εισηγητής. - (PL) Θα ήθελα να ευχαριστήσω θερμά όλους όσοι υποστήριξαν την έκθεση. Ελπίζω ότι ο Επίτροπος Δήμας, η Επιτροπή, το Συμβούλιο και όλοι οι ιθύνοντες στην Ευρωπαϊκή Ένωση θα λάβουν υπόψη αυτήν τη θέση του Ευρωπαϊκού Κοινοβουλίου που εκφράσθηκε εδώ με σαφή και διαφανή τρόπο. Τα θέματα της ενεργειακής αλληλεγγύης, μιας αλληλεγγύης σε ένα ευρύτερο πολιτικό πλαίσιο, καθώς και η προστασία του περιβάλλοντος, είναι όλα εξαιρετικά σημαντικά για το Ευρωπαϊκό Κοινοβούλιο. Αυτή η έκθεση και αυτή η ψηφοφορία, στην οποία το 90% των ψήφων ήταν θετικές, θα πρέπει να δώσει ένα σαφές μήνυμα στις αρχές της Ευρωπαϊκής Ένωσης να μην αγνοήσουν τις απόψεις του Ευρωπαϊκού Κοινοβουλίου και να αντιμετωπίσουν ως δεσμευτικό αυτό το ψήφισμα, μολονότι τυπικά δεν είναι.

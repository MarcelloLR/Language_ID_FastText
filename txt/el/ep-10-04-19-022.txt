<CHAPTER ID="022">
Αξιολόγηση και εκτίμηση του κοινοτικού σχεδίου δράσης για την περίοδο 2006-2010 σχετικά με την προστασία και την καλή διαβίωση των ζώων (συνοπτική παρουσίαση)
<SPEAKER ID="194" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Marit Paulsen, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την αξιολόγηση και αποτίμηση του σχεδίου δράσης για την καλή μεταχείριση των ζώων 2006-2010.
<SPEAKER ID="195" NAME="Marit Paulsen" LANGUAGE="SV">
Κύριε Πρόεδρε, η καλή μεταχείριση των ζώων είναι πραγματικά κάτι για το οποίο ενδιαφέρονται οι περισσότεροι πολίτες της Ευρώπης. " καλή μεταχείριση των ζώων δεν αφορά μόνο τα ζώα. Αφορά και την ταυτότητά μας, τι πιστεύουμε ότι εκπροσωπούμε και τι πιστεύουμε ότι εκπροσωπεί η Ευρώπη, τι θεωρούμε ως γνωρίσματα του πολιτισμού· αφορά τον σεβασμό και τον τρόπο αντιμετώπισης αυτών των συνοδοιπόρων μας στο ταξίδι της ζωής.
<P>
Σύμφωνα με την αποτίμησή μου, την οποία υποστηρίζει η Επιτροπή Γεωργίας και Ανάπτυξης της Υπαίθρου, το μεγαλύτερο μέρος του πενταετούς σχεδίου που είχε εγκρίνει το Κοινοβούλιο το 2006 -με εισηγήτρια την κ. Jeggle- εφαρμόστηκε με απόλυτα εύλογο τρόπο. Ελλείπει μόνο ένα πολύ σημαντικό κομμάτι του παζλ, δηλαδή η συμμόρφωση. Ως εκ τούτου, παρουσιάζοντας το επόμενο πενταετές σχέδιο -που και εγώ και η επιτροπή ελπίζουμε ότι θα το έχουμε εφέτος- εστιάστηκα στο ζήτημα της αυστηρότερης συμμόρφωσης με την υφιστάμενη νομοθεσία.
<P>
Προς το παρόν αυτό αφορά ειδικά την οδηγία για τη διαβίωση, την καλή μεταχείριση και τη διαχείριση των χοίρων. Επίσης, αφορά το επαναλαμβανόμενο πρόβλημα της μεταφοράς ζώων σε μεγάλες αποστάσεις, ορισμένες φορές υπό άθλιες συνθήκες. Με άλλα λόγια, αφορά τη συμμόρφωση, τον έλεγχο και τις κυρώσεις που περιλαμβάνονται στους νόμους, τις οδηγίες και τους κανονισμούς που έχουν ήδη εγκριθεί.
<P>
Επίσης, προσβλέπω σε μία ελαφρώς ανανεωμένη προσέγγιση - και συγκεκριμένα μία πιο ολιστική προσέγγιση. Προσβλέπω σε μία γενική πράξη για την προστασία των ζώων που θα ορίσει ένα βασικό πρότυπο για την Ευρώπη, την ΕΕ και την εσωτερική αγορά, και θα θεσπίσει ελάχιστα επίπεδα προστασίας.
<P>
Αυτό είναι σημαντικό για δύο λόγους. Πρώτον, για τον ανταγωνισμό εντός της Ένωσης, στην εσωτερική αγορά. Με άλλα λόγια, δεν πρέπει να επιτρέπεται σε μία χώρα να αποκομίζει ανταγωνιστικό πλεονέκτημα συνεπεία της παραμέλησης ζώων. Ο δεύτερος και ίσως πιο σημαντικός λόγος είναι πως έχουμε μεγάλες απαιτήσεις από τους ευρωπαίους αγρότες και παραγωγούς. Επομένως, πρέπει να προστατευθούν από τον αθέμιτο ανταγωνισμό από τρίτες χώρες. Δεν είναι λογικό να ζητάμε τόσο πολλά από αυτούς αν δεν είμαστε έτοιμοι να εξασφαλίσουμε ένα δίκαιο εμπόριο. Επιπλέον -και αυτό ίσως να μην είναι τόσο δημοφιλές- πρέπει να πληρώσουμε με τον ένα ή τον άλλο τρόπο για την καλή μεταχείριση των ζώων. Το αν αυτό θα γίνεται στο σημείο πώλησης ή μέσω φόρων θα αποτελέσει θέμα που θα συζητηθεί με άλλη ευκαιρία. Πρέπει επίσης να καθιερώσουμε ένα μόνιμο και καλά οργανωμένο δίκτυο - και προσέξτε τι λέω εδώ: όχι μία νέα αρχή, αλλά περισσότερο τον συντονισμό των λειτουργιών για τα εξαιρετικά καλά επιστημονικά ιδρύματα που ήδη έχουμε στην Ευρώπη.
<P>
Τέλος, πρέπει να αντιμετωπίσουμε το θέμα της χρησιμοποίησης αντιβιοτικών στην κτηνοτροφία. Δεν αναφέρομαι, εν προκειμένω, στον κίνδυνο των καταλοίπων αντιβιοτικών στα τρόφιμα, αλλά στην ανθεκτικότητα στα αντιβιοτικά -ιδίως των βακτηρίων που προκαλούν ζωονόσους- που συνιστά σημαντικό κίνδυνο για τη δημόσια υγεία.
<SPEAKER ID="196" NAME="Chris Davies" AFFILIATION="ALDE">
(EN) Κύριε Πρόεδρε, θα ήθελα να αναφερθώ σε μία νομοθεσία που ασφαλώς γνωρίζει καλά ο κύριος Επίτροπος -ο οποίος διετέλεσε επί πενταετία Επίτροπος αρμόδιος σε θέματα ενέργειας. Πρόκειται για την οδηγία για τις όρνιθες ωοπαραγωγής που απαιτεί να αναβαθμιστούν μέχρι το τέλος του επομένου έτους τα πρότυπα για την καλή μεταχείριση των ζώων που αφορούν τους κλωβούς εκτροφής για όρνιθες ωοπαραγωγής.
<P>
Νόμιζα ότι το κόστος θα ήταν υπέρογκο. Στην πραγματικότητα, σε πολλά εμπορικά κέντρα ανέρχεται σε εκατομμύρια, αφού συμπεριλαμβάνει βιομηχανικό εξοπλισμό μεγάλης κλίμακας. Πολλές χώρες συμμορφώθηκαν με την οδηγία. Πολλοί αγρότες επένδυσαν χρήματα για να εξασφαλίσουν ότι τα πρότυπα για την καλή μεταχείριση των ζώων θα φθάσουν στο απαιτούμενο επίπεδο, δεν νομίζω όμως ότι είναι πιθανό να επιτύχουμε συμμόρφωση σε ολόκληρη την Ευρωπαϊκή Ένωση μέχρι το τέλος του επομένου χρόνου.
<P>
Θέλω να μάθω σε ποιες ενέργειες θα προβεί η Επιτροπή και ποιες ενέργειες δρομολογεί για να προσπαθήσει να επιτύχει τη συμμόρφωση.
<P>
" εισηγήτρια ζήτησε απαγόρευση της εμπορίας αυγών που δεν συμμορφώνονται με τη νομοθεσία. Δεν είμαι βέβαιος ότι μπορεί να γίνει αυτό. Θέλω ωστόσο να ξέρω ότι η Επιτροπή ενεργεί δυναμικά προσπαθώντας να εξασφαλίσει ότι τα κράτη μέλη και οι αγρότες τους συνεχίζουν τη βελτίωση αυτών των προτύπων για την καλή μεταχείριση των ζώων και ότι υπάρχουν ίσοι όροι για όλους.
<SPEAKER ID="197" NAME="Michel Dantin" AFFILIATION="PPE">
(FR) Κύριε Πρόεδρε, κυρία Paulsen, σας ευχαριστώ για την έκθεσή σας. Θα ήθελα να επικροτήσω το έργο που επιτέλεσαν οι διάφοροι σκιώδεις εισηγητές στο πλαίσιο της προετοιμασίας αυτού του φακέλου, και, ιδίως, η εισηγήτρια της ομάδας μου, κ. Jeggle.
<P>
Το θέμα αυτό έχει διαφορετική απήχηση στις διάφορες ευρωπαϊκές χώρες. Δεν το αντιλαμβάνονται με τον ίδιο τρόπο όλοι οι παραγωγοί. Παρά το γεγονός αυτό, η ευρωπαϊκή νομοθεσία επιτυγχάνει σταδιακά τη δημιουργία ενός πολύ αυστηρού προτύπου, το οποίο νομίζω ότι θα έπρεπε να αξιοποιήσουμε πολύ περισσότερο σε διεθνείς διαπραγματεύσεις και ιδίως στον έλεγχο των εισαγομένων προϊόντων.
<P>
Όπως όμως ειπώθηκε ήδη, οι κανόνες αυτοί έχουν ένα κόστος, και βλέπουμε καθημερινά το κόστος αυτό να αυξάνει για τους αγρότες και άλλους φορείς, την ίδια ώρα που πλήττεται σκληρά η αποδοτικότητα της γεωργίας. Επομένως υπάρχει σαφής δικαιολογία για την κοινή γεωργική πολιτική. Αν δαπανούμε 100 ευρώ κατά κεφαλήν ετησίως για τη χρηματοδότηση μίας κοινής γεωργικής πολιτικής, η καλή μεταχείριση των ζώων είναι ένας σοβαρός λόγος για τον οποίο είναι απαραίτητη αυτή η χρηματοδότηση.
<SPEAKER ID="198" NAME="Vasilica Viorica Dăncilă" AFFILIATION="S&amp;D">
(RO) Θα ήθελα να συγχαρώ την κ. Paulsen για την έκθεση αυτή, η οποία προσφέρει λύσεις για την καλή μεταχείριση των ζώων και τα προβλήματα που προκαλεί το θέμα αυτό στις ευρωπαϊκές πολιτικές. Είναι ευρέως γνωστό ότι η υγεία των ζώων συμπεριλαμβάνει την ευημερία τους και ένα ελάχιστο επίπεδο άνεσης, χωρίς την οποία δεν μπορούν να εκφράσουν πλήρως τη ζωτικότητά τους, συμπεριλαμβανομένης της φυσικής συμπεριφοράς τους, ανάλογα με τις αλλαγές που σημειώνονται στο περιβάλλον όπου ζουν.
<P>
Αυτός είναι ο λόγος για τον οποίο πιστεύω ότι πρέπει να διατηρηθούν σε επίπεδο Ευρωπαϊκής Ένωσης η βελτίωση και η αύξηση της ανταγωνιστικότητας του τομέα της γεωργίας με την προβολή και τήρηση των ισχυόντων κανονισμών για την ευημερία των ζώων, που πρέπει να συμφωνούν και με τις απαιτήσεις για την προστασία τους. Αυτό συνεπάγεται ότι τα κράτη μέλη θα εξετάσουν το ενδεχόμενο αναθεώρησης των τεχνολογιών τους για την εκτροφή ζωικού κεφαλαίου και θα αντικαταστήσουν παλαιές τεχνολογίες με άλλες, υπερσύγχρονες και υψηλής απόδοσης τεχνολογίες, οι οποίες θα λαμβάνουν υπόψη τις φυσιολογικές ανάγκες των ζώων και θα επιτρέπουν την αξιοποίηση του παραγωγικού βιολογικού τους δυναμικού σε ιδανικές συνθήκες, πράγμα που θα έχει επίσης ως αποτέλεσμα πολύ μεγαλύτερη ασφάλεια των τροφίμων. Τούτο προφανώς προϋποθέτει και τη διάθεση των κατάλληλων πόρων για τον τομέα αυτόν, καθώς και την αποτελεσματική αξιοποίηση των ευκαιριών στήριξης που προσφέρουν, προκειμένου τα κράτη μέλη να μπορούν να επενδύσουν σε σύγχρονες, καινοτόμες λύσεις προς όφελος της καλής μεταχείρισης των ζώων.
<P>
Πιστεύω ότι, προκειμένου για την εξεύρεση των βέλτιστων λύσεων, είναι δυνατή η εκχώρηση σημαντικού ρόλου στη συμμετοχή των μέσων πολιτών και της κοινωνίας των πολιτών στην εκπόνηση και την εφαρμογή προγραμμάτων στον εν λόγω τομέα, που θα είναι προσαρμοσμένα στις εκάστοτε καταστάσεις που επικρατούν στα επιμέρους κράτη μέλη.
<SPEAKER ID="199" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η καλή μεταχείριση των ζώων συνιστά και ένα μέτρο αξιολόγησης του κατά πόσον πολιτισμένοι είμαστε εμείς, οι πολίτες της Ευρώπης. " Ευρωπαϊκή Ένωση πρέπει να διασφαλίζει την ενημέρωση της νομοθεσίας και την λειτουργικότητα της εποπτείας. Αυτή τη στιγμή υπάρχουν ελλείψεις και στους δύο αυτούς τομείς.
<P>
Τέθηκε στο παρόν Σώμα το ζήτημα της μεταφοράς ζώων. Έχουμε παρακολουθήσει ορισμένες σκληρές και βίαιες ταινίες στην τηλεόραση, και θα αναμέναμε, τόσο εν προκειμένω όσο και σε οιοδήποτε άλλο ζήτημα άπτεται της καλής μεταχείρισης των ζώων, άμεση δράση από την πλευρά της Επιτροπής, προκειμένου να μπορούμε να είμαστε βέβαιοι ότι τα ζώα τυγχάνουν αξιοπρεπούς μεταχείρισης.
<SPEAKER ID="200" NAME="Andris Piebalgs">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Κοινοβούλιο και, ιδίως, την κ. Paulsen για την έκθεση πρωτοβουλίας σχετικά με το σχέδιο δράσης της ΕΕ για την καλή μεταχείριση των ζώων. " έκθεση δεν εξετάζει μόνο το παρελθόν, αλλά περιλαμβάνει επίσης σημαντικές και χρήσιμες ιδέες όσον αφορά μία μελλοντική στρατηγική για την καλή μεταχείριση των ζώων.
<P>
Σε γενικές γραμμές, το σχέδιο δράσης που εγκρίθηκε το 2006 σημείωσε επιτυχία. Συνένωσε χωριστές κοινοτικές πρωτοβουλίες σε ένα ενιαίο όραμα για την καλή μεταχείριση των ζώων και η εφαρμογή του ήταν γενικά ικανοποιητική. Τούτου λεχθέντος, η Επιτροπή συμμερίζεται την άποψη που διατυπώθηκε κατά την παρούσα διαδικασία εκτάκτων παρεμβάσεων, ότι δηλαδή η εφαρμογή παραμένει σοβαρό ζήτημα και πρέπει να συνεχιστούν και να ενισχυθούν οι προσπάθειες για τη διασφάλιση της ορθής εφαρμογής.
<P>
Αναφορικά με την ερώτηση του Chris Davies, θα δώσουμε γραπτή απάντηση για τη συγκεκριμένη ερώτηση, κατά βάση, όμως, η Επιτροπή εστιάζεται στην εφαρμογή. Πρέπει να εφαρμοστούν οι κανόνες που εγκρίθηκαν. Δεν είναι μόνο θέμα κράτους δικαίου, αλλά και θέμα θεμιτού ανταγωνισμού.
<P>
Επίσης, συμφωνούμε ότι είναι ανάγκη να προαχθεί ο δίκαιος ανταγωνισμός μεταξύ παραγωγών της ΕΕ και παραγωγών τρίτων χωρών. " καλή μεταχείριση των ζώων είναι αποτελεί επίσης μέλημα που δεν αφορά μόνο την εμπορική πολιτική, και οφείλουμε να το υπερασπιστούμε και να το αποσαφηνίσουμε στο πλαίσιο των διαπραγματεύσεων του ΠΟΕ. " μελλοντική μας στρατηγική πρέπει να το καταστήσει σαφές.
<P>
Λαμβάνω υπό σημείωση το αίτημα για ένα νέο σχέδιο δράσης κατά την περίοδο 2011-15, και βρίσκομαι στην ευχάριστη θέση να σας ενημερώσω ότι η Επιτροπή έχει αρχίσει ήδη να εργάζεται προς αυτή την κατεύθυνση. Φιλοδοξία μας είναι να θεσπίσουμε μία νέα στρατηγική για την καλή μεταχείριση των ζώων που θα υιοθετεί ολιστική προσέγγιση, λαμβάνοντας υπόψη τις συνολικές δαπάνες των παραγωγών της ΕΕ και τα αποτελέσματα των μέτρων για την καλή μεταχείριση των ζώων στην ανταγωνιστικότητά τους.
<P>
Όπως αναφέρεται στην έκθεση, το άρθρο 13 της Συνθήκης για τη λειτουργία της Ευρωπαϊκής Ένωσης υπογραμμίζει την ανάγκη να λαμβάνονται υπόψη όλα τα ζώα. " ιδέα μίας γενικής ευρωπαϊκής νομοθεσίας για την καλή μεταχείριση των ζώων που θα περιλαμβάνει όλα τα ζώα είναι επίσης πολύ ενδιαφέρουσα. Αυτό το γενικό δίκαιο θα μπορούσε να αποτελέσει τη βάση για μελλοντικές πρωτοβουλίες, που θα περιλαμβάνουν μεν τη νομοθεσία, αλλά και την ενημέρωση των καταναλωτών, την παιδεία, την έρευνα και την προώθηση υψηλότερων προτύπων.
<P>
Επίσης, λαμβάνω υπό σημείωση και εκτιμώ την υποστήριξη για την καθιέρωση ευρωπαϊκού δικτύου κέντρων αναφοράς για την καλή μεταχείριση των ζώων. Κάτι τέτοιο θα μπορούσε να συνδράμει τα θεσμικά όργανα της ΕΕ, τα κράτη μέλη και τα ενδιαφερόμενα μέρη στις προσπάθειές τους να προωθήσουν πρωτοβουλίες για την καλή μεταχείριση των ζώων.
<P>
Συμφωνώ μαζί σας ότι στη μελλοντική στρατηγική θα πρέπει να εξεταστεί προσεκτικά το κόστος και η ανταγωνιστικότητα. Πρέπει να εξασφαλίσουμε τη συνοχή μεταξύ των πολιτικών μας, έχοντας κατά νου τη γενική βιωσιμότητα των προτάσεών μας υπό σφαιρικό πρίσμα.
<P>
" έκθεση υπογραμμίζει επίσης ότι ο κοινοτικός προϋπολογισμός πρέπει να είναι ανάλογος των φιλοδοξιών μας - παρέχοντας, ειδικότερα, επαρκείς πόρους για την έρευνα, τις νέες τεχνολογίες και τις τεχνικές στον τομέα της καλής διαβίωσης των ζώων. Ακόμα, επισημαίνει την ανάγκη διάθεσης επαρκών πόρων για τη σωστή παρακολούθηση και στήριξη των παραγωγών της ΕΕ.
<P>
Όπως είπα, η Επιτροπή επικροτεί όλες αυτές τις ιδέες -οι οποίες καταδεικνύουν συλλογικά ότι η καλή διαβίωση των ζώων αποτελεί υψηλή προτεραιότητα στο πρόγραμμα δράσης της ΕΕ. " Επιτροπή σκοπεύει να παρουσιάσει νέα κοινοτική στρατηγική για την καλή διαβίωση των ζώων το 2011.
<SPEAKER ID="201" NAME="Πρόεδρος">
" συζήτηση έληξε. " ψηφοφορία θα διεξαχθεί σε δύο εβδομάδες, κατά την περίοδο συνόδου στις Βρυξέλλες.
<P>
Γραπτές δηλώσεις (άρθρο 149 του Κανονισμού)
<SPEAKER ID="994" NAME="Véronique Mathieu  " LANGUAGE="FR">
" καλή διαβίωση των ζώων είναι σημαντικό ζήτημα. " ευρωπαϊκή νομοθεσία για το ζήτημα αυτό πρέπει να εφαρμόζεται αυστηρά, όπως συνιστά η έκθεση της κ. Paulsen. Πρέπει επίσης να εξασφαλίσουμε ότι τα πρότυπα καλής μεταχείρισης των ζώων που ισχύουν στην ΕΕ θα εφαρμόζονται και για τα αγαθά που εισέρχονται στην ευρωπαϊκή επικράτεια. Πράγματι, οι αγρότες μας και η ευρωπαϊκή βιομηχανία γεωργικών προϊόντων διατροφής δεν πρέπει να τιμωρούνται σε μία περίοδο κατά την οποία αντιμετωπίζουν πρόσθετα έξοδα για να ανταποκριθούν στις απαιτήσεις της ΕΕ. Τα πρότυπα καλής μεταχείρισης των ζώων πρέπει να συμβαδίζουν με την ευρωπαϊκή πολιτική εμπορίου, με την προστασία των θέσεων εργασίας μας και με πρακτικές θήρας για τη διαχείριση της πανίδας, που είναι καίρια για την ισορροπία της βιοποικιλότητας. Επίσης, θα ήθελα να εκφράσω τις επιφυλάξεις μου για τη δημιουργία ενός ευρωπαϊκού δικτύου κέντρων αναφοράς για την προστασία και την καλή μεταχείριση των ζώων. Ως εισηγήτρια για την απαλλαγή των αποκεντρωμένων οργανισμών της ΕΕ για το 2008, γνωρίζω καλά το πρόβλημα της σύστασης οργανισμών που δυστυχώς δεν έχουν γενικά συνοχή. Το ζήτημα αυτό, το οποίο εξετάζει η διοργανική ομάδα εργασίας για τους οργανισμούς, πρέπει να λυθεί πριν από την εξέταση της σύστασης οιουδήποτε νέου οργανισμού.

<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Κυρίες και κύριοι, θα ήθελα να κάνω μια δήλωση επί τη ευκαιρία της πέμπτης Ευρωπαϊκής "μέρας για τα Θύματα της Τρομοκρατίας. Πρόκειται για μια μέρα που πρέπει να διατηρήσουμε στη μνήμη μας και μια μέρα κατά την οποία τιμούμε τη μνήμη όλων των αθώων θυμάτων της τρομοκρατίας. Αυτό το σαββατοκύριακο, στην κομητεία Antrim της Βόρειας Ιρλανδίας δολοφονήθηκαν δυο στρατιώτες από το Real IRA, ενώ τη Δευτέρα ένας αστυνομικός πυροβολήθηκε στην κομητεία Armagh. Ο αστυνομικός που σκοτώθηκε ήταν παντρεμένος και είχε παιδιά. Αυτή η βάρβαρη πράξη τρομοκρατίας κατέστρεψε, για μια ακόμη φορά, μια οικογένεια και προκάλεσε αφάνταστη δυστυχία. Χθες, τουλάχιστον δέκα άνθρωποι σκοτώθηκαν σε βομβιστική επίθεση αυτοκτονίας στη νότια Σρι Λάνκα, ενώ οι σοβαρά τραυματισμένοι ξεπερνούν τους είκοσι.
<P>
Εξ ονόματος του Ευρωπαϊκού Κοινοβουλίου, θα ήθελα να εκφράσω την οργή μου για αυτές τις φρικτές επιθέσεις εναντίον αθώων ανθρώπων καθώς και τα θερμά συλλυπητήρια μου προς τις οικογένειες των θυμάτων. Θα μείνουν για πάντα στη μνήμη μας.
<P>
Επιθυμούμε σήμερα στο Ευρωπαϊκό Κοινοβούλιο να τονίσουμε με ένταση και σαφήνεια ότι τασσόμαστε κατά της αδιάκριτης βίας της τρομοκρατίας. Καταδικάζουμε πλήρως την παράλογη καταστροφή της ανθρώπινης ζωής, τους θανάτους ολόκληρων οικογενειών ως αποτέλεσμα του τυφλού φανατισμού που οδηγεί ανθρώπους να σκοτώνουν τους συνανθρώπους τους και να τσαλαπατούν την ανθρώπινη αξιοπρέπεια. " τρομοκρατία αποτελεί ευθεία επίθεση κατά της ελευθερίας, των ανθρώπινων δικαιωμάτων και της δημοκρατίας. " τρομοκρατία είναι μια απόπειρα καταστροφής, μέσω της αδιάκριτης βίας, των αξιών που μας ενώνουν στην Ευρωπαϊκή Ένωση και στα κράτη μέλη μας.
<P>
Αυτές οι πράξεις τρομοκρατίας μας συγκλονίζουν όλους. Μας προκαλούν βαθύ πόνο, αλλά δεν μπορούν και δεν πρόκειται να καταστρέψουν τα θεμέλια της δημοκρατικής κοινωνίας που βασίζεται στις κοινές αξίες μας.
<P>
" τρομοκρατία είναι έγκλημα που δεν αξίζει επιείκειας. " τρομοκρατία αντιπροσωπεύει έναν από τους μεγαλύτερους κινδύνους για την ασφάλεια, τη σταθερότητα και τις δημοκρατικές αξίες της διεθνούς κοινότητας. Είναι ευθεία επίθεση εναντίον των πολιτών μας, εναντίον όλων μας. Το Ευρωπαϊκό Κοινοβούλιο διαδραματίζει ενεργό ρόλο στην καταπολέμηση της τρομοκρατίας και στη στήριξη των θυμάτων τρομοκρατικών επιθέσεων. Δε θα κουραστούμε να δηλώνουμε ότι δεν υπάρχει δικαιολογία για την τρομοκρατία. Για αυτό το λόγο, πρέπει να συνεχίσουμε να συνεργαζόμαστε για την καταπολέμηση της τρομοκρατίας εφαρμόζοντας τις αρχές του κράτους δικαίου και χρησιμοποιώντας την πλήρη ισχύ του νόμου. Σήμερα στο Ευρωπαϊκό Κοινοβούλιο η σκέψη μας είναι στραμμένη αποκλειστικά στα θύματα της τρομοκρατίας, όπου και αν αυτά έχουν χάσει τη ζωή τους στον κόσμο. Θα θέλαμε να εκφράσουμε την αλληλεγγύη μας προς αυτά. Θα ήθελα να σας ζητήσω να κρατήσετε σιωπηρά στη μνήμη σας τα θύματα του Real IRA και της βομβιστικής επίθεσης αυτοκτονίας στη Σρι Λάνκα.
<P>
(Τα μέλη του Σώματος εγέρθηκαν και τήρησαν ενός λεπτού σιγή)
<P>
Κυρίες και κύριοι, ο μεγάλος Ευρωπαίος, ο Jean Monnet, ένας από τους ιδρυτές της ευρωπαϊκής ολοκλήρωσης, απεβίωσε τριάντα χρόνια πριν, στις 16 Μαρτίου 1979. Κατά την έναρξη αυτής της συνεδρίασης της Ολομέλειας του Ευρωπαϊκού Κοινοβουλίου θα ήθελα, με την ευκαιρία της 30ης επετείου του θανάτου του, να προβώ σε μια σύντομη δήλωση τιμής και αναγνώρισης της κληρονομιάς και του έργου ζωής του υπέρ της ευρωπαϊκής ολοκλήρωσης.
<P>
Αναθυμόμαστε σήμερα την ανεκτίμητη κληρονομιά ενός ανθρώπου, ο οποίος, μαζί με το Robert Schuman, έναν από τους αρχιτέκτονες της συμφιλίωσης Γερμανίας και Γαλλίας, έκανε το πρώτο βήμα για την ίδρυση μιας κοινότητας με κοινή προοπτική που θα βασιζόταν στην ειρήνη, την κατανόηση, τη δημοκρατία και τη συνεργασία μεταξύ των λαών της Ευρώπης. Σήμερα, στις αρχές του 21ου αιώνα, οι αρχές που ανέδειξε ο Jean Monnet και οι μέθοδοι που χρησιμοποίησε για να τις εφαρμόσει διατηρούν την αξία τους στο ακέραιο. Αντιθέτως, η σημασία τους είναι προφανής σε όλους μας. Οι μεγάλες προκλήσεις της παγκοσμιοποίησης, της οικονομικής και χρηματοπιστωτικής κρίσης και της παγκόσμιας υπερθέρμανσης θα έχουν ως αποτέλεσμα τη στενότερη συνεργασία μεταξύ των Ευρωπαίων ώστε να υπερασπιστούν αποτελεσματικά τις κοινές αξίες και τα συμφέροντά μας στον κόσμο. Ο Jean Monnet θα χαιρέτιζε, φυσικά, την πρόοδο που επιτεύχθηκε στη Συνθήκη της Λισαβόνας προς την κατεύθυνση μιας δημοκρατικής Ευρωπαϊκής Ένωσης με τη δυνατότητα να δρα και να αντιμετωπίζει τις προκλήσεις του 21ου αιώνα.
<P>
Τέλος, είναι σημαντικό να αναφερθεί ότι ήταν η Επιτροπή Δράσης για τις "νωμένες Πολιτείες της Ευρώπης που σύστησε ο Jean Monnet που, μεταξύ άλλων, πρότεινε τη διεξαγωγή άμεσων εκλογών στο Ευρωπαϊκό Κοινοβούλιο. Τα τελευταία τριάντα χρόνια από το θάνατο του Jean Monnet, αυτό το όνειρο έγινε μια εντυπωσιακή πραγματικότητα με τη δημιουργία της κοινοβουλευτικής διάστασης της Ευρωπαϊκής Ένωσης. Είμαστε όλοι κληρονόμοι αυτού του μεγάλου Ευρωπαίου, του Jean Monnet, και το έργο του συνεχίζει να ασκεί τη διαρκή επίδρασή του. Το έργο του είχε ως αποτέλεσμα θεμελιώδεις αλλαγές στις σχέσεις μεταξύ των ευρωπαϊκών κρατών, ενώ συνεχίζει να επηρεάζει τις ζωές όλων των πολιτών μας σήμερα.
<P>
Με την ευκαιρία της 30ης επετείου του θανάτου του Jean Monnet, θα ήθελα να αναλογιστούμε το καθήκον που έχουμε μπροστά μας και τις υποχρεώσεις μας για το μέλλον, δηλαδή την ανάγκη να δεσμευτούμε ότι θα συνεχίσουμε το μεγάλο έργο που ξεκίνησε ο Jean Monnet με σκοπό την ενοποίηση της ηπείρου μας.
<SPEAKER ID="007" NAME="José Manuel Barroso" LANGUAGE="FR">
Κύριε Πρόεδρε, αξιότιμοι βουλευτές, 'Μεταξύ διαφορετικών χωρών, το πλεονέκτημα της κάθε χώρας περιορίζεται στα αποτελέσματα των δικών της προσπαθειών, στα οφέλη που επιτυγχάνονται σε σχέση με το γείτονά της, και στις δυσκολίες που καταφέρνει να μεταφέρει σε αυτόν. Στην Κοινότητα μας, το πλεονέκτημα καθεμιάς από τις χώρες μέλη είναι αποτέλεσμα της ευημερίας του συνόλου.' Αυτό δήλωσε ο Jean Monnet το 1954. Οι λέξεις αυτές δεν έχουν χάσει καθόλου την ισχύ τους, το αντίθετο μάλιστα.
<P>
Αυτό το Μάρτιο, όπως μόλις είπε ο κ. Pöttering, είναι η τριακοστή επέτειος από το θάνατό του, το 1979. Αυτός είναι ο λόγος για τον οποίον επιθυμώ να αποτίσω φόρο τιμής σε έναν από τους ιδρυτές της Ευρώπης που όλοι αγαπούμε, αυτόν το μεγάλο Ευρωπαίο του οποίου η κληρονομιά δεν μπορεί να αποτελέσει, σε αυτούς τους καιρούς της κρίσης, παρά μόνο έμπνευση για μας.
<P>
Πρόσφατα, και για να τιμήσουμε την πεντηκοστή επέτειο της Ευρωπαϊκής Επιτροπής, αποφασίσαμε να αφιερώσουμε την αίθουσα του Κολεγίου - την κύρια αίθουσα στην Επιτροπή - στη μνήμη του Jean Monnet με μια πολύ απλή, αλλά ουσιώδη τελετή, στην οποία είχα τη χαρά και την τιμή να συμπαρίσταμαι όχι μόνο με τον Πρόεδρο του Ευρωπαϊκού Κοινοβουλίου, τον Hans-Gert Pöttering, αλλά και με τον Προδρεύοντα του Ευρωπαϊκού Συμβουλίου, το Nicolas Sarkozy.
<P>
Αυτό σημαίνει ότι εμείς στην Επιτροπή είμαστε υπερήφανοι για την τεράστια κληρονομιά του Jean Monnet. Ως πρώτος πρόεδρος της Ευρωπαϊκής Κοινότητας Άνθρακα και Χάλυβα, ήταν, στην πραγματικότητα, ο πρώτος πρόεδρος του θεσμικού οργάνου από το οποίο προήλθε το δικό μας θεσμικό όργανο, η Ευρωπαϊκή Επιτροπή, η οποία καταβάλλει κάθε προσπάθεια να διατηρήσει ζωντανά τα ιδανικά του, που είναι και τα ιδανικά όλων των Ευρωπαίων που αγαπούν την ειρήνη, τη δημοκρατία και την αλληλεγγύη.
<P>
(Χειροκροτήματα)
<SPEAKER ID="008" NAME="José Ribeiro e Castro" AFFILIATION="PPE-DE">
(PT) Θα ήθελα κι εγώ επίσης να αποτίσω φόρο τιμής στον Jean Monnet, αλλά ζήτησα το λόγο για να συγχαρώ τον Πρόεδρο για τη δήλωσή του σχετικά με την Ευρωπαϊκή "μέρα Μνήμης για τα Θύματα της Τρομοκρατίας. Αυτή η θέση υιοθετήθηκε κατόπιν πρότασής μου πριν από πέντε χρόνια, την οποία το Συμβούλιο ενέκρινε σε συνεδρίαση της 25ης Μαρτίου, μετά τις τραγικές επιθέσεις στη Μαδρίτη. Ωστόσο, η ομιλία μου είναι μια έκκληση. Το Ευρωπαϊκό Κοινοβούλιο τιμά πιστά πάντα αυτή την ημερομηνία, αλλά, δυστυχώς, αυτή η ημερομηνία δεν έχει ακόμη αποκτήσει την εμβέλεια που θα έπρεπε εντός των ευρωπαϊκών θεσμικών οργάνων και των κρατών μελών. Πιστεύω ότι ο εορτασμός αυτής της ημερομηνίας είναι ένας από τους σημαντικότερους τρόπους απότισης φόρου τιμής στα θύματα, όπως έπραξε ο Πρόεδρος, αλλά και αύξησης της ευαισθητοποίησης των ανθρώπων. Γνωρίζω ότι υπάρχουν σήμερα κάποιες εκδηλώσεις στη Μαδρίτη, αλλά όχι κάτι πολύ περισσότερο απ' αυτό.
<P>
Ως εκ τούτου, καλώ την Επιτροπή και την Τσεχική Προεδρία να διασφαλίσουν ότι στο μέλλον όλα τα κράτη μέλη θα γιορτάζουν αυτή την ημερομηνία.

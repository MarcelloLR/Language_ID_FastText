<CHAPTER ID="003">
Έγκριση των συνοπτικών πρακτικών της προηγούμενης συνεδρίασης: βλ. Συνοπτικά Πρακτικά
<P>

<SPEAKER ID="008" NAME="Philip Claeys" AFFILIATION="ITS">
(NL) Κύριε Πρόεδρε, μια υποσημείωση μόνο στην περίοδο συνόδου αυτής της εβδομάδας. Όπως γνωρίζετε, ο πρώτος γύρος της ψηφοφορίας για το βραβείο Ζαχάρωφ 2007 θα πραγματοποιηθεί λίαν προσεχώς. Υπήρχαν πέντε υποψηφιότητες. " Ομάδα ITS είχε ορίσει και αυτή έναν υποψήφιο, τον Οικουμενικό Πατριάρχη Κωνσταντινουπόλεως. Τώρα διαπιστώνουμε ότι ο Πατριάρχης δέχθηκε πιέσεις προκειμένου να μην δεχθεί να είναι υποψήφιος. Εξ όσων γνωρίζω, ουδέποτε έχει συμβεί κάτι τέτοιο σε όλο το διάστημα που το Ευρωπαϊκό Κοινοβούλιο απονέμει το βραβείο Ζαχάρωφ. Ήταν ευτυχής που το όνομά του προτάθηκε από την ομάδα μας - ο κ. Binev του το ζήτησε και ήταν καθ' όλα σύμφωνος. Το γεγονός αυτό είναι εντελώς απαράδεκτο. Εξ όσων γνωρίζω, ουδέποτε στο παρελθόν ασκήθηκαν πιέσεις σε κάποιον, προκειμένου να αποσύρει την υποψηφιότητά του απλά και μόνον διότι προτάθηκε από μία ομάδα που πάει κόντρα στο ρεύμα. Έτσι λοιπόν, σε ένδειξη διαμαρτυρίας γι' αυτού του είδους την προσβολή, γι' αυτού του είδους τη δόλια πολιτική μηχανορραφία, μπορώ να σας πω από τώρα ότι η ομάδα ITS δεν θα ψηφίσει κατά την επικείμενη εκλογή.
<SPEAKER ID="009" NAME="Πρόεδρος">
Κύριε Claeys, ενημερώθηκα για τα γεγονότα στα οποία αναφέρεστε, αλλά αδυνατώ να εκφέρω επί της ουσίας άποψη επί των όσων ισχυρίζεστε ότι συνέβησαν. Πιστέψτε με, δεν είναι η κατάλληλη ώρα για την ενημέρωση του Κοινοβουλίου· θα πρέπει να γίνει με άλλον τρόπο, ούτως ώστε να είμαστε σε θέση να συζητήσουμε το εν λόγω ζήτημα.

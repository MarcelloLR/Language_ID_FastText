<CHAPTER ID="017">
Ώρα των ερωτήσεων (ερωτήσεις προς την Επιτροπή) 
<SPEAKER ID="595" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0009/2011).
<P>
Οι ακόλουθες ερωτήσεις απευθύνονται προς την Επιτροπή.
<P>

<P>
Θέμα: Απαγόρευση της κυκλοφορίας του φαρμάκου Μediator
<P>
Μπορεί η Επιτροπή να μου εξηγήσει τους λόγους για τους οποίους δεν αποφάσισε ήδη από το 1998 να απαγορεύσει τη διάθεση στο εμπόριο φαρμάκων που περιέχουν την ουσία Benfluorex; Το γεγονός ότι οι ισπανικές και ιταλικές αρχές είχαν απαγορεύσει την ουσία αυτή δεν έπρεπε να έχει κινητοποιήσει για άλλη μια φορά την Ευρωπαϊκή Επιτροπή; Εν ολίγοις, γιατί η Επιτροπή ανέμεινε τόσο πολύ, δηλαδή ώς τον Ιούνιο 2010, για να λάβει μια σταθερή απόφαση σχετικά με την διάθεση της ουσίας αυτής στο εμπόριο;
<P>
Μπορεί επίσης η Επιτροπή να δηλώσει εάν σκοπεύει να ζητήσει από τον Ευρωπαϊκό Οργανισμό Φαρμάκων να εκπονήσει σοβαρές αναδρομικές μελέτες για την χρήση του φαρμάκου αυτού κατά την τελευταία εικοσαετία;
<SPEAKER ID="597" NAME="John Dalli">
μέλος της Επιτροπής. - (ΕΝ) Επιτρέψτε μου να απαντήσω με τη σειρά σε κάθε μία εκ των επιμέρους ερωτήσεων.
<P>
" πρώτη ερώτηση ήταν η εξής: μπορεί η Επιτροπή να εξηγήσει τον λόγο για τον οποίο δεν ελήφθη η απόφαση το 1998 να απαγορευτεί η προώθηση των φαρμακευτικών προϊόντων που περιέχουν την ουσία benfluorex; " απάντηση είναι η εξής: η ουσία benfluorex συζητήθηκε το 1998 στην Επιτροπή Φαρμακευτικών Ιδιοσκευασμάτων, η οποία σήμερα ονομάζεται Επιτροπή Φαρμακευτικών Ιδιοσκευασμάτων για Ανθρώπινη Χρήση, του Ευρωπαϊκού Οργανισμού Φαρμάκων, και συνακόλουθα στην ομάδα εργασίας σχετικά με τη φαρμακοεπαγρύπνηση.
<P>
" επιτροπή θεώρησε ότι η ουσία benfluorex δεν έπρεπε να συμπεριληφθεί στο πλαίσιο διαδικασίας διαρκούς αξιολόγησης σε ευρωπαϊκό επίπεδο όσον αφορά συγκεκριμένες ανορεξιογόνες ουσίες λόγω διαφορετικού τρόπου δράσης. Ωστόσο, συμφωνήθηκε ότι η ομάδα εργασίας της επιτροπής σχετικά με τη φαρμακοεπαγρύπνηση θα διερευνούσε εάν υπήρχε ζήτημα ασφάλειας σχετικά με αυτήν την ουσία. Τον Μάρτιο του 1999, η ομάδα εργασίας σχετικά με τη φαρμακοεπαγρύπνηση συμπέρανε ότι δεν υπήρχαν σημαντικές ανησυχίες σχετικά με τα οφέλη και τους κινδύνους για τα προϊόντα που περιέχουν την ουσία benfluorex. Περαιτέρω συζητήσεις στο πλαίσιο της ομάδας εργασίας δεν οδήγησαν σε αλλαγές αυτού του συμπεράσματος.
<P>
Το δεύτερο ερώτημα ήταν το εξής: δεν θα έπρεπε η Επιτροπή να είχε κινητοποιηθεί και μάλιστα πρώτη μετά τις απαγορεύσεις που επιβλήθηκαν από τις αρχές της Ισπανίας και της Ιταλίας; " απάντηση είναι η εξής: η Ιταλία και η Ισπανία δεν ανακάλεσαν την άδεια κυκλοφορίας της ουσίας benfluorex. Μάλιστα, η πρώτη φορά κατά την οποία κράτος μέλος έλαβε αποτελεσματικά μέτρα για την ανάκληση της εθνικής άδειας κυκλοφορίας για το φάρμακο Mediator ήταν το 2009, όταν η Γαλλία ανακάλεσε την εθνική άδεια κυκλοφορίας.
<P>
Στην Ισπανία, ο κάτοχος της άδειας κυκλοφορίας, η Servier, απέσυρε την άδεια κυκλοφορίας το 2003. Παρομοίως, η ίδια η Servier δεν ζήτησε την ανανέωση της άδειας κυκλοφορίας το 2003 στην Ιταλία.
<P>
" έγκριση του προϊόντος παρέμεινε σε ισχύ στη Γαλλία, την Πορτογαλία, το Λουξεμβούργο και την Ελλάδα. " ουσία benfluorex συζητήθηκε στο πλαίσιο της ομάδας εργασίας σχετικά με τη φαρμακοεπαγρύπνηση, που δρα ως φόρουμ των κρατών μελών για την ανταλλαγή δεδομένων φαρμακοεπαγρύπνησης μεταξύ τους.
<P>
Θα ήθελα να αποσαφηνίσω ότι η παρακολούθηση των δεδομένων φαρμακοεπαγρύπνησης και η συνακόλουθη λήψη αποφάσεων σχετικά με τις εθνικές άδειες φαρμάκων αποτελεί πρωταρχικά ευθύνη των κρατών μελών. " παρέμβαση της Επιτροπής σε αυτές τις περιπτώσεις πραγματοποιείται κατ' εξαίρεση και περιορίζεται σε συγκεκριμένες καταστάσεις που προβλέπονται από τον νόμο.
<P>
" Επιτροπή μπορεί να δρομολογήσει διαδικασία αξιολόγησης σε πανευρωπαϊκό επίπεδο από τον Ευρωπαϊκό Οργανισμό Φαρμάκων σε δύο περιπτώσεις: πρώτον, όταν τα κράτη μέλη λαμβάνουν αποκλίνουσες εθνικές αποφάσεις σχετικά με μια άδεια κυκλοφορίας και, δεύτερον, πριν από τη λήψη οποιασδήποτε απόφασης σχετικά με τη χορήγηση, μεταβολή, αναστολή ή ανάκληση άδειας κυκλοφορίας που φαίνεται αναγκαία, λαμβάνοντας ιδίως υπόψη πληροφορίες φαρμακοεπαγρύπνησης σε περιπτώσεις που θεωρείται ότι θίγονται τα συμφέροντα της Κοινότητας.
<P>
Στην προκειμένη περίπτωση, δεν πραγματοποιήθηκε καμία ενέργεια σε επίπεδο ΕΕ υπό το φως των συμπερασμάτων της ομάδας εργασίας σχετικά με τη φαρμακοεπαγρύπνηση και του γεγονότος ότι τότε δεν είχαν ληφθεί αποκλίνουσες αποφάσεις από τα κράτη μέλη ως συνέχεια των συζητήσεων στην ομάδα εργασίας.
<P>
" τρίτη ερώτηση ήταν η εξής: για ποιον λόγο η Επιτροπή δεν ενήργησε έως το τέλος του Ιουνίου του 2010 όταν επιτέλους έλαβε σαφή απόφαση σχετικά με την κυκλοφορία αυτής της ουσίας; " απάντηση είναι η εξής: μόλις το 2009 ένα κράτος μέλος, η Γαλλία, ανέστειλε την άδεια κυκλοφορίας του φαρμάκου Mediator. Σύμφωνα με τις νέες διατάξεις που ισχύουν από το 2004, το γεγονός αυτό αυτόματα οδήγησε σε επανεξέταση της ισορροπίας οφελών-κινδύνων του προϊόντος, η οποία κατέληξε στη λήψη απόφασης από την Επιτροπή, η οποία απαιτούσε από όλα τα κράτη μέλη να ανακαλέσουν όλες τις εθνικές άδειες για τα φάρμακα που περιέχουν την ουσία benfluorex.
<P>
Σε αυτό το πλαίσιο, είναι σημαντικό να τονίσουμε ότι η νέα νομοθεσία για τη φαρμακοεπαγρύπνηση που εγκρίθηκε στις 15 Δεκεμβρίου 2010 θέσπισε επιπρόσθετες διατάξεις ώστε να διασφαλιστεί η ανίχνευση του σήματος από τον Ευρωπαϊκό Οργανισμό Φαρμάκων για ζητήματα ασφαλείας εθνικά εγκεκριμένων προϊόντων και δημιουργεί νέες διαδικασίες σε επίπεδο ΕΕ για την αξιολόγηση των σημάτων ασφαλείας για τέτοια προϊόντα, οδηγώντας σε εναρμονισμένες δράσεις από τα κράτη μέλη.
<P>
" τέταρτη και τελευταία ερώτηση ήταν η εξής: προτίθεται η Επιτροπή να ζητήσει από τον Ευρωπαϊκό Οργανισμό Φαρμάκων να εκπονήσει μια πλήρη αναδρομική έρευνα για τη χρήση του φαρμάκου αυτού κατά την τελευταία εικοσαετία; " απάντηση είναι η εξής: έως σήμερα, η Επιτροπή δεν έχει ζητήσει από τον Ευρωπαϊκό Οργανισμό Φαρμάκων να εκπονήσει μια πλήρη αναδρομική έρευνα για τη χρήση του φαρμάκου αυτού κατά την τελευταία εικοσαετία. Οι αριθμοί και οι πληροφορίες που αναφέρονται στη γαλλική έκθεση καταδεικνύουν με σαφήνεια ότι η απόσταση, η εντατικότερη χρήση αυτού του φαρμάκου σημειώθηκε στη Γαλλία.
<SPEAKER ID="598" NAME="Πρόεδρος">
Θα ήθελα απλά να αποσαφηνίσω τον τρόπο χειρισμού των συμπληρωματικών ερωτήσεων απόψε. Θα συγκεντρώσω όλες τις συμπληρωματικές ερωτήσεις -να θυμάστε ότι έχετε 30 δευτερόλεπτα στη διάθεσή σας για τις συμπληρωματικές ερωτήσεις- και στη συνέχεια θα ζητήσω από τους Επιτρόπους να απαντήσουν συνολικά σε όλες τις συμπληρωματικές ερωτήσεις.
<SPEAKER ID="599" NAME="Gilles Pargneaux" AFFILIATION="S&amp;D">
(FR) Κυρία Πρόεδρε, θα ήθελα να επισημάνω άλλο ένα σημείο υπό το πρίσμα των σχολίων και απαντήσεων του Επιτρόπου Dalli, τον οποίο θα ήθελα να ευχαριστήσω για τις διευκρινίσεις που παρέσχε. Όπως δηλώσατε, κύριε Επίτροπε, το 2003 και το 2005, η Servier ήταν αυτή η οποία ζήτησε την ανάκληση του προϊόντος από την αγορά αυτών των δύο χωρών. Αναφέρατε, επίσης, ότι το 1998 και το 1999, η ομάδα εργασίας δεν επέλεξε ούτε την έγκριση ούτε την πρόταση απόσυρσης αυτού του προϊόντος. Ωστόσο, γνωρίζουμε ότι το φάρμακο αποσύρθηκε στις "ΠΑ το 1997.
<P>
Ως εκ τούτου, είναι προφανώς σαφές -και εδώ βρίσκεται η ουσία της υπόθεσης- ότι σε μια αγορά τόσο μεγάλη όσο η Ευρωπαϊκή Ένωση, η οποία περιλαμβάνει 500 εκατομμύρια ευρωπαίους πολίτες, χρειαζόμαστε μεγαλύτερη επαγρύπνηση. Συγκεκριμένα, χρειαζόμαστε επιπλέον ειδοποιήσεις οι οποίες θα έχουν ως αποτέλεσμα πανευρωπαϊκή δράση, με σαφείς αρμοδιότητες της Ευρωπαϊκής Επιτροπής και του Ευρωπαϊκού Οργανισμού Φαρμάκων. Κατ' αυτόν τον τρόπο, θα μπορέσουμε να αποφύγουμε την επανεμφάνιση των καταστάσεων οι οποίες προέκυψαν σε ορισμένα κράτη μέλη, όπως στη Γαλλία στην περίπτωση που αναφέρθηκε.
<SPEAKER ID="600" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Επίτροπε, ας επεκτείνουμε τους όρους αυτής της συζήτησης, διότι το φάρμακο Mediator αποτελεί απλά την κορυφή του παγόβουνου και εγείρει σειρά ερωτημάτων.
<P>
Για παράδειγμα, πώς είναι δυνατό ένα φάρμακο το οποίο θεωρείται δυνητικά επιβλαβές, ακόμη και θανατηφόρο, και το οποίο έχει αποσυρθεί από την αγορά ορισμένων κρατών μελών, να μπορεί να εξακολουθεί να κυκλοφορεί ελεύθερα εντός της Ευρωπαϊκής Ένωσης;
<P>
Δεν θα πρέπει να εξετάσουμε σοβαρά τον ρόλο και την αποτελεσματικότητα του Ευρωπαϊκού Οργανισμού Φαρμάκων, εάν τα πορίσματά του δεν είναι δεσμευτικά για τα κράτη μέλη;
<SPEAKER ID="601" NAME="John Dalli">
μέλος της Επιτροπής. - (ΕΝ) Στην πραγματικότητα, οι διαδικασίες που ίσχυαν κατά τη στιγμή των ιστορικών γεγονότων που ανέφερα στην απάντησή μου ήταν αυτές τις οποίες ανέφερα: υπήρχε σαφής διαχωρισμός μεταξύ των κρατών μελών και της ευρωπαϊκής αρχής -ένας διαχωρισμός ο οποίος, μάλιστα, ισχύει ακόμα και περιφρουρείται με ζήλο από τα κράτη μέλη. Στην πραγματικότητα, αυτός είναι ο λόγος για τον οποίο με την πάροδο του χρόνου αισθανόμαστε ότι πρέπει να ενισχύσουμε τις διαδικασίες μας όσον αφορά τη φαρμακοεπαγρύπνηση.
<P>
Οφείλω να πω ότι το 2004 πραγματοποιήθηκε ένα βήμα προόδου ως προς την αναθεώρηση των ήδη υφιστάμενων διαδικασιών φαρμακοεπαγρύπνησης καθώς και στο πλαίσιο της τελευταίας συμφωνίας φαρμακοεπαγρύπνησης. Έχουμε πλέον πολλά μέσα καταπολέμησης και, επίσης, είναι πλέον δυνατή η ανάληψη δράσης σε ευρωπαϊκό επίπεδο προκειμένου να διασφαλισθεί ότι οτιδήποτε αποσύρεται από οποιαδήποτε αγορά κοινοποιείται και μπορεί να αναληφθεί σχετική δράση. Αυτό δεν ίσχυε στο παρελθόν.
<P>
Αυτή είναι, λοιπόν, η σημερινή κατάσταση. Έχω δώσει οδηγίες στις υπηρεσίες μου να διεξαγάγουν τώρα δοκιμασία αντοχής, συμπεριλαμβανομένων και των νέων διαδικασιών φαρμακοεπαγρύπνησης που θεσπίστηκαν μετά την τελευταία μας συμφωνία. Λαμβάνουν ως περιπτωσιολογική μελέτη το φάρμακο Mediator προκειμένου να εξετάσουν εάν θα μπορούσε να συμβεί κάτι σαν το Mediator ακόμη και με τις πρόσφατες διαδικασίες φαρμακοεπαγρύπνησης. Θα διασφαλίσουμε ότι εάν όντως διαπιστωθούν κενά, εμπόδια ή τομείς στους οποίους δεν θα αναληφθεί δράση σε αυτές τις περιπτώσεις, θα επανέλθουμε εδώ και θα προσπαθήσουμε να διορθώσουμε την κατάσταση.
<P>
Θέμα: Πώληση συνδρομών iPad από την Apple
<P>
" Apple που παράγει τα iPad επιβάλλει στους εκδότες εφημερίδων και περιοδικών να προσφέρουν τα προϊόντα της (τόσο μεμονωμένα τεύχη όσο και συνδρομές) στους αναγνώστες τους αποκλειστικά μέσω του διαδικτυακού καταστήματος του iTunes της Apple, ούτως ώστε η εταιρεία αυτή να διατηρεί τον έλεγχο των όρων πώλησης. Αυτό συνεπάγεται ότι χρήστες του iPad δεν μπορούν πλέον να παραγγέλνουν εφημερίδες ή περιοδικά για το iPad μέσω του διαδικτυακού καταστήματος των εκδοτών.
<P>
Θεωρεί άραγε η Επιτροπή ότι παρόμοιες πρακτικές συμβιβάζονται με τους κανόνες της ΕΕ και με αρχές όπως αυτές της διαλειτουργικότητας και του ανοικτού διαδικτύου;
<P>
Μπορεί άραγε εδώ να γίνεται λόγος για κατάχρηση δεσπόζουσας θέσης, και επομένως για παράβαση των άρθρων 101 και 102 της ΣΕΕ;
<P>
Ποια μέτρα προτίθεται η Επιτροπή να λάβει στο πλαίσιο αυτό;
<SPEAKER ID="603" NAME="Andris Piebalgs">
μέλος της Επιτροπής. - (ΕΝ) " Apple ανακοίνωσε σήμερα ότι θα προσφέρει ψηφιακές συνδρομές σε εφημερίδες και περιοδικά για τις συσκευές iPad αποκλειστικά μέσω εφαρμογών (Apps) που πωλούνται μέσω του διαδικτυακού καταστήματός της. Οι εκδότες θα εξακολουθούν να μπορούν να παρέχουν διαδικτυακές συνδρομές μέσω των ιστοτόπων τους, ή μέσω άλλων οδών, αλλά δεν θα μπορούν πλέον να επεξεργάζονται τη συνδρομή μέσω εφαρμογής σε συσκευή iPhone που χρησιμοποιεί την Apple ως ενδιάμεσο.
<P>
Το εάν η συμπεριφορά της Apple συνιστά παραβίαση των κανόνων ανταγωνισμού της ΕΕ εξαρτάται από μια σειρά πραγματικών, νομικών και οικονομικών στοιχείων. Απαιτείται, μεταξύ άλλων, η Apple να κατέχει δεσπόζουσα θέση στη σχετική αγορά. Τα όρια αυτών των σχετικών αγορών δεν είναι σαφή, διότι ο τομέας είναι σχετικά νέος και εξελισσόμενος και διότι υφίστανται, επίσης, διάφορες συγκρίσιμες πλατφόρμες και συσκευές που παρέχουν παρόμοιες λειτουργίες, ορισμένες εκ των οποίων υποστηρίζονται από διαδικτυακά καταστήματα εφαρμογών, διότι η καταναλωτική ζήτηση για ηλεκτρονικά ή/και έντυπα περιοδικά είναι ασαφής και εξελισσόμενη.
<P>
Όταν καθοριστεί κατάλληλα η αγορά, το ζήτημα της δεσπόζουσας θέσης θα πρέπει να αξιολογηθεί. " δεσπόζουσα θέση έχει οριστεί από το Ευρωπαϊκό Δικαστήριο ως θέση οικονομικής ισχύος που κατέχει μια επιχείρηση και η οποία της επιτρέπει να παρεμποδίζει την άσκηση πραγματικού ανταγωνισμού στην αντίστοιχη αγορά, επιτρέποντας στην επιχείρηση αυτή να συμπεριφέρεται σε σημαντικό βαθμό κατά τρόπο ανεξάρτητο των ανταγωνιστών και των πελατών της, εντέλει δε και των καταναλωτών.
<P>
" Επιτροπή επισημαίνει, ιδίως, ότι υφίστανται εναλλακτικές πλατφόρμες εφαρμογών και πολλές εταιρείες κυκλοφόρησαν ή αναμένεται να κυκλοφορήσουν στο εγγύς μέλλον σειρά συσκευών παρόμοιων με το iPad από την άποψη της λειτουργικότητας. " Επιτροπή παρακολουθεί τις εξελίξεις σχετικά με τις εμπορικές πολιτικές της Apple και είναι σε στενή επαφή με τις εθνικές αρμόδιες αρχές ανταγωνισμού.
<SPEAKER ID="604" NAME="Ivo Belet" AFFILIATION="PPE">
(NL) Κυρία Πρόεδρε, αυτό το απόγευμα, η Apple πράγματι ανακοίνωσε ότι επιθυμεί να προσφέρει ένα νέο μοντέλο στους συνδρομητές της, αλλά είναι σαφές ότι θέλει να εκμεταλλευτεί τη θέση της στην αγορά, ανεξάρτητα από το εάν κατέχει δεσπόζουσα θέση στην αγορά ή όχι, προκειμένου να λάβει δεδομένα των καταναλωτών που βρίσκονται στη διάθεση των εκδοτών. Μακροπρόθεσμα αυτό θα μπορούσε να αποβεί ιδιαίτερα επιζήμιο για τους εκδότες στην Ευρώπη, καθώς και την πολυφωνία των μέσων ενημέρωσης.
<P>
Θα ήθελα, λοιπόν, να σας ρωτήσω εάν είστε προετοιμασμένος να δράσετε, ανεξάρτητα από το εάν πρόκειται για περίπτωση δεσπόζουσας θέσης ή όχι, και πότε θα αναλάβετε την πρωτοβουλία, εάν σκοπεύετε να το πράξετε. Με άλλα λόγια, θα μπορούσατε να μας περιγράψετε το χρονοδιάγραμμα που έχετε, εν προκειμένω, κατά νου; " ανάληψη της πρωτοβουλίας από την Επιτροπή είναι θέμα εβδομάδων ή μηνών;
<SPEAKER ID="605" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, κύριε Επίτροπε, θα ήθελα να σας ευχαριστήσω για την απάντησή σας, αλλά, κατά την άποψή μου, παραλείψατε να αναφερθείτε σε ένα ζήτημα θεμελιώδους σημασίας, δηλαδή το εάν είμαστε καν σε θέση να φανταστούμε σε ποιο μερίδιο της ευρωπαϊκής αγοράς θα μπορούσε να κυριαρχήσει το νέο προϊόν της Apple. Απαντήσατε με ένα μάλλον γενικό τρόπο, δηλώνοντας μόνο ότι το ζήτημα είναι προς το παρόν υπό εξέταση. Ωστόσο, πιστεύω ότι πρέπει να γνωρίζουμε εάν υφίσταται όντως πραγματική απειλή ότι η Apple θα αποκτήσει δεσπόζουσα θέση στην ευρωπαϊκή αγορά.
<SPEAKER ID="606" NAME="Andris Piebalgs">
μέλος της Επιτροπής. - (ΕΝ) Μένει να δούμε κατά πόσο η Apple θα αποκτήσει δεσπόζουσα θέση στην αγορά, επειδή η αγορά εξελίσσεται. Πρέπει να αξιολογήσουμε ποια είναι η αγορά και τι σημαίνει δεσπόζουσα θέση σε αυτήν την αγορά. Όσον αφορά την κλίμακα της αγοράς, αυτή είναι μικρή στην παρούσα φάση, και είναι πρώιμο να μιλήσουμε για οποιαδήποτε δράση από την Επιτροπή.
<P>
Εάν υπάρξουν πολλές ανταγωνιστικές προτάσεις και η πρόταση της Apple δεν συνιστά δεσπόζουσα θέση, δεν υφίσταται λόγος ανάληψης δράσης από την Επιτροπή. Όπως δήλωσα, η Επιτροπή παρακολουθεί την κατάσταση σύμφωνα με τους κανόνες της νομοθεσίας περί ανταγωνισμού της ΕΕ και εάν κριθεί αναγκαία η λήψη μέτρων, αυτά θα ληφθούν ανεξάρτητα όταν έρθει η κατάλληλη στιγμή, όταν συμπεράνουμε ότι πρέπει να αναληφθεί δράση. Να είστε, λοιπόν, βέβαιοι ότι, εφόσον κριθεί αναγκαίο, θα αναληφθεί δράση.
<P>
Θέμα: " προστασία των επενδύσεων στο πλαίσιο των διαπραγματεύσεων ΕΕ-Ρωσίας για τη νέα συμφωνία εταιρικής σχέσης και συνεργασίας
<P>
Κατά τις διαπραγματεύσεις της με τη Ρωσική Ομοσπονδία επί της νέας συμφωνίας εταιρικής σχέσης και συνεργασίας θίγει η Επιτροπή ζητήματα σχετικά με την προστασία των επενδύσεων, ιδίως στον ενεργειακό τομέα; Δεδομένου ότι υπάρχουν διάφορες περιπτώσεις στις οποίες ευρωπαϊκές ενεργειακές εταιρίες αναγκάστηκαν να εγκαταλείψουν τη ρωσική αγορά χωρίς δυνατότητα προσφυγής σε αμερόληπτη και δίκαιη τοπική δικαστική προστασία, προτίθεται η Επιτροπή να συμπεριλάβει στη νέα συμφωνία εταιρικής σχέσης ή σε νέες οικονομικές συμφωνίες ένα μηχανισμό διευθέτησης των διαφορών μεταξύ επενδυτών και κράτους;
<P>
Ποια είναι η θέση της Επιτροπής όσον αφορά τη Συνθήκη για το Χάρτη Ενέργειας (ΣΧΕ); Εξακολουθεί η Επιτροπή να ελπίζει ότι η Κυβέρνηση της Ρωσίας ενδέχεται να υπογράψει και πάλι τη ΣΧΕ και τελικά να την επικυρώσει; Ή θα συμπεριληφθούν στη νέα συμφωνία εταιρικής σχέσης παρεμφερείς διατάξεις σχετικά με την προστασία των επενδύσεων στον ενεργειακό τομέα;
<SPEAKER ID="608" NAME="Andris Piebalgs">
μέλος της Επιτροπής. - (ΕΝ) Κυρία Πρόεδρε, διαθέτοντας συνολικό απόθεμα 92 δισεκατομμυρίων ευρώ ξένων επενδύσεων στο τέλος του 2008, η Ευρωπαϊκή Επιτροπή αποτελεί μακράν τον μεγαλύτερο ξένο επενδυτή στη Ρωσική Ομοσπονδία.
<P>
Όσον αφορά τον τομέα της ενέργειας, σταθερή πρόθεση της ΕΕ είναι να διασφαλίσει ότι οι βασικές αρχές που κατοχυρώνονται στη Συνθήκη για τον Χάρτη Ενέργειας θα αποτελέσουν επίσης μέρος των συνεχιζόμενων διαπραγματεύσεων μεταξύ της Ευρωπαϊκής Ένωσης και της Ρωσικής Ομοσπονδίας για τη νέα συνθήκη. Οι σχετικές διατάξεις θα πρέπει να περιλαμβάνουν προστασία των επενδύσεων στον τομέα της ενέργειας και, συγκεκριμένα, έναν ισχυρό μηχανισμό διευθέτησης διαφορών.
<P>
Αυτή η προσέγγιση θα υιοθετηθεί με την επιφύλαξη της γενικής εκτίμησης της ΕΕ ότι η Συνθήκη για τον Χάρτη Ενέργειας εξακολουθεί να αποτελεί πολύτιμο πολυμερές εργαλείο το οποίο διέπει τις διεθνείς ενεργειακές σχέσεις. Το μοναδικό χαρακτηριστικό της είναι ότι θέτει νομικά δεσμευτικούς κανόνες για την προστασία των επενδύσεων και ότι περιλαμβάνει διατάξεις σχετικά με τη διευθέτηση διαφορών στον τομέα της ενέργειας.
<P>
" Ευρωπαϊκή Ένωση θεωρεί ότι η ανανεωμένη δέσμευση της Ρωσίας στο πλαίσιο της διαδικασίας του Χάρτη Ενέργειας, όπως εκφράζεται στην τελευταία διάσκεψη κορυφής ΕΕ-Ρωσίας, είναι πολύ σημαντική και θα ακολουθήσει εν προκειμένω μια εποικοδομητική και ανοικτή προσέγγιση. Σε αυτό το πλαίσιο, η ΕΕ επιδοκιμάζει το ενδιαφέρον της Ρωσίας για ένα νομικά δεσμευτικό ενεργειακό πλαίσιο, μετά την πρόσφατη πρότασή της για σχέδιο σύμβασης για την εγγύηση της διεθνούς ενεργειακής ασφάλειας. Ο εκσυγχρονισμός της διαδικασίας του Χάρτη Ενέργειας θα αποτελούσε το κατάλληλο πλαίσιο πολυμερών διαπραγματεύσεων όσον αφορά αυτήν την πρόταση.
<SPEAKER ID="609" NAME="Laima Liucija Andrikien" AFFILIATION="PPE">
(ΕΝ) Έχω μια επιπρόσθετη ερώτηση. Στο Ευρωπαϊκό Κοινοβούλιο εργαζόμαστε επί του παρόντος για τη μελλοντική ευρωπαϊκή πολιτική για τις επενδύσεις. Όσον αφορά τη Ρωσία, συχνά ακούμε για την εξάπλωση ρωσικών επιχειρήσεων στην ευρωπαϊκή αγορά, ιδίως στον τομέα της ενέργειας, αλλά, ταυτόχρονα, οι ευρωπαίοι επενδυτές αντιμετωπίζουν τεράστιες δυσκολίες όταν θέλουν να επενδύσουν στη Ρωσία, ιδίως σε τομείς τους οποίους η Ρωσία θεωρεί στρατηγικούς, όπως τον τομέα της ενέργειας. Πώς, λοιπόν, θα διασφαλίσει η Επιτροπή ότι η αρχή της αμοιβαιότητας στην επενδυτική σχέση κατοχυρώνεται και στη νέα συμφωνία εταιρικής σχέσης;
<SPEAKER ID="610" NAME="Andris Piebalgs">
μέλος της Επιτροπής. - (ΕΝ) Σε μία εβδομάδα έχουμε συνάντηση με τη ρωσική κυβέρνηση, κατά την οποία σίγουρα θα συζητηθούν θέματα πολιτικής, επειδή υπάρχουν επιχειρήματα και από τις δύο πλευρές. " Ρωσία θεωρεί επίσης ότι ορισμένες από τις επενδύσεις της δεν εκτιμώνται αρκετά στην Ευρωπαϊκή Ένωση, επομένως υπάρχουν συνεχιζόμενες διαπραγματεύσεις.
<P>
Ταυτόχρονα, μπορώ να δηλώσω με σαφήνεια ότι το τελευταίο έτος έχουν αρχίσει να βελτιώνονται οι σχέσεις όσον αφορά αρκετά δύσκολα ζητήματα: η ρωσική πλευρά είναι πιο ανοικτή στο ενδεχόμενο συζήτησης των ζητημάτων σε βάθος και λεπτομερώς. Εντούτοις, πιστεύω πως οι σχέσεις θα πρέπει να βασιστούν στη συμφωνία και ότι οι νέες συμφωνίες που ανέφερα και θα διαδεχθούν τη ΣΕΣΣ θα πρέπει να διαθέτουν πολύ ισχυρές ρήτρες προστασίας των επενδύσεων. Μόνο έτσι θα μπορέσουμε πραγματικά να αποτρέψουμε καταστάσεις κατά τις οποίες η μία πλευρά κατηγορεί την άλλη για παραβίαση των κανόνων.
<P>
" τρέχουσα πολιτική δυναμική δίνει μεγάλες ελπίδες για τη σύναψη αυτής της συμφωνίας και την ενσωμάτωση σε αυτήν σχετικά ισχυρών διατάξεων. Είναι πασιφανές ότι το τελευταίο έτος σημειώθηκαν ορισμένες θεμελιώδεις θετικές αλλαγές στις σχέσεις μας.
<P>
Θέμα: Στήριξη της ΕΕ στο Παγκόσμιο Ταμείο για την καταπολέμηση του Aids, της Φυματίωσης και της Ελονοσίας
<P>
Στο πλαίσιο του προϋπολογισμού για το 2011, σημαντικά ποσά αφιερώθηκαν στο Παγκόσμιο Ταμείο για την καταπολέμηση του Aids, της Φυματίωσης και της Ελονοσίας (ΠΤΑΦΕ) και συγκεκριμένα 65.000.000 ευρώ σε πιστώσεις υποχρεώσεων και 47.608.950 ευρώ σε πιστώσεις πληρωμών.
<P>
Πρόσφατες εκθέσεις αποκάλυψαν σημαντικές παραλείψεις στο πλαίσιο του Ταμείου όπου λόγω προβλημάτων διαφθοράς και δωροδοκιών, ορισμένα κράτη μέλη διέκοψαν τις πληρωμές.
<P>
Με ποιον τρόπο θα εξασφαλίσει η Επιτροπή ότι οι πόροι που διοχετεύονται στο ΠΤΑΦΕ δεν θα χρησιμοποιηθούν για δωροδοκίες και διαφθορά;
<P>
Τι έχει πράξει η Επιτροπή προκειμένου να εξασφαλίσει ότι το ΠΤΑΦΕ πληροί τις προϋποθέσεις επιλεξιμότητας προκειμένου να του χορηγούνται πόροι ΕΕ;
<P>
Έχει εξετάσει η Επιτροπή το ενδεχόμενο διακοπής της χρηματοδότησης του ΠΤΑΦΕ;
<SPEAKER ID="612" NAME="Andris Piebalgs">
μέλος της Επιτροπής. - (ΕΝ) Πρόκειται για μια πολύ σημαντική ερώτηση για ένα θέμα το οποίο η Επιτροπή λαμβάνει πολύ σοβαρά και, κατά συνέπεια, παρακολουθεί στενά και με μεγάλο ενδιαφέρον. " Επιτροπή αποτελεί έναν πολύ ισχυρό υποστηρικτή του Παγκόσμιου Ταμείου για την Καταπολέμηση του Aids, της Φυματίωσης και της Ελονοσίας. Το Ταμείο γνωρίζει σημαντική επιτυχία και σκοπεύω να συνεργαστώ με το Ταμείο για την επίλυση των ζητημάτων το συντομότερο δυνατό προκειμένου η Επιτροπή να συνεχίσει να είναι ένας από τους μεγαλύτερους δωρητές του Ταμείου.
<P>
Είναι σημαντικό να επισημανθεί ότι τα προβλήματα που εντοπίστηκαν δεν προέκυψαν από το ίδιο το Ταμείο, αλλά σε μεμονωμένες χώρες από ανθρώπους στους οποίους είχε ανατεθεί η εφαρμογή των προγραμμάτων. Πρόκειται για χώρες στις οποίες πρέπει πάντοτε να δίδεται πολύ μεγάλη προσοχή για την αποφυγή τέτοιων προβλημάτων. Είναι ευρέως γνωστό ότι το γραφείο του γενικού επιθεωρητή του Παγκόσμιου Ταμείου διενεργεί έρευνες σχετικά με τη χρήση 4,8 δισεκατομμυρίων αμερικανικών δολαρίων σε 33 χώρες. Αυτές οι έρευνες διενεργήθηκαν είτε σε συστηματική βάση ή μετά από πληροφορίες που ελήφθησαν για ενδεχόμενη κατάχρηση των πόρων. " έρευνα έχει πλέον ολοκληρωθεί. Σύμφωνα με τη συνήθη πρακτική, το γραφείο του γενικού επιθεωρητή δημοσίευσε έκθεση στον ιστότοπο του Παγκόσμιου Ταμείου.
<P>
" πρακτική αυτή αποδείχθηκε αποτελεσματική και διαφανής όσον αφορά την εφαρμογή της δεδηλωμένης πολιτικής του Παγκόσμιου Ταμείου για μηδενική ανοχή στη διαφθορά. Όσον αφορά τη δική μας πλευρά, η Επιτροπή έχει δώσει εντολή διενέργειας ανεξάρτητου ελέγχου πέντε πυλώνων του Παγκόσμιου Ταμείου, όπως απαιτείται σύμφωνα με τις οικονομικές ρυθμίσεις της Ευρωπαϊκής Ένωσης για όλους τους οργανισμούς που επωφελούνται από την οικονομική στήριξη της ΕΕ. " έκθεση ελέγχου που παραδόθηκε τον Νοέμβριο του 2010 εξέφραζε το γενικό συμπέρασμα των ελεγκτών ότι το περιβάλλον εσωτερικού ελέγχου του Παγκόσμιου Ταμείου τηρεί τις αρχές της κατανομής αρμοδιοτήτων και του ελέγχου διαχείρισης της χώρας, καθώς και της περιφερειακής χρηματοοικονομικής πληροφόρησης. Υφίστανται, λοιπόν, πρότυποι μηχανισμοί προκειμένου να διασφαλιστεί ότι οι πόροι που λαμβάνονται από τους δωρητές τυγχάνουν κατάλληλης διαχείρισης.
<P>
Εντούτοις, οι ελεγκτές υπέβαλαν ορισμένες προτάσεις για τη βελτίωση της διαχείρισης των πόρων πέραν της υφιστάμενης στρατηγικής διαχείρισης κινδύνου. Μετά από αυτήν την έκθεση, οι υπηρεσίες μου συζητούν επί του παρόντος τις απαιτούμενες τροποποιήσεις που στοχεύουν στη βελτίωση και την επιτάχυνση της ατζέντας μεταρρύθμισης του Παγκόσμιου Ταμείου η οποία εγκρίθηκε στις 4 Ιανουαρίου. Αναλαμβάνουμε, επίσης, μια δεύτερη αποστολή ελέγχου, συμπεριλαμβανομένων επισκέψεων στη χώρα, προκειμένου να παρακολουθήσουμε την αξιολόγηση των θεσμών. Μέσω επιστολής της 27ης Ιανουαρίου και τηλεδιάσκεψης της 2ας Φεβρουαρίου, έχω ήδη επικοινωνήσει με τον διευθύνοντα σύμβουλο του Παγκόσμιου Ταμείου, κ. Kazatchkine, προκειμένου να εκφράσω την επείγουσα ανάγκη επιπρόσθετων μεταρρυθμίσεων για την περαιτέρω ενίσχυση των επιτόπιων διαχειριστικών διαδικασιών και ενεργειών του Ταμείου.
<P>
Εν τω μεταξύ, κατά τη διάρκεια σύσκεψης του διοικητικού συμβουλίου στις 2 Φεβρουαρίου, η γραμματεία του Παγκόσμιου Ταμείου πρότεινε την πραγματοποίηση εξωτερικής επισκόπησης από τον μηχανισμό εποπτείας του Ταμείου. " πρόταση αυτή επικροτήθηκε από μέλη του συμβουλίου. Ως απάντηση, λοιπόν, στο ερώτημά σας σχετικά με το εάν η Επιτροπή έχει εξετάσει την αναστολή της χρηματοδότησης του Παγκόσμιου Ταμείου από την ΕΕ, θα σας ανέφερα ότι η Επιτροπή έχει κοινοποιήσει στον διευθύνοντα σύμβουλο του Παγκόσμιου Ταμείου και τα μέλη του διοικητικού συμβουλίου του ότι οι συνεισφορές της ΕΕ παγώνουν προς το παρόν. Παράλληλα, θεωρώ ότι η Ευρωπαϊκή Ένωση, και η Επιτροπή ειδικότερα, πρέπει να διατηρήσει τη συνολική δέσμευσή της ως προς τους στόχους, τη διαδικασία μεταρρύθμισης και τη στρατηγική ευθυγράμμισης του Παγκόσμιου Ταμείου προς τα συστήματα των χωρών και τα συστήματα υγείας.
<P>
Σε αυτό το πλαίσιο, η Επιτροπή επισημαίνει σαφή κριτήρια που θα εφαρμοστούν πριν καταστεί δυνατή η επανάληψη περαιτέρω συνεισφορών προς το Ταμείο. Αυτά τα μέτρα για τη διασφάλιση της αποτροπής και της αποκάλυψης της απάτης δεν έχουν επιπτώσεις στη χορήγηση ζωτικής σημασίας θεραπείας στους ασθενείς, ταυτόχρονα όμως κατανοούμε ότι πρέπει να θεσπίσουμε πολύ γρήγορα νέους, ενισχυμένους μηχανισμούς ελέγχου, διότι με την πάροδο του χρόνου το πάγωμα των συνεισφορών επ' αόριστον δεν αποτελεί την καλύτερη επιλογή. Χρειαζόμαστε επιπρόσθετους ενισχυμένους μηχανισμούς ελέγχου σε επίπεδο χώρας, οι οποίοι θα μειώσουν τον κίνδυνο κατάχρησης των κονδυλίων και στη συνέχεια θα μπορέσουν να αρχίσουν και πάλι οι συνεισφορές. Όπως ανέφερα, η Επιτροπή θα παραμείνει ενθουσιώδης υποστηρικτής του Ταμείου, διότι το Ταμείο έχει επιτύχει φανταστικά αποτελέσματα. Όμως έχει διαπραχθεί απάτη και πρέπει να την αντιμετωπίσουμε κατάλληλα.
<SPEAKER ID="613" NAME="Anne E. Jensen" AFFILIATION="ALDE">
(DA) Κυρία Πρόεδρε, θα ήθελα να ευχαριστήσω τον Επίτροπο για τη στήριξή του προς το Ταμείο, αλλά και διότι ανέλαβε αποφασιστική δράση προκειμένου να αντιμετωπίσει τα γεγονότα και πήρε πολύ σοβαρά το ζήτημα. " ερώτησή μου προς τον Επίτροπο είναι, συγκεκριμένα, τι είδους χρονοδιάγραμμα προβλέπει για το πάγωμα των συνεισφορών προς το Ταμείο; Πόσο γρήγορα αναμένει να μπορέσει να βρει λύση στα προβλήματα; Σύμφωνα με το Ταμείο, ορισμένοι εκ των υπευθύνων για τις καταχρήσεις έχουν συλληφθεί. Έχει αναληφθεί δράση. Θα ήθελα να γνωρίζω πόσο χρονικό διάστημα αναμένει να μεσολαβήσει έως την επανέναρξη καταβολής των συνεισφορών.
<SPEAKER ID="614" NAME="Michael Cashman" AFFILIATION="S&amp;D">
(ΕΝ) Κύριε Επίτροπε, συμφωνείτε ότι το Παγκόσμιο Ταμείο για την Καταπολέμηση του AIDS, της Φυματίωσης και της Ελονοσίας είναι ζωτικής σημασίας και ότι θα ήταν εγκληματική η αναστολή των συνεισφορών τώρα, διότι θα διέκοπτε αυτά τα σωτήρια προγράμματα;
<P>
Επιπλέον, συμφωνείτε ότι πρέπει, όπως αναφέρατε, να ενισχυθούν οι μηχανισμοί ελέγχου, καθώς και η δέσμευσή μας προκειμένου να διασφαλιστεί ότι το Παγκόσμιο Ταμείο προσφέρει σε όσους έχουν τη μεγαλύτερη ανάγκη -ανθρώπους που απειλούνται από τον ιό AIDS/HIV, την ελονοσία και τη φυματίωση;
<P>
Το τίμημα για το κακό που προξενεί η διαφθορά δεν πρέπει να το πληρώσουν οι αθώοι που ζουν με τον ιό AIDS/HIV και που απειλούνται από την ελονοσία και τη φυματίωση.
<SPEAKER ID="615" NAME="Γεώργιος Παπανικολάου" AFFILIATION="PPE">
Κύριε Επίτροπε, σας ευχαριστώ και εγώ για την απάντησή σας. Σύμφωνα με τα στοιχεία που έχουν δημοσιευθεί, η Ευρωπαϊκή Ένωση για το Παγκόσμιο Ταμείο σε ό,τι αφορά την καταπολέμηση του AIDS, της φυματίωσης και της ελονοσίας μεταξύ του 2002 και του 2010 αφιέρωσε πόρους που ανέρχονται στα 972,5 εκατ. ευρώ, ποσό που αναλογεί περίπου στο 50% των πόρων του Ταμείου συνολικά.
<P>
Ερωτώ, πέραν των όσων μας είπατε για τα προβλήματα που έχετε διαπιστώσει, έχει προβεί η Επιτροπή σε έκθεση αξιολόγησης και σε έρευνα σχετικά με το αν αυτά τα χρήματα πήγαν εξ ολοκλήρου στο στόχο για τον οποίο προορίζονταν;
<SPEAKER ID="616" NAME="Andris Piebalgs">
μέλος της Επιτροπής. - (ΕΝ) Το ζήτημα αυτό έχει δύο πλευρές. Αφενός, αναγνωρίζω ότι το Ταμείο επιτελεί εκπληκτικό έργο, προσεγγίζοντας αυτούς που έχουν τη μεγαλύτερη ανάγκη. Αυτό είναι αναμφισβήτητο.
<P>
Αλλά, αφετέρου πρόκειται για δημόσια κονδύλια. Τα δημόσια κονδύλια είναι χρήματα των φορολογουμένων και μία περίπτωση κατάχρησης ή απάτης θα μπορούσε να καταστρέψει το έργο εκατοντάδων ή χιλιάδων ανθρώπων. Πρέπει, λοιπόν, να βρούμε πολύ γρήγορα μια λύση. Στόχος μου είναι να θεσπιστούν τα επιπρόσθετα μέτρα έως το καλοκαίρι, ώστε να μπορέσουμε να επαναλάβουμε την καταβολή των συνεισφορών το φθινόπωρο. Πιστεύω πως αυτό είναι εφικτό.
<P>
Έχουμε καθορίσει τους τομείς στους οποίους αυτό είναι αναγκαίο: σε εθνικό επίπεδο. Διενεργούνται αποτελεσματικοί έλεγχοι στο κεντρικό γραφείο και όταν μεταβιβάζουμε χρήματα όλα λειτουργούν ορθά, αλλά όταν πρόκειται για την εφαρμογή σε μια δεδομένη χώρα υπάρχουν πάρα πολλοί κίνδυνοι. Εάν μπορούσατε να δείτε ποιες χώρες ήταν αναμεμειγμένες και το μέγεθος των συγκεκριμένων δημοσιονομικών τους φακέλων, θα συνειδητοποιούσατε ότι τα ποσά για το οποία γίνεται λόγος είναι πολύ μεγάλα για να αναστείλουμε τις πληρωμές και ότι οι μεταρρυθμίσεις πρέπει να λειτουργήσουν γρήγορα.
<P>
Εάν ανακαλυφθεί το επόμενο έτος ότι πραγματοποιήθηκαν καταχρήσεις, θα είσαστε οι πρώτοι που θα μου πείτε ότι γνώριζα αυτές τις περιπτώσεις και θα με ρωτήσετε γιατί δεν ενήργησα. Τότε, θα σας έλεγα ότι σκεφτόμουν μόνο τους ασθενείς. Αλλά δεν θα ήταν επαρκής απάντηση.
<P>
Εάν επιλύσουμε αυτό το ζήτημα εντός του εξαμήνου, έως το καλοκαίρι, δεν θα έχουμε επηρεάσει σημαντικά τη λειτουργία του Ταμείου, αλλά θα έχουμε προσδώσει μεγαλύτερη αξιοπιστία και στο Ταμείο και στον τρόπο δαπάνης των χρημάτων των φορολογουμένων της ΕΕ.
<P>
Θέμα: Σήμανση CE
<P>
Μπορεί η Επιτροπή να αναφέρει σχετικά με την πρόοδο που έχει σημειωθεί ως προς την ενίσχυση της σήμανσης CE, προκειμένου να προωθήσει τις ευρωπαϊκές εξαγωγές σε αγορές όπως αυτές της Νότιας Αμερικής και της Ασίας, καθώς αυτό αποτέλεσε μία από τις δεσμεύσεις του Επιτρόπου Tajani πριν το διορισμό του;
<SPEAKER ID="618" NAME="Antonio Tajani" LANGUAGE="IT">
Κυρία Πρόεδρε, κύριε Higgins, το σήμα CE αποτελεί το εμφανές τμήμα ενός μηχανισμού ζωτικής σημασίας για την ομαλή λειτουργία της εσωτερικής αγοράς.
<P>
" έγκριση του νέου νομοθετικού πλαισίου το 2008 ενίσχυσε την αξιοπιστία του σήματος συγκεκριμένα με τρεις τρόπους. Πρώτον, ενίσχυσε τον έλεγχο του συστήματος πιστοποίησης προϊόντων με το σήμα CE· δεύτερον, θέσπισε την παρακολούθηση της αγοράς από τις εθνικές αρχές, οι οποίες πρέπει να ελέγχουν τις δηλώσεις συμμόρφωσης των κατασκευαστών και τα πιστοποιητικά έγκρισης της χρήσης του σήματος CE στα προϊόντα που εκδίδονται από ανεξάρτητους οργανισμούς· και τρίτον, απαιτεί από τα κράτη μέλη να ενισχύσουν τους τελωνειακούς ελέγχους προκειμένου να επιτρέπεται να κυκλοφορούν στις ευρωπαϊκές και παγκόσμιες αγορές μόνο προϊόντα που συμμορφώνονται προς τη νομοθεσία.
<P>
Παρέχοντας μέσα τα οποία είναι σχεδιασμένα για την προστασία του σήματος CE, τα οποία δεν υπήρχαν μέχρι πρόσφατα, η αποτελεσματική εφαρμογή του νέου νομοθετικού πλαισίου ενισχύει την αξιοπιστία του σήματος και, συνεπώς, τη φήμη των προϊόντων που φέρουν το σήμα στην ευρωπαϊκή αγορά και, επομένως, και τις διεθνείς αγορές. Επιπλέον, οι ενισχυμένοι έλεγχοι στα εισαγόμενα προϊόντα θα διασφαλίσουν τη μικρότερη κατάχρηση του σήματος CE στην παγκόσμια αγορά. Επίσης, μετά από το σαφές αίτημα του Κοινοβουλίου, η Επιτροπή έχει δρομολογήσει επιτυχώς ενημερωτική εκστρατεία σχετικά με το σήμα, με στόχο τόσο τους οικονομικούς παράγοντες, ιδίως τις μικρές και μεσαίες επιχειρήσεις, όσο και τους καταναλωτές.
<P>
Στόχος της εκστρατείας είναι να παράσχει στα ενδιαφερόμενα μέρη, ιδίως τις μικρές και μεσαίες επιχειρήσεις, καλύτερη κατανόηση της σημασίας του σήματος και του τρόπου λειτουργίας του μηχανισμού που το στηρίζει, ώστε να μπορούν να εφαρμόζουν ορθά τους κανόνες σχετικά με τη σήμανση και να υπερασπίζονται τον εαυτό τους στο δικαστήριο σε περιπτώσεις παραποιημένων ή επικίνδυνων προϊόντων. Το γεγονός αυτό θα καταστήσει τα ευρωπαϊκά προϊόντα πιο ανταγωνιστικά.
<P>
Οι συμφωνίες μας με τρίτες χώρες, συμπεριλαμβανομένης της Mercosur και της Λατινικής Αμερικής, ιδίως της Αργεντινής, είναι σχεδιασμένες για να προωθούν το ρυθμιστικό και τεχνικό μοντέλο στο οποίο βασίζεται το σήμα CE. Κατά τις επαφές μου με αυτές τις περιοχές του πλανήτη, σκοπεύω να αποσαφηνίσω αυτά τα σημεία και, βεβαίως, να προωθήσω τις λύσεις τις οποίες έχουμε συμφωνήσει να εφαρμόσουμε. Θα βρίσκομαι στη Λατινική Αμερική την άνοιξη και αυτό το ζήτημα θα συμπεριληφθεί στην ημερήσια διάταξη των συναντήσεων μου με κυβερνητικούς εκπροσώπους των χωρών που θα επισκεφτώ: τη Βραζιλία, την Αργεντινή και τη Χιλή.
<P>
Βεβαίως, επιβεβαιώνω τη δέσμευσή μου να συνεργαστώ στενά μαζί σας προκειμένου να διασφαλίσουμε ότι ο μηχανισμός στον οποίο βασίζεται το σήμα CE λειτουργεί ορθά και ότι τα κράτη μέλη συμμορφώνονται προς τις υποχρεώσεις οι οποίες στοχεύουν στο να καταστήσουν ανταγωνιστικότερα τα προϊόντα μας. Θα σας κρατώ, βεβαίως, τακτικά ενήμερους για τις εξελίξεις σε αυτόν τον τομέα και επιτρέψτε μου να σας υπενθυμίσω ότι η Επιτροπή θα επανεξετάσει την κατάσταση και θα υποβάλει έκθεση στο Κοινοβούλιο το 2013, όπως απαιτείται βάσει του κανονισμού (EΚ) αριθ. 765/2008.
<SPEAKER ID="619" NAME="Jim Higgins" AFFILIATION="PPE">
(ΕΝ) Θα ήθελα να ευχαριστήσω τον Επίτροπο για την απάντησή του. Θεωρώ ότι η ιδέα είναι πολύ καλή. Επικεντρώνεται στον καταναλωτή, αφορά τη φήμη και την αξιοπιστία των προϊόντων που παράγονται εντός της ΕΕ. Όμως, δεν μπορώ να βρω στοιχεία της Eurostat, για παράδειγμα, σχετικά με την αξία αυτού του συμβόλου για τις ευρωπαϊκές επιχειρήσεις ή σχετικά με το ποσοστό των Ευρωπαίων οι οποίοι γνωρίζουν πράγματι τι σημαίνει το σήμα CE.
<P>
Δεύτερον, πιστεύω πως πρέπει να το εκμεταλλευτούμε περισσότερο. Τον Απρίλιο του 2010, στην έκθεση του Ανόβερου διεξήχθη μια μεγάλη εκστρατεία για την προώθηση του σήματος CE, αλλά δεν το εκμεταλλευόμαστε αρκετά. Απαιτείται πολύ πιο συντονισμένη προσπάθεια, διότι οι δυνατότητες είναι σίγουρα τεράστιες.
<SPEAKER ID="620" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, επειδή αναφέρατε την ανταγωνιστικότητα της Ευρωπαϊκής Ένωσης και επειδή επιδοκιμάζω τις προσπάθειες που καταβάλλετε για την ανάπτυξη μιας βιομηχανικής πολιτικής της Ευρωπαϊκής Ένωσης, θα ήθελα να σας ρωτήσω το εξής: ποιο είναι το ποσοστό των προϊόντων που διατίθενται στην ευρωπαϊκή αγορά και φέρουν το σήμα CE και ποιο είναι το ποσοστό των προϊόντων που διατίθενται στην ευρωπαϊκή εσωτερική αγορά και κατασκευάζονται στην Κίνα;
<SPEAKER ID="621" NAME="Antonio Tajani" LANGUAGE="IT">
Κυρία Πρόεδρε, είμαι ευγνώμων για το γεγονός ότι επισημάνθηκαν πολλά προβλήματα τα οποία αποτελούν επίκεντρο και της δικής μας προσοχής, διότι είναι αλήθεια ότι προϊόντα τα οποία εισάγονται νόμιμα ή παράνομα από χώρες εκτός της Ευρωπαϊκής Ένωσης είναι συχνά παραποιημένα. Εντούτοις, δυστυχώς ούτε η Επιτροπή ούτε τα θεσμικά όργανα της Ένωσης διαθέτουν τελωνειακές ή αστυνομικές αρχές προκειμένου να ελέγξουν τις εισαγωγές, επομένως πρέπει να εμπιστευόμαστε τους ελέγχους που πραγματοποιούνται στα διάφορα κράτη μέλη όταν προϊόντα που φέρουν αυτό το σήμα εισέρχονται στην ΕΕ και διατίθενται στην αγορά.
<P>
Στη συνέχεια, θα εξηγήσω τις λεπτομέρειες προκειμένου να απαντήσω στη συμπληρωματική ερώτηση του κ. Higgins, αλλά πρέπει να καταστήσω σαφές ότι διεξάγουμε ενημερωτική εκστρατεία η οποία στοχεύει όχι μόνο να προωθήσει το σήμα CE, αλλά και να διασφαλίσει ότι τα προϊόντα είναι περισσότερο εγγυημένα, πραγματοποιώντας ελέγχους για παραποιημένα προϊόντα.
<P>
" πρόταση σχετικά με την επίσκεψη στον λιμένα του Ρότερνταμ, όπου καταφθάνουν τα περισσότερα παιχνίδια, αποτελεί ιδέα την οποία προωθώ. Πιθανότατα να μεταβώ εκεί προσωπικά προκειμένου να καταστήσω φανερό ότι η Επιτροπή εστιάζει στους ελέγχους προϊόντων που προέρχονται από χώρες εκτός της Ευρωπαϊκής Ένωσης μέσω ενός εκ των σημαντικότερων λιμένων της.
<P>
Συμφωνώ με την άποψη της ανάγκης ενθάρρυνσης της χρήση του σήματος CE. Βρισκόμαστε στα πρώτα στάδια και θεωρώ ότι πρέπει να συνεχίσουμε αυτήν την πορεία. Αυτός είναι ο σκοπός της ενημερωτικής εκστρατείας, η οποία είναι, επίσης, αποτέλεσμα αιτήματος του Κοινοβουλίου. Καταφέραμε πολλά όταν ακόμα ήμουν βουλευτής του Ευρωπαϊκού Κοινοβουλίου επιμένοντας στην ανάγκη να διαθέτει η ΕΕ ένα σήμα το οποίο θα διασφάλιζε πρωταρχικά τη συμμόρφωση προς τους κανονισμούς της ΕΕ. Μάλιστα, δεν πρέπει να ξεχνούμε ότι το σήμα CE δεν αποτελεί ευρωπαϊκό σήμα ποιότητας, αλλά απλά σημαίνει ότι τηρούνται συγκεκριμένοι κανόνες της ΕΕ - ένα είδος αυτο-πιστοποίησης, δηλαδή, ή πιστοποίησης από τρίτο μέρος.
<P>
Ορισμένοι βουλευτές αυτού του Σώματος ελπίζουν ότι το σήμα CE θα ακολουθήσει ένα σήμα ποιότητας και, μάλιστα, το Κοινοβούλιο μού άσκησε πιέσεις, εν προκειμένω, στο πλαίσιο της ακρόασης πριν από ένα έτος όταν υπέβαλα την υποψηφιότητά μου για την Επιτροπή. Σίγουρα δεν αντιτίθεμαι στην ιδέα, αλλά θεωρώ ότι πρώτα πρέπει να ενθαρρύνουμε και να αυξήσουμε τη χρήση του σήματος CE μέσω της ενημερωτικής εκστρατείας εντός της ΕΕ. Πρέπει να γίνουν ακόμη περισσότερα και στην επόμενη φάση πρέπει να σκεφτούμε περαιτέρω νέες πρωτοβουλίες. Πρωτίστως, βέβαια, πρέπει να διασφαλίσουμε ότι το σήμα CE θα καταστεί κοινή πρακτική για όλες τις επιχειρήσεις της ΕΕ, ιδίως τις μικρές και μεσαίες επιχειρήσεις, κάτι που πιθανότατα απαιτεί μεγαλύτερη πληροφόρηση.
<P>
Σας διαβεβαιώνω ότι δεσμεύομαι για ακόμη καλύτερη ενημέρωση. Χαίρομαι ιδιαίτερα για το γεγονός ότι υπάρχουν τέτοιες συζητήσεις και ερωτήσεις -και ευχαριστώ τον κ, Higgins για αυτό- διότι ενθαρρύνουν τη συζήτηση μέσω του έργου του Ευρωπαϊκού Κοινοβουλίου και των μεμονωμένων βουλευτών του και το έργο τόσο του Επιτρόπου όσο και των αντιπροσωπειών της Επιτροπής και του Κοινοβουλίου στην Ευρωπαϊκή Ένωση.
<P>
Είναι ζωτικής σημασίας να ενημερωθούν τα μεμονωμένα κράτη μέλη και οι επιχειρήσεις για τη σημασία της χρήσης αυτού του μέσου, όπως είναι επίσης σημαντικό -και ήδη το τόνισα αυτό κατά τη διάρκεια της ομιλίας μου- να ασκηθούν πιέσεις στα κράτη μέλη προκειμένου να διατηρήσουν αυστηρή επαγρύπνηση, τόσο στα σύνορα όσο και εντός της αγοράς, για την εξάλειψη, ή τουλάχιστον τον περιορισμό, του προβλήματος της παραποίησης και της παράνομης χρήσης του σήματος CE, προς το συμφέρον της προστασίας των προϊόντων μας και της διασφάλισης της συμμόρφωσης προς την κοινοτική νομοθεσία, η οποία υπερασπίζεται πρωτίστως τα συμφέροντα των καταναλωτών.
<P>
Θέμα: Ανομοιογενές περιβάλλον ανάπτυξης της επιχειρηματικότητας στα κράτη μέλη
<P>
Μία από τις βασικές προτεραιότητες της στρατηγικής "Ευρώπη 2020" είναι η στήριξη της επιχειρηματικότητας μέσω της δημιουργίας πολιτικών ανάπτυξης και βελτίωσης του επιχειρηματικού κλίματος, ιδίως για τις μικρομεσαίες επιχειρήσεις. Παρ' όλα αυτά, μεταξύ των κρατών μελών παρατηρείται ένα ιδιαίτερα ανομοιογενές επιχειρηματικό περιβάλλον, καθώς σε πολλά κράτη υπάρχει ισχυρή γραφειοκρατία και απαιτούνται υψηλά κόστη για τη σύσταση μιας νέας επιχείρησης, στοιχεία που αποθαρρύνουν την επιχειρηματικότητα. Εξάλλου, η οικονομική κρίση εντείνει το πρόβλημα και δημιουργεί ένα χάρτη επιχειρηματικά και, επομένως, αναπτυξιακά ετερογενή εντός της ΕΕ.
<P>
Ερωτάται η Επιτροπή: Θεωρεί ότι ο στόχος της επιχειρηματικής ανάπτυξης που προβάλλεται στη στρατηγική "Ευρώπη 2020" είναι ρεαλιστικός και μπορεί να επιτευχθεί εντός της δεκαετίας σε όλα τα κράτη μέλη τη στιγμή που υφίστανται οι παραπάνω διαφοροποιήσεις;
<P>
Σκοπεύει να συστήσει στα κράτη μέλη συγκεκριμένες πολιτικές και κοινό πλαίσιο για την αντιμετώπιση των προβλημάτων που αποθαρρύνουν την επιχειρηματικότητα;
<P>
Θέμα: Μικρομεσαίες επιχειρήσεις
<P>
Θα μπορούσε να αναφέρει η Επιτροπή ποια μέτρα υφίστανται προκειμένου να βοηθηθούν οι μικρομεσαίες επιχειρήσεις που έχουν την έδρα τους στην Ευρώπη και επιθυμούν να εξαγάγουν και να επενδύσουν σε αναπτυσσόμενες οικονομίες όπως στην Κίνα;
<P>
Θέμα: Επιχειρηματικότητα στις χώρες που εφαρμόζουν μέτρα λιτότητας
<P>
Έχουν προταθεί κάποια μέτρα για τη στήριξη της επιχειρηματικότητας, ιδίως δε στις χώρες που εφαρμόζουν αυστηρά μέτρα λιτότητας;
<SPEAKER ID="623" NAME="Antonio Tajani" LANGUAGE="IT">
Κυρία Πρόεδρε, θα προσπαθήσω να είμαι λακωνικός, όπως και όταν ήμουν βουλευτής του Ευρωπαϊκού Κοινοβουλίου. Εξετάζουμε ζητήματα μεγάλου ενδιαφέροντος, πρωτίστως τη βούληση της Επιτροπής να στηρίξει την επιχειρηματικότητα και να βελτιώσει το πλαίσιο λειτουργίας των επιχειρήσεων, ιδίως των μικρών και μεσαίων (ΜΜΕ), στηρίζοντάς τις παράλληλα στην απόκτηση πρόσβασης σε αγορές τρίτων χωρών. Θεωρώ αυτά τα τρία ζητήματα ως ζητήματα προτεραιότητας.
<P>
Για τον λόγο αυτόν, εντός τον επόμενων ημερών πρόκειται να αναθεωρηθεί η "Small Business Act" για την Ευρώπη, η οποία εγκρίθηκε από την Επιτροπή το 2008. Οι αρχές και οι διατάξεις της "Small Business Act" είναι απόλυτα σύμφωνες με τις προτεραιότητες της στρατηγικής Ευρώπη 2020 και σίγουρα θα εφαρμοστούν σε εθνικό επίπεδο, διότι όλα τα ενδιαφερόμενα μέρη τις στηρίζουν. Με άλλα λόγια, όλοι -τόσο τα κράτη μέλη όσο και οι επιχειρήσεις- θα εμπλακούν στην παρακολούθηση των αποτελεσμάτων.
<P>
Σκοπεύουμε να διασφαλίσουμε ότι οι αξίες που είχαν υποστηριχθεί θερμά στην "Small Business Act", οι οποίες στοχεύουν στην προώθηση της επιχειρηματικότητας και την εξάλειψη της πρακτικής σύμφωνα με την οποία δίνεται προτεραιότητα στις μικρές επιχειρήσεις κατά την κατάρτιση πολιτικών, θα εφαρμοστούν τόσο σε κοινοτικό όσο και εθνικό επίπεδο.
<P>
Έχουμε ήδη καθιερώσει δοκιμή για τις ΜΜΕ, η οποία στοχεύει να λάβει περισσότερο υπόψη τη διαδικασία που χρησιμοποιείται για την αξιολόγηση του αντικτύπου των διάφορων πολιτικών και υποχρεώσεων που περιορίζουν τις ΜΜΕ. " αναθεωρημένη "Small Business Act" θα περιλαμβάνει μέτρα για την εναρμόνιση της χρήσης αυτής της δοκιμής και τη βελτίωση της ποιότητας των αξιολογήσεων. Επιπλέον, όλα τα κράτη μέλη θα ενθαρρυνθούν να υιοθετήσουν την ίδια προσέγγιση στο πλαίσιο των διαδικασιών που αποτελούν την εθνική διαδικασία λήψης αποφάσεων.
<P>
Καθώς γνωρίζουμε την ανάγκη εξάλειψης της γραφειοκρατίας και των διαφορών μεταξύ των χωρών, θα επισημάνουμε συγκεκριμένα μέτρα -όπως τη δημιουργία μονοαπευθυντικής υπηρεσίας και τη χρήση της ηλεκτρονικής διακυβέρνησης- προκειμένου να προσπαθήσουμε να επιταχύνουμε τις διαδικασίες σε αυτόν τον τομέα. Επίσης, η Επιτροπή οργανώνει την ανταλλαγή βέλτιστων πρακτικών μεταξύ των δημοσίων υπαλλήλων κάθε χώρας σχετικά με συγκεκριμένα ζητήματα.
<P>
Προκειμένου να ενθαρρύνουμε την επιχειρηματικότητα μεταξύ των νέων και τη διασυνοριακή εμπορική συνεργασία στην Ευρώπη, και πάλι με την προτροπή του Κοινοβουλίου, καθιερώσαμε ένα πρόγραμμα Erasmus για νέους επιχειρηματίες, τα αποτελέσματα του οποίου είναι θετικά. Ως εκ τούτου, πρόθεσή μας είναι να προσπαθήσουμε να δώσουμε στο πρόγραμμα μια νομική βάση, μετατρέποντάς το από πιλοτική δράση σε μόνιμο πρόγραμμα.
<P>
Επίσης, έχουμε σχεδιάσει δράσεις που στοχεύουν ειδικά στις γυναίκες επιχειρηματίες: υφίσταται πλέον ένα δίκτυο που αποτελείται από 250 γυναίκες πρέσβεις από 22 ευρωπαϊκές χώρες. Ελπίζω ότι αυτό το δίκτυο θα γίνει ακόμη ισχυρότερο. Τέλος, εργαζόμαστε για τη δημιουργία προγραμμάτων καθοδήγησης για γυναίκες επιχειρηματίες σε τουλάχιστον 12 χώρες της ΕΕ.
<P>
Όσον αφορά τη βοήθεια προς τις ΜΜΕ για εξαγωγές και επενδύσεις εκτός της Ένωσης, διεξαγάγαμε μια τεράστια δημόσια διαβούλευση στις αρχές του περασμένου έτους σε μια προσπάθεια να ενισχύσουμε τα υποστηρικτικά μέτρα. Τα αποτελέσματα αυτού του εγχειρήματος θα μας επιτρέψουν να προσαρμόσουμε τις προτεινόμενες κατευθυντήριες γραμμές που στοχεύουν στην ενίσχυση των υποστηρικτικών υπηρεσιών των ΜΜΕ, διασφαλίζοντας ταυτόχρονα την αποδοτική χρήση των δημόσιων κονδυλίων.
<P>
Έχουμε ήδη αποκτήσει αρκετή εμπειρία όσον αφορά την παροχή βοήθειας προς τις ΜΜΕ προκειμένου να καταστούν διεθνείς. Αναφέρομαι σε προγράμματα τα οποία γνώρισαν σημαντική επιτυχία, όπως το China Intellectual Property Rights SME Helpdesk (υπηρεσία υποστήριξης των ΜΜΕ στην Κίνα σχετικά με τα δικαιώματα πνευματικής ιδιοκτησίας), το κέντρο βιομηχανικής συνεργασίας ΕΕ-Ιαπωνίας, το Ευρωπαϊκό Επιχειρηματικό Δίκτυο και προγράμματα κατάρτισης. Επιπλέον, βάσει των αποτελεσμάτων μελέτης που χρηματοδοτήθηκε από το Κοινοβούλιο, ετοιμάζουμε ανακοίνωση σχετικά με την ενίσχυση της στήριξης των ΜΜΕ σε αγορές τρίτων χωρών.
<P>
Όσον αφορά τις αναδυόμενες οικονομίες όπως η Κίνα, μπορώ να επιβεβαιώσω ότι στο πλαίσιο της "Small Business Act" η Επιτροπή έχει αξιοποιήσει τα κονδύλια που χορηγήθηκαν από το Κοινοβούλιο για το προπαρασκευαστικό έργο, γεγονός το οποίο μας επέτρεψε να δημιουργήσουμε κέντρα βοήθειας και υποστήριξης των ΜΜΕ στην Κίνα και την Ινδία. Πέρυσι τον Νοέμβριο παρευρέθηκα ο ίδιος στα εγκαίνια του κέντρου ΜΜΕ της Ευρωπαϊκής Ένωσης στην Κίνα.
<P>
Μπορώ, επίσης, να σας δηλώσω ότι αύριο η Επιτροπή διορίζει νέο ειδικό απεσταλμένο για τις ΜΜΕ, τον Daniel Calleja Crespo, αναπληρωτή γενικό διευθυντή επιχειρήσεων και βιομηχανίας, ο οποίος θα είναι υπεύθυνος για τη στενή παρακολούθηση της εφαρμογής της "Small Business Act" και υπεύθυνος επικοινωνίας για τις ΜΜΕ.
<P>
Το έγγραφο της Επιτροπής που είναι υπό έγκριση επί του παρόντος καλεί όλα τα κράτη μέλη και τις τοπικές αρχές να διορίσουν έναν απεσταλμένο για τις ΜΜΕ για να εποπτεύει την εφαρμογή της "Small Business Act" εντός των περιφερειών της Ευρωπαϊκής Ένωσης. Είμαι στην ευχάριστη θέση να σας δηλώσω ότι έχω ήδη λάβει θετικές απαντήσεις από πληθώρα κρατών μελών και διάφορες περιφέρειες της ΕΕ.
<SPEAKER ID="624" NAME="Γεώργιος Παπανικολάου" AFFILIATION="PPE">
Κύριε Επίτροπε σας ευχαριστώ πολύ για τα όσα είπατε και πράγματι είναι πολύ φιλόδοξα. Ωστόσο -θα γυρίσω λίγο πίσω- το Συμβούλιο Ανταγωνιστικότητας του Δεκεμβρίου του 2008 κάλεσε τότε τα κράτη μέλη να μειώσουν το χρόνο εκκίνησης μιας εταιρίας σε τρεις μέρες κατ' ανώτατο όριο και η Επιτροπή βεβαίως δεσμεύτηκε να παρακολουθήσει αυτήν την εξέλιξη.
<P>
Τρία χρόνια μετά και μεσούσης της οικονομικής κρίσης, βλέπουμε στην Ελλάδα να χρειάζονται 15 μέρες για τη σύσταση μιας εταιρίας, στην Αυστρία 11 μέρες, στη Φιλανδία 8 μέρες, στο Βέλγιο, απ' την άλλη, μόνο μιάμιση μέρα. Έχουμε δηλαδή μεγάλες αποκλίσεις.
<P>
Και ερωτώ: Εφόσον η επιχειρηματικότητα συμφωνούμε όλοι ότι είναι προϋπόθεση για την ανάπτυξη, με ποιον τρόπο θα μπορέσει η Επιτροπή να περάσει από τις απλές προτροπές σε σημαντικές πιέσεις προς τις κυβερνήσεις, προκειμένου να μπορέσουμε να εναρμονίσουμε τις διαδικασίες;
<SPEAKER ID="625" NAME="Brian Crowley" AFFILIATION="ALDE">
(ΕΝ) Θα ήθελα να αναφερθώ σε τρία σημεία.
<P>
Πρώτα απ' όλα, όσον αφορά το γραφείο υποστήριξης στην Κίνα. Μολονότι είναι καταπληκτική ιδέα, είναι πολύ δύσκολο για τις ΜΜΕ να αποκτήσουν πρόσβαση στους συγκεκριμένους τομείς στους οποίους εμπλέκονται. Φαίνεται πως είναι καταλληλότερο για επιχειρήσεις μεγαλύτερης κλίμακας.
<P>
Δεύτερον, η ιδέα της μονοαπευθυντικής υπηρεσίας, η οποία χρησιμοποιείται ήδη στο εσωτερικό της ΕΕ, θα μπορούσε να αξιοποιηθεί καλύτερα στις χώρες BRIC -δηλαδή Βραζιλία, Ρωσία, Ινδία και Κίνα- για να αυξηθεί ο όγκος των εξαγωγών και οι εξωτερικές επενδύσεις που μπορούν να πραγματοποιήσουν οι ευρωπαϊκές επιχειρήσεις.
<P>
Τρίτον και τελευταίο, το μοντέλο το οποίο έχει λειτουργήσει καλύτερα μέχρι στιγμής είναι η σχέση ΕΕ-Ιαπωνίας. Έχει λειτουργήσει καλύτερα για το εμπόριο και τις επενδύσεις και στις δύο περιοχές. Ίσως, αυτό να είναι το πρότυπο που θα έπρεπε να ακολουθηθεί.
<SPEAKER ID="626" NAME="Marian Harkin" AFFILIATION="ALDE">
(ΕΝ) Υποθέτω πως η ερώτησή μου είναι λίγο δύσκολη, επειδή αφορά χώρες οι οποίες εφαρμόζουν αυστηρά μέτρα λιτότητας, όπως η δική μου χώρα η Ιρλανδία.
<P>
Το συμπέρασμα είναι το εξής: οι ΜΜΕ χρειάζονται πρόσβαση σε χρηματοδότηση, την οποία δεν έχουν για διάφορους λόγους, ίσως επειδή οι τράπεζες ζητούν περισσότερη ασφάλεια από αυτήν την οποία μπορούν να παρέχουν, ή ορισμένες φορές οι ΜΜΕ απλά δεν θέλουν να διακινδυνεύσουν τον δανεισμό στο πλαίσιο του σημερινού κλίματος της απουσίας ανάπτυξης.
<P>
Σε αυτό το πλαίσιο, η ερώτηση μου είναι η εξής: θα μπορούσε η Επιτροπή να θεσπίσει άλλα μέτρα, όπως προγράμματα εγγύησης δανείων ή ακόμη και επέκταση του μηχανισμού μικροχρηματοδοτήσεων της ΕΕ;
<SPEAKER ID="627" NAME="Antonio Tajani" LANGUAGE="IT">
Κυρία Πρόεδρε, αξιότιμοι βουλευτές, είμαι πραγματικά χαρούμενος για το γεγονός ότι το ζήτημα των μικρών και μεσαίων επιχειρήσεων βρίσκεται στο επίκεντρο της κοινοβουλευτικής συζήτησης για δεύτερη συνεχή ημέρα. Χθες το βράδυ εξετάσαμε το πρόγραμμα πλαίσιο για την ανταγωνιστικότητα και την καινοτομία (CIP), καθώς και τον τρόπο με τον οποίο μπορούμε να βοηθήσουμε τις μικρές και μεσαίες επιχειρήσεις, αλλά και τις πολύ μικρές επιχειρήσεις, να αποκτήσουν πρόσβαση στη χρηματοδότηση της ΕΕ στο πλαίσιο του επικείμενου 8ου Κοινοτικού Προγράμματος-Πλαισίου. Επίσης, επισημάναμε τι έχουμε ήδη πράξει και τι πράττουμε επί του παρόντος για αυτήν την κατηγορία επιχειρήσεων.
<P>
Όπως ανέφερα στην ομιλία μου -και όπως επίσης ανέφερα χθες το βράδυ- πιστεύω πως η στήριξη των μικρών και μεσαίων επιχειρήσεων αποτελεί προτεραιότητα για διάφορους λόγους. Πρώτον, δεν μπορούμε παρά να θεωρούμε τις μικρές και μεσαίες επιχειρήσεις ένα ουσιαστικό εργαλείο ανάκαμψης από τη σημερινή κρίση. Μέσω του εγγράφου Ευρώπη 2020 τοποθετούμε και πάλι την πραγματική οικονομία στο επίκεντρο της οικονομικής πολιτικής. Οι μικρές και μεσαίες επιχειρήσεις αποτελούν τη ζωογόνο δύναμη της πραγματικής μας οικονομίας και, πάνω απ' όλα, νομίζω ότι στο μέλλον οι ΜΜΕ μπορούν επίσης να διαδραματίσουν σημαντικό κοινωνικό ρόλο, επειδή αυτές θα δημιουργήσουν νέες θέσεις εργασίας στην Ευρωπαϊκή Ένωση, ακόμη και κατά τη διάρκεια αναδιάρθρωσης των μεγάλων βιομηχανικών επιχειρήσεων.
<P>
Ως εκ τούτου, πρέπει να δημιουργήσουμε τις συνθήκες για την ανταγωνιστικότητα των μικρών και μεσαίων επιχειρήσεων. " ανταγωνιστικότητα είναι μια άλλη λέξη για την καινοτομία και για να είμαστε καινοτόμοι πρέπει να βοηθήσουμε τις ΜΜΕ να αποκτήσουν πρόσβαση σε χρηματοδότηση. Χάρη στη στήριξη του Ευρωπαϊκού Κοινοβουλίου, εγκρίναμε οδηγία για τις καθυστερήσεις πληρωμών των δημόσιων αρχών και στις συναλλαγές μεταξύ επιχειρήσεων, η οποία εμπίπτει στην "Small Business Act". Πρόκειται για ένα εκπληκτικό αποτέλεσμα και ελπίζω ότι τα κράτη μέλη θα εφαρμόσουν αυτήν την οδηγία, η οποία είναι πλέον δεσμευτική για όλη την Ευρωπαϊκή Ένωση, εντός 24 μηνών από τον περασμένο Οκτώβριο και ίσως πριν από την τελική προθεσμία. Το γεγονός αυτό θα διοχετεύσει περίπου 180 δισεκατομμύρια ευρώ ρευστότητας στην αγορά προς όφελος των μικρών και μεσαίων επιχειρήσεων.
<P>
Οι προσπάθειες δεν τελειώνουν εδώ. Δημιούργησα, επίσης, το φόρουμ για τη χρηματοδότηση των ΜΜΕ, όπως αναφέρθηκε στην έκθεση του Κοινοβουλίου για τις πολιτικές σχετικά με τις ΜΜΕ και το CIP. Πρόκειται για ένα νέο δημιούργημα της Επιτροπής, στο πλαίσιο του οποίου θα εξετάσουμε τις δυσκολίες πρόσβασης στη χρηματοδότηση και θα διατυπώσουμε λύσεις σε αυτά τα προβλήματα. Δεν καταφέραμε τυχαία να πείσουμε το χρηματιστήριο του Λονδίνου να συμμετάσχει για πρώτη φορά στην πρωτοβουλία. Πρόκειται, επίσης, για ένα ισχυρό μήνυμα από τη Μεγάλη Βρετανία, το οποίο ισοδυναμεί με ισχυρή στήριξη από τον χρηματοπιστωτικό κόσμο προς τις μικρές και μεσαίες επιχειρήσεις. " χρηματοπιστωτική οικονομία, λοιπόν, εργάζεται για να στηρίξει και να υπηρετήσει την πραγματική οικονομία, γεγονός το οποίο πιστεύω πως αποτελεί ένα σημαντικό σημάδι. Θα λάβω μέτρα προκειμένου να συνεχίσω να στηρίζω το έργο του φόρουμ για τη χρηματοδότηση των ΜΜΕ όσον αφορά την πρόσβαση στη χρηματοδότηση και, επίσης, θα εντοπίσω όλες τις διαθέσιμες πρωτοβουλίες, συμπεριλαμβανομένου του διασυνοριακού επιχειρηματικού κεφαλαίου και της απόπειρας εξομάλυνσης των εμποδίων μεταξύ της Ευρωπαϊκής Τράπεζας Επενδύσεων και των εγχώριων χρηματοπιστωτικών θεσμικών οργάνων, τα οποία είναι εκείνα που εντέλει χορηγούν τις χρηματοδοτήσεις.
<P>
Τι πρέπει να πράξουμε προκειμένου να διευκολύνουμε την πρόσβαση στη χρηματοδότηση της ΕΕ; Επί του παρόντος εργαζόμαστε για το 8ο Κοινοτικό Πρόγραμμα-Πλαίσιο και έχουμε επιτύχει ορισμένες νίκες για τις ΜΜΕ. Θα επαναλάβω αυτό που δήλωσα χθες το βράδυ, διότι δεν γνωρίζω εάν οι αξιότιμοι βουλευτές που παρευρίσκονται σήμερα εδώ, ήταν εδώ και χθες: όσον αφορά τον κανονισμό για την καταχώριση, την αξιολόγηση, την αδειοδότηση και τους περιορισμούς (REACH), οι φόροι καταχώρισης περικόπηκαν κατά 60% για τις ΜΜΕ και κατά 90% για τις πολύ μικρές επιχειρήσεις. Επίσης, εξασφάλισα τη μετάφραση των κανόνων εφαρμογής του κανονισμού REACH σε όλες τις γλώσσες της Ευρωπαϊκής Ένωσης. Ως εκ τούτου, οι ΜΜΕ διαβλέπουν σημάδια πραγματικής στήριξης και από αυτήν την πλευρά. Πρόθεσή μας είναι να πράξουμε το ίδιο και για τις πολύ μικρές επιχειρήσεις στον κατασκευαστικό τομέα.
<P>
Διεξήγαγα, επίσης, ορισμένες συναντήσεις και για τη μικροχρηματοδότηση. Επιπλέον, εξέτασα το ζήτημα προσεκτικά κατά τη διάρκεια συνάντησης η οποία πραγματοποιήθηκε πριν από δύο εβδομάδες στις Βρυξέλλες με αντιπρόσωπο του νέου οργανισμού για τις μικροχρηματοδοτήσεις της ιταλικής κυβέρνησης, ο οποίος φαίνεται να αποτελεί παράδειγμα καλής λειτουργίας. Ελπίζω ότι θα καταφέρω να διαδώσω τις γνώσεις σχετικά με τις βέλτιστες πρακτικές των διάφορων κρατών μελών σε αυτόν τον τομέα, προκειμένου να μπορέσουν να εφαρμοστούν.
<P>
Όσον αφορά τις διαφορές στον χρόνο που απαιτείται για τη χορήγηση άδειας, αυτό αποτελεί πραγματικό πρόβλημα. Αναμφίβολα, πρέπει να ασκήσουμε πιέσεις στα κράτη μέλη για την εξάλειψη της γραφειοκρατίας. Μεγάλη σημασία δίδεται στην ευρωπαϊκή γραφειοκρατία - που, βεβαίως, έχει τη δική του επιβάρυνση- αλλά ορισμένες φορές η γραφειοκρατία στα κράτη μέλη την προσεγγίζει πολύ. Σε κάθε περίπτωση, πιστεύω πως είναι προς το συμφέρον των πολιτών να ευθυγραμμιστούν οι διαδικασίες. Όταν δηλώνουμε ότι "πρέπει να δοθεί προτεραιότητα στις μικρές επιχειρήσεις", πρέπει να επιβεβαιώσουμε ότι και τα κράτη μέλη εφαρμόζουν αυτήν τη δοκιμή, όπως έχει ξεκινήσει να πράττει η Επιτροπή. " παρουσίαση της αναθεώρησης της "Small Business Act" στις διάφορες ευρωπαϊκές πρωτεύουσες θα παράσχει, επίσης, τη δυνατότητα να παροτρύνουμε τα κράτη μέλη να μειώσουν τον χρόνο που απαιτείται για την έκδοση των αδειών για τη σύσταση ΜΜΕ.
<P>
Θέμα: Στρατηγική στον τομέα της ισότητας των ευκαιριών στην Επιτροπή
<P>
Στις 17 Δεκεμβρίου 2010, η Επιτροπή έθεσε σε εφαρμογή νέα στρατηγική για την ισότητα των ευκαιριών μεταξύ γυναικών και ανδρών για την περίοδο έως το 2014 για την οποία έχει καθορίσει νέους στόχους όσον αφορά τον αριθμό γυναικών στις θέσεις ανωτέρου ή μέσου στελέχους και τον αριθμό γυναικών που θα προσληφθούν σε θέσεις διοικητικού υπαλλήλου (AD) στις γενικές διευθύνσεις, στα διάφορα τμήματα και στις υπηρεσίες της Επιτροπής.
<P>
Έτσι, η νέα στρατηγική στον τομέα της ισότητας των ευκαιριών θα έχει ως στόχο τη διασφάλιση μιας πολιτικής για την ισότητα των ευκαιριών μεταξύ ανδρών και γυναικών που εργάζονται στην Επιτροπή, αλλά δεν θα καλύπτει τα άλλα θεσμικά όργανα και τις υπηρεσίες της Ευρωπαϊκής Ένωσης. " στρατηγική αυτή στον τομέα της ισότητας των ευκαιριών, που έχει εκπονηθεί από την Επιτροπή, θα έχει άραγε καμία επίδραση στην κατάσταση των γυναικών που εργάζονται στα άλλα θεσμικά όργανα της ΕΕ; Δε θεωρεί άραγε η Επιτροπή ότι καλό θα ήταν να προβλεφθεί κοινή στρατηγική στον τομέα της ισότητας των ευκαιριών, βάσει της οποίας η ισότητα αυτή θα διασφαλίζεται επίσης για τις γυναίκες και τους άνδρες που εργάζονται στα άλλα ευρωπαϊκά θεσμικά όργανα και υπηρεσίες; " ισότητα μεταξύ γυναικών και ανδρών και η ισότητα ευκαιριών συνιστούν θεμελιώδεις αρχές της Ευρωπαϊκής Ένωσης. Αυτός είναι και ο λόγος για τον οποίο θα πρέπει να εφαρμόζονται γενικά και χωρίς εξαιρέσεις σε όλους τους εργαζομένους της ΕΕ.
<SPEAKER ID="629" NAME="Maroš Šefčovič">
μέλος της Επιτροπής. - (ΕΝ) Χαίρομαι που τέθηκε αυτή η ερώτηση, διότι έχω καλά νέα. Από 1ης Ιανουαρίου, για πρώτη φορά εργάζονται περισσότερες γυναίκες από ό,τι άνδρες για την Επιτροπή. Είμαστε εξαιρετικά υπερήφανοι για αυτό το αποτέλεσμα, αλλά γνωρίζουμε ότι αυτό δεν είναι το τέλος της υπόθεσης. Πρέπει να συνεχίσουμε την πολιτική μας για τη βελτίωση των αριθμών των γυναικών συναδέλφων σε διευθυντικές και μη διευθυντικές θέσεις (AD) στην Επιτροπή.
<P>
Για τον λόγο αυτό, εγκρίναμε αυτήν τη στρατηγική για την περίοδο 2010-2014, έως το τέλος της θητείας της σημερινής Επιτροπής. Θα θέλαμε πραγματικά να επιτύχουμε ως αποτέλεσμα, οι γυναίκες να αντιπροσωπεύουν το 25% των ανώτερων διευθυντικών θέσεων, το 30% της μεσαίας διοίκησης και το 43% των μη διευθυντικών θέσεων (AD). Ήδη έχουμε επιτύχει πολλά τα τελευταία 15 έτη με την τεράστια αύξηση των γυναικών σε διευθυντικές θέσεις. Θα θέλαμε, βεβαίως, να συνεχίσουμε αυτήν την προσπάθεια. " μέθοδος που θα χρησιμοποιήσουμε είναι η αντικατάσταση των συνταξιοδοτούμενων με γυναίκες, οι οποίες θα αποτελούσαν το 30% της στελέχωσης της ανώτερης διοίκησης και το 50% της μεσαίας διοίκησης και των θέσεων AD. Αυτό, λοιπόν, σημαίνει ότι όταν συνταξιοδοτηθούν αυτοί οι διευθυντές, το 30% ή 50% αυτών θα αντικατασταθούν από γυναίκες.
<P>
Σε απάντηση της ερώτησής σας, έλεγξα την κατάσταση σε άλλα θεσμικά όργανα και πρέπει να δηλώσω ότι η κατάσταση στο Κοινοβούλιο είναι πολύ θετική. Οι αριθμοί είναι πολύ εντυπωσιακοί. Για να είμαστε, βέβαια, ειλικρινείς δεν ισχύει το ίδιο και στο Συμβούλιο όπου τα αποτελέσματα είναι λίγο διαφορετικά. Όμως, πιστεύω πως η καλύτερη μέθοδος για την πραγματοποίηση προόδου θα ήταν η συνέχιση της πολιτικής μας για την ανταλλαγή των βέλτιστων πρακτικών και των εμπειριών σχετικά με την εφαρμογή των πολιτικών μας.
<P>
Γνωρίζω ότι οι επικεφαλής των διοικητικών υπηρεσιών μας, οι γενικοί γραμματείς μας, συζητούν το ζήτημα τακτικά και πιστεύω πως αυτή η ανταλλαγή βέλτιστων πρακτικών θα οδηγήσει στα κατάλληλα αποτελέσματα σε όλα τα ευρωπαϊκά θεσμικά όργανα.
<SPEAKER ID="630" NAME="Vilija Blinkevičiūt" AFFILIATION="S&amp;D">
(LT) Κυρία Πρόεδρε, κύριε Επίτροπε, σας ευχαριστώ για τα καλά σας νέα. Επιδοκιμάζω το γεγονός ότι υπάρχουν περισσότερες γυναίκες από ό,τι άνδρες στην Επιτροπή. Ωστόσο, θα ήθελα να σας θέσω μία επιπρόσθετη ερώτηση. Πόσον χρόνο θεωρείτε ότι θα χρειαζόταν η Ευρωπαϊκή Επιτροπή προκειμένου το ποσοστό των γυναικών σε διευθυντικές θέσεις να προσέγγιζε όχι το 25% ούτε το 42%, αλλά το 50%; Πόσος χρόνος νομίζετε ότι θα χρειαζόταν; Αναφέρατε ότι θα το καταφέρετε αυτό μόλις στο τέλος της θητείας σας.
<P>
Εντούτοις, δεν απαντήσατε πολύ σαφώς στην ερώτησή μου. Ως Επίτροπος, ποια είναι η άποψή σας για τη στρατηγική ίσων ευκαιριών για τα θεσμικά όργανα της Ευρωπαϊκής Ένωσης; Όλων των θεσμικών οργάνων της Ευρωπαϊκής Ένωσης; Αυτό θα αποτελούσε άριστο παράδειγμα για τα κράτη μέλη, για τους εργαζομένους τόσο στον δημόσιο όσο και στον ιδιωτικό τομέα.
<SPEAKER ID="631" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, θα ήθελα να επεκτείνω λίγο την ερώτηση της συναδέλφου μου και να ρωτήσω τον Επίτροπο εάν υπάρχει επίσης στρατηγική ίσων ευκαιριών. Αναφέρομαι στον διορισμό ατόμων από τα νέα κράτη μέλη σε θέσεις της μεσαίας και ανώτερης διοίκησης των θεσμικών οργάνων της ΕΕ.
<SPEAKER ID="632" NAME="Maroš Šefčovič">
μέλος της Επιτροπής. - (ΕΝ) Σας ευχαριστώ πολύ για τις συμπληρωματικές ερωτήσεις σας.
<P>
Συμφωνώ μαζί σας ότι οι αριθμοί που αναφέρατε ενδεχομένως να μην ακούγονται τόσο φιλόδοξοι όσο θα θέλατε να είναι στο μέλλον, αλλά αληθεύει ότι από τη στιγμή που ξεκινήσαμε τις πολιτικές ίσων ευκαιριών στην Επιτροπή το 1995, έχουμε καταφέρει να πενταπλασιάσουμε την παρουσία γυναικών στις ανώτερες θέσεις. Αυτό σημαίνει ότι πλέον υπάρχουν πέντε φορές περισσότερες γυναίκες σε αυτές τις θέσεις από ό,τι στο παρελθόν. Βεβαίως, πρέπει να εξετάσουμε το σημείο αναφοράς. Συμφωνώ ότι ήταν πολύ χαμηλό. Επίσης, πρέπει να συγκρίνουμε σε τι περιβάλλον λειτουργούμε στην Ευρώπη.
<P>
Αυτό αποτελεί, επίσης, μέρος της απάντησης στη δεύτερη ερώτηση, δηλαδή, ότι οι πολιτικές για τη δημιουργία αυτών των συνθηκών για τις γυναίκες, όχι μόνο στα θεσμικά όργανα της ΕΕ αλλά και στα κράτη μέλη, πρέπει ακόμη να βελτιωθούν. Πρώτον, πρέπει να δημιουργήσουμε κατάλληλες συνθήκες για τις γυναίκες, ώστε να μπορούν πραγματικά να εργαστούν σε αυτές τις υψηλές θέσεις, δηλαδή επαρκή παιδική μέριμνα, επαρκείς εργασιακές παροχές, ευέλικτο ωράριο εργασίας και άλλες συνθήκες οι οποίες επιτρέπουν στην πράξη στις γυναίκες να κατέχουν αυτές τις υψηλές θέσεις. Βεβαίως, αυτές οι συνθήκες δημιουργούνται σταδιακά. Πιστεύω πως έχουμε επιτύχει αρκετά υψηλά πρότυπα στα ευρωπαϊκά θεσμικά όργανα και μπορείτε να δείτε τα διάφορα επίπεδα διασφάλισης αυτών των συνθηκών στα κράτη μέλη.
<P>
Ως εκ τούτου, η συνάδελφός μου, κ. Reding, προτείνει τώρα μια στρατηγική η οποία θα ονομαστεί "ισορροπία των φύλων στη διεύθυνση επιχειρήσεων". Μέχρι στιγμής, αυτό αποτελεί έγγραφο εργασίας των υπηρεσιών της Επιτροπής, το οποίο θα συζητηθεί με τους διευθυντές επιχειρήσεων σε δύο μήνες και στη συνέχεια θα ξεκινήσουν οι δημόσιες διαβουλεύσεις. Ποια είναι τα διδάγματα από αυτήν τη διαδικασία; Πρέπει να εξετάσουμε ένα υποχρεωτικό σύστημα ποσοστώσεων; Πρέπει να επιλέξουμε το σύστημα το οποίο εφαρμόζεται στην Επιτροπή, όπου προσπαθούμε να δημιουργήσουμε ένα υποστηρικτικό περιβάλλον και διευθυντικά κίνητρα για εκείνες τις γενικές διευθύνσεις που μπορούν πράγματι να εκπληρώσουν τους στόχους που τίθενται για τις γυναίκες; Πιστεύω πως τελικά θα δούμε κατάλληλα αποτελέσματα.
<SPEAKER ID="633" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<SPEAKER ID="634" NAME="Sean Kelly" AFFILIATION="PPE">
(ΕΝ) Κυρία Πρόεδρε, θα ήθελα να προβώ σε μια παρατήρηση σχετικά με ένα διαδικαστικό ζήτημα και γνωρίζω ότι πολλοί βουλευτές θα συμφωνήσουν μαζί μου. Δεν αφορά εσάς προσωπικά, αλλά τον τρόπο οργάνωσης της Ώρας των Ερωτήσεων.
<P>
Από βράδυ σε βράδυ, κανένας βουλευτής δεν γνωρίζει πόσες ερωτήσεις θα εξεταστούν, πόσες συμπληρωματικές ερωτήσεις θα εξεταστούν, πόσο θα διαρκέσουν οι απαντήσεις και κατά πόσο θα υπάρξει γενικότερα Ώρα των Ερωτήσεων προς την Επιτροπή ή το Συμβούλιο. Αυτό δεν είναι ικανοποιητικό. Συνάντησα τη βαρόνη Ludford. Καθυστέρησε μια ώρα να παρευρεθεί σε ένα δείπνο, επειδή περίμενε να εξεταστεί η ερώτησή της. Εγώ είχα υπολογίσει ότι η ερώτησή μου θα εξεταζόταν και αρνήθηκα πρόσκληση σε δείπνο. Οι βουλευτές θα έπρεπε, τουλάχιστον, να ενημερώνονται εκ των προτέρων για τον αριθμό των ερωτήσεων οι οποίες πρόκειται να εξεταστούν, προκειμένου να μπορούν να διευθετήσουν ανάλογα το πρόγραμμά τους.
<P>
Γνωρίζω ότι θα λάβω γραπτή απάντηση, αλλά εάν εγώ ή άλλα μέλη επιθυμούσαμε γραπτή απάντηση θα μπορούσαμε να στείλουμε ένα μήνυμα ηλεκτρονικού ταχυδρομείου απολαμβάνοντας την άνεση του σπιτιού μας και θα λαμβάναμε απάντηση μέσω ηλεκτρονικού ταχυδρομείου.
<P>
Αυτό είχα να δηλώσω. Πιστεύω πως θα πρέπει να ληφθεί υπόψη. Κυρία Πρόεδρε, δεν αφορά εσάς: εσείς χειρίζεστε την κατάσταση πολύ καλά. Πρόθεσή μου δεν είναι να εκφράσω έλλειψη σεβασμού προς το πρόσωπό σας.
<SPEAKER ID="635" NAME="Πρόεδρος">
(ΕΝ) Κύριε Kelly, σας ευχαριστώ για την παρέμβασή σας. Ως μία εκ των Αντιπροέδρων οι οποίοι είναι υπεύθυνοι για την Ώρα των Ερωτήσεων, θέλω να δηλώσω ότι ανησυχώ για το γεγονός ότι δεν έχουμε προχωρήσει, ως θεσμικό όργανο, μαζί με την Επιτροπή στην εφαρμογή όσων συμφωνήσαμε στο πλαίσιο της διοργανικής συμφωνίας, η οποία είχε στόχο τη βελτίωση της Ώρας των Ερωτήσεων. Χαίρομαι για το γεγονός ότι βρίσκεται εδώ απόψε ο Επίτροπος Šefčovič και είδε προσωπικά τα προβλήματα που αντιμετωπίζουμε. Ως εκ τούτου, ελπίζω ότι θα υπάρξει μια νέα δυναμική προκειμένου να προσπαθήσουμε να προχωρήσουμε προς την κατάσταση την οποία είχαμε οραματιστεί όταν διαπραγματευόμασταν τη διοργανική συμφωνία.
<P>
(" συνεδρίαση διακόπτεται στις 20.50 και επαναλαμβάνεται στις 21.00)

<CHAPTER ID="019">
Πρωτοβουλία για το εμβόλιο κατά της φυματίωσης (συζήτηση) 
<SPEAKER ID="272" NAME="Πρόεδρος">
" ημερήσια διάταξη προβλέπει τη συζήτηση των προφορικών ερωτήσεων των βουλευτών Louis Michel, Charles Goerens, Antonyia Parvanova, Frédérique Ries, Olle Schmidt, Maria Da Graça Carvalho, Nessa Childers, Marc Tarabella, Bart Staes και Μαρίνας Γιαννακουδάκη, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, προς την Επιτροπή σχετικά με την πρωτοβουλία για το εμβόλιο κατά της φυματίωσης - B7-0006/2011).
<SPEAKER ID="273" NAME="Charles Goerens" LANGUAGE="FR">
Κυρία Πρόεδρε, χαίρομαι που μου δίνεται η ευκαιρία να υποστηρίξω ένα πανευρωπαϊκό εγχείρημα το οποίο είναι πολύ φιλόδοξο τόσο για την Ευρωπαϊκή Ένωση όσο και για τις αναπτυσσόμενες χώρες, και το οποίο αποβλέπει στην εξάλειψη της φυματίωσης μέσω ενός προγράμματος εμβολιασμών.
<P>
Πρέπει να λάβουμε υπόψη ότι πάνω από 1,7 εκατ. άτομα πέθαναν εξαιτίας της φυματίωσης το 2009. Το κόστος σε ανθρώπινες ζωές ανέρχεται περίπου σε 4.700 άτομα ημερησίως. Προσθέστε σε αυτό και τις ετήσιες οικονομικές απώλειες, οι οποίες εκτιμάται ότι υπερβαίνουν τα 50 δισ. δολάρια "ΠΑ μόνον για την Αφρική. Εάν, βάσει αυτών των στοιχείων, υποβαθμίσουμε τη φυματίωση και την αντιμετωπίσουμε ως πρόβλημα χαρακτηριστικό των αναπτυσσόμενων χωρών, αυταπατώμαστε.
<P>
Στην πραγματικότητα, οι περιπτώσεις που καταγράφηκαν στο "νωμένο Βασίλειο και στην Ιρλανδία το καλοκαίρι του 2010 μας υπενθυμίζουν ότι η νόσος βρίσκεται και εδώ στις χώρες μας, για να μην αναφέρουμε καν την τραγική εξάπλωση αυτής της νόσου στις ανατολικές περιοχές της ηπείρου μας, ιδίως στη Ρωσία και στη Μολδαβία. " πρωτοβουλία για το εμβόλιο κατά της φυματίωσης αποβλέπει στην ανάπτυξη αποτελεσματικών εμβολίων με σκοπό την προστασία των αναπτυσσόμενων χωρών σε προσιτή τιμή. Με βάση αυτά τα δεδομένα, επιτρέψτε μου να διατυπώσω τα ακόλουθα σχόλια.
<P>
Πρώτον, η υγεία δεν έχει τιμή αλλά έχει κόστος. Ενώ η πρόσβαση σε υγειονομική περίθαλψη πρέπει να είναι καθολική, η δυνατότητα καταβολής του κόστους περιορίζεται κατ' ουσίαν στις βιομηχανικές χώρες. Ως εκ τούτου, είναι σημαντικό να επιμεριστεί ευρύτερα αυτό το κόστος. Είναι σαφές ότι οι ασθενείς στον Βορρά, με άλλα λόγια στις βιομηχανικές χώρες, πρέπει να καταβάλλουν υψηλότερο αντίτιμο, ειδάλλως οι πηγές χρηματοδότησης για την έρευνα θα στερέψουν πολύ γρήγορα. Ωστόσο, δεδομένου ότι η οικονομική συνεισφορά των χωρών του Νότου είναι, αν όχι ανύπαρκτη, ουσιαστικά συμβολική, η αλληλεγγύη μας καθίσταται επιβεβλημένη προκειμένου να ξεπεραστεί αυτή η αδυναμία.
<P>
Δεύτερον, η πρωτοβουλία για το εμβόλιο κατά της φυματίωσης εντάσσεται επίσης στη στρατηγική της ΕΕ για το 2020. Αποτελεί ένα θαυμάσιο παράδειγμα του τι μπορούμε να επιτύχουμε αν θέσουμε εγκαίρως προτεραιότητές στον τομέα της υγείας.
<P>
Το τρίτο, και τελευταίο, σχόλιό μου είναι το εξής: ότι αυτό δεν αποκλείει σε καμία περίπτωση τυχόν πρόσθετη ή συμπληρωματική χρηματοδότηση από τους μεγάλους θεσμικούς δανειστές, περιλαμβανομένης ειδικότερα της Διεθνούς Τράπεζας. Άλλες χώρες, όπως οι "νωμένες Πολιτείες, ο Καναδάς ή ορισμένες αναδυόμενες χώρες που πλήττονται από το πρόβλημα της φυματίωσης, είτε άμεσα, επειδή έχει αντίκτυπο στον πληθυσμό τους, είτε έμμεσα, στο πλαίσιο της διεθνούς αλληλεγγύης, είναι απολύτως εύλογο να συνεισφέρουν εξίσου σε αυτήν την πρωτοβουλία. Πιο συγκεκριμένα, αναφέρομαι εν προκειμένω στο πρότυπο των συμπράξεων δημοσίου και ιδιωτικού τομέα.
<P>
Αυτή η νέα προσέγγιση μπορεί να αποδειχθεί επωφελής υπό την προϋπόθεση ότι η αλληλεγγύη θα περιοριστεί σε όσους έχουν συγχρόνως ιατρική και οικονομική ανάγκη. Διαφορετικά, θα προστατεύαμε μόνον τους εύπορους πληθυσμούς.
<SPEAKER ID="274" NAME="Dacian Cioloş" LANGUAGE="FR">
Το 2008, η πρωτοβουλία για το εμβόλιο κατά της φυματίωσης καθιερώθηκε με τη μορφή μιας σύμπραξης δημοσίου και ιδιωτικού τομέα με την υποστήριξη του προγράμματος συνεργασίας στον τομέα της υγείας το οποίο εντάσσεται στο έβδομο πρόγραμμα πλαίσιο για την έρευνα, με στόχο την κινητοποίηση πρόσθετων πόρων σε αυτόν τον σημαντικό τομέα.
<P>
Επί του παρόντος, η πλειονότητα των υποψηφίων νέων εμβολίων βρίσκεται ακόμη στο στάδιο της προκλινικής ανάπτυξης ή στις αρχές των κλινικών δοκιμών. Ένα κρίσιμο στοιχείο που πρέπει να υπογραμμιστεί είναι το γεγονός ότι δεν έχουμε στη διάθεσή μας κλινικά δεδομένα που να υποστηρίζουν την άποψη ότι ένα από τα αναπτυσσόμενα υποψήφια εμβόλια μπορεί να αποδειχθεί πιο αποτελεσματικό από το χρησιμοποιούμενο σήμερα εμβόλιο, που είναι το Bacillus Calmette-Guérin (BCG).
<P>
Για να κυκλοφορήσουν στην αγορά, τα υποψήφια νέα εμβόλια πρέπει να αποδειχθούν πιο αποτελεσματικά από το BCG ή να το αντικαταστήσουν ως καλύτερα εμβόλια. Γεγονός είναι ότι εξακολουθούμε να μην έχουμε στη διάθεσή μας αυτά τα σημαντικά δεδομένα. " πρωτοβουλία για το εμβόλιο κατά της φυματίωσης δεν πρέπει να θεωρηθεί ότι διαχωρίζεται από τις λοιπές πρωτοβουλίες για την υποστήριξη κλινικών δοκιμών.
<P>
Προκειμένου να αντιμετωπιστούν τα προβλήματα περιορισμών στον τομέα της κλινικής ανάπτυξης, συστήθηκε η Σύμπραξη Ευρωπαϊκών και Αναπτυσσομένων Χωρών για τις Κλινικές Δοκιμές, ή EDCTP, η οποία αποτελεί την πρώτη πρωτοβουλία δυνάμει του άρθρου 185, στο πλαίσιο της οποίας 14 κράτη μέλη, 2 συνδεδεμένα κράτη και η Ευρωπαϊκή Επιτροπή διέθεσαν συλλογικά 400 εκατ. ευρώ, εκ των οποίων 200 εκατ. ευρώ προήλθαν από την Ευρωπαϊκή Ένωση, με σκοπό την προαγωγή της έρευνας μέσω κλινικών δοκιμών φάσης 2 ή 3 για το AIDS, παραδείγματος χάριν, την ελονοσία και τη φυματίωση στην υποσαχάρια Αφρική. Το πρόγραμμα αναμένεται να ολοκληρώσει όλες τις δοκιμές που βρίσκονται σήμερα σε εξέλιξη, περιλαμβανομένων οκτώ δοκιμών του εμβολίου κατά της φυματίωσης, έως το 2015. Επομένως, η εναλλακτική αυτή εφαρμόζεται ήδη, και προσφέρει αποτελέσματα. " Επιτροπή ενδιαφέρεται εξάλλου πολύ έντονα για το λεγόμενο "επιχειρηματικό πρότυπο", το οποίο έχει αναπτυχθεί από τις συμπράξεις δημοσίου και ιδιωτικού τομέα, περιλαμβανομένης της σύμπραξης την οποία παρουσίασε η πρωτοβουλία για το εμβόλιο κατά της φυματίωσης.
<P>
Επιπλέον, η πρωτοβουλία για το εμβόλιο κατά της φυματίωσης πρότεινε ένα πρότυπο το οποίο μπορεί να εξελιχθεί στο μέλλον σε χρήσιμο εργαλείο. Ωστόσο, αυτό προϋποθέτει εις βάθος ανάλυση του εμπορικού εγχειρήματος καθώς και αξιολόγηση κινδύνων. Συνεπώς, παρότι η πρωτοβουλία απολαμβάνει ουσιαστική χρηματοδοτική στήριξη, η επιτυχία της δεν είναι εγγυημένη, ακριβώς επειδή δεν υπάρχουν επαρκείς πληροφορίες που να συγκλίνουν υπέρ της άποψης ότι τα εμβόλια που δοκιμάζονται αυτήν την περίοδο θα αποδειχθούν αποτελεσματικά και στη συνέχεια.
<P>
Ωστόσο, η Ευρωπαϊκή Επιτροπή θα συνεχίσει αυτές τις εσωτερικές συζητήσεις και θα αναλύσει επίσης το πρότυπο σε συνεργασία με τα χρηματοδοτικά όργανα, συμβάλλοντας έτσι στην ανάπτυξη μιας προσέγγισης που θα μπορέσει να ενταχθεί στη διαδικασία πρακτικής εφαρμογής της στρατηγικής "ΕΕ 2020". Από αυτήν την άποψη, λοιπόν, θα μπορούσε να εξεταστεί η συγκεκριμένη δυνατότητα.
<SPEAKER ID="275" NAME="Maria Da Graça Carvalho" LANGUAGE="PT">
Κυρία Πρόεδρε, κύριε Επίτροπε, η παγκόσμια εξάπλωση της φυματίωσης παραμένει πηγή έντονης ανησυχίας, παρά την πρόοδο που έχει επιτευχθεί. " αυξανόμενη ανθεκτικότητα αυτής της νόσου και η ανεπαρκής επιστημονική έρευνα έχουν ως αποτέλεσμα να πεθαίνουν σχεδόν 2 εκατ. άνθρωποι ετησίως.
<P>
Χαιρετίζουμε τις πρωτοβουλίες της ΕΕ για την καταπολέμηση της φυματίωσης μέσω αυτού του ψηφίσματος, όμως ζητούμε να πραγματοποιηθούν εκτενέστερες επιστημονικές έρευνες με σκοπό την ανάπτυξη νέων τύπων εμβολίων κατά της νόσου. Τα εμβόλια είναι το αποτελεσματικότερο μέτρο δημόσιας υγείας για την προστασία των Ευρωπαίων από τις μολυσματικές νόσους, αλλά είναι εξίσου σημαντικό η υγειονομική περίθαλψη να φτάνει και στις αναπτυσσόμενες χώρες, συμβάλλοντας έτσι στην αύξηση του προσδόκιμου επιβίωσης και στην καταπολέμηση της φτώχειας.
<P>
Όπως προανέφερα, έχει σημειωθεί κάποια πρόοδος και βρισκόμαστε σε σωστό δρόμο, όμως η ΕΕ πρέπει να εντείνει τις προσπάθειές της και να απαιτήσει πιο συντονισμένη δράση και ολοκληρωμένη διαχείριση της ευρωπαϊκής έρευνας για την καταπολέμηση ασθενειών που σχετίζονται με τη φτώχεια. Μόνον έτσι θα καταφέρουμε να αμβλύνουμε τις τραγικές συνθήκες που επικρατούν σε πολλές αναπτυσσόμενες χώρες.
<P>
Στο σημείο αυτό, θέλω να ρωτήσω την Επιτροπή ποια συνέχεια σκοπεύει να δώσει στις προσπάθειες υπέρ της επιστημονικής έρευνας σε αυτόν τον τομέα, προκειμένου να ενταθούν αυτές οι προσπάθειες και να μετατραπούν τα αποτελέσματα της έρευνας σε οφέλη για τον ανθρώπινο πληθυσμό ενόψει της στρατηγικής "Ευρώπη 2020".
<SPEAKER ID="276" NAME="Michael Cashman">
εξ ονόματος της Ομάδας S&D. - (EN) Κυρία Πρόεδρε, είναι πάντα ευχάριστο να σας βλέπουμε στο Προεδρείο όταν συζητούμε θέματα που σχετίζονται με τα βάσανα άλλων. Γνωρίζω ότι συμμερίζεστε τις ανησυχίες μας.
<P>
Συμφωνώ με όσα ανέφερε ο κ. Goerens και καλώ την Επιτροπή να προχωρήσει ακόμη περισσότερο. Είναι αλήθεια ότι η φυματίωση αποτελεί ένα σημαντικό παγκόσμιο πρόβλημα υγείας και, όπως γνωρίζουμε, είναι η δεύτερη μεγαλύτερη αιτία θανάτου από μολυσματικές νόσους παγκοσμίως. Όπως ακούσαμε, 1,6 έως 2 εκατ. άνθρωποι πεθαίνουν ετησίως από αυτή τη νόσο. " χρηματοδότηση από την ΕΕ υπήρξε αποφασιστικής σημασίας για τη δημιουργία μιας εύρωστης σειράς καινοτόμων υποψηφίων εμβολίων κατά της φυματίωσης, όπως ανέφερε η Επιτροπή, η οποία διευκολύνει την ανάπτυξη του πρώτου σταδίου μέσω κλινικών δοκιμών φάσης 1 και φάσης 2A.
<P>
Δυστυχώς -και αυτό είναι το πρόβλημα- οι σημερινοί χρηματοδοτικοί μηχανισμοί, περιλαμβανομένης της Σύμπραξης Ευρωπαϊκών και Αναπτυσσομένων Χωρών για τις Κλινικές Δοκιμές, διαθέτουν πολύ περιορισμένες χρηματοδοτήσεις για τις πολύ δαπανηρές κλινικές δοκιμές τελικού σταδίου -φάσεις 2B και 3- οι οποίες είναι ζωτικής σημασίας για την απόδειξη της ασφάλειας του εμβολίου. Έχουμε εμβόλια, αλλά έχει ζωτική σημασία να μπορούν να αποδειχθούν η ασφάλεια και η αποτελεσματικότητα που απαιτούνται για την αδειοδότησή τους.
<P>
Χαιρετίζω τη δήλωση της Επιτροπής ότι θα εξασφαλίσει πρόσθετη χρηματοδότηση, αλλά θα επιτρέψουν οι κανόνες που διέπουν τον προϋπολογισμό της EDCTP τη διάθεση χρηματοδότησης για την ανάπτυξη και κατασκευή χώρων κλινικών δοκιμών, περιλαμβανομένων επιδημιολογικών μελετών; Εξετάζει μήπως η Επιτροπή το ενδεχόμενο εφαρμογής ανταγωνιστικών μηχανισμών χρηματοδότησης για την κλινική ανάπτυξη νέων εμβολίων σε τελικό στάδιο, τα οποία θα αντιμετωπίζουν παραμελημένες νόσους όπως είναι η φυματίωση;
<SPEAKER ID="277" NAME="Angelika Werthmann" AFFILIATION="NI">
(DE) Κυρία Πρόεδρε, η φυματίωση είναι ακόμη και σήμερα ευρέως διαδεδομένη, ιδίως στις πιο φτωχές χώρες. Ένα τρίτο του παγκόσμιου πληθυσμού είναι φορείς και 2,5 εκατ. άνθρωποι πεθαίνουν από φυματίωση κάθε χρόνο. Σύμφωνα με εκτιμήσεις της Παγκόσμιας Οργάνωσης Υγείας, έχουμε 49 νέα περιστατικά και επτά θανάτους ανά ώρα μόνον στην Ευρώπη. Στα βιομηχανικά κράτη, η φυματίωση έχει επανακάμψει, ιδίως ως δευτερογενής νόσος σε ασθενείς με HIV και AIDS, αλλά και ως αποτέλεσμα της μετανάστευσης και του τουρισμού.
<P>
" πρόληψη, η διάγνωση και η θεραπεία μπορούν όντως να θέσουν υπό έλεγχο αυτή τη νόσο. Οι άνθρωποι είναι οι μόνοι φορείς του μικροβακτηρίου της φυματίωσης και η εξάλειψή του θα ήταν απολύτως εφικτή. Ωστόσο, εκφράζονται ανησυχίες λόγω του αυξανόμενου αριθμού ανθεκτικών βακτηρίων. Υπάρχουν νέα εμβόλια και, σύμφωνα με μία μελέτη, η χορήγηση βιταμίνης D μειώνει τον χρόνο θεραπείας για τη φυματίωση. Σε ποιο βαθμό έχει εντείνει ήδη η Επιτροπή τη δραστηριότητά της σε αυτόν τον τομέα;
<SPEAKER ID="278" NAME="Filip Kaczmarek" AFFILIATION="PPE">
(PL) Κυρία Πρόεδρε, τέσσερα χρόνια πριν από την εκπνοή της προθεσμίας για την επίτευξη των αναπτυξιακών στόχων της Χιλιετίας, ο αριθμός των νέων περιστατικών διαγνωσμένης φυματίωσης ανά τον κόσμο παραμένει άκρως ανησυχητικός. " φυματίωση είναι ιάσιμη νόσος. Στις αναπτυσσόμενες χώρες, δυστυχώς, και κυρίως στην Ασία και την υποσαχάρια Αφρική, εξακολουθεί να αποτελεί πολύ σοβαρό πρόβλημα. Σύμφωνα με πρόσφατες εκτιμήσεις, περίπου δύο δισεκατομμύρια άτομα έχουν προσβληθεί από τον βάκιλο της φυματίωσης, με άλλα λόγια τα δύο τρίτα του παγκόσμιου πληθυσμού. Από στατιστική άποψη, ένας στους δέκα από αυτούς τους φορείς θα αναπτύξουν φυματίωση. Οι φτωχότερες περιοχές του κόσμου διατρέχουν ιδιαίτερα υψηλό κίνδυνο αύξησης των νέων κρουσμάτων φυματίωσης, καθώς η κακή διατροφή και οι κακές συνθήκες διαβίωσης, αλλά και το άγχος, δημιουργούν ευνοϊκό περιβάλλον ανάπτυξης της νόσου. " πρόσβαση σε αποτελεσματική θεραπεία είναι περιορισμένη σε πολλές χώρες και δεν υπάρχει συντονισμός μεταξύ των προσπαθειών θεραπείας του AIDS και της φυματίωσης. Αυτό οφείλεται στο γεγονός ότι οι κυβερνήσεις των αναπτυσσόμενων χωρών δεν δαπανούν αρκετά χρήματα στον τομέα της υγείας. Επιπλέον, τα συστήματα υγειονομικής περίθαλψης στις αγροτικές περιοχές δεν διαθέτουν επαρκές ανθρώπινο δυναμικό, ούτε τα μέσα για τη θεραπεία τέτοιων ασθενειών. Έτσι, σε χώρες με περιορισμένες οικονομικές δυνατότητες, οι συνέπειες γίνονται αισθητές πολύ πιο έντονα στις αγροτικές περιοχές. Οι αναπτυγμένες χώρες δαπανούν περίπου το 5% του ΑΕγχΠ τους στη δημόσια υγεία, ενώ οι αναπτυσσόμενες χώρες δαπανούν το ήμισυ αυτού του ποσοστού. Αυτό σημαίνει ότι οι φτωχότερες χώρες αδυνατούν να αυξήσουν τις δαπάνες τους για την υγεία χωρίς εξωτερική βοήθεια, κάτι που επεσήμανε και ο κ. Goerens. Εκτός αυτού, η φυματίωση δεν είναι αποκλειστικά ιατρικό πρόβλημα· είναι συγχρόνως κοινωνικό και οικονομικό πρόβλημα, καθώς οδηγεί σε μείωση της παραγωγικότητας και έχει σοβαρές οικονομικές επιπτώσεις. Όλα αυτά σημαίνουν ότι τα μέτρα που λαμβάνουμε πρέπει να είναι αποφασιστικά, ενώ πρέπει να καταβάλουμε ουσιαστική προσπάθεια για να διασφαλίσουμε την ευρύτερη διάθεση των εμβολίων.
<SPEAKER ID="279" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, κύριε Επίτροπε, κυρίες και κύριοι, η υγεία είναι ένα από τα ζητήματα που δεν έχουμε αντιμετωπίσει ακόμη στο πλαίσιο της προσπάθειας καταπολέμησης της φτώχειας. Με τη δήλωση της Χιλιετίας, δεσμευτήκαμε, πρώτα από όλα, να μειώσουμε την παιδική θνησιμότητα· δεύτερον, να βελτιώσουμε τη μητρική υγεία· και, τρίτον, να καταπολεμήσουμε το AIDS, την ελονοσία και πολλές άλλες νόσους, περιλαμβανομένης της φυματίωσης.
<P>
Εντούτοις, όλοι εμείς εδώ σήμερα γνωρίζουμε ότι οι μεγαλύτερες καθυστερήσεις σημειώνονται ως προς την υλοποίηση αυτών ακριβώς των στόχων. Πρέπει να λάβουμε μέτρα: πρέπει να αυξήσουμε τη χρηματοδότηση των προγραμμάτων για την υγεία στις αναπτυσσόμενες χώρες. " πρόσβαση σε συστήματα δωρεάν υγειονομικής περίθαλψης πρέπει να αποτελεί τον απώτερο στόχο της Ευρωπαϊκής Ένωσης σε αυτόν τον τομέα.
<P>
Πιστεύω ότι πρέπει να υποστηριχθούν παγκόσμιες πρωτοβουλίες όπως, λόγου χάρη, κάθετα ταμεία για την ενίσχυση του αγώνα κατά του AIDS, της ελονοσίας και της φυματίωσης. Εντούτοις, κύριε Επίτροπε, είναι εξίσου αναγκαίο να υποστηρίξουμε τις χώρες πολιτικά και οικονομικά, ώστε να μπορέσουν να αναπτύξουν αποτελεσματικά συστήματα υγειονομικής περίθαλψης. Είμαι πεπεισμένος ότι αυτός είναι ο καλύτερος τρόπος για να διασφαλιστεί η αρχή των πιστώσεων και να δοθεί πρόσβαση σε υπηρεσίες υγειονομικής περίθαλψης στα πιο ευάλωτα τμήματα του πληθυσμού.
<SPEAKER ID="280" NAME="Anna Záborská" AFFILIATION="PPE">
- (SK) Κυρία Πρόεδρε, η φυματίωση, όπως η ελονοσία και το AIDS, είναι μια από τις μεγάλες πανδημίες που αποδεκατίζουν τους πληθυσμούς των αναπτυσσόμενων χωρών, ιδίως στην Αφρική και την Ασία. Αυτό έχει ως άμεση συνέπεια την υποβάθμιση της οικονομικής και κοινωνικής κατάστασης αυτών των χωρών.
<P>
Ωστόσο, ούτε οι ευρωπαϊκές χώρες έχουν καταφέρει να αντιμετωπίσουν την αύξηση των κρουσμάτων φυματίωσης. Αυτή η νόσος δεν μπορεί να αντιμετωπίζεται ως απλό ιατροφαρμακευτικό πρόβλημα ή ως απλό πρόβλημα ανθρώπινης συμπεριφοράς. Συνδέεται επίσης με ζητήματα ανθρώπινης ανάπτυξης και ακεραιότητας, καθώς και δικαιοσύνης, τα οποία απαιτούν παγκόσμια προσέγγιση. Οι άνθρωποι που πάσχουν από φυματίωση σε αναπτυσσόμενες χώρες είναι επίσης θύματα αδικίας, διότι η θεραπεία που τους παρέχεται είναι ανεπαρκής και χαμηλότερης ποιότητας σε σύγκριση με τον αναπτυγμένο κόσμο.
<P>
Χρειαζόμαστε περισσότερη έρευνα και διαρκή ροή νέων φαρμάκων και εμβολίων ικανών να αντιμετωπίσουν νέες επιπλοκές και ανθεκτικά στελέχη διαφόρων παθογόνων οργανισμών. Θέλω, ωστόσο, να επιστήσω την προσοχή σας στους απλούς ήρωες που μάχονται κατά της φυματίωσης, επιτρέποντας σε εμάς να συνεχίσουμε να θεραπεύουμε τους αρρώστους, να αντεπεξερχόμαστε στις δυσκολίες που δημιουργούν οι συνδυασμένες μολύνσεις από φυματίωση και AIDS και να βοηθήσουμε όλες τις χώρες να ανταποκριθούν με επιτυχία στις προκλήσεις της Χιλιετίας. Πρέπει να υποστηρίξουμε τους επαγγελματίες του τομέα της υγείας στις αναπτυσσόμενες χώρες. Οι εργαζόμενοι του χώρου της υγείας φεύγουν για πιο πλούσιες χώρες, διότι οι προϋπολογισμοί των χωρών τους για την υγεία υφίστανται περικοπές.
<P>
Υποστηρίζω την πρωτοβουλία για το εμβόλιο κατά της φυματίωσης, αλλά πρέπει να υιοθετήσουμε μια συνολική προσέγγιση για την αντιμετώπιση αυτής της νόσου. Δεν αρκεί να υποστηρίξουμε απλώς την έρευνα και τη φαρμακευτική βιομηχανία, διότι, πέρα από όλες τις άλλες πτυχές, θα περάσει μεγάλο χρονικό διάστημα προτού αποδώσει καρπούς αυτή η έρευνα.
<SPEAKER ID="281" NAME="Miroslav Mikolášik" AFFILIATION="PPE">
- (SK) Κυρία Πρόεδρε, θέλω να υπογραμμίσω ότι απέχουμε ακόμα πολύ από την εξάλειψη της φυματίωσης και διαπιστώνουμε εδώ ότι σχεδόν δύο εκατομμύρια άνθρωποι υποκύπτουν κάθε χρόνο σε αυτή τη σοβαρή ασθένεια.
<P>
Θέλω να δηλώσω ότι είναι θετικό το γεγονός ότι έχουμε επίγνωση αυτής της κατάστασης και χαιρετίζω την πρωτοβουλία της Επιτροπής, καθώς δεν συζητούμε απλώς για την πανδημία του AIDS, συζητούμε επίσης για τη φυματίωση, η οποία αφαιρεί εκατομμύρια ανθρώπινες ζωές.
<P>
Συμφωνώ ως προς την ανάγκη αφιέρωσης περισσότερων πόρων στην ανάπτυξη νέων εμβολίων. Ωστόσο, όπως μόλις δήλωσε η Επιτροπή, δεν διαθέτουμε ακόμη αυτά τα νέα εμβόλια, καθώς διανύουμε ακόμη τα προκλινικά στάδια και δοκιμάζουμε ακόμη την αποτελεσματικότητά τους στους ανθρώπους. Απευθύνω λοιπόν έκκληση -τελειώνω, κυρία Πρόεδρε- για νέα χρηματοδότηση και νέους πόρους.
<SPEAKER ID="282" NAME="Claudiu Ciprian Tănăsescu" AFFILIATION="S&amp;D">
(RO) Κυρία Πρόεδρε, η ετήσια θνησιμότητα, που ανέρχεται σε 1,6 έως 2 εκατομμύρια ανθρώπους, καθιστά τη φυματίωση μια από τις δύο μεγαλύτερες αιτίες θανάτου από μολυσματικές νόσους παγκοσμίως. Αυτό δικαιολογεί το αυξανόμενο ενδιαφέρον που επιδεικνύεται διεθνώς από οργανώσεις δημόσιας υγείας.
<P>
Σε μια εποχή κατά την οποία η ιατρική πραγματοποιεί εντυπωσιακά άλματα, οφείλουμε να αναγνωρίσουμε ότι είναι καιρός να αντικατασταθεί το παραδοσιακό εμβόλιο BCG για τη φυματίωση από ένα νέο, πιο σύγχρονο και πολύ πιο αποτελεσματικό. Ωστόσο, αυτό δεν μπορεί να επιτευχθεί, αφενός, χωρίς να χορηγηθούν πιο γενναιόδωρες χρηματοδοτήσεις από την ΕΕ για την ολοκλήρωση της έρευνας σε αυτό το πεδίο και, αφετέρου, χωρίς να εξευρεθούν άλλες πηγές χρηματοδότησης μέσω της αναθεώρησης του μοντέλου που προτείνεται από την πρωτοβουλία για το εμβόλιο κατά της φυματίωσης υπέρ εναλλακτικών, καινοτόμων μεθόδων χρηματοδότησης.
<P>
" παροχή οικονομικών εγγυήσεων μπορεί να κάνει αυτό το μοντέλο πιο ελκυστικό για την ευρωπαϊκή επιχειρηματική κοινότητα, εξασφαλίζοντας έτσι τη συμμετοχή της και την αναγκαία οικονομική στήριξη.
<SPEAKER ID="283" NAME="Seán Kelly" AFFILIATION="PPE">
(EN) Κυρία Πρόεδρε, η φυματίωση, ή TB όπως ήταν γνωστή στη χώρα μου, ήταν ευρέως διαδεδομένη στην Ιρλανδία μέχρι και πριν από μισό αιώνα περίπου, οδηγώντας στον θάνατο πολλούς ανθρώπους, νέους και γέρους.
<P>
Καθώς η χώρα έγινε πιο πλούσια, η νόσος υποχώρησε και οι εμβολιασμοί σταμάτησαν για 36 χρόνια. Ωστόσο, όπως ανέφερε ο συντάκτης, η φυματίωση έχει επιστρέψει τα τελευταία χρόνια. Μόλις πέρυσι στην εκλογική μου περιφέρεια ένα παιδί στο σχολείο και ένα μωρό στην κούνια προσβλήθηκαν από τη νόσο.
<P>
Σε παγκόσμια κλίμακα, το πρόβλημα είναι πολύ σοβαρότερο, καθώς 2 δισεκατομμύρια άτομα είναι φορείς του βακτηρίου και κάθε 20 δευτερόλεπτα χάνει τη ζωή του ένας άνθρωπος. Συνεπώς, έχουμε πολλή δουλειά μπροστά μας, αν θέλουμε να επιτύχουμε τον στόχο της εξάλειψης της νόσου έως το 2050.
<P>
" έρευνα είναι το κλειδί, και σε αυτόν τον τομέα η Ευρωπαϊκή Ένωση αξίζει ιδιαίτερους επαίνους καθώς, μολονότι υπολειπόμαστε των "ΠΑ και της Ιαπωνίας στον τομέα της έρευνας εν γένει, είμαστε πρωτοπόροι στο συγκεκριμένο πεδίο, με το 60% της έρευνας να διεξάγεται στην ΕΕ και με τις δανικές αρχές και τους επιστήμονες να έχουν αναπτύξει το σχετικό εμβόλιο.
<SPEAKER ID="284" NAME="João Ferreira" AFFILIATION="GUE/NGL">
(PT) Κυρία Πρόεδρε, τέσσερα χρόνια πριν από την εκπνοή της προθεσμίας για την επίτευξη των αναπτυξιακών στόχων της Χιλιετίας, η φυματίωση αφαιρεί 2 εκατομμύρια ζωές ετησίως. " φυματίωση αποτελεί κατάφορο παράδειγμα των ανισοτήτων που κυριαρχούν στον κόσμο μας. Ας μην ξεχνούμε ότι έχουμε να κάνουμε με μια ασθένεια η οποία δεν είναι καθόλου διαδεδομένη στις βιομηχανικές χώρες.
<P>
Το πρόβλημα της φυματίωσης και άλλων ασθενειών δεν θα επιλυθεί χωρίς υψηλής ποιότητας υπηρεσίες δημόσιας υγείας στις οποίες θα έχει πρόσβαση το σύνολο του πληθυσμού, περιλαμβανομένης της πρωτοβάθμιας περίθαλψης. " πολιτική αναπτυξιακής συνεργασίας και βοήθειας διαδραματίζει καίριο ρόλο εδώ και πρέπει φυσικά να συμπεριλάβει τη βοήθεια για προγράμματα εμβολιασμών· απαιτούνται όμως περισσότερα μέτρα. Πρέπει να εξαλείψουμε άπαξ διά παντός μηχανισμούς, όπως η συσσώρευση χρέους και η εξυπηρέτησή του, οι οποίοι απομυζούν τους πόρους του αναπτυσσόμενου κόσμου και επιτρέπουν τη διατήρηση των χωρών του σε κατάσταση υποβάθμισης, εξάρτησης, υποταγής και εξαθλίωσης.
<SPEAKER ID="285" NAME="Csanád Szegedi" AFFILIATION="NI">
(HU) Κυρία Πρόεδρε, κυρίες και κύριοι, ο αριθμός των κρουσμάτων φυματίωσης και των συνακόλουθων θανάτων στην Ουγγαρία αυξάνεται με τρομακτικούς ρυθμούς τα τελευταία χρόνια. Αυτό είναι αποτέλεσμα, μεταξύ άλλων, του καταστροφικού για τα έθνη φιλελεύθερου τρόπου σκέψης. Αναφέρομαι συγκεκριμένα στην αισχρή ουγγρική νομοθετική πράξη για την υγεία του 2006, η οποία βασίστηκε στο κλείσιμο νοσοκομείων και στην παροχή υπηρεσιών υγείας με κερδοσκοπικά κριτήρια. Ένας σημαντικός παράγοντας στην εξάπλωση της νόσου είναι η φτώχεια, περιλαμβανομένου του αυξημένου αριθμού αστέγων και ενός συστήματος υγείας το οποίο είναι όλο και πιο δυσπρόσιτο. Πιστεύω ότι είναι σημαντικό να ενισχυθεί ο θεραπευτικός και προληπτικός ρόλος της υγειονομικής περίθαλψης, να επεκταθούν οι προληπτικές εξετάσεις και να μην επεκταθούν απλώς οι εμβολιασμοί με βελτιωμένα εμβόλια αλλά να τεθούν και στη διάθεση όλων. Αυτά τα μέτρα μπορούν να οδηγήσουν σε μια υγιέστερη χώρα, μια υγιέστερη Ευρώπη και κοινωνία σε μακροπρόθεσμο ορίζοντα.
<SPEAKER ID="286" NAME="Dacian Cioloş" LANGUAGE="FR">
Κυρία Πρόεδρε, θα προσπαθήσω να δώσω ορισμένες απαντήσεις για τα ζητήματα που εθίγησαν.
<P>
Καταρχάς, πρέπει να ενισχύσουμε την έρευνα, όπως ανέφερα ήδη στην εισαγωγική μου ομιλία. " Επιτροπή διερευνά τρόπους αύξησης της χρηματοδότησης για τα προγράμματά της κατά της φυματίωσης και μία λύση θα μπορούσε να είναι η πρόσθετη χρηματοδότηση του προγράμματος EDCTP, για την οποία σας μίλησα προηγουμένως. Το πρόγραμμα λειτουργεί σήμερα με 400 εκατ. ευρώ, εκ των οποίων η Επιτροπή παρέχει τα 200 εκατ. ευρώ. " Ευρωπαϊκή Επιτροπή εξετάζει επίσης το ενδεχόμενο δημιουργίας ενός προγράμματος EDCTP 2, για παράδειγμα. Οφείλω επίσης να τονίσω, όπως είπα ήδη και στον κ. Tănăsescu, ότι η Επιτροπή διαθέτει ήδη αυξημένους πόρους στο ερευνητικό πρόγραμμα για τη φυματίωση. Θα μπορούσα να σας αναφέρω και το ποσό: στο πρόγραμμα αυτό έχουν διατεθεί μέχρι στιγμής 65 εκατ. ευρώ. Ωστόσο, είναι σαφές ότι αυτό δεν αρκεί, οπότε πρέπει να εξεταστεί και η λύση της σύμπραξης μεταξύ δημοσίου και ιδιωτικού τομέα.
<P>
Πάντως, αν το πρόβλημα είναι η επιλογή υποψηφίων εμβολίων σε κλινικό στάδιο, θα χρειαστεί να εξεταστεί το ζήτημα της αποτελεσματικότητας. Όπως σας είπα, οι πληροφορίες τις οποίες διαθέτουμε επί του παρόντος δεν μας εγγυώνται ότι η παροχή μεγαλύτερης χρηματοδότησης θα οδηγούσε οπωσδήποτε σε θετικό αποτέλεσμα. Οι βιταμίνες είναι άλλη μια προσέγγιση που μελετάται αυτήν την περίοδο, όμως εκείνο που πρέπει να αποφύγουμε είναι η ανάπτυξη ανθεκτικότητας. Είναι ίσως μια επιλογή την οποία αξίζει να διερευνήσουμε, όμως πρέπει να λάβουμε υπόψη την ύπαρξη και αυτού του κινδύνου.
<P>
Ας μιλήσουμε τώρα γενικότερα για τα συστήματα υγείας στην Ευρωπαϊκή Ένωση, καθώς και στις αναπτυσσόμενες χώρες. Στην Ευρωπαϊκή Ένωση, η υγεία είναι άλλωστε και ένας από τους στόχους τους οποίους επιχειρεί να προωθήσει η Επιτροπή στα κράτη μέλη, μέσω διαφόρων προγραμμάτων, όπως η ατζέντα "Ευρώπη 2020". Με άλλα λόγια, προωθεί τις επενδύσεις στον τομέα της υγείας. Στον τομέα της έρευνας, στο πλαίσιο μιας από τις πρωτοβουλίες έρευνας και καινοτομίας, η Επιτροπή -και συγκεκριμένα μια ομάδα Επιτρόπων- επεξεργάζεται αυτό το θέμα έτσι ώστε να διασφαλιστεί η δυνατότητα προώθησης της καινοτομίας στα κράτη μέλη για την εντατικοποίηση της έρευνας σε θέματα υγείας, παράλληλα με ζητήματα που σχετίζονται με τη γήρανση του πληθυσμού.
<P>
Όσον αφορά τις αναπτυσσόμενες χώρες, η Ευρωπαϊκή Ένωση επιτυγχάνει ήδη σημαντική πρόοδο στον τομέα της υγείας μέσω του ταμείου ανάπτυξης και αυτό είναι ένα θέμα στο οποίο η Επιτροπή θα συνεχίσει να δίνει την αμέριστη προσοχή της στο μέλλον.
<P>
Ελπίζω να κατάφερα, εξ ονόματος της Επιτροπής, να δώσω ορισμένες απαντήσεις στα ερωτήματά σας. Μπορώ μόνο να σας διαβεβαιώσω ότι η έρευνα παραμένει μια από τις βασικές μέριμνες της Επιτροπής.
<SPEAKER ID="287" NAME="Πρόεδρος">
Για την περάτωση της συζήτησης, κατατέθηκαν τέσσερις προτάσεις ψηφίσματος σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="288" NAME="Joanna Senyszyn" LANGUAGE="PL">
Ως μέλος της αντιπροσωπείας στη Συνέλευση Ίσης Εκπροσώπησης ΑΚΕ-ΕΕ, τάσσομαι υπέρ της διάθεσης των αποτελεσμάτων της έρευνας στην ΕΕ για την ανάπτυξη εμβολίων κατά της φυματίωσης σε αναπτυσσόμενες χώρες, καθώς και υπέρ της παροχής βοήθειας στις χώρες αυτές προκειμένου να χρηματοδοτήσουν τη θεραπεία των πασχόντων από την εν λόγω ασθένεια. " φυματίωση είναι μια από τις τρεις συχνότερα εμφανιζόμενες μολυσματικές νόσους, μαζί με τον ιό HIV και την ελονοσία. Ένα τρίτο του παγκόσμιου πληθυσμού είναι φορείς του βακίλου της φυματίωσης· ετησίως, διαγιγνώσκονται οκτώ εκατομμύρια νέοι ασθενείς, ενώ η φυματίωση οδηγεί στον θάνατο 2,6 έως 2,9 εκατομμύρια άτομα. Πάνω από το 95% των κρουσμάτων εκδηλώνονται σε αναπτυσσόμενες χώρες. Κάθε δευτερόλεπτο, ο βάκιλος της φυματίωσης σκοτώνει ένα ακόμη θύμα. Περίπου το 10% των φορέων θα εκδηλώσουν τη νόσο, η οποία μπορεί να αποδειχθεί μοιραία εάν δεν αντιμετωπιστεί. Τα περισσότερα περιστατικά εντοπίζονται στην Ινδία, στην Κίνα, στην Ινδονησία, στη Νότια Αφρική, στη Νιγηρία, στο Μπαγκλαντές και στην Αιθιοπία. Στην Ασία και στην Αφρική, τα κρούσματα αντιστοιχούν σε 100-120 άτομα ανά 100.000. " πρόσβαση σε αποτελεσματικά μέσα θεραπείας είναι περιορισμένη σε πολλές χώρες. " φυματίωση είναι άλλωστε και σοβαρό οικονομικό πρόβλημα. " παγκόσμια μείωση της παραγωγικότητας του εργατικού δυναμικού που προκαλείται εξαιτίας της νόσου αντιστοιχεί σε 13 δισ. δολάρια "ΠΑ ετησίως. " εξάλειψη της φυματίωσης είναι ένας από τους αναπτυξιακούς στόχους της Χιλιετίας, τους οποίους η ΕΕ επιθυμεί να επιτύχει έως το 2015. Ήδη απομένουν μόλις τέσσερα χρόνια. " φυματίωση είναι σήμερα απολύτως ιάσιμη νόσος. Χρειαζόμαστε ολοκληρωμένα προγράμματα που να αποσκοπούν τόσο στην πρόληψη όσο και στη θεραπεία της φυματίωσης. Πρέπει να δρομολογηθεί το ταχύτερο δυνατόν μια ενημερωτική εκστρατεία για τη φυματίωση και τους τρόπους αποφυγής και θεραπείας της, καθώς και ένα πρόγραμμα εμβολιασμού.
<SPEAKER ID="289" NAME="Lívia Járóka" AFFILIATION="PPE">
γραπτώς. - (EN) Στην Ιστορία της ανθρωπότητας, η φυματίωση έχει σκοτώσει περισσότερους ανθρώπους από κάθε άλλη νόσο. Αυτό το άκρως μεταδοτικό, αερομεταφερόμενο βακτήριο μπορεί να προσβάλει δέκα έως δεκαπέντε άλλα άτομα προτού γίνουν εμφανή τα συμπτώματα.
<P>
" συγκέντρωση πολλών ανθρώπων κάτω από την ίδια στέγη, η διαβίωση σε παραγκουπόλεις και η απουσία κατάλληλης υγιεινής αποτελούσαν πάντα σοβαρό παράγοντα κινδύνου για τη φυματίωση και γι' αυτό η συγκεκριμένη νόσος σχετίζεται σε μεγαλύτερο βαθμό και εν μέρει προκαλείται από τη φτώχεια.
<P>
Παρά τις προσπάθειες του ΠΟΕ και των εθνικών αρχών, ο αριθμός των ανθρώπων που πεθαίνουν από φυματίωση ανέρχεται σε 1,5 εκατομμύρια ετησίως και ο αριθμός αυτός αυξάνεται διαρκώς. Υποστηρίζω ολόψυχα την πρωτοβουλία για το εμβόλιο κατά της φυματίωσης και εύχομαι ειλικρινά να μπορέσει να προσφέρει περισσότερα εμβόλια για τους πάσχοντες στην Ευρώπη και σε όλο τον κόσμο.
<P>
Πρέπει όμως να υπογραμμιστεί ότι η καταπολέμηση της φυματίωσης πρέπει να είναι άρρηκτα συνδεδεμένη με την καταπολέμηση της φτώχειας και του κοινωνικού αποκλεισμού. Είναι αναγκαίο να εντοπίζονται οι ευάλωτες ομάδες και να προσδιορίζονται και να εξαλείφονται οι φραγμοί που εμποδίζουν τα μέλη των ομάδων αυτών να έχουν πλήρη πρόσβαση στο σύνολο των μέσων πρόληψης, διάγνωσης και θεραπείας της φυματίωσης.
<P>
Θα ήταν εξάλλου ωφέλιμο να τροποποιηθεί η ατζέντα των υπηρεσιών καταπολέμησης της φυματίωσης έτσι ώστε να ανταποκρίνονται καλύτερα στις τοπικές ανάγκες και να ξεπερνούν τις ευρέως διαδεδομένες πρακτικές διακρίσεων των συστημάτων υγείας.
<SPEAKER ID="290" NAME="Vilija Blinkevičiūt" AFFILIATION="S&amp;D">
γραπτώς. - (LT) Πρέπει να καταπολεμήσουμε τη φυματίωση, διότι η νόσος αυτή σκοτώνει κάθε χρόνο σχεδόν δύο εκατομμύρια ανθρώπους, ενώ έχει προσβάλει το ένα τρίτο σχεδόν του παγκόσμιου πληθυσμού. Θέλω να επιστήσω την προσοχή στο γεγονός ότι η φυματίωση είναι ευαίσθητο ζήτημα για την υγεία σε παγκόσμιο επίπεδο και αποτελεί τη δεύτερη μεγαλύτερη αιτία θανάτου από μολυσματικές ασθένειες παγκοσμίως. " φυματίωση σχετίζεται ευθέως με κοινωνικά και οικονομικά προβλήματα, όπως είναι η φτώχεια, η ανεργία, ο αλκοολισμός, η τοξικοεξάρτηση και το HIV/AIDS, καθώς και οι ανεπάρκειες και τα προβλήματα των συστημάτων υγείας στις φτωχές χώρες και οι καθυστερήσεις στη διάγνωση. Χαίρομαι λοιπόν για την κατάρτιση του προτύπου της πρωτοβουλίας για το εμβόλιο κατά της φυματίωσης, διότι έτσι θα μπορέσουν να ωφεληθούν από τα αποτελέσματα της έρευνας και των αντίστοιχων παρεμβάσεων όλοι οι ασθενείς που πάσχουν από φυματίωση σε διεθνές επίπεδο. Επιπλέον, αυτό το εγχείρημα θα συμβάλει στην υλοποίηση των στόχων της στρατηγικής "Ευρώπη 2020" και στην επίτευξη των αναπτυξιακών στόχων της Χιλιετίας έως το 2015. Επισημαίνω δε ότι η χρηματοδότηση των προσπαθειών καταπολέμησης της φυματίωσης είναι ανεπαρκής και ότι η χρηματοδότηση από την Ένωση είναι πολύ σημαντική για τη δημιουργία μιας ισχυρής δέσμης νέων υποψηφίων εμβολίων κατά της φυματίωσης. Ευελπιστώ ότι θα σημειωθεί πρόοδος το ταχύτερο δυνατόν προκειμένου να αδειοδοτηθούν σύγχρονα ευρωπαϊκά εμβόλια κατά της φυματίωσης και ότι αυτά θα διατίθενται σε όσους τα έχουν περισσότερο ανάγκη. Επιπροσθέτως, είναι σημαντικό να αναζητηθούν ευκαιρίες εφαρμογής ανταγωνιστικών μηχανισμών χρηματοδότησης για την πραγματοποίηση των τελικών σταδίων της κλινικής έρευνας στο πλαίσιο της ανάπτυξης νέων εμβολίων κατά της φυματίωσης.
<SPEAKER ID="291" NAME="Elżbieta Katarzyna Łukacijewska" LANGUAGE="PL">
Στο πλαίσιο της συζήτησής μας, θέλω να επισημάνω ότι, ενώ βρισκόμαστε στις αρχές του 21ου αιώνα, η φυματίωση σκοτώνει ετησίως περί τα τρία εκατομμύρια ανθρώπους σε όλο τον κόσμο. Οι στατιστικές μας αποκαλύπτουν ότι το ένα τρίτο του παγκοσμίου πληθυσμού έχει προσβληθεί από τον βάκιλο της φυματίωσης. Το πρόβλημα αυτό πρέπει να μας ανησυχεί. Πρέπει να διασφαλίσουμε ότι χρησιμοποιούνται μόνο τα καλύτερα και πιο καινοτόμα εμβόλια ως βασικά όπλα καταπολέμησης αυτής της νόσου. Πρέπει να προσπαθήσουμε να ενισχύσουμε τα διεθνή μέτρα και να μελετήσουμε τις δυνατότητες χρηματοδότησης των εμβολίων, ιδίως για τις αναπτυσσόμενες χώρες. Επιπλέον, απαιτείται μια ενεργή εκστρατεία στα μέσα ενημέρωσης που θα πληροφορεί την κοινωνία για το πρόβλημα, για τους τρόπους μόλυνσης και για τα μέσα καταπολέμησης της νόσου, διότι πολλοί πιστεύουν ότι η φυματίωση είναι μια ασθένεια που δεν μπορεί να μας πλήξει στον σύγχρονο κόσμο. Σας ευχαριστώ.
<SPEAKER ID="292" NAME="Artur Zasada" LANGUAGE="PL">
Με ανησυχούν τα συμπεράσματα στα οποία καταλήγουν οι συντάκτες της προφορικής ερώτησης· πέντε χρόνια πριν από την εκπνοή της προθεσμίας για την επίτευξη των αναπτυξιακών στόχων της Χιλιετίας, έχει σημειωθεί ελαφρά κάμψη στον αριθμό των παγκοσμίων κρουσμάτων φυματίωσης. Σύμφωνα με τις πληροφορίες που έχω στη διάθεσή μου, πάνω από το 73% των ιατρών στην Κεντρική και Ανατολική Ευρώπη παραδέχονται ότι δεν αισθάνονται επαρκώς καταρτισμένοι ώστε να διαγνώσουν και να θεραπεύσουν τη φυματίωση. " γενική αίσθηση μεταξύ των ιατρών είναι ότι η κατάσταση είναι πολύ πιο σοβαρή· το 75% των ιατρών πιστεύει ότι ο αριθμός των νέων κρουσμάτων φυματίωσης αυξάνεται. Ποιος μπορεί να είναι ο λόγος γι' αυτήν την ανακολουθία μεταξύ των επίσημων στατιστικών στοιχείων και των παρατηρήσεων των επαγγελματιών υγείας; Το σύστημα συλλογής δεδομένων για τα νέα κρούσματα φυματίωσης είναι παρωχημένο και τα ιδρύματα υγειονομικής περίθαλψης συχνά παραμελούν τα καθήκοντά τους σε αυτόν τον τομέα. Πρέπει να υπογραμμιστεί ότι τα βασικά όπλα για την καταπολέμηση της νόσου παραμένουν η πρόληψη, η εκπαίδευση και η τήρηση των κανόνων υγιεινής, χάρη στα οποία μπορεί να αποφευχθεί η προσβολή από τον βάκιλο της φυματίωσης. Συμφωνώ με τους συντάκτες της ερώτησης ότι μια από τις λύσεις σε αυτό το πρόβλημα μπορεί να είναι η εισαγωγή ενός προγράμματος εμβολιασμών παράλληλα με μια μεγάλης κλίμακας ενημερωτική εκστρατεία.
<SPEAKER ID="293" NAME="Cristian Silviu Buşoi" LANGUAGE="RO">
Μολονότι έχει επιτευχθεί κάποια πρόοδος, η φυματίωση συνεχίζει να είναι μια από τις βασικές αιτίες θνησιμότητας παγκοσμίως, ιδίως στις αναπτυσσόμενες χώρες, καθώς προκαλεί σχεδόν 2 εκατομμύρια θανάτους ετησίως. Αξίζει να αναφερθεί η κατάσταση στη Ρουμανία, όπου καταγράφονται 110 κρούσματα ανά 100.000 κατοίκους, έναντι του ευρωπαϊκού μέσου όρου των 39 κρουσμάτων ανά 100.000 κατοίκους.
<P>
" πρόσβαση σε υπηρεσίες υγείας είναι οικουμενικό δικαίωμα και δεν πρέπει να μας απασχολεί το οικονομικό κόστος. Εξακολουθεί να επικρατεί ανισορροπία μεταξύ των βιομηχανικών και των αναπτυσσόμενων χωρών. Οφείλουμε να επιδείξουμε αλληλεγγύη και να υποστηρίξουμε την αξιοποίηση όλων των διαθέσιμων μεθόδων στο πρόγραμμα "Σταματήστε τη φυματίωση" της Παγκόσμιας Οργάνωσης Υγείας (ΠΟΥ).
<P>
Είναι καθήκον της Ευρώπης να αναζητήσει βιώσιμες, καινοτόμες μεθόδους διασφάλισης της αναγκαίας χρηματοδότησης για την έρευνα με σκοπό την καταπολέμηση της φυματίωσης και άλλων μεταδοτικών ασθενειών. " πρωτοβουλία για το εμβόλιο κατά της φυματίωσης, ένα εγχείρημα που υποστηρίζεται από την Ευρωπαϊκή Ένωση, προσφέρει μια λύση στην τρέχουσα κατάσταση μέσω της ανάπτυξης προσιτών εμβολίων σε προσιτές τιμές, τα οποία μπορούν να διανεμηθούν στον πληθυσμό βάσει ενός διαρθρωμένου προγράμματος εμβολιασμών. " συμπερίληψη της πρωτοβουλίας αυτής στη στρατηγική "ΕΕ 2020" μπορεί να είναι η λύση που θα επιτρέψει στην Ευρώπη να ενισχύσει τη στρατηγική της ανεξαρτησία στον αγώνα κατά της φυματίωσης καθώς και τη θέση της ως πρωτοπόρος στον χώρο της καινοτομίας.

<CHAPTER ID="002">
Στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ) - Πρόγραμμα Οικονομικής Ανάκαμψης: ενεργειακά έργα - Τροπολογία της Διοργανικής Συμφωνίας της 17ης Μαΐου 2006 (συζήτηση) 
<SPEAKER ID="006" NAME="Πρόεδρος">
" ημερήσια διάταξη προβλέπει την κοινή συζήτηση για:
<P>
την έκθεση της Petya Stavreva εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του Κανονισμού (ΕΚ) Αριθ. 1698/2005 σχετικά με τη στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ) - C6-0051/2009 -,
<P>
την έκθεση του Eugenijus Maldeikis εξ ονόματος της Επιτροπής Βιομηχανίας, Έρευνας και Ενέργειας σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη δημιουργία ενός προγράμματος ενίσχυσης της οικονομικής ανάκαμψης μέσω χορήγησης Κοινοτικής χρηματοδοτικής ενίσχυσης έργων στον τομέα της ενέργειας - C6-0049/2009 - και
<P>
την έκθεση του Reimer Böge εξ ονόματος της Επιτροπής Προϋπολογισμού σχετικά με την τροποποιημένη πρόταση απόφασης του Ευρωπαϊκού Κοινοβουλίου και του Συμβουλίου για την τροποποίηση της Διοργανικής Συμφωνίας της 17ης Μαΐου 2006 σχετικά με τη δημοσιονομική πειθαρχία και τη χρηστή δημοσιονομική διαχείριση όσον αφορά το πολυετές δημοσιονομικό πλαίσιο - C6-0508/2008 -.
<SPEAKER ID="007" NAME="Petya Stavreva">
εισηγήτρια. - (BG) Σήμερα στο Ευρωπαϊκό Κοινοβούλιο ξεκινούμε μια σημαντική συζήτηση για την παροχή επιπλέον πόρων από τον Ευρωπαϊκό προϋπολογισμό σε αγροτικές περιοχές της Κοινότητας προκειμένου να βοηθηθούν να αντιμετωπίσουν τις συνέπειες της οικονομικής κρίσης. Πρέπει να σημειώσουμε ότι EUR 1.02 δισεκατομμύρια θα στηρίξουν τον αγροτικό τομέα της Ευρωπαϊκής Ένωσης σε μια δύσκολη περίοδο. Πιστεύω ότι οι αγρότες και οι κάτοικοι της Κοινότητας θα κατανοήσουν αυτό το σημαντικό μήνυμα για την παροχή χρηματοδοτικών πόρων για περαιτέρω στήριξη.
<P>
Το ποσό που θα λάβει κάθε χώρα προορίζεται για την ανάπτυξη του ευρυζωνικού Διαδικτύου και για την εκπλήρωση των στόχων που ορίστηκαν στην τακτική επανεξέταση της κοινής αγροτικής πολιτικής για το 2008. Πιστεύω ότι οι επενδύσεις στις υποδομές του Διαδικτύου, η αναδιάρθρωση του τομέα των γαλακτοκομικών προϊόντων, οι ανανεώσιμες πηγές ενέργειας, η προστασία της βιοποικιλότητας και των υδάτινων πόρων αποτελούν κλειδί για την επίλυση ενός μεγάλου τμήματος των προβλημάτων σε αυτές τις περιοχές, παρέχοντας εναλλακτικές επιλογές σε όσους ζουν εκεί.
<P>
Στην έκθεσή μου προτείνω, ως προς τον προϋπολογισμό για τα κεφάλαια που προορίζονται για το 2009, να προστεθούν επιπλέον 250 εκατομμύρια ευρώ για το κονδύλι του προϋπολογισμού για την αγροτική ανάπτυξη. Ως αποτέλεσμα αυτής της τροπολογίας, το συνολικό ποσό των πόρων που θα είναι διαθέσιμα για το 2009 θα φτάσει σχεδόν τα 850 εκατομμύρια ευρώ. Λόγω της ανάγκης γρήγορης αντιμετώπισης της οικονομικής κρίσης, θα ήταν καλή ιδέα, καταρχάς, οι πληρωμές που είναι προγραμματισμένες για το 2010 και 2011 να γίνουν το 2009.
<P>
Θα ήθελα να τονίσω τη δυνατότητα διανομής των πόρων στα Κράτη Μέλη ανάλογα με τις συγκεκριμένες απαιτήσεις. Αυτή η ευελιξία θα επιτρέψει στην κάθε χώρα να χρησιμοποιήσει τους οικονομικούς πόρους ανάλογα με τις ανάγκες των αγροτών της και των κατοίκων των αγροτικών περιοχών.
<P>
Εν όψει της περιορισμένης διαθεσιμότητας ρευστού κατά τη διάρκεια μιας οικονομικής κρίσης και λαμβάνοντας υπόψη τα εμπόδια που αποτρέπουν τη χρήση κεφαλαίων από τα προγράμματα για τις αγροτικές περιοχές, πιστεύω ότι είναι μια καλή ευκαιρία ορισμένοι από αυτούς τους πόρους να διατεθούν για κεφάλαια για την παροχή δανείων και εγγυήσεων πίστωσης. Θα μπορέσουμε τότε να βοηθήσουμε πραγματικά όσους επιθυμούν να εφαρμόσουν σχέδια αλλά δεν έχουν το απαραίτητο κεφάλαιο εκκίνησης.
<P>
Είναι σημαντικό τα Κράτη Μέλη να τηρούν τα προγραμματισμένα χρονοδιαγράμματα και να περιλαμβάνουν επιπλέον δραστηριότητες στα προγράμματα αγροτικής ανάπτυξης, επιτρέποντας έτσι τη χρησιμοποίηση αυτών των κεφαλαίων. Όσο πιο γρήγορα φτάσουν αυτά τα χρήματα στους γεωργούς και τις περιοχές, τόσο πιο μεγάλο θα είναι το όφελος από αυτή τη χρηματοδοτική ενίσχυση. Ένας άλλος σημαντικός όρος για την επιτυχή χρήση των πόρων είναι κάθε χώρα να παρέχει χωρίς καθυστέρηση στα περιφερειακά και τοπικά όργανα και στους πιθανούς δικαιούχους, σχετικές, εύκολα προσβάσιμες πληροφορίες σχετικά με νέες ευκαιρίες για σχέδια υπό τα αναθεωρημένα προγράμματα αγροτικής ανάπτυξης.
<P>
Θα ήθελα να επισημάνω πόσο μεγάλη χαρά ήταν για εμένα να εργάζομαι σε μια έκθεση που τονίζει την ενεργή προσέγγιση και στήριξη των θεσμικών οργάνων της Ευρώπης για το μέλλον του αγροτικού τομέα και των αγροτικών περιοχών της Κοινότητας. Πάντα πίστευα ότι η βοήθεια χρειάζεται περισσότερο όταν οι άνθρωποι την έχουν περισσότερο ανάγκη και, αυτή τη στιγμή, οι αγροτικές περιοχές χρειάζονται περισσότερους πόρους για ανάπτυξη και εκσυγχρονισμό. Αυτός είναι ο μόνος τρόπος να σταματήσουμε τη μετανάστευση, να προστατεύσουμε τη φύση και να εγγυηθούμε απασχόληση και νέες θέσεις εργασίας.
<P>
Θα ήθελα να ολοκληρώσω ευχαριστώντας τους συναδέλφους μου από την Επιτροπή Γεωργίας και Ανάπτυξης της Υπαίθρου που συμμετείχαν στην κατάρτιση της έκθεσης, καθώς και τους εκπροσώπους της Ευρωπαϊκής Επιτροπής και του Συμβουλίου για την πολύτιμη συνεργασία τους. Θα ήθελα επίσης να ευχαριστήσω τους οργανισμούς του τομέα αυτού για τις προτάσεις που υπέβαλλαν. Σας καλώ να στηρίξετε αυτή την έκθεση έτσι ώστε να δώσουμε νέα ώθηση στην ανάπτυξη των αγροτικών περιοχών της Ευρωπαϊκής Ένωσης.
<SPEAKER ID="008" NAME="Eugenijus Maldeikis" LANGUAGE="LT">
" Επιτροπή παρουσίασε μια εξαιρετικά σημαντική επιπλέον δέσμη μέτρων του Σχεδίου για την Ανάκαμψη της Οικονομίας στον τομέα των ενεργειακών έργων, κάτι που είναι εξαιρετικά σημαντικό, καθώς η οικονομική κρίση αποτελεί μια πρόκληση για την Ευρωπαϊκή ενέργεια.
<P>
" δέσμη μέτρων αποτελείται από τρία μέρη. Το πρώτο από αυτά είναι οι υποδομές για το φυσικό αέριο και την ηλεκτρική ενέργεια και σχέδια που περιλαμβάνουν ειδικά σημαντικές διασυνδέσεις ηλεκτρικής ενέργειας και φυσικού αερίου. Γνωρίζουμε ότι αυτό είναι ένα πολύ ευαίσθητο και παλιό πρόβλημα. Δεδομένης της υπάρχουσας κρίσης, η χρηματοδότηση σχεδίων διασύνδεσης θα έδινε μια μεγάλη ώθηση στην περιφερειακή ανάπτυξη ενέργειας και διαπεριφερειακής συνεργασίας, και θα ενίσχυε τη δημιουργία μιας κοινής Ευρωπαϊκής αγοράς ενέργειας.
<P>
Το δεύτερο μέρος της δέσμης μέτρων συνίσταται σε σχέδια υπεράκτιων αιολικών πάρκων και το τρίτο μέρος σε σχέδια δέσμευσης και αποθήκευσης διοξειδίου του άνθρακα, που λαμβάνουν υπόψη τις ανάγκες των κλιματικών αλλαγών και της ανανεώσιμης ενέργειας, καθώς πιστεύω ότι, αντιμέτωπος με την οικονομική κρίση, ο Ευρωπαϊκός ενεργειακός τομέας πρέπει να αναμορφώσει ριζικά τη δομή και τα συστήματά του. Αυτή θα ήταν πράγματι η κατάλληλη στιγμή για να εκτιμηθεί η παρούσα κατάσταση και να επαναξεταστούν πολλά ενεργειακά προβλήματα.
<P>
Πιστεύω ότι αυτή η δέσμη μέτρων, αυτά τα τρία προγράμματα, θα ενίσχυαν σημαντικά τον Ευρωπαϊκό ενεργειακό τομέα, θα επηρέαζαν τους άλλους τομείς και θα βοηθούσαν σημαντικά στην οικονομική ανάκαμψη της Ευρώπης.
<P>
Πιστεύω ότι η αξίας 3.9 δισεκατομμυρίων δέσμη μέτρων, είναι ένα μεγάλο ποσό που θα βοηθήσει στην επίλυση του ιδιαίτερα επείγοντος προβλήματος της Ευρωπαϊκής ενεργειακής ασφάλειας. Παράλληλα με τις επιπτώσεις της ενεργειακής κρίσης και τις κοινωνικο-οικονομικές επιπτώσεις, υπάρχει το μεγάλο πολιτικό ρίσκο ότι οι Ευρωπαϊκές χώρες θα αντιμετωπίσουν προβλήματα παροχής φυσικού αερίου. Το ρίσκο αυτό παραμένει υψηλό μέχρι σήμερα.
<P>
" χρηματοδότηση σχεδίων διασύνδεσης θα ενίσχυε σημαντικά τη θέση της Ευρώπης και θα παρείχε επιπλέον εγγυήσεις παροχής. Θα ήθελα να προσθέσω ότι κατά τη συζήτηση αυτού του κειμένου, το Ευρωπαϊκό Κοινοβούλιο πρότεινε τη συμπερίληψη των ακόλουθων στη δέσμη μέτρων.
<P>
Καταρχάς, το Κοινοβούλιο υπογράμμισε την πιθανή αναδιανομή των χρηματοδοτικών πόρων που δε χρησιμοποιούνται για κάποια έργα. Καθώς προτείνουμε τη διατύπωση πολύ αυστηρών προθεσμιών για την προετοιμασία και ανάπτυξη των έργων, πιστεύουμε ότι εάν υπάρχουν μη χρησιμοποιηθέντα χρήματα, πρέπει να αναδιανεμηθούν σε έργα που είναι σχεδιασμένα για ενεργειακή απόδοση και ανανεώσιμη ενέργεια.
<P>
Σε πολύ μικρό χρονικό διάστημα έλαβε χώρα ένας τριμερής διάλογος και μπορέσαμε να φτάσουμε σε συμφωνία με το Συμβούλιο. Το Συμβούλιο έλαβε υπόψη τις προτάσεις του Κοινοβουλίου και τις ενσωμάτωσε σε αυτή τη δέσμη μέτρων. Χαίρομαι ιδιαίτερα για αυτό και θα ήθελα να ευχαριστήσω τους εκπροσώπους του Συμβουλίου, την Τσέχικη Προεδρία και τον Επίτροπο Piebalgs για τη στενή γόνιμη συνεργασία τους. Καταφέραμε πράγματι να επιτύχουμε ένα καλό αποτέλεσμα σε πολύ μικρό χρονικό διάστημα.
<SPEAKER ID="009" NAME="Reimer Böge">
εισηγητής. - (DE) Κύριε Πρόεδρε, κυρίες και κύριοι, μόλις επιτεύχθηκε συμφωνία για τον προϋπολογισμό του 2009, η Επιτροπή παρουσίασε μια πρόταση για την αναθεώρηση του πολυετούς δημοσιονομικού πλαισίου προκειμένου να χρηματοδοτηθούν διευρωπαϊκά ενεργειακά δίκτυα και έργα ευρυζωνικών υποδομών στο πλαίσιο του Ευρωπαϊκού Σχεδίου για την Ανάκαμψη της Οικονομίας.
<P>
Κάνοντας μια αναδρομή πρέπει να πούμε ότι, καταρχάς, αυτό περιέπλεξε τις διαδικασίες, καθώς δεν πιστεύαμε ότι θα ήταν σωστό και κατάλληλο να παρουσιαστούν νέες προτάσεις λίγες μόλις μέρες μετά την επίτευξη της συμφωνίας για τον προϋπολογισμό και κατά δεύτερον, ότι θα ήταν σχεδόν αδύνατο να επιτευχθεί συμφωνία με το Συμβούλιο τόσο για το πρόγραμμα επισιτιστικής βοήθειας όσο και για αυτά τα στοιχεία της οικονομικής δέσμης μέτρων για την ολοκλήρωση του προϋπολογισμού του 2009. Στην αρχική πρόταση παροχής πέντε δισεκατομμυρίων μέσω αναθεωρημένης δημοσιονομικής προοπτικής χωρισμένη σε δύο τμήματα - 3.5 δισεκατομμύρια ευρώ το 2009 και 2.5 δισεκατομμύρια ευρώ το 2010 - η Επιτροπή είχε λάβει το μάθημά της από την καταστροφική, για τον προϋπολογισμό, πρόταση σχετικά με το πρόγραμμα επισιτιστικής βοήθειας. Αυτό που παρουσίασε η Επιτροπή σε αυτή την περίπτωση δεν αντιστοιχούσε σε όσα είχαν συμφωνηθεί στον προϋπολογισμό. Αυτό συμβαίνει και σε αυτή την περίπτωση.
<P>
Χαιρετίζω το γεγονός ότι η Επιτροπή υιοθέτησε τη σύσταση της Επιτροπής Προϋπολογισμού, που κάναμε στην πρώτη συζήτηση, να περιορίσει την αναθεώρηση και να αφήσει τα ζητήματα που σχετίζονται με τις αγροτικές περιοχές και την ευρυζωνικότητα και τον εκσυγχρονισμό αυτών των δομών στις αγροτικές περιοχές στον τομέα 2 του αγροτικού προϋπολογισμού και να μην τα μεταφέρει στον τομέα 1α. Αυτή ήταν μια πολύ καλή σύσταση που προήλθε από αυτό το Σώμα και για την οποία αναλήφθηκε δράση.
<P>
Στο δεύτερο γύρο μάθαμε ότι το Συμβούλιο ήταν που αρχικά είπε ότι η Επιτροπή δεν μπορούσε να παρουσιάσει αυτήν την πρόταση για το πρόγραμμα επισιτιστικής βοήθειας και ότι ήταν καταρχήν μια αναθεώρηση. Το Συμβούλιο ήθελε απλά να αποφύγει τους δημοσιονομικούς όρους και τις συμφωνίες. Αυτό διορθώθηκε στις διαπραγματεύσεις και στον τριμερή διάλογο της 2ας Απριλίου. Πιστεύω ότι κάναμε το πρώτο σωστό βήμα μέσω της πρότασής μας για παροχή 2.6 δισεκατομμυρίων ευρώ αρχικά, για αύξηση του ανώτατου ορίου για το έτος 2009 για πιστώσεις αναλήψεων υποχρεώσεων σύμφωνα με τον υποτομέα 1α ενός ποσού 2 δισεκατομμυρίων ευρώ, για μείωση του ανώτατου ορίου του τομέα 2 κατά το ίδιο ποσό, και για παροχή 600 εκατομμυρίων ευρώ για αγροτική ανάπτυξη. Θα καταβάλλουμε κάθε προσπάθεια να διασφαλίσουμε τα εναπομείναντα 2.4 δισεκατομμύρια ευρώ μέσω αποζημίωσης κατά τη συνεννόηση των δημοσιονομικών διαδικασιών του 2010 και 2011 χρησιμοποιώντας όλα - και παραθέτω, καθώς είναι σημαντικό - "χρησιμοποιώντας όλα τα μέσα που προβλέπονται στο νομικό της πλαίσιο και με την επιφύλαξη των δημοσιονομικών κονδυλίων των υπαγόμενων στη συναπόφαση προγραμμάτων και της ετήσιας διαδικασίας του προϋπολογισμού".
<P>
Ήταν επίσης σημαντικό οι αναλήψεις υποχρεώσεων να μην επηρεάζονται ή να περικόπτονται στους τομείς. Για αυτό το λόγο, η κατανομή που αποφασίσαμε αφορούσε το τι μπορεί να συζητηθεί σε αυτό το χρονικό πλαίσιο, καθώς όλοι συνειδητοποιήσαμε ότι πρέπει να προωθηθεί το ζήτημα της ενεργειακής αλληλεγγύης και του εκσυχρονισμού των υποδομών, συμπεριλαμβανομένων των μέτρων διαγνωστικού ελέγχου, σε αυτή την κοινοβουλευτική θητεία.
<P>
Ωστόσο, είναι επίσης ξεκάθαρο ότι αυτά που συζητήθηκαν στην ολομέλεια του Ευρωπαϊκού Κοινοβουλίου στις 25 Μαρτίου σχετικά με την αναθεώρηση του πολυετούς δημοσιονομικού πλαισίου πρέπει να βρίσκονται στην ημερήσια διάταξη ακόμη πιο επιτακτικά. Καλούμε την Επιτροπή να λάβει υπόψη όλες τις διασκέψεις για την ευελιξία και τη βελτιωμένη διεξαγωγή των διαπραγματεύσεων στο πλαίσιο της ετήσιας και πολυετούς δημοσιονομικής πολιτικής κατά τη διάρκεια των διασκέψεων για την αναθεώρηση του πολυετούς δημοσιονομικού σχεδίου το φθινόπωρο. Αυτές οι ετήσιες διαπραγματεύσεις με το Συμβούλιο για τα ίδια ζητήματα κάθε χρόνο στις οποίες καθηλωνόμαστε γιατί η μία πλευρά δεν επιθυμεί να μετακινηθεί, προκαλούν απλά σύγχυση και πρέπει να σταματήσουν, καθώς κανένας εκτός αυτής της διαδικασίας δεν κατανοεί τι συμβαίνει πλέον. Χρειαζόμαστε μεγαλύτερη ευελιξία, μεγαλύτερη δυνατότητα ελιγμών στην πολυετή διαδικασία του προϋπολογισμού. " Επιτροπή καλείται να εξάγει συμπεράσματα από τις εμπειρίες των τελευταίων δύο ή τριών χρόνων και να παρουσιάσει σχετικές προτάσεις το φθινόπωρο. Δεν περιμένουμε τίποτα λιγότερο!
<SPEAKER ID="010" NAME="Andris Piebalgs">
Μέλος της Επιτροπής. - Κύριε Πρόεδρε, η υπάρχουσα οικονομική κάμψη απαιτεί να δωθούν κίνητρα και σε επίπεδο ΕΕ. Αυτό αποτελεί κοινή μας πεποίθηση από όταν άρχισε η κρίση πριν από ένα χρόνο.
<P>
Το Νοέμβριο του 2008 η Ευρωπαϊκή Επιτροπή πρότεινε ένα ολοκληρωμένο Ευρωπαϊκό Σχέδιο για την Ανάκαμψη της Οικονομίας, που έτυχε της στήριξης Αρχηγών Κρατών και Κυβερνήσεων το Δεκέμβριο. Σε συνέχεια αυτού, τον Ιανουάριο προτάθηκε μια "δέσμη μέτρων πέντε δισεκατομμυρίων" για να υπάρξουν άμεσα κίνητρα στην οικονομία της ΕΕ. Τα κίνητρα αυτά της δέσμης μέτρων προσανατολίζονται σε καίριους στόχους όπως η ευρυζωνική ανάπτυξη, η ενεργειακή ασφάλεια και οι τεχνολογίες χαμηλών εκπομπών διοξειδίου του άνθρακα.
<P>
" Επιτροπή χαιρετίζει θερμά τη συμφωνία που υπήρξε για τη δέσμη μέτρων, έπειτα από δύσκολες αλλά εποικοδομητικές συζητήσεις, εντός ενός πολύ αυστηρού χρονικού πλαισίου.
<P>
Θα ήθελα να ευχαριστήσω το Κοινοβούλιο για τη στήριξή του στην πρότασή μας, καθώς και για την ευελιξία και διάθεση συμβιβασμού που επέδειξε κατά τη διάρκεια των διοργανικών συζητήσεων. " περίπτωση αυτή αποδεικνύει ότι η ΕΕ μπορεί να αντιδράσει γρήγορα εάν απαιτείται άμεση αντίδραση σε περίπτωση κρίσης.
<P>
Όσον αφορά τον προϋπολογισμό - και μιλώ τώρα εξ ονόματος του Αντιπροέδρου Kallas - η Επιτροπή μπορεί να κάνει δεκτή τη λύση που συμφωνήθηκε από τα τρία θεσμικά όργανα, παρόλο που η προσέγγισή της διαφέρει από την αρχική μας πρόταση του Δεκεμβρίου 2008. Είμαστε πεπεισμένοι ότι τα σχέδια θα εφαρμοστούν σύμφωνα με το πρόγραμμα.
<P>
Θα ήθελα να επιβεβαιώσω ότι η Επιτροπή έχει λάβει υπόψη τις προσδοκίες του Κοινοβουλίου, ως προς την αναθεώρηση του προϋπολογισμού και την εκτίμηση της λειτουργίας της Διοργανικής Συμφωνίας. Όπως γνωρίζετε, εργαζόμαστε σε αυτά τα ζητήματα και θα παρουσιάσουμε τα συμπεράσματά μας το φθινόπωρο ή, το αργότερο, μέχρι το τέλος του έτους.
<P>
Θα αναφερθώ τώρα στον τομέα μου: την ενέργεια. Ο κανονισμός για τα ενεργειακά έργα αποτελεί ένα σημαντικό εργαλείο για την επίτευξη δύο στόχων: την αντιμετώπιση των καίριων ζητημάτων ασφαλείας και των περιβαλλοντικών προκλήσεων στον ενεργειακό τομέα συμβάλλοντας, παράλληλα, στην ανάκαμψη της οικονομίας μας. " δέσμη μέτρων αποτελεί επίσης ένα παράδειγμα αλληλεγγύης εντός της Ευρωπαϊκής Ένωσης. Οι κρίσεις με το φυσικό αέριο ιδιαίτερα, απαιτούσαν μια γρήγορη αντίδραση.
<P>
Εϊναι η πρώτη φορά που η Ευρωπαϊκή Ένωση αποφάσισε να αφιερώσει ένα τόσο σημαντικό ποσό σε σημαντικά ενεργειακά έργα.
<P>
Ξέρω ότι ορισμένοι από εσάς θα προτιμούσατε να υπάρχουν περισσότερα μέτρα στη δέσμη μέτρων για έργα ανανεώσιμων πηγών ενέργειας και ενεργειακής απόδοσης, αλλά πιστεύω ότι ο συμβιβασμός που τελικά επιτεύχθηκε σε αυτό το ζήτημα είναι καλός. " Επιτροπή παρέχει διαβεβαιώσεις σε μια εκτενή δήλωση ότι θα επανεξετάσει την κατάσταση το 2010, αναφερόμενη σαφώς στην επιλογή χρήσης μη δεσμευμένων πόρων για μέτρα στον τομέα της ενεργειακής απόδοσης και των ανανεώσιμων πηγών ενέργειας. " δήλωση έχει σταλεί στο Κοινοβούλιο και θα δημοσιευθεί στην Επίσημη Εφημερίδα, μαζί με τον κανονισμό, οπότε δε θα τη διαβάσω εδώ.
<P>
Χαιρετίζω το γεγονός ότι η αρχή της πρότασης νέων έργων, εάν εντοπιστούν σοβαροί κίνδυνοι στην εφαρμογή των υφιστάμενων έργων, αναφέρεται επίσης στο σκεπτικό και σε ένα άρθρο του κανονισμού.
<P>
Επιπλέον, μπορώ να σας διαβεβαιώσω ότι θα προχωρήσουμε γρήγορα με τις πολλές άλλες πρωτοβουλίες στον τομέα των ανανεώσιμων πηγών ενέργειας και της ενεργειακής απόδοσης, όπως αναφέρονται στη δήλωσή μας.
<P>
Έπειτα από την επιτυχή και γρήγορη ολοκλήρωση της νομοθετικής διαδικασίας, η Επιτροπή θα επικεντρωθεί στην εφαρμογή της δέσμης μέτρων. Μπορώ να σας πω ότι, όσον αφορά τα ενεργειακά έργα, σκοπεύουμε να ξεκινήσουμε την πρόσκληση υποβολής προτάσεων μέχρι το τέλος Μαΐου και αναμένω τις πρώτες αποφάσεις, ως προς τη στήριξη, μέχρι το τέλος του έτους.
<P>
Θα ήθελα να ευχαριστήσω ιδιαίτερα τους εισηγητές, την κυρία Stavreva, τον κύριο Maldeikis και τον κύριο Böge, για τη δέσμευσή τους για εξεύρεση γρήγορης λύσης σε αυτή την πολύ σημαντική πρόταση.
<SPEAKER ID="012" NAME="Mariann Fischer Boel">
Μέλος της Επιτροπής. - Κύριε Πρόεδρε, θα αναφερθώ μόνο στο τμήμα αυτής της δέσμης μέτρων που αφορά την αγροτική ανάπτυξη. Καταρχάς, όπως ο κύριος Piebalgs, θα ήθελα να ευχαριστήσω το Κοινοβούλιο για τη συνεργασία του, ειδικά την Επιτροπή Γεωργίας και Ανάπτυξης της Υπαίθρου. Έγινε ένας πολύ καλός και εποικοδομητικός διάλογος τον τελευταίο μήνα και είναι προφανές ότι η στήριξή σας σε αυτό το ζήτημα είναι καθοριστική για ένα επιτυχές αποτέλεσμα.
<P>
" νομοθεσία πρέπει να εγκριθεί όσο το δυνατόν συντομότερα έτσι ώστε τα χρήματα αυτά να μπορέσουν να επενδυθούν στην αγροτική ανάπτυξη το 2009 και να δαπανηθούν επίσης π.χ. προγραμματισμός και δαπάνη των χρημάτων.
<P>
Μετά τον τελικό συμβιβασμό, είχαμε λίγο λιγότερα χρήματα από ότι θα θέλαμε. Αρχικά ζητούσαμε 1.5 δισεκατομμύριο ευρώ και καταλήξαμε στο 1.02 δισεκατομμύριο ευρώ. Το πεδίο για επενδύσεις στην ευρυζωνικότητα σε αγροτικές περιοχές έχει διευρυνθεί, και τα Κράτη Μέλη θα έχουν τώρα πλήρη ευελιξία στην επιλογή μεταξύ ευρυζωνικότητας και νέων προκλήσεων. Πιστεύω ότι αυτό αποτελεί μια καλή ιδέα, έτσι ώστε να μην περιορίζονται όσοι αντιμετωπίζουν δυσκολίες με τις νέες προκλήσεις σε ορισμένα μέρη της Ευρωπαϊκής Ένωσης.
<P>
" Επιτροπή λαμβάνει επίσης υπόψη τις τροπολογίες. Ζητάτε μια επέκταση του πεδίου των κατάλληλων ευρυζωνικών λειτουργιών σε ήπια μέτρα όπως η εκπαίδευση σε τεχνολογίες των πληροφοριών και των επικοινωνιών και επενδύσεις σε υπηρεσίες και μηχανισμούς που σχετίζονται με τεχνολογίες των πληροφοριών και των επικοινωνιών. Θα ήθελα να τονίσω ότι αυτές οι επενδύσεις και οι δραστηριότητες τυγχάνουν ήδη ευρείας στήριξης τόσο από τα διαρθρωτικά ταμεία όσο και από τη χρηματοδότηση για την αγροτική ανάπτυξη. " προσοχή έχει δοθεί στην ευρυζωνικότητα, λόγω του γεγονότος ότι θεωρείται ότι δίνει ώθηση στην τεχνολογική ανάπτυξη και εξέλιξη με τον καλύτερο δυνατό τρόπο.
<P>
Όσον αφορά την προώθηση της δέσμης μέτρων για την ανάκαμψη, η Επιτροπή συμφωνεί ότι είναι αναγκαία, αλλά μπορεί να γίνει και με τα υπάρχοντα εργαλεία που βρίσκονται ήδη στη διάθεση μας για την αγροτική ανάπτυξη. Το υπάρχων πλαίσιο πολιτικής επιτρέπει επίσης να δαπανηθούν ήδη χρήματα σε έργα το 2009.
<P>
Μελετήσαμε επίσης την πρόταση για συμπερίληψη στη χρηματοδότηση των 250 εκατομμυρίων ευρώ που προστέθηκαν στον προϋπολογισμό του 2009 για την αγροτική ανάπτυξη από το Κοινοβούλιο στην τελική του ψηφοφορία για τον προϋπολογισμό τον περασμένο χρόνο. Ωστόσο, η πρόταση αυτή δεν ήταν μέρος της συμφωνίας για τη χρηματοδότηση της δέσμης μέτρων για την ανάκαμψη που επιτεύχθηκε στις τριμερείς συζητήσεις. Προκειμένου να αποφευχθούν καθυστερήσεις στην τελική υιοθέτηση της δέσμης μέτρων, πιστεύω ότι πρέπει να αδράξουμε την ευκαιρία και να επιστρέψουμε σε ορισμένο διάστημα φέτος όταν θα πρέπει να υπάρξει συμφωνία και για την υπόλοιπη χρηματοδότηση της δέσμης μέτρων για την ανάκαμψη.
<P>
Καθώς αυτή είναι η τελευταία συνεδρίαση εδώ στην ολομέλεια πριν τις εκλογές για το Κοινοβούλιο, θα ήθελα να εκφράσω τις ειλικρινείς μου ευχαριστίες για την πολύ καλή συνεργασία σας και την ανταλλαγή απόψεων - ορισμένες φορές με πολύ πατριωτισμό και δυναμισμό, αλλά ήταν χαρά μου. Σε όσους δεν είναι υποψήφιοι για επανεκλογή, θα ήθελα να πω ότι ήταν χαρά μου που συνεργαστήκαμε.
<P>
(Χειροκροτήματα)
<SPEAKER ID="013" NAME="Πρόεδρος">
Σας ευχαριστώ πολύ Επίτροπε Fischer Boel. Είναι πολύ ευγενικό εκ μέρους σας που αναφέρεστε σε αυτό. Ήταν και παραμένει χαρά μας να συνεργαζόμαστε μαζί σας και με τους συναδέλφους σας στην Επιτροπή. Φυσικά, υπάρχουν ορισμένες διαφορές, αλλά με εσάς και τον Επίτροπο Piebalgs ήταν πάντα χαρά μας, και θα ήθελα να σας ευχαριστήσω πολύ εκ μέρους του Κοινοβουλίου και προσωπικά.
<SPEAKER ID="014" NAME="Mario Mauro" LANGUAGE="IT">
Κύριε Πρόεδρε, κυρίες και κύριοι, κατά τη διάρκεια του τριμερούς διαλόγου στις 2 Απριλίου, επιτεύχθηκε τελικά μια συμφωνία μεταξύ του Κοινοβουλίου και της Τσέχικης Προεδρίας. Ως συντάκτης γνωμοδότησης της Επιτροπής Προϋπολογισμού, είμαι πολύ ευτυχής για αυτή τη συμφωνία, που κατέστησε δυνατή τη συνέχιση της νομοθετικής διαδικασίας για το σχέδιο ανάκαμψης εντός του χρονοδιαγράμματος που προσδοκούσαμε.
<P>
Οι χρηματοδοτικές μέθοδοι για το 2009 είναι ξεκάθαρες: από ένα σύνολο 3.98 δισεκατομμυρίων ευρώ, 2 δισεκατομμύρια ευρώ θα διατεθούν για την ενέργεια μέσω αποζημίωσης υπό τον τομέα 2, "Διατήρηση και διαχείριση των φυσικών πόρων". Τα εναπομείναντα 1.98 δισεκατομμύρια ευρώ που προορίζονται για την ενέργεια θα αποφασιστούν ως μέρος της διαδικασίας του προϋπολογισμού για το 2010 και, εάν κριθεί απαραίτητο, θα ολοκληρωθεί με τη διαδικασία του προϋπολογισμού για το 2011.
<P>
Πιστεύω, ωστόσο, ότι είναι σημαντικό ο εξισωτικός μηχανισμός που εφαρμόζεται στους διάφορους τομείς να μη θέτει σε κίνδυνο τη χρηματοδοτική δέσμη μέτρων για συναποφασισθέντα προγράμματα, ή την ετήσια διαδικασία του προϋπολογισμού. Θεωρώ επίσης ότι, υπό το φως του ελλείμματος που προέκυψε από αυτή τη διοργανική συμφωνία, πρέπει να κοιτάξουμε το ζήτημα πιο πολύ σε βάθος προκειμένου να κάνουμε τη συμφωνία αυτή πιο ευέλικτη και έτσι πιο ικανή να ανταποκρίνεται σε περαιτέρω οικονομικές ανάγκες.
<SPEAKER ID="015" NAME="Vicente Miguel Garcés Ramón">
συντάκτης γνωμοδότησης της Επιτροπής Προϋπολογισμού. - (ES) Κύριε Πρόεδρε , μεταφέρω τη γνωμοδότηση της Επιτροπής Προϋπολογισμού, για την οποία ήμουν συντάκτης, επί της πρότασης τροποποίησης του κανονισμού στήριξης της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης. " πρόταση αποτελεί μέρος του Ευρωπαϊκού Σχεδίου για την Ανάκαμψη της Οικονομίας.
<P>
Το Ευρωπαϊκό Συμβούλιο που συνεδρίασε στα τέλη Μαρτίου 2009 πρότεινε τη χορήγηση 3.98 δισεκατομμυρίων ευρώ στον ενεργειακό τομέα και 1.02 δισεκατομμύρια ευρώ στο Ταμείο Αγροτικής Ανάπτυξης, προκειμένου να δημιουργηθούν νέες ευρυζωνικές υποδομές στην ύπαιθρο, να βελτιωθούν οι υπάρχουσες υποδομές και να αντιμετωπιστούν οι νέες προκλήσεις: κλιματικές αλλαγές, ανανεώσιμη ενέργεια, βιοποικιλότητα και αναδιαμόρφωση του τομέα των γαλακτοκομικών προϊόντων.
<P>
" Επιτροπή Προϋπολογισμού αποφάσισε ομόφωνα ότι το ποσό αναφοράς που αναφέρεται στη νομοθετική πρόταση είναι συμβατό με το ανώτατο όριο του τομέα 2 του τρέχοντος πολυετούς δημοσιονομικού πλαισίου 2007-2013.
<SPEAKER ID="017" NAME="Rumiana Jeleva">
συντάκτης γνωμοδότησης της Επιτροπής Περιφερειακής Ανάπτυξης. - (BG) Ως συντάκτης γνωμοδότησης της Επιτροπής Περιφερειακής Ανάπτυξης, θα ήθελα να πω ότι είμαι πολύ ευτυχής με την τελική έκδοση του Ευρωπαϊκού Ενεργειακού Προγράμματος Ανάκαμψης. Το Κοινοβούλιο υπεραμύνθηκε της θέσης του κατά τη διάρκεια των διαπραγματεύσεων με το Συμβούλιο και πέτυχε το καλύτερο δυνατό αποτέλεσμα για τους πολίτες της Ευρώπης.
<P>
Το Ενεργειακό Πρόγραμμα Ανάκαμψης είναι εξαιρετικά σημαντικό για το μέλλον των Ευρωπαϊκών μας οικονομιών. " οικονομική κρίση που βιώνουμε σήμερα θέτει σε κίνδυνο διάφορα προγράμματα στον τομέα της ενεργειακής ασφάλειας, κάτι που είναι επιζήμιο για το μέλλον της οικονομικής ανάπτυξης και επιτυχίας.
<P>
Ως αποτέλεσμα αυτού, η ορθή προσέγγιση είναι η χορήγηση επιπλέον οικονομικών κινήτρων για έργα στον τομέα της ενέργειας που θα βοηθήσουν στην ανάκαμψη της οικονομίας μας και θα προωθήσουν την ασφάλεια του ενεργειακού εφοδιασμού, και στοχεύουν επίσης στη μείωση των εκπομπών των αερίων του θερμοκηπίου.
<P>
Το νέο αυτό πρόγραμμα θα ενισχύσει ουσιαστικά και την ενεργειακή ασφάλεια στη χώρα μου, τη Βουλγαρία, χάρη στην παροχή χρηματοδότησης για τον αγωγό φυσικού αερίου Nabucco και τη σύνδεσή μας με τα δίκτυα υποδομών της Ελλάδας και της Ρουμανίας. Αυτό θα μας καταστήσει λιγότερο ευάλωτους κατά τη διάρκεια κρίσεων παρόμοια με αυτή που είχαμε τον προηγούμενο χειμώνα.
<P>
Αγαπητοί Συνάδελφοι, οι Ευρωπαϊκές μας οικονομίες και οι υποδομές μας βασίζονται στην καλή πρόσβαση στην ενέργεια. Στην κατεύθυνση αυτή, το Ευρωπαϊκό Ενεργειακό Πρόγραμμα Ανάκαμψης ανοίγει το δρόμο για πιο αποτελεσματικές και αποδοτικές ενεργειακές υποδομές στην Ευρώπη. Για αυτό το λόγο θα ήθελα να τονίσω για μια ακόμη φορά την ανάγκη μιας κοινής ενεργειακής πολιτικής της Ευρωπαϊκής Ένωσης. Μόνο εάν είμαστε ενωμένοι θα μπορέσουμε να έχουμε μεγαλύτερη επιτυχία και να δώσουμε στους πολίτες μας την ενεργειακή ασφάλεια που αξίζουν. Θα ήθελα να ολοκληρώσω συγχαίρωντας την εισηγήτρια για το εξαιρετικό έργο της.
<SPEAKER ID="018" NAME="Domenico Antonio Basile" LANGUAGE="IT">
Κυρία Πρόεδρε, κυρίες και κύριοι, η Επιτροπή Περιφερειακής Ανάπτυξης κλήθηκε από την Επιτροπή Γεωργίας και Ανάπτυξης της Υπαίθρου να παρέχει γνωμοδότηση επί της πρότασης κανονισμού του Συμβουλίου για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ), που έφτασε τώρα στο Σώμα προς συζήτηση στο πλαίσιο μιας γενικότερης δέσμης μέτρων 5 δισεκατομμυρίων ευρώ.
<P>
Το εν λόγω μέτρο μπορεί να ειδωθεί ως μια έγκαιρη αντίδραση από την Επιτροπή στις ανάγκες που ενισχύουν την απόφαση, που εγκρίθηκε από το Συμβούλιο στις 11 και 12 Δεκεμβρίου 2008, για την έγκριση ενός Ευρωπαϊκού σχεδίου για την ανάκαμψη της οικονομίας που περιλαμβάνει συγκεκριμένα μέτρα σε πολλούς Κοινοτικούς και εθνικούς τομείς για την αντιμετώπιση της οικονομικής κρίσης που πλήττει της Ευρωπαϊκές αγορές από το 2007.
<P>
Στον τομέα της αγροτικής ανάπτυξης, το μέτρο της Επιτροπής προτείνει την εισαγωγή κατάλληλων ενημερώσεων του Κανονισμού Αριθ. 1698/2005 του Συμβουλίου που είναι σχεδιασμένες για την εφαρμογή των κατευθυντηρίων γραμμών του προαναφερθέντος Ευρωπαϊκού σχεδίου.
<P>
Ως σύνολο, η πρόταση της Επιτροπής - που προβλέπει τη διάθεση ενός προϋπολογισμού 1.5 δισεκατομμυρίου ευρώ σε όλα τα Κράτη Μέλη μέσω του Ευρωπαϊκού Γεωργικού Ταμείου Αγροτικής Ανάπτυξης, για την ανάπτυξη πρόσβασης στο ευρυζωνικό Διαδίκτυο των αγροτικών περιοχών και την αντιμετώπιση των νέων προκλήσεων που εντοπίστηκαν στη μεσοπρόθεσμη αξιολόγηση της διαμόρφωσης της κοινής αγροτικής πολιτικής, που ολοκληρώθηκε το Νοέμβριο του 2008 - έχει την πλήρη στήριξη της Επιτροπής Περιφερειακής Ανάπτυξης, η οποία πιστεύει ότι τα προτεινόμενα μέτρα, εάν εφαρμοστούν γρήγορα και πλήρως, θα μπορέσουν σίγουρα να βοηθήσουν στη βελτίωση των εθνικών οικονομιών και να επαναφέρουν την εμπιστοσύνη των καταναλωτών στο σύστημα, με την παράλληλη επιδίωξη των στόχων της εδαφικής και κοινωνικής σύγκλισης περιοχών της Ένωσης. Όλα αυτά ισχύουν ιδιαίτερα εάν τα μέτρα συνδυάζονται με την ανάγκη, που εξέφρασε το Συμβούλιο, για μεγιστοποίηση των δυνατοτήτων δαπανών κατά τα πρώτα χρόνια.
<P>
Στη γνωμοδότησή της, η επιτροπή δεν περιορίστηκε σε μια απλή εκτίμηση των προτεινόμενων μέτρων από την Ευρωπαϊκή Επιτροπή αλλά αποφάσισε να κάνει τη δική της πρόταση συμπεριλαμβάνοντας ορισμένες τροπολογίες στο κείμενο που υποβλήθηκε. Το κύριο στοιχείο που η Επιτροπή Περιφερειακής Ανάπτυξης ήθελε να τονίσει ήταν η αναφορά στην ανάγκη αύξησης της διαφάνειας και της πληροφόρησης για τα αποτελέσματα που προέκυψαν κατά την περίοδο 20092011 και η παροχή κατάλληλων μέσων για το συντονισμό των δράσεων που χρηματοδοτούνται από το ΕΓΤΑΑ και τα Διαρθρωτικά Ταμεία ως προς τις υποδομές του ευρυζωνικού Διαδικτύου.
<P>
Αυτό έγινε ζητώντας από την Επιτροπή να εισάγει ένα τμήμα ειδικά αφιερωμένο στην επιβεβαίωση των αποτελεσμάτων που προέκυψαν από αυτή τη δραστηριότητα στην έκθεση ετήσιου ελέγχου που απαιτείται από το Ευρωπαϊκό Γεωργικό Ταμείο Αγροτικής Ανάπτυξης, με τη μορφή μιας ειδικής τροπολογίας στο κείμενο του προτεινόμενου μέτρου.
<SPEAKER ID="019" NAME="Romana Jordan Cizelj">
εξ ονόματος της Ομάδας PPE-DE. - (SL) " αντιμετώπιση της οικονομικής κρίσης αποτελεί μια σημαντική δοκιμασία για την ενότητα και την αλληλεγγύη της Ευρώπης. Πρέπει να δείξουμε δύο πράγματα: καταρχάς, ότι θα αναλάβουμε εναρμονισμένη δράση και θα μπορέσουμε να επωφεληθούμε από αυτή και, δεύτερο, ότι μπορούμε να διατηρήσουμε τις στρατηγικές προτεραιότητες που έχουμε θέσει τα τελευταία χρόνια: τις προτεραιότητες δηλαδή που θα διευκολύνουν τη μετάβαση προς μια κοινωνία της γνώσης και μια κοινωνία της καινοτομίας με χαμηλά επίπεδα εκπομπών των αερίων του θερμοκηπίου.
<P>
Χαίρομαι για το ότι η Ευρώπη αντέδρασε σε αυτή την πρόκληση με ένα γρήγορο και ενιαίο τρόπο. Μιλήσαμε χωρίς φόβο κατά του προστατευτισμού και καταστήσαμε την εσωτερική αγορά ως ένα από τα σημαντικότερα επιτεύγματα της Ευρώπης, και κάτι που πρέπει να διατηρηθεί σε περίοδο κρίσης. Μέσω αυτού, καταφέραμε να διατηρήσουμε το όραμά μας και να αναλάβουμε δράση, χωρίς να αποκλίνουμε από τους μακροπρόθεσμους στόχους μας, που περιλαμβάνουν φυσικά και τις κλιματικές αλλαγές.
<P>
Επιτρέψτε μου να αναφερθώ με συντομία στα σχέδια στον τομέα της ενέργειας. Σε σχετικά μικρό χρονικό διάστημα, εξασφαλίσαμε επιπλέον χρηματοδοτικά μέσα που σκοπεύουμε να διαθέσουμε για τη μελλοντική ανάπτυξη νέων, πιο καθαρών τεχνολογιών και για την αύξηση ενός αξιόπιστου ενεργειακού εφοδιασμού. Αυτό που είναι σημαντικό είναι να συμπεριλάβουμε σε αυτή τη δέσμη μέτρων τεχνολογίες για δέσμευση και αποθήκευση διοξειδίου του άνθρακα, προώθηση δικτύων μεταφοράς αιολικής ενέργειας ανοικτής θάλασσας και διασύνδεσης φυσικού αερίου και ηλεκτρικής ενέργειας.
<P>
Ωστόσο, θα εφιστούσα την προσοχή σας στο γεγονός ότι, παρά τον αριθμό καλών σχεδίων στα οποία πρέπει να χορηγηθεί επιπλέον βοήθεια, λείπουν από αυτό το φάκελο ορισμένα σημαντικά σχέδια. Για αυτό το λόγο, θα ζητούσα να υπάρχει προσεκτικός έλεγχος αυτών των σχεδίων, να υπάρχει επίβλεψη της εφαρμογής τους και να βρεθούν επίσης επιπλέον κεφάλαια για τη χρηματοδότηση προγραμμάτων που θα προωθούν την αποδοτική χρήση ενέργειας και άλλων ανανεώσιμων πηγών ενέργειας.
<P>
Επιτρέψτε μου να προσθέσω ότι, στο πλαίσιο αυτό, η γεωθερμική ενέργεια είναι σίγουρα μια δυνατότητα που παραμένει ανεκμετάλλευτη. Θεωρώ ότι αυτό είναι μια από τις πιο σημαντικές μας αποστολές στο ξεκίνημα της επόμενης θητείας.
<SPEAKER ID="020" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, κυρίες και κύριοι, φαίνεται να έχουμε επηρεαστεί από τη γαλήνη των Χριστουγέννων - όλα γίνονται τόσο γαλήνια. Δυστυχώς, πρέπει να προσθέσω μια πικρή νότα στα πρακτικά.
<P>
Το Συμβούλιο, που δεν εκπροσωπείται σήμερα εδώ, χρειάστηκε μήνες να αναθεωρήσει και να επανεξετάσει τις προτάσεις που παρουσιάστηκαν από την Επιτροπή και να βρει λύση σε μια κατάσταση που επικρατεί τεράστια, αυξανόμενη ανεργία. Συνεπώς, δεν είναι λάθος του Κοινοβουλίου. Σε αυτή την περίπτωση, όσοι ήταν υπεύθυνοι για τον προϋπολογισμό γνώριζαν περισσότερα από εμάς στον τομέα της ενέργειας. Αυτό φυσικά δεν μας έκανε τη ζωή ευκολότερη. Συνήθως, αυτοί είναι που παρεμποδίζουν τα πράγματα. Μετά όμως προσπαθήσαμε εμείς να βρούμε μια λύση, και ο Επίτροπος υπήρξε αρωγός, αλλά το Συμβούλιο ήταν ανυποχώρητο.
<P>
Το μέλημά μας - και αυτό πρέπει να είναι αυτονόητο - είναι ότι όλες οι πιστώσεις του προϋπολογισμού που δεν μπορούν να εκταμιευθούν, πρέπει να διατίθενται σε προγράμματα για τη δημιουργία θέσεων εργασίας, ειδικά σε προγράμματα που στοχεύουν στην ενεργειακή ασφάλεια, την ενεργειακή απόδοση και την εξοικονόμηση ενέργειας. Αυτό πρέπει να είναι αυτονόητο. Εάν ρωτούσαμε τους πολίτες της Ευρώπης κατά πόσο είναι υπέρ της διάθεσης χρημάτων, που δεν δαπανώνται, στο συγκεκριμένο τομέα, η πλειοψηφία θα τασσόταν υπέρ. Μόνο το Συμβούλιο δεν έχει ακόμη αναγνωρίσει ότι αυτό είναι πράγματι ότι χρειάζεται να γίνει. Στο πλαίσιο αυτό, όλοι μας - συμπεριλαμβανομένων των μελών του νέου Κοινοβουλίου - πρέπει να επιμείνουμε ότι αυτό ακριβώς πρέπει να εφαρμοστεί.
<P>
Δεν ξέρω κατά πόσο ο κύριος Piebalgs θα είναι ακόμη Επίτροπος και κατά πόσο θα είναι υπεύθυνος για τον τομέα αυτό, αλλά ελπίζω ότι η Επιτροπή πιστεύει επίσης ότι πρέπει να διασφαλίσουμε ότι όλες οι πιστώσεις του προϋπολογισμού που δεν μπορούν να εκταμιευθούν, να μεταφέρονται σε άλλους τομείς σε προγράμματα προσανατολισμένα στην απασχόληση που αφορούν την ενεργειακή απόδοση και την ενεργειακή ασφάλεια.
<P>
Τέλος, θα ήθελα να ευχαριστήσω και τους δύο Επιτρόπους για τη συνεργασία τους, τόσο προσωπικά όσο και εξ ονόματος της Ομάδας μου. Το κατά πόσο ήταν πάντα ευχάριστη η συνεργασία μας είναι άλλο ζήτημα, ήσασταν όμως πάντα έτοιμοι να διαλεχθείτε, και ελπίζω να μπορείτε να πείτε το ίδιο και για εμάς. Είμαστε εν μέσω προεκλογικής περιόδου, τα πράγματα είναι όμως πιο ήρεμα για εσάς τώρα. Πιστεύω, ωστόσο, ότι μπορείτε να ζήσετε χωρίς εμάς του Κοινοβουλίου.
<SPEAKER ID="021" NAME="Donato Tommaso Veraldi" LANGUAGE="IT">
Κυρία Πρόεδρε, κυρίες και κύριοι, η πρόταση που συζητούμε είναι μέρος μιας δέσμης μέτρων 5 δισεκατομμυρίων ευρώ που διατέθηκαν για το Ευρωπαϊκό σχέδιο για την ανάκαμψη της οικονομίας, από τα οποία, 1 040 ευρώ προορίζονται για την κατασκευή και ολοκλήρωση υποδομών για κάλυψη των αγροτικών περιοχών με ευρυζωνικό Διαδίκτυο και για την ανάπτυξη όσον αφορά νέες προκλήσεις που έρχονται στο φως από το διαγνωστικό έλεγχο της Κοινής Αγροτικής Πολιτικής.
<P>
Προκειμένου να αντιδράσουμε σε αυτή την οικονομική κρίση, πρέπει να αναλάβουμε δράση πάνω από όλα στις αγροτικές περιοχές χρησιμοποιώντας μέσα που προορίζονται να βοηθήσουν αυτές τις περιοχές να ξεφύγουν από τη δομική απομόνωση στην οποία βρίσκονται. Είναι έτσι σημαντικό να διασφαλίσουμε τη χρήση διαθέσιμων Κοινοτικών κεφαλαίων, αυξάνωνντας την αποτελεσματικότητά τους και την προστιθέμενη αξία τους. Στον τομέα της αγροτικής ανάπτυξης, πρέπει να υιοθετηθεί κάθε πιθανή στρατηγική για να διασφαλισθεί οικονομική ευελιξία και αποτελεσματικότητα.
<P>
Πιστεύω ότι είναι σημαντικό η Επιτροπή να δεσμευτεί για τη βοήθεια Κρατών Μελών ως προς την υιοθέτηση εθνικών στρατηγικών και προγραμμάτων αγροτικής ανάπτυξης που στοχεύουν στην προώθηση της απασχόλησης. Είμαι υποχρεωμένος, ωστόσο, να πω ότι σύμφωνα με τους κανόνες του Ταμείου Αγροτικής Ανάπτυξης, τα προγράμματα ευρυζωνικής εφαρμογής διαχειρίζονται κυρίως από δημόσιους οργανισμούς - επαρχίες, δήμους και ορεινές κοινότητες - που δεν μπορούν, παρόλα αυτά, να συμπεριλάβουν το ΦΠΑ στα λογιστικά τους. Αυτό δε συμβαίνει με άλλα προγράμματα, με άλλους κανονισμούς που στηρίζουν τα Διαρθρωτικά Ταμεία, στα οποία μια τέτοια δαπάνη θεωρείται επιλέξιμη.
<P>
" οικονομική κρίση τόνισε απλά τις δυσκολίες που υπήρχαν ήδη για αυτές τις τοπικές αρχές, και έτσι η επίπτωση του ΦΠΑ στους προϋπολογισμούς που αφορούν την εφαρμογή ορισμένων έργων είναι τόσο μεγάλη που υπάρχει κίνδυνος οι δημόσιες αρχές να μη μπορέσουν να επενδύσουν και οι πόροι αυτοί να επιστρέψουν στον Κοινοτικό προϋπολογισμό. Τέλος, ως προς την κατανομή των πόρων, πιστεύω ότι πρέπει να επικεντρωθούμε στη χρήση ιστορικών κριτηρίων, όπως πρότεινε η Επιτροπή.
<SPEAKER ID="022" NAME="Guntars Krasts" LANGUAGE="LV">
Σας ευχαριστώ κυρία Πρόεδρε. Πιστεύω ότι η συμφωνία που επιτεύχθηκε για τη μακροπρόθεσμη στήριξη της ενεργειακής πολιτικής της Ευρωπαϊκής Ένωσης, παρέχοντας κίνητρα μεσοπρόθεσμα για την ανάκαμψη της οικονομίας, επιτυγχάνει και τους δύο στόχους. " μόνη εξαίρεση, που δεν μπορεί να έχει οικονομική απόδοση μεσοπρόθεσμα, είναι η χρηματοδότηση προγραμμάτων δέσμευσης και αποθήκευσης διοξειδίου του άνθρακα. Παρόλα αυτά, αυτό αναμφισβήτητα επιτυγχάνει μακροπρόθεσμους στόχους ενεργειακής πολιτικής αυξάνωντας την ανταγωνιστικότητα των τεχνολογιών των επιχειρήσεων της ΕΕ στις παγκόσμιες αγορές, όπου οι εναλλακτικές μορφές ενέργειας δε θα μπορούν να αντικαταστήσουν την καύση λιθάνθρακα στο ορατό μέλλον. Χαιρετίζω θερμά τον προσανατολισμό της πλειονότητας της χρηματοδότησης προς προγράμματα Ευρωπαϊκής διασύνδεσης ενεργειακών δικτύων. Χαίρομαι για το γεγονός ότι έχουν διατεθεί σημαντικοί πόροι για την ένταξη στα Ευρωπαϊκά δίκτυα παραγωγής ηλεκτρικής ενέργειας των Βαλτικών Κρατών, που είναι η πιο απομονωμένη περιοχή της ΕΕ. Παρόλο που αυτές οι επενδύσεις δεν επιφέρουν την πλήρη ένταξη των αγορών των τριών Βαλτικών Κρατών στα Ευρωπαϊκά δίκτυα, ωστόσο είναι ένας σημαντικός, ενισχυτικός παράγοντας που θα βοηθήσει στην προώθηση της ασφάλειας του ενεργειακού ανεφοδιασμού. Ελπίζω αυτό να αποτελέσει κίνητρο για τα Βαλτικά Κράτη να συνεχίσουν τις διαρθρωτικές μεταρρυθμίσεις των ενεργειακών τους συστημάτων, και να δημιουργήσουν τις συνθήκες στην αγορά που θα βελτιώσουν την κατάσταση για τους καταναλωτές ενέργειας της περιοχής. Σας ευχαριστώ.
<SPEAKER ID="023" NAME="Claude Turmes">
εξ ονόματος της Ομάδας Verts/ALE. - Κυρία Πρόεδρε, αυτή είναι μια λυπηρή ημέρα για την αξιοπιστία της Ευρωπαϊκής Ένωσης. " δέσμη μέτρων για την ανάκαμψη της οικονομίας για την οποία θα ψηφίσουμε σήμερα είναι στην πράξη, ένα σχέδιο μη-ανάκαμψης που δε θα παράγει σχεδόν κανένα άμεσο οικονομικό κίνητρο. Προηγήθηκαν μήνες έντονων, ορισμένες φορές, διαπραγματεύσεων με το Συμβούλιο της ΕΕ. Δυστυχώς, αντί να υπάρξει αντίσταση σε αυτές τις κυβερνήσεις όπως της Γερμανίας, των Κάτω Χωρών και του "νωμένου Βασιλείου, που υιοθέτησαν μια κοντόφθαλμη προσέγγιση του τύπου "θέλω τα λεφτά μου πίσω", η πλειοψηφία του Σώματος και η Επιτροπή απλά υπέκυψαν στις απαιτήσεις τους.
<P>
Το αποτέλεσμα αυτό είναι θλιβερό και θα μπορούσε να είχε αποφευχθεί. Θα μπορούσαμε να έχουμε οικοδομήσει ένα πραγματικό μέσο αλληλεγγύης, όπου η πλειονότητα των κεφαλαίων θα πήγαινε στις οικονομίες που τα έχουν μεγαλύτερη ανάγκη: τους φίλους μας στην ανατολική Ευρώπη. Θα μπορούσαμε να έχουμε βελτιώσει την οικονομική αποτελεσματικότητα αυτής της δέσμης μέτρων χρησιμοποιώντας καινοτόμα χρηματοδοτικά μέσα, όπως ταμεία εγγύησης δανείων και τις δημόσιες τράπεζες, ή την Ευρωπαϊκή Τράπεζα Επενδύσεων. Αυτό θα είχε μεταμορφώσει τα 5 δισεκατομμύρια ευρώ σε 50-80 δισεκατομμύρια ευρώ σε επενδύσεις, κάτι που χρειαζόμαστε αυτή τη στιγμή για την Ευρωπαϊκή οικονομία. Θα μπορούσαμε να έχουμε κατευθύνει τις επενδύσεις μας σε αυτούς τους τομείς με άμεση δημιουργία θέσεων εργασίας, όπως πόλεις στην Ευρώπη που ερευνούν την ανακαίνιση κτηρίων και δημόσιων μεταφορών, ή ανεξάρτητες εταιρείες ενέργειας που επενδύουν σε ανανεώσιμες πηγές ενέργειας, ή οι βιομηχανίες μας στην Ευρώπη που επενδύουν στις οικολογικές τεχνολογίες. Ανταυτού, αποφασίσατε να συγκεντρώσετε το μεγαλύτερο μέρος αυτών των 5 δισεκατομμυρίων ευρώ σε ξεπερασμένη κρατική βοήθεια σε αυτούς που έχουν τη μικρότερη ανάγκη από ρευστό: τα μεγάλα ενεργειακά ολιπώλια στο "νωμένο Βασίλειο, τη Γερμανία και τη Γαλλία.
<P>
Αντί να στείλουμε ένα ισχυρό μήνυμα, στέλνουμε ένα μηνυμα έλλειψης πολιτικής βούλησης: δειλά Ευρωπαϊκά θεσμικά όργανα που υπέκυψαν στα καπρίτσια των εθνικά στενόμυαλων κυβερνήσεων.
<P>
Δυστυχώς, δεν έχουμε γενναίο και διορατικό Πρόεδρο της Επιτροπής. Δυστυχώς, οι Φιλελεύθεροι και οι Σοσιαλιστές στο Σώμα δεν ήταν έτοιμοι να αναμετρηθούν με τους Πράσινους για να κάνουν αυτή τη δέσμη μέτρων για την ανάκαμψη ένα πραγματικό πρώτο βήμα προς μια πράσινη νέα συμφωνία. Πριν μπορέσουν να γίνουν αλλαγές στην Ευρώπη, πρέπει να αλλάξουμε τον Πρόεδρο της Επιτροπής. Για να υπάρξει αυτή η αλλαγή, πρέπει να αλλάξουμε την πλειοψηφία στο Ευρωπαϊκό Κοινοβούλιο. "Όχι στον Barroso - ναι σε μια πράσινη νέα συμφωνία": αυτό είναι περισσότερο παρά ποτέ το κατάλληλο σύνθημα για τις ερχόμενες Ευρωπαϊκές εκλογές.
<SPEAKER ID="024" NAME="Pedro Guerreiro" LANGUAGE="PT">
Σχετικά με την αποκαλούμενη δέσμη μέτρων των 5 δισεκατομμυρίων της Ευρωπαϊκής Ένωσης για το Ευρωπαϊκό σχέδιο για την ανάκαμψη της οικονομίας, είναι χρήσιμο να θυμηθούμε το εκδοθέν από το Κοινοβούλιο ψήφισμα για την ενδιάμεση αξιολόγηση του δημοσιονομικού πλαισίου 2007-2013. Σύμφωνα με το ψήφισμα αυτό: το ανώτατο όριο για τους ίδιους πόρους αποτελεί το 1.24% του ΑΕΕ της ΕΕ σε πληρωμές και ουσιαστικά αυτό ήταν κάτω του 1%· κάθε χρόνο μένουν σημαντικά περιθώρια κάτω του ανώτατου ορίου που δημιουργήθηκε από το πολυετές δημοσιονομικό πλαίσιο, με πάνω από 29 δισεκατομμύρια ευρώ σε πληρωμές τα τελευταία τρία χρόνια· και υπάρχουν τεράστια περιθώρια μεταξύ του ανώτατου ορίου του πολυετούς δημοσιονομικού πλαισίου και του ανώτατου ορίου των ίδιων πόρων της ΕΕ, με πάνω από 176 δισεκατομμύρια ευρώ από το 2010 μέχρι το 2013.
<P>
Εν όψει αυτού, πρέπει να αναρωτηθούμε: γιατί, ενώ είμαστε αντιμέτωποι με μια επιδεινούμενη οικονομική κατάσταση, δε χρησιμοποιούμε τουλάχιστον τα κεφάλαια που παρέχονται από το πολυετές δημοσιονομικό πλαίσιο;
<P>
Γιατί επιλέγει η Ευρωπαϊκή Ένωση να αφαιρέσει 2 δισεκατομμύρια ευρώ απο το περιθώριο της γεωργίας, τη στιγμή που χιλιάδες αγρότες αντιμετωπίζουν όλο και μεγαλύτερες δυσκολίες;
<P>
Οι αγρότες έχουν μεγαλύτερη ανάγκη στήριξης για να αντιμετωπίσουν το αυξανόμενο κόστος παραγωγής και τις μειωμένες τιμές στον παραγωγό, ή έχουν ανάγκη ευρυζωνικό Διαδίκτυο;
<P>
Για να διασφαλίσουμε ότι αυτή η ρύθμιση θα είναι ουδέτερη, από ποιο άλλο κονδύλι του προϋπολογισμού θα αφαιρεθούν σχεδόν 2 δισεκατομμύρια ευρώ; Το ποσό αυτό θα αφαιρεθεί από τη συνοχή;
<P>
Πως θα κατανείμουν τα σχεδόν 4 δισεκατομμύρια ευρώ για προγράμματα στον τομέα της ενέργειας και το σχεδόν 1 δισεκατομμύριο ευρώ για την - κατά τα φαινόμενα - προώθηση της ευρυζωνικότητας στις αγροτικές περιοχές; Πως θα γίνει αυτή η άδικη ανταλλαγή;
<P>
Που είναι τελικά αυτή η πολύ-διαφημισμένη αλληλέγγύη της Ευρωπαϊκής Ένωσης; Ή θα αποδειχθεί για ακόμη μια φορά ότι αυτά ήταν απλά λόγια;
<SPEAKER ID="025" NAME="Patrick Louis" LANGUAGE="FR">
Κυρία Πρόεδρε, κυρίες και κύριοι, το να επιθυμούμε ένα σχέδιο ανάκαμψης αποτελεί καλή πρόθεση. Μια Κεϋνσιανή ανάκαμψη χρειάζεται για την αντιμετώπιση μιας καθοδικής φάσης του οικονομικού κύκλου, αλλά αυτή η κρίση είναι διαρθρωτική. Τα εργαλεία μας έτσι είναι ανεπαρκή.
<P>
" εισαγωγή κεφαλαίων σε μια ασυγκράτητη οικονομία είναι πεταμένα λεφτά. Πρακτικά, δίνοντας ώθηση στην οικονομία χωρίς πρώτα να έχουμε αποκαταστήσει την Κοινοτική προτίμηση στα σύνορά μας είναι σα να προσπαθούμε να ζεστάνουμε ένα σπίτι όταν όλα τα παράθυρα είναι ανοικτά. Αυτό που συμβαίνει είναι ότι εξαντλείται ο λέβητας και ο λογαριασμός για τη θέρμανση εκτοξεύεται στα ύψη.
<P>
Μετά από αυτά τα εισαγωγικά σχόλια, θα ήθελα να κάνω τρία σχόλια. Καταρχάς, η αγορά ενέργειας δεν έχει σχέση με αυτά. Στην πράξη, σε αυτό τον τομέα, ο ανταγωνισμός δε μειώνει τις τιμές καθώς αυτές καθορίζονται από το κόστος των μέσων παραγωγής. Πιστεύουμε παρόλα αυτά, ότι είναι σημαντικό να επενδύσουμε σε πραγματικά αποδοτικές πηγές ενέργειας, να αποφύγουμε την παγίδα των επιδοτούμενων πηγών ενέργειας, όπως η αιολική ενέργεια, και να επιλέξουμε την ηλιακή και την πυρηνική ενέργεια.
<P>
Κατά δεύτερο, δεν υφίσταται αποδοτικότητα σε μια κοινή αγορά ηλεκτρικής ενέργειας. Σε μεγάλες αποστάσεις, οι ενεργειακές απώλειες είναι ανάλογες της απόστασης που διανύεται. " πιθανότητα βλάβης και διακοπής μεγαλώνει με τη γεωγραφική περιπλοκότητα του δικτύου. Συνεπώς, η διασύνδεση του δικτύου ηλεκτρικής ενέργειας της Ευρώπης πρέπει να επιστρέψει στον αρχικό σκοπό της, να λειτουργεί δηλαδή ως αμοιβαία εναλλακτική πηγή στα σύνορα και να επιτρέπει ανταλλαγή ενέργειας, αλλά να έχει δευτερεύοντα ρόλο. Αυτό το έργο πρέπει να αποτελέσει την προτεραιότητά μας.
<P>
Τρίτον, ως προς την έκθεση Ποδηματά, που έχει σχέση με την παρούσα έκθεση, προτείνουμε να μη λαμβάνουμε υπόψη μόνο την ενέργεια που χρειάζεται για τη λειτουργία ενός προϊόντος, αλλά να εξετάζουμε και πληροφορίες σχετικά με την ποσότητα ενέργειας που χρειάζεται για την κατασκευή αυτού του προϊόντος.
<P>
" παροχή αυτών των πληροφοριών στους καταναλωτές θα βελτιώσει τη θέση αυτών των προϊόντων με υψηλή προστιθέμενη αξία και χαμηλές ενεργειακές απαιτήσεις. " συμπερίληψη αυτών των πληροφοριών θα δώσει ένα πολύ χρήσιμο ανταγωνιστικό πλεονέκτημα στις οικονομίες μας, που βρίσκονται κάτω από πολύ μεγάλη απειλή αθέμιτου παγκόσμιου ανταγωνισμού.
<SPEAKER ID="026" NAME="Sergej Kozlík" AFFILIATION="NI">
- (SK) Κύριε Πρόεδρε, κυρίες και κύριοι, κατά τη γνώμη μου το Ευρωπαϊκό Κοινοβούλιο και το Συμβούλιο έλαβαν ορισμένες έκτακτες αλλά αποτελεσματικές αποφάσεις για τη μεταφορά 5 δισεκατομμυρίων ευρώ αχρησιμοποίητων πόρων από το 2008 στο 2009 για μια δέσμη μέτρων τόνωσης της οικονομίας προκειμένου να αμβλυνθούν οι επιπτώσεις της οικονομικής κρίσης, παράλληλα με το ποσό των 4 δισεκατομμυρίων ευρώ για την επίλυση ορισμένων ανασχετικών παραγόντων στο Ευρωπαϊκό δίκτυο ενέργειας. Από την άλλη πλευρά, η ομιλία του κυρίου Turmes ήταν σε πολλά σημεία σωστή, ειδικά όσον αφορά τη διαχείριση κεφαλαίων.
<P>
Θεωρώ ότι είναι σημαντικό οι κυβερνήσεις των Κρατών Μελών να αντιδράσουν ευέλικτα και να δαπανήσουν τους κατανεμημένους πόρους για τα έτη 2009-2010 και να τους δαπανήσουν αποτελεσματικά, όσο το δυνατόν περισσότερο. " κρίση στην παροχή φυσικού αερίου στην αρχή του έτους, έπειτα από τη διαμάχη μεταξύ Ρωσσίας και Ουκρανίας, έδειξε πόσο ευάλωτο είναι ένα μεγάλο τμήμα της Ευρώπης σε δύσκολες περιστάσεις. Τα μέτρα που θα εφαρμοστούν και θα χρηματοδοτηθούν από αυτή τη δέσμη μέτρων πρέπει έτσι να βοηθήσουν να αποφευχθεί η επανάληψη μιας τέτοιας κρίσης.
<SPEAKER ID="027" NAME="Agnes Schierhuber" AFFILIATION="PPE-DE">
(DE) Κυρία Πρόεδρε, Επίτροποι, κυρίες και κύριοι, θα ήθελα καταρχάς να ευχαριστήσω την κυρία Stavreva για την εξαιρετική έκθεσή της. Είναι πολύ σημαντικό αυτό το οικονομικό πρόγραμμα, το σύνολο του οποίου εγκρίναμε σήμερα, να είναι επίσης διαθέσιμο στις αγροτικές περιοχές. Το ευρυζωνικό δίκτυο είναι ένα απαραίτητο μέσο επικοινωνίας για τις αγροτικές περιοχές, ειδικά στην Αυστρία, για νέες και σύγχρονες θέσεις εργασίας και για γρήγορη μεταφορά πληροφοριών. Δεν πρέπει να παραβλέπουμε ότι περισσότερο από το 50% του πληθυσμού της Ευρωπαϊκής Ένωσης, ζει σε αγροτικές περιοχές.
<P>
Κυρίες και κύριοι, βαδίζω προς το τέλος της πολιτικής μου καριέρας. Θα ήθελα να απευθύνω τις ειλικρινείς μου ευχαριστίες σε όλους τους συναδέλφους μου, την Επιτροπή και όλα τα όργανα της Ευρωπαϊκής Ένωσης, ειδικά τους υπαλλήλους και το προσωπικό, για τη βοήθεια και τη στήριξή τους. Ήταν χαρά μου να δουλεύω με όλους εσάς. Τέλος θα ήθελα να ευχαριστήσω τους διερμηνείς που έπρεπε να κάνουν διερμηνεία στην Αυστρο-γερμανική προφορά μου.
<P>
Είμαι σίγουρος ότι πρέπει να συνεχίσει να είναι απολύτως ξεκάθαρο ότι η κοινή αγροτική πολιτική, με τους δύο πυλώνες της, είναι ζωτικής σημασίας για την κοινωνία της Ευρωπαϊκής Ένωσης. Οι αγρότες γνωρίζουν φυσικά την ευθύνη που έχουν απέναντι στην κοινωνία. Αλλά αναμένω επίσης η κοινωνία της Ευρωπαϊκής Ένωσης να γνωρίζει την ευθύνη που έχει απέναντι σε όλους όσους προστατεύουν τους πόρους της. Με αυτά κατά νου, εύχομαι στην Ευρωπαϊκή Ένωση ότι καλύτερο για το μέλλον.
<P>
(Χειροκροτήματα)
<SPEAKER ID="028" NAME="Gábor Harangozó" AFFILIATION="PSE">
(HU) Επίτροπε, κυρίες και κύριοι. Θα ήθελα να ξεκινήσω ευχαριστώντας την κυρία Stavreva για τη συνεργασία της και να τη συγχαρώ για το εξαιρετικό έργο της που έλαβε την ομόφωνη στήριξη της Επιτροπής Γεωργίας και Ανάπτυξης της Υπαίθρου.
<P>
Έπειτα από τη συζήτηση που διεξήχθη στο Συμβούλιο, έχουμε 1.02 δισεκατομμύρια ευρώ στη διάθεσή μας για να ελαφρύνουμε τις επώδυνες επιπτώσεις της κρίσης στις αγροτικές περιοχές. Καταφέραμε να φτάσουμε σε ένα σημείο όπου τα χρήματα μπορούν να χρησιμοποιηθούν με ένα πολύ πιο ευέλικτο τρόπο σε σύγκριση με την αρχική πρόταση, εντός ενός ευρέως πλαισίου, για την ανάπτυξη του ευρυζωνικού Διαδικτύου στις αγροτικές περιοχές και την αντιμετώπιση των νέων προκλήσεων που ορίστηκαν κατά την αναθεώρηση της κοινής αγροτικής πολιτικής.
<P>
Τα σχέδια αγροτικής ανάπτυξης των Κρατών Μελών πρέπει να αναθεωρηθούν όσο τον δυνατόν πιο γρήγορα έτσι ώστε τα ποσά που περιγράφονται τώρα να είναι διαθέσιμα όσο το δυνατόν πιο γρήγορα. Αυτό είναι ίσως το πιο σημαντικό στοιχείο για τον αγροτικό πληθυσμό καθώς με την αρωγή αυτών των εξελίξεων, νέες θέσεις εργασίας, νέα εκπαιδευτικά προγράμματα και νέες αγορές μπορεί να γίνουν προσβάσιμες, έχοντας ως αποτέλεσμα παράλληλα τη μείωση του κόστους και την ανάπτυξη νέων καινοτόμων τεχνολογιών.
<P>
Ο αγροτικός πληθυσμός είναι το πιο ευάλωτο θύμα της οικονομικής κρίσης. Μάλιστα, μελλοντικά σκεπτόμενοι, μπορούμε να πούμε ότι υπάρχει ο κίνδυνος περαιτέρω εδαφικού και οικονομικού αποκλεισμού, που εκτείνεται πέρα από την οικονομική κρίση. Ακόμη και πριν το ξέσπασμα της κρίσης, ένας μεγάλος αριθμός Κρατών Μελών ήταν αντιμέτωπος με το συνεχή μαρασμό των αγροτικών περιοχών. Ευθύνη μας είναι να βρούμε και να εφαρμόσουμε όσο το δυνατόν συντομότερα τα κατάλληλα μέτρα για τη διαφύλαξη των αξιών των αγροτικών περιοχών.
<P>
Αγαπητοί Συνάδελφοι, δεδομένου ότι το κόμμα μου αναμένεται να μην τα πάει καλά στις εκλογές έτσι ώστε να συνεχίσω να δουλεύω μαζί σας για τα επόμενα πέντε χρόνια, θα ήθελα να σας ευχαριστήσω για την εξαιρετική συνεργασία που είχαμε σε αυτό εδώ το Σώμα. Ως νέος πολιτικός, μπορώ μόνο να ευχηθώ σε κάθε νέο πολιτικό να έχει την τύχη να μάθει πως λειτουργεί η Ευρωπαϊκή πολιτική σε ένα τέτοιο εξαιρετικό θεσμικό όργανο.
<SPEAKER ID="029" NAME="Lena Ek" AFFILIATION="ALDE">
(SV) Κυρία Πρόεδρε, αυτή τη στιγμή, στον κόσμο και στην Ευρώπη υπάρχουν τρεις κρίσεις: η οικονομική κρίση, η επακόλουθη κρίση των θέσεων εργασίας και η κλιματική κρίση. Οι δέσμες μέτρων πρέπει να στοχεύουν να βρουν λύσεις σε όλες αυτές τις τρεις κρίσεις, δεν πιστεύω όμως ότι συμβαίνει κάτι τέτοιο με αυτή τη δέσμη μέτρων. " Marilyn Monroe είπε κάποτε "μη με οδηγείτε στον πειρασμό, μπορώ να τον βρω και μόνη μου". Έτσι φαίνεται πως έδρασαν οι κυβερνήσεις των Κρατών Μελών ως προς τη χρήση των χρημάτων που από κοινού μπορέσαμε να αποδεσμεύσουμε για αυτή την οικονομική δέσμη μέτρων. Μπορεί να επικριθεί γιατί ασχολείται με τους παλιούς τύπους ενέργειας και ιδιαίτερα, ως προς τον παράγοντα χρόνο. Τα μέτρα που περιλαμβάνονται στη δέσμη αυτή είναι τόσο μακροπρόθεσμα που είναι πιο πιθανό να δημιουργήσουν θέσεις εργασίας στην επόμενη ύφεση και όχι σε αυτή. Πρόθεσή μας ήταν να προσπαθήσουμε να δημιουργήσουμε νέες τεχνολογίες και νέες ιδέες καθώς και μέτρα για δημιουργία θέσεων εργασίας τώρα κατά τη διάρκεια αυτής της ύφεσης στην Ευρώπη. Θα συνεχίσουμε έτσι (ελπίζω, εάν επανεκλεγούμε) να ελέγχουμε όσα υποσχέθηκε η Επιτροπή μέσω του Επιτρόπου Piebalgs, δηλαδή το σωστό, αξιόπιστο έλεγχο της εφαρμογής και της εποπτείας.
<P>
Τέλος, κυρία Πρόεδρε, θα ήθελα να ευχαριστήσω την Επίτροπο Fischer Boel για το εξαιρετικά εποικοδομητικό έργο που παρήγαγε και τον Επίτροπο Piebalgs, ο οποίος συνεργάστηκε στενά με την Επιτροπή Βιομηχανίας, Έρευνας και Ενέργειας και ο οποίος υπήρξε πολύ σημαντικός για τη δέσμη μέτρων για την ενέργεια και το κλίμα και με τον οποίο επιτύχαμε πολλά σε αυτόν τον τομέα τα τελευταία πέντε χρόνια. Θα ήθελα να ευχαριστήσω τον εισηγητή, για την πολύ καλή δουλειά του, και τους συναδέλφους Βουλευτές. Τέλος, πιστεύω ότι πρέπει να σταματήσουμε τις εργασίες του Ευρωπαϊκού Κοινοβουλίου στο Στρασβούργο και στο μέλλον να συνεδριάζουμε σε ένα μέρος.
<SPEAKER ID="030" NAME="Andrzej Tomasz Zapałowski" AFFILIATION="UEN">
(PL) Κυρία Πρόεδρε, η στήριξη των αγροτικών περιοχών είναι πολύ σημαντική, ανεξάρτητα από τι μορφή λαμβάνει. Ακόμη περισσότερο, όταν αυτή η στήριξη έρχεται με τη μορφή νέων τεχνολογιών μεγάλης κλίμακας στις αγροτικές περιοχές. Παρόλα αυτά, προσωπικά, η σειρά των προτεραιοτήτων μου εγείρει αμφιβολίες. Τι είναι πιο σημαντικό σήμερα για την ανάπτυξη των αστικών περιοχών - το ευρυζωνικό Διαδίκτυο, ο περαιτέρω εκσυγχρονισμός και ανάπτυξη των υποδομών των μεταφορών, ή τα μέτρα για την αύξηση των θέσεων εργασίας στις αγροτικές περιοχές, ειδικά εν μέσω κρίσης;
<P>
Για μένα είναι προφανές ότι τα χρήματα που χρειάζονται για την εισαγωγή του ευρυζωνικού Διαδικτύου και την αντιμετώπιση των κλιματικών αλλαγών στις αγροτικές περιοχές θα χορηγηθούν κυρίως στις επιχειρήσεις και τις εταιρείες που διεξάγουν το έργο αυτό και όχι στους αγρότες ή τους κατοίκους των αγροτικών περιοχών. Ίσως τα χρήματα αυτά να έπρεπε να προορίζονταν για τη μείωση της δυσαναλογίας στις επιδοτήσεις μεσαίων αγροκτημάτων, ειδικά στα νέα Κράτη Μέλη. " Ευρωπαϊκή Ένωση δίνει σήμερα ευρυζωνικό Διαδίκτυο στους αγρότες με τεράστιο κόστος αντί να καλύπτει πιο σημαντικές ανάγκες, όπως να ανεβάσει το επίπεδο των αγροκτημάτων και όχι το επίπεδο της γεωργικής ανησυχίας.
<SPEAKER ID="031" NAME="Kωvσταντίνος Δρούτσας" AFFILIATION="GUE/NGL">
Κυρία Πρόεδρε, το πρόγραμμα των πέντε δισεκατομμυρίων ευρώ για την ανάκαμψη της οικονομίας έχει ως σκοπό να αξιοποιήσει την καπιταλιστική κρίση και να διευκολύνει την επίτευξη στόχων του κεφαλαίου με την προώθηση των καπιταλιστικών αναδιαρθρώσεων στους στρατηγικούς τομείς, όπως αυτούς της ενέργειας και των ηλεκτρονικών επικοινωνιών.
<P>
Οι ευρυζωνικές συνδέσεις και τα δίκτυα είναι απαραίτητα για την ανάπτυξη των αγροτικών περιοχών δεν είναι όμως προτεραιότητα. Όταν το εισόδημα των μικρομεσαίων αγροτών διαρκώς συρρικνώνεται, το ξεκλήρισμα από τη γη τους και η ανεργία τους απειλούν, όταν η οικονομία ολόκληρων περιοχών βρίσκεται σε κρίση εξαιτίας της ΚΑΠ και των επιταγών του ΠΟΕ, η ανάπτυξη των δικτύων δεν αποτελεί συνεισφορά στην αγροτική ανάπτυξη αλλά κοροϊδία σε βάρος του φτωχού αγρότη. Το ενάμιση δισεκατομμύριο ευρώ διατίθεται ουσιαστικά για την ανάπτυξη επιχειρήσεων των ηλεκτρονικών επικοινωνιών και όχι για την αγροτιά και την ανάπτυξη της υπαίθρου.
<P>
Το ίδιο ακριβώς συμβαίνει και με τα τρεισήμισι δισεκατομμύρια που διατίθενται για την ολοκλήρωση της διαμόρφωσης ενιαίου δικτύου ηλεκτρικής ενέργειας και την ολοκλήρωση της ενιαίας αγοράς ηλεκτρισμού, διευκολύνοντας τις ιδιωτικοποιήσεις, τις συγχωνεύσεις και τις εξαγορές που προωθεί το τρίτο πακέτο απελευθέρωσης καθώς και τη δέσμευση και αποθήκευση άνθρακα -το πανάκριβο και αντιπεριβαλλοντικό αυτό σχέδιο που αποβλέπει στην αύξηση των κερδών και τη συνέχιση της μόλυνσης από τις μονάδες παραγωγής.
<P>
Οι εργαζόμενοι και οι αγρότες κατανοούν ότι τα μέτρα αυτά λαμβάνονται για την ενίσχυση του κεφαλαίου και των μονοπωλίων, για αυτό τα απορρίπτουν και τα αντιπαλεύουν διεκδικώντας την ικανοποίηση των λαϊκών αλλαγών ώστε να μην γίνουν υποζύγια της κρίσης.
<SPEAKER ID="032" NAME="Helga Trüpel" AFFILIATION="Verts/ALE">
(DE) Κυρία Πρόεδρε, κυρίες και κύριοι, είναι αλήθεια ότι η Ευρωπαϊκή Ένωση προσπαθεί να συμβάλλει σε αυτή τη μεγάλη οικονομική κρίση. Είναι επίσης αλήθεια ότι, ως προς την προώθηση της ευρυζωνικότητας στις αγροτικές περιοχές, πρέπει να έχει το δικαίωμα να συμβάλλει στη διασφάλιση της υπέρβασης του ψηφιακού διαχωρισμού της κοινωνίας και στη δυνατότητα συμμετοχής περισσότερων ανθρώπων σε αυτό και την ενίσχυση της εσωτερικής συνοχής της Ευρωπαϊκής Ένωσης.
<P>
Ωστόσο, ως πολιτικός που ασχολείται με τα δημοσιονομικά, θα ήθελα να επισημάνω ότι, παρόλο που η ανακοίνωση ενός τέτοιου προγράμματος θα έχει απήχηση στον κόσμο, δεν είναι ξεκάθαρο από πού θα προέλθουν αυτά τα χρήματα. Είναι, σε ένα βαθμό, αμφιλεγόμενο. Δεν μπορώ να το στηρίξω, και εάν το Συμβούλιο λάβει παρόμοιες αποφάσεις και εάν η Επιτροπή, μέσω του κυρίου Barroso, παρουσιάσει κάτι τέτοιο, πρέπει να διασφαλιστεί από πού προέρχονται αυτά τα χρήματα. Αυτή είναι η μόνη πειστική μορφή πολιτικής που μπορούμε να παρουσιάσουμε στους πολίτες μας. Αυτή τη στιγμή τα χρήματα δυστυχώς δεν υπάρχουν. Τα Κράτη Μέλη πρέπει για μια ακόμη φορά να πάρουν θέση έτσι ώστε να μπορέσουμε να ξεκαθαρίσουμε ότι αυτό αποτελεί μια συμβολή προς μια καλύτερη διαρθρωτική πολιτική και προς μεγαλύτερη αλληλεγγύη στην Ευρώπη. Έπειτα πρέπει να υπάρξει από κοινού συμβολή έτσι ώστε να μπορέσει να γίνει πραγματικότητα.
<SPEAKER ID="033" NAME="Andreas Mölzer" AFFILIATION="NI">
(DE) Κυρία Πρόεδρε, παρόλο που η Ευρωπαϊκή Ένωση έχει εισάγει επιδοτήσεις για την αγροτική ανάπτυξη, την ίδια στιγμή η εγκατάλειψη της υπαίθρου που προκαλείται από τις συνθήκες που επιβάλλονται από τη συνθήκη του Maastricht έχει ενθαρρύνει τον αχαλίνωτο ενθουσιασμό για την ελευθέρωση και την επακόλουθη διάλυση των αγροτικών υποδομών.
<P>
Έπειτα από τη διάλυση της Chrysler και το κλείσιμο αστυνομικών τμημάτων και σχολείων, χάρη στην απορρύθμιση που αποφασίστηκε από την ΕΕ, και τα ταχυδρομεία πρόκειται σύντομα να κλείσουν. " Επιτροπή σχεδιάζει ξεκάθαρα να κάνει περαιτέρω ευθανασία. Εάν σταματήσουν να ισχύουν τα κριτήρια επιλεξιμότητας οικονομικών δυνάμεων κάτω του μετρίου και εγκατάλειψης της υπαίθρου από το 2014, αυτό θα αποτελέσει την καταδίκη πολλών μειονεκτικών περιοχών. Αυτό, κατά τη γνώμη μου, είναι μια επίθεση στις αγροτικές περιοχές που δεν πρέπει να την αφήσουμε να περάσει. Χρειαζόμαστε ίδιες συνθήκες διαβίωσης τόσο στις πόλεις όσο και στην ύπαιθρο. Διαφορετικά, όχι μόνο μεμονωμένες περιοχές αλλά ολόκληρες κοιλάδες στην Ευρώπη θα ερημώσουν σύντομα.
<P>
" μείωση των επιδοτήσεων είναι φυσικά λανθασμένη προσέγγιση εάν θέλουμε να διαφυλάξουμε καίριες αγροτικές περιοχές και τις χαμηλότερες διαρθρώσεις της μεσαίας τάξης. Παρόλα αυτά, οι αγροτικές περιοχές δεν μπορούν να διατηρηθούν ζωντανές μόνο μέσω των αγροτικών επιδοτήσεων. " διάλυση της γεωργίας τα τελευταία χρόνια το αποδεικνύει πιο ξεκάθαρα από ποτέ. Οι επιδοτήσεις για μειονεκτικές περιοχές δεν πρέπει να μειωθούν αλλά να αυξηθούν. Τα μικρά, μεσαία και οργανικά αγροκτήματα πρέπει να επιβιώσουν και να διατηρηθεί η επισιτιστική κυριαρχία. Εάν η ΕΕ δεν μπορέσει σύντομα να αποτραπεί από την προώθηση κυρίως εντατικής εκτροφής και μεγάλων γαιοκτημόνων - όπως για παράδειγμα η British Queen - τότε ήρθε η ώρα να επανακρατικοποιηθεί η γεωργία ή τουλάχιστον, να επανακρατικοποιηθεί εν μέρει.
<SPEAKER ID="034" NAME="Neil Parish" AFFILIATION="PPE-DE">
Κυρία Πρόεδρε, θα ήθελα να ευχαριστήσω πολύ την Επίτροπο για όσα μας παρουσίασε σήμερα το πρωί, και να ευχαριστήσω πολύ και την κυρία Stavreva για την έκθεσή της.
<P>
Είναι πολύ σημαντικό να ασχοληθούμε με αυτή τη δέσμη μέτρων των "πέντε δισεκατομμυρίων". Θα ήθελα απερίφραστα να πω προς την Επιτροπή ότι, στο μέλλον, όταν επιχειρήσουν μια δέσμη μέτρων πέντε δισεκατομμυρίων, καλό θα ήταν να έχουν λίγη μεγαλύτερη συναίνεση από το Συμβούλιο πριν φτάσουμε σε αυτό το σημείο. Κατανοώ ότι δεν είναι πάντα εύκολο να υπάρξει συμφωνία επί των χρημάτων από το Συμβούλιο, αλλά πρέπει να γνωρίζουμε κατά πόσο αυτά τα χρήματα θα είναι τελικά διαθέσιμα. Υποψιάζομαι ότι τελικά θα είναι και πιστεύω ότι μπορούν πράγματι να χρησιμοποιηθούν προς τη σωστή κατεύθυνση.
<P>
Δεν υπάρχει αμφιβολία ότι η γεωργία είναι πολύ σημαντική για την ύπαιθρο αλλά υπάρχουν επίσης πολλές άλλες επιχειρήσεις εκεί. Ειδικά όσον αφορά τα μικρά αγροκτήματα, χρειάζονται επιπλέον εισόδημα. " ευρυζωνικότητα σημαίνει ότι πολλές μικρές επιχειρήσεις μπορούν να αναπτυχθούν στις αγροτικές περιοχές. Μόλις γίνει διαθέσιμο το ευρυζωνικό δίκτυο, οι συνδέσεις μπορούν να είναι πολύ καλές σε ορισμένες από τις πιο αγροτικές περιοχές της Ευρωπαϊκής Ένωσης. Το ευρυζωνικό δίκτυο θα μπορούσε επίσης να βοηθήσει τις επιχειρήσεις να εξελιχθούν στη γεωργία, τον τουρισμό και όλες αυτές τις επιχειρήσεις που συνδέονται στο Διαδίκτυο.
<P>
Σε μια περίοδο πραγματικής ύφεσης στην Ευρωπαϊκή Ένωση, αυτή είναι μια δέσμη μέτρων που - εάν δώσουμε τα χρήματα στους κατάλληλους τομείς και εάν τα δώσουμε έγκαιρα - θα υπάρξει πραγματική διαφορά καθώς χρειάζεται να δοθούν κίνητρα στις επιχειρήσεις. " γεωργία είναι σημαντική αλλά και οι άλλες επιχειρήσεις είναι σημαντικές για τις αγροτικές περιοχές και αυτή η δέσμη μέτρων μπορεί να βοηθήσει.
<P>
Έυχομαι έτσι στην Επιτροπή κάθε επιτυχία με το πρόγραμμα αυτό. Ελπίζω να βρείτε τα χρήματα αλλά - όπως είπα - πιστεύω ότι στο μέλλον θα έπρεπε ίσως να λειτουργήσουμε με πιο ενιαίο τρόπο.
<SPEAKER ID="035" NAME="Catherine Guy-Quint" AFFILIATION="PSE">
(FR) Κυρία Πρόεδρε, το Νοέμβριο του 2008, η Επιτροπή παρουσίασε ένα σχέδιο ανάκαμψης που δεν ήταν κατάλληλο, ούτε σε όγκο, ούτε σε περιεχόμενο. Έπειτα από έξι μήνες, πρέπει να αναγνωρίσουμε ότι η εφαρμογή του σχεδίου αυτού είναι σχεδόν ανύπαρκτη, και θα ήθελα να μάθω τι γίνεται με αυτά τα 30 δισεκατομμύρια ευρώ των κεφαλαίων για την ανάκαμψη.
<P>
Τι απέγιναν τα 15 δισεκατομμύρια ευρώ που ανακοινώθηκαν μέσω νέων δράσεων και ανατέθηκαν στην ΕΤΕ; Πως μπορούμε να συμβιβάσουμε μια εξαγγελμένη δέσμη κινήτρων των 7 δισεκατομμυρίων ευρώ μέσω των Διαρθρωτικών Ταμείων και του Ταμείου Συνοχής με ένα εξαγγελμένο διαρθρωτικό προϋπολογισμό υστέρησης δαπανών των 10 δισεκατομμυρίων ευρώ το 2009;
<P>
Τέλος, ως προς τα 5 δισεκατομμύρια ευρώ που συζητούμε σήμερα, θα ήθελα να κάνω τέσσερις παρατηρήσεις. Παρά την πίεση από το Ευρωπαϊκό Κοινοβούλιο, το Συμβούλιο Υπουργών Οικονομικών δεν μπόρεσε να αποδεσμεύσει τα 5 δισεκατομμύρια ευρώ για το 2009, παρέχοντας μόνο 2.6 δισεκατομμύρια ευρώ.
<P>
Συνεπώς, δεν είμαστε σίγουροι ότι το Συμβούλιο θα μπορέσει να βρει τα 2.4 δισεκατομμύρια ευρώ που υπολείπονται για το 2010. Το Κοινοβούλιο είναι έτοιμο να βρει πιθανές λύσεις μέσω κανονιστικών μέσων. Ωστόσο, οι υπόλοιπες πολιτικές προτεραιότητες δεν πρέπει, σε καμία περίπτωση, να αμφισβητηθούν. Αυτό δε θα γίνει αποδεκτό από το Κοινοβούλιο. Δεν μπορούμε να αποδεχθούμε επαναδιάθεση· αυτή είναι μια διαχωριστική γραμμή που δε θα ξεπεράσουμε.
<P>
Θα είναι δύσκολο να βρεθούν αυτά τα 2.4 δισεκατομμύρια ευρώ καθώς, με την παρουσίαση του προσχεδίου του προϋπολογισμού από την Επιτροπή, γνωρίζουμε ότι θα είναι διαθέσιμα το πολύ 1.7 δισεκατομμύρια ευρώ. Επιπλέον, το Συμβούλιο μένει ακόμη να αποδεσμεύσει τα περιθώρια. Είναι έτσι σημαντικό, σε κάθε περίπτωση, στο όνομα της μεσοπρόθεσμης δημοσιονομικής ορθότητας και μιας νομικής προσέγγισης δημοσιονομικής ρύθμισης, τα Κράτη Μέλη να μην μπορούν να σταματήσουν το σύνολο του σχεδίου ανάκαμψης της οικονομίας.
<P>
Ένας ισχυρός προϋπολογισμός είναι αναγκαίος για τη διατήρηση του μέλλοντος της Ένωσης, και μπορούμε να δούμε - αυτή είναι η τέταρτη παρατήρησή μου - ότι το μέγεθος και ο τρόπος διαπραγμάτευσης και αποδοχής των τελευταίων δημοσιονομικών προοπτικών, θέτει το μέλλον της Ευρώπης σε μειονεκτική θέση.
<SPEAKER ID="036" NAME="Jan Mulder" AFFILIATION="ALDE">
(NL) Κυρία Πρόεδρε, παρακολουθώντας τη συζήτηση, πιστεύω ότι οι περισσότεροι εδώ αισθανόμαστε ικανοποίηση, παρόλα αυτά νιώθω ότι αυτή είναι μια ανεπαρκής δέσμη μέτρων. Πιστεύω ότι το μέλημα ήταν η διάσωση του κύρους του Προέδρου Barroso και της Επιτροπής. Τα μέτρα που προωθούνται θα είναι αναμφισβήτητα χρήσιμα, αλλά η χρηματοδότηση παραμένει αβέβαιη.
<P>
Παρόλο που ο προϋπολογισμός για τη γεωργία πρέπει να λαμβάνει υπόψη απρόβλεπτες καταστάσεις, ακόμη κι όταν υπάρχει πλεόνασμα, δε συμφωνώ να χρησιμοποιείται συνεχώς ως πηγή χρημάτων για κάλυψη απρόβλεπτων γεγονότων. Πιστεύω ότι η Επιτροπή και η Ευρωπαϊκή Ένωση απέτυχαν να πάρουν μαθήματα από το ξέσπασμα μολυσματικών ζωονόσων που συνέβησαν στο παρελθόν. Εάν κάτι τέτοιο συνέβαινε ξανά, θα έπρεπε να χρηματοδοτηθεί από τον προϋπολογισμό για τη γεωργία.
<P>
Αυτό που θα ήθελα να γνωρίζω είναι το εξής: σε τι δίνουμε προτεραιότητα; Στη χρηματοδότηση των προτεινόμενων μέτρων για την αντιμετώπιση ζωονόσων ή στη χρηματοδότηση της δέσμης μέτρων, που χρειάζεται ακόμη διορθώσεις; Συνεχίζει να υπάρχει μια μεγάλη αβεβαιότητα, καταλαβαίνω όμως ότι πάντα θα είναι διαθέσιμη η ενίσχυση του εισοδήματος, ότι και να γίνει, και αυτό με καθυσυχάζει.
<P>
Ως προς τα μέτρα αυτά καθαυτά, ποικίλλουν από Κράτος Μέλος σε Κράτος Μέλος, είναι όμως, αναμφίβολα, πολύ χρήσιμα. Υποστηρίζω και εγώ την ενεργειακή ασφάλεια και πιστεύω ότι, ότι κάνουμε προς αυτή την κατεύθυνση, θα είναι χρήσιμο.
<P>
Κλείνοντας, θα ήθελα να συγχαρώ τους δύο επιτρόπους για το έργο που παρήγαγαν και ιδιαίτερα την κυρία Fischer Boel, με την οποία είχα πολύ στενή συνεργασία τα τελευταία πέντε χρόνια.
<SPEAKER ID="037" NAME="Inese Vaidere" AFFILIATION="UEN">
(LV) Κυρίες και κύριοι, μια πρωτοβουλία 5 δισεκατομμυρίων ευρώ στο σύνολο, αποτελεί μια καλή βάση για την περαιτέρω ανάπτυξη της κοινής ενεργειακής πολιτικής της Ευρωπαϊκής Ένωσης και της αγροτικής ανάπτυξης μακροπρόθεσμα. " ενίσχυση των εσωτερικών δικτύων είναι επίσης σημαντική, όπως και η δημιουργία διασυνδέσεων, ενιαίων δικτύων. Κατά τη γνώμη μου, πρέπει να δοθεί μεγαλύτερη έμφαση στην ενεργειακή απόδοση και διαφοροποίηση, παρέχοντας πραγματικά κίνητρα για τη χρήση αιολικής ενέργειας ανοικτής θάλασσας, γεωθερμικής ενέργειας και άλλων ανανεώσιμων ενεργειακών πόρων. Τα σχέδια των Κρατών Μελών, συμπεριλαμβανομένων των μεγάλων κρατών, όπως της Γερμανίας, της Γαλλίας και του "νωμένου Βασιλείου, πρέπει να αναπτυχθούν σύμφωνα με την κοινή ενεργειακή πολιτική της Ευρωπαϊκής Ένωσης. Για τα κράτη εκείνα που έχουν πληγεί σημαντικά από την οικονομική κρίση, πρέπει να υπάρξει ένα ανώτατο όριο συγχρηματοδότησης του 50%. Πρέπει να υπάρξει πραγματική στήριξη σε τοπικές και περιφερειακές πρωτοβουλίες που στοχεύουν στην εισαγωγή ανανεώσιμης ενέργειας και την ενθάρρυνση της χρήσης της. Ως προς την αγροτική ανάπτυξη, πρέπει να δοθεί μεγαλύτερη προσοχή στην πραγματική κατάσταση παρά στις ιστορικές ενδείξεις. Συζητείται όχι μόνο η εισαγωγή της ευρυζωνικότητας αλλά επίσης, για παράδειγμα, η ανάπτυξη αγροτικών οδικών δικτύων. Πρέπει να διατεθούν πόροι από το Ευρωπαϊκό Γεωργικό Ταμείο Αγροτικής Ανάπτυξης ιδιαίτερα για τα οικονομικά αδύναμα Κράτη Μέλη. Σας ευχαριστώ.
<SPEAKER ID="038" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κυρία Πρόεδρε, Επίτροποι, αυτό το Σχέδιο Οικονομικής Ανάκαμψης δεν είναι αριστούργημα. Πάνω από όλα, δεν αφήνει πολλά στις αγροτικές περιοχές. Περιλαμβάνει επίσης μεταφορά κεφαλαίων από τον προϋπολογισμό για τη γεωργία στην αγροτική ανάπτυξη. Επίτροπε, αυτό δεν οδηγεί σε ανεξάρτητη αγροτική ανάπτυξη για τις αγροτικές περιοχές αλλά ακολουθεί, ακόμη μια φορά, ισορροπιστική λογική.
<P>
Πάνω από όλα, μένει στη διακριτικότητα των Κρατών Μελών η δημιουργία προγραμμάτων αποζημίωσης. Στη Γερμανία, αυτό επηρεάζει το ταμείο γάλατος. Μια απώλεια 15 λεπτών ανά κιλό γάλατος σημαίνει έλλειμμα 4.2 δισεκατομμυρίων ευρώ μόνο για τους Γερμανούς παραγωγούς γάλατος. Θα δημιουργηθεί πρόγραμμα αποζημίωσης 100 εκατομμυρίων ευρώ. Επίτροπε, θα ήθελα να είμαι ξεκάθαρος. Αυτά είναι στραγάλια, όχι σχέδιο οικονομικής ανάκαμψης!
<SPEAKER ID="039" NAME="Maria Petre" AFFILIATION="PPE-DE">
(RO) Θα ήθελα καταρχάς να συγχαρώ την κυρία Stavreva για την ποιοτική έκθεση που μας παρουσίασε σήμερα.
<P>
Στηρίζω τις τροπολογίες που προτείνονται από την εισηγήτρια, όπως η διάθεση 250 εκατομμυρίων ευρώ για δράσεις σχετικές με την αντιμετώπιση νέων προκλήσεων, παρόλο που, όπως είπε και η ίδια η Επίτροπος, θα πρέπει να το επανεξατάσουμε. Δεδομένης της ανάγκης γρήγορης αντίδρασης στην υπάρχουσα οικονομική κρίση, θα βοηθούσε, όπως όλοι γνωρίζουμε, οι πληρωμές να γίνονταν ήδη από το οικονομικό έτος 2009. " προσέγγιση αυτή αντικατροπτίζει στην πράξη τα συμπεράσματα της Προεδρίας του Ευρωπαϊκού Συμβουλίου της 12ης Δεκεμβρίου 2008.
<P>
Μια σημαντική πλευρά της υπάρχουσας οικονομικής κρίσης είναι η μείωση των γενικών διαθέσιμων πόρων και των δανείων, παράλληλα με την επιβολή αυστηρότερων όρων στην τραπεζική πίστωση. Συνεπώς, στηρίζω την πρόταση της εισηγήτριας τα Κράτη Μέλη να έχουν την ευκαιρία χρήσης κεφαλαίων που διατίθενται μέσω δανείων και πιστωτικών εγγυήσεων, κάτι που θα επέτρεπε στους συναφείς φορείς στις αγροτικές περιοχές να πραγματοποιήσουν επενδύσεις σε αυτούς τους δύσκολους καιρούς.
<P>
Δεδομένης της ευρείας διασποράς του πληθυσμού και του υψηλού κόστους σε ορισμένες αγροτικές κοινότητες, δε θα μπορούν όλοι οι πολίτες να έχουν προσωπική πρόσβαση στις ευρυζωνικές υποδομές. Έτσι, κατά τη γνώμη μου, πέρα από τις προτεινόμενες υποδομές, τα Κράτη Μέλη πρέπει να έχουν τη δυνατότητα στήριξης δημόσιων σημείων πρόσβασης στο Διαδίκτυο στις αγροτικές κοινότητες, όπως σε δημόσιες βιβλιοθήκες και δημαρχεία.
<P>
Συνεπώς, συμφωνώ ως προς τη διάθεση συγκεκριμένων πληροφοριών στο ευρύ κοινό και τις τοπικές αρχές που είναι υπεύθυνες για την εφαρμογή αυτών των νέων μέτρων. Προκειμένου να διασφαλιστεί η πιο αποτελεσματική χρήση των διαθέσιμων πόρων και να δοθεί σημαντική ώθηση στην ανάπτυξη του ευρυζωνικού δικτύου στις αγροτικές περιοχές, πιστεύω ότι οι υπάρχουσες διαφορές μεταξύ των Κρατών Μελών ως προς την ευρυζωνική κάλυψη πρέπει να χρησιμοποιηθούν ως οδηγός για τις διαφοροποιήσεις στην κατανομή κεφαλαίων.
<SPEAKER ID="040" NAME="Jutta Haug" AFFILIATION="PSE">
(DE) Κυρία Πρόεδρε, κυρίες και κύριοι, απέχουμε λιγότερο από δύο ώρες από την τελική απόφαση επί του Ευρωπαϊκού Σχεδίου για την Ανάκαμψη της Οικονομίας. Χρειάστηκαν πέντε μήνες - περιττό να ειπωθεί, λόγω της σοφιστείας του Συμβουλίου - πέντε μήνες για να φτάσουμε στην απόφαση επί της δέσμης μέτρων που βρίσκεται τώρα μπροστά μας.
<P>
Εάν είχαμε λάβει σοβαρά τον τίτλο αυτής της δέσμης μέτρων, θα έπρεπε να είχαμε δράσει γρηγορότερα. " δέσμη μέτρων αυτή καθαυτή είναι μια χαρά· δεν υπάρχει αμφιβολία για αυτό. Ωστόσο, αμφιβάλλω κατά πόσο μπορεί να βοηθήσει στην οικονομική ανάκαμψη της Ευρώπης κατά την υπάρχουσα κρίση. Μπορούν τα συγκεκριμένα χρήματα να εισρεύσουν στα συγκεκριμένα προγράμματα εντός ενός συγκεκριμένου χρονικού πλαισίου;
<P>
Είναι θετικό ότι τα Μέλη της Επιτροπής Βιομηχανίας, Έρευνας και Ενέργειας διατήρησαν τις αμφιβολίες τους και διαπραγματεύτηκαν μια δήλωση από την Επιτροπή να μη χρησιμοποιηθούν υπόλοιπα στην ενεργειακή απόδοση. Υπάρχει έτσι η πιθανότητα τα 2.6 δισεκατομμύρια ευρώ, για τα οποία θα υπάρξει απόφαση, να χρησιμοποιηθούν με λογικό τρόπο. Θα τα καταφέρουμε όμως να συμφωνήσουμε με το Συμβούλιο το φθινόπωρο για το έλλειμμα των 2.4 δισεκατομμυρίων ευρώ στο Σχέδιο Ανάκαμψης των 5 δισεκατομμυρίων ευρώ;
<P>
5 δισεκατομμύρια ευρώ σε δύο χρόνια αποτελούν απόδειξη της Ευρωπαϊκής αλληλεγγύης. Όλα αυτά είναι καλά. Ωστόσο, πιο αποτελεσματική αρωγή για ολόκληρη την Ευρωπαϊκή οικονομία έρχεται από ένα κοινό περιφερειακό και διαρθρωτικό πολιτκό πλαίσιο: 38 δισεκατομμύρια ευρώ - μόνο αυτό το χρόνο! Αυτοί οι πόροι είναι η κινητήρια δύναμη πίσω από την Ευρωπαϊκή οικονομία.
<SPEAKER ID="041" NAME="Roberts Zīle" AFFILIATION="UEN">
(LV) Κυρία Πρόεδρε, Επίτροποι, ο συμβιβασμός ως προς τη μη επιστροφή των 5 δισεκατομμυρίων ευρώ στις χώρες που παρείχαν χρηματοδοτική βοηθεια, αλλά αντίθετα η χρησιμοποίησή τους για προγράμματα αγροτικής ανάπτυξης στην ενέργεια και την ευρυζωνικότητα, φέρει το ακόλουθο σημαντικό πολιτικό μήνυμα. Δείχνει ότι, ακόμη και σε περίοδο κρίσης, η Ευρωπαϊκή αλληλεγγύη δεν έχει εξαφανιστεί τελείως. Κατανοώ όσα ειπώθηκαν από ορισμένους συναδέλφους, ότι τα περισσότερα από αυτά τα χρήματα επέστρεψαν σε αυτά τα κράτη και τα ενεργειακά τους προγράμματα, αλλά πιστεύω ότι η αρχή της αλληλεγγύης είναι εμφανής σε αυτή την πρόταση. Πιστεύω επίσης ότι η αρχή ενός μακροπρόθεσμου προγράμματος στον ενεργειακό τομέα, όπως η σύνδεση των Κρατών της Βαλτικής με τα Σκανδιναβικά δίκτυα ηλεκτρικής ενέργειας, στέλνει επίσης στο σωστό μήνυμα, καθώς εναπόκειται στα ίδια τα Κράτη Μέλη να επιλύσουν θέματα για να ξεπεράσουν τη μεσοπρόθεσμη κρίση, λαμβάνοντας υπόψη τις συγκεκριμένες συνθήκες στις οποίες βρίσκονται. Ένα άλλο σημείο, στο οποίο πρέπει κατά τη γνώμη μου να είμαστε προσεκτικοί, είναι το γεγονός ότι αυτές οι μικρές προθεσμίες για την εισαγωγή των προγραμμάτων μπορούν να οδηγήσουν σε μεγάλη απογοήτευση εάν τα προγράμματα που περιλαμβάνονται σε αυτή την πρόταση δεν ολοκληρωθούν. Ως προς αυτό το σημείο, πρέπει όλοι να δράσουμε από κοινού και με πολύ υπεύθυνο τρόπο. Σας ευχαριστώ.
<SPEAKER ID="042" NAME="Esther de Lange" AFFILIATION="PPE-DE">
(NL) Κυρία Πρόεδρε, αυτή είναι η τρίτη χρονιά των δημοσιονομικών προοπτικών και είναι επίσης η τρίτη χρονιά που συγκεντρωθήκαμε εδώ να συζητήσουμε για την ενδιάμεση ρύθμισή τους. Το 2007 είχαμε το Galileo, το οποίο ήταν σχετικά εύκολο να εξηγηθεί. Το 2008 είχαμε το 1 δισεκατομμύριο ευρώ της Eπισιτιστικής Διευκόλυνσης, όπου έπρεπε να χρησιμοποιήσουμε όλα τα μέσα για να εξασφαλίσουμε χρηματοδότηση καθώς έπρεπε να χρηματοδοτηθεί εντός των ορίων των υφιστάμενων κατηγοριών παρόλο που δεν υπήρχαν μεγάλα περιθώρια ελιγμών. Τώρα συζητούμε για μια δέσμη οικονομικών κινήτρων, που αποτελεί σίγουρα μια ευπρόσδεκτη συμβολή στις εθνικές προσπάθειες στον τομέα αυτό και που ευελπιστώ ότι θα αποτελέσει κίνητρο για προγράμματα ενέργειας και ευρυζωνικότητας στο βόρειο τμήμα της χώρας μου.
<P>
Ωστόσο, για μια ακόμη φορά, αισθάνομαι υποχρεωμένος να εκφράσω δύο επιφυλάξεις ως προς αυτή την κατεύθυνση. Χαίρομαι για το ότι επιμένουμε στους κανόνες και προσαρμόζουμε τις δημοσιονομικές προοπτικές, αλλά έπρεπε να καταφύγουμε ξανά σε ελιγμούς προκειμένου να κάνουμε προσφυγή για τους προϋπολογισμούς του 2010, και πιθανώς του 2011. Φυσικά, είναι καλό να γνωρίζουμε ότι αυτό δε θα επηρεάσει τα προγράμματα συναπόφασης, αλλά τι θα γίνει με τη γεωργία, που γνωρίζουμε ότι δεν εμπίπτει ακόμη στη διαδικασία συναπόφασης; Τι θα γίνει εάν, όπως έχει ήδη ειπωθεί, ξεσπάσει μια ακόμη ζωονόσος ή μια σοβαρή κρίση στην αγορά και χρειαζόμαστε αυτή τη χρηματοδότηση για τη γεωργία; Μπορεί να μας διαβεβαιώσει η Επιτροπή ότι δε θα αποφύγουμε τότε τις ευθύνες μας;
<P>
" δεύτερη παρατήρησή μου είναι ότι πρέπει να μπορούμε να ελέγχουμε τις δαπάνες για τις οποίες εμείς αποφασίζουμε συνολικά. Πριν από δεκαπέντε ημέρες, η αντιπροσωπεία μου εναντιώθηκε στη χορήγηση απαλλαγής για τον προϋπολογισμό του 2007 λόγω προβλημάτων που σχετίζονταν με εποπτεία και δημοσιονομική υπευθυνότητα. Σε κάθε περίπτωση, αυτό που δεν πρέπει να είναι το αποτέλεσμα αυτής της δέσμης μέτρων είναι επιδείνωση της υπευθυνότητας και της εποπτείας. Όπως θα έλεγαν και οι Βρετανοί, 'the proof of the pudding is in the eating' (αν ειν' παπάς και λειτουργά η αυγή θα μας το δείξει), και πιστεύω ότι αυτό το σχέδιο θα είναι επιτυχία μόνο εάν πληρούμε όλους τους όρους.
<P>
Γνωρίζω ότι έχω ξεπεράσει το χρόνο ομιλίας μου αλλά θα ήθελα τρία ακόμη δευτερόλεπτα για να ευχαριστήσω την Επίτροπο που αφιέρωσε τόσο πολύ από το χρόνο της εδώ μαζί μας, συζητώντας ζητήματα μετά το τέλος των συζητήσεων για τη γεωργία. Σας ευχαριστώ Επίτροπε, για το ότι είσασταν προσιτή και συνεργάσιμη.
<SPEAKER ID="043" NAME="Κώστας Μποτόπουλος" AFFILIATION="PSE">
Κυρία Πρόεδρε, η έκθεση και γενικά η πρωτοβουλία την οποία συζητάμε σήμερα είναι αναγκαία, αλλά φοβάμαι ότι είναι αμφίβολης αποτελεσματικότητας. Πρόκειται περισσότερο για ένεση παρά για θεραπεία. " Ευρώπη έπρεπε να κάνει κάτι γιατί η κρίση είναι μεγάλη -είναι σημαντικό που έκανε κάτι- αλλά νομίζω ότι δεν στέκεται στο ύψος των προκλήσεων. Πρώτον, τα χρήματα είναι λίγα για την κρίση που περνάμε και δεν είναι βέβαιο ότι θα φτάσουν σε εκείνους που τα έχουν περισσότερο ανάγκη. Οι τομείς είναι σημαντικοί και η ενέργεια και η ευρυζωνικότητα, αλλά δεν είναι βέβαιο ότι είναι οι πρώτης προτεραιότητας τομείς και ιδίως αυτοί που θα παράξουν περισσότερες δουλειές και περισσότερη ανάπτυξη όπως έχουμε ανάγκη.
<P>
Δεύτερον, το είπαν όλοι οι συνάδελφοι, ένα μεγάλο κομμάτι από τα χρήματα -σχεδόν τα μισά- δηλαδή 2,4 δισ. δεν ξέρουμε ακόμα εάν, πότε και από που θα βρεθούν. Προχθές συζητάγαμε στην Επιτροπή Προϋπολογισμών με τον Επίτροπο, κ. Kallas, ο οποίος δεν είναι σε θέση να μας δώσει απάντηση αυτή τη στιγμή, από που θα προέλθουν οι πιστώσεις.
<P>
Τρίτον και, ίσως το σημαντικότερο, δίνουμε λύσεις οι οποίες δεν μας βοηθούν στη μακροπρόθεσμη αντιμετώπιση των προβλημάτων. Δεν είναι λύση αγαπητοί συνάδελφοι να παίρνουμε συνέχεια τα λεφτά από τα περιθώρια της αγροτικής πολιτικής, δεν είναι λύση να αλλάζουμε υπόγεια τις ισορροπίες ανάμεσα στην αγροτική και την περιφερειακή πολιτική και τις άλλες ανάγκες της Ένωσης. " Ευρώπη χρειάζεται απέναντι στην κρίση ένα συνολικό σχέδιο, το οποίο αυτή τη στιγμή δεν φαίνεται. Φοβάμαι ότι αυτή η ευκαιρία χάθηκε για την Ευρωπαϊκή Ένωση και φοβάμαι ότι χάθηκε κυρίως για την ίδια την Επιτροπή.
<SPEAKER ID="044" NAME="Salvador Garriga Polledo" AFFILIATION="PPE-DE">
(ES) Κυρία Πρόεδρε, Επίτροποι, Προεδρεύοντα του Συμβουλίου (όπου και αν είναι, γιατί δεν είναι εδώ), στο Σώμα αυτό τα λόγια είναι σημαντικά: το να αποκαλούμε 5 δισεκατομμύρια ευρώ "Ευρωπαϊκό σχέδιο για την ανάκαμψη της οικονομίας" αποτελεί ένα αστείο της Ευρωπαϊκής Επιτροπής, που δεν έχει καμία σχέση με την πραγματικότητα· είναι απλά ένας δημοσιονομικός ελιγμός, μέτριος, με περιορισμένο εύρος και περιορισμένα αποτελέσματα.
<P>
Πρέπει, ωστόσο, να το χαιρετίσουμε, όχι τόσο λόγω της διάθεσης πόρων, αλλά για το τι σημαίνει σε πολιτικούς και δημοσιονομικούς όρους: σημαίνει καταρχάς, μια αναγνώριση ότι το υπάρχων δημοσιονομικό πλαίσιο που εγκρίναμε για την περίοδο 2007-2013 δεν έχει τα κατάλληλα όργανα για να αντιμετωπίσει μια κατάσταση οικονομικής κρίσης. Προκειμένου να βρεθούν τα 5 δισεκατομμύρια ευρώ ήταν αναγκαίο, όπως είπε ο Reimer Böge, να ασκηθεί πίεση μέσω των δημοσιονομικών διαδικασιών, να διευρυνθεί η διοργανική συμφωνία και να συνεργαστούν για έξι μήνες τα τρία θεσμικά όργανα· και όλα αυτά, όπως έχει ειπωθεί πολλές φορές, προκειμένου να υπόκειται η μισή χρηματοδότηση τον κίνδυνο μιας ακόμη διαδικασίας συνεννόησης.
<P>
Αποτελεί επίσης ένα παράξενο τρόπο προστασίας της Κοινοτικής γεωργίας. Ας μην ξεγελιόμαστε: το συμπέρασμα είναι ότι οι επιπλέον πόροι από την κοινή αγροτική πολιτική χρηματοδοτούν τις ανεπαρκείς χορηγήσεις άλλων κατηγοριών δαπανών. Αυτή είναι μια άμεση συνέπεια των λαθών που έγιναν στη διαπραγμάτευση του δημοσιονομικού πλαισίου. Θα δούμε ποια θα είναι τα αποτελέσματα όταν θα πρέπει να διαπραγματευτούμε την επόμενη αγροτική συμφωνία το 2013.
<P>
Χαιρετίζω έτσι τους στόχους της δέσμης μέτρων, ελπίζω όμως ότι δε θα αναγκαστούμε στο μέλλον να μετανιώσουμε για τα μέσα που χρησιμοποιήσαμε.
<SPEAKER ID="045" NAME="Glenis Willmott" AFFILIATION="PSE">
Κύριε Πρόεδρε, οι πολίτες περιμένουν από εμάς να τους παρέχουμε πραγματική βοήθεια σε αυτούς τους δύσκολους καιρούς. Τα μέτρα για την Ευρωπαϊκή οικονομική ανάκαμψη που έχουμε μπροστά μας αποτελούν μια σημαντική δέσμη μέτρων, και επικροτώ την έμφαση που δίνεται στις πράσινες θέσεις εργασίας και τις τεχνολογίες που θα μας βοηθήσουν να μειώσουμε τις εκπομπές διοξειδίου του άνθρακα και να προωθήσουμε την ενεργειακή ασφάλεια.
<P>
Φυσικά χαίρομαι για το γεγονός ότι η χώρα μου θα λάβει χρηματοδότηση σχεδόν 500 εκατομμυρίων ευρώ για την προώθηση προγραμμάτων αιολικής ενέργειας ανοικτής θάλασσας και δέσμευσης και αποθήκευσης διοξειδίου του άνθρακα. Είναι ωστόσο ξεκάθαρο ότι το σύνολο της δέσμης μέτρων υπολείπεται τόσο σε μέγεθος όσο και σε φιλοδοξία. Θα ήθελα να υπάρξει μεγαλύτερη έμφαση στην ανεργία των νέων. Πρέπει να δώσουμε στη νεότερη γενιά ελπίδα για το μέλλον. Παρόλα αυτά, αυτό που έχουμε σήμερα μπροστά μας στο τραπέζι είναι, αναμφισβήτητα, καλύτερο από το τίποτα. Οι Ευρωβουλευτές των Εργατικών θα στηρίξουν έτσι αυτά τα μέτρα, παρόλο που έχουμε ξακαθαρίσει ότι χρειάζεται ένα νέο σχέδιο για την ανάκαμψη της οικονομίας.
<P>
Ελπίζω οι Ευρωβουλευτές των Συντηρητικών που βρίσκονται σήμερα εδώ να ψηφίσουν για τη στήριξη αυτών των μέτρων αντίθετα με την αρνητική προσέγγιση του απομονωτικού ηγέτη τους, David Cameron, ο οποίος αντιτίθεται συνέχεια στα μέτρα των Εργατικών στο "νωμένο Βασίλειο, τα οποία προσφέρουν πραγματική βοήθεια σε όσους πλήττονται περισσότερο.
<SPEAKER ID="046" NAME="Oldřich Vlasák" AFFILIATION="PPE-DE">
- (CS) Κυρία Πρόεδρε, κυρίες και κύριοι, οι Ευρωπαϊκές χώρες εγκρίνουν δέσμες μέτρων διάσωσης αξίας δισεκατομμυρίων προκειμένου να σώσουν τα οικονομικά τους ιδρύματα και τους τομείς της βιομηχανίας. " Ευρωπαϊκή Ένωση ως σύνολο, προσπαθεί να επενδύσει στην Ευρωπαϊκή οικονομία. " υπό συζήτηση πρόταση για τη στήριξη της οικονομικής ανάκαμψης μέσω Κοινοτικής χρηματοδοτικής ενίσχυσης έργων στον τομέα της ενέργειας αποτελεί μέρος ενός Ευρωπαϊκού σχεδίου για την ανάκαμψη της οικονομίας που στοχεύει στην κατανομή ενός συνολικού ποσού 30 δισεκατομμυρίων ευρώ. Αυτό το σχέδιο των 5 δισεκατομμυρίων ευρώ για δημόσιες επενδύσεις προορίζεται κυρίως για υποδομές στον τομέα της ενέργειας, υψηλής ταχύτητας πρόσβαση στο Διαδίκτυο και αγροτική αναδιάρθρωση. Πρέπει να καταλάβουμε ότι οι Ευρωπαίοι διπλωμάτες αφιέρωσαν αρκετές εβδομάδες συζητώντας τη συγκεκριμένη μορφή της δέσμης μέτρων. " προεδρία, υπό την καθοδήγηση της Τσέχικης Δημοκρατίας και της Επιτροπής, έκανε μια υπεύθυνη προσπάθεια μέσω αυτής της δέσμης μέτρων για να αντιδράσει - ανάμεσα σε άλλες δράσεις- στην κρίση του φυσικού αερίου, και μέσω αυτού να εκτονώσει ορισμένα ευαίσθητα ζητήματα, ιδίως στην Κεντρική και Ανατολική Ευρώπη. Γεγονός είναι ότι ορισμένα από τα ζητήματα αυτά παραμένουν ανεπίλυτα. Ορισμένα Κράτη Μέλη που καθυστερούν στην απορρόφηση Ευρωπαϊκών κεφαλαίων, μπορεί να πληρώσουν το κόστος μη έγκαιρης προετοιμασίας των προγραμμάτων τους μέχρι το επόμενο έτος. Παραμένουν ακόμη αμφιβολίες ως προς τη χρηματοδότηση της δέσμης μέτρων. Ωστόσο πιστεύω ότι τα γεγονότα αυτά δε δικαιολογούν την απόρριψη από μεριάς μας αυτού του συμβιβασμού που επιτεύχθηκε με τόση δυσκολία. " απόρριψη μπορεί να επιφέρει όχι μόνο απώλεια χρημάτων για προγράμματα εξοικονόμησης ενέργειας, αλλά και έλλειψη κεφαλαίων για τη διασφάλιση αξιόπιστης παροχής φυσικού αερίου στα σπίτια μας. Και οι ψηφοφόροι θα το μετρούσαν σίγουρα σε βάρος μας στην περίπτωση μιας επόμενης κρίσης με το φυσικό αέριο.
<SPEAKER ID="047" NAME="Μαργαρίτης Σχοινάς" AFFILIATION="PPE-DE">
Κυρία Πρόεδρε, η σημερινή συζήτηση οριοθετείται από δύο σημαντικές παραμέτρους. Πρώτον από την αδιαμφισβήτητη ανάγκη να κάνουμε περισσότερα πράγματα στην Ευρώπη για τις ενεργειακές διασυνδέσεις και την ευρυζωνικότητα. Δεύτερον, η σημερινή μας συζήτηση θέτει με έμμεσο τρόπο το πολύ σημαντικό ζήτημα του παρόντος και του μέλλοντος των γεωργικών δαπανών από τον κοινοτικό προϋπολογισμό.
<P>
Το θετικό μήνυμα φυσικά είναι ότι η Ευρώπη χρησιμοποιεί τον κοινοτικό προϋπολογισμό ως ένα εργαλείο κατά της κρίσης. Αυτό είναι θετικό και το κρατάμε. Τα πέντε δισεκατομμύρια δεν είναι πολλά, αλλά η συστημική μέθοδος να χρησιμοποιούμε δηλαδή τον κοινοτικό προϋπολογισμό ως εργαλείο μάχης σε νέα προβλήματα είναι σωστή και ακριβώς με τον ίδιο τρόπο την έκριναν και οι αρχηγοί κρατών και κυβερνήσεων στην πρόσφατη σύνοδο κορυφής όπου και επιβεβαίωσαν αυτούς τους προσανατολισμούς. Προσοχή όμως! Εάν αυτή η συστημική μέθοδος μας οδηγήσει σε έναν απλουστευτικό, συμπερασματικό συλλογισμό ότι πάντοτε η γεωργία θα έχει αδιάθετα κονδύλια για να πληρώνει τις νέες ανάγκες, και από αυτό συμπεράνουμε ότι ήδη η γεωργία έχει πολλά περισσότερα από όσα χρειάζεται -ενόψει των σημαντικών συζητήσεων για το μέλλον της γεωργίας μετά το 2013- αυτό θα ήταν μεγάλο στρατηγικό λάθος για την Ευρώπη. Δεν πρέπει δηλαδή να εκτιμήσει ότι χρειάζεται να πάμε "χαμηλότερα" στη γεωργία γιατί, όπως απέδειξε ο προϋπολογισμός, πριν το 2013 είχαμε πάντα λεφτά, τα οποία παίρναμε από εδώ για να τα κάνουμε Galileo, για να τα κάνουμε ενέργεια, για να τα κάνουμε ευρυζωνικότητα.
<P>
" γεωργία χρειάζεται πόρους και θα χρειάζεται πόρους και για μετά το 2013. Ταυτόχρονα πρέπει και στην Ευρωπαϊκή Ένωση να αποσαφηνίσουμε κάτι που είναι αυτονόητο: οι νέες προτεραιότητες θα απαιτούν πάντα καινούργιους πόρους.
<SPEAKER ID="048" NAME="Lutz Goepel" AFFILIATION="PPE-DE">
- (DE) Κυρία Πρόεδρε, κύριε Graefe zu Baringdorf, τα "στραγάλια" στα οποία αναφερθήκατε είχαν ως αποτέλεσμα, στο μικρό χωριό μου των 450 κατοίκων, να υπάρχει μεγάλη πρόοδος για τη γεφύρωση του ευρυζωνικού χάσματος. Πιστεύω ότι, το αργότερο σε τρεις με τέσσερις μήνες, θα είναι διαθέσιμο.
<P>
Κυρία Stavreva, σας ευχαριστώ πολύ για την έκθεσή σας. Είναι πολύ καλή.
<P>
Κυρίες και κύριοι, μπόρεσα να εργαστώ σε αυτό το ευγενές Σώμα για την ανάπτυξης της γεωργίας για 15 χρόνια, βοηθώντας στη διαμόρφωσή της, πέρα από το μέγεθος του αγροκτήματος και τη νομική μορφή του. Ήρθε η ώρα να κάνω κάτι άλλο. Θα ήθελα να ευχαριστήσω τους συναδέλφους Βουλευτές, τους υπαλλήλους, τον κύριο Piebalgs και ιδιαιτέρως εσάς κυρία Fischer Boel.
<SPEAKER ID="049" NAME="Atanas Paparizov" AFFILIATION="PSE">
(BG) Θα ήθελα καταρχάς να ευχαριστήσω τον εισηγητή, τον κύριο Maldeikis, και να τονίσω τη σημασία των προγραμμάτων που συνδέονται με την ενεργειακή ασφάλεια. Θα δημιουργήσουν τις κατάλληλες συνθήκες για μεγαλύτερη αλληλεγγύη μεταξύ των Κρατών Μελών μέσω της διαφοροποίησης των πηγών παροχής φυσικού αερίου και των ίδιων των προμηθευτών.
<P>
Θα ήθελα να αναφέρω ότι έπειτα από τις διαπραγματεύσεις, η χώρα μου, που επλήγη περισσότερο από την ενεργειακή κρίση στην αρχή του έτους, έλαβε ορισμένους πόρους και δημιουργήθηκαν συνδέσεις με τα συστήματα στην Ελλάδα και την Τουρκία. Οι πόροι που προορίζονται για τον Nabucco και η αντίστροφη παροχή φυσικού αερίου θα συμβάλλουν επίσης στην ασφάλεια της νοτιοανατολικής Ευρώπης.
<P>
Πιστεύω ότι αυτά τα μέτρα από την Επιτροπή και αυτές οι προτάσεις αποτελούν μόνο την αρχή δημιουργίας μιας πολιτικής ενεργειακής ασφάλειας. Αναμένω μια στρατηγική για τη βελτίωση της οδηγίας για την παροχή φυσικού αερίου, καθώς και την πρόταση ενός σχεδίου κοινής ενεργειακής πολιτικής στο άμεσο μέλλον.
<SPEAKER ID="050" NAME="Margarita Starkevičiūt" AFFILIATION="ALDE">
(LT) Θα ήθελα να αναφερθώ στις μακροοικονομικές επιπτώσεις αυτής της δέσμης μέτρων. Λέμε συχνά ότι πρέπει να επιλύσουμε τα προβλήματα των τραπεζών και να δώσουμε στις τράπεζες μεγαλύτερη ρευστότητα, περισσότερα κεφάλαια. Αυτή η δέσμη μέτρων είναι σημαντική καθώς δίνει ώθηση στη ρευστότητα της ενιαίας αγοράς μας. Καθώς το κεφάλαιο κυκλοφορεί μεταξύ των χωρών λόγω της κρίσης - μια φυσιολογική διαδικασία στην οικονομική ανάπτυξη - σε πολλές χώρες οι εταιρείες έχουν σταματήσει τη λειτουργία τους λόγω έλλειψης κεφαλαίων.
<P>
Αυτή η δέσμη μέτρων είναι αναγκαία όχι ως μια μορφή επιχορήγησης ή βοήθειας. Είναι αναγκαία για τη στήριξη της ενιαίας Ευρωπαϊκής αγοράς, της ολοκλήρωσης που οικοδομούσαμε για πολλά χρόνια.
<SPEAKER ID="051" NAME="Paul Rübig" AFFILIATION="PPE-DE">
- (DE) Κυρία Πρόεδρε, κυρίες και κύριοι, καταρχάς θα ήθελα να ευχαριστήσω την Επίτροπο Fischer Boel και τον Επίτροπο Piebalgs. Αυτό είναι ένα καλό σημάδι: η γεωργία και η ενέργεια δίπλα δίπλα, να συνεργάζονται. Το ίδιο ισχύει για τον κύριο Schierhuber και τον κύριο Karas, Μέλη του Κοινοβουλίου, που διακινδυνεύουν προκειμένου να μιλήσουν για τα μικρά και μεσαία αγροκτήματα. Αυτό είναι ένα καλό σημάδι. Αυτή η συζήτηση σχετικά με τα 5 δισεκατομμύρια ευρώ δείχνει ότι έχουμε τη σωστή ημερήσια διάταξη και ότι πρέπει να ενισχύσουμε την αγοραστική δύναμη στις αγροτικές περιοχές. Ιδιαίτερα σε μια περίοδο οικονομικής κρίσης, η πιο επείγουσα πρόκληση είναι να μη στέλνουμε τα χρήματα που χρειαζόμαστε για ενέργεια στους Ρώσους ολιγάρχες και τους μεγιστάνες του πετρελαίου, αλλά να τα κρατήσουμε στην Ευρώπη και να ενισχύσουμε τις αγροτικές περιοχές εδώ.
<P>
Θα ήθελα να εκφράσω τα συγχαρητήριά μου για την πρωτοβουλία αυτή και είμαι ιδιαίτερα ευτυχής που μπορούμε να την εγκρίνουμε σήμερα.
<SPEAKER ID="052" NAME="Silvia-Adriana Ţicău" AFFILIATION="PSE">
(RO) Θα ήθελα και εγώ να συγχαρώ τους εισηγητές. Αυτό το έγγραφο είναι σημαντικό καθώς η διασύνδεση των ενεργειακών υποδομών πρέπει να αποτελεί προτεραιότητα.
<P>
Ωστόσο, πιστεύω ότι πρέπει να γίνουν μεγαλύτερες επενδύσεις για τον εκσυγχρονισμό των υποδομών παραγωγής και μεταφοράς ηλεκτρικής ενέργειας. Το λέω αυτό, έχοντας κατά νου τη διακοπή ρεύματος πριν από μερικά χρόνια, που επηρέασε πολλά Ευρωπαϊκά κράτη. Πιστεύω ωστόσο, ότι πρέπει να διατεθεί ένα μεγαλύτερο χρηματικό ποσό για το πρόγραμμα Nabucco. Παρόλα αυτά, είναι καλό που αναγνωρίζεται για ακόμη μια φορά η σημασία αυτού του προγράμματος μέσω αυτού του εγγράφου.
<P>
Ως προς την ενεργειακή απόδοση των κτηρίων, σε σύγκριση με την ανακοίνωση της Επιτροπής τον Οκτώβριο με την οποία προορίζονταν 5 δισεκατομμύρια για αυτό τον τομέα, δεν αναφέρεται τίποτα σχετικά με πόρους σε αυτό το έγγραφο. Αυτή η διάταξη συνδέεται με τις "έξυπνες" πόλεις, αλλά οι πόροι θα μπορέσουν να χρησιμοποιηθούν μόνο εάν υπάρχουν αδιάθετοι πόροι. Πιστεύω ότι αυτή η κατάσταση είναι απαράδεκτη καθώς πρέπει να δημιουργηθούν θέσεις εργασίας και αυτός ο τομέας έχει μεγάλες δυνατότητες.
<SPEAKER ID="053" NAME="Andris Piebalgs">
Μέλος της Επιτροπής. - Κυρία Πρόεδρε, βλέπω ότι υπάρχει ευρεία στήριξη της πρότασής μας και πιστεύω ότι είναι πολύ σημαντικό να έχουμε κατά νου που βρισκόμασταν στην αρχή της θητείας αυτού του Κοινοβουλίου.
<P>
Έχουμε πάνω κάτω 27 εθνικές ενεργειακές πολιτικές και 27 αγορές σε διαφορετικά στάδια ελευθέρωσης. " συνεργασία μεταξύ των Κρατών Μελών στα ενεργειακά θέματα υπήρξε ιδιαίτερα περίπλοκη. Παρείχαμε τα πολύ σημαντικά κοινά μέτρα-οδηγούς, δηλαδή τη δέσμη μέτρων για την ενέργεια και τις κλιματικές αλλαγές και την ενδυνάμωση της Ευρωπαϊκής διάστασης της Ευρωπαϊκής εσωτερικής αγοράς ενέργειας. Το ζήτημα όμως της προέλευσης των χρημάτων υπήρχε πάντα και μέχρι στιγμής δεν έχουμε αφιερώσει σημαντικά χρηματικά ποσά για την ενέργεια. Λόγω της οικονομικής κρίσης, αντιμετωπίζουμε ξεκάθαρα καθυστερήσεις σε πολλά προγράμματα έντασης ενέργειας και κεφαλαίου. Επιπλέον, η κρίση με το φυσικό αέριο στην αρχή του έτους, μας υπενθύμισε πόσο ευάλωτη είναι η Ευρώπη ως προς τον ενεργειακό εφοδιασμό και πόσο κακή διασύνδεση έχουμε, δυσχεραίνοντας τη χρήση της κλίμακας και του πεδίου της Ευρωπαϊκής Ένωσης. " μερίδα του λέοντος αυτής της δέσμης μέτρων αφιερώνεται στην πράξη σε αυτή την πολυπόθητη διασύνδεση.
<P>
Ο κύριος Paparizov αναφέρθηκε στη Βουλγαρία. Εάν η Βουλγαρία είχε τρεις επιπλέον διασυνδέσεις, δε θα υπήρχαν τόσα προβλήματα στη Βουλγαρία, και δεν κοστίζει πολλά χρήματα. Το ερώτημα είναι γιατί δεν αναπτύχθηκε. Υπάρχουν πολλοί παράγοντες. " διασύνδεση δεν αναπτύσσεται απλά από ένα Κράτος Μέλος: χρειάζονται τουλάχιστον δύο για αυτό. Χρειάζονται επίσης εταιρείες για να ασχοληθούν με αυτό. Αυτή η δέσμη μέτρων παρέχει στην πράξη και πολιτικά μέτρα-οδηγούς. Τα Κράτη της Βαλτικής μίλησαν πολύ για συνεργασία και διασυνδέσεις με τη Σκανδιναβική αγορά αλλά, μέχρι το σχηματισμό αυτής της δέσμης μέτρων, δεν είχαμε φτάσει στο σημείο της πραγματικής ανάπτυξης στη διασύνδεση της Βαλτικής. Μια πρόσφατη συνάντηση των πρωθυπουργών της Βαλτικής και οι αποφάσεις που ελήφθησαν εκεί είναι πολύ σημαντικές για να μην αποτελούν πλέον οι χώρες τις Βαλτικής ενεργειακή νησίδα.
<P>
Πιστεύω ότι αυτή η δέσμη μέτρων παρέχει ακριβώς ότι αναζητεί το Κοινοβούλιο για να επιτύχει τρεις στόχους: ασφάλεια εφοδιασμού, βιωσιμότητα και Ευρωπαϊκή ανταγωνιστικότητα. Θα ζητούσα έτσι από τα Μέλη του Σώματος να στηρίξουν αυτή την πρόταση, καθώς είναι μια σημαντική αλλαγή στην Ευρωπαϊκή ενεργειακή πολιτική.
<SPEAKER ID="054" NAME="Mariann Fischer Boel">
Μέλος της Επιτροπής. - Κυρία Πρόεδρε, άκουσα προσεκτικά τις πολλές θετικές, εποικοδομητικές παρατηρήσεις στη σημερινή συζήτηση.
<P>
Καταρχάς, όπως ειπώθηκε από ορισμένους από εσάς, πρέπει να ξεκαθαρίσουμε ότι δε θα βρεθούμε αντιμέτωποι με μια κατάσταση στην οποία δε θα υπάρχει περιθώριο στον αγροτικό προϋπολογισμό. Έχουμε πλεόνασμα καθώς δεν υπήρξαν έκτακτες δαπάνες - είχαμε πολύ χαμηλό κόστος στην παρέμβαση και πολύ χαμηλό κόστος στις επιστροφές κατά την εξαγωγή - και μπορούμε έτσι να διαχειριστούμε τη συγκεκριμένη κατάσταση. Δε βρισκόμαστε όμως σε μια κατάσταση όπου δεν υπάρχει περιθώριο στον προϋπολογισμό, λόγω των αιτιών που ανέφερε ο κύριος Mulder. Εάν προκύψει κάποια ζωονόσος, μπορώ να σας εγγυηθώ ότι δε θα αντιμετωπίσουμε μια κατάσταση στην οποία δε θα υπάρχουν χρήματα ή αυτά θα είναι ανεπαρκή για να επιλύσουν αυτές τις καταστάσεις.
<P>
Είναι επίσης σημαντικό να τονίσουμε την αλληλεγγύη στην κατανομή των χρημάτων. Όταν εξετάζουμε την αγροτική ανάπτυξη, είναι προφανές ότι έχει υπάρξει αναδιανομή σύμφωνα με τα χρήματα που ήταν διαθέσιμα στον προϋπολογισμό για την αγροτική ανάπτυξη για τα διάφορα Κράτη Μέλη, κάτι που de facto δίνει ένα πλεονέκτημα στα νέα Κράτη Μέλη.
<P>
Είναι επίσης σημαντικό να δούμε αυτή τη χρηματική ενίσχυση ως μεμονωμένη. Στην αγροτική ανάπτυξη θα καλύψει απλά το κενό που έχουμε στο 2009 καθώς ο Διαγνωστικός Έλεγχος τίθεται σε ισχύ την 1η Ιανουαρίου 2010 και βρεθήκαμε έτσι σε μια κατάσταση όπου δεν είχαμε χρήματα για να ανταποκριθούμε στις νέες προκλήσεις. Αυτές οι προκλήσεις συμβαδίζουν με τις ιδέες του αγαπητού συναδέλφου κυρίου Piebalgs, για την ανανεώσιμη ενέργεια στις αγροτικές περιοχές, χρησιμοποιώντας νέες τεχνολογίες, χρησιμοποιώντας απόβλητα του γεωργικού τομέα για συμβολή στη μείωση των εκπομπών αερίων του θερμοκηπίου, των κλιματικών αλλαγών, του νερού, της βιοποικιλότητας και των προκλήσεων που αντιμετωπίζουμε στον τομέα των γαλακτοκομικών προϊόντων στην Ευρώπη.
<P>
Τέλος, συμφωνώ απολύτως ότι η ευρυζωνικότητα αποτελεί ένα πλεονέκτημα, όχι μόνο για τον αγροτικό τομέα αλλά για όλους. Ωστόσο, είναι πολύ σημαντικό να εξασφαλίσουμε πρόσβαση των αγροτικών περιοχών στο ευρυζωνικό δίκτυο για να ενθαρρύνουμε τις μικρές και μεσαίες εταιρείες και να διευκολύνουμε τους ανθρώπους να μετακινούνται και να συνεχίζουν να χρησιμοποιούν τους υπολογιστές τους, ίσως μία ή δύο ημέρες την εβδομάδα, για να διευθετήσουν μια δουλειά που μπορεί να έχουν στην πόλη. Συνεπώς, η ευρυζωνικότητα είναι ένα από τα ζητήματα που θα μας απασχολήσουν στο μέλλον.
<P>
Γενικά και συμπερασματικά, πιστεύω ότι έχει υπάρξει ευρεία στήριξη και ελπίζω ότι η επένδυση που θα κάνουμε σε αυτή την εφάπαξ πληρωμή, να αποδειχθεί χρήσιμη.
<SPEAKER ID="055" NAME="Petya Stavreva">
εισηγήτρια. - (BG) Θα ήθελα να σας ευχαριστήσω για τη θετική στάση σας, καθώς και για τις συστάσεις και τις απόψεις που εκφράσατε. Θα ήθελα επίσης να ευχαριστήσω την Επίτροπο Boel για τη θετική προσέγγισή της και για τη στήριξη που συνεχίζει να παρέχει στους αγρότες και τους κατοίκους των αγροτικών περιοχών. Θα ήθελα να απευθύνω ευχαριστίες ιδιαίτερα στον πρόεδρο της Επιτροπής Γεωργίας και Ανάπτυξης της Υπαίθρου, τον κύριο Parish, και το συντονιστή μας, τον κύριο Goepel, για τη στήριξη και την εμπιστοσύνη τους.
<P>
Σήμερα, συζητώντας το μέλλον της κοινής αγροτικής πολιτικής και τη δυνατότητα επαρκούς στήριξης, είναι πολύ σημαντικό για εμάς να πούμε ότι εκατοντάδες εκατομμύρια Ευρωπαίοι πολίτες ζουν σε αγροτικές περιοχές που καλύπτουν ένα μεγάλο ποσοστό της επικράτειας της Κοινότητας. Χρειάζονται στήριξη μέσω της αλληλεγγύης μας.
<P>
Χαίρομαι για το γεγονός ότι όλες οι εκθέσεις που συζητούμε τους τελευταίους μήνες εδώ στο Ευρωπαϊκό Κοινοβούλιο στο Στρασβούργο με κύριο θέμα τους την κοινή αγροτική πολιτική, κινούνται όλες στο ίδιο πνεύμα και έχουν την ίδια γενική στόχευση: ότι πρέπει να λάβουμε υπόψη και να αναγνωρίσουμε τις ανάγκες και τις ευκαιρίες για τους αγρότες και τους κατοίκους των αγροτικών περιοχών όλων των Κρατών Μελών.
<P>
Ως εκπρόσωπος της Βουλγαρίας, ένα από τα τελευταία Κράτη Μέλη που προσχώρησαν στην ΕΕ, πιστεύω ότι είναι σημαντικό για τα Ευρωπαϊκά θεσμικά όργανα, και ιδιαίτερα το Ευρωπαϊκό Κοινοβούλιο, να στείλουν στους κατοίκους της Κοινότητας ένα ισχυρό μήνυμα στήριξης για να δείξουν ότι είμαστε εδώ για να παρέχουμε βοήθεια στους δύσκολους καιρούς μιας οικονομικής κρίσης. Είναι σημαντικό τις παραμονές των Ευρωπαϊκών εκλογών για τα Ευρωπαϊκά θεσμικά όργανα, να δείξουν ότι είναι κοντά στους ανθρώπους και ότι επιθυμούν να τους βοηθήσουν στη δύσκολη περίοδο που διερχόμαστε.
<SPEAKER ID="056" NAME="Eugenijus Maldeikis">
εισηγητής. - (LT) Θα ήθελα να ευχαριστήσω όλους τους συναδέλφους μου για τη στήριξή τους. " συζήτηση αυτή αποκάλυψε ότι αυτή η δέσμη μέτρων είναι τεράστιας σημασίας και απλά δεν μπορούμε να ξεχάσουμε πόσο δύσκολο ήταν για την Επιτροπή η προετοιμασία της καθώς και να διασφαλίσει την έγκριση αυτής της συμφωνίας. Πιστεύω ότι πρέπει να εκτιμήσουμε το γεγονός ότι, σε πολύ σύντομο χρονικό διάστημα, τα Κράτη Μέλη μπόρεσαν να φτάσουν σε μια συμφωνία, και το έγγραφο αυτό βρίσκεται τώρα στο Κοινοβούλιο και θα τεθεί σε ψηφοφορία.
<P>
Πιστεύω ότι ήταν πολύ δύσκολο να επιτευχθεί μια γεωγραφική ισορροπία για τη χρηματοδότηση αυτών των προγραμμάτων και να αξιολογηθούν τα μέτρα ανάκαμψης (εννοώντας ποια θα είναι η επίπτωσή τους στις μακροοικονομικές διαδικασίες και τους μεμονωμένους τομείς), καθώς και να χρησιμοποιηθούν διάφοροι ενεργειακοί υποτομείς για χρηματοδότηση. Πιστεύω έτσι ότι η σύνθεση που τώρα έχουμε, θα μας δώσει ένα αποτέλεσμα, και ήμουν πολύ ευτυχής σήμερα που άκουσα τον Επίτροπο Piebalgs να αναφέρει ότι πριν το τέλος Μαΐου θα ανακοινωθούν προσκλήσεις υποβολής προσφορών. Αυτό δείχνει ότι αντιδρούμε με ένα επαρκώς στρατηγικό τρόπο, γνωρίζοντας την ευαισθησία του όλου ζητήματος.
<P>
Πιστεύω ότι αυτή η δέσμη μέτρων είναι επίσης πολύ σημαντική με την έννοια ότι οι επενδυτικές διαδικασίες στην Ευρωπαϊκή Ένωση επιβραδύνονται σημαντικά λόγω της οικονομικής κρίσης, και αυτή η δέσμη μέτρων θα αποτελέσει μια ώθηση και ένα μήνυμα προς τα Κράτη Μέλη και τις εταιρείες ενέργειας να συνεχίσουν τις επενδυτικές τους δράσεις, έτσι ώστε να μπορέσουν να επιτευχθούν οι στρατηγικοί ενεργειακοί μας στόχοι στην Ευρωπαϊκή Ένωση.
<P>
Ευχαριστώ για μια ακόμη φορά όλους για τη στήριξή σας και σας καλώ να ψηφίσετε και να στηρίξετε αυτή τη δέσμη μέτρων.
<SPEAKER ID="057" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σήμερα.
<P>

<SPEAKER ID="058" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Κυρία Πρόεδρε, με παραβλέψατε κατά τη διαδικασία εκτάκτων παρεμβάσεων. Αυτό είναι φυσικά δικαίωμά σας, αλλά θα ήθελα να κάνω μια προσωπική σύμφωνα με τους κανονισμούς.
<SPEAKER ID="059" NAME="Πρόεδρος">
Αυτό δεν είναι δυνατό κύριε Graefe zu Baringdorf, η συζήτηση έληξε. Γνωρίζετε πολύ καλά ότι στη διαδικασία εκτάκτων παρεμβάσεων είναι διαθέσιμα πέντε λεπτά και ότι έχουν προτεραιότητα τα Μέλη που δεν έχουν μιλήσει στη συζήτηση. Δεν μπορώ έτσι να σας δώσω το λόγο, η συζήτηση έληξε. Συγνώμη.
<P>

<P>
Γραπτές δηλώσεις (άρθρο 142 του Κανονισμού)
<SPEAKER ID="060" NAME="Adam Gierek  " LANGUAGE="PL">
Ο κανονισμός προβλέπει ένα πρόγραμμα αρωγής για την οικονομία της ΕΕ κατά τη διάρκεια της κρίσης. " εκχώρηση αυτής της αρωγής σε προγράμματα ενέργειας θα οδηγήσει σε ανάκαμψη της οικονομίας, αυξημένη ασφάλεια του ενεργειακού εφοδιασμού και μείωση των εκομπών αερίων του θερμοκηπίου. Τουλάχιστον, αυτό εκτιμάται ότι θα γίνει.
<P>
Για αυτό το σκοπό, έχει εκχωρηθεί ένα ποσό 3.5 δισεκατομμυρίων ευρώ.
<P>
Θα συμβάλλει αυτό το πρόγραμμα να ξεπεραστεί η κρίση; Αμφιβάλλω. Δε θα δημιουργηθούν πολλές θέσεις εργασίας άμεσα με αυτά τα χρήματα. Χρειάζεται χρόνος για να προετοιμαστεί το κάθε πρόγραμμα, οπότε η οικονομική κατάσταση θα βελτιωθεί αφού περάσει ένα ορισμένο χρονικό διάστημα. Τα προγράμματα διαφέρουν ως προς τη σημασία τους. Τα πιο σημαντικά είναι αυτά που αφορούν ενεργειακές συνδέσεις μεταξύ δικτύων. Αυτό θα ενισχύσει τη συνοχή εντός της ΕΕ.
<P>
Ωστόσο, κατά τη γνώμη μου, τα προγράμματα πρέπει να περιλαμβάνουν ενεργειακές συνδέσεις μεταξύ Πολωνίας και Γερμανίας.
<P>
Στον τομέα της τεχνολογίας δέσμευσης και αποθήκευσης διοξειδίου του άνθρακα, τα κριτήρια επιλεξιμότητας είναι πολύ υψηλά, και υπάρχει η πεποίθηση ότι αυτή η τεχνολογία έχει ήδη αναπτυχθεί σε αυτή την κλίμακα, παρόλο που στην πράξη, δεν έχει γίνει κάτι τέτοιο.
<P>
" αδιαφορία με την οποία η Επιτροπή σπαταλά τα Κοινοτικά χρήματα είναι ανησυχητική, και πιστεύω ότι είναι το αποτέλεσμα τόσο λανθασμένης κρίσης όσο και του δόγματος πίσω από αυτή την προσέγγιση. Σίγουρα τα πεταμένα λεφτά, εννοώ λεφτά που δίνονται για εγκαταστάσεις δέσμευσης και αποθήκευσης διοξειδίου του άνθρακα, θα είχαν συμβάλλει περισσότερο στην αντιμετώπιση της κρίσης εάν είχαν χρησιμοποιηθεί για ανακαινίσεις και μονώσεις, σε μεγάλη κλίμακα, κτηρίων, ή για την κατασκευή εκατοντάδων σταθμών βιοαερίου. Το περιβάλλον θα είχε επωφεληθεί και από αυτά.
<SPEAKER ID="061" NAME="Zbigniew Krzysztof Kuźmiuk  " LANGUAGE="PL">
Θα ήθελα να επιστήσω την προσοχή σε τρία ζητήματα στη συζήτηση για την έκθεση επί της δημοσιονομικής πειθαρχίας και της χρηστής δημοσιονομικής διαχείρισης όσον αφορά το πολυετές δημοσιονομικό πλαίσιο (2007-2013).
<P>
1. Πρέπει να στηρίξουμε την εκχώρηση 5 δισεκατομμυρίων ευρώ για τη χρηματοδότηση ενεργειακών προγραμμάτων το 2009 και 2010 και για τη χρηματοδότηση της ανάπτυξης των υποδομών για το Διαδίκτυο στις αγροτικές περιοχές. Πρέπει να εκχωρήσουμε 3.5 δισεκατομμύρια ευρώ στο ενεργειακό δίκτυο και 1.5 δισεκατομμύριο ευρώ στις υποδομές για το Διαδίκτυο στις αγροτικές περιοχές.
<P>
2. Έχοντας δώσει τη στήριξή μου, θα ήθελα να εκφράσω την ανησυχία μου για το γεγονός οτι η πηγή αυτών των επιπλέον χρημάτων βρίσκεται στον τομέα 2, δηλαδή στην κοινή αγροτική πολιτική, όπου τα ανώτατα όρια που προβλέπονται για τις δημοσιονομικές προοπτικές της περιόδου 2007-2013 θα μειωθούν κατά 3.5 δισεκατομμύρια ευρώ το 2009 και 2.5 δισεκατομμύρια ευρώ το 2010. Αυτό είναι ιδιαίτερα ανησυχητικό, όταν απειλείται η επισιτιστική ασφάλεια της Ευρωπαϊκής Ένωσης.
<P>
3. Πρέπει επίσης να εκφράσω την ανησυχία μου για το γεγονός ότι αυτού του είδους η ριζική αλλαγή στις δημοσιονομικές προοπτικές για την περίοδο 2007-2013 συντελείται δύο μήνες πριν τη λήξη της κοινοβουλευτικής περιόδου, με μεγάλη βιασύνη και χωρίς δυνατότητα αντικειμενικής συζήτησης για το ζήτημα αυτό.
<SPEAKER ID="062" NAME="James Nicholson  " AFFILIATION="PPE-DE">
γραπτώς. - Ως μέρος του Ευρωπαϊκού Σχεδίου για την Ανάκαμψη της Οικονομίας, θα διατεθεί ένα επιπλέον €1 δισεκατομμύριο για την ανάπτυξη των υποδομών του ευρυζωνικού διαδικτύου στις αγροτικές περιοχές μέσω του Ευρωπαϊκού Γεωργικού Ταμείου Αγροτικής Ανάπτυξης.
<P>
Καθώς ενδιαφέρομαι προσωπικά για αγροτικά και περιφερειακά ζητήματα, χαιρετίζω ένθερμα την πρωτοβουλία αυτή. Σε πολλά Κράτη Μέλη, συμπεριλαμβανομένου και του δικού μου, οι αγρότες και οι κάτοικοι της υπαίθρου δεν απολαμβάνουν τα ίδια επίπεδα πρόσβασης στο διαδίκτυο, θέτοντάς τους σε ξεκάθαρο μειονέκτημα σε σύγκριση με όσους ζουν σε μεγάλες ή μικρές πόλεις.
<P>
Πρέπει να έχουμε κατά νου ότι αυτή η πρωτοβουλία αποτελεί μέρος μιας δέσμης μέτρων που στοχεύει στην παροχή κινήτρων στις Ευρωπαϊκές οικονομίες που αντιμετωπίζουν προβλήματα. Σε αυτό το πλαίσιο, ελπίζω ότι η αναβαθμισμένη ευρυζωνική πρόσβαση θα βοηθήσει στην παροχή κινήτρων σε μικρές και μεσαίες επιχειρήσεις στις αγροτικές περιοχές.
<SPEAKER ID="063" NAME="Sirpa Pietikäinen  " AFFILIATION="PPE-DE">
γραπτώς. - (FI) Είναι εξαιρετικό το ότι η δέσμη μέτρων των πέντε δισεκατομμυρίων που είχε υποσχεθεί η Επιτροπή όταν ξεκίνησε η οικονομική κρίση, επιτέλους εγκρίθηκε. Υπήρχε μεγάλη ανάγκη για ρευστό, και πιστεύω ότι οι επιλεγμένες προτεραιότητες της Επιτροπής για ενεργειακή και περιφερειακή στήριξη, κάτι που σημαίνει ιδιαίτερα την ανάπτυξη ευρυζωνικών δικτύων, αξίζουν τον κόπο. Τα 100 εκατομμύρια που χορηγήθηκαν για το πρόγραμμα υποθαλάσσιων καλωδίων Estlink 2 θα έχουν μια σημαντική επίδραση στη Φιλανδία. Είναι εξαιρετικό το γεγονός ότι το πρόγραμμα Estlink παρέμεινε στη λίστα, με το ίδιο ποσό, από τη πρώτη στιγμή που η Επιτροπή διατύπωσε την πρότασή της.
<P>
Οι προτεραιότητες για τη δέσμη μέτρων ενεργειακής ανάκαμψης ωστόσο, είναι πράγματι πολύ ενοχλητικές - το γεγονός ότι η αρχική ιδέα της Επιτροπής απλά και μόνο για στήριξη προγραμμάτων γραμμών μεταφοράς ενέργειας, δέσμευσης και αποθήκευσης διοξειδίου του άνθρακα (CCS), και αιολικής ενέργειας ανοικτής θάλασσας δεν έχει αλλάξει καθόλου στην πορεία. Οι γραμμές μεταφοράς ενέργειας και η αιολική ενέργεια ανοικτής θάλασσας δικαιούνταν φυσικά την επιπλέον χρηματοδότηση. " παράλογη έμφαση όμως στη δέσμευση και αποθήκευση διοξειδίου του άνθρακα, είναι ακατανόητη, κυρίως καθώς είναι πιθανό να λάβει σημαντική χρηματοδότηση από τα έσοδα της εμπορίας δικαιωμάτων εκπομπών.
<P>
Και άλλα προγράμματα ανανεώσιμων πηγών ενέργειας θα έπρεπε να είχαν τις ίδιες ευκαιρίες αίτησης για τα επιπλέον κεφάλαια για την ανάκαμψη, πέραν αυτών που αφορούν την αιολική ενέργεια. Αντί για την επένδυση στην τεχνολογία CCS, που είναι ένα αβέβαιο εγχείρημα, πρέπει να δοθεί έμφαση στις ανανεώσιμες πηγές ενέργειας. Τα διάφορα προγράμματα ηλιακής ενέργειας ιδιαίτερα, δικαιούνταν να λάβουν χρηματοδότηση.
<P>
Υπήρξε μια δήλωση στη δέσμη μέτρων που πρότεινε τα αδιάθετα κεφάλαια να μεταφερθούν σε προγράμματα για την προώθηση της ενεργειακής απόδοσης και των ανανεώσιμων πηγών ενέργειας. Στα αρχικά σχέδια της Επιτροπής, θα είχαν διατεθεί κεφάλαια για την ενεργειακή απόδοση, αντί να χρησιμοποιούνται τα ψίχουλα που έμειναν για αυτό το σκοπό. Είναι επίσης πολύ ατυχές το γεγονός ότι η συνιστώσα που αρχικά σχεδιαζόταν για τις "έξυπνες πόλεις", τελικά αποκλείστηκε από τη δέσμη μέτρων για την ανάκαμψη.
<SPEAKER ID="064" NAME="Czesław Adam Siekierski  " LANGUAGE="PL">
Κυρία Πρόεδρε, το Eυρωπαϊκό σχέδιο για την ανάκαμψη της οικονομίας, που είναι επίσης γνωστό ως η δέσμη μέτρων των 5 δισεκατομμυρίων, συνδέεται με την ανάπτυξη των αγροτικών περιοχών της ΕΕ. Θα διαθέσουμε ένα επιπλέον ποσό άνω του 1 δισεκατομμυρίου ευρώ για τη βελτίωση της πρόσβασης στο Διαδίκτυο στις αγροτικές περιοχές και για τις νέες προκλήσεις που ορίζονται στην αναθεώρηση της κοινής αγροτικής πολιτικής. Είναι κρίμα που τα διαθέσιμα χρήματα μειώθηκαν σε ένα βαθμό, αλλά τώρα το πιο σημαντικό ζήτημα είναι η ολοκλήρωση του συνόλου της νομοθετικής διαδικασίας όσο το δυνατόν πιο γρήγορα. Μέσω αυτού θα μειωθεί η δυσαναλογία που υπάρχει μεταξύ αστικών και αγροτικών περιοχών στην ανάπτυξη των υποδομών του ευρυζωνικού Διαδικτύου και των υπηρεσιών που σχετίζονται με τις νέες τεχνολογίες. Το Διαδίκτυο είναι όχι μόνο ένα είδος παράθυρου προς τον κόσμο και εργαλείο ανταλλαγής απόψεων και απόκτησης γνώσης, αλλά είναι επίσης ένα μέσο διευκόλυνσης πολλών διοικητικών ζητημάτων.
<P>
Αποδεχόμενη αυτή τη δέσμη μέτρων, η ΕΕ θα στείλει ένα θετικό μήνυμα στις αγροτικές κοινωνίες μας. " γεωργία διαδραματίζει ένα σημαντικό ρόλο στις αγροτικές περιοχές, αλλά υπάρχουν και πολλά είδη μικρών επιχειρήσεων στις αγροτικές περιοχές, όπως μαγαζιά, εργαστήρια και αποθήκες. Πιστεύω ότι η ανάπτυξη του Διαδικτύου θα συμβάλλει στην ανάπτυξη της εκπαίδευσης και των μικρών επιχειρήσεων, συμπεριλαμβανομένων των τουριστικών υπηρεσιών, σε αυτές τις περιοχές. Θα μπορέσει επίσης να βοηθήσει στην απόκτηση επιπλέον εισοδήματος, ειδικά σε μικρές, οικογενειακές εκμεταλλεύσεις.
<SPEAKER ID="065" NAME="Vladimir Urutchev  " AFFILIATION="PPE-DE">
γραπτώς. - (BG) Κυρίες και κύριοι, η επιλογή της χρονικής στιγμής για το Ευρωπαϊκό πρόγραμμα στήριξης της οικονομικής ανάκαμψης, συμπεριλαμβανομένης της επένδυσης σχεδόν 4 δισεκατομμυρίων ευρώ σε ενεργειακά προγράμματα, είναι ιδανική και θα έχει τουλάχιστον μια διπλή θετική επίδραση: την προώθηση της ανάκαμψης σημαντικών τομέων της οικονομίας και την επίλυση ζωτικών ενεργειακών προβλημάτων.
<P>
" πρόσφατη κρίση με το φυσικό άεριο έδειξε αναμφισβήτητα ότι η ασφάλεια του ενεργειακού εφοδιασμού εξαρτάται άμεσα από τη διασύνδεση των ενεργειακών υποδομών μεταξύ των Κρατών Μελών, χωρίς την οποία δεν μπορεί να υπάρξει βοήθεια στις πληγείσες χώρες. Χωρίς τη δημιουργία καλών συνδέσεων μεταξύ των συστημάτων στις αντίστοιχες χώρες, δεν είναι δυνατό να δημιουργηθεί μια ενιαία αγορά ενέργειας ή να εφαρμοσθεί η αρχή της αλληλεγγύης στην ΕΕ.
<P>
" οικονομική κρίση απαιτεί γρήγορες λύσεις. Για αυτό το λόγο στηρίζω το προτεινόμενο πρόγραμμα, αν και γνωρίζω ότι ο τρόπος επιλογής των προγραμμάτων και διανομής των πόρων δεν είναι πολύ δίκαιος.
<P>
Θα ήθελα να υπογραμμίσω τη στήριξη για τον αγωγό φυσικού αερίου Nabucco, καθώς ήρθε η ώρα η ΕΕ να αφιερώσει μεγαλύτερη προσπάθεια στο πρόγραμμα αυτό εάν δεν επιθυμούμε να χάσουμε την ευκαιρία χρησιμοποίησης του φυσικού αερίου της Κασπίας Θάλασσας για διαφοροποίηση των πηγών. Καλώ την Επιτροπή να παρέμβει πιο ενεργά για την επίτευξη πραγματικών αποτελεσμάτων και προόδου στο πρόγραμμα Nabucco όσο το δυνατόν συντομότερα.
<P>
Σας ευχαριστώ για την προσοχή σας.

<CHAPTER ID="015">
Αιτιολογήσεις ψήφου
<SPEAKER ID="129" NAME="David Martin " AFFILIATION="PSE">
γραπτώς. (EN) Ψήφισα υπέρ του διορισμού της κ. Meglena Kuneva, της βουλγάρας υποψήφιας Επιτρόπου. Εντούτοις, ενώ δεν έχω κανένα πρόβλημα προσωπικά με την ίδια ή με τον διορισμό Βούλγαρου Επιτρόπου, έχω σοβαρές επιφυλάξεις για το κατά πόσον υπάρχουν αρκετές αρμοδιότητες για 27 επιτρόπους. Ανυπομονώ για μια αλλαγή της Συνθήκης που θα μειώνει σημαντικά τον αριθμό των Επιτρόπων.
<SPEAKER ID="430" NAME="Alyn Smith " AFFILIATION="Verts/ALE">
γραπτώς. (EN) Κύριε Πρόεδρε, το κόμμα μου είναι ένθερμος υποστηρικτής της συνεχιζόμενης διεύρυνσης της Ένωσης, και ανυπομονούμε για την προσχώρηση των βουλγάρων και ρουμάνων συναδέλφων μας. Δώσαμε ιδιαίτερη προσοχή στη διαδικασία επικύρωσης των δύο νέων Επιτρόπων μας, και είμαστε ικανοποιημένοι που και οι δύο αποτελούν ευπρόσδεκτες προσθήκες στο Σώμα. Με χαρά στηρίζω τον διορισμό της κ. Kuneva σήμερα.
<SPEAKER ID="131" NAME="David Martin " AFFILIATION="PSE">
γραπτώς. (EN) Ψήφισα υπέρ του διορισμού του κ. Leonard Orban ως ρουμάνου Επιτρόπου. Εντούτοις, εκφράζω τη βαθύτατη λύπη μου για το γεγονός ότι η Συνθήκη της Νίκαιας καθιστά απαραίτητη την ύπαρξη ενός Επιτρόπου ανά κράτος μέλος. Απλώς δεν πιστεύω ότι υπάρχουν αρκετές σοβαρές αρμοδιότητες για 27 Επιτρόπους και ανυπομονώ για μια μεταρρύθμιση της Συνθήκης σύμφωνα με το σχέδιο Συντάγματος η οποία θα μειώνει σημαντικά τον αριθμό των Επιτρόπων.
<SPEAKER ID="431" NAME="Alyn Smith " AFFILIATION="Verts/ALE">
γραπτώς. (EN) Κύριε Πρόεδρε, το κόμμα μου είναι ένθερμος υποστηρικτής της συνεχιζόμενης διεύρυνσης της Ένωσης, και ανυπομονούμε για την προσχώρηση των βουλγάρων και ρουμάνων συναδέλφων μας. Δώσαμε ιδιαίτερη προσοχή στη διαδικασία επικύρωσης των δύο νέων Επιτρόπων μας, και είμαστε ικανοποιημένοι που και οι δύο αποτελούν ευπρόσδεκτες προσθήκες στο Σώμα. Με χαρά στηρίζω τον διορισμό του κ. Orban σήμερα.
<SPEAKER ID="133" NAME="David Martin " AFFILIATION="PSE">
γραπτώς. (EN) Χαιρετίζω τον διορισμό του βούλγαρου μέλους του Ελεγκτικού Συνεδρίου και χαίρομαι που αυτός αποδείχτηκε αδιαφιλονίκητος υπό το φως άλλων δυσκολιών.
<SPEAKER ID="135" NAME="David Martin " AFFILIATION="PSE">
γραπτώς. (EN) Ψήφισα υπέρ του κ. Ispir παρά τους ισχυρισμούς για διαφθορά που εμπλέκουν τον κ. Ispir και που διατυπώθηκαν στα ρουμανικά μέσα ενημέρωσης. " Επιτροπή Ελέγχου των Προϋπολογισμών δεν μπόρεσε να βρει στοιχεία τα οποία να στηρίζουν αυτούς τους ισχυρισμούς στην ακρόασή της. Ο κ. Ispir αρνήθηκε επίσης σθεναρά οιαδήποτε παρανομία. Βάσει των διαθέσιμων στοιχείων οι ισχυρισμοί εναντίον του φαίνεται ότι είναι πολιτικά υποκινούμενοι. Ωστόσο, εάν ανακύψει οποιοδήποτε στοιχείο παρανομίας θα αναμένω από τον κ. Ispir να παραιτηθεί από το Ελεγκτικό Συνέδριο.
<SPEAKER ID="137" NAME="Andreas Mölzer" AFFILIATION="NI">
(DE) Κύριε Πρόεδρε, για να περιοριστούν τα σκάνδαλα με το κρέας και η χρησιμοποίηση της γονιδιακής τεχνολογίας από την πίσω πόρτα, πρέπει να πούμε ανοιχτά στους καταναλωτές ποια ακριβώς είναι η κατάσταση. Όμως είναι απαράδεκτο να επιβάλλουμε στους δικούς μας αγρότες και παραγωγούς αυστηρές διατάξεις ως προς τα τρόφιμα που, ωστόσο, παρακάμπτονται τακτικά στις εισαγωγές από τρίτες χώρες. Κατά τη γνώμη μου, η κατάσταση αυτή είναι άδικη για τους αγρότες μας, είναι αντιπαραγωγική για την προστασία των καταναλωτών και επομένως πρέπει να διορθωθεί άμεσα. Γι' αυτό καταψήφισα την έκθεση Thyssen.
<SPEAKER ID="138" NAME="Hélène Goudin και Nils Lundgren " AFFILIATION="IND/DEM">
γραπτώς. (SV) " Λίστα του Ιουνίου θεωρεί ζωτικής σημασίας την ύπαρξη δέουσας προστασίας των καταναλωτών στο εσωτερικό της ΕΕ. Εντούτοις, η χρηματοδότηση των απαραίτητων μέτρων αποτελεί πρωτίστως εθνικό ζήτημα. Δεν πιστεύουμε, συνεπώς, ότι υπάρχει οιαδήποτε δικαιολογία για τη γραμμή του προϋπολογισμού ύψους 156,8 εκατομμυρίων ευρώ βάσει του παρόντος προγράμματος πολιτικής για τους καταναλωτές.
<P>
Είμαστε επίσης άκρως επικριτικοί όσον αφορά την πρόταση οικονομικής στήριξης της ανάπτυξης μαθημάτων μεταπτυχιακού τίτλου σε καταναλωτικά θέματα, στο πλαίσιο μιας ολοκληρωμένης ευρωπαϊκής εξέτασης. Δεν εναπόκειται, ασφαλώς στα ευρωπαϊκά θεσμικά όργανα ούτε να καθορίσουν τον τύπο των εκπαιδευτικών μαθημάτων που πρέπει να θεσπιστούν στα κράτη μέλη ούτε να τα χρηματοδοτήσουν. Θα έπρεπε, κατά συνέπεια, να ψηφίσουμε κατά της παρούσας έκθεσης.
<SPEAKER ID="139" NAME="Mary Lou McDonald " AFFILIATION="GUE/NGL">
γραπτώς. (EN) Οι ιρλανδοί καταναλωτές γνωρίζουν πάρα πολύ καλά την πραγματικότητα η οποία είναι "Ληστέψτε την Ιρλανδία". Το συνεχώς αυξανόμενο κόστος βασικών υπηρεσιών όπως το φυσικό αέριο και ο ηλεκτρισμός, ή οι εξωφρενικές χρεώσεις της κινητής τηλεφωνίας και της περιαγωγής συνεχίζουν να πλήττουν σφοδρά τους ιρλανδούς καταναλωτές. Φυσικά αυτοί που ζουν ή κινδυνεύουν να ζήσουν σε συνθήκες ένδειας πλήττονται σφοδρότερα.
<P>
Προκειμένου να αντιμετωπιστεί αυτή η απαράδεκτη κατάσταση, η κυβέρνηση πρέπει να προβεί σε αυστηρότερη ρύθμιση και χρηματοδότηση των σχετικών υπηρεσιών προστασίας των καταναλωτών.
<P>
Σε αυτό το πλαίσιο χαιρετίζω τη σημερινή έκθεση της βουλευτού του ΕΚ κ. Marianne Thyssen. Ο στόχος της έκθεσης είναι να ξεκινήσει ένα πρόγραμμα δράσης στον τομέα της προστασίας των καταναλωτών για την περίοδο 2007-2013. Το πρόγραμμα αποσκοπεί στη συμπλήρωση, υποστήριξη και παρακολούθηση των πολιτικών των κρατών μελών και τη συμβολή στην προστασία της υγείας, της ασφάλειας και των οικονομικών και νομικών συμφερόντων των καταναλωτών. Το πρόγραμμα θα επιχειρήσει επίσης να προάγει τα δικαιώματα των καταναλωτών στην ενημέρωση, την εκπαίδευση και την οργάνωσή τους για τη διαφύλαξη των συμφερόντων τους.
<P>
Κατά την άποψη του Sinn Fein η ιρλανδική κυβέρνηση πρέπει να ηγηθεί της ενίσχυσης των δικαιωμάτων και της προστασίας των καταναλωτών. Εντούτοις, υπάρχει σαφώς ένας ρόλος για την ΕΕ, να συνδράμει τις υπηρεσίες των κρατών μελών στην ανταλλαγή μοντέλων βέλτιστων πρακτικών και στη διασφάλιση ενός επιπέδου συνέπειας σε ολόκληρη την Ευρωπαϊκή Ένωση.
<SPEAKER ID="140" NAME="Bernadette Vergnaud " AFFILIATION="PSE">
γραπτώς. - (FR) Το κοινοτικό πρόγραμμα δράσης στον τομέα της προστασίας των καταναλωτών για την περίοδο 2007-2013 στοχεύει στη συμπλήρωση, στήριξη και παρακολούθηση των πολιτικών των κρατών μελών.
<P>
Θα συμβάλει στην προστασία της υγείας, της ασφάλειας, και των οικονομικών και νομικών συμφερόντων των καταναλωτών, καθώς και στην προώθηση του δικαιώματός τους στην ενημέρωση, την εκπαίδευση και την οργάνωση για την προάσπιση των συμφερόντων τους. Οι δράσεις θα συμβάλουν στην εξασφάλιση για όλους τους καταναλωτές της Ένωσης ενός υψηλού επιπέδου προστασίας και στη διασφάλιση της αποτελεσματικής εφαρμογής των κανόνων προστασίας των καταναλωτών.
<P>
Παράλληλα, χαίρομαι που αυτό το πρόγραμμα διαχωρίστηκε σε δύο σκέλη, προβαίνοντας έτσι σε διάκριση μεταξύ της υγείας και της προστασίας των καταναλωτών.
<P>
Έστω και αν λυπούμαι που η Επιτροπή μείωσε το χρηματοδοτικό κονδύλι από 233,46 εκατομμύρια ευρώ -σε πρώτη ανάγνωση- στα 156,8 εκατομμύρια ευρώ και που ο αριθμός δράσεων στον τομέα της πολιτικής των καταναλωτών αναθεωρήθηκε και μειώθηκε από είκοσι σε έντεκα, υπερψήφισα την έκθεση της κ. Thyssen, ούτως ώστε οι οργανώσεις των καταναλωτών να μπορέσουν να επωφεληθούν από αυτό το πρόγραμμα προς το συμφέρον των ευρωπαίων συμπολιτών μας.
<SPEAKER ID="142" NAME="Carlos Coelho " AFFILIATION="PPE-DE">
γραπτώς. (PT) Ο παρών κανονισμός περιγράφει λεπτομερώς πώς να αντιμετωπίσουμε και να καταπολεμήσουμε ασθένειες όπως η ΣΕΒ και η τρομώδης νόσος, που προσβάλλει τα μηρυκαστικά στο σύνολό τους.
<P>
Πρώτον, ο αριθμός των κατηγοριών κινδύνου μόλυνσης από ΣΕΒ μειώνεται από πέντε σε τρεις, σύμφωνα με τις συστάσεις του Παγκόσμιου Οργανισμού για την Υγεία των Ζώων.
<P>
Ο κανονισμός απαγορεύει τη χρήση ζωικών πρωτεϊνών στη σίτιση των μηρυκαστικών, αλλά ορίζει την ποσότητα έως την οποία η προσθήκη των εν λόγω πρωτεϊνών θεωρείται αμελητέα.
<P>
" έκθεση ζητεί επίσης την αναθεώρηση των κανόνων για τη χρήση μηχανικά επεξεργασμένου κρέατος για κατανάλωση από τον άνθρωπο και ορίζει νέους κανόνες για την παροχή καλύτερης πληροφόρησης στους καταναλωτές.
<P>
Προκειμένου να αποτραπεί η μαζική, γενικευμένη σφαγή και πρόκληση απωλειών για τον παραγωγό, η έκθεση καθορίζει επίσης τη χρήση των ζώων έως το τέλος της αναπαραγωγικής τους ζωής. Αυτό θα παρακολουθείται ασφαλώς πολύ αυστηρά δεδομένου ότι δεν υπάρχουν επιστημονικά στοιχεία τα οποία επιβεβαιώνουν ότι η ΣΕΒ μεταδίδεται μέσω του γάλατος ή από τα βοοειδή στα νεογνά τους.
<P>
Πρέπει να διεξαχθούν σε εκούσια βάση προγράμματα πρόληψης για μεταδοτικές σπογγώδεις εγκεφαλοπάθειες, και πρέπει να διενεργείται τακτική αξιολόγηση των επιστημονικών αποτελεσμάτων των εν λόγω προγραμμάτων.
<P>
Οι πορτογάλοι σοσιαλοδημοκράτες βουλευτές του ΕΚ στηρίζουν συνεπώς την έκθεση Roth-Berendt.
<SPEAKER ID="433" NAME="Duarte Freitas " AFFILIATION="PPE-DE">
γραπτώς. (PT) " παρούσα πρόταση, η οποία υποβλήθηκε σε δεύτερη ανάγνωση, διαφέρει από την ισχύουσα νομοθεσία σε τρεις καίριους τομείς.
<P>
Ένας σκοπός της πρότασης είναι η ετήσια αντί της μηνιαίας υποβολής δεδομένων. Σύμφωνα με τις πρόσφατες μελέτες, τα μηνιαία δεδομένα που διαβιβάζονται έως έξι μήνες αργότερα από το γεγονός είναι περιορισμένης χρησιμότητας στην καθημερινή διαχείριση της αγοράς, όπου η επεξεργασία ετήσιων δεδομένων μπορεί να είναι χρήσιμη για μεσομακροπρόθεσμες μελέτες αγοράς και μπορεί να συντελέσει στη μείωση του φόρτου εργασίας των εθνικών αρχών όσον αφορά τη διαβίβαση δεδομένων.
<P>
Σύμφωνα με την πρόταση, οι υποβολές δεδομένων θα ζητούνται ανά σημαία (ή την ιθαγένεια) των πλοίων που είναι υπεύθυνα για τις εκφορτώσεις. Αυτή η απαίτηση, σε αντίθεση με τις τρέχουσες υποβολές ανά ευρύτερες ομάδες της ΕΕ, ΕΖΕΣ και άλλων σκαφών θα δώσει τη δυνατότητα λεπτομερέστερης ανάλυσης των δεδομένων και εντούτοις δεν θα αυξήσει σημαντικά τον φόρτο εργασίας των εθνικών αρχών που συλλέγουν ήδη δεδομένα σε αυτό το επίπεδο λεπτομέρειας.
<P>
Τέλος, η παρούσα πρόταση κανονισμού παρέχει μια περισσότερο ευέλικτη προσέγγιση, καθιστώντας δυνατή τη χρήση δειγματοληπτικών τεχνικών για την εκτίμηση συνολικών εκφορτώσεων. Οι εθνικές αρχές δύνανται, στον δέοντα βαθμό, να χρησιμοποιήσουν δειγματοληπτικές μεθόδους για λόγους συλλογής δεδομένων, υπό την προϋπόθεση ότι δικαιολογούν τη χρήση τους και αναλύουν την ποιότητα των προκυπτόντων δεδομένων μέσω μιας μεθοδολογικής έκθεσης ...
<P>
(" αιτιολόγηση ψήφου συντομεύθηκε σύμφωνα με το άρθρο 163, παράγραφος 1 του Κανονισμού)
<SPEAKER ID="144" NAME="Luís Queiró " AFFILIATION="PPE-DE">
γραπτώς. (PT) Οι νέες τεχνολογίες πληροφοριών και επικοινωνιών έχουν εγείρει συναφή ζητήματα σχετικά με την προστασία των ανηλίκων και της ανθρώπινης αξιοπρέπειας, δεδομένου του όγκου παράνομου, επιβλαβούς και ανεπιθύμητου περιεχομένου που μπορεί να εντοπιστεί στο Διαδίκτυο. Φαίνεται ότι υπάρχει η επιθυμία κανονιστικής ρύθμισης όσον αφορά το θέμα που έχει ανακύψει σχετικά με τις τεχνικές και νομικές δυσκολίες.
<P>
Είναι αναμφίβολα απαραίτητη η λήψη μέτρων για την προστασία των ανηλίκων και της ανθρώπινης αξιοπρέπειας. Είναι συνεπώς απαραίτητο να ανακαλύψουμε περισσότερα για τις νέες αυτές τεχνολογίες και να τις αξιολογήσουμε και όχι να υποβαθμίσουμε τη σημασία της προόδου που έχουν επιφέρει στις κοινωνίες μας, τις επιπτώσεις που, κατά κύριο λόγο, έχουν αποβεί επωφελείς για την ποιότητα ζωής των φτωχότερων καθώς και των πλουσιότερων τμημάτων της κοινωνίας. " καθολική πρόσβαση στην πληροφόρηση παρέχει στους φτωχότερους ταχύτερη πρόσβαση σε λύσεις στα καθημερινά προβλήματα.
<P>
Συνεπώς, όσον αφορά την προστασία των ανηλίκων, οι συστάσεις που προτείνονται εδώ αποτελούν κατ' εξοχήν εύλογα κριτήρια, που πρέπει να διαδώσουμε στις κοινωνίες μας αυξάνοντας την ευαισθητοποίηση μεταξύ των γονέων και των εκπαιδευτικών και μεριμνώντας ώστε ρυθμιστικοί φορείς να ανταλλάσσουν εμπειρίες κατά την ταξινόμηση του οπτικοακουστικού περιεχόμενου. Από πολύ μικρή ηλικία, τα παιδιά είναι καταναλωτές και γρήγορα καταφεύγουν στις εν λόγω τεχνολογίες.
<SPEAKER ID="146" NAME="David Martin " AFFILIATION="PSE">
γραπτώς. (EN) Χαιρετίζω την παρούσα έκθεση που αποσκοπεί στην εφαρμογή αυτοματοποιημένων τελωνειακών συστημάτων και συντονισμένων διαδικασιών και υπηρεσιών δυνάμει τόσο του υφιστάμενου όσο και του προσεχούς εκσυγχρονισμένου τελωνειακού κώδικα. Ο κύριος στόχος της παρούσας απόφασης είναι να καθορίσει τις δράσεις που πρέπει να αναληφθούν για την επίτευξη ενός απλού και χωρίς χαρτί περιβάλλοντος για τα τελωνεία και τις εμπορικές επιχειρήσεις. Αυτό είναι άκρως αξιέπαινο αλλά ελπίζω να μην αποδειχθεί ευσεβής πόθος.
<SPEAKER ID="148" NAME="Hélène Goudin και Nils Lundgren " AFFILIATION="IND/DEM">
γραπτώς. (SV) " Λίστα του Ιουνίου τάσσεται υπέρ της διασυνοριακής αστυνομικής συνεργασίας. Είναι απαραίτητο να αντιμετωπιστεί το σύγχρονο διεθνές έγκλημα, αλλά αυτό επιτελείται με επιτυχία επί δεκαετίες από το διεθνές αστυνομικό σώμα, την Interpol. " Λίστα του Ιουνίου είναι πολύ επιφυλακτική όσον αφορά τη λήψη μέτρων για την καταπολέμηση του εγκλήματος σε υπερεθνικό επίπεδο. Τασσόμαστε υπέρ της διακυβερνητικής συνεργασίας και κατά της κοινής νομοθεσίας. " Επιτροπή συνιστά τη σύσταση υπηρεσιών ανάκτησης περιουσιακών στοιχείων στα κράτη μέλη, τα οποία θα υπόκεινται απευθείας στην κοινοτική νομοθεσία και διοίκηση. Αυτό συνεπάγεται περαιτέρω παρέμβαση στα εθνικά νομικά συστήματα των κρατών μελών και εξασθένιση του κύρους της Interpol.
<P>
" Λίστα του Ιουνίου ψηφίζει συνεπώς κατά της έκθεσης στο σύνολό της.
<SPEAKER ID="150" NAME="Hélène Goudin και Nils Lundgren " AFFILIATION="IND/DEM">
γραπτώς. (SV) " Λίστα του Ιουνίου πιστεύει ότι οι διασυνοριακές ζωικές ασθένειες αποτελούν σημαντικό τομέα συνεργασίας εντός της ΕΕ, δεν είναι όμως σύνηθες για την ΕΕ να χρηματοδοτεί την καταπολέμηση των ζωικών ασθενειών.
<P>
Επιθυμούμε να επισημάνουμε ότι, σε τελική ανάλυση, αποτελεί ευθύνη των κρατών μελών, τόσο από οικονομικής άποψης όσο από την άποψη των μέτρων που λαμβάνονται, να καταπολεμήσουν τις ασθένειες των ζώων και τις ζωονόσους στις αντίστοιχες επικράτειές τους.
<P>
Αντιτιθέμεθα συνεπώς, ιδιαίτερα, στην τροπολογία 6, που υπέβαλε η Επιτροπή Γεωργίας και Ανάπτυξης της Υπαίθρου του Ευρωπαϊκού Κοινοβουλίου, διά της οποίας το κάθε κράτος μέλος θα είναι σε θέση, αναλόγως των ειδικών περιστάσεων, να υποβάλει εθνικά προγράμματα για χρηματοδότηση από την ΕΕ.
<P>
Θα ψηφίσουμε κατά της έκθεσης στο σύνολό της, καθώς βασίζεται στην ανάληψη σημαντικής οικονομικής ευθύνης από την Ευρωπαϊκή Ένωση για την καταπολέμηση των ασθενειών των ζώων. Οι κοινοτικοί πόροι δεν είναι κέρας της αμάλθειας που μπορεί να χρηματοδοτεί διαρκώς μέτρα στο πλαίσιο του γεωργικού τομέα. " Σουηδία, επί παραδείγματι, έχει διεξάγει μακρύ και επιτυχή αγώνα κατά της σαλμονέλας εντός των ίδιων των συνόρων της και αποτελεί απόδειξη ότι τα ίδια τα κράτη μέλη μπορούν να αποδυθούν σε τέτοιες μάχες χωρίς την ανάγκη χρηματοδότησης από την Ευρωπαϊκή Ένωση.
<SPEAKER ID="152" NAME="Andreas Mölzer" AFFILIATION="NI">
(DE) Κύριε Πρόεδρε, η φύση δεν ξεχνά. Έτσι, στην Αυστρία για παράδειγμα, χάρη στο κοινοτικό πρόγραμμα "Υπόγεια ύδατα 2010" τώρα καθαρίζονται με κόπο τα υπόγεια ύδατα από τη ρύπανση που προκάλεσε ο περασμένος αιώνας. " ποσότητα των νιτρικών αλάτων που εισέρχονται μέσω της γεωργίας δημιουργεί μεγάλα προβλήματα σε ορισμένες περιφέρειες και έτσι είναι πολύ δύσκολο να τηρηθούν οι συνιστώμενες χημικές συνθήκες. Αυτό υπογραμμίζει και πάλι τη σημασία των βιολογικά και περιβαλλοντικά λογικών τρόπων διαχείρισης που εάν εφαρμοστούν σωστά, μπορούν να συμβάλλουν σημαντικά εδώ και γι' αυτό θεωρώ σημαντικό να γίνουν πολύ περισσότερα για την προώθηση τέτοιων τρόπων διαχείρισης. Για τον λόγο αυτόν ενέκρινα την έκθεση Klaß.
<SPEAKER ID="153" NAME="Richard Seeber" AFFILIATION="PPE-DE">
(DE) Κύριε Πρόεδρε, ενέκρινα κι εγώ τον συμβιβασμό μολονότι θεωρώ πως θα ήταν επιθυμητό να έχουμε ενιαίους ευρωπαϊκούς κανόνες για όλες τις επικίνδυνες ουσίες, επειδή τα υπόγεια ύδατα είναι εξαιρετικά σημαντικά ως κύρια διατροφική πηγή. Πρέπει επίσης να αναλογιστούμε ότι εδώ πρόκειται για την υγεία μας και για την υγεία των παιδιών μας. " βραχυπρόθεσμη οικονομία θα αποδειχθεί μακροπρόθεσμα πρόβλημα τόσο για το κράτος όσο και για τα συστήματα υγείας και γι' αυτό καλώ όλα τα κράτη μέλη να εφαρμόσουν τώρα με αυστηρότητα όλες τις επιταγές και ταυτόχρονα να συνεργαστούν για μία περαιτέρω δέσμη μέτρων με πιο φιλόδοξες οριακές τιμές.
<SPEAKER ID="154" NAME="Ian Hudghton " AFFILIATION="Verts/ALE">
γραπτώς. (EN) Τα υπόγεια ύδατα αποτελούν έναν πολύτιμο φυσικό πόρο και πρέπει να προστατεύεται εφόσον είναι δυνατόν. Είναι επίσης εξαιρετικά δύσκολο να αντιμετωπιστεί η ρύπανση, ακόμη και αν έχει εξαλειφθεί η πηγή ρύπανσης.
<P>
Στηρίζω ευρέως τις προθέσεις της νέας οδηγίας, η οποία θα συντελέσει στη διατήρηση της φήμης της Σκωτίας ότι διαθέτει καθαρό και αναλλοίωτο περιβάλλον.
<P>
Πρέπει να υπάρχει, ωστόσο, ισορροπία, ούτως ώστε κάθε νέα οδηγία που ψηφίζεται να μην παρεμποδίζει ανώφελα τους αγρότες και τις αγροτικές επιχειρήσεις. Επί παραδείγματι, το 2003, οι σκώτοι αγρότες αντιμετώπισαν επιβαρύνσεις για τα υπόγεια ύδατα ενώ δεν συνέβη το ίδιο με τους αγρότες στην Αγγλία.
<P>
Εφόσον η παρούσα πρόταση δεν προκαλεί επιπλέον γραφειοκρατία ή ανεδαφικές απαιτήσεις για αυτούς που εργάζονται σε άμεση γειτνίαση με υπόγεια ύδατα, θεωρώ ότι αυτή η οδηγία είναι αξιόλογη.
<SPEAKER ID="155" NAME="David Martin " AFFILIATION="PSE">
γραπτώς. (EN) Ψήφισα υπέρ της έκθεσης Klaß σχετικά με την προστασία των υπόγειων υδάτων από τη ρύπανση. Πιστεύω ότι η έκθεση είναι τώρα πολύ ισχυρότερη από την αρχική πρόταση της Επιτροπής. Θα έχουμε εις το εξής αυστηρότερους κανόνες για την πρόληψη ή τον περιορισμό των εισροών επικίνδυνων ουσιών στα υπόγεια ύδατα με μια δυνατότητα λήψης ακόμη αυστηρότερων εθνικών μέτρων. Όσον αφορά τα νιτρικά άλατα, οι διατάξεις είναι πλέον σύμφωνες με την οδηγία πλαίσιο για τα ύδατα.
<SPEAKER ID="434" NAME="Peter Skinner " AFFILIATION="PSE">
γραπτώς. (EN) Επειδή το νοτιοανατολικό τμήμα της Αγγλίας υποφέρει τόσο πολύ από διαταγές για περιορισμό της κατανάλωσης νερού σε περιόδους ξηρασίας που επηρεάζουν τη χρήση του νερού από τους καταναλωτές, η παρούσα οδηγία είναι εξαιρετικά σημαντική. Περίπου το 70% του ύδατος της νοτιοανατολικής Αγγλίας προέρχεται από υπόγειους υδάτινους πόρους. " προστασία αυτού του πόρου, συνεπώς, είναι απαραίτητη προκειμένου να επιτραπεί η ικανότητα αποκατάστασης των εν λόγω πόρων καθώς επίσης να αποτραπεί όσο το δυνατόν η κατάληξη των νιτρικών αλάτων και άλλων χημικών ουσιών στο πόσιμο νερό του "νωμένου Βασιλείου.
<P>
Το Κοινοβούλιο εμμένει σταθερά στην άποψή του ότι οι κυβερνήσεις των κρατών μελών πρέπει να κάνουν πολύ περισσότερα για να αποτρέψουν αυτόν τον τύπο ρύπανσης, από ρυπογόνους παράγοντες όπως το αρσενικό, τα βιοκτόνα και οι κυανιούχες ενώσεις. " προσέγγιση του Κοινοβουλίου για να καταστεί αυστηρότερη η νομοθεσία στον εν λόγω τομέα είναι πάρα πολύ ευπρόσδεκτη.
<SPEAKER ID="156" NAME="Bart Staes" AFFILIATION="Verts/ALE">
γραπτώς. (NL) Το νερό είναι η βάση της ζωής, και κατ' αυτή την έννοια, ζήτημα ζωής και θανάτου. Ο Ευρωπαϊκός Οργανισμός Περιβάλλοντος θεωρεί σοβαρή την κατάσταση: το 87% των υπόγειων υδάτων σε γεωργικές περιοχές δεν πληροί τα κοινοτικά πρότυπα όσον αφορά την παρουσία νιτρικών αλάτων, και περισσότερα από τα κράτη μέλη έχουν αναφέρει τον κίνδυνο μόλυνσης από παρασιτοκτόνα. Μια αυστηρή νέα οδηγία για τα υπόγεια ύδατα είναι, ως εκ τούτου, ζωτικής σημασίας.
<P>
Το κείμενο που εγκρίθηκε από την επιτροπή συνδιαλλαγής αξίζει τη στήριξή μας. Το παρόν Κοινοβούλιο κατόρθωσε να καταστήσει νομικά δεσμευτική την έννοια της "προστασίας από την ποσοτική μείωση". Επιπλέον έχουν σημειωθεί βήματα προκειμένου να διασφαλιστεί ότι τα μέτρα για την επίτευξη των ποιοτικών προτύπων για τα νιτρικά άλατα αντλούνται από την οδηγία πλαίσιο για τα ύδατα. Προβάλλονται επίσης εντονότερες απαιτήσεις από τα κράτη μέλη και τις περιφέρειες για την πρόληψη και τη μείωση της εισαγωγής επικίνδυνων ουσιών στα υπόγεια ύδατα. Τους ζητείται πλέον να λάβουν όλα τα απαραίτητα μέτρα, και όχι απλώς να αγωνιστούν προς αυτή την κατεύθυνση. Το αποτέλεσμα σε πρώτη ανάγνωση ήταν, από περιβαλλοντικής άποψης, άκρως απογοητευτικό, και η κοινή θέση του Συμβουλίου ήταν επίσης πλήρης καταστροφή. Αυτά επανορθώθηκαν στη δεύτερη ανάγνωση στο παρόν Κοινοβούλιο και την επακόλουθη διαδικασία συνδιαλλαγής. Καθώς οφείλουμε να είμαστε ικανοποιημένοι με το αποτέλεσμα, προσυπέγραψα την επιτευχθείσα συμφωνία.
<SPEAKER ID="158" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, σε όλες τις συνεχιζόμενες συζητήσεις σχετικά με τις αμβλώσεις σε άτομα που θα μπορούσαν να επιζήσουν, μια μάλλον προσωπική στιγμή παρουσιάζεται με μια φαινομενικά ουδέτερη λύση: την αναπαραγωγική υγειονομική περίθαλψη, η οποία είναι ένας γενικόλογος όρος, και κατά μια έννοια συγκεχυμένος. Ως εκ τούτου, θα πρέπει να μιλάμε ανοιχτά για μη αναπαραγωγική υγεία και να δείχνουμε ανησυχία για το πώς θα περιορίσουμε ή θα μειώσουμε την αναπαραγωγικότητα στην ευρωπαϊκή κοινωνία χωρίς να προκαλέσουμε σωματική βλάβη στις γυναίκες.
<P>
Μια τέτοια βλάβη είναι πολύ κακό πράγμα, αλλά θα πρέπει να έρθει η στιγμή να συνειδητοποιήσουμε ότι το πρόβλημα είναι πολύ ευρύτερο, καθώς η βλάβη περιλαμβάνει ψυχολογικές και κοινωνικές πτυχές και θα πρέπει να επιληφθούμε επίσης της έλλειψης συμπόνιας και της αύξησης της αναλγησίας στις κοινωνίες μας, που τις μετατρέπουν από δημογραφικής άποψης σε αυτοκαταστροφικές.
<P>
Αυτοί είναι οι λόγοι για τους οποίους υπερψήφισα τις διαγραφές που πρότεινε ο κ. Mitchell.
<SPEAKER ID="159" NAME="Sérgio Marques " AFFILIATION="PPE-DE">
γραπτώς. (PT) " αρχική πρόταση κανονισμού, που υποβλήθηκε από την Επιτροπή για τη θέσπιση χρηματοδοτικού μέσου για τη συνεργασία για την ανάπτυξη δεν έγινε δεκτή από το Κοινοβούλιο, δεδομένου ότι διακύβευε τις εξουσίες συναπόφασής του και τις αρχές αυτές καθαυτές της αναπτυξιακής πολιτικής.
<P>
Σύμφωνα, εντούτοις με τις τροπολογίες που εισήγαγε το Κοινοβούλιο, στηρίζω το τελικό κείμενο κανονισμού, το οποίο προβλέπει νομοθεσία ορισμένου χρόνου (2013) και ενδιάμεση αναθεώρηση (2009), τη δημιουργία ενός εδικού μέσου για την αναπτυξιακή πολιτική -το μέσο αναπτυξιακής συνεργασίας (ΜΑΣ)- χωριστού από την πολιτική συνεργασίας με τις εκβιομηχανισμένες χώρες, μια ενιαία νομική βάση και την εκπόνηση λεπτομερέστερων οικονομικών διατάξεων. Διαφυλάσσει επίσης το δικαίωμα του Κοινοβουλίου να καθορίζει την αναπτυξιακή πολιτική βάσει της διαδικασίας συναπόφασης.
<SPEAKER ID="160" NAME="David Martin " AFFILIATION="PSE">
γραπτώς. (EN) Το Μέσο Αναπτυξιακής Συνεργασίας καλύπτει πάνω από 16 δισεκατομμύρια ευρώ αναπτυξιακών δαπανών για την επόμενη περίοδο των δημοσιονομικών προοπτικών. Το μέσο αποτελείται από δύο κύρια μέρη - το γεωγραφικό και το θεματικό. Οι γεωγραφικές δαπάνες καλύπτουν τα χρήματα τα οποία θα αποτελέσουν αντικείμενο διαπραγμάτευσης μεταξύ της Επιτροπής και των χωρών εταίρων μέσω των εγγράφων στρατηγικής ανά χώρα (ΕΣΧ) - περίπου 11 δισεκατομμύρια ευρώ. Χαιρετίζω το γεγονός ότι το Κοινοβούλιο επέμεινε στις διαπραγματεύσεις να δοθεί προτεραιότητα από την Επιτροπή στις κοινωνικές υπηρεσίες, και ιδιαίτερα την υγεία και την εκπαίδευση, κατά την εκπόνηση των ΕΣΧ. Το Κοινοβούλιο απέσπασε επίσης μια δέσμευση από την Επιτροπή ότι το 20% των δαπανών για τα γεωγραφικά προγράμματα θα διατεθεί στη βασική υγειονομική περίθαλψη και στη στοιχειώδη και δευτεροβάθμια εκπαίδευση - μια σημαντική και μακρόχρονη προτεραιότητα της Σοσιαλιστικής Ομάδας.
<SPEAKER ID="161" NAME="Luís Queiró " AFFILIATION="PPE-DE">
γραπτώς. (PT) " προώθηση της ανάπτυξης είναι, κατ' αναλογία, εξίσου σημαντική για την εξωτερική πολιτική της ΕΕ με την προώθηση των ανθρωπίνων δικαιωμάτων και της δημοκρατίας.
<P>
Όποτε η ΕΕ ενισχύει τη μεγέθυνση και την ανάπτυξη τρίτων χωρών στο πλαίσιο της εξωτερικής συνεργασίας είναι για την προώθηση ενός καλύτερου κόσμου και, μάλιστα, την προώθηση των ιδίων συμφερόντων της, γεγονός το οποίο πρέπει να αναγνωριστεί αλλά το οποίο δεν μειώνει επ' ουδενί την αξία της χειρονομίας. Το αντίθετο μάλιστα.
<P>
Στον τομέα της παράνομης μετανάστευσης, επί παραδείγματι, θα πρέπει να τονιστεί ότι η εν λόγω πολιτική αποτελεί ένα από τα πιο ισχυρά όπλα στη διάθεσή μας, ειδικά όταν χρησιμοποιείται σε συνεργασία με τους γείτονές μας.
<P>
Όσον αφορά την ανάπτυξη, αποτελεί, όπως η δημοκρατία και τα ανθρώπινα δικαιώματα, ένα οικουμενικό αγαθό.
<SPEAKER ID="162" NAME="Konrad Szymański " AFFILIATION="UEN">
γραπτώς. (EN) Το τμήμα του κόσμου μας που έχει το προνόμιο να ζει στον πλούτο έχει μεγάλη ευθύνη έναντι αυτών που υποφέρουν από πείνα και το μέλλον των οποίων είναι αβέβαιο.
<P>
Πιστεύω ότι μπορούμε να μιλήσουμε ομόφωνα σύμφωνα με την ανθρωπιστική μας ευθύνη. Ενωμένοι σε αυτόν τον ευγενή σκοπό μπορούμε να αλλάξουμε πολλά.
<P>
Αυτός είναι ο λόγος για τον οποίο τάσσομαι κατά των παραγράφων που εισαγάγουν τα αποκαλούμενα "αναπαραγωγικά και σεξουαλικά δικαιώματα" που επιχειρούν απλώς να αποσπάσουν την υποστήριξή μας για την άμβλωση. Αυτό το θέμα δεν ήταν στην αρχική πρόταση της Επιτροπής. Εμφανίστηκε στο Κοινοβούλιο. Είναι ένα πολύ ατυχές μήνυμα για τους Ευρωπαίους που δεν συμφωνούν με την άμβλωση και δεν επιθυμούν να πληρώσουν για τέτοιες πρακτικές, συγκαλυμμένο σε αυτό το κείμενο υπό τον τεχνικό όρο "αναπαραγωγικό δικαίωμα".
<P>
Επιθυμούμε πράγματι να αποστείλουμε το εν λόγω μήνυμα; Δεν μπορούμε να αψηφήσουμε τα καθολικά πιστεύω μόνο και μόνο επειδή αποτελούν μειονότητα σήμερα. Το μήνυμά μας προς αυτούς είναι σαφές: λέει ότι η Ευρώπη δεν είναι πλέον δική τους αρμοδιότητα!
<P>
Εν κατακλείδι εξασθενεί τον αγώνα μας κατά της ένδειας και αποδυναμώνει την ευρωπαϊκή ολοκλήρωση.
<P>
Ως εκ τούτου, ζήτησα υποστήριξη για τις τροπολογίες 1, 2 και 3. Δεν θα μπορούσα να υπερψηφίσω την παρούσα έκθεση χωρίς αυτές.
<SPEAKER ID="164" NAME="Γεώργιος Τούσσας " AFFILIATION="GUE/NGL">
γραπτώς. - " Ευρωκοινοβουλευτική Ομάδα του ΚΚΕ καταψηφίζει την Έκθεση σχετικά με την Πρόταση Κανονισμού της Κομισιόν για τον "Εκσυγχρονισμένο Τελωνειακό Κώδικα", γιατί ανοίγει διάπλατα τον δρόμο της εισβολής των μεγάλων μονοπωλιακών επιχειρήσεων (ιδίως των μεταφορικών) και στον χώρο εκτέλεσης τελωνειακών διαδικασιών. " θεσμοθέτηση του "εγκεκριμένου οικονομικού φορέα" σε συνδυασμό με την αντικατάσταση του άρθρου 5 του Κανονισμού 2193/92 που αφορά τους τελωνειακούς αντιπροσώπους θα έχει σαν αποτέλεσμα να χάσουν την εργασία τους οι εκτελωνιστές στην Ελλάδα και σε πολλά κράτη-μέλη της ΕΕ, με την εγκατάσταση στο χώρο μονοπωλιακών ομίλων, σε βάρος της ασφάλειας των τελωνειακών διαδικασιών.
<P>
Ο νέος Τελωνειακός Κώδικας κινείται στα πλαίσια της Στρατηγικής της Λισαβόνας, που στοχεύει στην μεγιστοποίηση της κερδοφορίας του κεφαλαίου. " πολιτική αυτή, πέρα από την κατεδάφιση των εργασιακών, μισθολογικών, ασφαλιστικών και κοινωνικών δικαιωμάτων των εργαζομένων που αποτελούν το βασικό στόχο της, έχει καταστροφικές συνέπειες και για τους αυτοαπασχολούμενους και τους μικρομεσαίους επαγγελματίες.
<P>
" αντιδραστική πολιτική της ΕΕ στρέφεται ενάντια στο σύνολο των λαϊκών στρωμάτων.
<P>
Αναδεικνύεται πλέον σε επιτακτική αναγκαιότητα η συγκρότηση της συμμαχίας των μικρομεσαίων επαγγελματιών με την εργατική τάξη, της λαϊκής συμμαχίας που θα βάλει φραγμό στις επιδιώξεις των μονοπωλίων και του ιμπεριαλισμού, και θα διεκδικήσει τη δική της εξουσία, για να ανοίξει ο δρόμος για την λαϊκή ευημερία.
<SPEAKER ID="166" NAME="Διαμάντω Μανωλάκου " AFFILIATION="GUE/NGL">
γραπτώς. - Είναι δικαίωμα και υποχρέωση του κτηνοτρόφου και του καταναλωτή να φροντίζουν για την υγεία και ασφάλειά τους, να γνωρίζουν τη σύνθεση του κάθε προϊόντος, και φυσικά των ζωοτροφών. Γι' αυτό συμφωνούμε με τις τροπολογίες και την εισήγηση τροποποίησης της οδηγίας περί κυκλοφορίας των σύνθετων ζωοτροφών.
<P>
Βέβαια, συμφέροντα επιχειρηματικά προσέφυγαν στο Ευρωπαϊκό Δικαστήριο με άλλοθι τη "σοβαρή βλάβη των οικονομικών συμφερόντων των παρασκευαστών" και την προστασία της πνευματικής ιδιοκτησίας, για να αποτρέψουν, ουσιαστικά, την υποχρέωση τους να πληροφορούν τον καταναλωτή για τη σύνθεση των ζωοτροφών, πράγμα που βοηθά τους κτηνοτρόφους και τους καταναλωτές να επιλέγουν αλλά και να προστατεύουν την υγεία τους.
<P>
Βέβαια, ταυτόχρονα θα ελέγχεται ο κάθε παρασκευαστής, αν αυτό που πουλάει, ανταποκρίνεται στα συστατικά της ετικέτας και στην προστασία της δημόσιας υγείας.
<P>
Ωστόσο, δεν πρέπει να έχουμε αυταπάτες ότι νομικοί και άλλοι φραγμοί μπορούν να αποτρέψουν την ασυδοσία των μονοπωλιακών επιχειρήσεων ζωοτροφών που ευθύνονται για τα σκάνδαλα των διοξινών και τις σπογγώδους εγκεφαλοπάθειας στα βοοειδή, αφού για τις επιχειρήσεις προτεραιότητα είναι το κέρδος και όχι η προστασία της δημόσιας υγείας. Όσο δεν υπάρχουν επαρκή δημόσια ελεγκτικά όργανα και όσο η ευθύνη των ελέγχων μεταφέρεται στους ιδιώτες, τόσο πρέπει να ανησυχούμε για την προστασία της δημόσιας υγείας και την ασφάλεια στη διατροφική αλυσίδα.
<SPEAKER ID="167" NAME="Mairead McGuinness " AFFILIATION="PPE-DE">
γραπτώς. (EN) Υποστήριξα την παρούσα έκθεση ούτως ώστε να υπάρξει η δυνατότητα γρήγορης διόρθωσης της οδηγίας 2002/2/ΕΚ διαγράφοντας την υποχρέωση των παραγωγών ζωοτροφών να ενημερώνουν τους καταναλωτές κατόπιν αίτησης για την ακριβή σύσταση των σύνθετων ζωοτροφών, σύμφωνα με την απόφαση του Δικαστηρίου.
<P>
Το ΔΕΚ αποφάνθηκε ότι η εν λόγω διάταξη συνέβαλε ελάχιστα στην πρόσθετη προστασία της υγείας ώστε να δικαιολογούνται οι σοβαρές επιπτώσεις στα συμφέροντα των παραγωγών.
<P>
Εντούτοις, εκφράζω την ανησυχία και την απογοήτευσή μου για το γεγονός ότι οι νομικές υπηρεσίες των θεσμικών οργάνων παρεμπόδισαν εκλεγμένους βουλευτές του ΕΚ να υποβάλουν φιλόδοξες τροπολογίες σε αυτό το αμφιλεγόμενο νομοθέτημα.
<P>
" πρόθεση ήταν η τροποποίηση των κανόνων που απαιτούν επί του παρόντος όλα τα υλικά ζωοτροφών στις σύνθετες ζωοτροφές να επισημαίνονται με δήλωση της κατά βάρος ποσοστιαίας αναλογίας.
<P>
" αποκάλυψη των επακριβών ποσοστών για τις ζωοτροφές υπερβαίνει τις αντίστοιχες διατάξεις που ισχύουν στα τρόφιμα για ανθρώπινη κατανάλωση.
<P>
Στις περισσότερες περιπτώσεις, η απαρίθμηση των συστατικών κατά βάρος επαρκεί για την προστασία των συμφερόντων των αγροτών και των καταναλωτών και των διατυπώσεων των παραγωγών. Αναμένω από την Επιτροπή να συμπεριλάβει αυτές τις ανησυχίες στην αναθεώρηση της νομοθεσίας για τις ζωοτροφές που έχει προγραμματισθεί για το προσεχές έτος.
<SPEAKER ID="168" NAME="Neil Parish " AFFILIATION="PPE-DE">
γραπτώς. (EN) Οι συντηρητικοί βουλευτές του ΕΚ στήριξαν την παρούσα έκθεση ούτως ώστε να διευκολύνουν την ταχεία διόρθωση της οδηγίας 2002/2/ΕΚ διαγράφοντας, σύμφωνα με την απόφαση του Δικαστηρίου, την υποχρέωση των παραγωγών ζωοτροφών να ενημερώνουν τους πελάτες κατόπιν αιτήσεως για την ακριβή σύσταση των σύνθετων ζωοτροφών. Το ΔΕΚ αποφάνθηκε ότι η εν λόγω διάταξη συνέβαλε ελάχιστα στην πρόσθετη προστασία της υγείας ώστε να δικαιολογούνται οι σοβαρές επιπτώσεις στα συμφέροντα των παραγωγών.
<P>
Εντούτοις, εκφράζουμε την απογοήτευσή μας για το γεγονός ότι οι νομικές υπηρεσίες των θεσμικών οργάνων παρεμπόδισαν εκλεγμένους βουλευτές του ΕΚ να υποβάλουν περισσότερο φιλόδοξες τροπολογίες σε αυτό το αμφιλεγόμενο νομοθέτημα. Πρόθεσή μας ήταν να τροποποιήσουμε επίσης τους κανόνες που απαιτούν επί του παρόντος όλα τα υλικά ζωοτροφών στις σύνθετες ζωοτροφές να επισημαίνονται με μια δήλωση της ποσοστιαίας αναλογίας κατά βάρος. Δεν πιστεύουμε ότι πρέπει να αποκαλύπτονται τα ακριβή ποσοστά και σημειώνουμε ότι αυτό υπερβαίνει τις διατάξεις που ισχύουν στα τρόφιμα για ανθρώπινη κατανάλωση. Στις περισσότερες περιπτώσεις, η απαρίθμηση των συστατικών κατά βάρος επαρκεί για την προστασία τόσο των συμφερόντων των αγροτών όσο και των επαγγελματικών μυστικών των παραγωγών. Αναμένουμε από την Επιτροπή να συμπεριλάβει τις ανησυχίες μας στην αναθεώρηση της νομοθεσίας για τις ζωοτροφές που έχει προγραμματιστεί για το προσεχές έτος.
<SPEAKER ID="170" NAME="Marco Cappato " AFFILIATION="ALDE">
γραπτώς. (IT) Υποστηρίζω την έκθεση του κ. McMillan-Scott και της κ. Flautre σχετικά με το ευρωπαϊκό μέσον για την προαγωγή της δημοκρατίας και των ανθρωπίνων δικαιωμάτων, καθώς η δημοκρατία αποτελεί ένα οικουμενικό θεμελιώδες δικαίωμα και ως τέτοιο πρέπει να προάγεται από τα διεθνή όργανα.
<P>
Οι ριζοσπάστες του Ευρωπαϊκού Κοινοβουλίου μάχονται εδώ και πολλά χρόνια για τον σεβασμό των "δημοκρατικών ρητρών" που περιέχουν πολλές συμφωνίες ανάμεσα στην Ευρωπαϊκή Ένωση και αυταρχικές χώρες όπως το Λάος, το Βιετνάμ και το Ουζμπεκιστάν. Οι συμφωνίες αυτές πρέπει να εφαρμόζονται αυστηρά, αλλά η προαγωγή του δικαιώματος της δημοκρατίας δεν μπορεί να θεωρείται απλώς ως υποπροϊόν των πολιτικών συνεργασίας, διεθνούς εμπορίου και ανθρωπιστικής βοήθειας. Θα πρέπει να δράσουμε και να θεσπίσουμε μια πραγματική ευρωπαϊκή πολιτική για την προαγωγή της δημοκρατίας παγκοσμίως, καθώς το δικαίωμα της δημοκρατίας δεν μπορεί να σταματά στους "γείτονες" της Ευρώπης.
<P>
Πρέπει να κατορθώσουμε να δημιουργήσουμε μια συμμαχία ανάμεσα στην Ευρώπη και στις παγκόσμιες δημοκρατικές δυνάμεις. Αυτός ήταν ο στόχος των εισηγητών. " ικανότητα δράσης της Ευρωπαϊκής Ένωσης στο μέλλον θα δείξει εάν ο στόχος αυτός έχει επιτευχθεί ή εάν θα χρειαστεί να καταφύγουμε σε νέα πιο ευέλικτα και αποτελεσματικά μέσα.
<SPEAKER ID="171" NAME="Kartika Tamara Liotard και Erik Meijer " AFFILIATION="GUE/NGL">
γραπτώς. (NL) Οι Σοσιαλιστές μπορούν να επικαλεστούν μακρά παράδοση διεθνούς αλληλεγγύης. Υπεραμύνονται των ανθρωπίνων δικαιωμάτων, της ειρήνης, της δημοκρατίας, της κοινωνικής ασφάλειας, της δίκαιης ανταλλαγής, των δημόσιων υπηρεσιών και ενός καθαρού περιβάλλοντος όχι μόνον για χάρη των ανθρώπων στις πόλεις, τις περιφέρειες ή τις χώρες τους, αλλά επίσης για τους κατοίκους γειτονικών χωρών και σε άλλα μέρη του κόσμου.
<P>
Τα ανθρώπινα δικαιώματα για άλλους είναι σημαντικότερα από τα οικονομικά οφέλη τα οποία αποκομίζουμε από φτηνές εισαγωγές από χώρες όπου τα ανθρώπινα δικαιώματα καταπατούνται. Αυτή η πεποίθηση μας οδήγησε να στηρίξουμε εκστρατείες εμπορικού αποκλεισμού εναντίον δικτατορικών ολιγαρχικών καθεστώτων στη Νότια Αφρική, την πρώην Ροδεσία, τις πρώην αποικίες της Πορτογαλίας και την Χιλή του Πινοσέτ. Με τη συνένωση των δυνάμεων με τα κινήματα αντιπολίτευσης των εν λόγω χωρών, κατορθώσαμε να συντελέσουμε στην επίτευξη σημαντικών αλλαγών.
<P>
Για αυτόν τον λόγο εμείς, οι εκπρόσωποι του ολλανδικού σοσιαλιστικού κόμματος, στηρίζουμε την έκθεση Flautre/McMillan-Scott για τα ανθρώπινα δικαιώματα σε διεθνείς συνθήκες και σχέσεις με δικτατορικά καθεστώτα. Γνωρίζουμε ότι η εν λόγω έκθεση θα μπορούσε να χρησιμοποιηθεί εις βάρος της Βενεζουέλας ή άλλων κρατών όπου οι άνθρωποι επέλεξαν να προβούν σε ριζικά βήματα προς την ισότητα των ανθρώπων, και ενδεχομένως ακόμη και ως δικαιολογία για στρατιωτικές παρεμβάσεις για εικαζόμενους ανθρωπιστικούς λόγους. Εκφράζουμε τη δυσαρέσκειά μας για το γεγονός ότι ο φόβος για κάτι τέτοιο φαίνεται τώρα ότι έχει υποκινήσει ορισμένους στη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών να προτιμήσουν την αρχή της μη παρέμβασης, και συνεπώς, αν και ακουσίως, να εθελοτυφλούν σε απαράδεκτες δικτατορίες.
<SPEAKER ID="172" NAME="Luís Queiró " AFFILIATION="PPE-DE">
γραπτώς. (PT) Το γεγονός ότι η ΕΕ συνδέει κατηγορηματικά την εξωτερική πολιτική της με την προώθηση των ανθρωπίνων δικαιωμάτων και της δημοκρατίας θα πρέπει να υπογραμμιστεί και να επαινεθεί. Ωστόσο, δεν συμμερίζονται όλοι στο Κοινοβούλιο και τα άλλα κοινοτικά θεσμικά όργανα τις ίδιες απόψεις όσον αφορά το ποια δικαιώματα παραβιάστηκαν και το πού υπάρχει ή όχι δημοκρατία. Ενδεχομένως θα ήταν καλύτερο να αποφευχθεί επί του παρόντος το εν λόγω ερώτημα, αν και πράττοντάς το δεν θα επιλαμβανόμασταν της κατάστασης αλλά θα την συγκαλύπταμε.
<P>
Τούτου λεχθέντος, το πρώτο από αυτά τα θέματα θα έπρεπε να έρθει στο προσκήνιο. " επέκταση της δημοκρατίας και της προστασίας των ανθρωπίνων δικαιωμάτων είναι κατ' ουσία ένα καλό πράγμα το οποίο αποφέρει οφέλη στους κατοίκους χωρών στις οποίες δεν υπάρχει ούτε δημοκρατία ούτε σεβασμός για τα ανθρώπινα δικαιώματα, καθώς και στους κατοίκους γειτονικών χωρών (λόγος για τον οποίο η προώθηση των εν λόγω αξιών στη γειτονιά μας είναι τόσο σημαντική) και του κόσμου στο σύνολό του.
<P>
Για αυτούς τους λόγους, παρά τις επιφυλάξεις στις οποίες αναφέρθηκα, στηρίζω την έκθεση που έχουμε ενώπιόν μας.
<SPEAKER ID="173" NAME="Γεώργιος Τούσσας " AFFILIATION="GUE/NGL">
γραπτώς. - Το "Χρηματοδοτικό Μέσο για την προαγωγή της δημοκρατίας και των δικαιωμάτων του ανθρώπου παγκοσμίως" αποτελεί απροκάλυπτη ομολογία, ότι θεσμοθετείται, στο όνομα της "δημοκρατίας και των ανθρωπίνων δικαιωμάτων", το δικαίωμα των ιμπεριαλιστικών επεμβάσεων της ΕΕ σε βάρος των λαών σε ολόκληρο τον κόσμο.
<P>
" Έκθεση της Επιτροπής κινείται σε ακόμη πιο χυδαία, αντιδραστική κατεύθυνση, τονίζοντας ότι θα χρησιμοποιείται "χωρίς τη συγκατάθεση της κυβέρνησης της χώρας για την οποία προορίζεται", για να παρέχει άφθονο χρήμα στο μακρύ χέρι της ιμπεριαλιστικής πολιτικής της ΕΕ, στις ποικιλώνυμες ΜΚΟ και μάλιστα ακόμη και στις μη "επίσημα καταχωρισμένες στη χώρα τους", δηλαδή σε παράνομες οργανώσεις. Προβλέπει "δημιουργία παραγωγικού δυναμικού για.. ανεξάρτητες οργανώσεις της κοινωνίας των πολιτών", δηλαδή εκπαίδευση πρακτόρων! Στους στόχους του εντάσσεται και η ενίσχυση του ΔΠΔ, αλλά και έκτακτων διεθνών ποινικών δικαστηρίων.
<P>
" ΕΕ αυτοανακυρήσσεται παγκόσμιος τοποτηρητής της δημοκρατίας και των ανθρωπίνων δικαιωμάτων, ώστε να τα χρησιμοποιεί σαν "δούρειο ίππο" για την υπονόμευση της εθνικής και λαϊκής κυριαρχίας των κρατών που αντιτάσσονται στις επιλογές της, την ανατροπή κυβερνήσεων που δεν της είναι αρεστές.
<P>
Οι λαοί ας βγάλουν τα συμπεράσματά τους! Να δυναμώσουν την πάλη τους ενάντια στης βάρβαρη αυτή ιμπεριαλιστική ένωση του μονοπωλιακού κεφαλαίου και να στείλουν στα σκουπίδια της Ιστορίας τη φιλοδοξία των ιμπεριαλιστών να αναγορευτούν σε παγκόσμιο χωροφύλακα των λαών!
<SPEAKER ID="175" NAME="Ilda Figueiredo " AFFILIATION="GUE/NGL">
γραπτώς. (PT) Ο υψηλός αριθμός τραυματισμών εξαιτίας ατυχημάτων ή βίας στα κράτη μέλη εξακολουθεί να αποτελεί λόγο ανησυχίας. Ως εκ τούτου, χαιρετίζουμε την εστίαση στις αιτίες των εν λόγω τραυματισμών, στις συνθήκες υπό τις οποίες συμβαίνουν και για ποιον λόγο, πότε και που συμβαίνουν. Υπάρχουν πολυάριθμοι παράγοντες πίσω από αυτούς τους τραυματισμούς, συμπεριλαμβανομένων κοινωνικών, οικονομικών και πολιτιστικών παραγόντων. Όσο περισσότερο κατανοούμε αυτές τις πτυχές, τόσο περισσότερα και, κυρίως, τόσο καλύτερα, θα είναι τα μέτρα που θεσπίζονται προκειμένου να τους αποτρέψουν. Εξ ου και η έκθεση που εγκρίθηκε σήμερα με στόχο να δώσει έμφαση στην πρόληψη.
<P>
Το πρώτο βήμα είναι συνεπώς η συλλογή πληροφοριών. Το τελικό κριτήριο, ωστόσο, είναι ότι πρέπει να βελτιωθούν οι συνθήκες διαβίωσης των ανθρώπων, γεγονός που συνεπάγεται, επί παραδείγματι, τη διατήρηση μιας πολιτικής δημόσιας υγείας με εγγυημένη πρόσβαση για όλους σε υγειονομική περίθαλψη ανεξαρτήτως οικονομικών συνθηκών, διασφαλίζοντας υψηλή ποιότητα δημόσιας εκπαίδευσης και μειώνοντας ή εξαλείφοντας την ανισότητα. Τα ατυχήματα και οι τραυματισμοί έχουν πολύ υψηλό ανθρώπινο κόστος -πρόωρος θάνατος, χρόνια ζωής με αναπηρία- και συνεπάγονται υψηλές δαπάνες όσον αφορά την υγειονομική περίθαλψη και τη ζημία στην κοινωνία λόγω έλλειψης παραγωγικότητας. Οι τραυματισμοί μπορούν, ωστόσο, να αποφευχθούν. Είναι συνεπώς απαραίτητο να υιοθετηθούν πιο υγιεινοί τρόποι ζωής και να εγκριθούν δημόσιες πολιτικές που συντελούν στο να καταστούν ασφαλέστερες οι συνθήκες διαβίωσης. " πρόληψη είναι καλύτερη της θεραπείας.
<SPEAKER ID="176" NAME="Διαμάντω Μανωλάκου " AFFILIATION="GUE/NGL">
γραπτώς. - Κύρια λογική της "προσπάθειας πρόληψης τραυματισμών" είναι η επένδυση σε ανταποδοτικούς τομείς. Προτάσσονται λογικές κόστους-οφέλους αντί της υγείας. Διαφωνούμε με τα κίνητρα ελεύθερης αγοράς, που διαπνέουν την υποτιθέμενη προσπάθεια πρόληψης τραυματισμών.
<P>
Στο όνομα του ότι είναι όλοι τραυματισμοί συμψηφίζονται ανόμοια γεγονότα, που αντιμετωπίζονται από κοινού στο πλαίσιο της ατομικής ευθύνης. Αποκρύπτονται οι πραγματικές αιτίες των ατυχημάτων και αποπροσανατολίζεται η στρατηγική πρόληψης και αντιμετώπισης τους.
<P>
" ατομική ευθύνη υπογραμμίζεται ως κύρια αιτία "τραυματισμών", για συγκάλυψη της εργοδοτικής ευθύνης για τα εργατικά ατυχήματα.
<P>
" προαγωγή "ασφαλών συμπεριφορών" αποσιωπά την αναγκαιότητα προσανατολισμού κάθε στρατηγικής πρόληψης προς τη λήψη συλλογικών μέτρων για προστασία της ασφάλειας στους χώρους όπου εργάζονται-ζουν οι εργαζόμενοι
<P>
Επιδιώκεται να χρεωθεί έμμεσα ή άμεσα ο εργαζόμενος την εργοδοτική υποχρέωση, το κόστος για πρόληψη εργατικών ατυχημάτων.
<P>
Τελικός στόχος είναι να προωθηθεί περαιτέρω εντατικοποίηση της εργασίας και συμπίεση της τιμής της εργατικής δύναμης.
<P>
Υπάρχει σημαντική ευθύνη του Kράτους. Για να εξυπηρετήσει την ελεύθερη οικονομία, δεν ασκεί ουσιαστικούς ελέγχους, αποδέχεται εγκληματικές ελλείψεις-ατέλειες σε έργα από επιχειρηματίες, αυξάνοντας τον κίνδυνο ατυχημάτων. " πρόληψη ατυχημάτων επιβάλλεται να γίνεται συστηματικά από το κράτος, εξειδικεύοντας στις πραγματικές αιτίες και οι φορείς καταγραφής-έρευνας να είναι κρατικοί. " ασφαλιστική κάλυψη του επαγγελματικού κινδύνου, η δημιουργία κρατικού σώματος Ιατρών Εργασίας-Τεχνικών Ασφαλείας, παρέχουν δυνατότητα συστηματικής αντιμετώπισης των εργατικών ατυχημάτων.
<SPEAKER ID="177" NAME="Andreas Mölzer " AFFILIATION="γραπτώς" LANGUAGE="DE">
Το οφείλουμε στο περιβάλλον μας και στους ανθρώπους τους οποίους εκπροσωπούμε να σταματήσουμε άμεσα την πολιτική προώθησης των μεταφορών σε μεγάλες αποστάσεις ανά την Ευρώπη. Εφόσον ο καρκίνος και οι παθήσεις του αναπνευστικού συστήματος έχουν γίνει η τέταρτη αιτία θανάτου στην ΕΕ, είναι η κατάλληλη στιγμή να το πράξουμε.
<P>
Όμως για την προώθηση της ασφάλειας πρέπει επίσης να αναζητηθεί μια λύση για το πρόβλημα της απατηλής πολυπολιτισμικότητας που τελικά έχει ως αποτέλεσμα ολοένα και περισσότερες προβληματικές περιοχές σε ευρωπαϊκές πόλεις, στις οποίες οι δυνάμεις επιβολής του νόμου και της τάξης θεωρούνται ως εισβολείς, οι οποίες χαρακτηρίζονται από μια μαζική έκπτωση αξιών και οι οποίες δεν αναγνωρίζουν πλέον το κράτος δικαίου.
<P>
Όχι μόνο στο Παρίσι, αλλά π.χ. και στο Βερολίνο υπάρχουν γειτονιές όπου δεν είναι δυνατή η έγκαιρη κατάσβεση μιας πυρκαγιάς ή η έγκαιρη μεταφορά τραυματιών επειδή δεν είναι δυνατή η επικοινωνία με το οργισμένο πλήθος των αλλοδαπών και όπου εκείνοι που θέλουν να βοηθήσουν, κινδυνεύουν να τους επιτεθούν ή να τους ληστέψουν. Σε αυτές τις επονομαζόμενες no-go areas, ακόμη και η αστυνομία δεν τολμάει πια να μπει παρά μόνο σε μεγάλες ομάδες.
<P>
Έτσι ακριβώς άρχισε το πρόβλημα στη Γαλλία και όλοι ξέρουμε πού κατέληξε. Μια και μιλάμε για πρόληψη και μεγαλύτερη ασφάλεια, πρέπει και να αντιμετωπίσουμε επιτέλους αυτά τα προβλήματα πριν κλιμακωθεί η κατάσταση.
<SPEAKER ID="179" NAME="David Martin " AFFILIATION="PSE">
γραπτώς. (EN) Ψήφισα φυσικά υπέρ της έκθεσής μου σχετικά με το χρηματοδοτικό μέσο για συνεργασία μεταξύ των εκβιομηχανισμένων χωρών και εδαφών. Όπως είπα στη συζήτηση, το μέσο αυτό ενδέχεται να είναι από οικονομικής άποψης το λιγότερο σημαντικό από τα νέα εξωτερικά μέσα, αλλά αφορά εντούτοις έναν προϋπολογισμό περίπου 22 εκατομμυρίων ευρώ τον χρόνο και θα καλύπτει τις εξωτερικές δράσεις μας με 17 σημαντικές χώρες. Πιστεύω ότι οι τροπολογίες που ενέκρινε το Κοινοβούλιο θα καταστήσουν το μέσο καταλληλότερο και αποτελεσματικότερο όσον αφορά την προώθηση των συμφερόντων και των αξιών της ΕΕ σε αυτές τις 17 ετερογενείς χώρες. Θα ήθελα να ευχαριστήσω τους συναδέλφους όλων των Ομάδων για τη στήριξή τους για την επίτευξη μιας τόσο ευρείας συναίνεσης.

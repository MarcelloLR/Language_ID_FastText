<CHAPTER ID="016">
Διαχειριστές οργανισμών εναλλακτικών επενδύσεων (συζήτηση) 
<SPEAKER ID="122" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Jean-Paul Gauzès, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τους διαχειριστές οργανισμών εναλλακτικών επενδύσεων και για την τροποποίηση των οδηγιών 2004/39/ΕΚ και 2009/.../ΕΚ - C7-0040/2009 -.
<SPEAKER ID="123" NAME="Jean-Paul Gauzès" LANGUAGE="FR">
Κύριε Πρόεδρε, κύριε Reynders, κύριε Επίτροπε, το κείμενο το οποίο συζητούμε απόψε, και το οποίο θα τεθεί σε ψηφοφορία αύριο στο Κοινοβούλιο, είναι αποτέλεσμα μακροχρόνιων εργασιών. Στις 30 Απριλίου 2009, η Ευρωπαϊκή Επιτροπή δημοσίευσε την πρόταση οδηγίας της σχετικά με τους διαχειριστές οργανισμών εναλλακτικών επενδύσεων, η οποία στην καθιέρωση ασφαλούς, εναρμονισμένου πλαισίου, σε επίπεδο Ευρωπαϊκής Ένωσης, για την παρακολούθηση και εποπτεία των κινδύνων που παρουσιάζουν οι διαχειριστές για τους επενδυτές τους, τους αντισυμβαλλομένους τους, άλλους παράγοντες των χρηματοπιστωτικών αγορών και τη σταθερότητα του χρηματοπιστωτικού συστήματος, επιτρέποντας συγχρόνως στους εν λόγω διαχειριστές, υπό την προϋπόθεση ότι συμμορφώνονται με αυστηρά πρότυπα, να παρέχουν υπηρεσίες και να διαθέτουν τα προϊόντα τους στο σύνολο της εσωτερικής αγοράς.
<P>
Κύριε Πρόεδρε, επιτρέψτε μου μία σύντομη παύση: ήθελα να ρωτήσω εάν, λόγω της διάρκειας των εργασιών μας, δεν έχει προβλεφθεί χρονικό όριο για την παρέμβασή μου, καθότι παρατηρώ ότι το χρονόμετρο δεν έχει τεθεί σε λειτουργία. Δεν με ενοχλεί, αλλά, για λόγους ειλικρίνειας, ήθελα να επιστήσω συναφώς την προσοχή σας.
<P>
Το Κοινοβούλιο έλαβε το κείμενο περίπου πριν από 14 μήνες. Είναι δε εμφανές ότι προσέλκυσε την προσοχή των βουλευτών του Ευρωπαϊκού Κοινοβουλίου, δεδομένου ότι έχει κατατεθεί ο πρωτοφανής αριθμός των 1.690 τροπολογιών. Στη διαδικασία συμμετείχαν σε μεγάλο βαθμό πολλοί επαγγελματίες και ο εισηγητής διεξήγαγε σχεδόν 200 συζητήσεις επί του κειμένου, χωρίς να υπολογίζονται οι συζητήσεις με τις εθνικές αρχές.
<P>
" οριστικοποίηση του συμβιβαστικού κειμένου που συζητείται σήμερα στην Ολομέλεια αποτέλεσε εξαιρετικά επίπονο έργο. Κατά το πρώτο εξάμηνο του 2010, διενεργήθηκαν έξι άτυποι τριμερείς διάλογοι υπό την ισπανική Προεδρία, με σκοπό τη διευκόλυνση της ανταλλαγής πληροφοριών σχετικά με την πρόοδο των εργασιών. Κατά τη διάρκεια της περιόδου αυτής δεν κατέστη δυνατή η επίτευξη συμφωνίας στο Συμβούλιο.
<P>
Στις 17 Μαΐου 2010, η Επιτροπή Οικονομικής και Νομισματικής Πολιτικής ενέκρινε με ευρεία πλειοψηφία την έκθεση, η οποία προέκυψε μετά από συλλογικές διαβουλεύσεις μεταξύ των βουλευτών του Ευρωπαϊκού Κοινοβουλίου. Το Κοινοβούλιο εισήγατε την αρχή της αναλογικότητας, διαφορετικούς κανόνες για διαφορετικές κατηγορίες οργανισμών, έναν κανονισμό για την προστασία των ιδιωτικών επενδυτικών κεφαλαίων των εταιρειών στόχων και των θέσεων εργασίας και ένα σύστημα διαβατηρίων για τους οργανισμούς και τους διαχειριστές οργανισμών εναλλακτικών επενδύσεων που έχουν την έδρα τους εκτός της Ευρωπαϊκής Ένωσης.
<P>
Στη συνέχεια διεξήχθησαν δώδεκα τριμερείς διάλογοι. Συγκροτήθηκε επίσης μία ομάδα εργασίας μεταξύ των τριών θεσμικών οργάνων, η οποία κλήθηκε να εξετάσει συγκεκριμένα τις τεχνικές πτυχές της πρότασης, στο πλαίσιο σειράς συναντήσεων με τη βελγική Προεδρία και την Επιτροπή.
<P>
Στις 26 Οκτωβρίου 2010, διεξήχθη τριμερής διάλογος -ο οποίος επρόκειτο να είναι και ο τελικός- με την ενεργό συμμετοχή του Προέδρου του Συμβουλίου ECOFIN, κ. Reynders, καθώς και του Επιτρόπου κ. Barnier, και επετεύχθη συμφωνία επί ενός συμβιβαστικού κειμένου, το οποίο ο εισηγητής έκρινε ότι μπορούσε να τεθεί σε ψηφοφορία στο Κοινοβούλιο.
<P>
Δεν θα υπεισέλθω στις λεπτομέρειες αυτού του μακροσκελούς τεχνικού εγγράφου, αλλά θα επισημάνω τις ουσιώδεις πτυχές του. " οδηγία θα καταστήσει υποχρεωτική την καταχώρηση ή την αδειοδότηση των διαχειριστών οργανισμών εναλλακτικών επενδύσεων που έχουν την έδρα τους στην Ευρωπαϊκή Ένωση, και θα τους υποχρεώσει να τηρούν επιχειρησιακές και οργανωτικές απαιτήσεις, κώδικες συμπεριφοράς και κανόνες διαφάνειας, ενώ οι αρμόδιες αρχές των κρατών μελών και η Ευρωπαϊκή Αρχή Κινητών Αξιών και Αγορών (ΕΑΚΑΑ) θα αναλάβουν την εποπτεία και την επιβολή κυρώσεων στους εν λόγω οργανισμούς.
<P>
Θα τους προσφέρει πρόσβαση στην εσωτερική αγορά της Ένωσης μέσω ενός διευρωπαϊκού διαβατηρίου για τη διαχείριση και διάθεση των προϊόντων τους στην αγορά. Συν τω χρόνω, οι διαχειριστές που έχουν την έδρα τους σε χώρες εκτός της Ευρωπαϊκής Ένωσης θα έχουν τη δυνατότητα να αποκτήσουν διαβατήριο, υπό την προϋπόθεση ότι θα πληρούν τις ίδιες προδιαγραφές με τους διαχειριστές των οποίων τα κεντρικά γραφεία βρίσκονται στην Ευρωπαϊκή Ένωση. Ο αριθμός των συναντήσεων και η ένταση των ανταλλαγών απόψεων και των διαπραγματεύσεων μεταξύ του εισηγητή, των σκιωδών εισηγητών, της Προεδρίας και της Επιτροπής εμπλούτισαν σημαντικά την αρχική πρόταση σε πολλούς τομείς.
<P>
Σε αυτό το σημείο, οφείλω να διευκρινίσω ότι η πρόοδος στην οποία απέβλεπε το Κοινοβούλιο επετεύχθη σταδιακά, κατά την πορεία των διαπραγματεύσεων, και όχι, φυσικά, μόνο στο πλαίσιο του τελευταίου τριμερούς διαλόγου, κατά τον οποίο πραγματοποιήθηκαν μεν ορισμένες προσαρμογές, αλλά σε πολιτικό επίπεδο υπήρξε αποφασιστικός.
<P>
Θα ήθελα να υπογραμμίσω τώρα τους τομείς στους οποίους η παρέμβαση του Κοινοβουλίου ήταν καθοριστική. Καταρχάς, όσον αφορά δύο άκρως πολιτικά ζητήματα, που αφορούν τις σχέσεις με τρίτες χώρες, έχει εγκριθεί η καθιέρωση και χρήση ενός διαβατηρίου -λοιπόν, τώρα δεν καταλαβαίνω τι συμβαίνει, διότι κανονικά έπρεπε να μου έχει παραχωρηθεί χρόνος ομιλίας τεσσάρων λεπτών- για τους διαχειριστές οργανισμών που έχουν την έδρα τους εκτός της Ευρωπαϊκής Ένωσης. Έχουν καθοριστεί ειδικοί όροι για τη χορήγηση τέτοιου διαβατηρίου. Σχετικά με τις ιδιωτικές επενδυτικές συμμετοχές, το Κοινοβούλιο κατόρθωσε να διασφαλίσει ότι η οδηγία θα περιλαμβάνει διατάξεις για την αποτροπή της ενδεχόμενης λεηλασίας των περιουσιακών στοιχείων της εταιρείας στόχου, ενώ καθορίζει επίσης ειδικούς κανόνες ως προς τις υποχρεώσεις υποβολής εκθέσεων όσον αφορά τις εταιρείες στόχους, τους υπαλλήλους τους ή τους αντιπροσώπους τους.
<P>
Λόγω της ασυνάρτητης λειτουργίας του χρονομέτρου, δεν θα υπεισέλθω σε ορισμένες από τις διατάξεις που εγκρίθηκαν σύμφωνα με τις επιθυμίες του Κοινοβουλίου. Θα επισημάνω απλώς ότι το Κοινοβούλιο επιθυμούσε να προχωρήσουμε ακόμα περισσότερο, μπόρεσε όμως να επηρεάσει τις διαπραγματεύσεις, με αποτέλεσμα να ενισχυθεί ο ρόλος της ΕΑΚΑΑ. Ωστόσο, οι λύσεις που εγκρίθηκαν εντέλει συνιστούν ουσιαστική πρόοδο ενόψει της βελτίωσης της παρακολούθησης σε ευρωπαϊκό επίπεδο. Το Κοινοβούλιο μερίμνησε υπέρ της ενίσχυσης των αρμοδιοτήτων του Συμβουλίου και του Κοινοβουλίου στη διαδικασία έγκρισης κατ' εξουσιοδότηση πράξεων της Επιτροπής.
<P>
" πλειονότητα των μελών του Κοινοβουλίου επιθυμεί τον αυστηρότατο έλεγχο, ακόμα δε και την απαγόρευση, του παθητικού μάρκετινγκ. " συμπερίληψη σε αιτιολογική σκέψη της αρχής σύμφωνα με την οποία οι επαγγελματίες επενδυτές οφείλουν να εφαρμόζουν μέτρα δέουσας επιμέλειας όταν επενδύουν σε οργανισμούς οι οποίοι έχουν την έδρα τους εκτός της Ευρωπαϊκής Ένωσης αποτελεί σημαντικό πρώτο βήμα.
<P>
Αυτά ήταν, κύριε Πρόεδρε, κύριε Reynders, κύριε Επίτροπε, τα στοιχεία που ήθελα να σας επισημάνω κατά την έναρξη της παρούσας συζήτησης. Εν κατακλείδι, θα εκμεταλλευθώ τα δύο λεπτά που έχω στη διάθεσή μου για να ευχαριστήσω όλους όσοι συνέβαλαν στην επιτυχή έκβαση αυτών των εργασιών.
<P>
(Χειροκροτήματα)
<SPEAKER ID="124" NAME="Πρόεδρος">
Κύριε Gauzès, έχετε όσο χρόνο θέλετε, εάν προστατεύσετε τα συμφέροντα του City του Λονδίνου.
<SPEAKER ID="125" NAME="Didier Reynders" LANGUAGE="FR">
Κύριε Πρόεδρε, κύριε Gauzès, κυρίες και κύριοι, βρίσκομαι για μία ακόμα φορά στην ευχαρίστηση θέση να παρίσταμαι ενώπιόν σας για να συζητήσουμε ένα πρόσθετο στοιχείο της δέσμης μέτρων που αφορούν τις μεταρρυθμίσεις τις οποίες επιθυμούμε να επιφέρουμε στον χρηματοπιστωτικό τομέα. " έκθεση που σας έχει υποβληθεί είναι μέρος της δέσμης μέτρων εποπτείας τα οποία, όπως γνωρίζετε, έχουν ήδη εγκριθεί ομοφώνως από τα μέλη του Συμβουλίου.
<P>
Όσον αφορά το θέμα των επενδυτικών οργανισμών, κινηθήκαμε, για μία ακόμη φορά, με την ίδια ομοφωνία στους κόλπους του Συμβουλίου, ενώ και εσείς εγκρίνατε με πολύ μεγάλη πλειοψηφία τη δέσμη μέτρων εποπτείας. Ευελπιστώ ότι θα επιτευχθεί εξίσου μεγάλη πλειοψηφία υπέρ της έγκρισης του τμήματος που αφορά τους επενδυτικούς οργανισμούς.
<P>
Για πρώτη φορά, η οδηγία αυτή θεσπίζει ευρωπαϊκές ρυθμίσεις, οι οποίες επηρεάζουν τους διαχειριστές οργανισμών εναλλακτικών επενδύσεων, κυρίως δε αμοιβαίων κεφαλαίων κινδύνου καθώς και ιδιωτικών επενδυτικών κεφαλαίων, θέμα το οποίο έχουμε συζητήσει πολλές φορές κατά το παρελθόν. Οι εταιρείες αυτές, οι οποίες ωφελούν την ευρωπαϊκή οικονομία, μέχρι σήμερα δεν υπόκειντο σε κανενός είδους εποπτεία ή ειδικές διατάξεις σε ευρωπαϊκό επίπεδο. " παρούσα πρόταση ικανοποιεί πλήρως την επιθυμία του Επιτρόπου κ. Barnier -η οποία είναι και δική μου επιθυμία- να επεκταθεί η εφαρμογή αποτελεσματικών, κατάλληλων ρυθμίσεων και μέτρων εποπτείας σε όλους τους παράγοντες και δραστηριότητες της χρηματοπιστωτικής αγοράς που παρουσιάζουν σημαντικούς κινδύνους.
<P>
Με την οδηγία αυτή, η Ευρώπη πραγματοποιεί ένα ακόμη βήμα προς την κατεύθυνση της πλήρους υλοποίησης των αποφάσεων που ελήφθησαν στη σύνοδο της G20. Τις παραμονές της συνόδου κορυφής της G20, αυτό είναι ένα ισχυρό μήνυμα της Ευρώπης προς τον υπόλοιπο κόσμο. Όπως προανέφερα, το κείμενο αυτό εντάσσεται πλήρως στο νέο ευρωπαϊκό πλαίσιο εποπτείας, ενισχύοντας τον ρόλο που θα διαδραματίζει στο εξής η ΕΑΚΑΑ ως προς τη ρύθμιση της δραστηριότητας των διαχειριστών οργανισμών εναλλακτικών επενδύσεων.
<P>
Χάρη στη θετική, όπως ελπίζω, ψήφο σας, οι διαχειριστές των εν λόγω οργανισμών θα υπόκεινται σε συνεκτικούς και εν πολλοίς νέους κανόνες οι οποίοι αποβλέπουν στην αύξηση της διαφάνειας όσον αφορά τους επόπτες, τους επενδυτές, τις εταιρείες και τους εργαζομένους των εταιρειών που εξαγοράζονται από ορισμένους από αυτούς τους οργανισμούς. Οι εταιρείες ιδιωτικών επενδύσεων θα υποχρεούνται να γνωστοποιούν την παρουσία τους στις εξαγοραζόμενες εταιρείες και να ενημερώνουν, συγκεκριμένα, τους υπαλλήλους σχετικά με τη μελλοντική τους στρατηγική για την επιχείρηση και τον δυνητικό αντίκτυπο στις θέσεις εργασίας. " οδηγία αποβλέπει επίσης στην ενίσχυση της προστασίας των επενδυτών. Παραδείγματος χάριν, ο ρόλος του θεματοφύλακα θα ενισχυθεί σημαντικά, όπως άλλωστε και η διαχείριση κινδύνων. " μόχλευση, το σύστημα αμοιβών και η ανάθεση καθηκόντων θα υπόκεινται πλέον σε παρακολούθηση.
<P>
" οδηγία αποβλέπει επίσης στην ενίσχυση της εσωτερικής αγοράς σε αυτόν τον τομέα, ιδίως μέσω της θέσπισης ενός διευρωπαϊκού διαβατηρίου το οποίο θα διευκολύνει τις διασυνοριακές συναλλαγές, ωφελώντας την οικονομία συνολικά. Θα θεσπιστεί επίσης ένα διαβατήριο για τρίτες χώρες προκειμένου να διατηρηθούν ίσοι όροι ανταγωνισμού σε διεθνές επίπεδο, με βάση την αρχή "ίσα δικαιώματα, ίσες υποχρεώσεις". Με χαροποιεί ο πραγματικά ευρωπαϊκός χαρακτήρας αυτής της οδηγίας, η οποία εγγυάται υψηλό επίπεδο προστασίας και διαφάνειας ενώ δεν παύει να ενθαρρύνει τις επενδύσεις στην Ευρώπη. Το σύστημα του διαβατηρίου, το οποίο στηρίζεται στην εφαρμογή αυστηρών ελέγχων και αναθέτει κεντρικό ρόλο στις ευρωπαϊκές εποπτικές αρχές, αποτελεί μια αξιόπιστη και αποτελεσματική βάση ρύθμισης ενός τομέα ο οποίος αναμένεται να διαδραματίσει ανεκτίμητο ρόλο στην ανάκαμψη της οικονομικής μεγέθυνσης.
<P>
Όπως και τα υπόλοιπα στοιχεία του προγράμματος μεταρρύθμισης του χρηματοπιστωτικού τομέα, η οδηγία έχει επίσης ως στόχο, σε ευρύτερα διεθνές επίπεδο, να αποτρέψει, ή τουλάχιστον να περιορίσει την έκταση περαιτέρω χρηματοοικονομικών κρίσεων. Θα ήθελα να καταστήσω σαφές ότι η συμφωνία μεταξύ του Κοινοβουλίου και του Συμβουλίου, η οποία ευελπιστώ να είναι όσο το δυνατόν ευρύτερη, οφείλει πολλά στην αποφασιστικότητα του Ευρωπαϊκού Κοινοβουλίου, και κυρίως του εισηγητή του, κ. Gauzès, καθώς και στο εμπεριστατωμένο έργο που έχει επιτελέσει.
<P>
Κύριε Gauzès, θέλω να σας ευχαριστήσω για την αποφασιστικότητά σας, την προσήλωση και το σθένος σας, χωρίς τα οποία η έγκριση της οδηγίας από το Ευρωπαϊκό Κοινοβούλιο ίσως να μην είχε καταστεί δυνατή.
<P>
(EN) Κύριε Πρόεδρε, θα ήθελα επίσης να ευχαριστήσω την κ. Sharon Bowles, πρόεδρο της Επιτροπής Οικονομικής και Νομισματικής Πολιτικής. Πραγματοποιήσαμε πολλές συζητήσεις σε συνεδριάσεις του τριμερούς διαλόγου και σε άλλα βήματα σχετικά με την οδηγία αυτή, καθώς και σχετικά με άλλα κείμενα. Αυτό ήταν χρήσιμο μιας και απέδειξε ότι είναι δυνατόν να εφαρμοστεί η διαδικασία της συναπόφασης υπό μία προϋπόθεση, συγκεκριμένα ότι θα είναι δυνατόν να δρομολογηθούν συγχρόνως διαπραγματεύσεις μεταξύ του Συμβουλίου, αφενός, και του Κοινοβουλίου, αφετέρου. Σας ευχαριστώ πολύ που μπορέσατε να διοργανώσετε αυτήν τη διαδικασία στο Κοινοβούλιο. Αυτό δεν είναι εύκολο στο Συμβούλιο, και είμαι βέβαιος ότι δεν είναι πάντα εξίσου εύκολο να διεξαχθούν τέτοιες συζητήσεις με όλα τα μέλη του Κοινοβουλίου.
<P>
(FR) Τέλος, κύριε Πρόεδρε, θα ήθελα να ευχαριστήσω τη σουηδική και την ισπανική Προεδρία, καθώς και τον Επίτροπο κ. Barnier, ο οποίος προσήλθε μόλις στην Αίθουσα, και όλους τους σκιώδεις εισηγητές, τους κκ. Goebbels, Klinz, Canfin, Kamall και, τέλος, τον κ. Lehne, για τις γόνιμες και εμφανώς εποικοδομητικές ανταλλαγές απόψεων επί της τροποποιηθείσας έκθεσης, η οποία θα υποβληθεί σε ψηφοφορία στο Σώμα.
<P>
Εφεξής, κύριε Πρόεδρε, θα υπάρχει ένα αξιόπιστο και εναρμονισμένο πλαίσιο σε επίπεδο Ευρωπαϊκής Ένωσης για τον έλεγχο και την εποπτεία των κινδύνων που δημιουργούν οι διαχειριστές οργανισμών εναλλακτικών επενδύσεων για τους επενδυτές τους και τη χρηματοπιστωτική σταθερότητα. Είμαι πεπεισμένος ότι η βούληση να επιτευχθούν ουσιαστικά αποτελέσματα, η οποία χαρακτήρισε τις έως τώρα εργασίες μας, θα συνεχίσει να εμπνέει τις διαπραγματεύσεις μελλοντικών κειμένων. Κάθε φορά που βρίσκομαι ενώπιον του παρόντος Σώματος, κύριε Πρόεδρε, σας ευχαριστώ για το έργο που μόλις ολοκληρώσαμε, αυτήν τη φορά όμως θα ήθελα να σας ευχαριστήσω εκ των προτέρων για το έργο που πρόκειται να ολοκληρώσουμε τις προσεχείς εβδομάδες.
<P>
Κύριε Gauzès, ευελπιστώ ότι θα μας δοθεί η ευκαιρία να συνεργαστούμε με τους ίδιους ρυθμούς για την επίτευξη συμφωνίας στο θέμα των οργανισμών αξιολόγησης πιστοληπτικής ικανότητας. Εξ ονόματος των διαδόχων μου στην Προεδρία του Συμβουλίου, και έχοντας υπόψη τις πρόσφατες διαπραγματεύσεις, είμαι επιπλέον πεπεισμένος ότι θα σημειώσουμε πρόοδο σε αυτόν τον τομέα, ενδεχομένως δε και σε άλλους στο μέλλον. Το χρονοδιάγραμμα έχει ήδη οριστεί. Εν πάση περιπτώσει, σας ευχαριστώ για τις προσπάθειες που έχουν καταβληθεί για την εκπόνηση της υπό εξέταση έκθεσης.
<P>
(Χειροκροτήματα)
<SPEAKER ID="128" NAME="Michel Barnier" LANGUAGE="FR">
Κύριε Πρόεδρε, πριν ξεκινήσω την ομιλία μου, θα ήθελα να ζητήσω συγγνώμη, κυρίες και κύριοι, για την ολιγόλεπτη καθυστέρησή μου να προσέλθω στη συνεδρίαση.
<P>
" βελγική Προεδρία είναι τόσο δυναμική ώστε, την ίδια στιγμή που διεξάγεται στην Ολομέλεια του Κοινοβουλίου αυτή η σημαντική συζήτηση, η συζήτηση για τους διαχειριστές οργανισμών εναλλακτικών επενδύσεων, στο Συμβούλιο Ανταγωνιστικότητας συζητούμε ένα εξίσου σημαντικό ζήτημα, το ευρωπαϊκό δίπλωμα ευρεσιτεχνίας, και αυτός είναι ο λόγος για τον οποίο μόλις αποχώρησα από τις εργασίες του Συμβουλίου για να επιστρέψω εδώ - δεν γνωρίζω ακόμα υπό ποίες συνθήκες, θα κάνω ό,τι μπορώ. Δεν μπορώ να χωριστώ στα δύο.
<P>
Είμαι βέβαιος ότι ο κ. Gauzès, τις απόψεις του οποίου γνωρίζω, αν και δεν μπόρεσα να παρακολουθήσω την ομιλία του, θα με συγχωρήσει. Θα ήθελα δε να ευχαριστήσω και να συγχαρώ τον ίδιο, καθώς και το σύνολο των συντονιστών και σκιωδών εισηγητών, και, βεβαίως, όπως μόλις ανέφερε ο κ. Reynders, τη βελγική Προεδρία και ολόκληρη την ομάδα που έχει επεξεργαστεί αυτό το θέμα, για το πολύ σημαντικό και δύσκολο έργο που επιτελέστηκε τις τελευταίες εβδομάδες, αλλά και νωρίτερα, από τις άλλες Προεδρίες.
<P>
Συζητούμε αυτό το θέμα επί σχεδόν 15 ή 18 μήνες, και, με την ψηφοφορία στο Κοινοβούλιο, βρισκόμαστε πολύ κοντά στην πρακτική εφαρμογή αυτής της λογικής συμφωνίας. Το Κοινοβούλιο συνεδριάζει σήμερα για να το συζητήσει, ενώ στην αυριανή του συνεδρίαση θα διενεργήσει σχετική ψηφοφορία. Αυτή η ψηφοφορία στην Ολομέλεια, κυρίες και κύριοι, θα διεξαχθεί τις παραμονές της συνόδου κορυφής της G20 στη Σεούλ, και το γεγονός αυτό αντιπροσωπεύει μια θαυμάσια ευκαιρία ώστε να καταδείξουμε την ικανότητά μας να ενεργούμε από κοινού, να υλοποιούμε κοινούς στόχους, αλλά και να εφαρμόσουμε τις αποφάσεις που ελήφθησαν αμέσως μετά την κρίση -και η κρίση αυτή δεν έχει ακόμη λήξει όσον αφορά τις χρηματοπιστωτικές, οικονομικές, ανθρώπινες και κοινωνικές επιπτώσεις της- αποφάσεις οι οποίες ελήφθησαν στο ανώτερο δυνατό διεθνές επίπεδο, την G20.
<P>
Μετά τη συμφωνία επί της δέσμης μέτρων εποπτείας, την οποία οφείλουμε επίσης στη βούληση του Κοινοβουλίου και την επιμονή της βελγικής Προεδρίας, η συμφωνία επί της οδηγίας αυτής για τους διαχειριστές οργανισμών εναλλακτικών επενδύσεων πρέπει να καταδεικνύει την ίδια ικανότητα να αντλήσουμε τα αναγκαία διδάγματα από την κρίση, να θεσπίσουμε ευφυείς ρυθμίσεις και αποτελεσματικούς μηχανισμούς εποπτείας όπου αυτό απαιτείται, έτσι ώστε όλοι οι παράγοντες του χρηματοπιστωτικού συστήματος να υπόκεινται σε αυτό το πλαίσιο ρυθμίσεων και εποπτείας, το οποίο πρέπει να είναι ταυτόχρονα εύρωστο και αποτελεσματικό.
<P>
Τα κράτη μέλη έχουν ήδη συμφωνήσει ομοφώνως με αυτήν την τελευταία πρόταση, όπως ανέφερε ο κ. Reynders. Κυρίες και κύριοι, θα ήθελα να σας εκφράσω την ειλικρινή μου άποψη: η συμφωνία αυτή θα ήταν αδύνατη χωρίς τη συμβολή του Κοινοβουλίου, το οποίο βελτίωσε σημαντικά τις προτάσεις που συζητούμε σήμερα.
<P>
Χάρη στην αποφασιστικότητα του κ. Gauzès και των σκιωδών εισηγητών, σήμερα, η έκθεση περιλαμβάνει πολλά νέα στοιχεία σε σχέση με την έκθεση που εγκρίθηκε αρχικώς τον Μάιο από το Συμβούλιο ECOFIN, και αυτή η συμβολή του Κοινοβουλίου βελτιώνει με πολύ ουσιαστικό τρόπο την ποιότητα της εν λόγω πρότασης οδηγίας. Θα ήθελα να αναφέρω, ένα προς ένα, ορισμένα στοιχεία τα οποία είναι, κατά τη γνώμη μας, θετικά και υψηλής ποιότητας.
<P>
Το πρώτο στοιχείο είναι η ενίσχυση των κανόνων που αφορούν τις ιδιωτικές επενδυτικές συμμετοχές, οι οποίοι θα αυξήσουν τη διαφάνεια αυτών των δραστηριοτήτων όσον αφορά τους υπαλλήλους και τις εταιρείες στόχους, ενώ θα προσφέρουν ισχυρές διασφαλίσεις έναντι της λεηλασίας περιουσιακών στοιχείων, όπως πολλοί βουλευτές επιθυμούσαν, αν και γνωρίζω ότι ορισμένοι εξ υμών θεωρείτε ότι αυτό δεν είναι αρκετό.
<P>
Το δεύτερο στοιχείο είναι μια πραγματικά ευρωπαϊκή λύση για τις τρίτες χώρες. " λύση αυτή, η οποία στηρίζεται στην προσέγγιση "ίσα δικαιώματα, ίσες υποχρεώσεις", αποτελεί ανέκαθεν αρχή της Επιτροπής, και θα υποχρεώσει εν τέλει όλους τους διαχειριστές που δραστηριοποιούνται στην Ευρώπη να σέβονται τους ευρωπαϊκούς κανόνες.
<P>
Το τρίτο στοιχείο είναι ο κεντρικός ρόλος τον οποίο προβλέπεται να διαδραματίζει η ΕΑΚΑΑ, η οποία θα καταστήσει πιο συνεκτική την εποπτεία των διαχειριστών και θα βελτιώσει τη λειτουργία του ευρωπαϊκού διαβατηρίου και των διαβατηρίων τρίτων χωρών.
<P>
Το τέταρτο στοιχείο είναι η εφαρμογή ισχυρών συμπληρωματικών κανόνων, οι οποίοι θα προστατεύουν τους επενδυτές και τις αγορές. Ορισμένα παραδείγματα τέτοιων κανόνων που θα ήθελα να υπογραμμίσω είναι τα όρια μόχλευσης, τα πρόσθετα κεφάλαια, οι επαγγελματικές ασφαλίσεις για τους διαχειριστές και οι κανόνες ως προς τον ρόλο και τις ευθύνες των θεματοφυλάκων.
<P>
Κυρίες και κύριοι, η Επιτροπή συμμερίζεται την ανησυχία σας για την έλλειψη κανόνων όσον αφορά το παθητικό μάρκετινγκ. Το κενό αυτό ενδέχεται να αποτελέσει μέσο παράκαμψης των κανόνων μας, γεγονός που μας ανησυχεί όσο και εσάς.
<P>
Εντούτοις, τα κράτη μέλη διαφωνούν σχεδόν ομοφώνως με τη θέσπιση κανόνων σε αυτόν τον τομέα, οπότε είμαστε διατεθειμένοι, προκειμένου να βρεθεί συναινετική λύση, να δεχτούμε την παρούσα έκθεση, υπό την προϋπόθεση ότι το ζήτημα θα επανεξεταστεί και θα εναρμονιστεί εν τέλει με το πνεύμα της οδηγίας, και θα φροντίσουμε ώστε αυτό να συμβεί όντως.
<P>
Εξ ονόματος της Επιτροπής, επιτρέψτε μου να ευχαριστήσω για μια ακόμη φορά το Κοινοβούλιο για την αποφασιστικής σημασίας συνεργασία του και για τη συμβολή του στην κατάρτιση αυτής της έκθεσης· ευελπιστώ δε, όπως ο κ. Reynders, ότι θα μπορέσουμε να καταλήξουμε σε μια συμφωνία η οποία θα είναι όσο το δυνατόν ευρύτερη όσον αφορά τον εν λόγω συμβιβασμό, ο οποίος κατά τη γνώμη μας εξακολουθεί να είναι ένας δυναμικός συμβιβασμός, και μας επιτρέπει να τηρήσουμε μια από τις δεσμεύσεις που αναλήφθηκαν από την G20: να αντλήσουμε τα αναγκαία διδάγματα από την οικονομική κρίση.
<SPEAKER ID="129" NAME="Evelyn Regner" LANGUAGE="DE">
Κύριε Πρόεδρε, κύριε Reynders, κύριε Barnier, έχουμε ήδη επιτελέσει σημαντικό έργο - όπως ανέφερε ο κ. Gauzès: έχουν διεξαχθεί 21 τριμερείς διάλογοι και πολλαπλές συναντήσεις μεταξύ των εισηγητών και των σκιωδών εισηγητών της Επιτροπής Οικονομικής και Νομισματικής Πολιτικής και της Επιτροπής Νομικών Θεμάτων. Πάνω από όλα, ωστόσο, καταβάλλουμε επί σειρά ετών προσπάθειες για να πείσουμε τρίτους. Σαν θιβετιανός τροχός προσευχής, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο εργάζεται πολύ σκληρά επί σειρά ετών για τη ρύθμιση σε ευρωπαϊκό επίπεδο των αμοιβαίων κεφαλαίων κινδύνου, των ιδιωτικών επενδυτικών κεφαλαίων και όλων των άλλων χρηματοοικονομικών μέσων. Στις 26 Οκτωβρίου, που συμπίπτει μάλιστα με την εθνική εορτή της Αυστρίας, επιτέλους μπορέσαμε να καταλήξουμε σε μια συμβιβαστική λύση με τα κράτη μέλη. Δεν ζούμε σε ιδεατό κόσμο· επομένως, δεν είναι τέλεια ούτε αυτή η συμβιβαστική λύση. Εντούτοις, το συγκεκριμένο ευρωπαϊκό νομοθέτημα είναι το σημαντικότερο στοιχείο μέχρι στιγμής όσον αφορά τη ρύθμιση των χρηματοπιστωτικών αγορών. Υπάρχει πλέον εναλλακτική έναντι του παλαιού νεοφιλελεύθερου επιχειρήματος που χρησιμοποιούνταν πριν από την κρίση, ότι δηλαδή "δεν υπάρχει εναλλακτική" όσον αφορά την εξυγίανση και την αναδιάρθρωση της χρηματοπιστωτικής αγοράς.
<P>
Κατά την προσωπική μου εκτίμηση, οι δύο ακόλουθες πτυχές έχουν ιδιαίτερα μεγάλη σημασία. Πρώτον, προβλέπονται κανόνες για την αποτροπή της λεηλασίας περιουσιακών στοιχείων, δεδομένου ότι τα αποθεματικά των επιχειρήσεων που έχουν εξαγοραστεί δεν μπορούν να αγγιχτούν για διάστημα δύο ετών. Προβλέπονται επίσης κανόνες ως προς τις ευθύνες των θεματοφυλάκων οι οποίες αποτρέπουν τη δημιουργία εκτεταμένων και αδιαφανών αλυσίδων ευθύνης. Οι διατάξεις αυτές αντιπροσωπεύουν ελάχιστα πρότυπα, γεγονός που σημαίνει ότι, όποιος το επιθυμεί, μπορεί, και πρέπει, να τις βελτιώσει. Ωστόσο, η ρύθμιση των διαχειριστών οργανισμών εναλλακτικών επενδύσεων προσφέρει επίσης μια νέα ευκαιρία για τη διαμόρφωση νέας νοοτροπίας στον χώρο των αμοιβαίων κεφαλαίων κινδύνου. Τα αμοιβαία κεφάλαια μικρού όγκου, ειδικότερα, διενεργούν μέχρι και σήμερα συναλλαγές εξαιρετικά υψηλού κινδύνου, όμως είναι καιρός να αλλάξουμε τον τρόπο λειτουργίας τους. Τους δίνεται λοιπόν σήμερα η δυνατότητα να υιοθετήσουν ένα βιώσιμο επιχειρηματικό μοντέλο.
<P>
Προκειμένου να διασφαλιστεί η αποτελεσματική εφαρμογή αυτής της οδηγίας -ας σημειωθεί ότι δεν τρέφω καμία αυταπάτη επ' αυτού- η Επιτροπή πρέπει να παρακολουθεί με αυστηρότητα και επαγρύπνηση την εκτέλεση και τη λειτουργία της και, εάν καταστεί αναγκαίο, να καταθέσει την πρόταση αναθεώρησης νωρίτερα από το προβλεπόμενο.
<P>
Θα ήθελα να απευθύνω τις ειλικρινείς ευχαριστίες μου στον κ. Gauzès. " συνεργασία μας υπήρξε απολύτως εποικοδομητική. Θα ήθελα επίσης να ευχαριστήσω τον κ. Bullmann και τον κ. Goebbels. Ειδικότερα, θα ήθελα να υπογραμμίσω το ζωηρό πνεύμα, την ισχυρή βούληση, που επικράτησε -στο τέλος και από την πλευρά της Επιτροπής και του Συμβουλίου- ώστε να καταλήξουμε σε μία πραγματικά εποικοδομητική λύση.
<SPEAKER ID="130" NAME="Burkhard Balz" LANGUAGE="DE">
Κύριε Πρόεδρε, με την οδηγία για τους διαχειριστές οργανισμών εναλλακτικών επενδύσεων, τοποθετούμε έναν ακόμη θεμέλιο λίθο για τη δημιουργία μιας νέας, σταθερής αρχιτεκτονικής των χρηματοπιστωτικών αγορών στην Ευρώπη. " έκκλησή μας για ολοκληρωμένα και πιο αποτελεσματικά μέσα πρόληψης κρίσεων θα έχει ουσιαστικό αντίκτυπο μόνον όταν την επεκτείνουμε στο σύνολο του χρηματοπιστωτικού τομέα και, επομένως, και στους οργανισμούς εναλλακτικών επενδύσεων που στο παρελθόν ρυθμίζονταν μόνον σε εθνικό επίπεδο. Πρόκειται για έναν εξαιρετικά ετερογενή τομέα ο οποίος περιλαμβάνει πολλούς και διαφορετικούς τύπους οργανισμών, χαρακτηριστικών κινδύνου αλλά και επενδυτικών στρατηγικών.
<P>
" πρόταση οδηγίας της Επιτροπής δεν ήταν εύκολη ως βάση για περαιτέρω εργασία, όμως έχουμε πλέον καταλήξει σε μια κοινώς αποδεκτή συμβιβαστική λύση η οποία δεν αντιμετωπίζει με προκρούστειο τρόπο όλους τους οργανισμούς και διαχειριστές οργανισμών και η οποία, τουλάχιστον όσον αφορά την υιοθετηθείσα προσέγγιση, διαφοροποιείται αναλόγως του συστημικού κινδύνου. Σήμερα καθορίζουμε ενιαία πρότυπα στο σύνολο της Ευρώπης για την αδειοδότηση των διαχειριστών επενδυτικών οργανισμών. Κατά τον τρόπο αυτόν, αναθέτουμε επίσης μερίδιο της ευθύνης στους επαγγελματίες επενδυτές και θεματοφύλακες. Με τις συμπληρωματικές ρυθμίσεις επί των ιδιωτικών επενδυτικών κεφαλαίων, αποτρέπουμε τη λεηλασία των περιουσιακών στοιχείων εταιρειών χαρτοφυλακίου. Ομολογουμένως, είναι αδικαιολόγητο να διασύρεται ο κλάδος των ιδιωτικών επενδύσεων αυτή καθαυτή, δεδομένου ότι διαδραματίζει σημαντικό, αλλά και εποικοδομητικό ρόλο - λόγου χάρη στη χρηματοδότηση μικρομεσαίων επιχειρήσεων. Εντούτοις, με τα μέτρα που λαμβάνουμε τώρα αποτρέπονται αρνητικές εξελίξεις, καθότι τα βασικά περιουσιακά στοιχεία μιας εταιρείας πρέπει πλέον να διατηρούνται κατά τη διάρκεια των κρίσιμων πρώτων ετών μετά την εξαγορά της.
<P>
" μεγαλύτερη επιτυχία του Κοινοβουλίου είναι αναμφίλεκτα η θέσπιση του κοινού ευρωπαϊκού διαβατηρίου, όχι μόνον για τους διαχειριστές ευρωπαϊκών οργανισμών, αλλά και για τους διαχειριστές οργανισμών που έχουν την έδρα τους εκτός της ΕΕ. Οι τελευταίοι θα έχουν πρόσβαση στην ευρωπαϊκή αγορά μόνον εάν υφίσταται συμφωνία συνεργασίας η οποία να διασφαλίζει την ανταλλαγή πληροφοριών μεταξύ των εποπτικών αρχών. Στο μέλλον, η Ευρωπαϊκή Αρχή Κινητών Αξιών και Αγορών θα μπορεί επίσης να παρεμβαίνει σε σοβαρές υποθέσεις, και αυτό σημαίνει ότι η νέα νομοθεσία θα αποτελεί καινοτόμο μέτρο. Δεν θα μπορούμε να αντλήσουμε διδάγματα από εμπειρίες του παρελθόντος, ιδίως όσον αφορά τις διατάξεις που ισχύουν για τρίτες χώρες, όμως εκτιμώ ότι έχουμε κάνει μια καλή αρχή στην προσπάθεια δημιουργίας ενός αποτελεσματικού πλαισίου εποπτείας.
<SPEAKER ID="131" NAME="Robert Goebbels" LANGUAGE="FR">
Κύριε Πρόεδρε, κυρίες και κύριοι, αμέσως μετά την έναρξη της κρίσης, η ευρωπαϊκή σύνοδος κορυφής και στη συνέχεια η G20 απηύθυναν έκκληση υπέρ της ρύθμισης όλων των τομέων της αγοράς αμοιβαίων κεφαλαίων κινδύνου. " Επιτροπή διατύπωσε πολύ γρήγορα προτάσεις, όμως οι πρωτοφανούς έντασης πιέσεις από ομάδες ειδικών συμφερόντων έκανε ορισμένους αρμοδίους για τη λήψη πολιτικών αποφάσεων να διστάζουν να προωθήσουν τις αναγκαίες ρυθμίσεις. Το "νωμένο Βασίλειο τάχθηκε υπέρ της προστασίας των οργανισμών που διαχειρίζονται αμοιβαία κεφάλαια κινδύνου σε κοντινά ή απομακρυσμένα νησιά. " Γαλλία, που είχε αυτοανακηρυχθεί υπέρμαχος της ρύθμισης σε διεθνές επίπεδο, επανήλθε στον συνήθη προστατευτισμό της.
<P>
Στο Κοινοβούλιο, στη νομοθεσία αυτή αντιτάχθηκαν πρωτίστως οι φιλελεύθεροι. " πολιτική ομάδα του κ. Verhofstadt, η οποία είναι συνήθως τόσο φιλοευρωπαϊκή, πρότεινε να απορριφθεί εξ ολοκλήρου η πρόταση της Επιτροπής. Χάρη στον εισηγητή, κ. Gauzès, και χάρη στη συμμαχία που συνέπηξαν στην Επιτροπή Οικονομικής και Νομισματικής Πολιτικής η Ομάδα του Ευρωπαϊκού Λαϊκού Κόμματος (Χριστιανοδημοκράτες), η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και η Ομάδα των Πρασίνων / Ευρωπαϊκής Ελεύθερης Συμμαχίας, την οποία υποστήριξε ακόμη και η Συνομοσπονδιακή Ομάδα της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών, κατέστη δυνατό να διαμορφωθεί μια ουσιαστική πλειοψηφική θέση. Μετά από είκοσι έναν τριμερείς διαλόγους, και χάρη στις αδιάλειπτες προσπάθειες του κ. Reynders και του Επιτρόπου κ. Barnier, οι διαπραγματεύσεις του Κοινοβουλίου οδήγησαν σε μία πρόταση οδηγίας η οποία αποτελεί σημαντικό βήμα προόδου, ιδίως σε μεσοπρόθεσμο ορίζοντα.
<P>
Αυτό ισχύει επειδή θα χρειαστεί να περιμένουμε έως το 2018 για να αποκτήσουμε μια εσωτερική αγορά η οποία θα επιβάλλει τα ίδια καθήκοντα και υποχρεώσεις και συγχρόνως θα αναγνωρίζει τα ίδια δικαιώματα σε όλους τους επενδυτικούς οργανισμούς. Ο ευρωπαϊκός κανονισμός θα αρχίσει να ισχύει από το 2013. Οι αρμοδιότητες του ευρωπαϊκού ρυθμιστικού φορέα ΕΑΚΑΑ, στον οποίο βάσει της οδηγίας θα ανατεθούν τουλάχιστον 72 αρμοδιότητες παρέμβασης και εποπτείας, θα ενισχυθούν. Πρέπει να υπογραμμιστεί ότι η οδηγία αυτή είναι η πρώτη ευρωπαϊκή νομοθετική πράξη για τη ρύθμιση των αμοιβαίων κεφαλαίων κινδύνου και των ιδιωτικών επενδυτικών κεφαλαίων. Θα προσφέρει ουσιαστική προστασία στους επενδυτές - όχι μόνον στους επαγγελματίες επενδυτές, αλλά και στους πολίτες που επενδύουν τις οικονομίες τους αγοράζοντας χρηματοπιστωτικά προϊόντα.
<P>
Θα υπάρξουν πολύ συγκεκριμένοι κανόνες για τη διαχείριση κινδύνων και για τη διαχείριση των ρευστών διαθεσίμων. Θα επιτευχθεί μεγαλύτερη διαφάνεια και θα παρέχονται περισσότερες πληροφορίες στους επενδυτές σχετικά με τις στρατηγικές τις οποίες ακολουθούν οι διαχειριστές. " μόχλευση θα παρακολουθείται, και οι διαχειριστές θα οφείλουν να ανακοινώνουν εκ των προτέρων τα όριά τους για την εφαρμογή μόχλευσης χρέους. Οι ρυθμιστικές αρχές θα μπορούν να επέμβουν εάν εφαρμόζονται υπερβολικά επισφαλείς στρατηγικές. Οι χρυσές αποζημιώσεις και τα μπόνους των διαχειριστών θα περιοριστούν και δεν θα μπορούν να ρευστοποιηθούν αμέσως. " οδηγία θα επιβάλει αυξημένη διαφάνεια στα ιδιωτικά επενδυτικά κεφάλαια. Τα εν λόγω κεφάλαια θα μπορούν κάλλιστα να χρηματοδοτήσουν την πραγματική οικονομία. Ωστόσο, η οδηγία θα περιορίσει σημαντικά τις δυνατότητες αρπακτικών κεφαλαίων να κατατεμαχίζουν επιχειρήσεις. Θα υπάρχει μια περίοδος δύο ετών κατά τη διάρκεια της οποίας τα κεφάλαια και ορισμένα από τα αποθεματικά της εξαγορασθείσας επιχείρησης δεν θα μπορούν να διανεμηθούν σε νέους ιδιοκτήτες.
<P>
Εκτός από αυτήν τη δέσμευση κεφαλαίων στο εσωτερικό της εταιρείας, θα διεξάγεται διαβούλευση και με το προσωπικό της, ενώ η χώρα στην οποία είναι εγγεγραμμένος ο οργανισμός που πραγματοποίησε την αγορά θα ενημερώνεται για την επιχειρηματική στρατηγική των αγοραστών. Εν κατακλείδι, η οδηγία μπορεί να βελτιωθεί, κύριε Πρόεδρε, όμως οι Σοσιαλιστές και οι Δημοκράτες θα της προσφέρουν την υποστήριξή τους, επειδή θα ρίξει φως στη μελανή οπή του διεθνούς χρηματοοικονομικού συστήματος που αντιπροσώπευαν έως σήμερα οι οργανισμοί εναλλακτικών επενδύσεων.
<P>
(Χειροκροτήματα)
<SPEAKER ID="132" NAME="Wolf Klinz" LANGUAGE="DE">
Κύριε Πρόεδρε, μετά από εκτεταμένους γύρους διαπραγματεύσεων, το Κοινοβούλιο, το Συμβούλιο και η Επιτροπή συμφώνησαν επιτέλους επί ενός κοινού κειμένου για τη ρύθμιση των διαχειριστών οργανισμών εναλλακτικών επενδύσεων. Επικροτώ την εν λόγω εξέλιξη, και στο σημείο αυτό οφείλω να διορθώσω τον κ. Goebbels: Εκφράσαμε την επιθυμία να απορριφθεί η αρχική πρόταση, διότι θεωρούμε ότι οι οργανισμοί εναλλακτικών επενδύσεων είναι τόσο διαφορετικοί μεταξύ τους -αμοιβαία κεφάλαια κινδύνου, ιδιωτικά επενδυτικά κεφάλαια και ταμεία ακινήτων- ώστε να απαιτούνται χωριστές ρυθμίσεις για καθέναν από αυτούς. Παρ' όλα αυτά, τώρα έχουμε στη διάθεσή μας ένα κείμενο με το οποίο συμφωνούμε και το οποίο μπορούμε να υποστηρίξουμε πλήρως. " καθολική προσέγγιση την οποία κρίναμε ανησυχητική στην αρχή έχει τροποποιηθεί σε σχέση με ορισμένες καίριες πτυχές. Κατά συνέπεια, δεν έχουμε πια σοβαρές ενστάσεις όσον αφορά την πρόταση.
<P>
Στόχος της οδηγίας ήταν να ενισχυθεί η διαφάνεια έναντι των εποπτικών φορέων αλλά, πάνω από όλα, έναντι των επενδυτών, έτσι ώστε οι συστημικοί κίνδυνοι να μπορούν να εντοπιστούν εγκαίρως και σε πρώιμο στάδιο, και να αντιμετωπιστούν αναλόγως. Προσωπικά, τάσσομαι υπέρ της θέσπισης κανόνων τους οποίους θα οφείλουν να τηρούν όλοι οι διαχειριστές οργανισμών που δραστηριοποιούνται εντός της ΕΕ. Συγχρόνως, όμως, δεν μου αρέσει η ιδέα να μετατραπεί η Ευρώπη σε φρούριο ή ακόμη και σε φυλακή, ή να μην μπορούν οι ευρωπαϊκοί οργανισμοί που το επιθυμούν να επενδύουν εκτός της Ευρώπης. Επομένως, στην αρχή αδυνατούσαμε να υποστηρίξουμε την πρόταση όπως είχε παρουσιαστεί στην αρμόδια επιτροπή. " συμβιβαστική θέση στην οποία έχουμε σήμερα καταλήξει επιλύει αυτό το πρόβλημα. Υπόσχεται να κρατήσει τις αγορές ανοικτές.
<P>
Ένας επιπλέον λόγος για την αρχική μας απόρριψη ήταν οι ρυθμίσεις στον τομέα των ιδιωτικών επενδυτικών κεφαλαίων, οι οποίες θα οδηγούσαν, στην πράξη, σε στρεβλώσεις του ανταγωνισμού σε αυτόν τον τομέα. Οι απαιτήσεις όσον αφορά τα ιδιωτικά επενδυτικά κεφάλαια, όπως είχαν διατυπωθεί αρχικώς, θα έφεραν σε μειονεκτική θέση ακόμα και εισηγμένες εταιρείες. " συμβιβαστική λύση που έχουμε πλέον ενώπιόν μας παρακάμπτει αυτήν την αδυναμία και αποτρέπει τη λεηλασία περιουσιακών στοιχείων, και αυτό είναι κάτι που επικροτούμε ξεκάθαρα.
<P>
Σε γενικές γραμμές, συνεπώς, θεωρούμε πολύ ικανοποιητική την πρόταση. Δημιουργεί ένα σαφές πλαίσιο κανόνων και προϋποθέσεων για τους διαχειριστές οργανισμών εναλλακτικών επενδύσεων. Θα προσφέρει μεγαλύτερη διαφάνεια, διευκολύνοντας τον εντοπισμό συστημικών κινδύνων. Ως εκ τούτου, θα προσφέρει μεγαλύτερη σταθερότητα. Θα ενισχύσει την εσωτερική αγορά, δεδομένου ότι καθιερώνει το διαβατήριο της ΕΕ, το οποίο, μετά από μια μεταβατική περίοδο, θα εφαρμοστεί επίσης για τους διαχειριστές οργανισμών με έδρα εκτός της Ευρώπης. Θα δημιουργήσει συνθήκες διαφανούς ανταγωνισμού χωρίς στρεβλώσεις. Τέλος, αναθέτει σαφή, νέα καθήκοντα στην Ευρωπαϊκή Αρχή Κινητών Αξιών και Αγορών (ΕΑΚΑΑ).
<P>
Εν κατακλείδι, θα ήθελα να ευχαριστήσω, εκτός από τους συναδέλφους βουλευτές, κυρίως τη βελγική Προεδρία, η οποία, με τις άοκνες προσπάθειές της, έφερε σε αίσιο πέρας την εξέταση αυτού του ζητήματος.
<SPEAKER ID="133" NAME="Sven Giegold" LANGUAGE="DE">
Κύριε Πρόεδρε, αυτός ο κανονισμός για τους διαχειριστές οργανισμών εναλλακτικών επενδύσεων προσφέρει, καταρχάς, λίγο μεγαλύτερη διαφάνεια καθώς και ένα πλαίσιο κανόνων στην αδιαπέραστη ζούγκλα των αμοιβαίων κεφαλαίων κινδύνου και των οργανισμών εναλλακτικών επενδύσεων. Δυστυχώς, οι κανόνες αυτοί παραμένουν ανολοκλήρωτοι. Εξακολουθεί να είναι δυνατή η διάθεση στην εσωτερική αγορά προϊόντων τα οποία δεν υπόκεινται σε ρυθμίσεις, μέσω του παθητικού μάρκετινγκ. Κατ' ουσίαν, η πρόσβαση των προϊόντων αυτών στην αγορά δεν περιορίζεται αποτελεσματικά. " Ευρώπη έχασε έτσι μια ευκαιρία να επεκτείνει τους κανόνες της σε διεθνές επίπεδο και να εξασφαλίσει ένα ενιαίο ρυθμιστικό καθεστώς.
<P>
Δεύτερον, αντίθετα προς την επιθυμία του Κοινοβουλίου, δυστυχώς, δεν θεσπίστηκε ουσιαστικός κανόνας περί ισοσκελισμένου ισολογισμού σε ευρωπαϊκό επίπεδο για τους υπό ρύθμιση οργανισμούς. Ο περιορισμός του ύψους του χρέους αυτών των οργανισμών εξακολουθεί να επαφίεται στους εθνικούς κανόνες, και αυτό σημαίνει επίσης ότι δεν αντλήσαμε τα αναγκαία διδάγματα από την κρίση. Κατά συνέπεια, θα παρακολουθήσουμε μια κούρσα προς τα κάτω μεταξύ των επιμέρους κρατών μελών σε σχέση με τη συγκεκριμένη ρύθμιση.
<P>
Εκείνο που έχει κρίσιμη σημασία για εμάς είναι και πάλι το γεγονός ότι δεν αποτρέπεται αποτελεσματικά η λεηλασία των περιουσιακών στοιχείων επιχειρήσεων από ιδιωτικά επενδυτικά κεφάλαια. Ασφαλώς, υπάρχουν επενδύσεις σε ιδιωτικά επενδυτικά κεφάλαια οι οποίες είναι εύλογες για τις επιχειρήσεις. Ωστόσο, οι κανόνες που θεσπίζονται σήμερα απέχουν, δυστυχώς, πολύ από το να μπορούν να θεωρηθούν επαρκείς. Επιπλέον, το δικαίωμα των εργαζομένων σε ενημέρωση, την οποία είναι πολύ εύλογο να περιμένουν, δεν κατοχυρώνεται αποτελεσματικά, ούτε και η προστασία των μικρών και μεσαίων επιχειρήσεων έναντι της λεηλασίας περιουσιακών στοιχείων αυτού του είδους. Στην προκειμένη περίπτωση, επομένως, το κείμενο αυτό είναι πολύ δύσκολο να εξηγηθεί στο εκλογικό σώμα. Δυστυχώς, η ευθύνη για αυτό δεν βαρύνει το Κοινοβούλιο. Βαρύνει, ειδικότερα, τον υπό ρύθμιση τομέα, ο οποίος άσκησε εντονότατες πιέσεις, οι οποίες είχαν ιδιαίτερη επιτυχία στις κυβερνήσεις του "νωμένου Βασιλείου και της Γαλλίας, οφείλω δε, μετά λύπης μου, να παραδεχτώ ότι το ίδιο συνέβη μέχρις ενός σημείου και στην περίπτωση της γερμανικής κυβέρνησης. Αυτή η ομάδα συμφερόντων εκπροσωπήθηκε επίσης εδώ στο Κοινοβούλιο από την Ομάδα της Συμμαχίας Φιλελευθέρων και Δημοκρατών για την Ευρώπη.
<P>
Δεν μπορούμε να υποστηρίξουμε αυτήν την πρόταση, διότι θα δημιουργούσε αρνητικό προηγούμενο ως προς την αδυναμία του Κοινοβουλίου να επιβάλλει αποτελεσματικούς κανόνες. Δεν μπορούμε να σταθούμε ενώπιον του εκλογικού μας σώματος κρατώντας το κεφάλι ψηλά και να του πούμε ότι καταφέραμε να ρυθμίσουμε αποτελεσματικά αυτόν τον σκοτεινό κόσμο. Ελπίζουμε να σημειωθεί κάποια πρόοδος κατά την αναθεώρηση της οδηγίας. Επιτρέψτε μου να απευθύνω για μια ακόμη φορά ένα μεγάλο ευχαριστώ, κυρίως για τη συνεργασία με τους συναδέλφους μου βουλευτές στο Ευρωπαϊκό Κοινοβούλιο.
<SPEAKER ID="134" NAME="Syed Kamall" LANGUAGE="EN">
Κύριε Πρόεδρε, επιτρέψτε μου καταρχάς να αποδώσω εύσημα στον Επίτροπο Michel Barnier για τις άοκνες προσπάθειές του. Σας ευχαριστώ πολύ που ήρθατε στο Λονδίνο για να συναντηθείτε με τους διαχειριστές αμοιβαίων κεφαλαίων κινδύνου και ιδιωτικών επενδυτικών κεφαλαίων και να ακούσετε τους προβληματισμούς τους. Θα ήθελα επίσης να ευχαριστήσω τη βελγική Προεδρία για το έργο που επιτέλεσε, στο οποίο αναφέρθηκαν ορισμένοι από τους προηγούμενους συναδέλφους, καθώς και τον κ. Gauzès και τους υπόλοιπους σκιώδεις εισηγητές. Δεν θα ευχαριστήσω άλλα πρόσωπα, επειδή θα εξαντληθεί ο χρόνος που έχω στη διάθεσή μου, μιας και έχω μόνον ένα λεπτό ομιλίας.
<P>
Εκτιμώ ότι είναι πολύ σημαντικό να εξετάσουμε τα δεδομένα και να δούμε τι πρόοδος έχει σημειωθεί τους τελευταίους δεκαοκτώ μήνες. Ήμουν ένας από τους εντονότερους επικριτές του αρχικού σχεδίου. Ειδικότερα όσον αφορά ζητήματα όπως το πεδίο εφαρμογής, φαινόταν να πρόκειται για μία προκρούστεια οδηγία, καθόσον προέβλεπε τους ίδιους κανόνες για όλα τα είδη επενδυτικών οργανισμών - όχι μόνον για τα αμοιβαία κεφάλαια κινδύνου και τα ιδιωτικά επενδυτικά κεφάλαια, αλλά και για εταιρείες επενδύσεων χαρτοφυλακίου στο "νωμένο Βασίλειο, οι οποίες δραστηριοποιούνται επί 150 έτη χωρίς να δημιουργούν συστημικούς κινδύνους. Σε αυτό το μέτωπο έχουν επέλθει βελτιώσεις.
<P>
Χαίρομαι δε ιδιαίτερα για τη θέση στην οποία έχουμε καταλήξει όσον αφορά την πρόσβαση σε τρίτες χώρες: καταφέραμε να κρατήσουμε τις αγορές ανοικτές και να επιτρέψουμε στους επενδυτές της ΕΕ να συνεχίσουν να επενδύουν σε οργανισμούς εκτός της ΕΕ. Εξασφαλίσαμε ένα επίπεδο διαφάνειας το οποίο δεν φέρει σε ιδιαίτερα μειονεκτική θέση τα ιδιωτικά επενδυτικά κεφάλαια έναντι των κρατικών επενδυτικών ταμείων, και βελτιώσαμε το καθεστώς που διέπει τις ευθύνες των θεματοφυλάκων, όπου δεν συσσωρεύουμε συστημικό κίνδυνο.
<P>
Σε γενικές γραμμές, κανείς δεν μπορεί να ισχυριστεί ότι η οδηγία είναι τέλεια, όμως εκτιμώ ότι καταφέραμε να καταλήξουμε σε μια εφαρμόσιμη συμβιβαστική λύση. Ευελπιστώ ότι η πλειοψηφία των μελών του Κοινοβουλίου θα υποστηρίξει το έργο του εισηγητή, κ. Gauzès, καθώς και των υπολοίπων σκιωδών εισηγητών.
<SPEAKER ID="135" NAME="Jürgen Klute" LANGUAGE="DE">
Κύριε Πρόεδρε, θέλω να διατυπώσω δύο σχόλια. Το πρώτο απευθύνεται στον κ. Gauzès. Θέλω να τον ευχαριστήσω προσωπικά για το εξαίρετο έργο του και τη θαυμάσια συνεργασία. Θεωρώ, ωστόσο, εξίσου θετική και εποικοδομητική τη συνεργασία και με τους υπόλοιπους σκιώδεις εισηγητές. Αυτό ήθελα να το επισημάνω στην αρχή της ομιλία μου, προτού διατυπώσω την κριτική μου.
<P>
Καταρχήν, συμφωνώ και επαυξάνω στα όσα ανέφερε μόλις ο κ. Giegold. Θα μπορούσα να είχα υποστηρίξει την πρώτη συμβιβαστική λύση επί της οποίας συμφωνήσαμε στην Επιτροπή Οικονομικής και Νομισματικής Πολιτικής εφέτος τον Μάιο. Πράγματι, ήταν μια απόφαση την οποία υποστήριξα. Εντούτοις, κατά τη γνώμη επίσης της πολιτικής μου Ομάδας, το κείμενο που έχει εκπονηθεί σήμερα κατόπιν περαιτέρω διαπραγματεύσεων, δεν είναι πλέον αποδεκτό και δεν μπορούμε να το υποστηρίξουμε. Εκτιμώ ότι όλοι δικαιούνται να έχουν άποψη επί του θέματος, κατά τη δική μου όμως άποψη το Συμβούλιο διαδραμάτισε ατυχή ρόλο στην προκειμένη περίπτωση. Θα υποστηρίξω μάλιστα αυτήν την άποψη με κάπως σαφέστερο τρόπο από ό,τι δύο ή τρεις άλλοι ομιλητές. Κατά τη γνώμη μου, το Συμβούλιο έχασε μια ευκαιρία ως προς το συγκεκριμένο ζήτημα. Ενέδωσε σε πολύ μεγάλο βαθμό στα συμφέροντα των εκπροσώπων της χρηματοπιστωτικής αγοράς και άσκησε στον μέγιστο δυνατό βαθμό τις εξουσίες του για να αποτρέψει τη θέσπιση αποτελεσματικών ρυθμίσεων σε ευρωπαϊκό επίπεδο.
<P>
Ένα πρωί, δέχθηκα τηλεφώνημα από έναν εκπρόσωπο ομάδας συμφερόντων, ο οποίος ισχυρίστηκε ότι, εάν σκοπεύαμε πραγματικά να ρυθμίσουμε τα ιδιωτικά επενδυτικά κεφάλαια κατ' αυτόν τον τρόπο, θα εμποδίζαμε την παροχή αναπτυξιακής βοήθειας στην Αφρική. Πιο παράλογο και αόριστο επιχείρημα δεν θα μπορούσε να έχει προβληθεί. Τα δύο αυτά ζητήματα δεν έχουν την παραμικρή σχέση μεταξύ τους. Οποιοσδήποτε επινοεί τέτοιου είδους επιχειρήματα αποδεικνύει απλώς ότι δεν ενδιαφέρεται για ουσιαστική και αποτελεσματική ρύθμιση.
<P>
Ωστόσο, αυτό δεν αφορά το Κοινοβούλιο. Εξ ονόματος του Κοινοβουλίου -και αυτό θα ήθελα να το υπογραμμίσω εκ νέου- ο κ. Gauzès και άλλοι συνάδελφοι βουλευτές αγωνίστηκαν για τη θέσπιση ενός αποτελεσματικού ρυθμιστικού πλαισίου. " προσπάθεια αυτή υπονομεύθηκε από το Συμβούλιο. Θέλω να το επαναλάβω: αυτή είναι η ουσία του παθητικού μάρκετινγκ. Ο κ. Giegold το επεσήμανε ήδη. Είναι σαν να απαγορεύεται σε κάποιον να πουλάει κλούβια αβγά στη λαϊκή αγορά εφόσον τα διαφημίζει, αν όμως δεν διαφημίζει τα κλούβια αβγά και απλώς στέκεται σε έναν πάγκο και τα πουλάει, τότε θεωρείται νόμιμος. Και όμως, αυτό δεν διαφέρει καθόλου από τα όσα ορίζονται στην υπό εξέταση πρόταση στο τμήμα που αφορά το παθητικό μάρκετινγκ. Δημιουργείται έτσι ένα κενό. Έχουμε καταλήξει σε έναν ευρωπαϊκό κανονισμό - αυτό επισημάνθηκε ήδη και εκτιμώ ότι είναι θετικό. Εντούτοις, όταν αφήνεται ορθάνοιχτη η πόρτα για την παράκαμψή του μέσω κενών, τότε προκύπτει εύλογα το ερώτημα πόσο αποτελεσματικός είναι πραγματικά αυτός ο ευρωπαϊκός κανονισμός.
<P>
Στο αρχικό κείμενο τα ιδιωτικά επενδυτικά κεφάλαια ρυθμίζονταν καλύτερα. Τώρα, η ρύθμισή τους είναι σχετικώς αποδυναμωμένη. Ένα πολύ σημαντικό ζήτημα -και επ' αυτού δεν μπορώ παρά να συνηγορήσω υπέρ των παρατηρήσεων που έχει κάνει ήδη ο κ. Giegold- είναι το ζήτημα των πληροφοριών που παρέχονται στο εργατικό δυναμικό. " αρχική συμβιβαστική θέση όριζε ότι οι διαχειριστές έπρεπε να ενημερώνουν το προσωπικό τους για τα σχέδιά τους όσον αφορά τις επιχειρήσεις στις οποίες επενδύουν. Το μόνο που απομένει από αυτό είναι η αποδυναμωμένη απαίτηση να ενημερώνουν οι ιδιοκτήτες το προσωπικό τους και τις επιτροπές επιχειρήσεων. Μπορείτε να φανταστείτε μόνοι σας τι θα καταφέρουμε κατ' αυτόν τον τρόπο - όχι πολλά πάντως. Το Συμβούλιο έχασε λοιπόν μια ευκαιρία, παρ' όλα αυτά εξακολουθώ να ελπίζω ότι θα μας δοθεί ίσως η δυνατότητα να βελτιώσουμε το αποτέλεσμα αυτό σε μεταγενέστερο χρόνο.
<SPEAKER ID="136" NAME="Marta Andreasen" LANGUAGE="EN">
Κύριε Πρόεδρε, είμαι λιγότερο ευγνώμων από τους προηγούμενους ομιλητές. Εξαρχής, η οδηγία για τους ΔΟΕΕ στόχευε το City του Λονδίνου, μια βιομηχανία η οποία ρυθμίζεται ήδη επαρκώς από τις βρετανικές αρχές.
<P>
Ως συνήθως, η ΕΕ χάνει την ουσία του θέματος: η αιτία της δημιουργίας της τεράστιας χρηματοπιστωτικής φούσκας καθώς και της οικονομικής κρίσης ήταν ο ανεξέλεγκτος δανεισμός από τις τράπεζες, και όχι οι οργανισμοί εναλλακτικών επενδύσεων. Θα αποτρέψει αυτός ο κανονισμός μια περαιτέρω κρίση; Ασφαλώς και όχι. Οπωσδήποτε όμως θα καταφέρει να απομακρύνει τους διαχειριστές από το Λονδίνο. Δυστυχώς, δεν θα μετακινηθούν στο Παρίσι ή τη Φρανκφούρτη, θα πάνε πολύ πιο μακριά: στη Νέα Υόρκη και τη Σιγκαπούρη.
<P>
Έχουμε την πολυτέλεια να υποστούμε μια τέτοια διαρροή επιχειρηματικής δραστηριότητας; Φυσικά και όχι, όμως η ΕΕ αδιαφορεί εν προκειμένω. " οδηγία αυτή θα επιβαρύνει σημαντικά το κόστος λειτουργίας αυτών των οργανισμών και θα μειώσει τα κέρδη τους, καταστρέφοντας τις μικρότερες επιχειρήσεις του τομέα. Οι προβλεπόμενες κεφαλαιακές απαιτήσεις θα δυσχεράνουν τη λειτουργία των ιδιωτικών επενδυτικών κεφαλαίων, και τις συνέπειες θα τις υποστούν οι νέες εταιρείες επιχειρηματικών κεφαλαίων.
<P>
Το αστείο είναι ότι η Επιτροπή ισχυρίζεται ότι επιθυμεί να ενθαρρύνει την έρευνα, την ανάπτυξη και την επιχειρηματικότητα, προκειμένου να ανακάμψει η μεγέθυνση της ευρωπαϊκής οικονομίας. Αντί να ενθαρρύνει όμως τα επιχειρηματικά κεφάλαια, εμπιστεύεται τις δημόσιες χρηματοδοτήσεις, οι οποίες είναι υπερβολικά δυσκίνητες και άχρηστες για τέτοιους σκοπούς.
<P>
Είναι επίσης απίστευτο το πώς η ΕΕ σχεδίασε αυτήν την οδηγία από τον κρυστάλλινο πύργο της, κωφεύοντας έναντι των ρυθμιστικών εξελίξεων στον υπόλοιπο κόσμο και υιοθετώντας μία μέθοδο που χαρακτηρίζεται από προστατευτισμό και αλαζονεία, η οποία επιτρέπει στην Ευρωπαϊκή Αρχή Κινητών Αξιών και Αγορών να έχει τον τελευταίο λόγο όσον αφορά το ποιος μπορεί να αναπτύσσει επιχειρηματική δραστηριότητα στην Ευρώπη και πού πρέπει να επενδύουν οι ευρωπαϊκοί επενδυτικοί φορείς.
<P>
Ποια είναι, όμως, η θέση του κ. Cameron απέναντι σε όλα αυτά; Έχει προδώσει το City του Λονδίνου - τη σημαντικότερη βρετανική βιομηχανία. Επέτρεψε μια ακόμη μεταφορά αρμοδιοτήτων προς τις Βρυξέλλες χωρίς να προσφέρει στον βρετανικό λαό τη δυνατότητα να εκφραστεί μέσω δημοψηφίσματος. Εξ ονόματος των βρετανών διαχειριστών οργανισμών εναλλακτικών επενδύσεων, το μόνο που μπορώ να πω είναι: "Ευχαριστούμε πολύ, κύριε Cameron. Μην προστρέξετε σε εμάς για να συμβάλουμε στην αναζωογόνηση της βρετανικής οικονομίας!"
<SPEAKER ID="137" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα πολύ να μπορώ να σταθώ ενώπιον του εκλογικού σώματος και να πω "Ναι, επιτύχαμε κάτι σπουδαίο. Ναι, επιτέλους σημειώσαμε ουσιαστική πρόοδο σε έναν τομέα στον οποίο -αντίθετα με τα όσα υποστήριξε η προηγούμενη ομιλήτρια- κατά τη γνώμη της συντριπτικής πλειονότητας των Ευρωπαίων, χρειαζόμαστε σαφείς κανόνες".
<P>
Δυστυχώς, όμως, για μια ακόμη φορά χάθηκε μια εξαιρετικά σημαντική ευκαιρία. Όταν, κύριε Επίτροπε, κατά την παρουσίαση αυτής της πρότασης, δηλώνετε ήδη ότι η οδηγία πρέπει να αναθεωρηθεί νωρίτερα από ό,τι είχε προβλεφθεί, και όταν πολλοί ομιλητές υποστηρίζουν τώρα ότι "το πρόβλημα είναι του Συμβουλίου, όμως εμείς, το Ευρωπαϊκό Κοινοβούλιο, έχουμε δίκαιο", τότε οφείλω να θέσω ευθέως το ερώτημα: Γιατί να μην πούμε απλώς "όχι" αύριο; Γιατί να επιτρέψουμε να συνεχίσει να είναι γεμάτη από κενά η δομή των ΔΟΕΕ στην Ευρώπη εξαιτίας αυτού ακριβώς του παθητικού μάρκετινγκ; Γιατί να μην τηρήσουμε τη δήλωση της γερμανίδας ομοσπονδιακής καγκελαρίου που τόσο πολύ επικροτήθηκε: "Κανένα προϊόν, κανένας παράγοντας, κανένας οργανισμός δεν πρέπει να αφεθεί χωρίς ρύθμιση"; Γιατί λοιπόν, ως αντίδραση σε αυτό που θα εγκριθεί ως προσωρινό μέτρο αύριο, εδώ στο Κοινοβούλιο, ακούσαμε να υποστηρίζεται για πρώτη φορά από πολλές διαφορετικές πλευρές -από πολλούς βουλευτές διαφορετικών πολιτικών ομάδων- ότι χρειαζόμαστε ανεξάρτητη εμπειρογνωμοσύνη, ότι χρειαζόμαστε τη "financewatch.org"; Έχουμε καταστεί ανίσχυροι απέναντι στις ομάδες ειδικών συμφερόντων. Γιατί δεν τολμούμε να δηλώσουμε με σαφήνεια τι ακριβώς πιστεύουμε ότι μπορούμε να επιτύχουμε λέγοντας, απλώς, "όχι"; Γιατί αφήνουμε και πάλι έκθετους τους πολίτες τους οποίους υποτίθεται ότι πρέπει να εκπροσωπούμε - με άλλα λόγια, όσον αφορά τις ιδιωτικές επενδύσεις και την υπονόμευση των επιχειρήσεων; Θεωρώ εξαιρετικά επαίσχυντη αυτήν τη συμπεριφορά, η οποία εκτιμώ ότι θα βλάψει μάλλον, παρά θα ωφελήσει, την Ευρώπη και την ευρωπαϊκή ιδέα, της οποίας είμαι ένθερμος υποστηρικτής.
<SPEAKER ID="138" NAME="Gunnar Hökmark" AFFILIATION="PPE">
(EN) Κύριε Πρόεδρε, επιτρέψτε μου καταρχάς να συγχαρώ τον κ. Gauzès για τον υπεύθυνο και δεκτικό τρόπο με τον οποίο διηύθυνε αυτήν τη δύσκολη διαδικασία. Θα ήθελα να επαναλάβω, ιδίως προς όφελος των συναδέλφων που δηλώνουν ότι θα καταψηφίσουν αύριο την έκθεση -ίσως αυτό να είναι τόσο προφανές ώστε να είναι περιττό να λεχθεί, ενίοτε όμως πρέπει να δηλώνουμε και τα προφανή- ότι τα ιδιωτικά επενδυτικά κεφάλαια και οι δυναμικές χρηματοπιστωτικές αγορές δεν αποτελούν απλώς σημαντικά στοιχεία της ανταγωνιστικής οικονομίας∙ αποτελούν στοιχεία κρίσιμης σημασίας.
<P>
Τα χρειαζόμαστε και επηρεάζουν θετικά τη λειτουργία των ισχυρών οικονομιών. Φρονώ, λοιπόν, ότι η έκθεση την οποία θα θέσουμε αύριο σε ψηφοφορία αξίζει τη στήριξή μας. Όταν συζητούμε για τα ιδιωτικά επενδυτικά κεφάλαια, μιλούμε για ευκαιρίες επέκτασης και ανάπτυξης μικρομεσαίων επιχειρήσεων. Μπορέσαμε να καταλήξουμε σε μία λύση επί των ιδιωτικών επενδυτικών κεφαλαίων η οποία δεν θα φέρει σε μειονεκτική θέση τους οργανισμούς που διαχειρίζονται κεφάλαια ιδιωτικών συμμετοχών. Θα μας επιτρέψει να είμαστε ανοικτοί έναντι τρίτων χωρών και να επενδύουμε σε άλλες περιοχές του κόσμου· αυτό δεν ίσχυε πάντα. Κατ' αυτήν την έννοια, έχουμε βελτιώσει τη νομοθεσία.
<P>
Εκτιμώ ότι είναι σημαντικό το γεγονός ότι περιορίσαμε το πεδίο εφαρμογής, με αποτέλεσμα να μην θίγονται επιχειρήσεις οι οποίες ήταν βιομηχανικές τώρα που θεσπίσαμε εξαίρεση για τις εταιρείες χαρτοφυλακίου. Αν είχαμε αποδεχτεί την αρχική πρόταση, ορισμένες απλές βιομηχανικές επιχειρήσεις και εταιρικά σχήματα σε ορισμένες από τις χώρες μας θα αντιμετωπίζονταν ως χρηματοπιστωτικά ιδρύματα. Αυτό θα είχε δημιουργήσει νέα προβλήματα, όχι μόνον για τις επενδύσεις, αλλά και για την ανάπτυξη της βιομηχανίας. Σε γενικές γραμμές, ως συνήθως, τα πράγματα θα μπορούσαν να είναι καλύτερα, το σημαντικό όμως είναι ότι έχουμε δημιουργήσει τις προϋποθέσεις για τη λειτουργία δυναμικών χρηματοπιστωτικών αγορών οι οποίες θα ασκούν θετικό ρόλο στην ευρωπαϊκή οικονομία.
<SPEAKER ID="139" NAME="Udo Bullmann" AFFILIATION="S&amp;D">
(DE) Κύριε Πρόεδρε, κυρίες και κύριοι, παρακολουθώντας την παρούσα συζήτηση, οφείλω να παραδεχθώ ότι μου θυμίζει πολύ τη συζήτηση σχετικά με την οδηγία για τις υπηρεσίες. Θα σας εξηγήσω τον λόγο. Και τότε, οι συνάδελφοί μου από την Ομάδα των Πρασίνων / Ευρωπαϊκής Ελεύθερης Συμμαχίας και τη Συνομοσπονδιακή Ομάδα της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών δήλωναν ότι στο Σώμα είχε κατατεθεί προς συζήτηση μια ρύθμιση η οποία δεν ήταν τέλεια, δεν ήταν ολοκληρωμένη· παρ' όλα αυτά, εδώ και πολλά χρόνια, εκφράζουν ευγνωμοσύνη για το γεγονός ότι η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο κατάφερε να εγκριθεί μια τέτοια ρύθμιση από το Σώμα. Αυτή είναι η αλήθεια ως προς τον κανονισμό τον οποίο θα θέσουμε αύριο σε ψηφοφορία. Μάλιστα, η βελτίωση του κειμένου το οποίο πρότειναν το Συμβούλιο και η Επιτροπή μπορεί επί της ουσίας να αποδοθεί προσωπικά στον κ. Goebbels και την κ. Regner, που αγωνίστηκαν υπέρ αυτών των βελτιώσεων και ενάντια στις αντίθετες πιέσεις εντός του Σώματος, με τη στήριξη και την εξαίρετη συνεργασία του κ. Gauzès, για τις οποίες τον ευχαριστώ.
<P>
Στη χώρα μου, τη Γερμανία, τα όσα συμφωνήσαμε εδώ σχετικά με τον κλάδο των ιδιωτικών επενδυτικών κεφαλαίων θα επιφέρουν ουσιαστικές βελτιώσεις για τους εργαζόμενους και τις μικρομεσαίες επιχειρήσεις, με αποτέλεσμα να μην χρειάζεται πλέον να φοβούνται ότι θα καταβροχθιστούν από το μαύρο πρόβατο της χρηματοπιστωτικής βιομηχανίας που δεν τηρεί κανέναν κανόνα ή πρότυπο. Αυτόν τον καιρό, όταν ακούμε και διαβάζουμε στον Τύπο ότι ο κλάδος των επενδυτικών οργανισμών απομακρύνεται από την Καραϊβική και εστιάζει την προσοχή της στην Ευρώπη επειδή είναι σημαντικό για τους μακροπρόθεσμους επενδυτές να έχουν πρόσβαση σε καλά επενδυτικά προϊόντα, το γεγονός αυτό αναδεικνύει μάλλον, αντί να διαψεύδει, τη θετική σημασία των προσπαθειών του Κοινοβουλίου.
<P>
Ωστόσο, προτού βιαστούμε να μιλήσουμε για δυναμισμό σε αυτόν τον τομέα, οφείλω να επισημάνω ότι η πολιτική μου ομάδα απηύθυνε εκκλήσεις για επιβολή ρυθμίσεων από το 2002. Ίσως να εμφανίστηκαν ενδείξεις δυναμισμού, όμως αυτό αφορά μόνον τις τελευταίες εβδομάδες. Θα ήθελα να ευχαριστήσω τον ασκούντα την Προεδρία του Συμβουλίου και τον κ. Επίτροπο, καθότι επιδείξατε προσωπικά αυτόν τον δυναμισμό. Πείτε, σας παρακαλώ, στους συναδέλφους σας στο Συμβούλιο ότι, με αυτήν την πρακτική της κωλυσιεργίας, του "ναι μεν, αλλά" και της απόρριψης των προσπαθειών να εφαρμοστούν βελτιωμένες ρυθμίσεις στην Ευρώπη, δεν θα επιτύχουμε την έγκριση των επόμενων νομοθετικών πράξεων που αφορούν τα παράγωγα προϊόντα ή τις ακάλυπτες πωλήσεις. " κατάσταση αυτή πρέπει να αλλάξει. Την έκκληση αυτή τους την απευθύνει το Κοινοβούλιο.
<SPEAKER ID="140" NAME="Sharon Bowles" AFFILIATION="ALDE">
(EN) Κύριε Πρόεδρε, διεξήχθησαν μακρές και δύσκολες συζητήσεις για την οδηγία αυτή στην αρμόδια επιτροπή, στο πλαίσιο τριμερών διαλόγων και στα κράτη μέλη, με εκπροσώπους των μέσων ενημέρωσης, με ιδιοκτήτες επιχειρηματικών κεφαλαίων και με διαχειριστές επενδυτικών οργανισμών κάθε είδους. Είναι δε αξιοπρόσεκτο το γεγονός ότι τα κράτη μέλη που επέδειξαν το μεγαλύτερο ενδιαφέρον για τη δραστηριότητα των αμοιβαίων κεφαλαίων κινδύνου ήταν τα κράτη που δεν διέθεταν ρυθμίσεις για τους διαχειριστές των εν λόγω αμοιβαίων κεφαλαίων ούτε κώδικα δεοντολογίας που να εμποδίζει την πώληση στο ευρύ επενδυτικό κοινό ορισμένων προϊόντων τα οποία είναι κατάλληλα μόνον για επαγγελματίες επενδυτές. Ομοίως, τα κράτη μέλη που εξέφρασαν ανησυχίες για τη λεηλασία περιουσιακών στοιχείων και τις αδιαφανείς εξαγορές επιχειρήσεων ήταν εκείνα που δεν διέθεταν κατώτατα όρια δημοσιοποίησης των μετοχικών μεριδίων ή μηχανισμούς κοινοποίησης των συμβάσεων επί διαφοράς.
<P>
Τώρα, σε όλες τις χώρες της ΕΕ, θα υπάρχει προστασία - και αυτό είναι σωστό. Όσον αφορά την εποπτική διάρθρωση της ΕΕ, έχουμε πραγματοποιήσει ένα μεγάλο βήμα προς την κατεύθυνση της καθιέρωσης κοινού εγχειριδίου κανόνων. Το δίδαγμα που πρέπει να αντλήσουμε από τους ΔΟΕΕ είναι ότι πρέπει να λάβουμε επίσης μέτρα για την έγκαιρη ανταλλαγή βέλτιστων πρακτικών.
<P>
Θέλω λοιπόν να πω στο City, στο κράτος μέλος το οποίο εκπροσωπώ, το "νωμένο Βασίλειο: να επαγρυπνάτε όσον αφορά την προώθηση της εξαγωγής στην Ευρώπη όλων των μέτρων ρύθμισης της αγοράς με τα οποία συμμορφώνεστε ήδη. Το τελικό προϊόν μπορεί να μην είναι ακριβώς το ίδιο και, επομένως, θα χρειαστεί να προσαρμοστείτε, πράγμα το οποίο φοβούμαι ότι μπορεί να συνεπάγεται κάποιο κόστος. Όμως η ανταλλαγή αυτών των βέλτιστων πρακτικών, η έγκαιρη εξαγωγή ιδεών, είναι η ενδεδειγμένη λύση προκειμένου να αποφευχθεί η τραυματική εμπειρία της νομοθεσίας σε μεταγενέστερο στάδιο.
<P>
Τούτου λεχθέντος, το αποτέλεσμα στο οποίο έχουμε καταλήξει είναι ανοικτό και επαρκώς ισορροπημένο. Δεν αποκλίνει από τους κανόνες που ισχύουν στο εταιρικό δίκαιο. Δεν είναι τέλειο, και οπωσδήποτε δεν είναι όσο λακωνικό θα επιθυμούσα· αν λάβουμε όμως υπόψη όλες τις τρέχουσες παραμέτρους, μπορώ να το δεχτώ ως θετικό αποτέλεσμα. Θα ήθελα να ευχαριστήσω προσωπικά τον υπουργό κ. Reynders και τον Επίτροπο κ. Barnier για την πολύ σημαντική και ενεργό συμμετοχή τους στους τριμερείς διαλόγους.
<SPEAKER ID="141" NAME="Kay Swinburne" AFFILIATION="ECR">
(EN) Κύριε Πρόεδρε, η οδηγία για τους ΔΟΕΕ ήταν η πρώτη νομοθετική πράξη που έφτασε στο γραφείο μου αφότου εξελέγην βουλευτής του ΕΚ πριν από δεκαοκτώ μήνες, αισθάνομαι, λοιπόν, ανακούφιση καθώς βλέπω να εγκρίνεται επιτέλους από την Ολομέλεια αυτήν την εβδομάδα, μετά τη συμφωνία στην οποία καταλήξαμε. " θέσπιση καθεστώτος διαβατηρίου για τους οργανισμούς εναλλακτικών επενδύσεων, το οποίο θα ισχύει σε ολόκληρη την ΕΕ, παράλληλα με τη θέσπιση κοινού εγχειριδίου κανόνων το οποίο πρέπει να τηρούν οι διαχειριστές τους, πρέπει να αποτελέσει μία ακόμα πολύτιμη ψηφίδα στο μωσαϊκό της διαμόρφωσης μίας πραγματικά κοινής αγοράς στον τομέα των χρηματοπιστωτικών υπηρεσιών στην Ευρώπη, και πρέπει να επικροτηθεί από τον κλάδο στην παρούσα τροποποιημένη μορφή.
<P>
Ως πρώην διαχειριστής επενδυτικού οργανισμού στο "νωμένο Βασίλειο, το οποίο υπαγόταν σε ρυθμιστικό καθεστώς, ελπίζω τώρα ότι το καθεστώς αυτό θα εξελιχθεί σύντομα σε σήμα υψηλής ποιότητας για τη ρύθμιση των επενδυτών διεθνώς, όπως ίσχυε και συνεχίζει να ισχύει για τους ΟΣΕΚΑ σε παγκόσμια κλίμακα.
<P>
Εντούτοις, ευελπιστώ ότι όλοι όσοι μετείχαν σε αυτήν τη διαδικασία έχουν αντλήσει ορισμένα διδάγματα όσον αφορά τις αρχές της βελτίωσης της νομοθεσίας. Είναι σαφές ότι αυτό δεν πρέπει να προβάλλεται ως υπόδειγμα βελτίωσης της νομοθεσίας, ενόψει δε του πλήθους των νομοθετημάτων που καλούμαστε να επεξεργαστούμε τους προσεχείς μήνες όσον αφορά τον χρηματοπιστωτικό τομέα, ελπίζω να αποφύγουμε την επανάληψη αυτής της αναποτελεσματικής διαδικασίας.
<SPEAKER ID="142" NAME="Astrid Lulling" AFFILIATION="PPE">
(FR) Κύριε Πρόεδρε, κατά τη διάρκεια των ωδινών που παρήγαγαν την οδηγία για τους διαχειριστές οργανισμών εναλλακτικών επενδύσεων, τάχθηκα με συνέπεια υπέρ της ισότιμης μεταχείρισης όλων των διαχειριστών τέτοιων οργανισμών, ανεξαρτήτως του εάν έχουν την έδρα τους στην ΕΕ ή εκτός αυτής. Αυτό ίσως να θεωρείται προφανές, στην πράξη όμως αντιμετωπίσαμε αμέτρητες δυσκολίες.
<P>
Το κείμενο που μας έχει παρουσιαστεί σήμερα είναι ικανοποιητικό. Θα ήθελα, λοιπόν, να ευχαριστήσω τους διαπραγματευτές, και ιδίως τον εισηγητή μας, κ. Gauzès, ο οποίος, μετά από έναν τόσο επίπονο τοκετό, αξίζει σίγουρα να λάβει γενναιόδωρη γονική άδεια.
<P>
Θα ήθελα να υπογραμμίσω ότι η αντιμετώπιση των τρίτων χωρών μπορεί να προσεγγιστεί με δύο διαφορετικούς τρόπους, ανάλογα με το αν βρίσκεται κανείς εντός ή εκτός της Ευρωπαϊκής Ένωσης. Σε μεγάλο βαθμό χάρη στις προσπάθειες του Ευρωπαϊκού Κοινοβουλίου, όλα τα επενδυτικά προϊόντα που πωλούνται στην Ευρωπαϊκή Ένωση θα υπόκεινται κατ' ουσίαν σε παρόμοιους κανόνες. Επομένως, σήμερα μπορούμε να υποστηρίξουμε ότι διαμορφώνονται ισότιμοι όροι ανταγωνισμού.
<P>
Εντούτοις, κατά τη διάρκεια της μεταβατικής περιόδου, οι οργανισμοί που έχουν την έδρα τους εκτός της ΕΕ θα μπορούν να εφαρμόζουν τους εθνικούς κανόνες όσον αφορά τις επενδύσεις, ενώ οι εντός της ΕΕ οργανισμοί και οι διαχειριστές τους θα υπόκεινται στις διατάξεις της οδηγίας, οι οποίες τείνουν να είναι αυστηρότερες. " κατάσταση διαφέρει για τις εκτός της Ευρωπαϊκής Ένωσης αγορές: οι ευρωπαϊκοί επενδυτικοί οργανισμοί και οι διαχειριστές τους θα υπόκεινται στις διατάξεις της οδηγίας, όμως δεν θα ισχύει το ίδιο και για τους οργανισμούς τρίτων χωρών. Κατά συνέπεια, θα είναι πολύ δυσκολότερη η διάθεση ευρωπαϊκών προϊόντων στον υπόλοιπο κόσμο, καθώς θα είναι λιγότερο ευέλικτα και περισσότερο δαπανηρά. Πρέπει να έχουμε υπόψη μας αυτήν την ανισότητα, αν και ήταν αναπόφευκτη στην προκειμένη περίπτωση.
<P>
Όσον αφορά τους θεματοφύλακες, δεδομένου ότι επιβάλλουμε και σε αυτούς περισσότερους περιορισμούς, ιδίως με τη μορφή νέων ευθυνών, τα υψηλότερα κόστη είναι αναπόφευκτο να οδηγήσουν σε εκτεταμένες τομεακές αλλαγές. Κύριε Πρόεδρε, αυτό δεν το επισημαίνω για να εκφράσω αντίθεση στη νομοθεσία, αλλά για να υπογραμμίσω μάλλον το γεγονός ότι το νέο αυτό νομοθέτημα δεν αποτελεί πανάκεια. Πρέπει να εφαρμοστεί, αλλά θα δημιουργήσει επίσης προβλήματα, γεγονός το οποίο οφείλουμε να αναγνωρίσουμε.
<SPEAKER ID="143" NAME="Ivo Strejček" AFFILIATION="ECR">
(CS) " ανάπτυξη των αμοιβαίων κεφαλαίων κινδύνου και των ιδιωτικών επενδυτικών κεφαλαίων ήταν αποτέλεσμα της αυστηρής ρύθμισης των χρηματοπιστωτικών αγορών προτού ακόμα ξεσπάσει η οικονομική κρίση. Οι χρηματοπιστωτικοί οργανισμοί επέλεξαν επομένως αυτά τα μέσα ως τρόπους αποφυγής των ρυθμίσεων της αγοράς κεφαλαίων. Κατά συνέπεια, ο βασικός λόγος για τον οποίο γίνονται όλα αυτά δεν είναι οι οργανισμοί εναλλακτικών επενδύσεων, αλλά η ποικιλία των εφαρμοζόμενων ρυθμίσεων, κατάσταση την οποία επιλύουμε με τις σημερινές ακόμη πιο αυστηρές ρυθμίσεις. Το κεφάλαιο μπορεί να αντιδρά με ευέλικτο τρόπο και χαρακτηρίζεται από μεγάλη κινητικότητα. Οι κυβερνητικές παρεμβάσεις δεν πρόκειται να το σταματήσουν και, αν οι ρυθμίσεις είναι υπερβολικά αυστηρές, θα υποχρεώσουν αυτόν τον κλάδο των χρηματοπιστωτικών υπηρεσιών είτε να μετακινηθεί εκτός της Ευρωπαϊκής Ένωσης είτε να αναζητήσει νέες μορφές, για τις οποίες δεν έχουν θεσπιστεί ακόμη ρυθμίσεις. Θα μπορούσε κανείς να πει με βεβαιότητα ότι το υλικό που συζητούμε σήμερα αποτελεί ενδεχομένως αντίδραση στο παρελθόν, όμως δεν μειώνει τον κίνδυνο μελλοντικών κρίσεων. Εντούτοις, εκτιμώ ότι ο κ. Gauzès και οι φίλοι του έκαναν αρκετά καλή δουλειά.
<SPEAKER ID="144" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς, θεωρώ προφανώς ότι οφείλω να ευχαριστήσω τους διαπραγματευτές, ιδίως τον κ. Gauzès, καθώς και τους σκιώδεις εισηγητές, για το εξαίρετο έργο που έχει επιτελεστεί όσον αφορά την οδηγία για τους διαχειριστές οργανισμών εναλλακτικών επενδύσεων, με την οποία διασφαλίζεται ότι οι εν λόγω οργανισμοί θα διέπονται επιτέλους από ένα ενιαίο σύνολο κανόνων σε ολόκληρη την Ευρωπαϊκή Ένωση.
<P>
Οι οργανισμοί αυτοί είναι υπεύθυνοι για τη διαχείριση μεγάλου όγκου περιουσιακών στοιχείων που επενδύονται στην Ευρώπη και μπορούν να ασκήσουν σημαντική επιρροή στις αγορές. Ο αντίκτυπός τους είναι εν γένει ευεργετικός, όμως οι δραστηριότητές τους μπορούν να συμβάλουν επίσης στην εξάπλωση των κινδύνων στο σύνολο του χρηματοπιστωτικού συστήματος.
<P>
Τα νέα κοινά μέτρα συμβάλλουν στην αντικατάσταση των 27 διαφορετικών εθνικών συστημάτων που ισχύουν σήμερα και στην ενίσχυση των ευκαιριών που προσφέρει η κοινή αγορά. Επομένως, οι οργανισμοί εναλλακτικών επενδύσεων ωφελούνται από το ευρωπαϊκό διαβατήριο, ανεξαρτήτως της χώρας στην οποία έχουν την έδρα τους. Επιπλέον, το κοινό ευρωπαϊκό σύστημα θα εμποδίσει τέτοιους οργανισμούς να επωφεληθούν της νομοθεσίας που ισχύει σε κράτη τα οποία εφαρμόζουν πιο ευνοϊκά ρυθμιστικά καθεστώτα. Στο παρελθόν, αυτή η πρακτική δημιουργούσε σοβαρούς κινδύνους κερδοσκοπίας στο σύνολο της Ευρωπαϊκής Ένωσης. Συμφωνώ επίσης με τη θέσπιση κανόνων σχετικά με τη λεγόμενη "λεηλασία περιουσιακών στοιχείων" καθώς και με την απαγόρευση των ακάλυπτων πωλήσεων - δύο πτυχές που απουσίαζαν από την αρχική πρόταση της Ευρωπαϊκής Επιτροπής.
<P>
Τέλος, προκειμένου να αποφευχθούν στρεβλώσεις του ανταγωνισμού, επιβάλλεται οι οργανισμοί τρίτων χωρών που δραστηριοποιούνται εντός της Ευρωπαϊκής Ένωσης να έχουν τη δυνατότητα υπαγωγής στο καθεστώς του διαβατηρίου και συνέχισης της δραστηριότητάς τους, εφόσον σέβονται τους κανόνες που ισχύουν και για τους οργανισμούς της ΕΕ.
<SPEAKER ID="145" NAME="Theodor Dumitru Stolojan" AFFILIATION="PPE">
(RO) Καταρχάς θα ήθελα να συγχαρώ τον εισηγητή, κ. Gauzès. Αυτό το σχέδιο ψηφίσματος δεν θα μπορούσε να έχει κατατεθεί σήμερα προς συζήτηση χωρίς τις ικανότητες και την επιμονή αυτού του ανθρώπου και όσων συνεργάστηκαν μαζί του, ούτε βεβαίως χωρίς τη συμμετοχή της Επιτροπής και του Συμβουλίου. Θα υπερψηφίσω την παρούσα έκθεση λόγω των οφελών που θα αποφέρει, καθιστώντας διαφανή τη δραστηριότητα αυτών των οργανισμών όσον αφορά το κόστος, τις επενδυτικές πολιτικές και τους κινδύνους που επίσης συνοδεύουν τη λειτουργία τους. Έχουμε οδυνηρή επίγνωση του γεγονότος ότι, χωρίς διαφάνεια, δεν μπορούμε να μιλάμε για ευθύνες των διαχειριστών αυτών των οργανισμών.
<P>
Επιπλέον, με την καθιέρωση της εποπτείας και παρακολούθησης αυτών των οργανισμών, μπορούμε να είμαστε βέβαιοι ότι θα καλυφθεί ένα από τα κενά που εξακολουθούν να υφίστανται στο σύστημα εποπτείας του χρηματοπιστωτικού συστήματος της Ευρώπης, και θα ανταποκριθούμε έτσι άμεσα στις εύλογες απαιτήσεις των ευρωπαίων πολιτών, οι οποίοι έχουν πληγεί βαρύτατα από αυτήν οικονομική κρίση παγκόσμιας κλίμακας.
<SPEAKER ID="146" NAME="Diogo Feio" AFFILIATION="PPE">
(PT) Καταρχάς θα ήθελα να συγχαρώ τον κ. Επίτροπο, τους εκπροσώπους του Συμβουλίου, τους σκιώδεις εισηγητές και, ειδικότερα, τον εισηγητή του Κοινοβουλίου. Γνωρίζω πολύ καλά τις προσπάθειες που κατέβαλε για την επεξεργασία αυτού του ζητήματος και τις δυσκολίες που αντιμετώπισε προκειμένου να καταλήξει εν τέλει σε μια συναινετική λύση. Οφείλουμε, επομένως, συγχαρητήρια στον κ. Gauzès.
<P>
Επί της ουσίας τώρα, θα ήθελα να επισημάνω τρεις βασικές πτυχές της λύσης που μας έχει παρουσιαστεί: πρώτον, λαμβάνεται μέριμνα ώστε η νομοθεσία να ανταποκρίνεται στις πραγματικές συνθήκες, κάτι που είναι εμφανές από την τάση να επιτρέπεται η διαφοροποιημένη αντιμετώπιση πραγμάτων τα οποία είναι όντως διαφορετικά. Οι υπό ρύθμιση οργανισμοί διαθέτουν διαφορετικά ποσά και χαρακτηριστικά και συνεπάγονται διαφορετικούς κινδύνους. Δεύτερον, λαμβάνεται μέριμνα για την οικονομική σταθερότητα, κάτι που είναι εμφανές στον ορισμό που δίνεται στα επίπεδα των κεφαλαίων. Τρίτον, λαμβάνεται μέριμνα για την καταπολέμηση των τάσεων προστατευτισμού, η οποία είναι εμφανέστατη στη συμφωνία όσον αφορά τις τρίτες χώρες. Εν ολίγοις, η λύση αυτή είναι διαφανέστερη και προσφέρει μεγαλύτερη ασφάλεια στην αγορά και καλύτερη προστασία στον καταναλωτή. Είναι μια πιο ευρωπαϊκή λύση, η οποία είναι μάλιστα καλύτερα προσαρμοσμένη στις ανάγκες της εσωτερικής αγοράς. " βελτίωση της νομοθεσίας θα οδηγήσει αναπόδραστα στη βελτίωση της λειτουργίας της αγοράς μας.
<SPEAKER ID="147" NAME="Miroslav Mikolášik" AFFILIATION="PPE">
(SK) Πιστεύω ακράδαντα ότι είναι σημαντικό να δημιουργηθεί ένα συστηματικό πλαίσιο για την παρακολούθηση και εποπτεία των οργανισμών εναλλακτικών επενδύσεων. " ρύθμιση αυτών των οργανισμών εντάσσεται στην ευρύτερη ρύθμιση του χρηματοπιστωτικού τομέα, με σκοπό να προληφθεί η επανάληψη της οικονομικής κρίσης.
<P>
Υποστηρίζω την υποβληθείσα πρόταση, και θα ήθελα να υπογραμμίσω ότι δεν επιδιώκουμε εν προκειμένω να περιορίσουμε την πρόσβαση οργανισμών εναλλακτικών επενδύσεων τρίτων χωρών στις χώρες της Ευρωπαϊκής Ένωσης, αλλά να καθορίσουμε ενιαίους όρους με τους οποίους πρέπει να συμμορφώνονται όχι μόνον οι οργανισμοί εναλλακτικών επενδύσεων, αλλά και οι τρίτες χώρες στις οποίες έχουν την έδρα τους.
<P>
Καθώς η δημοσίευση πληροφοριών και η εποπτεία είναι κεντρικής σημασίας παράμετροι για την επίτευξη των στόχων της οδηγίας, είναι σημαντικό να καθιερωθεί η πλήρης διαφάνεια έναντι των εποπτικών αρχών. Θα ήθελα, τέλος, να συγχαρώ τον κ. Gauzes για το εξαίρετο έργο που επιτέλεσε.
<SPEAKER ID="148" NAME="Zigmantas Balčytis" AFFILIATION="S&amp;D">
(LT) Σας ευχαριστώ, κύριε Πρόεδρε. Καταρχάς, θα ήθελα να ευχαριστήσω τους εκπροσώπους της Ευρωπαϊκής Επιτροπής και τους εισηγητές για το πολύ σημαντικό κείμενο που εκπόνησαν. " χρηματοπιστωτική και οικονομική κρίση αποκάλυψε τις αδυναμίες ως προς τη λειτουργία και την εποπτεία του χρηματοπιστωτικού μας συστήματος. Σήμερα, θεσπίζεται ήδη νομοθεσία στην Ευρώπη για την καθιέρωση ενός αυστηρού συστήματος σε επίπεδο ΕΕ το οποίο θα επιτρέπει την παρακολούθηση και αξιολόγηση των δραστηριοτήτων των χρηματοπιστωτικών οργανισμών, έτσι ώστε, όταν κρίνεται αναγκαίο, να απευθύνονται κατάλληλες συστάσεις και να λαμβάνονται τα ενδεδειγμένα μέτρα. Όσον αφορά τους οργανισμούς εναλλακτικών επενδύσεων, το σύστημα εποπτείας πρέπει να ισχύει και για αυτούς. Αν σκοπός μας είναι να επιτύχουμε την ενίσχυση και βελτίωση της σταθερότητας του χρηματοπιστωτικού συστήματος, και να αυξήσουμε την προστασία των επενδυτών, δηλαδή των πολιτών μας, οι δραστηριότητες των οργανισμών αυτού του είδους πρέπει να ελέγχονται και να υπόκεινται σε εποπτεία σε επίπεδο ΕΕ. Οι κανόνες πρέπει να είναι οι ίδιοι για όλους όσοι δραστηριοποιούνται σε αυτό το πεδίο, και δεν πρέπει να αφήσουμε κενά τα οποία να επιτρέπουν ανεξέλεγκτες συμπεριφορές. Πρέπει να διδαχθούμε από τα σφάλματα του παρελθόντος και να μην τα επαναλάβουμε. Εκτιμώ ότι από αυτά δεν διδάσκεται μόνον η Ευρώπη, αλλά και το σύνολο των χωρών του πλανήτη.
<SPEAKER ID="150" NAME="Ilda Figueiredo" AFFILIATION="GUE/NGL">
(PT) Συζητούμε ένα πολύ σημαντικό ζήτημα, ιδίως αν λάβουμε υπόψη τα προβλήματα που εμφανίστηκαν στον χρηματοπιστωτικό τομέα λόγω της δράσης των οργανισμών εναλλακτικών επενδύσεων αυτού του είδους. Ωστόσο, η αλήθεια είναι ότι οι προτεινόμενες λύσεις δεν λύνουν τα θεμελιώδη προβλήματα. Οι ρυθμίσεις είναι εμφανώς ανεπαρκείς και συνεχίζουν να υφίστανται σοβαροί παράγοντες κινδύνου, όπως θα διαπιστωθεί στο μέλλον. Δεν αρκεί να μιλάμε για εποπτεία και ρύθμιση. Εκείνο που απαιτούνταν εν προκειμένω ήταν μια σαφής θέση, ώστε να τεθεί τέρμα στα χρηματοπιστωτικά παράγωγα και τα αμοιβαία κεφάλαια κινδύνου, διασφαλίζοντας επίσης τον αποτελεσματικό δημόσιο και πολιτικό έλεγχο του συνόλου του χρηματοπιστωτικού τομέα, ιδίως δε των χρηματοπιστωτικών συναλλαγών, περιλαμβανομένης της εξάλειψης των φορολογικών παραδείσων σε παγκόσμιο επίπεδο. " Ευρωπαϊκή Ένωση πρέπει να ηγείται διά του παραδείγματος.
<SPEAKER ID="151" NAME="Seán Kelly" AFFILIATION="PPE">
(GA) Κυρία Πρόεδρε, όπως και οι προηγούμενοι ομιλητές, θα ήθελα να συγχαρώ τον Επίτροπο κ. Barnier, τη βελγική Προεδρία και τον Jean-Paul Gauzès για το άρτιο έργο που επιτέλεσαν. Ο Jean-Paul έχει δώσει παραδείγματα αυτής της θετικής του συνεισφοράς.
<P>
(EN) Ανέφερε ότι κατατέθηκαν 1.170 τροπολογίες, και πραγματοποιήθηκαν 200 συνεντεύξεις και έξι συνεδριάσεις βάσει της διαδικασίας του τριμερούς διαλόγου. Πρόκειται επομένως για πολύ δύσκολη προσπάθεια, η οποία ευελπιστούμε ότι θα αποδώσει καρπούς.
<P>
Μετά τον Δεύτερο Παγκόσμιο Πόλεμο, οι ηγέτες της Ευρώπης -ο Schuman και άλλοι- είπαν ότι αυτό δεν πρέπει να συμβεί ξανά. Τώρα, 60 χρόνια μετά, δηλώνουμε το ίδιο εξερχόμενοι από την οικονομική κρίση και την αποτυχία του συστήματος εποπτείας και ρύθμισης. Ευτυχώς, το νέο σύστημα εποπτείας θα συμβάλει σε μεγάλο βαθμό στην επίτευξη αυτού του στόχου, και σήμερα ελπίζουμε ότι θα ολοκληρώσουμε την εικόνα μέσω της οδηγίας για τους ΔΟΕΕ.
<P>
Ωστόσο, θα ήθελα να τους απευθύνω το ακόλουθο ερώτημα: είναι βέβαιοι ότι η αμοιβαιότητα όσον αφορά την πρόσβαση στην αγορά, για την οποία έγινε λόγος στη συζήτηση, θα δημιουργήσει ίσους όρους ανταγωνισμού για την Ευρωπαϊκή Ένωση;
<SPEAKER ID="153" NAME="Elena Băsescu" AFFILIATION="PPE">
(RO) Καταρχάς θα ήθελα να ευχαριστήσω τον κ. Barnier και τον κ. Gauzès για τα εξαιρετικά αποτελέσματα που εξασφάλισαν κατά τις πρόσφατες διαπραγματεύσεις. Ένα από τα οφέλη από την έγκριση αυτής της οδηγίας θα είναι η παρακολούθηση του συστημικού κινδύνου. Αυτό θα επιτευχθεί συγκεκριμένα μέσω της συνεργασίας μεταξύ των εθνικών αρχών και του Ευρωπαϊκού Συμβουλίου Συστημικού Κινδύνου. Μια άλλη σημαντική μορφή συνεργασίας θα αναπτυχθεί μεταξύ των εθνικών αρχών και της Ευρωπαϊκής Αρχής Κινητών Αξιών και Αγορών. " αρχή αυτή θα έχει τη δυνατότητα να απευθύνει συστάσεις και να μετέχει στην παρακολούθηση των εθνικών συστημάτων.
<P>
Εκτιμώ επίσης ότι είναι σημαντικό να συμπεριληφθούν πρόσθετες διατάξεις σχετικά με τη διαφάνεια της δραστηριότητας των διαχειριστών των επενδυτικών οργανισμών. Συγχρόνως, επικροτώ την καθιέρωση απλούστερου καθεστώτος ρύθμισης για τους διαχειριστές ΜΜΕ, προκειμένου να προωθηθεί η πρόσβαση σε πηγές εναλλακτικών επενδύσεων.
<SPEAKER ID="154" NAME="Othmar Karas" AFFILIATION="PPE">
(DE) Κυρία Πρόεδρε, ο κανονισμός για τα αμοιβαία κεφάλαια κινδύνου δεν είναι συνέπεια της κρίσης. Καλύπτει ένα νομικό κενό. Θα μας φέρει ένα βήμα κοντύτερα στον εξευρωπαϊσμό της εσωτερικής αγοράς στον τομέα των χρηματοπιστωτικών προϊόντων. Ποια είναι η ουσία του θέματος; Θα καταχωρίζουμε και θα αδειοδοτούμε όλους τους οργανισμούς. Θα καθιερώσουμε ελάχιστη κεφαλαιακή απαίτηση ύψους 125.000 ευρώ. Εποπτικό όργανο θα είναι η Ευρωπαϊκή Αρχή Κινητών Αξιών και Αγορών. " αρχή της διαφάνειας, την οποία εφαρμόζουμε στην Ευρώπη, θα εφαρμοστεί όσον αφορά τις επενδυτικές στρατηγικές, τις πολιτικές επενδύσεων, τις μεθόδους πληρωμής και τις αναθέσεις. " ιδέα της κοινής αγοράς θα γίνει πράξη μέσω του διαβατηρίου. Δεν θα παρέχεται διαβατήριο της ΕΕ σε οργανισμούς οι οποίοι διατηρούν πάνω από το 30% των επενδύσεών τους εκτός της ΕΕ. Ο κανονισμός σχετικά με τα μπόνους, τον οποίο θεσπίσαμε για τους διοικητές τραπεζών, θα επεκταθεί επίσης στους διαχειριστές αμοιβαίων κεφαλαίων, έτσι ώστε να εξασφαλιστεί η βιωσιμότητα και να ελαχιστοποιηθούν οι κίνδυνοι σε αυτόν τον τομέα. Το αποτέλεσμα αυτό είναι θετικό.
<SPEAKER ID="155" NAME="Michel Barnier" LANGUAGE="FR">
Σας ευχαριστώ, κυρία Πρόεδρε. Φαντάζομαι ότι ο κ. Reynders θα σας ευχαριστήσει επίσης όταν έρθει η σειρά του να μιλήσει. Θα ήθελα να ευχαριστήσω το Κοινοβούλιο για την εξαιρετικά εποικοδομητική του στάση κατά τη διάρκεια αυτών των αρκετά παρατεταμένων διαπραγματεύσεων, όπως φάνηκε και από τη συζήτηση που μόλις ολοκληρώσαμε.
<P>
Ο κ. Klinz έκανε λόγο νωρίτερα για "περισσότερη διαφάνεια". Ανέκαθεν πίστευα ότι η διαφάνεια είναι θεμελιώδες στοιχείο υπευθυνότητας στον ευρύτερο τομέα των χρηματοπιστωτικών υπηρεσιών. Αυτός είναι και λόγος για τον οποίο σήμερα συνεργαζόμαστε ώστε να εγγυηθούμε τη διαφάνεια στον συγκεκριμένο τομέα, φωτίζοντας τη δραστηριότητα ανθρώπων οι οποίοι δεν είναι ίσως συνηθισμένοι στα φώτα της δημοσιότητας.
<P>
Αντίθετα με την κ. Andreasen, δεν πιστεύω ότι αυτή η διαφάνεια θα ορθώσει εμπόδια στην ανταγωνιστικότητα της χρηματοπιστωτικής βιομηχανίας. Εκτιμώ ότι θα έχει το ακριβώς αντίθετο αποτέλεσμα. Στις 13 Ιανουαρίου του τρέχοντος έτους, σας είχα εξηγήσει ότι η Ευρώπη είναι ελκυστική για τη χρηματοπιστωτική βιομηχανία: αυτός είναι ο τομέας στον οποίο έχουμε ανταγωνιστικό πλεονέκτημα έναντι άλλων περιοχών του κόσμου. Ο χρηματοπιστωτικός τομέας ενδιαφέρεται σταδιακά, βήμα προς βήμα -διότι, κυρίες και κύριοι, δεν έχουμε ακόμη ολοκληρώσει το έργο μας- να δημιουργήσει πιο υγιείς, διαφανείς και αξιόπιστες βάσεις. Μάλιστα, κατά τη γνώμη μου, αυτές οι βάσεις θα είναι συχνά λίγο πιο ηθικές.
<P>
Όπως μας υπενθύμισε ο κ. Balz, αυτή είναι η πρώτη φορά που θεσπίζουμε ευρωπαϊκούς κανόνες για τον συγκεκριμένο καίριας σημασίας τομέα. Οι κανόνες αυτοί θα διαδραματίσουν ζωτικό ρόλο στην υλοποίηση μιας σειράς φιλόδοξων στόχων και στην επίτευξη ουσιαστικής προόδου - αυτήν τη λέξη χρησιμοποίησε προ ολίγου ο κ. Bullmann για να περιγράψει το έργο που επιτελεί το Κοινοβούλιο σε συνεργασία με το Συμβούλιο και την Επιτροπή.
<P>
" πρόοδος συνεπάγεται βελτίωση της παρακολούθησης των συστημικών κινδύνων· συνεπάγεται αυξημένη προστασία των επενδυτών, όπως επεσήμανε η κ. Bowles. Συνεπάγεται πολύ μεγαλύτερη διαφάνεια στον κλάδο των ιδιωτικών επενδυτικών κεφαλαίων. Ο κ. Hökmark υπογράμμισε τη σπουδαιότητα αυτής της βιομηχανίας. Και, τέλος, συνεπάγεται τη δημιουργία μιας πραγματικά κοινής αγοράς για τους οργανισμούς εναλλακτικών επενδύσεων και τους θεσμικούς επενδυτές. Ο κ. Kamall επανέλαβε την ανησυχία του, την οποία συμμερίζομαι, για το ενδεχόμενο δημιουργίας διακρίσεων. Αντί για διακρίσεις, έχουμε πλέον υιοθετήσει μια σειρά απλών απαιτήσεων. Εκτιμώ ότι αυτή είναι η ενδεδειγμένη λύση.
<P>
Υπενθυμίζω σε όσες και όσους ήλπιζαν ότι θα προχωρήσουμε ακόμη περισσότερο ότι αυτό που έχουμε εξασφαλίσει εν προκειμένω είναι μια συμβιβαστική λύση, η οποία αποτελεί όμως δυναμικό συμβιβασμό. Δεν ζούμε σε τέλειο κόσμο, όπως μας υπενθύμισε προηγουμένως η κ. Regner. Αυτή είναι η πραγματικότητα. Ίσως να προσδοκούσαμε πολύ μεγαλύτερη πρόοδο από αυτή που διαπιστώνουμε στο συμβιβαστικό κείμενο το οποίο θα θέσετε σε ψηφοφορία, όμως έχουμε να κάνουμε με έναν δυναμικό συμβιβασμό και οι ρήτρες αναθεώρησης σημαίνουν ότι η νομοθεσία αυτή θα μπορεί να εξελιχθεί περαιτέρω τα προσεχή έτη. Μπορώ να διαβεβαιώσω τον κ. Giegold και τον κ. Klute ότι θα υπάρξουν περαιτέρω συζητήσεις και ότι θα επανέλθουμε, ειδικότερα, στο ζήτημα του παθητικού μάρκετινγκ και στον ρόλο της Ευρωπαϊκής Αρχής Κινητών Αξιών και Αγορών (ΕΑΚΑΑ). Ο ρόλος της εν λόγω αρχής επισημάνθηκε προ ολίγου από τον κ. Karas, ενώ ο κ. Goebbels ορθώς μας υπενθύμισε νωρίτερα τη σπουδαιότητα της ΕΑΚΑΑ. Κύριε Goebbels, αναφέρατε 72 ειδικές αρμοδιότητες, εντός 11 διαφορετικών κατηγοριών. Αυτό σημαίνει ότι η ΕΑΚΑΑ θα διαθέτει ουσιαστικές αρμοδιότητες, και αυτό το οφείλουμε εν πολλοίς στις προσπάθειες του Κοινοβουλίου.
<P>
Επιτρέψτε μου λοιπόν να σας ευχαριστήσω όλες και όλους προσωπικά. Νωρίτερα, σχεδόν όλοι οι ομιλητές, από όλες τις πολιτικές ομάδες, ακόμη και όσες είναι απίθανο να υπερψηφίσουν αυτό το κείμενο, απέδωσαν εύσημα στον εισηγητή, κ. Gauzès, για τη δεκτικότητά του, για την εμπειρογνωμοσύνη του και για την ποιότητα των σχέσεων που καλλιέργησε. Δεν νομίζω ότι θα έχει χρόνο να λάβει γονική άδεια, καθότι τις προσεχείς εβδομάδες μας περιμένει πολλή δουλειά ακόμη. Ωστόσο, θα ήθελα να εκφράσω τις ευχαριστίες μου σε όλα τα μέλη της ομάδας της Επιτροπής που συνεργάστηκαν μαζί μου και βρίσκονται εδώ απόψε, ενώ θα ήθελα να προσθέσω και τις δικές μου ευχαριστίες, τόσο σε προσωπικό επίπεδο όσο και εξ ονόματος της Ευρωπαϊκής Επιτροπής, στη χορεία των ευχαριστιών και εκφράσεων ευγνωμοσύνης που απευθύνθηκαν στον εισηγητή, κ. Gauzès, τιμώντας το εξαίρετο έργο που επιτέλεσε.
<P>
(Χειροκροτήματα)
<SPEAKER ID="156" NAME="Didier Reynders" LANGUAGE="FR">
Κυρία Πρόεδρε, δεν θα επαναλάβω όλα όσα ανέφερε προ ολίγου ο κ Barnier -μου δόθηκε η δυνατότητα να εκφράσω τις απόψεις μου νωρίτερα-, αλλά θα ήθελα να ευχαριστήσω όλους όσοι εξέφρασαν την υποστήριξή τους για το προτεινόμενο κείμενο, καθώς και τους βουλευτές που διατύπωσαν σχόλια τα οποία καταδεικνύουν ότι, παρά τις όποιες ενστάσεις, το κείμενο είναι πράγματι ουσιαστικό, γεγονός που μας επιτρέπει να σημειώσουμε πρόοδο σε ευρωπαϊκό επίπεδο για τη ρύθμιση όλων αυτών των οργανισμών εναλλακτικών επενδύσεων.
<P>
Αυτό είναι το πρώτο γνησίως ευρωπαϊκό νομοθέτημα για το συγκεκριμένο θέμα, όπως επεσήμανα νωρίτερα. Εκτιμώ ότι πρέπει να αναγνωρίσουμε ότι η ενίσχυση του ρόλου της ΕΑΚΑΑ αποτελεί βήμα προς τη σωστή κατεύθυνση. Αρκετοί ομιλητές έθιξαν επίσης το ζήτημα του παθητικού μάρκετινγκ. Λαμβάνουμε μία σειρά από πρακτικά μέτρα για το θέμα αυτό και για τα ιδιωτικά επενδυτικά κεφάλαια, με βάση την ανάγκη ενίσχυσης της ενημέρωσης και της διαφάνειας, μεταξύ άλλων και έναντι του προσωπικού που εργάζεται σε επιχειρήσεις τις οποίες αφορά ενίοτε η δραστηριότητα αυτών των οργανισμών.
<P>
Εν κατακλείδι, θα ήθελα να προβώ σε δύο παρατηρήσεις. Πρώτον, άκουσα τις απόψεις ομιλητών οι οποίοι υποστήριξαν ότι δεν προχωρήσαμε αρκετά, και άλλων οι οποίοι θεώρησαν ότι δεν έπρεπε να είχαμε ακολουθήσει καν την οδό της ρύθμισης. Αυτό με οδηγεί στο πολύ βελγικό συμπέρασμα ότι κατά πάσα πιθανότητα εξασφαλίσαμε έναν ισορροπημένο συμβιβασμό. Αν και οι δύο πλευρές επικρίνουν τον συμβιβασμό, τότε τα επιχειρήματα στα οποία στηρίζονται οι ενέργειές μας είναι μάλλον βάσιμα.
<P>
Στον κ. Bullmann θα ήθελα να πω απλώς ότι έχουμε σημειώσει κάποια πρόοδο ως προς τη διάρθρωση του συστήματος εποπτείας. Τώρα ασχολούμαστε με τις οικονομικές επενδύσεις, ενώ θα εξετάσουμε επίσης τους επενδυτικούς οργανισμούς και τους χρηματοπιστωτικούς ομίλους.
<P>
Επιτρέψτε μου να συγχαρώ για μια ακόμη φορά τον κ. Gauzès. Του είπα νωρίτερα ότι θα προσπαθήσουμε να σημειώσουμε πρόοδο και στο μέτωπο των οργανισμών αξιολόγησης της πιστοληπτικής ικανότητας, και μπορώ να τον διαβεβαιώσω ότι τόσο η βελγική Προεδρία όσο και η Ευρωπαϊκή Επιτροπή είναι πρόθυμες να επιταχύνουν τις συζητήσεις σχετικά με τα παράγωγα προϊόντα. Ήλεγξα με προσοχή τις ημερομηνίες και μπορώ να επιβεβαιώσω ότι η έκθεση προγραμματίζεται να εγκριθεί από την αρμόδια κοινοβουλευτική επιτροπή τον προσεχή Μάρτιο.
<P>
Αν αποδειχθεί δυνατή η μετάθεση αυτής της ημερομηνίας σε προγενέστερο χρόνο, είμαστε πρόθυμοι να προσπαθήσουμε να επιταχύνουμε τον ρυθμό των εργασιών. Παρακαλούμε να μας ενημερώσετε αν θεωρείτε εφικτό κάτι τέτοιο. Χαίρομαι ιδιαίτερα που καταλήξαμε σε συμφωνία σχετικά με αυτό το είδος κειμένου. Τις προσεχείς εβδομάδες θα εργαστούμε για την έγκριση και άλλων παρόμοιων κειμένων. Και πάλι, σας ευχαριστώ. Γνωρίζετε δε, κύριε Gauzès, ότι οι ευχαριστίες μου είναι ειλικρινείς για τον επιπρόσθετο λόγο ότι θα συνεχίσουμε τη συνεργασία μας και τις επόμενες ημέρες.
<P>
(Χειροκροτήματα)
<SPEAKER ID="157" NAME="Jean-Paul Gauzès" LANGUAGE="FR">
Κυρία Πρόεδρε, νωρίτερα μίλησα για τις τεχνικές λεπτομέρειες. Επιτρέψτε μου να χρησιμοποιήσω τα δύο τελευταία λεπτά που έχω στη διάθεσή μου για να εκφράσω τις δικαιολογημένες ευχαριστίες μου: καταρχάς, ευχαριστώ όλους τους συναδέλφους βουλευτές που έλαβαν τον λόγο στη σημερινή συζήτηση. Ευχαριστώ ιδιαιτέρως εκείνους που δήλωσαν ότι θα υποστηρίξουν το κείμενο, ενώ θα ήθελα να πω σε όσους δεν πρόκειται να το υπερψηφίσουν ότι δεν θεωρώ προσβλητικό να με κατατάσσετε στην ίδια κατηγορία με τον κ. Cameron.
<P>
Ευχαριστώ επίσης τους σκιώδεις εισηγητές των επιμέρους πολιτικών ομάδων: τον κ. Goebbels, τον κ. Bullmann, τον κ. Canfin, τον κ. Klute, και την κ. Regner, τη συντάκτρια γνωμοδότησης της Επιτροπής Νομικών Θεμάτων. Ήθελα να τους αναφέρω όλους ονομαστικά, ως αναγνώριση της ανεκτίμητης στήριξης που μου προσέφεραν στην πρώτη φάση αυτής της διαδικασίας. Καταφέραμε να συνεργαστούμε με γόνιμο τρόπο, συνεισφέροντας ο καθένας μας τις ιδέες μας, και θα ήθελα να ευχαριστήσω εν προκειμένω όλους αυτούς τους συναδέλφους. Χαίρομαι διότι η Ομάδα της Συμμαχίας Φιλελευθέρων και Δημοκρατών για την Ευρώπη και η Ομάδα των Ευρωπαίων Συντηρητικών και Μεταρρυθμιστών ενώνουν μαζί μας τις δυνάμεις τους τώρα που καταλήξαμε σε αυτήν τη συμβιβαστική λύση και, ως εκ τούτου, με χαροποιεί ιδιαίτερα το γεγονός ότι ο κ. Klinz και ο κ. Kamall συνυπέγραψαν μαζί μου την τροπολογία με την οποία αντικαθίσταται η αρχική έκθεση.
<P>
Ιδιαίτερες ευχαριστίες οφείλω στον κ. Barnier για την έντονη συμβολή του στην επεξεργασία αυτού του φακέλου: γνωρίζει πόσο πολύ τον εκτιμώ. Γνωρίζω ότι αντιλαμβάνεται ότι το Κοινοβούλιο υπολογίζει σε αυτόν και θα τον υποστηρίξει στην προσπάθεια εξασφάλισης αυτών των δομικών στοιχείων τα οποία τόσο πολύ επιθυμούμε και εμείς αλλά και ο ίδιος. Γνωρίζω ότι δεν συνηθίζεται, όμως θα ήθελα επίσης να ευχαριστήσω τον Ugo Bassi, με τον οποίο συνεργάστηκα με πολύ γόνιμο τρόπο όλο αυτό το διάστημα, επομένως το κείμενο είναι εξίσου αποτέλεσμα εργασιών στους κόλπους της Ευρωπαϊκής Επιτροπής.
<P>
Όσο για εσάς, κύριε υπουργέ, νομίζω ότι συνεισφέρατε κάτι σημαντικό νωρίτερα, όταν, εκφράζοντας τις ευχαριστίες σας, ρωτήσατε αν θα συνεχίσουμε να σημειώνουμε πρόοδο. Επιτρέψτε μου λοιπόν, καταρχάς, να σας ευχαριστήσω, μιας και χωρίς τη δική σας συμβολή δεν θα είχε επιτευχθεί τίποτε ουσιαστικό από την πλευρά των κρατών μελών. Οι ευχαριστίες αυτές είναι ειλικρινείς, και δεν αποτελούν απλή χειρονομία αβροφροσύνης - πιστεύω ότι η προσωπική σας δέσμευση διαδραμάτισε καίριο ρόλο στην πρόοδο που επιτεύχθηκε εντός του Συμβουλίου καθώς και στην επίτευξη της τελικής συμφωνίας. Κατορθώσατε επίσης να διαμορφωθεί ένα κείμενο με σημαντικά τμήματα του οποίου μπορούν να συμφωνήσουν όλες οι βασικές πολιτικές ομάδες του Κοινοβουλίου, και να εξασφαλιστεί έτσι η πλειοψηφία την οποία όλοι επιδιώκαμε.
<P>
Ευχαριστώ επίσης για τη συνεισφορά τους τούς συναδέλφους μου από την Αριστερά, χωρίς την υποστήριξη των οποίων η οδηγία δεν θα είχε την αξιοπιστία που είμαι βέβαιος ότι θα έχει αύριο μετά την υπερψήφισή της από μια πολύ ευρεία πλειοψηφία. Όπως επισημάνατε, αυτό είχε ζωτική σημασία για την εποπτεία, αλλά και για την οδηγία καθαυτή. Είμαι επίσης ιδιαίτερα ευγνώμων στα μέλη των ομάδων σας, κύριε υπουργέ· σας παρακαλώ να τους διαβιβάσετε τις ευχαριστίες μου. Ορισμένες από τις συζητήσεις ήταν αρκετά ζωηρές· παρότι όμως τώρα κατοικώ στη Νορμανδία, κατάγομαι από τον Νότο, και ορισμένες φορές η νότια ιδιοσυγκρασία μου επικρατεί της πιο ισορροπημένης νορμανδικής προσέγγισης.
<P>
Ήθελα, τέλος, να πω, κύριε υπουργέ, κύριε ασκών την Προεδρία του Συμβουλίου ECOFIN, ότι εύχομαι ειλικρινώς να ολοκληρώσουμε τις εργασίες μας σχετικά με τους οργανισμούς αξιολόγησης της πιστοληπτικής ικανότητας πριν από το τέλος του έτους. Από τη δική μας πλευρά, θα διεξαγάγουμε την ψηφοφορία στην αρμόδια επιτροπή στις 22 Νοεμβρίου και την ψηφοφορία στο Στρασβούργο τον Δεκέμβριο· έπειτα, αν το Συμβούλιο είναι έτοιμο, θα είμαστε και εμείς έτοιμοι.
<P>
(Χειροκροτήματα)
<SPEAKER ID="158" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="995" NAME="Dominique Baudis" LANGUAGE="FR">
" χρηματοπιστωτική κρίση την οποία βιώσαμε σε παγκόσμιο επίπεδο κατέδειξε ότι οι διεθνείς χρηματοπιστωτικές συναλλαγές πρέπει να υπόκεινται σε ελάχιστους κανόνες. Αφού δήλωσε τον Σεπτέμβριο ότι ήταν αποφασισμένο να θεσπίσει σύστημα εποπτείας των αγορών, το Ευρωπαϊκό Κοινοβούλιο έστειλε σήμερα, 11 Νοεμβρίου, ένα ακόμη ισχυρό μήνυμα στον υπόλοιπο κόσμο. Εφεξής, οι οργανισμοί εναλλακτικών επενδύσεων (αμοιβαία κεφάλαια κινδύνου) που εισέρχονται στην Ευρώπη θα παρακολουθούνται και θα ρυθμίζονται με αυστηρότερο τρόπο από την Ευρώπη. Επιπλέον, θα οφείλουν να δηλώνονται στις αρμόδιες αρχές και η διαχείρισή τους να ασκείται στο εσωτερικό της Ευρωπαϊκής Ένωσης. " μη ρύθμιση αυτών των πόρων προκάλεσε πολλές χρεοκοπίες, καταρρεύσεις χρηματιστηρίων και κοινωνικές κρίσεις. " Γαλλία θα αναλάβει προσεχώς την Προεδρία της G20 για ένα έτος. " βασική της προτεραιότητα θα είναι η μεταρρύθμιση του διεθνούς χρηματοπιστωτικού συστήματος. Με αυτήν την ψηφοφορία, η Ευρώπη χαράσσει νέο δρόμο.
<SPEAKER ID="159" NAME="Sebastian Valentin Bodu" LANGUAGE="RO">
Αυτή η έκθεση σχετικά με τους διαχειριστές οργανισμών εναλλακτικών επενδύσεων έχει προκαλέσει πολλές συζητήσεις μεταξύ των διαφόρων πολιτικών ομάδων στο Ευρωπαϊκό Κοινοβούλιο καθώς και μεταξύ του Κοινοβουλίου και του Συμβουλίου. Υποστηρίζω την άποψη, η οποία εκφράστηκε επίσης κατά τη διάρκεια των συζητήσεων πριν από την ψηφοφορία στην Επιτροπή Νομικών Θεμάτων, ότι η πρόταση της Ευρωπαϊκής Επιτροπής αποτελεί σοβαρό σφάλμα και καταδεικνύει εξόφθαλμη αδυναμία κατανόησης του ρόλου των επενδυτικών κεφαλαίων (αμοιβαία κεφάλαια κινδύνου και ιδιωτικά επενδυτικά κεφάλαια), καθώς και σύγχυση μεταξύ των τραπεζών, ως των οργανισμών που ευθύνονται για την έναρξη της χρηματοπιστωτικής κρίσης, αυτών των επενδυτικών κεφαλαίων κλειστού τύπου και των επενδυτικών κεφαλαίων ανοικτού τύπου (αμοιβαία κεφάλαια).
<P>
Πίσω από τις καλοπροαίρετες αρχές, τις οποίες δυστυχώς έχουν υιοθετήσει συνάδελφοι βουλευτές οι οποίοι δεν κατανοούν τι σημαίνει χρηματοοικονομική διαχείριση και μακροοικονομική, κρύβονται ρυθμίσεις οι οποίες όχι απλώς δεν αφορούν καθόλου την πρόληψη μιας νέας κρίσης, αλλά στην πραγματικότητα δεν κάνουν τίποτε περισσότερο από το να αυξάνουν τα λειτουργικά κόστη των οργανισμών εναλλακτικών επενδύσεων κατά τρόπο αδικαιολόγητο και παράλογο, γεγονός που θα έχει ως συνέπεια τη μείωση των κεφαλαίων, των αποδόσεων και του αριθμού των επενδύσεων. Οφείλω να παραδεχθώ με παρρησία ότι μένω έκπληκτος από αυτήν την προκρούστεια στάση που κυριαρχεί στην ΕΕ, η οποία θυμίζει περισσότερο τη δεκαετία του 1950, όταν στην Ανατολική Ευρώπη καταστρέφονταν θεσμοί με προκάλυμμα μεγαλόστομα συνθήματα.
<SPEAKER ID="160" NAME="George Sabin Cutaş" LANGUAGE="RO">
" οικονομική και χρηματοπιστωτική κρίση κατέστησε εμφανή την ανάγκη να ασκούμε αυστηρότερο έλεγχο επί των οικονομικών παραγόντων. Εκτέθηκαν σε υπέρμετρους κινδύνους, οι οποίοι προκάλεσαν αναταραχή στο παγκόσμιο χρηματοπιστωτικό σύστημα. Σύμφωνα με την ανάλυση της Ευρωπαϊκής Κεντρικής Τράπεζας, ο όγκος επιχειρηματικής δραστηριότητας που ελέγχεται από διαχειριστές οργανισμών εναλλακτικών επενδύσεων αντιστοιχεί σε περιουσιακά στοιχεία ύψους περίπου 700 δισ. ευρώ στην Ευρωπαϊκή Ένωση, τα οποία διαδραματίζουν σημαντικό ρόλο στη χρηματοδότηση της οικονομίας της Ένωσης.
<P>
Κατά συνέπεια, επικροτώ την πρόταση της Επιτροπής για την αδειοδότηση και εποπτεία αυτών των οργανισμών και τη θέσπιση ευρωπαϊκού διαβατηρίου σε αυτόν τον τομέα. " δημιουργία μιας ευρωπαϊκής εσωτερικής αγοράς για τους διαχειριστές οργανισμών εναλλακτικών επενδύσεων θα συμβάλει στον περιορισμό των συστημικών κινδύνων και θα προσφέρει αυξημένη προστασία στους επενδυτές, βάσει της νέας ευρωπαϊκής αρχιτεκτονικής όσον αφορά την οικονομική εποπτεία. Συγχρόνως, η Ευρωπαϊκή Επιτροπή πρέπει εν ευθέτω χρόνω να παρουσιάσει αξιολόγηση των αποτελεσμάτων αυτής της διαδικασίας εναρμόνισης, έτσι ώστε να διασφαλιστεί ότι δεν προκαλούνται στρεβλώσεις της αγοράς.
<SPEAKER ID="994" NAME="Proinsias De Rossa" LANGUAGE="EN">
Υποστηρίζω την παρούσα νομοθετική πράξη, η οποία αποβλέπει στη ρύθμιση της λειτουργίας των αμοιβαίων κεφαλαίων κινδύνου και των ιδιωτικών επενδυτικών κεφαλαίων. Παρότι πρέπει ακόμα να γίνουν πολλά σε αυτό το πεδίο, έχει πραγματοποιηθεί σημαντικό βήμα για τη βελτίωση της ρύθμισης των δραστηριοτήτων των διαχειριστών οργανισμών εναλλακτικών επενδύσεων, η οποία συνάντησε αντιστάσεις ακόμα και μετά τις σοβαρές επιπτώσεις της χρηματοπιστωτικής κρίσης του 2008, κυρίως από τον Charlie McCreevy, αρμόδιο Επίτροπο σε θέματα εσωτερικής αγοράς κατά την εν λόγω περίοδο. Όταν τεθεί σε πλήρη λειτουργία η νέα ευρωπαϊκή εποπτική αρχή, οι διαχειριστές των εν λόγω οργανισμών δεν θα μπορούν να διαθέσουν τα προϊόντα τους στην αγορά της Ευρωπαϊκής Ένωσης εάν δεν διαθέτουν ευρωπαϊκό διαβατήριο, το οποίο θα πιστοποιεί την πλήρη συμμόρφωσή τους με αυτήν την οδηγία. Το αυστηρό καθεστώς ευθύνης των θεματοφυλάκων θα εγγυηθεί τη δυνατότητα των επενδυτών να διεκδικούν αποζημιώσεις και να ενημερώνονται για τους λόγους ενδεχόμενων μεταβιβάσεων ευθύνης. Οι διατάξεις για την καταπολέμηση της λεηλασίας περιουσιακών στοιχείων αποτελούν κρίσιμες νέες ρήτρες οι οποίες συνάντησαν αντίσταση στους κόλπους του Συμβουλίου. Οι εργαζόμενοι θα προστατεύονται από αρπακτικούς παράγοντες οι οποίοι ενδιαφέρονται για βραχυπρόθεσμες κερδοσκοπικές δραστηριότητες μέσω της καταστροφής βιώσιμων επιχειρήσεων. Οι διανομές κερδών στους επενδυτές και οι μειώσεις κεφαλαίου θα περιορίζονται τα πρώτα δύο έτη μετά την εξαγορά μιας επιχείρησης, και οι εργαζόμενοι σε αυτή θα έχουν πρόσβαση σε πληροφορίες σχετικά με τα σχέδια αξιοποίησης της επιχείρησης στην οποία εργάζονται.
<SPEAKER ID="161" NAME="Jiří Havel" LANGUAGE="CS">
Οι οργανισμοί εναλλακτικών επενδύσεων, όπως τα αμοιβαία κεφάλαια κινδύνου ή τα ιδιωτικά επενδυτικά κεφάλαια, έχουν συμβάλει ενδεχομένως με τις ενέργειές τους στην εξελισσόμενη παγκόσμια κρίση, και το ζήτημα της ρύθμισής τους συζητείται σήμερα όχι μόνον στην ΕΕ, αλλά και στις "ΠΑ. " υπό εξέταση έκθεση σχετίζεται με τις εκθέσεις Rasmussen και Lehne, οι οποίες χρονολογούνται από το 2008, και αφορά την πρόταση οδηγίας σχετικά με τους διαχειριστές οργανισμών εναλλακτικών επενδύσεων. Στην έκθεση αναλύεται συνοπτικά το πρόβλημα των οργανισμών εναλλακτικών επενδύσεων και περιγράφονται οι βασικές πτυχές του ζητήματος: ρύθμιση της δραστηριότητας των διαχειριστών οργανισμών εναλλακτικών επενδύσεων, περιλαμβανομένης της δημιουργίας κοινού ευρωπαϊκού διαβατηρίου· υποχρέωση των διαχειριστών οργανισμών εναλλακτικών επενδύσεων να ορίζουν ανεξάρτητο εκτιμητή για κάθε επιμέρους εναλλακτική επένδυση που διαχειρίζονται· απαίτηση ενίσχυσης της διαφάνειας των οργανισμών εναλλακτικών επενδύσεων και της λειτουργίας της αγοράς και ρύθμιση των ακάλυπτων πωλήσεων. " οδηγία παρέχει επίσης στα κράτη μέλη τη δυνατότητα να επιτρέπουν στους διαχειριστές να διαθέτουν εναλλακτικά επενδυτικά προϊόντα και σε μη επαγγελματίες επενδυτές. Από την άλλη πλευρά, διατυπώνονται ενστάσεις κατά του προτεινόμενου κανονισμού, όπως η έκθεση Larosière, η έκθεση Turner και η αντίδραση της Ένωσης Διαχείρισης Εναλλακτικών Επενδύσεων. " έγκριση αυτής της οδηγίας δεν πρέπει να επιφέρει σημαντικές αλλαγές στο καθεστώς των εναλλακτικών επενδύσεων στην Τσεχική Δημοκρατία, καθότι η Τσεχία εφαρμόζει ήδη υψηλό επίπεδο ρύθμισης του εν λόγω τομέα. Σε γενικές γραμμές, εκτιμώ ότι η έκθεση την οποία κατέθεσε στο Σώμα ο συνάδελφός μου κ. Gauzès παρουσιάζει μια ακριβή ανάλυση του ζητήματος, καθώς και χρήσιμες συστάσεις για τους οργανισμούς εναλλακτικών επενδύσεων, επομένως τάσσομαι υπέρ της υιοθέτησης του κειμένου στην προτεινόμενη μορφή.
<SPEAKER ID="993" NAME="Sirpa Pietikäinen" LANGUAGE="FI">
Κυρίες και κύριοι, καταρχάς θα ήθελα να συγχαρώ τον εισηγητή, κ. Gauzès, για το εξαίρετο έργο του κατά την εκπόνηση αυτής της σύνθετης, εξειδικευμένης και αμφιλεγόμενης έκθεσης. Όταν παρουσιάστηκε, η πρόταση της Ευρωπαϊκής Επιτροπής για τους διαχειριστές οργανισμών εναλλακτικών επενδύσεων προκάλεσε πάθη, κριτικές και επαίνους από ποικίλες πλευρές. Επικρίθηκε έντονα για τον πρόσθετο λόγο ότι εκπονήθηκε υπό καθεστώς μυστικότητας. Κατά την εκτίμησή μου, η μεγαλύτερη αδυναμία της συνίστατο στο γεγονός ότι συνεξέταζε δύο κατηγορίες προϊόντων -οι οποίες διαφέρουν ως προς τα χαρακτηριστικά τους και επομένως ως προς τους κινδύνους που παρουσιάζουν- στην ίδια οδηγία. Οι κατηγορίες αυτές είναι τα ιδιωτικά επενδυτικά κεφάλαια και τα αμοιβαία κεφάλαια κινδύνου. " μία εστιάζεται στην επίτευξη γρήγορων αποδόσεων, ενώ τα προϊόντα της άλλης κατηγορίας επενδύσεων ωριμάζουν σε μεγαλύτερο βάθος χρόνου. Οι κίνδυνοι προέρχονται συγκεκριμένα από την πρώτη κατηγορία. " συζήτηση σχετικά με την οδηγία στο Κοινοβούλιο και το Συμβούλιο κατέληξε σε μια συμβιβαστική λύση - η οποία δεν είναι τέλεια, όμως δεν παύει να είναι αποδεκτή. " οδηγία σχετικά με τους διαχειριστές οργανισμών εναλλακτικών επενδύσεων αποτελεί σημαντικό τμήμα της νέας αρχιτεκτονικής ρύθμισης και εποπτείας του χρηματοπιστωτικού συστήματος. Εντούτοις, δεν πρέπει να λησμονούμε ότι η χρηματοπιστωτική εποπτεία πρέπει να βελτιωθεί περαιτέρω ακόμη και μετά την έγκριση αυτής της οδηγίας.
<SPEAKER ID="162" NAME="Marianne Thyssen" LANGUAGE="NL">
Με την αυριανή ψηφοφορία, η ΕΕ θα εφαρμόσει στην πράξη τα όσα συμφωνήθηκαν στη σύνοδο της G20 στο Λονδίνο. Μετά τη συμφωνία για τη χρηματοπιστωτική εποπτεία, το Ευρωπαϊκό Κοινοβούλιο και η βελγική Προεδρία κατέδειξαν ότι προσεγγίζουν με σοβαρότητα το ζήτημα της μεταρρύθμισης του χρηματοπιστωτικού συστήματος. " συμφωνία που έχει επιτευχθεί είναι ισορροπημένη στον βαθμό που ανταποκρίνεται σε τρεις απαιτήσεις: τον περιορισμό του συστημικού κινδύνου, την προστασία των επενδυτών και τη διασφάλιση ισότιμων όρων ανταγωνισμού. Εξίσου σημαντικό είναι το γεγονός ότι η ΕΕ δεν κλείνει την αγορά της σε κεφάλαια τα οποία προέρχονται από τρίτες χώρες, κάτι που αποτελεί αναγκαία προϋπόθεση για να μπορεί να αναπνέει η ευρωπαϊκή μας οικονομία. Οι νέοι εναρμονισμένοι κανόνες θα προσφέρουν διαφάνεια και ασφάλεια δικαίου, και θα ενισχύσουν την εσωτερική αγορά.
<P>
Το ευρωπαϊκό διαβατήριο, ειδικότερα, θα επιτρέπει στους διαχειριστές να δραστηριοποιούνται στο σύνολο της Ευρωπαϊκής Ένωσης χωρίς να πρέπει να εκδώσουν επιμέρους άδειες για καθένα από τα κράτη μέλη. Θα ήθελα επίσης να υπογραμμίσω την ικανοποίησή μου για τη λύση στην οποία καταλήξαμε ως προς τα ιδιωτικά επενδυτικά κεφάλαια. " εφαρμογή ηπιότερου καθεστώτος για τους διαχειριστές μικρών οργανισμών θα προαγάγει τη δημιουργία και χρηματοδότηση νέων επιχειρήσεων -συχνά ΜΜΕ- σε καινοτόμους τομείς. Ως εκ τούτου, πρέπει να υποστηρίξουμε με ζήλο την πολιτική συμφωνία που επετεύχθη μετά από 14 μήνες διαπραγματεύσεων.

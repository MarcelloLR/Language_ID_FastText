<CHAPTER ID="014">
Σουδάν και Νότιο Σουδάν (συζήτηση)
<SPEAKER ID="274" NAME="Πρόεδρος">
" ημερήσια διάταξη προβλέπει τη δήλωση της Αντιπρόεδρου της Επιτροπής και Υπάτης Εκπροσώπου της ΕΕ για την Εξωτερική Πολιτική και την Πολιτική Ασφαλείας σχετικά με το Σουδάν και το Νότιο Σουδάν (2011/2717 [ΕΠΣ]).
<P>
Νομίζω ότι ο κ. Piebalgs την αντικαθιστά. Σας ευχαριστώ, κ. Piebalgs. Κύριε Επίτροπε, έχετε τον λόγο εκ μέρους της Υπάτης Εκπροσώπου και της Επιτροπής.
<SPEAKER ID="275" NAME="Andris Piebalgs" LANGUAGE="EN">
Κυρία Πρόεδρε, η εξαετής μεταβατική περίοδος της συνολικής ειρηνευτικής συμφωνίας του Σουδάν θα λήξει σε περίπου έναν μήνα. Πρόκειται για μια ιστορική στιγμή για το Σουδάν, αλλά και για ολόκληρη την αφρικανική ήπειρο. Οι κάτοικοι του Νότιου Σουδάν περίμεναν πολύ καιρό αυτήν τη στιγμή, την κήρυξη της ανεξαρτησίας της χώρας τους στις 9 Ιουλίου. " Ευρωπαϊκή Ένωση θα εκπροσωπηθεί στην τελετή της "μέρας Ανεξαρτησίας από την Ύπατη Εκπρόσωπο και Αντιπρόεδρο της Επιτροπής.
<P>
Κατόπιν ενός αξιόπιστου δημοψηφίσματος στην αρχή αυτού του έτους, επαινέσαμε τα σουδανικά κόμματα για την εξαίρετη εργασία τους στην οργάνωση του δημοψηφίσματος. Επικροτήσαμε τη δημόσια δήλωση του προέδρου Bashir ότι το Βόρειο Σουδάν θα ήταν το πρώτο που θα αναγνώριζε ένα ανεξάρτητο Νότιο Σουδάν. Μολαταύτα, η θετική ώθηση της περιόδου αμέσως μετά το δημοψήφισμα έχει εκλείψει. Υπάρχουν ανησυχητικές τάσεις προς αυξανόμενες εντάσεις και συγκρούσεις. Οι πρόσφατες βίαιες συγκρούσεις μέσα και γύρω από το Abyei θα μπορούσαν κάλλιστα να οδηγήσουν σε άλλες στρατιωτικές αντιπαραθέσεις ανάμεσα στο Βόρειο και το Νότιο Σουδάν.
<P>
Συζητήσαμε για το Σουδάν στο Συμβούλιο Εξωτερικών Υποθέσεων, τον Ιανουάριο και τον Μάιο, και θα επανέλθουμε σε αυτό στο Συμβούλιο Εξωτερικών Υποθέσεων της 20ής Ιουνίου. Στο Συμβούλιο, η Ύπατη Εκπρόσωπος σκοπεύει να παρουσιάσει μια συνολική κοινοτική στρατηγική προσέγγιση για το Σουδάν, εστιάζοντας κυρίως στο ανεξάρτητο Νότιο Σουδάν, αλλά συμπεριλαμβάνοντας επίσης στοιχεία για την εποικοδομητική δέσμευση με το Βόρειο Σουδάν, συμπεριλαμβάνοντας τις μεταβατικές περιοχές, το Νταρφούρ και την Ανατολή. Στην πραγματικότητα, θα είμαστε μάρτυρες της γέννησης όχι μόνο ενός νέου κράτους αλλά δύο.
<P>
" συνολική προσέγγιση θα είναι ένα έγγραφο πολιτικής στρατηγικής, το οποίο θα καθορίζει όλους τους βασικούς άξονες της πολιτικής μας προς το Σουδάν. Οι κύριοι στόχοι της ΕΕ είναι η στήριξη της ειρήνης ανάμεσα στα δύο κράτη και ο εκδημοκρατισμός και η ευημερία και των δύο. Επιθυμούμε να δούμε δύο βιώσιμα κράτη να συνυπάρχουν ως δύο καλοί γείτονες που μοιράζονται ένα ανοικτό σύνορο, επιτρέποντας διασυνοριακές ανταλλαγές ανθρώπων, αγαθών, κεφαλαίου και ιδεών.
<P>
Το Νότιο Σουδάν θα χρειαστεί όλη την προσοχή μας όσον αφορά τη σταθεροποίηση, την οικοδόμηση κράτους, θεσμών και ικανοτήτων και τη μακροπρόθεσμη ανάπτυξη. Το μέγιστο ενδιαφέρον μας θα είναι η αποφυγή της αποτυχίας του κράτους.
<P>
Ως μέρος μιας ενδεχόμενης στρατηγικής αντιμετώπισης, θα μελετήσουμε έναν αριθμό σημαντικών στοιχείων: επιτάχυνση της παρουσίας της ΕΕ στην Τζούμπα ιδρύοντας μια αντιπροσωπεία της ΕΕ· έναρξη γενικού πολιτικού διαλόγου· σταθεροποίηση του Νότιου Σουδάν και του κοινού συνόρου μέσω συγκεκριμένων μέτρων και οργάνων -συμπεριλαμβανομένης της Κοινής Πολιτικής Ασφάλειας και Άμυνας και του μέσου σταθερότητας- και αυξάνοντας την αναπτυξιακή ενίσχυση.
<P>
Αναφορικά με το τελευταίο, η ΕΕ μόλις δημιούργησε πρόσθετα κονδύλια ύψους 200 εκατ. ευρώ συνολικά που διατίθενται για το Νότιο Σουδάν, καθιστώντας το σημερινό μας κονδύλιο περίπου 300 εκατ. ευρώ. Συνεργαζόμαστε με τα κράτη μέλη σε μια κοινή άσκηση κοινοτικού προγραμματισμού για τη μεγιστοποίηση της επίδρασης σε διάφορες χώρες. Ταυτόχρονα, θα συνεχίσουμε την ανθρωπιστική βοήθεια και θα εργαζόμαστε για να διασφαλίζουμε ότι το εμπόριο αποτελεί μέρος της συνολικής προσέγγισης.
<P>
Το Βόρειο Σουδάν, από την άλλη πλευρά, θα υποστεί ορισμένες απώλειες. Πρέπει να στηρίξουμε τα μεταρρυθμιστικά στοιχεία στον Βορρά, να προωθήσουμε έναν καθολικό πολιτικό διάλογο και να βελτιώσουμε τις προσπάθειές μας για την προώθηση των ανθρωπίνων δικαιωμάτων. Προσπαθούμε να επισπεύσουμε τον πολιτικό μας διάλογο με την κυβέρνηση του Χαρτούμ. " πρόσφατη επίσκεψή μου είχε σκοπό να σηματοδοτήσει την επαναδέσμευση της ΕΕ ακολούθως της θετικής απάντησης του Χαρτούμ στο αποτέλεσμα του δημοψηφίσματος.
<P>
Ανησυχούμε πολύ, ωστόσο, σχετικά με την πρόσφατη βία και, όπως είπα, τη στρατιωτική κατοχή της πόλης του Abyei, η οποία συνιστά σαφή παραβίαση της συνολικής ειρηνευτικής συμφωνίας (ΣΕΣ). Παρακαλούμε τα μέρη να απόσχουν από άλλες προκλήσεις και να διαπραγματευτούν τους όρους για τη μακροπρόθεσμη ειρηνική συνύπαρξη των τοπικών κοινοτήτων που ζουν μέσα και γύρω από το Abyei.
<P>
Επίσης, συνεχίζει να μας ανησυχεί η κράτηση υπερασπιστών των ανθρωπίνων δικαιωμάτων, δημοσιογράφων, πολιτικών της αντιπολίτευσης και ειρηνικών φοιτητών διαδηλωτών. Μία από τις βασικές αρχές της ΣΕΣ ήταν η εδραίωση δημοκρατικών κυβερνήσεων που θα βασίζονται στον σεβασμό της διαφορετικότητας και των βασικών ελευθεριών. Θέλουμε να υπάρχει σεβασμός στις θεμελιώδεις ελευθερίες και πραγματικά ανοικτές δημοκρατικές κυβερνήσεις τόσο στο Βόρειο όσο και στο Νότιο Σουδάν.
<P>
Πρέπει επίσης να αναφέρω το Νταρφούρ. " Ευρωπαϊκή Ένωση εξακολουθεί να ανησυχεί για τη συνεχιζόμενη βία στο Νταρφούρ, η οποία οδηγεί σε μετατοπίσεις, και για τις σοβαρές επιπτώσεις που έχει στις ανθρωπιστικές επιχειρήσεις.
<P>
Υπάρχουν θετικά νέα. Οι τρεις ευρωπαίοι πολίτες που κρατήθηκαν όμηροι στο Νταρφούρ για αρκετούς μήνες ελευθερώθηκαν αλλά, συγχρόνως, γνωρίζουμε ότι η κατάσταση στο Νταρφούρ παραμένει η ίδια. Θα χρειαστεί να συνεχίσουμε να στηρίζουμε τις προσπάθειες για την επίτευξη μιας συνολικής και δίκαιης ειρήνης στο Νταρφούρ, προσπαθώντας να εξασφαλίσουμε ένα θετικό αποτέλεσμα από τη διαδικασία ειρηνευτικών διαπραγματεύσεων και να δημιουργήσουμε προϋποθέσεις που θα επιτρέπουν μια πολιτική διαδικασία με βάση το Νταρφούρ. Επικροτούμε το αποτέλεσμα της πρόσφατης Διάσκεψης όλων των ενδιαφερομένων στην Ντόχα και ευελπιστούμε ότι θα επιφέρει σημαντικές εξελίξεις για τη μακροπρόθεσμη ειρήνη στο Νταρφούρ.
<P>
Τέλος, πρέπει να αναφέρω τη δικαιοσύνη. " μακροπρόθεσμη ειρήνη στο Νταρφούρ δεν μπορεί να επιτευχθεί χωρίς δικαιοσύνη και συμφιλίωση. Πρέπει να επέλθει τέλος στην ατιμωρησία. Το Συμβούλιο επεσήμανε επανειλημμένα την υποχρέωση της κυβέρνησης του Σουδάν να συνεργαστεί πλήρως με Διεθνές Ποινικό Δικαστήριο, σύμφωνα με την απόφαση 1593 του Συμβουλίου Ασφαλείας των "νωμένων Εθνών. Ο λαός του Νταρφούρ αξίζει να πετύχει αυτό που προσδοκούσε τόσο καιρό - μακροπρόθεσμη ειρήνη και δικαιοσύνη.
<SPEAKER ID="276" NAME="Mariya Nedelcheva" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, αυτό που μου έκανε μεγαλύτερη εντύπωση κατά την περίοδο του δημοψηφίσματος για την αυτοδιάθεση στο Νότιο Σουδάν ήταν ο ενθουσιασμός και η χαρά, ακόμα δε και αγαλλίαση, των κατοίκων. Οι άνθρωποι ήταν χαρούμενοι επειδή για πρώτη φορά, είχαν δυνατότητα επιλογής. Για πρώτη φορά, έπειτα από περισσότερα από 20 χρόνια πολέμου, αισθάνθηκαν πως θα ακουγόταν ό,τι είχαν να πουν.
<P>
Δεν πρέπει να απογοητεύσουμε αυτούς τους έξι εκατομμύρια κατοίκους του Νότιου Σουδάν, αλλά δεν πρέπει να ξεχνάμε και τους κατοίκους του Βορρά. Είναι σημαντικό ότι, μεταξύ της δημοκρατικής ώθησης που επέφεραν τα αποτελέσματα του δημοψηφίσματος, οι διαπραγματεύσεις πρέπει να είναι όσο πιο διαφανείς γίνεται, ούτως ώστε να παρέχουν μια στέρεη βάση για τη μελλοντική ανάπτυξη καθενός από τα δύο νέα κράτη, καθώς και τη μελλοντική ανάπτυξη των σχέσεων μεταξύ τους και με τη διεθνή κοινότητα. " βιωσιμότητα και η σταθερότητα τόσο του Βορρά όσο και του Νότου είναι ζωτικής σημασίας. Πρέπει οπωσδήποτε να βρεθούν λύσεις τουλάχιστον για προβλήματα που ως τώρα παρέμεναν άλυτα. Αναφέρομαι στα προβλήματα ιθαγένειας, τον καταμερισμό των οφειλών και των εσόδων από το πετρέλαιο και το δύσκολο ζήτημα των ακαθόριστων συνόρων.
<P>
Επιπρόσθετα, τα δημοψηφίσματα πρέπει να προχωρήσουν στις περιοχές του Abyei, του Νότιου Κορντοφάν και του Γαλάζιου Νείλου, στο πλαίσιο της συνολικής ειρηνευτικής συμφωνίας. " κατάσταση στο Abyei επιδεινώνεται καθημερινά. Είναι πολύ ανησυχητική. Το Abyei δεν πρέπει να φτάσει στο σημείο χωρίς επιστροφή που θα αναιρέσει περισσότερα από έξι χρόνια διαπραγματεύσεων. Εντάσεις που μετατρέπονται σε ανοιχτές συγκρούσεις απειλούν να επισκιάσουν την ανεξαρτησία του Νότιου Σουδάν και να βυθίσουν τη χώρα ξανά στο χάος.
<P>
Ωστόσο, η κατάσταση στο Abyei δεν πρέπει να μας κάνει να ξεχνάμε την κατάσταση στο Νταρφούρ. Από αυτήν την άποψη, τα συμπεράσματα της διάσκεψης της Ντόχα πρέπει να ληφθούν υπόψη, όπως μόλις είπατε, κύριε Επίτροπε, και δεν πρέπει να παραβλέψουμε τη συνεχή ανάγκη για παροχή ανθρωπιστικής βοήθειας και εγγύηση της ασφάλειας των εργαζομένων της ανθρωπιστικής βοήθειας. Οι διαφανείς διαπραγματεύσεις αποτελούν εγγύηση για την ύπαρξη δύο βιώσιμων κρατών, όπως άλλωστε η διακοπή της βίας και η αποτελεσματική συνεργασία μεταξύ των δύο κρατών.
<P>
Αυτό είναι το πλαίσιο, βεβαίως, το οποίο επισημάνθηκε ήδη στη διάρκεια της διαδικασίας του δημοψηφίσματος. Είναι σημαντικό να συνεχιστεί, ούτως ώστε να διασφαλίζει ότι η πολιτική βούληση των δύο κρατών και της διεθνούς κοινότητας τίθεται σε εφαρμογή με τη μορφή των γνήσιων αναπτυξιακών έργων για τους πολίτες και των δύο χωρών. Αυτοί οι πολίτες και η ευημερία τους πρέπει να είναι το επίκεντρο του εκδημοκρατισμού, του πολιτικού πλουραλισμού και του σεβασμού των ανθρωπίνων δικαιωμάτων και της θρησκευτικής, πολιτιστικής και εθνικής διαφορετικότητας στο Νότιο και στο Βόρειο Σουδάν.
<SPEAKER ID="277" NAME="Véronique De Keyser" LANGUAGE="FR">
Κυρία Πρόεδρε, στις 9 Ιουλίου, το Νότιο Σουδάν θα εορτάσει τη νεοανακαλυφθείσα ανεξαρτησία και αξιοπρέπεια, και όντως, οι Σουδανοί μιλούν με αξιοπρέπεια και συγκίνηση για αυτό το συμβάν.
<P>
Κύριε Piebalgs, είχα ετοιμάσει μία παρέμβαση τριών λεπτών. Ωστόσο, καθώς σας άκουγα, αναρωτήθηκα εάν έπρεπε να μιλήσω. Οφείλω να σας συγχαρώ: θεωρώ ότι το Κοινοβούλιο έχει λόγους να είναι υπερήφανο για τη δράση ολόκληρης της Ευρωπαϊκής Ένωσης και για τον τρόπο με τον οποίο αντιμετωπίστηκε το σουδανικό ζήτημα και, όπως οι Σουδανοί, εύχομαι πραγματικά να συνεχιστεί με πλήρη ανεξαρτησία.
<P>
Μιλήσατε για τα βασικά ζητήματα, δηλαδή, το ζήτημα του Abyei, το οποίο δεν έχει λυθεί ακόμα, τις πολιτικές αποφάσεις που υποτίθεται ότι ελήφθησαν για θέματα ιθαγένειας, χρεών, νομίσματος, κτλ. Πάνω από όλα, αναφέρατε όλα όσα ελπίζετε να πράξετε όσον αφορά την ανάπτυξη, την ανθρωπιστική δράση, το γεγονός ότι πρέπει να αποδοθεί δικαιοσύνη και ότι δεν πρέπει να υποτιμήσουμε το Διεθνές Ποινικό Δικαστήριο. Πράγματι, καλύψατε όλα τα πλέον σημαντικά στοιχεία.
<P>
Θα προσθέσω μόνο μερικά σχόλια. Όσον αφορά το πρόβλημα της ανάπτυξης και της ανθρωπιστικής δράσης, ισχύει ότι πρέπει να γίνουν ακόμα πολλά βήματα στο Νότιο Σουδάν και ότι πρέπει να συνεχίσουμε να αναπτύσσουμε τον Βορρά και, το σπουδαιότερο, να μην τον απομονώσουμε. Πρέπει να γίνουν ακόμα πολλά βήματα επειδή η χώρα ζούσε απλά και μόνο από το πετρέλαιο. Δεν ανέπτυξε μια διαφοροποιημένη οικονομία· δεν υπάρχει εκπαίδευση· δεν υπάρχουν δρόμοι, νοσοκομεία και ούτω καθεξής. Οι ανάγκες και οι προσδοκίες του λαού είναι τεράστιες, και αν δεν θέλουμε να απογοητευθούν αυτοί οι άνθρωποι με την ανεξαρτησία, τότε πρέπει να συνεχίσουμε για πολύ καιρό ακόμα την ανάπτυξη και την ανθρωπιστική δράση. Πρέπει να το έχουμε υπόψη.
<P>
Όσον αφορά το θέμα των ανθρωπίνων δικαιωμάτων, των δικαιωμάτων των γυναικών και του πολιτικού πλουραλισμού, η πολυγαμία υπάρχει ακόμα, ακόμα και στον Νότο. Οι γυναίκες αγοράζονται μαζί με τις αγελάδες· το 80% των γυναικών είναι αναλφάβητες· τα δικαιώματα των παιδιών πρέπει να καθοριστούν και ο πολιτικός πλουραλισμός δεν υφίσταται: δεν υπάρχει η κουλτούρα του πολιτικού πλουραλισμού, όπως διαπιστώσαμε στη διάρκεια των εκλογών και του δημοψηφίσματος. Είναι ταυτόχρονα συναρπαστικό και υπέροχο.
<P>
Συνάντησα και τις δύο εκλογικές επιτροπές, του Νότιου Σουδάν και του Βόρειου Σουδάν, αλλά κυρίως αυτή του Νότιου. Θέλουν να δημιουργήσουν νόμους. Θέλουν ένα καλό σύνταγμα, θέλουν να οικοδομήσουν τη χώρα τους, και μας λένε, "θα έχουμε χρήματα, μην ανησυχείτε, αλλά βοηθήστε μας - να είστε εδώ". Θεωρώ ότι από αυτήν την άποψη, ικανοποιήσατε το αίτημά τους. " δική σας επίσκεψη και η επίσκεψη της κ. Georgieva στο παρελθόν και η ενδεχόμενη επίσκεψη της λαίδης Ashton για τους εορτασμούς της ανεξαρτησίας αποτελούν όλα σημαντικά γεγονότα.
<P>
" επιθυμία σας να παρουσιάσετε ένα στρατηγικό πλάνο για το Νότιο Σουδάν είναι αυτό που ζητούμε μετά από κάθε εκλογές. Δεν θέλουμε να είναι ένας πρόσκαιρος εντυπωσιασμός, αλλά να υπάρχει σωστή παρακολούθηση και μέλλον για τις χώρες που επισκεπτόμαστε. Άλλαξα εντελώς το κείμενο της παρέμβασής μου για όλους αυτούς τους λόγους, κ. Piebalgs. Θα ήθελα να σας ευχαριστήσω, επειδή, όπως είπα, είναι καλό να μπορούμε να είμαστε περήφανοι για την Ευρωπαϊκή Ένωση, ειδικά αυτήν τη δύσκολη περίοδο.
<SPEAKER ID="278" NAME="Ivo Vajgl" LANGUAGE="SL">
Κυρία Πρόεδρε, κύριε Επίτροπε, εφόσον η ανεξαρτησία μιας ακόμα αφρικανικής χώρας, του Νότιου Σουδάν, πρόκειται να ανακηρυχθεί στις 9 Ιουλίου, θα κλείσει ένα ακόμα κεφάλαιο της αποικιοκρατικής κληρονομιάς σε αυτήν την ήπειρο. Θέλουμε να πιστεύουμε ότι, εφόσον ελήφθη μια δημοκρατική απόφαση στο δημοψήφισμα, το Νότιο Σουδάν θα επιλύσει τα σημαντικά προβλήματά του με τον γείτονά του από τον Βορρά με ειρηνικά μέσα, δηλαδή, μέσω διαπραγματεύσεων. Θέλουμε να πιστεύουμε ότι η περιοχή θα αποφύγει τον κίνδυνο εκδήλωσης διαφωνιών και συγκρούσεων λόγω των συνόρων, των δημογραφικών και μεταναστευτικών προτύπων εξαιτίας του πετρελαίου και άλλων φυσικών πόρων, οι οποίοι αφθονούν και στις δύο χώρες, αν και στατιστικά είναι φτωχές.
<P>
Σας εφιστώ την προσοχή στην ανάγκη για συνεχή συνεργασία μεταξύ της διεθνούς κοινότητας, του Ο"Ε, της Αφρικανικής Ένωσης και της Ευρωπαϊκής Ένωσης στην εδραίωση και των δύο χωρών, στη διασφάλιση της ειρήνης και την οικοδόμηση θεσμικών οργάνων για ένα δημοκρατικό και πλουραλιστικό Νότιο Σουδάν. Κυρίες και κύριοι, αντιμετωπίζουμε μία πρόκληση, σε μια περίοδο που ολόκληρη η ευρύτερη περιοχή βιώνει μια αναβίωση και ένα άνοιγμα στις απαιτήσεις και τα πρότυπα της σύγχρονης εποχής.
<P>
Το Σουδάν αντιμετωπίζει ακόμα μία φορά ένα πολύ σημαντικό ιστορικό σημείο καμπής. Όλες οι συμφωνίες που συνήφθησαν στο τέλος του αιματηρού εμφυλίου πολέμου δεν υλοποιήθηκαν ακόμα. " κατάσταση στην επαρχία του Abyei προσεγγίζει περισσότερο μια κρίση παρά την ειρήνη, υπάρχει βία στο Νταρφούρ, και το Σουδάν χρειάζεται την προσοχή μας και γενναιόδωρη βοήθεια.
<P>
Ένα ακόμα σημαντικό γεγονός είναι ότι το Συμβούλιο Ασφαλείας του Ο"Ε ανανέωσε τη θητεία της ειρηνευτικής αποστολής του Ο"Ε (UNMIS) στο Σουδάν και θα χρησιμοποιήσει πρόσθετες ειρηνευτικές δυνάμεις στο Σουδάν. Το μήνυμά μας προς τις κυβερνήσεις του Χαρτούμ και της Τζούμπα είναι ότι θα πρέπει να υποδεχθούν τις ειρηνευτικές δυνάμεις του Ο"Ε ως φίλους και να εγγυηθούν για την ασφάλειά τους.
<SPEAKER ID="279" NAME="Nirj Deva" LANGUAGE="EN">
Κυρία Πρόεδρε, ο Επίτροπος κ. Piebalgs έχει δίκαιο. Έχουμε ενώπιόν μας μία από τις μεγαλύτερες προκλήσεις που αντιμετώπισε ποτέ η Ευρωπαϊκή Ένωση. Ως εισηγητής για την έκθεση του Ευρωπαϊκού Κοινοβουλίου σχετικά με την οικοδόμηση κράτους, οφείλω να δηλώσω ότι πρόκειται για εξαιρετική ευκαιρία να συνεργαστούμε με το Νότιο Σουδάν, μία από τις φτωχότερες και νεότερες "εκκολαπτόμενες χώρες" που θα ανεξαρτητοποιηθεί στις 9 Ιουλίου, και να καταστήσουμε την οικοδόμηση του κράτους -για την οποία συζητούμε σήμερα στην παρούσα Αίθουσα- πραγματικότητα.
<P>
Πρόκειται για μια χώρα πλούσια σε φυσικούς πόρους, αλλά και μια χώρα με τους χειρότερους κοινωνικούς δείκτες. Τα παιδιά που γεννιούνται σήμερα στο Νότιο Σουδάν έχουν περισσότερες πιθανότητες να αποβιώσουν στη βρεφική ηλικία παρά να παρακολουθήσουν το δημοτικό σχολείο. Απίστευτη στατιστική. Τα τρόφιμα που παρέχουν οι οργανώσεις βοήθειας και προορίζονται για δωρεάν διανομή στους φτωχούς τώρα πωλούνται στην αγορά. Πρέπει να οικοδομήσουμε τις ικανότητες από την αρχή. Δεν διαθέτουν δημόσια διοίκηση. Δεν διαθέτουν καταρτισμένους διαχειριστές. Δεν διαθέτουν τις απαιτούμενες υποδομές για να μετατραπούν σε ένα σύγχρονο κράτος. Χρειάζονται κράτος δικαίου, καλή διακυβέρνηση, διαφάνεια, χρειάζονται την εμπειρία μας ως συνεργάτες. Πρέπει να μας προσκαλέσουν και πρέπει να παρέχουμε στους συνεργάτες μας τεχνογνωσία.
<SPEAKER ID="280" NAME="Judith Sargentini" LANGUAGE="NL">
Κυρία Πρόεδρε, θα θέλατε να υψώσετε τη σημαία και ένα ποτήρι σαμπάνια επειδή, όταν ένας πληθυσμός έχει τη δυνατότητα να ψηφίσει για την ανεξαρτησία του, αυτό είναι μόνο σωστό και δέον. Το δυσάρεστο εν προκειμένω είναι ότι το Νότιο Σουδάν αποδέχεται στην ουσία μια κληρονομιά από το παρελθόν, και ότι η ανύψωση της σημαίας ή ενός ποτηριού σαμπάνιας είναι ενδεχομένως κάτι άτοπο, δεδομένης της κατάστασης στην οποία βρίσκονται οι κάτοικοι του Νότιου Σουδάν. Τώρα που το Abyei ενσωματώθηκε στον Βορρά, οι κάτοικοι του Νότιου Σουδάν πρέπει να επαινεθούν που υιοθέτησαν μια στάση άρνησης σε οποιαδήποτε πρόκληση. Ωστόσο, το ερώτημα, βεβαίως, είναι ποσό θα κρατήσει αυτό.
<P>
Το γεγονός ότι εμείς, η διεθνής κοινότητα, απλά παρακολουθούσαμε, καθώς το ζήτημα του Abyei έμενε άλυτο στο δημοψήφισμα, είναι πολύ ανεύθυνο και ένας τρόπος για να ξεκινήσει ξανά πόλεμος στο μέλλον. Το γεγονός ότι τα στρατεύματα του Ο"Ε θα πρέπει να σταλούν ξανά για να αποκαταστήσουν την ειρήνη είναι επίσης κάτι άλλο το οποίο μπορούμε να υποθέσουμε με ασφάλεια. Αυτό που θεωρώ αρκετά δύσκολο είναι το ζήτημα για ποια πράγματα μιλάμε και για ποια όχι. Ας λάβουμε υπόψη το γεγονός ότι το Σουδάν προσπαθεί να επηρεάσει το επικείμενο δημοψήφισμα στο Abyei επιμένοντας αυτοί οι "ποιμένες", που περνούν ένα μέρος της ζωής τους εκεί και έπειτα φεύγουν, να συμπεριληφθούν στη μέτρηση. Δικαιολογείται για το Νότιο Σουδάν να ισχυρίζεται ότι, όχι, δεν πρέπει να προσμετρηθούν, καθώς δεν είναι μόνιμοι κάτοικοι; Αν αυτή είναι η άποψή σας, δεν αρνείστε λοιπόν το δικαίωμα των "ποιμένων" στην ύπαρξη; Πρόκειται για μια κατάσταση τύπου "μπρος γκρεμός και πίσω ρέμα" για την οποία δεν μπορεί η απάντηση να έρθει με τον αέρα.
<P>
Υπάρχουν, επίσης, ακόμα δύο παράγοντες που πρέπει να αναφερθούν. Θα δοθεί η δυνατότητα στο Νότιο Σουδάν για μια δίκαιη αρχή; Εάν ναι, οι κάτοικοι του Νότιου Σουδάν δικαιούνται, βεβαίως, μια διαγραφή του χρέους; Τα εν λόγω χρέη προέκυψαν από το καθεστώς του Χαρτούμ, και κανείς δεν μπορεί να πει ότι αυτά τα χρέη χρησίμευσαν στον λαό του Νότου.
<P>
Ο άλλος παράγοντας είναι πώς θα χειριστούμε τα πλούτη που υπάρχουν κάτω από το έδαφος του Νότιου Σουδάν; Αναφορικά με αυτό, καλύπτεται το Νότιο Σουδάν από την Πρωτοβουλία για τη Διαφάνεια στις Εξορυκτικές Βιομηχανίες (EITI), η οποία ελέγχει την ελευθερία από τη διαφθορά και εξετάζει ποια πλούτη πετρελαίου ωφελούν τον πληθυσμό; Εάν όχι, πώς μπορούμε εμείς στην Ευρώπη να βοηθήσουμε; Το μοναδικό πράγμα, σε τελική ανάλυση, που πραγματικά βοηθάει όσον αφορά την ευρωπαϊκή βοήθεια για το Νότιο Σουδάν -και, στην ουσία, και για το Βόρειο Σουδάν- είναι το εμπόριο και οι δίκαιες επενδύσεις στο έδαφος. Παρακολουθούμε όλοι ανήσυχοι τις εξελίξεις και ελπίζω ότι θα έχουμε τη δυνατότητα, ακόμα μία φορά, να κάνουμε πρόποση στην ελευθερία του Νότιου Σουδάν με τη σημαία και ένα ποτήρι σαμπάνια.
<SPEAKER ID="281" NAME="Gabriele Zimmer" LANGUAGE="DE">
Κυρία Πρόεδρε, εξετάζουμε όλοι αυτήν την περιοχή του κόσμου με μεγάλο ενδιαφέρον και έχουμε αντιληφθεί όλοι πολύ καλά ότι ο κίνδυνος ενός εμφυλίου πολέμου δεν έχει εξαλειφθεί. " απόλυτη αστάθεια της ειρηνευτικής διαδικασίας που έχει τεθεί σε εφαρμογή αποδεικνύεται από τα τρέχοντα συμβάντα στο Abyei.
<P>
" διαμάχη που ξέσπασε είναι δραματική. Ο στρατός του Βορρά κατέλαβε το Abyei και 15.000 άνθρωποι διέφυγαν. Πιστεύω ότι εμείς, η Ευρωπαϊκή Ένωση, πρέπει να βοηθήσουμε με πολύ δυναμικό τρόπο όπως κάναμε στο παρελθόν και αυτό πρέπει να μεταφραστεί σε παροχή τροφίμων και ανθρωπιστικής βοήθειας για τους πρόσφυγες, ενεργώντας το συντομότερο δυνατό και προετοιμάζοντας την έκτακτη ανθρωπιστική βοήθεια για τους πρόσφυγες.
<P>
Ακόμα και χωρίς αυτήν την κλιμάκωση της διαμάχης, στο Νότιο Σουδάν, πάνω από το 40% του πληθυσμού εξαρτάται ήδη από την επισιτιστική βοήθεια. Το Νότιο Σουδάν θα είναι μία από τις φτωχότερες χώρες στη γη, και αν θέλουμε να ισχύσουν και εδώ οι αναπτυξιακοί στόχοι της Χιλιετίας, χρειάζεται επειγόντως η χρηματοδότηση που διαθέτει το Συμβούλιο -200 εκατ. ευρώ- να δαπανηθεί για ασφάλεια των τροφίμων, εκπαίδευση και υγεία σε αυτό το μέρος του κόσμου.
<P>
" πολιτική μου Ομάδα υποστηρίζει σθεναρά την άμεση απόσυρση των ένοπλων δυνάμεων του Βορρά και του Νότου από το Abyei, την τήρηση της συνολικής ειρηνευτικής συμφωνίας και την αναγνώριση της αποστρατικοποιημένης ζώνης. Με την προοπτική της επέκτασης της εντολής του Ο"Ε, η οποία συζητήθηκε, ζητούμε να ληφθούν υπόψη και να αξιολογηθούν οι κίνδυνοι και τα προβλήματα, όπως αυτά που αποκαλύφθηκαν σε σχέση με την αποστολή των "νωμένων Εθνών (MONUC) στη Λαϊκή Δημοκρατία του Κονγκό.
<P>
Έχουμε απογοητευτεί που δεν έγινε καμία ισχυρή έκκληση για διαγραφή του χρέους και εξέταση των ξένων χρεών σε αυτό το ψήφισμα. Αυτό το βρίσκω λυπηρό.
<SPEAKER ID="282" NAME="Bastiaan Belder" LANGUAGE="NL">
Κυρία Πρόεδρε, υπάρχουν δύο σημεία τα οποία θα ήθελα να επισημάνω στην Ύπατη Εκπρόσωπο ή τον αναπληρωτή της σχετικά με την τρέχουσα κατάσταση στο Σουδάν. Καταρχάς, ζητώ από την Ύπατη Εκπρόσωπο να πιέσει επειγόντως τις σουδανικές αρχές να απελευθερώσουν τον χριστιανό, Hawa Abdalla Muhammad Saleh, ο οποίος συνελήφθη από την υπηρεσία ασφαλείας σε έναν καταυλισμό προσφύγων στο Νταρφούρ για θρησκευτικούς λόγους στις 25 Μαΐου. Σύμφωνα με τις εκθέσεις, ο Saleh βασανίστηκε μετά τη σύλληψη και έπειτα μεταφέρθηκε σε μια άγνωστη τοποθεσία στο Χαρτούμ, μια προσωπική τραγωδία που απαιτεί την εμπλοκή της Ευρώπης.
<P>
Το δεύτερο σημείο μου είναι ότι, ως μέλος του Ευρωπαϊκού Κοινοβουλίου, εξεπλάγην όταν διάβασα την έντονη επίπληξη μιας αρχής σχετικά με την κατάσταση στο Σουδάν η οποία είναι ένας διεθνής παρατηρητής στη συνεχώς προβληματική λόγω συγκρούσεων περιοχή του Abyei που η διπλωματική πίεση από την Ευρώπη ενάντια στο δολοφονικό και πολεμοχαρές καθεστώς του Προέδρου al-Bashir ήταν "μηδενικό και με κακό συντονισμό". Αυτή είναι όντως μια συντριπτική επίπληξη.
<P>
Μετά την κατοχή του Abyei, δίνει η διεθνής κοινότητα, συμπεριλαμβανομένης της Ευρώπης, στον πρόεδρο al-Bashir, αίσθηση ισχύος για μία ακόμα φορά; Σε αυτό το συγκεκριμένο χρονικό σημείο, αξίζει να επισημάνουμε σε πόσο αδύναμη θέση βρίσκεται ο al-Bashir στον τόπο του και ότι είναι η καταλληλότερη στιγμή να ασκηθεί διεθνής πίεση στο καθεστώς. Ελπίζω, συνεπώς, να ασκηθεί ευρωπαϊκή πίεση στον al-Bashir.
<SPEAKER ID="283" NAME="Mario Mauro" AFFILIATION="PPE">
(IT) Κυρία Πρόεδρε, κύριε Επίτροπε, με το μεγαλύτερο σεβασμό που τρέφω για την πραγματική προσέγγιση της ομιλίας σας, θέλω να κάνω δύο συστάσεις, στις οποίες θα ήθελα επίσης να επισημάνω την εργασία παρακολούθησης του δημοψηφίσματος που διεξήγαγε πρόσφατα η κ. De Keyser τόσο επισταμένα, η οποία, κατά τη γνώμη μου, ήταν πολύτιμη για τα θεσμικά μας όργανα.
<P>
Αναφέρομαι σε ένα πολύ συγκεκριμένο γεγονός: προσωπικά, δεν εξεπλάγην καθόλου που το δημοψήφισμα και το αποτέλεσμά του ακολουθήθηκαν από αύξηση των εχθροπραξιών που -σχεδόν- προκλήθηκαν από τα σουδανικά όργανα και τις αρχές, ιδιαίτερα στην περιοχή Abyei. Είναι τυπικό χαρακτηριστικό της σταθερής πολιτικής "σταμάτα-ξεκίνα" του Χαρτούμ να υπαινίσσεται μια λύση και μετά να την αποσύρει, χωρίς καμία προειδοποίηση. Αυτός είναι ο λόγος που έχει προκύψει τέτοια καταστροφή στο Σουδάν.
<P>
Επιτρέψτε μου να κάνω μια πρόταση: στην Ευρωπαϊκή Υπηρεσία Εξωτερικής Δράσης, δημιουργήσαμε ένα τμήμα το οποίο διαχειρίζεται, συγκεκριμένα, ανθρωπιστικές κρίσεις. Αυτό το τμήμα πρέπει να τεθεί άμεσα σε επιφυλακή στο Abyei και όχι όταν θα αντιμετωπίζουμε μια τεράστια καταστροφή. Πρέπει να κινητοποιηθεί επειδή πρόκειται για ένα αξιόπιστο τμήμα, το οποίο απέδειξε την αξία του, στην κρίση της Λιβύης, για παράδειγμα. Θεωρώ ότι αυτό το τμήμα πρέπει να ενθαρρυνθεί, σήμερα, για να ετοιμάσει ένα πλάνο και να το παρουσιάσει στην Επιτροπή Εξωτερικών Υποθέσεων, εξηγώντας πώς προτίθεται να ενεργήσει, για να μας βοηθήσει να καταλάβουμε πόσο πολύτιμη μπορεί να γίνει η εξωτερική πολιτική της Ευρωπαϊκής Ένωσης όταν εργαζόμαστε όλοι μαζί για το καλύτερο αποτέλεσμα.
<P>
" τελευταία μου πρόταση αφορά τις σχέσεις μας με την Κίνα· ακούμε διαρκώς ότι η Κίνα διαδραματίζει σημαντικό όλο στο Σουδάν, παρουσία που εμφανίζεται με τη μορφή "φαντάσματος" την οποία πρέπει να φοβόμαστε. Προσωπικά, αυτήν τη συγκεκριμένη στιγμή, υποστηρίζω την ανάγκη για πολύ προσεκτικές αλλά ευνοϊκές σχέσεις με την Κίνα, μέσω των οποίων μπορούμε να αξιολογήσουμε αν, επιπρόσθετα στα οικονομικά συμφέροντα, ενδιαφέρεται να φτάσει και στο επίκεντρο των θεμάτων περί ανθρωπίνων δικαιωμάτων.
<SPEAKER ID="284" NAME="Ana Gomes" AFFILIATION="S&amp;D">
(EN) Κυρία Πρόεδρε, η ΕΕ πρέπει να διατηρήσει τις πιέσεις που ασκεί στην κυβέρνηση του Σουδάν για την απόσυρση των στρατευμάτων του από τη συνοριακή πόλη του Abyei. Απαιτείται επειγόντως λύση στο πρόβλημα του Abyeiγια ώστε να αποτραπεί η κλιμάκωση της ένοπλης σύγκρουσης ανάμεσα στο Σουδάν και το Νότιο Σουδάν. Αυτή η σύγκρουση θέτει σε κίνδυνο τις ειρηνευτικές διαδικασίες που πρέπει να ακολουθήσουν μετά το δημοψήφισμα του Ιανουαρίου του 2011.
<P>
Οι πυροβολισμοί της εθνοφρουράς κατά ελικοπτέρου του Ο"Ε στο τέλος του Μαΐου ήταν μια προκλητική και άνανδρη πράξη· τόσο άνανδρη όσο και η κλήση της κυβέρνησης του Χαρτούμ για απόσυρση των ειρηνευτικών δυνάμεων του Ο"Ε μετά τις 9 Ιουλίου. " παρουσία του Ο"Ε κρίνεται πιο αναγκαία από ποτέ για να βοηθήσει στην παρακολούθηση των ομάδων και τη σταθεροποίηση της περιοχής, εμποδίζοντας έτσι την επέκταση της σύγκρουσης.
<P>
" διασφάλιση μιας ειρηνικής μετάβασης στην ανεξαρτησία στο Νότιο Σουδάν απαιτεί, επίσης, η μάχη κατά της ατιμωρησίας να παραμείνει στην κορυφή του προγράμματος της ΕΕ και για τις δύο χώρες και για τους αλυσιτελώς εμπλεκόμενους γείτονες. " ΕΕ δεν πρέπει να δελεαστεί και να συνάψει ενδεχομένως συμφέρουσες συμφωνίες με τον πρόεδρο al-Bashir ως αντάλλαγμα για να ξεχαστεί ότι αυτός και οι πιστοί ακόλουθοί του πρέπει να παρουσιαστούν ενώπιον του Διεθνούς Ποινικού Δικαστηρίου (ICC) για να λογοδοτήσουν για τα εγκλήματα πολέμου και τα εγκλήματα κατά της ανθρωπότητας που διαπράχθηκαν κατά των Σουδανών στο Νταρφούρ.
<SPEAKER ID="285" NAME="Charles Goerens" AFFILIATION="ALDE">
(FR) Κυρία Πρόεδρε, το πρόσφατο δημοψήφισμα στο Νότιο Σουδάν σχετικά με την ανεξαρτησία του οδήγησε σε μια νέα εποχή πολιτικών διαπραγματεύσεων με το νέο κράτος. Με τη δημιουργία αυτού του νέου κράτους, όσα θεωρούνταν πριν εσωτερικό ζήτημα για το Σουδάν, μετατράπηκαν σε διεθνή υπόθεση. Όλες οι σχέσεις με το Χαρτούμ, ειδικά όσον αφορά τα ζητήματα ασφαλείας, θα αποτελούν τώρα διεθνείς υποθέσεις και επομένως θα υπόκεινται στη διεθνή νομοθεσία.
<P>
Επικροτούμε, συνεπώς, τον τρόπο με τον οποίο διάφορα μέρη εκτελούν τα καθήκοντά τους και, από αυτήν την άποψη, αξίζει να αναφερθούν ορισμένες από τις σημαντικότερες άμεσες προκλήσεις που θα αντιμετωπίσει το νεοϊδρυθέν κράτος. Αρχικά, μεταξύ αυτών των μερών, πρέπει να αναφέρω τον πρώην πρόεδρο της Νοτίου Αφρικής και πρόεδρο της Αφρικανικής Ένωσης, Thabo Mbeki, και τη διαμεσολάβηση που πραγματοποίησε, και θεωρώ ότι πρέπει επίσης να τονίσουμε τον διαμεσολαβητικό ρόλο που διαδραμάτισε η δική μας ειδική εκπρόσωπος για το Σουδάν, Rosalind Marsden.
<P>
Δεύτερον, η προσχώρηση του νέου κράτους στη Συμφωνία του Κοτονού ανοίγει νέες προοπτικές αναπτυξιακής συνεργασίας και σχέσεων με την Ευρωπαϊκή Ένωση. Θεωρώ ότι είναι επιτακτική ανάγκη και ότι πρέπει να πράξουμε το καλύτερο δυνατό για να προωθήσουμε την ταχεία επικύρωση.
<P>
Τρίτον, υπάρχει ανάγκη να αναπτύξουμε ικανότητες ούτως ώστε να διαχειριστούμε τα γιγάντια προβλήματα που αντιμετωπίζει το νέο, ακόμα εύθραυστο κράτος. Αυτό απαιτεί επίσης την προσοχή της διεθνούς κοινότητας.
<P>
Τέταρτον, απαιτείται να συμβάλλουμε και στην ανάπτυξη του Βόρειου Σουδάν, το οποίο δεν πρέπει να ξεχνάμε, και το οποίο ετοιμάζεται να συντάξει νέο σύνταγμα.
<P>
Τέλος, υπάρχει η κατάσταση της τρομερά μειωμένης ασφάλειας στην περιοχή του Νταρφούρ και η μονομερής επιθυμία της κυβέρνησης να οργανώσει ένα δημοψήφισμα για την κατάστασή της την 1η Ιουλίου 2011.
<P>
Φυσικά, επικροτώ την προσωπική συμμετοχή του Επιτρόπου μας για την ανάπτυξη και του προσωπικού του σε αυτήν την κρίσιμη φάση. Κατάλαβε ότι αυτή η αποφασιστική περίοδος για το μέλλον του Νότιου Σουδάν συνιστά επίσης μια δοκιμασία αντοχής για την Ευρωπαϊκή Ένωση αλλά και τους υπόλοιπους.
<SPEAKER ID="286" NAME="Peter van Dalen" AFFILIATION="ECR">
(NL) Κυρία Πρόεδρε, η ένδοξη ημέρα της 9ης Ιουλίου πλησιάζει. Το Νότιο Σουδάν θα γίνει επίσημα ανεξάρτητο - ένα έθνος που υπερασπίζεται ανοιχτά τις βασικές αξίες της χριστιανικής πίστης, αλλά επίσης ένα έθνος που θα δοκιμαστεί πολύ, καθώς ο πανούργος, ύπουλος, Omar al-Bashir, μπορεί σχεδόν να έχασε τα μαλλιά του, αλλά σίγουρα δεν έχασε τους άσσους που κρύβει στο μανίκι του. Στην περιοχή του Abyei, ξεκίνησε τη σφαγή των πολιτών. Φαίνεται πως άρχισε η εθνοκάθαρση των ανθρώπων της νότιας Ngok Dinka. Οι ζωές των ανθρώπων του Ο"Ε δεν είναι ασφαλείς εκεί.
<P>
" βαρόνη Ashton γνωρίζει ότι έχει την υποστήριξή μας στην πολιτική της για τα ανθρώπινα δικαιώματα, και αναφορικά με τους αντάρτες στη Βεγγάζη έκανε σαφείς επιλογές, και μάλιστα σωστές. Το ίδιο θα πράξουμε και τώρα σε σχέση με τον Omar al-Bashir, καθώς και οι άνθρωποι του Νότιου Σουδάν αξίζουν τη θερμή στήριξή μας.
<SPEAKER ID="287" NAME="Sabine Lösing" AFFILIATION="GUE/NGL">
(DE) Κυρία Πρόεδρε, τον Φεβρουάριο, πολλοί άνθρωποι, και από αυτό το κοινοβούλιο, εξέφραζαν την ελπίδα και το ενδιαφέρον τους για το μέλλον του Σουδάν.
<P>
Υπήρχαν διαφορετικές απόψεις για τον συνεχιζόμενο κίνδυνο των βίαιων συγκρούσεων. Ήταν σαφές ότι οι άνθρωποι του Σουδάν αντιμετώπισαν μεγάλα προβλήματα και χρειάζονται στήριξη. Τώρα, η κατάσταση στο Σουδάν βρίσκεται ξανά στο επίκεντρο του ενδιαφέροντος. " αιτία των πιο πρόσφατων συμβάντων είναι τα άλυτα θέματα που συνδέονται με την επικείμενη ανεξαρτησία του Νότου, και αυτά τα προβλήματα δεν μπορούν να λυθούν με τα όπλα. Συνεπώς, επικροτώ την πρόσφατη συμφωνία μεταξύ του Βόρειου και του Νότιου Σουδάν, υπό την αιγίδα της Αφρικανικής Ένωσης, για μια αποστρατικοποιημένη ζώνη στο μελλοντικό σύνορο των δύο κρατών. Ωστόσο, η ισχυρή δύναμη 7.000 ατόμων του Ο"Ε κατά το πρότυπο της MONUC, μπορεί να έχει ως αποτέλεσμα μάλλον ζημιά παρά όφελος. Αν κοιτάξουμε την περίπτωση του Κονγκό, μπορούμε να δούμε πού μπορούν να φτάσουν τα στρατεύματα της MONUC.
<P>
" βοήθεια για το Σουδάν πρέπει να είναι αμερόληπτη και να μην εξυπηρετεί καμία ομάδα συμφερόντων. Πρέπει να εστιάσει στα συμφέροντα του λαού του Βορρά και του Νότου, και αυτό ισχύει τόσο για την υλική όσο και για τη διπλωματική βοήθεια. Για να αποτρέψει περαιτέρω ενίσχυση της σύγκρουσης, πρέπει να αρθεί κάθε προμήθεια όπλων. Ζητούμε να λήξει κάθε συνεργασία πολιτικο-στρατιωτικού χαρακτήρα και κάθε αποστολή στρατιωτικής εκπαίδευσης.
<SPEAKER ID="288" NAME="Michèle Striffler" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, βεβαίως επικροτούμε τον ειρηνικό και αξιόπιστο τρόπο με τον οποίο διεξήχθη το δημοψήφισμα για αυτοδιάθεση του Νότιου Σουδάν τον Ιανουάριο. Όπως επισημάνθηκε ήδη, το Νότιο Σουδάν θα ανακηρύξει την ανεξαρτησία του στις 9 Ιουλίου 2011. Οι προκλήσεις είναι τεράστιες, τόσο όσον αφορά την εσωτερική οργάνωση του νέου κράτους όσο και αναφορικά με τις σχέσεις του με το Σουδάν στα κοινά τους σύνορα και στην πλούσια σε πετρέλαιο περιοχή του Abyei.
<P>
Το Βόρειο αλλά και το Νότιο Σουδάν έχουν να αντιμετωπίσουν τεράστιες ανθρωπιστικές ανάγκες. Οι πρωταρχικές προκλήσεις είναι η ασφάλεια, η αναστάτωση των κατοίκων και ο σεβασμός των ανθρωπιστικών αρχών. " κρίση επουδενί δεν τελείωσε. Είναι ζωτικής σημασίας για τη διεθνή κοινότητα να διατηρήσει την παρουσία της και ένα πολύ υψηλό επίπεδο ανθρωπιστικής συμμετοχής. Πρέπει να παρακολουθούμε εκ του σύνεγγυς πώς εξελίσσεται η κατάσταση, καθώς είναι ήδη φρικτή αλλά θα μπορούσε να επιδεινωθεί και να συνιστά απειλή για τη σταθερότητα στην περιοχή.
<P>
Είναι επίσης ζωτικής σημασίας η αναπτυξιακή βοήθεια που οργανώνεται για το Νότιο Σουδάν να συντονιστεί και να συμπληρώσει την ανθρωπιστική βοήθεια. Σε αυτό το πλαίσιο, επισημαίνεται η πραγματική σημασία της σχέσης ανάμεσα στην επιτακτική ανάγκη και την ανάπτυξη, γιατί στο κράτος αυτό οι υποδομές είναι πολύ φτωχές και η ανθρωπιστική κρίση μάλλον θα έχει διάρκεια. Συνεπώς, η αναπτυξιακή βοήθεια πρέπει να παρέχει υποστήριξη στις κρατικές υποδομές και να αυξήσει την πρόσβαση του πληθυσμού στις βασικές υπηρεσίες που οργανώνονται επί του παρόντος από μη κυβερνητικούς οργανισμούς (ΜΚΟ) και διεθνείς οργανισμούς.
<P>
Τέλος, τα γεγονότα στο Νότιο Σουδάν και στην περιοχή του Abyei δεν πρέπει να μας αποσπάσουν την προσοχή από την κατάσταση στο Νταρφούρ, η οποία θεωρείται η χειρότερη ανθρωπιστική κρίση παγκοσμίως. Οι ζωές εκατομμυρίων ανθρώπων εξαρτώνται ακόμα από εξωτερική βοήθεια.
<P>
Τέλος, εφόσον τελειώνει ο χρόνος μου, θα ήθελα να επικροτήσω την εργασία του κ. Piebalgs, την οποία θεωρώ εξαιρετική.
<SPEAKER ID="289" NAME="Richard Howitt" AFFILIATION="S&amp;D">
(EN) Κυρία Πρόεδρε, θα ήθελα σήμερα το απόγευμα να τονίσω ιδιαιτέρως την ανάγκη για συνεργασία της ΕΕ με το Νότιο Σουδάν για τον εκδημοκρατισμό και την οικοδόμηση θεσμών. Όντως, αυτή θα είναι μία χώρα με ένα από τα υψηλότερα ποσοστά παιδικής θνησιμότητας και τους χαμηλότερους δείκτες εκπαίδευσης στον κόσμο, που θα απαιτεί ταχεία διαδικασία ένταξης στη Συμφωνία του Κοτονού, με πρόσβαση στο Ευρωπαϊκό Ταμείο Ανάπτυξης και δίκαιη μείωση του χρέους. Μολαταύτα, όπως η ΕΕ θα πρέπει να αισθάνεται περήφανη που συμβάλαμε στην άκρως ειρηνική και αξιόπιστη διαδικασία του δημοψηφίσματος -και αποδίδω τα εύσημα στη συνάδελφό μου, την κ. Veronique De Keyser, για την προσωπική της ηγεσία- η ΕΕ πρέπει να δώσει προτεραιότητα στην ενίσχυση του Νότιου Σουδάν στη διαδικασία της συνταγματικής αναθεώρησης, παγιώνοντας ένα πολυμερές σύστημα και εμποδίζοντας την εμφάνιση της διαφθοράς από την αρχή.
<P>
Κυρία Πρόεδρε, για το Νότιο Σουδάν, η ημερομηνία της 9ης Ιουλίου προηγείται όλων· για το Βόρειο Σουδάν, η συνολική ειρηνευτική συμφωνία μπορεί να φτάνει στο τέλος της, αλλά όχι και οι υποχρεώσεις του. " απειλή της βίας παραμένει, όχι μόνο στο Νότιο Σουδάν, αλλά και στις γειτονικές επαρχίες του Γαλάζιου Νείλου και του Νότιου Κορντοφάν στο Βόρειο Σουδάν, αλλά και στο Νταρφούρ. Πράγματι, θέλω να ζητήσω από τον κ. Piebalgs στην απάντησή του να εξηγήσει τι κάνει η ΕΕ για να καταπολεμήσει τις συνεχείς και αυξανόμενες παραβιάσεις των ανθρωπίνων δικαιωμάτων, συγκεκριμένα, αναφορικά με τους υπέρμαχους των ανθρωπίνων δικαιωμάτων όπως ο Hawa Abdulla από την ειρηνευτική αποστολή ΑΕ-Ο"Ε, ο οποίος υπεβλήθη σε αυθαίρετη κράτηση και ξυλοκοπήθηκε.
<P>
Είχα το προνόμιο να είμαι παρών στο Ανατολικό Τιμόρ κατά τη γέννηση του πρώτου κράτους της νέας χιλιετίας. Ελπίζω ότι το Νότιο Σουδάν θα μπορέσει να πετύχει την ανεξαρτησία του αποτρέποντας την τραγική μετάβαση που υπέστησαν οι κάτοικοι του Ανατολικού Τιμόρ και παρέχοντας ειρήνη και ευημερία στους Σουδανούς, οι οποίοι υπέφεραν πολύ κατά τη διάρκεια του πιο μακροχρόνιου εμφύλιου πολέμου στην Αφρική.
<SPEAKER ID="290" NAME="Niccolò Rinaldi" AFFILIATION="ALDE">
(IT) Κυρία Πρόεδρε, είναι δύσκολο να παραβλέψουμε τα τελικά βήματα στη δημιουργία μιας νέας χώρας μέσω μιας ειρηνικής διαδρομής. Πρέπει να διασφαλιστεί ο υπέρτατος στόχος - η ειρήνη, αλλά χωρίς την απώλεια σημαντικών μερών της παγκόσμιας συμφωνίας.
<P>
" στρατιωτική δράση του Χαρτούμ στο Abyei φαίνεται πως θέτει σε κίνδυνο το γενικά καλό αποτέλεσμα αυτού του ταξιδιού, ωστόσο όχι την ίδρυση του 54ου αφρικανικού κράτους στις 9 Ιουλίου.
<P>
Ο Νότος δεν πρέπει να αντιδράσει στην πρόκληση και να μην απομακρυνθεί από τον τελικό στόχο, ο οποίος δεν είναι μόνο η ανεξαρτησία αλλά και η θέσπιση αξιόπιστων θεσμών και η πρόοδος του πληθυσμού του, το 90% του οποίου ζει κάτω από το όριο της φτώχειας. Οι άνθρωποι είναι απίθανο να επωφεληθούν από ξένες επενδύσεις, οι οποίες ήδη υπόσχονται πως θα είναι διαφανείς και όχι εξαντλητικές.
<P>
Πιστεύω ότι αυτό -το πρόβλημα των ξένων επενδύσεων στο Νότιο Σουδάν- θα αποτελεί σύντομα μια νέα πρώτη γραμμή που η Ευρωπαϊκή Ένωση θα πρέπει να παρακολουθεί και της οποίας πρέπει να επιβεβαιώσει την αξιοπιστία που κέρδισε τα τελευταία χρόνια σε αυτήν την περιοχή.
<SPEAKER ID="291" NAME="Charles Tannock" AFFILIATION="ECR">
(EN) Κυρία Πρόεδρε, στις 9 Ιουλίου, το Νότιο Σουδάν θα ανακηρύξει την ανεξαρτησία του ως νέου αγγλόφωνου αφρικανικού κράτους. " ΕΕ ορθώς στήριξε τη διαδικασία CPAP και δημοψηφίσματος στο Νότιο Σουδάν. Ωστόσο, οι αμέσως επόμενοι μήνες θα παραμείνουν κρίσιμοι. Το Νότιο Σουδάν πρέπει να έχει τη δυνατότητα να καθιερωθεί ως βιώσιμο κυρίαρχο κράτος. Ακόμα και χωρίς τους εχθρικούς γείτονες στον βορρά, το Νότιο Σουδάν αντιμετωπίζει τεράστιες αναπτυξιακές προκλήσεις. Οι υποδομές είναι σχεδόν ανύπαρκτες. Επικρατεί μια ευρεία εχθρική στάση μεταξύ των κοινοτήτων. Οι δείκτες της ιατροφαρμακευτικής περίθαλψης είναι μεταξύ των χειρότερων στον κόσμο και η οικονομία εξαρτάται σχεδόν απόλυτα από τις εξαγωγές πετρελαίου.
<P>
Κρίνεται, συνεπώς, στοιχειώδης η αύξηση της αναπτυξιακής και ανθρωπιστικής βοήθειας της ΕΕ στο Νότιο Σουδάν. Παρόλα αυτά, το Νότιο Σουδάν χρειάζεται επίσης την κατηγορηματική πολιτική στήριξη της ΕΕ. " πρόσφατη κατάληψη της επίμαχης παραμεθόριας περιοχής του Abyei από την κυβέρνηση του Χαρτούμ αποδεικνύει ότι ο πρόεδρος Bashir δεν έχει συμφιλιωθεί ακόμα πλήρως με τη διχοτόμηση της χώρας του. Τέλος, ευελπιστώ, επίσης, ότι το Νότιο Σουδάν θα σταθεί στο ύψος των υποσχέσεων και θα αποτελέσει την πρώτη χώρα της Αφρικανικής Ένωσης που θα αναγνωρίσει εκ νέου τη σταθερή και δημοκρατική Δημοκρατία της Σομαλιλάνδης επίσης ως ανεξάρτητη χώρα.
<SPEAKER ID="292" NAME="Χαράλαμπος Αγγουράκης" AFFILIATION="GUE/NGL">
Κυρία Πρόεδρε, οι πρόσφατες συγκρούσεις στο Abyei δείχνουν πόσο αβάσιμοι ήταν οι πανηγυρισμοί των "ΠΑ και της Ευρωπαϊκής Ένωσης μετά το δημοψήφισμα. Αποδείχθηκε για άλλη μια φορά ότι η ιμπεριαλιστική ειρήνη είναι εξίσου αιματηρή με τον ιμπεριαλιστικό πόλεμο. Είναι προφανές ότι Βορράς και Νότος, στην τροχιά των ιμπεριαλιστών, θύματα του ανταγωνισμού και της πολιτικής του "διαίρει και βασίλευε", δύσκολα θα μπορέσουν να αποφύγουν μια ευθεία σύγκρουση.
<P>
Το πετρέλαιο, τα κοιτάσματα χρυσού, χαλκού, ουράνιου που διαθέτει το Abyei είναι αυτό που εδώ και 20 χρόνια επιχειρούν να εκμεταλλευθούν ποικίλες ιμπεριαλιστικές δυνάμεις. Αυτός ο ανταγωνισμός ευθύνεται για τον κίνδυνο ενός νέου, ακόμα πιο αιματηρού πολέμου, αφού τώρα θα υπάρχει άμεση εμπλοκή του ΝΑΤΟ, των "ΠΑ και της Ευρωπαϊκής Ένωσης, όπως φαίνεται να επιδιώκουν οι ευρωενωσιακές δυνάμεις μετά και τον πόλεμο στη Λιβύη.
<P>
Είναι επιτακτική ανάγκη να τεθεί τέρμα σε κάθε ιμπεριαλιστική επέμβαση στο Σουδάν, σε κάθε πράξη εχθρότητας και αντιπαράθεσης μεταξύ του Βορρά και του Νότου. Εμείς πιστεύουμε ότι ο λαός του Σουδάν στο Βορρά και στο Νότο πρέπει να πάρει την τύχη στα χέρια του. Μόνο έτσι μπορεί να αποφύγει τον πόλεμο και μόνο έτσι μπορεί να γίνει κυρίαρχος του πλούτου της χώρας του για να προχωρήσει σε μια άλλη ανάπτυξη.
<SPEAKER ID="293" NAME="Joachim Zeller" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, είχα την ευκαιρία να βιώσω το δημοψήφισμα ανεξαρτησίας στο Νότιο Σουδάν ως εκλογικός παρατηρητής για το Κοινοβούλιο και εντυπωσιάστηκα από την τεράστια στήριξη του λαού του Νότιου Σουδάν προς την ιδέα της λήψης αποφάσεων για την τύχη της χώρας τους στο μέλλον από τον ίδιο.
<P>
Διαπίστωσα, επίσης, τις μέγιστες προσδοκίες των ανθρώπων οι οποίοι αποφάσισαν την απελευθέρωση της χώρας από τα δεσμά. Χιλιάδες, ίσως δεκάδες χιλιάδες ανθρώπων, γνωστοί ως εσωτερικά εκτοπισμένα άτομα, τους οποίους οι επί δεκαετίες μάχες στον Νότο εξώθησαν σε καταυλισμούς προσφύγων του Βορρά, επέστρεψαν πίσω στα πρώτα τους σπίτια στον Νότο.
<P>
Βέβαια, μαζί με την ανεξαρτησία της χώρας τους, οι κάτοικοι του Σουδάν επιθυμούν, πάνω από όλα, να ζουν ειρηνικά και να βρουν έναν δρόμο για ένα πιο χαρούμενο μέλλον μετά τις δεκαετίες του πολέμου στον οποίο εκατομμύρια κάτοικοι του Νότιου Σουδάν αναγκάστηκαν να θυσιάσουν τις ζωές τους.
<P>
Το νέο κράτος του Νότιου Σουδάν πρόκειται να ανεξαρτητοποιηθεί επίσημα στις 9 Ιουλίου, διευρύνοντας την οικογένεια κρατών στον κόσμο μας. Οι αρχικές συνθήκες είναι πολύ άσχημες και, βέβαια, έχουν ήδη ειπωθεί αρκετά για αυτό. Το 70% του πληθυσμού ζουν ως νομάδες εκτροφείς βοοειδών· το 80% είναι αναλφάβητοι· η διαμάχη σχετικά με το Abyei εξελίσσεται σε στρατιωτική σύγκρουση. Ήδη έχουν υπάρξει θάνατοι και τραυματισμοί. Σαν να μην αρκούσε αυτό, οι αντιπαλότητες ανάμεσα στις φυλές και τις ένοπλες ομάδες στο Νότιο Σουδάν είναι επίσης σε έξαρση, και οι παρατηρητές εκτιμούν ότι περισσότεροι από χίλιους ανθρώπους έχασαν ήδη τη ζωή τους από τον Ιανουάριο. Οι τραυματίες και οι κακοποιηθέντες είναι σχεδόν αναρίθμητοι.
<P>
Το Σουδάν ήταν ένα αποτυχημένο κράτος. Ελλοχεύει ο κίνδυνος ότι η κατάσταση στο Νότιο Σουδάν θα είναι αποτυχημένη από το ξεκίνημά της. Είμαι βαθιά πεπεισμένος ότι, δεδομένης της αποικιοκρατικής ιστορίας αυτών των χωρών, η Ευρώπη φέρει μεγάλη υποχρέωση προς αυτήν την περιοχή. Μαζί με τα "νωμένα Έθνη και την Αφρικανική Ένωση, αυτή η κατάσταση απαιτεί την κοινή εξωτερική πολιτική της Ευρώπης, και αποτελεί επίσης μια ευκαιρία για αυτήν την πολιτική να δοκιμαστεί. Δεν πρόκειται μόνο για τα χρήματα, αλλά και για τη στήριξη της αδύναμης και εκκολαπτόμενης κοινωνίας των πολιτών. Πρέπει να διαπραγματευτούμε σκληρά με όσους κρατούν το μέλλον της χώρας στα χέρια τους, δηλαδή, τους αρχηγούς των φυλών και τους επικεφαλής των στρατιωτικών ομάδων, ούτως ώστε να μην εξανεμιστούν οι ελπίδες του λαού της χώρας τους.
<SPEAKER ID="294" NAME="Corina Creţu" AFFILIATION="S&amp;D">
(RO) Κυρία Πρόεδρε, σε λιγότερο από έναν μήνα από σήμερα, θα ανακηρυχθεί η ανεξαρτησία του Νότιου Σουδάν, η οποία έλαβε μαζική αποδοχή στο δημοψήφισμα του Ιανουαρίου. Δυστυχώς, στη διάρκεια αυτής της περιόδου, οι διενέξεις σχετικά με την οριοθέτηση των συνόρων και την κοινή εκμετάλλευση των εσόδων από την εξαγωγή πετρελαίου δεν έχουν διευθετηθεί. Κατά συνέπεια, το νέο κράτος δημιουργείται υπό τη σκιά μιας σύγκρουσης. Για αυτόν τον λόγο πιστεύω ότι οι διπλωματικές προσπάθειες πρέπει να ενταθούν, και από την Ευρωπαϊκή Ένωση.
<P>
Εκφράζουμε την ικανοποίησή μας για την επίσκεψή σας στο Σουδάν, καθώς των συναδέλφων βουλευτών, συμπεριλαμβανομένων των δραστηριοτήτων της κ. De Keyser. Ωστόσο, όπως αντιλαμβάνεστε, η κατάσταση έχει επιδεινωθεί δραστικά τελευταία. Περισσότεροι από 80.000 άνθρωποι εγκατέλειψαν τα σπίτια τους, το οποίο αποτελεί ένδειξη του επικείμενου κινδύνου μιας ανθρωπιστικής κρίσης. " ερώτησή μου προς τον Επίτροπο αφορά τη δυνατότητα της παρουσίας μιας ειρηνευτικής δύναμης στην περιοχή, δεδομένης της χθεσινής δήλωσης του Ο"Ε, αναγνωρίζοντας την αποτυχία των δυνάμεών του, οι οποίες ήταν παθητικές σε σχέση με τις πρόσφατες εντάσεις.
<SPEAKER ID="295" NAME="Marielle De Sarnez" AFFILIATION="ALDE">
(FR) Κυρία Πρόεδρε, πριν από λίγες ώρες, η σουδανική κυβέρνηση ενημέρωσε τα "νωμένα Έθνη ότι οι αναγκαίες συνθήκες για την επιστροφή χιλιάδων κατοίκων, οι οποίοι είχαν εγκαταλείψει την αμφισβητούμενη περιοχή του Abyei στα σύνορα μεταξύ Βόρειου και Νότιου Σουδάν, θα αποκατασταθούν.
<P>
Όπως γνωρίζουμε, παρόλο που οι εκτοπισμένοι κάτοικοι αποχωρούν πάντα πολύ γρήγορα, η επιστροφή τους διαρκεί περισσότερο και αποτελεί συχνά πηγή σημαντικών ανθρωπιστικών και κοινωνικών προβλημάτων. Προτείνω, συνεπώς, να οργανώσει η Ευρωπαϊκή Ένωση μια αποστολή παρακολούθησης το συντομότερο δυνατό, στο ίδιο πλαίσιο εργασιών που πραγματοποιήθηκαν στα Βαλκάνια. Φυσικά, αυτή η αποστολή μπορεί να διεξαχθεί με τη βοήθεια της Αφρικανικής Ένωσης, και δεν υπάρχει λόγος να μην εμπλακούν και τρίτες χώρες.
<P>
Τέλος, ένα σχόλιο σχετικά με τις φήμες που κυκλοφορούν για την πιθανότητα "εθνοκάθαρσης" στην περιοχή. Εάν οι υποψίες αποδειχθούν αληθινές, η διεθνής κοινότητα θα πρέπει, βέβαια, να ενεργήσει γρήγορα, με πρωτοβουλία της Ευρωπαϊκής Ένωσης. Δεν πρέπει σε καμία περίπτωση να επαναληφθεί η τραγωδία της πρώην Γιουγκοσλαβίας.
<SPEAKER ID="296" NAME="Cristian Dan Preda" AFFILIATION="PPE">
(RO) Κυρία Πρόεδρε, το αποτέλεσμα του δημοψηφίσματος σχετικά με την ανεξαρτησία του Νότιου Σουδάν επικροτήθηκε από αρκετούς. Θα σήμαινε τη δημιουργία του 54ου κράτους της Αφρικής.
<P>
Ωστόσο, τα γεγονότα που λαμβάνουν χώρα επί του παρόντος μετρίασαν κατά κάποιον τρόπο τον ενθουσιασμό. Πρέπει να είμαστε απόλυτα ρεαλιστές και να παραδεχτούμε ότι, σε αυτήν την περίοδο, η ειρηνική διχοτόμηση του Σουδάν κινδυνεύει. " κατάληψη της αμφισβητούμενης περιοχής του Abyei από τις δυνάμεις της σουδανικής κυβέρνησης στις 21 Μαΐου και η βία που συνεχίστηκε χθες, όπως και στο Kadugli, μας δείχνουν ότι ο εμφύλιος πόλεμος ανάμεσα στον Βορρά και τον Νότο μπορεί να αναζωπυρωθεί οποτεδήποτε. Αυτό, βέβαια, πρέπει να αποφευχθεί με κάθε τρόπο και το μήνυμά μας πρέπει να είναι ηχηρό και σαφές.
<P>
Οι στρατιωτικές επιχειρήσεις που διεξάγονται από τη σουδανική κυβέρνηση και την εθνοφρουρά στο Abyei σηματοδοτούν μια σοβαρή παραβίαση της συνολικής ειρηνευτικής συμφωνίας. Ειλικρινά πιστεύω ότι είμαστε όλοι βέβαιοι για ένα πράγμα: πρέπει να αποφευχθεί κάθε ενδεχόμενη κλιμάκωση της βίας, καθώς μπορεί να οδηγήσει σε περαιτέρω ανθρώπινα θύματα. " κατάσταση ασφάλειας πρέπει να επιλυθεί σύμφωνα με τις συμφωνίες Kadugli και Abyei από την αρχή του έτους, συμπεριλαμβανομένης, κατά την άποψή μου, της παρέμβασης μιας μικτής δύναμης ασφαλείας εξουσιοδοτημένης από τον Ο"Ε.
<P>
Έστω και αν υπερβληθούν αυτά τα εμπόδια, θα παραμένουν ακόμα πολλά ερωτηματικά σχετικά με τη βιωσιμότητα των δύο κρατών τα οποία θα πρέπει να συνυπάρχουν στην επικράτεια του πρώην Σουδάν. Απαιτείται πολιτική βούληση και ετοιμότητα για διάλογο, επειδή υπάρχει μια ολόκληρη σειρά ζητημάτων τα οποία παραμένουν άλυτα: κοινά σύνορα, ιθαγένεια, διεθνείς υποχρεώσεις και, βέβαια, οι πετρελαϊκοί πόροι.
<P>
Αφετέρου, θέλω να επισημάνω την επιδείνωση της κατάστασης των ανθρωπίνων δικαιωμάτων και του κράτους δικαίου στο Σουδάν, όπου πρόσφατα παρατηρήσαμε μια αύξηση στις αυθαίρετες συλλήψεις. Δεν μπορώ να μην σας υπενθυμίσω ότι σε βάρος του Omar al-Bashir εκκρεμεί ακόμα διεθνές ένταλμα σύλληψης, γεγονός που οι αρχές αυτής της χώρας αγνοούν.
<P>
Θα ήθελα να ολοκληρώσω με ένα θετικό σχόλιο. Εκφράζω την ικανοποίησή μου για την απελευθέρωση των τριών βούλγαρων ομήρων που εργάζονταν για την αεροπορική ανθρωπιστική υπηρεσία του Ο"Ε και απήχθησαν στο Νταρφούρ τον Ιανουάριο.
<SPEAKER ID="297" NAME="Miroslav Mikolášik" AFFILIATION="PPE">
(SK) Κυρία Πρόεδρε, ο αιματηρός εμφύλιος πόλεμος ο οποίος διήρκεσε περισσότερο από δύο δεκαετίες στο Σουδάν ισοπέδωσε τη χώρα και κατέστρεψε ή άφησε με άλλους τρόπους τα τραγικά του σημάδια σε εκατομμύρια κατοίκους. Οι θηριωδίες που διαπράχθηκαν στη διάρκεια του εμφύλιου πολέμου έληξαν επιτέλους με την υπογραφή της ειρηνευτικής συμφωνίας, αναπόσπαστο μέρος της οποίας ήταν η διεξαγωγή ενός επιτυχούς δημοψηφίσματος.
<P>
" πρόληψη είναι η καλύτερη θεραπεία, και επομένως, πιστεύω ακράδαντα ότι οι πόροι της ΕΕ που δεσμεύτηκαν για το Σουδάν πρέπει να κατανεμηθούν όχι μόνο για ανθρωπιστική και αναπτυξιακή βοήθεια, αλλά και για στήριξη του δημοκρατικού ελέγχου και του κράτους δικαίου, που αποτελούν θεμελιώδεις προϋποθέσεις για την εφαρμογή των βασικών ανθρωπίνων δικαιωμάτων του ρημαγμένου από τον πόλεμο λαού του Σουδάν.
<P>
Τα αποτελέσματα του δημοψηφίσματος δείχνουν με σαφήνεια τη λαχτάρα του κατά κύριο λόγο χριστιανικού Νότιου Σουδάν για ανεξαρτησία. Εάν συμβεί αυτό -και θεωρώ ότι συμβαίνει ήδη- το Νότιο Σουδάν, ως το νεότερο κράτος στον κόσμο, θα χρειαστεί βοήθεια και υποστήριξη.
<SPEAKER ID="298" NAME="Katarína Neveďalová" AFFILIATION="S&amp;D">
(SK) Κυρία Πρόεδρε, συμφωνώ απόλυτα με τη δήλωση της βαρόνης Ashton αλλά, συγχρόνως, συμμερίζομαι την ανησυχία για τη μελλοντική ανάπτυξη αυτής της χώρας.
<P>
" περιοχή Abyei του Σουδάν έχει σπαραχθεί από συγκρούσεις επί πολλά χρόνια. Ο εμφύλιος πόλεμος έληξε μόλις πριν από λιγότερα από έξι χρόνια, αφού διήρκεσε περισσότερα από 20 χρόνια. Αυτή η περιοχή ήταν το κλειδί στη σύγκρουση και, σύμφωνα με τη δήλωση της Ομάδας Διεθνών Κρίσεων (ICG), οι εξελίξεις σε αυτό το τμήμα της χώρας θα επηρεάσουν την τύχη ολόκληρου του Σουδάν. Θα παραμείνει η χώρα σε κατάσταση ειρήνης ή θα βυθιστεί σε άλλον πόλεμο;
<P>
Αν αποσχισθεί το νότιο τμήμα, θα είναι υποχρεωτικό να υποστηριχθεί η ειρηνικότερη δυνατή μετάβαση. Επομένως, θα ήθελα να εκφράσω την υποστήριξή προς την Επιτροπή, η οποία καταδίκασε απερίφραστα τη χρήση βίας κατά αθώων πολιτών, οι οποίοι αποτέλεσαν, και εξακολουθούν να αποτελούν, τα θύματα της παρέμβασης από την κατοχή της περιοχής από τον σουδανικό στρατό.
<P>
" ΕΕ έχει την ευκαιρία να αποκαταστήσει την ειρήνη, να ενισχύσει τη σταθερότητα στην περιοχή και να ενδυναμώσει τη θέση της, όχι μόνο ως του μεγαλύτερου χορηγού βοήθειας στον κόσμο, αλλά και την πολιτική της θέση και, πάνω από όλα, να βοηθήσει τους κατοίκους αυτής της χώρας.
<SPEAKER ID="299" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, θα ήθελα να σας επιστήσω την προσοχή σε αυτό που θεωρώ ότι είναι ένας σημαντικός παράγοντας. Εμείς σε αυτήν τη βουλή χαιρόμαστε όλοι που ως αποτέλεσμα του δημοψηφίσματος, θα ιδρυθεί σύντομα ένα νέο κράτος - το Νότιο Σουδάν. Ωστόσο, πρέπει να τονιστεί ότι αυτή είναι μόνο μια πιθανότητα, επειδή αυτό το κράτος σήμερα έχει έλλειψη βασικών στοιχείων που είναι χαρακτηριστικό κάθε κράτους. Λείπουν δομές και αρμόδιοι υπάλληλοι, και δεν διαθέτει δικαστικό σύστημα. Με άλλα λόγια, ο δρόμος είναι επίσης ανοικτός για τη δράση διάφορων δυνάμεων οι οποίες θα μπορούσαν να υποσκάψουν την ειρήνη και την ασφάλεια εκεί. Σε αυτό το πλαίσιο, θεωρώ ότι όπως και η πολύ σημαντική ανθρωπιστική βοήθεια, είναι επίσης απαραίτητη η εγγύηση της ασφάλειας, και ότι οι τρέχουσες δυνάμεις του Ο"Ε είναι ακόμα απαραίτητες εκεί.
<SPEAKER ID="300" NAME="Elena Băsescu" AFFILIATION="PPE">
(RO) Κυρία Πρόεδρε, θα ήθελα και εγώ να επικροτήσω τη δήλωση της Αντιπροέδρου της Επιτροπής στο πλαίσιο της εμβάθυνσης της σύγκρουσης ανάμεσα στις δύο πλευρές. Νομίζω ότι οι πολιτικοί ηγέτες πρέπει να σεβαστούν τη βούληση των ανθρώπων που εκφράστηκε μέσω του δημοψηφίσματος για την ανεξαρτησία. Το Σουδάν έχει μακρά ιστορία βίαιων εσωτερικών αναταραχών και οι πρόσφατες εξελίξεις υποδεικνύουν επιστροφή σε αυτό το παρελθόν. Θα ήθελα να επισημάνω την ιδιαίτερα δύσκολη κατάσταση που αντιμετωπίζει ο πληθυσμός στις ζώνες σύγκρουσης. Υπάρχει ο κίνδυνος πρόκλησης μιας ανθρωπιστικής καταστροφής εάν δεν παρέμβουν τα μέλη της διεθνούς κοινότητας.
<P>
Επιπλέον, αναφέρθηκαν επιθέσεις στις περιοχές που υπερασπίζονται τα στρατεύματα του Ο"Ε, οι οποίες θέτουν σε κίνδυνο τις ζωές των στρατιωτών και την επιστροφή των προσφύγων. Πρέπει να επισημάνω τη σημασία του βαθμιαίου αφοπλισμού των ομάδων που εμποδίζουν την εφαρμογή των αποτελεσμάτων του δημοψηφίσματος. " παράνομη εμπορία όπλων στην περιοχή ενθαρρύνει επίσης τις αναταραχές των ανταρτών, ενώ παρακωλύει τη διαδικασία της εδραίωσης της ανεξαρτησίας.
<SPEAKER ID="301" NAME="Seán Kelly" AFFILIATION="PPE">
(EN) Κυρία Πρόεδρε, η σημερινή συζήτηση για το Σουδάν και το Νότιο Σουδάν είναι ενθαρρυντική και θετική σε έναν πλανήτη όπου υπάρχουν περισσότερες δυσάρεστες παρά ευχάριστες ειδήσεις.
<P>
" Ευρωπαϊκή Ένωση έχει τόσο μια ευκαιρία όσο και μια ευθύνη να προωθήσει το νέο κράτος και να διασφαλίσει ότι η δημοκρατία, το κράτος δικαίου και ο σεβασμός των ανθρωπίνων δικαιωμάτων θα εδραιωθούν στο Σουδάν και το Νότιο Σουδάν. Συγκεκριμένα, θεωρώ ότι η ιστορία της Ευρωπαϊκής Ένωσης -λόγω των θεμελιωδών αρχών του Schuman που βασίζονται στη ειρήνη και την ευημερία- μας τοποθετεί σε μια θέση στην οποία δεν θα μπορούσαν να βρίσκονται τα μεγάλα κράτη παγκοσμίως, επειδή θα μπορούσε να θεωρηθεί ότι εκμεταλλεύονται την περίπτωση του Σουδάν προς όφελος των δικών τους εσωτερικών και εξωτερικών πολιτικών.
<P>
Μπορούμε να καταφέρουμε κάτι σημαντικό, συνεργαζόμενοι με τον Ο"Ε, να εδραιώσουμε αυτά τα νέα κράτη, συγκεκριμένα το Νότιο Σουδάν, και να διασφαλίσουμε ότι δεν θα έχουν εμφύλιους πολέμους, όπως συχνά συμβαίνει κατά τη δημιουργία νέων κρατών.
<SPEAKER ID="302" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, μετά την ανεξαρτησία που πρόκειται να ανακηρυχθεί ακριβώς σε έναν μήνα από σήμερα, το Νότιο Σουδάν θα πρέπει να αντιμετωπίσει αμέσως έναν αριθμό ανθρωπιστικών και κοινωνικο-οικονομικών προβλημάτων. Εν όψει αυτών των περιστάσεων, η εξωτερική βοήθεια για τη στήριξη του Νότιου Σουδάν στη μάχη κατά της εξαιρετικής φτώχειας, για την ενίσχυση των τοπικών οργανώσεων, και για την επιτάχυνση των οφελών της ειρήνης για τους κατοίκους του, θα είναι πιο σημαντική από ποτέ για το μέλλον.
<P>
Παρόλο που αναμένεται ότι το Νότιο Σουδάν θα υποβάλει αίτηση προσχώρησης στη Συμφωνία του Κοτονού, το 10ο Ευρωπαϊκό Ταμείο Ανάπτυξης δεν θα είναι διαθέσιμο για μερικό καιρό έπειτα από την προσχώρηση στη συμφωνία. Επομένως, υπάρχει κίνδυνος εμφάνισης χρηματοδοτικού κενού στην περίοδο αμέσως μετά το δημοψήφισμα, όταν το Νότιο Σουδάν θα είναι πολύ ευάλωτο και θα κινδυνεύει σημαντικά από εθνική κατάρρευση. Είναι σαφώς υποχρεωτικό να εμποδιστεί κάτι τέτοιο εξαιτίας της απειλής της ανθρωπιστικής καταστροφής, και άρα πρέπει να καταβάλουμε κάθε δυνατή προσπάθεια για να βοηθήσουμε τους Σουδανούς να ξεπεράσουν αυτήν την κρίσιμη περίοδο και να εμποδίσουμε την επανάληψη των αιματηρών συγκρούσεων.
<SPEAKER ID="303" NAME="Andreas Mölzer" AFFILIATION="NI">
(DE) Κυρία Πρόεδρε, ο στρατός του Βορρά ανάγκασε 15.000 υποστηρικτές του Νότιου Σουδάν να εγκαταλείψουν την πόλη, και έπειτα, ξαφνικά, ζήτησαν την άμεση διεξαγωγή ενός δημοψηφίσματος στο Abyei στη σκιά του στρατού, όταν προηγουμένως δεν ήταν ικανοί ούτε καν να συμφωνήσουν με τον Νότο για το ποιοι είχαν δικαίωμα να ψηφίσουν. Αυτό είναι πραγματικά ένα τερατώδες σχέδιο.
<P>
Δεν είναι μόνο οι διαφορετικές απόψεις σχετικά με την ιδιοκτησία και τις κτήσεις που κατέστησαν το Abyei σημείο διαφωνίας ενός εμφύλιου πολέμου που διήρκεσε επί δεκαετίες· υπάρχουν επίσης οι διαφορετικές θρησκείες, δηλαδή οι μουσουλμάνοι του Βορρά ενάντια στους χριστιανούς και οι θρησκείες των κατοίκων του Νότιου Σουδάν που βασίζονται στη φύση, που παραβιάστηκαν από τα τυχαία σύνορα που ορίστηκαν από τις πρώην αποικιακές δυνάμεις. Αυτό δεν πρέπει να παραλείπεται, όταν λαμβάνουμε υπόψη τις πιο πρόσφατες κλιμακώσεις.
<P>
Δεν θα ήταν ποτέ εφικτό να ασκηθεί πίεση για τη διεξαγωγή του δημοψηφίσματος ενώ παρέμενε άλυτη η κατάσταση των ψηφοφόρων. Ομοίως, δεν πρέπει ποτέ να ξεχνάμε τις εξίσου αμφισβητούμενες περιοχές του Γαλάζιου Νείλου και του Νότιου Κορντοφάν με τα όρη Νούμπα. Κατά την άποψή μου, κάτι τέτοιο θα ήταν σοβαρή αμέλεια και δεν πρέπει να επιτραπεί.
<SPEAKER ID="304" NAME="Boris Zala" AFFILIATION="S&amp;D">
(SK) Κυρία Πρόεδρε, κυρίες και κύριοι, δεν εμπιστεύτηκα ποτέ τον πρόεδρο Bashir και δεν τον εμπιστεύομαι ούτε τώρα. Είναι λοιπόν σαφές ότι είμαι απαισιόδοξος αναφορικά με τις πιθανότητες να συμβεί οτιδήποτε στο Σουδάν. Πιστεύω ακράδαντα ότι αυτός ο πρόεδρος επιδιώκει, μέσω στρατιωτικών δυνάμεων, να παρέμβει κατά του Νότου, είτε καταλαμβάνοντας ορισμένα μέρη της επικράτειας ή σημαντικές πόλεις ή πηγές πρώτων υλών.
<P>
Θα ήταν πολύ ενδιαφέρον από αυτήν την άποψη να δούμε ποιες προληπτικές ενέργειες ή προληπτικά βήματα ετοίμασε το Γραφείο του Ύπατου Αρμοστή για να αποτρέψει κάτι τέτοιο, ίσως σε συνεργασία με τον Ο"Ε ή την Αφρικανική Ένωση, αφενός, και θα ήταν πολύ ενδιαφέρον, βέβαια, να δούμε τη μέθοδο ή τα βήματα που θα ακολουθήσει το γραφείο αν συμβεί αυτό, και σε περίπτωση που το Βόρειο Σουδάν δεν συμμορφώνεται με την ειρηνευτική συμφωνία η οποία υπογράφηκε, και στην οποία πιστεύω.
<SPEAKER ID="305" NAME="Jaroslav Paška" AFFILIATION="EFD">
(SK) Κυρία Πρόεδρε, το Νότιο Σουδάν είναι μία χώρα η οποία ψήφισε υπέρ της ανεξαρτησίας, και θα είναι το νεότερο μέλος των "νωμένων Εθνών. Είναι μία χώρα η οποία ψήφισε υπέρ της ανεξαρτησίας αλλά η οποία ουσιαστικά είναι εξαρτώμενη από κάθε άποψη. Εξαρτάται από τους γείτονες του βορρά, και εξαρτάται από τη βοήθεια, είτε από την Ευρώπη ή από τις γύρω αφρικανικές χώρες. Είναι μία χώρα στην οποία οι άνθρωποι δεν έμαθαν να εργάζονται. Οι άνθρωποι περιμένουν ένα σημάδι ότι θα ξεκινήσει ο πόλεμος, για να πάρουν τα όπλα και να αρχίσουν να πολεμούν μεταξύ τους. Είναι μία χώρα όπου μόνο οι γυναίκες και τα παιδιά εργάζονται, όπου τα παιδιά δεν πηγαίνουν στο σχολείο και, συνεπώς, δεν μορφώνονται. Είναι μία χώρα χωρίς εργάτες, δασκάλους και γιατρούς. Είναι μία χώρα όπου τα πάντα πρέπει να οικοδομηθούν από την αρχή, και άρα θα είναι πολύ δύσκολο και πολύ απαιτητικό να οικοδομηθεί ένα σωστό πολιτικό σύστημα εδώ για να σταθεί η χώρα στα πόδια της. Είναι ένα δύσκολο καθήκον, όχι μόνο για την Ευρώπη, αλλά και για τον Ο"Ε.
<SPEAKER ID="306" NAME="Andris Piebalgs" LANGUAGE="EN">
Κυρία Πρόεδρε, καταρχάς, είμαι ευγνώμων για την ευρεία υποστήριξή όσον αφορά τη στρατηγική που παρουσιάστηκε ενώπιον του Σώματος. Απλά θα επαναλάβω εν συντομία μερικά στοιχεία που θίχτηκαν στη συζήτηση.
<P>
Οι λαοί του Βόρειου και του Νότιου Σουδάν είναι αναμφίβολα οι κυρίαρχοι των χωρών τους. Υποστηρίζουμε τη διαδικασία, αλλά το δημοψήφισμα αντιπροσωπεύει σαφώς μια αποφασιστική καμπή: Πρόκειται για μία εντελώς καινούρια κατάσταση. Δεν είναι ίδια με πριν. Πράγματι υπάρχει βία, υπάρχουν δυσκολίες, αλλά η κατάσταση είναι διαφορετική. Τώρα μπορούμε να δούμε ένα φως στο τέλος του τούνελ. Για τον λόγο αυτό, υποστηρίζω ότι είναι μια μεγάλη νίκη για εμάς, επειδή υποστηρίξαμε πολιτικά τη διαδικασία, τόσο μέσω των πράξεών μας όσο και σε δημοσιονομικό πλαίσιο. Συνεπώς, είναι μια εντελώς καινούρια κατάσταση.
<P>
Ποτέ δεν θέσαμε σε κίνδυνο τα ανθρώπινα δικαιώματα ή τα θέματα του Διεθνούς Ποινικού Δικαστηρίου. " θέση μας είναι απόλυτα σαφής αναφορικά με το ICC και τα ανθρώπινα δικαιώματα. Όποτε υπάρχει παραβίαση των ανθρωπίνων δικαιωμάτων, η Ύπατη Εκπρόσωπος κάνει ρητές και σαφείς δηλώσεις και ασκεί πίεση στις αρχές. Έχει αναφερθεί ότι δεν υπάρχει άμεση απόκριση, αλλά συντελούνται αλλαγές. Δεν είναι μια εύκολη διαδικασία και θα συνεχίσουμε να την αντιμετωπίζουμε.
<P>
Στο Abyei, η κατάσταση είναι δύσκολη, αλλά και πάλι η θέση της Ευρωπαϊκής Ένωσης θα είναι η απόλυτα σαφής και ρητή καταδίκη της κατοχής, ζητώντας την άμεση επίλυση της κατάστασης. Ουσιαστικά, το Συμβούλιο Ασφαλείας των "νωμένων Εθνών θα πρέπει να αποφασίσει για την κατάσταση. Θα αποφασίσει εάν θα υπάρξει άλλη αποστολή και αν υπάρξει απόφαση του Συμβουλίου Ασφαλείας των "νωμένων Εθνών εμείς θα είμαστε οι μεγαλύτεροι υποστηρικτές της.
<P>
Αλλά αυτό που πρέπει να έχουμε υπόψη είναι η ισχυρή πολιτική θέση μας και η δήλωση και η στήριξή μας για τις μη στρατιωτικές επιχειρήσεις. Πιστεύω, όπως είπα για το Νότιο Σουδάν, ότι δεν πρέπει να περιμένουμε ότι θα λυθούν όλα τα προβλήματα έως τις 9 Ιουλίου. Θα ανακηρυχθεί η ανεξαρτησία, θα υπάρχουν συνεχείς συζητήσεις, και το σημαντικό είναι ότι η Επιτροπή της Αφρικανικής Ένωσης, όπου προεδρεύει ο Thabo Mbeki, έχει την υποστήριξη και των δύο πλευρών, του Βορρά και του Νότου. Υποστηρίζουμε, σαφώς, την επιτροπή του Mbeki. Επομένως, έχουμε κάθε λόγο να πιστεύουμε ότι θα απαντηθούν όλα τα δύσκολα ερωτήματα.
<P>
Αναφορικά με το ζήτημα του χρέους, οι εργασίες βρίσκονται σε εξέλιξη ως μέρος της πρωτοβουλίας για τις φτωχές υπερχρεωμένες χώρες. Αυτό απαιτεί χρόνο και το ζήτημα του Abyei σίγουρα δεν βοήθησε. Αλλά αυτό το ζήτημα δεν έχει ξεχαστεί.
<P>
" Κίνα, στο επίπεδο που μπορούμε να την εμπλέξουμε, είναι ένα σαφώς έμπειρο μέλος του Συμβουλίου Ασφαλείας και θα βοηθούσε πολύ στην εύρεση λύσεων για τη χώρα. Σε αυτό το σημείο, δεν μπορώ να ισχυριστώ ότι έγιναν πολλά βήματα σε σχέση με τους Κινέζους. Εμπλέκονται με το πετρέλαιο, εμπλέκονται με το Βόρειο Σουδάν, αλλά σίγουρα θα βοηθήσει σημαντικά αν η ευρύτερη διεθνής κοινότητα προσπαθήσει να βρει κάποια λύση στα προβλήματα.
<P>
Τελευταία, αλλά εξίσου σημαντική παρατήρηση: είμαι ιδιίατερα ευγνώμων για το ενδιαφέρον σας για το Σουδάν. Αφενός, είναι αρκετά μακριά από εμάς αλλά, αφετέρου, είναι πολύ κοντά. Εάν τα πράγματα δεν εξελίσσονται καλά, εάν στην Αφρική πεθαίνουν άνθρωποι, η Ευρωπαϊκή Ένωση δεν μπορεί να , ισχυριζόμενη ότι "εν πάση περιπτώσει, είναι πολύ μακριά". Το ευρύ ενδιαφέρον σας για τα ζητήματα ενθαρρύνει, σαφώς, και την Ύπατη Εκπρόσωπο και εμένα να ενώσουμε τις προσπάθειές μας για να βοηθήσουμε τους ανθρώπους να ζουν ειρηνικά.
<SPEAKER ID="307" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 9 Ιουνίου, στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="307" NAME="Fiorello Provera" LANGUAGE="IT">
Το Σουδάν, η μεγαλύτερη χώρα στην υποσαχάρια Αφρική, είναι ένα σταυροδρόμι ανάμεσα στον αραβικό και τον αφρικανικό κόσμο, καθώς και ένα μωσαϊκό από πολλές ετερογενείς εθνοτικές ομάδες. Έχει βιώσει πολυάριθμες συγκρούσεις μετά την ανεξαρτησία του από το "νωμένο Βασίλειο το 1956. Με την υπογραφή της συμφωνίας της Naivasha και της συνολικής ειρηνευτικής συμφωνίας (ΣΕΣ) (2005), έλαβαν επισήμως τέλος 20 χρόνια συγκρούσεων μεταξύ Βορρά και Νότου. όπως προβλέπεται στη ΣΕΣ, τον Ιανουάριο του 2011, ένα δημοψήφισμα σηματοδότησε το τέλος των διαδικασιών για την ανεξαρτησία του Νότιου από το Βόρειο Σουδάν. Σε αυτό το εξαιρετικά ευαίσθητο μεταβατικό στάδιο, πρέπει να διατηρήσουμε ισορροπημένη προσέγγιση προς τον Βορρά και τον Νότο, δίνοντας ιδιαίτερη προσοχή στις ανάγκες του Νότου όσον αφορά τη δημιουργία θεσμών και τη διακυβέρνηση. " βοήθεια της ΕΕ προς το Νότιο Σουδάν πρέπει να σταθμιστεί στο πλαίσιο της αποτελεσματικής ικανότητας αυτού του νέου κράτους να την απορροφήσει. Πράγματι, πρέπει να διασφαλίσουμε ότι οι μελλοντικές ροές χρηματοδότησης προς την Τζούμπα δεν θα καταλήξουν να χρησιμοποιούνται εσφαλμένα ή, ακόμα χειρότερα, να ενισχύουν στην ήδη διαδεδομένη διαφθορά. " Ευρώπη πρέπει επίσης να εντείνει τη δέσμευσή της για την προστασία των χριστιανικών μειονοτήτων στο βόρειο τμήμα της χώρας, οι οποίες αποτελούν ολοένα συχνότερα στόχους διώξεων και διακρίσεων.

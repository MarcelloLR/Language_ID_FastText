<CHAPTER ID="016">
Διάσκεψη Κορυφής Ευρωπαϊκής Ένωσης-Ρωσίας της 18ης Νοεμβρίου 2009 στη Στοκχόλμη (συζήτηση)
<SPEAKER ID="112" NAME="Πρόεδρος">
Το επόμενο σημείο είναι οι δηλώσεις του Συμβουλίου και της Επιτροπής σχετικά με τη Διάσκεψη Κορυφής Ευρωπαϊκής Ένωσης-Ρωσίας της 18ης Νοεμβρίου 2009 στη Στοκχόλμη.
<SPEAKER ID="113" NAME="Cecilia Malmström" LANGUAGE="SV">
Κυρία Πρόεδρε, όπως μόλις αναφέρατε, η διάσκεψη κορυφής μεταξύ ΕΕ και Ρωσίας θα πραγματοποιηθεί στη Στοκχόλμη στις 18 Νοεμβρίου. Αποτελεί μια καλή ευκαιρία για να αξιολογήσει η ΕΕ τις σχέσεις της με τη Ρωσία. Γνωρίζω ότι πολλοί βουλευτές του Κοινοβουλίου παρακολουθούν πολύ στενά τις εξελίξεις στη Ρωσία. Ως εκ τούτου, θα ήθελα να παρουσιάσω τα βασικά ζητήματα που σκοπεύουμε να συζητήσουμε στο πλαίσιο της διάσκεψης κορυφής, και είμαι βέβαιη ότι η Επίτροπος θα επιθυμεί να προσθέσει περισσότερες λεπτομέρειες για τους τομείς που εμπίπτουν στη σφαίρα αρμοδιοτήτων της Επιτροπής.
<P>
Γενικά, είναι σαφές ότι επιθυμούμε να αξιοποιήσουμε τη διάσκεψη κορυφής ώστε να αναπτύξουμε τη στρατηγική εταιρική σχέση μεταξύ της ΕΕ και της Ρωσίας. Έχουμε πολλά να κερδίσουμε από τη συνεργασία με τη Ρωσία σε όλους τους τομείς. Έχουμε ανάγκη τη Ρωσία για να μπορέσουμε να αντιμετωπίσουμε αποτελεσματικά τις παγκόσμιες προκλήσεις. Ωστόσο, πρέπει επίσης να καταστήσουμε σαφές στη Ρωσία ότι η εταιρική μας σχέση πρέπει να βασίζεται στον σεβασμό προς μια κοινή δέσμευση και κοινές αξίες. Αυτό σημαίνει σεβασμός προς τα ανθρώπινα δικαιώματα, τη δημοκρατία και το κράτος δικαίου. " διάσκεψη κορυφής θα μας δώσει την ευκαιρία να ασκήσουμε πιέσεις στη Ρωσία ώστε να εκπληρώσει τις συμβατικές υποχρεώσεις της στους συγκεκριμένους τομείς, αλλά και σε άλλους τομείς.
<P>
Ένα από τα σημαντικότερα ζητήματα θα είναι η αλλαγή του κλίματος. Το Συμβούλιο πρόκειται να δώσει έμφαση στο γεγονός ότι η στενή συνεργασία μεταξύ της ΕΕ και της Ρωσίας είναι σημαντική, προκειμένου να μπορέσουμε να επιτύχουμε αποτελέσματα στην Κοπεγχάγη. " Ρωσία πρέπει να υποσχεθεί απτές και συγκρίσιμες μειώσεις των δικών της εκπομπών αερίων του θερμοκηπίου, οι οποίες θα αντιστοιχούν στον στόχο των δύο βαθμών Κελσίου που συμφώνησε η G8 στη L'Aquila.
<P>
Το ενεργειακό ζήτημα συνδέεται με αυτό - πρόκειται για ζήτημα ενεργειακής απόδοσης και ενεργειακής ασφάλειας. Όσον αφορά τη θέση της Ρωσίας ως του σημαντικότερου ενεργειακού εταίρου της ΕΕ, η διάσκεψη κορυφής θα μας δώσει την ευκαιρία να τονίσουμε την ανάγκη να ανακτήσουμε την εμπιστοσύνη και τη διαφάνεια στις σχέσεις μεταξύ της ΕΕ και της Ρωσίας στον τομέα της ενέργειας. Επίσης, θα εκφράσουμε την απογοήτευσή μας για την πρόσφατη αποχώρηση της Ρωσίας από τη Συνθήκη για τον Ενεργειακό Χάρτη.
<P>
Ελπίζουμε να θεσπιστεί και να εγκριθεί στη διάσκεψη κορυφής ένας ισχυρότερος μηχανισμός έγκαιρης προειδοποίησης. Ο μηχανισμός αυτός πρέπει να συνοδεύεται από σαφείς εγγυήσεις από τη Ρωσία και χωριστά από άλλες ενδιαφερόμενες τρίτες χώρες ότι η διαμετακόμιση ή η εξαγωγή φυσικού αερίου στην ΕΕ δεν πρόκειται να μειωθούν ή να σταματήσουν σε περίπτωση μελλοντικών διενέξεων για την ενέργεια.
<P>
Πρόκειται, φυσικά, να συζητήσουμε την οικονομική και χρηματοπιστωτική κρίση. Το Συμβούλιο θα ήθελε να επιτευχθεί συμφωνία στη διάσκεψη κορυφής σχετικά με την ανάγκη για συνεχείς, συντονισμένες προσπάθειες ως απάντηση στην κρίση, και διαβεβαιώνει ότι θα εμμείνουμε στις ανοικτές αγορές και στην ανάγκη να αποφευχθούν μέτρα προστατευτισμού. " διάσκεψη κορυφής θα μας δώσει επίσης την ευκαιρία να εκτιμήσουμε την πρόοδο των εργασιών μας σχετικά με τους τέσσερις κοινούς χώρους. Θα εκμεταλλευτούμε την ευκαιρία για να τονίσουμε τη σημασία που έχει η επίτευξη προόδου στους τομείς όπου υπάρχει ανάγκη ή όπου έχουν προκύψει προβλήματα.
<P>
" αλλαγή της θέσης της Ρωσίας όσον αφορά τον Παγκόσμιο Οργανισμό Εμπορίου δημιούργησε μια νέα κατάσταση, την οποία αναλύουμε επί του παρόντος. Οι καθυστερήσεις στην προσχώρηση της Ρωσίας στον ΠΟΕ θα επηρεάσουν τις διμερείς μας σχέσεις, συμπεριλαμβανομένων των διαπραγματεύσεων για νέα συμφωνία μεταξύ της ΕΕ και της Ρωσίας. Θα επαναλάβουμε τη στήριξή μας για την προσχώρηση της Ρωσίας στον ΠΟΕ, και ότι αυτό είναι σημαντικό για την ένταξη της Ρωσίας στην παγκόσμια οικονομία.
<P>
Εν τω μεταξύ, πρέπει να αντιμετωπίσουμε τα εναπομείναντα εμπορικά και οικονομικά προβλήματα, όπως, για παράδειγμα, τα τέλη υπερπτήσης της Σιβηρίας, τα μέτρα στα σύνορα που εμποδίζουν την εισαγωγή οχημάτων επαγγελματικής χρήσης στη Ρωσία, τα οδικά τέλη που εισάγουν διακρίσεις, τα σχέδια για τον περιορισμό της εισαγωγής εμπορευματοκιβωτίων οδικώς, οι εξαγωγικοί δασμοί επί της ξυλείας και τα μέτρα προστατευτισμού που έλαβε πρόσφατα η Ρωσία.
<P>
Γνωρίζω πολύ καλά τη μεγάλη ανησυχία του Ευρωπαϊκού Κοινοβουλίου για την κατάσταση των ανθρωπίνων δικαιωμάτων στη Ρωσία. Ενδείξεις της ανησυχίας αυτής γίνονται αντιληπτές, συγκεκριμένα, στην απόφασή σας να απονείμετε το φετινό Βραβείο Ζαχάρωφ σε υπερασπιστές των ανθρωπίνων δικαιωμάτων στη Ρωσία. " σουηδική Προεδρία συμμερίζεται την ανησυχία σας, και θα διασφαλίσουμε ότι τα ζητήματα των ανθρωπίνων δικαιωμάτων θα κατέχουν εξέχουσα θέση στις συζητήσεις στο πλαίσιο της διάσκεψης κορυφής. Φυσικά, επικροτούμε τη δήλωση του προέδρου Medvedev σχετικά με τα ανθρώπινα δικαιώματα, τη δημοκρατία και το κράτος δικαίου, αλλά πρέπει να την ακολουθήσουν συγκεκριμένες δράσεις. " κατάσταση των ανθρωπίνων δικαιωμάτων στη Ρωσία είναι ανησυχητική. Θα τονίσουμε, συγκεκριμένα, τα τελευταία γεγονότα στον Βόρειο Καύκασο, που μετατράπηκε σε σκηνικό βίας σε βάρος υπερασπιστών των ανθρωπίνων δικαιωμάτων, προσωπικού πρόληψης της εγκληματικότητας, εκπροσώπων των αρχών και γενικότερα πολιτών. Ιδιαίτερα ανησυχητικό είναι το γεγονός ότι έχουν σκοτωθεί υπερασπιστές των ανθρωπίνων δικαιωμάτων και δημοσιογράφοι όχι μόνο στον Βόρειο Καύκασο, αλλά και σε ολόκληρη τη Ρωσία. Ως εκ τούτου, θα επαναλάβουμε την έκκλησή μας να καταβάλει η Ρωσία κάθε δυνατή προσπάθεια προκειμένου να διασφαλίσει ότι οι υπερασπιστές των ανθρωπίνων δικαιωμάτων θα μπορούν να ασκούν τις δραστηριότητές τους χωρίς να ζουν με τον φόβο της βίας, της παρενόχλησης ή των απειλών.
<P>
Όσον αφορά τα θέματα εξωτερικής πολιτικής και ασφάλειας, θα τονίσουμε τη σημασία που έχει η διατήρηση και η βελτίωση του διαλόγου σχετικά με τους κοινούς άμεσους γείτονές μας. Πρέπει να συνεργαστούμε με τη Ρωσία επ' αυτού προκειμένου να μπορέσουμε να σημειώσουμε πρόοδο όσον αφορά την επίτευξη ειρηνικής λύσης σε μακροχρόνιες συγκρούσεις. Προφανώς, δεν θα αποκλίνουμε από τις θεμελιώδεις αρχές μας.
<P>
Θα θίξουμε το ζήτημα της Γεωργίας και θα επαναλάβουμε ότι η Ρωσία πρέπει να τηρήσει πλήρως τις δεσμεύσεις της βάσει του σχεδίου έξι σημείων που καταρτίστηκε στις 12 Αυγούστου και, ακολούθως, της συμφωνίας που συνήφθη στις 8 Σεπτεμβρίου 2008. Πρέπει επίσης να ανακτήσουμε την απαραίτητη εμπιστοσύνη όσον αφορά την περιοχή Akhalgori, το άνω τμήμα της Κοιλάδας Kodori και το σημείο ελέγχου στο Perevi. Πρέπει επίσης να ζητήσουμε από τη Ρωσία να χρησιμοποιήσει την επιρροή της για να παράσχει πρόσβαση στην αποστολή παρακολούθησης της ΕΕ στις γεωργιανές περιοχές της Νότιας Οσετίας και της Αμπχαζίας σύμφωνα με την εντολή της που αφορά ολόκληρη τη χώρα. " διάσκεψη κορυφής θα μας δώσει επίσης τη δυνατότητα να εκτιμήσουμε την πρόοδο που σημειώθηκε κατά τις συνομιλίες της Γενεύης και, εν προκειμένω, αναμένουμε να συνεχίσει η Ρωσία να προσεγγίζει το ζήτημα με προσήλωση.
<P>
Αντιλαμβανόμαστε την ανάγκη συνεργασίας με τη Ρωσία όσον αφορά τις αποκαλούμενες παγωμένες συγκρούσεις στην Υπερδνειστερία και το Ναγκόρνο-Καραμπάχ. Θα τονίσουμε τη σημασία της συνεχούς προσήλωσης στους μηχανισμούς επίλυσης συγκρούσεων, δηλαδή στην ομάδα Μινσκ και στο σχήμα "5+2" στην Υπερδνειστερία.
<P>
" ενεργός δέσμευση της Ρωσίας για την προώθηση του διαλόγου μεταξύ των Προέδρων της Αρμενίας και του Αζερμπαϊτζάν για το ζήτημα του Ναγκόρνο-Καραμπάχ είναι, φυσικά, ευπρόσδεκτη. Ωστόσο, πρέπει επίσης να επισημάνουμε στη Ρωσία τη σημασία της συμμετοχής της ομάδας Μινσκ σε όλα τα στάδια της διαδικασίας. " ΕΕ είναι διατεθειμένη να συμμετάσχει και να στηρίξει τη διαδικασία Μινσκ μέσω, μεταξύ άλλων, μέτρων για την προώθηση της εμπιστοσύνης. " διάσκεψη κορυφής πρέπει να εκφράσει τη στήριξή της για την επικύρωση και την εφαρμογή των νέων πρωτοκόλλων μεταξύ της Αρμενίας και της Τουρκίας. Άλλα ζητήματα στον συγκεκριμένο τομέα αφορούν την ευρωατλαντική εταιρική σχέση ασφάλειας και την ανατολική εταιρική σχέση.
<P>
Όσον αφορά την ευρωατλαντική ασφάλεια, θα προτρέψουμε τη Ρωσία να αναλάβει ενεργό ρόλο στη διαδικασία της Κέρκυρας πριν από τη λήψη μιας προσανατολισμένης στο μέλλον απόφασης στην Αθήνα. " διάσκεψη κορυφής θα πρέπει να ζητήσει από τη Ρωσία να επιβεβαιώσει ότι υποστηρίζει τις θεμελιώδεις αρχές της διαδικασίας, με άλλα λόγια, τον απόλυτο σεβασμό και την εφαρμογή των κανονισμών του Οργανισμού για την Ασφάλεια και τη Συνεργασία στην Ευρώπη (ΟΑΣΕ), το γεγονός ότι ο ΟΑΣΕ είναι το βασικό φόρουμ συζήτησης σχετικά με τη διαδικασία της Κέρκυρας και το ότι όλες οι πτυχές της γενικής στρατηγικής ασφάλειας πρέπει να αντιμετωπίζονται με ισορροπημένο τρόπο.
<P>
Όσον αφορά την ΕΕ, είμαστε πρόθυμοι να ενημερώσουμε τη Ρωσία για όλα τα περιστατικά που σχετίζονται με την ανατολική εταιρική σχέση και να επαναλάβουμε ότι τρίτες χώρες δικαιούνται, κατά περίπτωση, να λάβουν ενδεχομένως μέρος, σύμφωνα με την κοινή δήλωση στην Πράγα τον Μάιο του 2009. " διάσκεψη κορυφής θα μας επιτρέψει ακόμη να θίξουμε αρκετά διεθνή και περιφερειακά ζητήματα. Πιστεύω ότι είναι εξαιρετικά πιθανό να τεθούν ζητήματα όπως του Ιράν, του Αφγανιστάν/Πακιστάν, του Νότιου Καυκάσου και, φυσικά, της Μέσης Ανατολής.
<P>
Κυρία Πρόεδρε, αξιότιμοι βουλευτές, μίλησα αρκετή ώρα, αλλά γνωρίζω ότι ενδιαφέρεστε ιδιαιτέρως γι' αυτό το θέμα. Πρόκειται για μια πολύ σημαντική διάσκεψη κορυφής με πολλά θέματα στην ημερήσια διάταξη και ανυπομονώ να ακούσω τις απόψεις και τις προτάσεις σας κατά τις τελικές προετοιμασίες πριν από τη συνάντηση αυτήν.
<SPEAKER ID="114" NAME="Benita Ferrero-Waldner" LANGUAGE="EN">
Κυρία Πρόεδρε, μόλις πριν από ένα έτος, επανεξετάσαμε τις σχέσεις ΕΕ-Ρωσίας και αποφασίσαμε ότι η Ευρωπαϊκή Ένωση θα πρέπει -παρ' όλες τις σημαντικές διαφορές μας με τη Ρωσία όσον αφορά τη σύγκρουση με τη Γεωργία- να συνεχίσει τη συνεργασία με αυτόν τον σημαντικό γείτονά της, συμπεριλαμβανομένων των διαπραγματεύσεων της νέας συμφωνίας. Καταλήξαμε επίσης στο συμπέρασμα ότι θα πρέπει να βασίσουμε τις σχέσεις μας στην εκτίμηση των ιδίων συμφερόντων μας. Ως εκ τούτου, η διάσκεψη κορυφής της Στοκχόλμης της επόμενης εβδομάδας θα επικεντρωθεί σε τομείς -όπως ειπώθηκε ήδη- που παρουσιάζουν αμοιβαίο ενδιαφέρον, για παράδειγμα η αλλαγή του κλίματος και η ενέργεια, καθώς και η παγκόσμια οικονομική κρίση.
<P>
" χρηματοπιστωτική κρίση έπληξε σοβαρά τη Ρωσία, και αυτό ακριβώς είναι το είδος του τομέα πολιτικής για τον οποίο ενδιαφέρεται σαφώς και η Ευρωπαϊκή Ένωση να βρεθεί μια κοινή προσέγγιση πολιτικής. Οι δεσμεύσεις της G20 ήταν ένα σημαντικό βήμα προς τη σωστή κατεύθυνση. Πιστεύω ότι είναι σημαντικό το ότι οι δεσμεύσεις αυτές στηρίζονται πλέον από όλους τους εταίρους. Αποφασιστικής σημασίας είναι επίσης το να μην υποκύψει η Ρωσία στους πειρασμούς του προστατευτισμού. Μια τάση προς πρακτικές προστατευτισμού πλήττει ήδη τις επιχειρήσεις της ΕΕ.
<P>
Πιστεύουμε σαφώς πως ο βέλτιστος τρόπος για να προχωρήσουμε είναι να συνεργαστούμε στο πλαίσιο ενός βασισμένου σε κανόνες πολυμερούς σχήματος. " διάσκεψη κορυφής θα είναι μια ευκαιρία να τονίσουμε για μία ακόμη φορά τη σημασία της προσχώρησης της Ρωσίας στον ΠΟΕ. " πρόθεση της Ρωσίας να ολοκληρώσει τις διαπραγματεύσεις ταυτόχρονα με τη Λευκορωσία και το Καζακστάν, με τις οποίες σχεδιάζει τελωνειακή ένωση, αφήνει πολλά ερωτήματα αναπάντητα. Ταυτόχρονα, ελπίζουμε να κατανοήσουμε περισσότερο τη νέα προσέγγιση της Ρωσίας στη διάσκεψη κορυφής. Αυτό είναι σημαντικό, κυρίως στο πλαίσιο των εν εξελίξει διαπραγματεύσεων για τη νέα συμφωνία που διεξάγει η Επιτροπή και πρέπει να παρέχουν σαφείς, νομικά δεσμευτικές διατάξεις σχετικά με το εμπόριο και τις επενδύσεις, καθώς και σχετικά με την ενέργεια.
<P>
" διάσκεψη κορυφής πρέπει επίσης να παράσχει απόλυτη σαφήνεια σχετικά με το διμερές εμπόριο από την 1η Ιανουαρίου 2010 και μετά στο πλαίσιο του νέου κοινού εξωτερικού δασμολογικού συστήματος της τελωνειακής ένωσης.
<P>
Όσον αφορά την αλλαγή του κλίματος, η συνάδελφός μου ανέφερε ήδη ότι η διάσκεψη κορυφής θα πρέπει να υπογραμμίσει τους ηγετικούς ρόλους που μπορούν να διαδραματίσουν από κοινού η Ρωσία και η Ευρωπαϊκή Ένωση για την επίτευξη αποτελεσμάτων κατά τη σύνοδο της Κοπεγχάγης. " Ρωσία έχει τη δυνατότητα να συμβάλει σημαντικά, δεδομένων των τεράστιων προοπτικών της για μείωση των εκπομπών μέσω βελτιώσεων της ενεργειακής απόδοσης. Ως εκ τούτου, καλούμε τη Ρωσία να δεσμευτεί για πιο φιλόδοξες μειώσεις των εκπομπών αερίων του θερμοκηπίου, που θα είναι συγκρίσιμες με τους στόχους που θέσαμε για εμάς στην ΕΕ.
<P>
Σχετικά με την ενεργειακή ασφάλεια, συνεχίζονται οι εργασίες για τη δημιουργία μηχανισμού έγκαιρης προειδοποίησης. Λυπούμαστε για την αποχώρηση της Ρωσίας από τη Συνθήκη για τον Ενεργειακό Χάρτη (ΣΕΧ), αλλά υπενθυμίζουμε ότι οι αρχές της ΣΕΧ επιβεβαιώθηκαν στο πλαίσιο της προεδρίας της G8 από τη Ρωσία, για παράδειγμα, στη δήλωση της Αγίας Πετρούπολης. Ως εκ τούτου, οι αρχές αυτές πρέπει να αποτελέσουν τη βάση των εργασιών μας για την ενεργειακή ασφάλεια δυνάμει της νέας συμφωνίας ΕΕ-Ρωσίας. Ενώ πρέπει να είμαστε έτοιμοι να συζητήσουμε την επιθυμία της Ρωσίας για τη διεξαγωγή ευρύτερων συνομιλιών σχετικά με την αρχιτεκτονική της διεθνούς ενεργειακής ασφάλειας, πιστεύω ότι θα θελήσουμε, πάνω απ' όλα, να ορίσουμε τα βασικά σημεία της διμερούς ενεργειακής σχέσης μας.
<P>
Ενώ συνεργαζόμαστε καλά με τη Ρωσία σε πολλές πτυχές των διεθνών σχέσεων, πρέπει να σημειώσουμε μεγαλύτερη πρόοδο όσον αφορά τους κοινούς γείτονές μας. Ως εκ τούτου, θα συνεχίσουμε να εξηγούμε τη θέση μας ότι η πολιτική και οικονομική σταθερότητα που ενθαρρύνεται από την ανατολική εταιρική σχέση είναι, εντέλει, προς το συμφέρον όλων των μερών. Θα συνεχίσουμε να ενθαρρύνουμε τη Ρωσία να εργαστεί εποικοδομητικά για την επίλυση των εκκρεμών ζητημάτων και συγκρούσεων, είτε αφορούν την Υπερδνειστερία είτε το Ναγκόρνο-Καραμπάχ, και μέσω της διαδικασίας της Γενεύης.
<P>
" πρόταση του προέδρου Medvedev για ευρύτερες συνομιλίες σχετικά με την ευρωατλαντική ασφάλεια οδήγησαν σε νέα διαδικασία συνομιλιών υπό την αιγίδα του ΟΑΣΕ. Θεωρώ ότι είναι σημαντικό η συγκεκριμένη συζήτηση να μην μας αποσπάσει από το άμεσο καθήκον να επιλυθούν οι σημερινές παγωμένες συγκρούσεις. " στρατηγική εταιρική σχέση ΕΕ-Ρωσίας πρέπει -όπως ειπώθηκε πρωτύτερα- να βασίζεται σε κοινές δεσμεύσεις στον τομέα των ανθρωπίνων δικαιωμάτων και της δημοκρατίας. " Ρωσία έχει αναλάβει δεσμεύσεις ως μέλος των "νωμένων Εθνών, του ΟΑΣΕ και του Συμβουλίου της Ευρώπης, και οι δεσμεύσεις αυτές πρέπει να τηρηθούν.
<P>
Πιστεύω ότι είναι επίσης σημαντικό να προχωρήσουμε περαιτέρω και να συνεργαστούμε για κάθε διαφορετικό ζήτημα. Γνωρίζουμε ότι η σχέση μεταξύ της Ρωσίας και της ΕΕ είναι περίπλοκη, αλλά συνάμα γεμάτη ευκαιρίες καθώς και με τεράστιο δυναμικό. Ως εκ τούτου, θα ακολουθήσουμε τη βασιζόμενη σε αρχές πορεία της κριτικής αλλά και εποικοδομητικής δέσμευσης με τη γείτονα χώρα, έχοντας την πεποίθηση ότι και η Ρωσία γνωρίζει ότι είναι προς το συμφέρον της η διατήρηση πραγματικής στρατηγικής εταιρικής σχέσης με εμάς.
<SPEAKER ID="115" NAME="Michael Gahler" LANGUAGE="DE">
Κυρία Πρόεδρε, είναι καλό που διεξάγονται τακτικές διασκέψεις κορυφής μεταξύ της ΕΕ και της Ρωσίας, καθώς υπάρχουν, φυσικά, πολλά θέματα να συζητηθούν. Στα βασικά ζητήματα της περιεκτικής ημερήσιας διάταξης περιλαμβάνονται η σχεδιαζόμενη συμφωνία συνεργασίας, η εξασφάλιση ενεργειακού εφοδιασμού, η προσχώρηση της Ρωσίας στον ΠΟΕ, η αλλαγή του κλίματος, η κατάσταση στον Καύκασο και, πάνω απ' όλα, η κατάσταση όσον αφορά τη δημοκρατία και το κράτος δικαίου στη Ρωσία.
<P>
Ο αφοπλισμός, ο έλεγχος των όπλων και μια ενδεχόμενη αντιπυραυλική ασπίδα περιλαμβάνονται επίσης στην ημερήσια διάταξη. Και εμείς αντιμετωπίζουμε απειλές υπό τη μορφή της διεθνούς τρομοκρατίας και του φονταμενταλισμού. Χώρες όπως το Ιράν αποτελούν πρόκληση και για την ΕΕ και για τη Ρωσία. Αμφότεροι συμμετέχουμε στην τετραμερή διάσκεψη για τη Μέση Ανατολή και, μαζί με τις "ΠΑ, οφείλουμε να εργαστούμε για την εξεύρεση λύσης στην εν λόγω περιοχή.
<P>
Ελπίζουμε να ικανοποιηθούν σύντομα οι προϋποθέσεις για ταξίδια χωρίς θεωρήσεις μεταξύ της ΕΕ και της Ρωσίας. Είμαι βέβαιος ότι οι απρόσκοπτες διαπροσωπικές επαφές είναι ο βέλτιστος τρόπος για να δώσουμε στους νεαρούς, κυρίως, Ρώσους μια πραγματική εικόνα της ζωής και των ιδεών των Ευρωπαίων και των προθέσεών μας απέναντι στη Ρωσία.
<P>
" προϋπόθεση που θα μας επιτρέψει να εξαντλήσουμε τα θέματα αυτής της ημερήσιας διάταξης είναι, κατά την άποψή μου, η συμφωνία εντός της ΕΕ και η σαφήνεια του μηνύματός μας προς τον έξω κόσμο. Παρόλο που αποτελεί στερεότυπο, πολύ συχνά υπήρξε διχόνοια μεταξύ μας ή έχουμε επιτρέψει σε εμάς τους ίδιους να διχαστούμε, για αμελητέες διαφορές. Στο πλαίσιο αυτό, καμία κυβέρνηση της ΕΕ δεν πρέπει να πιστεύει ότι μπορεί μόνη της να διαπραγματεύεται καλύτερα μακροχρόνια επί ίσοις όροις με τη Ρωσία απ' ό,τι μπορούμε να επιτύχουμε μέσω του συνδυασμένου βάρους της ΕΕ.
<P>
Ως κοινότητα αξιών, έχουμε κοινή άποψη για την κατάσταση αναφορικά με το κράτος δικαίου και τα ανθρώπινα δικαιώματα στη Ρωσία και πρέπει να την εκφράσουμε. Δυστυχώς, έπρεπε να απονείμουμε το Βραβείο Ζαχάρωφ σε μια ρωσική οργάνωση. Εκφράζω τις ευχαριστίες μου στην Προεδρία για τη σαφήνειά της εν προκειμένω.
<P>
Καθώς είμαστε εξίσου εξαρτημένοι όσον αφορά τις ενεργειακές προμήθειες, πρέπει να διασφαλίσουμε ότι οι συμφωνίες στο πλαίσιο της τριμερούς σχέσης μεταξύ της Ρωσίας, της Ουκρανίας και της ΕΕ διατυπώνονται με τέτοιον τρόπο ώστε να αποτρέπεται η μείωση της πίεσης του φυσικού αερίου σε περιοχές της ΕΕ κάθε χειμώνα. Όσον αφορά τον Καύκασο, πρέπει να ζητήσουμε από κοινού την απεριόριστη πρόσβαση των παρατηρητών της ΕΕ.
<P>
Σχετικά με τον αφοπλισμό ή την αντιπυραυλική ασπίδα, η ΕΕ πρέπει να καταστήσει τη θέση της σαφή στη Ρωσία και τις "ΠΑ. Εάν τα επιτύχουμε όλα αυτά, τότε η Ρωσία θα μας λάβει σοβαρά υπόψη και θα συνυπάρξουμε αρμονικά.
<SPEAKER ID="116" NAME="Adrian Severin" LANGUAGE="EN">
Κυρία Πρόεδρε, οι συζητήσεις σχετικά με τη Ρωσία πολύ συχνά μας χωρίζουν σε ιδεολόγους και πραγματιστές, υποστηρικτές γεωστρατηγικών συγκρούσεων και συμφιλιωτές, βετεράνους του Ψυχρού Πολέμου και νέους ωφελιμιστές καιροσκόπους. Πιστεύω ότι είναι πλέον καιρός να απομακρυνθούμε από αυτά τα μανιχαϊστικά διλήμματα και να καταστήσουμε σαφή την επιθυμία μας να συμμετάσχουμε σε έναν εποικοδομητικό και αποτελεσματικό διάλογο με τη Ρωσία.
<P>
Προσωπικά θεωρώ ότι πρέπει πάντα να δείχνουμε σταθερότητα από άποψη στρατηγικής, αλλά ευελιξία από άποψη τακτικής στις σχέσεις μας με τη Ρωσία. Πρέπει πάντα να υπερασπιζόμαστε τις αξίες και τα συμφέροντά μας, αλλά ταυτόχρονα να δείχνουμε κατανόηση και σεβασμό προς τις προσδοκίες και τα συμφέροντα της Ρωσίας.
<P>
Αυτή είναι η μόνη βάση πάνω στην οποία μπορούμε να καλλιεργήσουμε τη βεβαιότητα και αμοιβαία εμπιστοσύνη και να βρούμε αμοιβαία αποδοτικές και αποδεκτές λύσεις.
<P>
Σχετικά με ένα πιο συγκεκριμένο σημείο, πρέπει να μετατρέψουμε την ανατολική γειτονιά της ΕΕ από περιοχή ανταγωνισμών σε περιοχή κοινών στρατηγικών και κοινών έργων. Μια κοινή στρατηγική για την περιοχή της Μαύρης Θάλασσας θα μπορούσε ενδεχομένως να συμπληρώσει σιγά σιγά τη συνεργία μας και να προσδώσει περισσότερο νόημα στην παρούσα προσέγγισή μας.
<P>
Στο πλαίσιο αυτό, πρέπει να προσεγγίσουμε το ζήτημα των παγωμένων συγκρούσεων με πολύ δίκαιο και ανοικτό τρόπο και να παραμερίσουμε τυχόν ταμπού στην προσπάθεια εξεύρεσης ρεαλιστικών λύσεων.
<P>
Πρέπει επίσης να βοηθήσουμε τη Ρωσία να καλύψει την αντικειμενική ανάγκη της να αποφύγει την παγίδευσή της ως πιθανή δύναμη που εξαρτάται από το πετρέλαιο και το φυσικό αέριο, ενώ πρέπει να επιτύχουμε την ανεξαρτησία μας από άποψη ενέργειας.
<P>
Πρέπει να αναζητήσουμε κάτι πιο ευρηματικό προκειμένου να επιτύχουμε αληθινή συνεργασία, τεχνολογική συνεργασία και συνεργασία για την αξιοποίηση πόρων, ανοίγοντας τις αγορές στον τομέα της ενέργειας.
<P>
Πρέπει να επιζητήσουμε μαζί με τη Ρωσία μια νέα παγκόσμια ρύθμιση ή συμφωνία ασφάλειας. Πιστεύω ότι η πρωτοβουλία Medvedev δεν πρέπει να απορριφθεί αμέσως. Ορισμένοι πιστεύουν ότι πίσω από αυτήν την πρωτοβουλία κρύβεται μια ατζέντα που δεν μπορούμε να δεχτούμε. Άλλοι πιστεύουν ότι δεν υπάρχει ατζέντα και ότι πρόκειται απλώς για μια δοκιμή των αντιδράσεών μας. Ό,τι και αν κρύβεται από πίσω, οι τρέχουσες ρυθμίσεις για την ασφάλεια αφορούν διαφορετικές εποχές και πρέπει να τις επικαιροποιήσουμε. Πρέπει να εξακριβώσουμε τι ισχύει ακόμη και να προσθέσουμε κάτι νέο σε αυτές.
<P>
Το τελευταίο σημείο που θέλω να επισημάνω είναι ότι πρέπει να αξιοποιήσουμε τις νέες διατλαντικές σχέσεις, προκειμένου να επιτύχουμε ενδεχομένως έναν τριμερή διάλογο Ρωσίας"νωμένων Πολιτειών-Ευρώπης. Πρέπει επίσης να εξετάσουμε το ενδεχόμενο αυτής της τριμερούς προσέγγισης προκειμένου να είμαστε τουλάχιστον σίγουροι ότι η Ρωσία και οι "νωμένες Πολιτείες δεν θα συνάψουν συμφωνίες χωρίς τη συμμετοχή μας.
<SPEAKER ID="117" NAME="Kristiina Ojuland" LANGUAGE="ET">
Κυρία Πρόεδρε, κυρίες και κύριοι, κυρία Ferrero-Waldner, μιλώντας εξ ονόματος της Συμμαχίας Φιλελευθέρων και Δημοκρατών για την Ευρώπη, θα ήθελα να τονίσω σαφώς ότι οι καλές γειτονικές και αμοιβαίως επωφελείς σχέσεις μεταξύ της Ευρωπαϊκής Ένωσης και της Ρωσίας είναι πολύ σημαντικές. Ωστόσο, οι σχέσεις αυτές απαιτούν καλή θέληση και από τις δύο πλευρές, κάτι στο οποίο μάλιστα αναφέρθηκε ο πρόεδρος Havel στην αποψινή ομιλία του.
<P>
Κυρίες και κύριοι, γνωρίζουμε όλοι ότι η Ρωσία είχε ανέκαθεν σε υψηλή εκτίμηση τους ισχυρούς εταίρους. Και η σημερινή προετοιμασία για τη διάσκεψη κορυφής που θα πραγματοποιηθεί σε μία εβδομάδα αποδεικνύει, όσον αφορά την Ευρωπαϊκή Ένωση, ότι εάν το θελήσουμε μπορούμε να μιλήσουμε με μία φωνή. Και αυτό είναι πολύ σημαντικό -όπως καταδεικνύεται πράγματι από το ψήφισμα που συντάξαμε- και, επομένως, ακούγοντας το Συμβούλιο και τους εκπροσώπους της Επιτροπής έχω πολύ καλό προαίσθημα γι' αυτό. Επίσης, η επικύρωση της Συνθήκης της Λισαβόνας, περιττό να αναφερθεί, δημιουργεί μεγαλύτερες και ευρύτερες προϋποθέσεις γι' αυτό.
<P>
Ωστόσο, τώρα, ας εξετάσουμε το συγκεκριμένο ζήτημα από την οπτική της Ρωσίας. Πράγματι, η Ρωσία έχει μια πολύ καλή ευκαιρία την επόμενη εβδομάδα να δείξει την ειλικρινή επιθυμία της να συνεργαστεί μαζί μας, είτε σε τομείς όπως η ενεργειακή ασφάλεια ή η προετοιμασία μιας νέας συμφωνίας πλαισίου μεταξύ της Ευρωπαϊκής Ένωσης και της Ρωσίας, είτε, για παράδειγμα, όσον αφορά κατευθυντήριες γραμμές για τη συμπεριφορά και τις σκέψεις της Ρωσίας σχετικά με την προσπάθεια προσχώρησης στον ΠΟΕ. Είναι αλήθεια ότι επί του παρόντος υπάρχουν ορισμένες αμφιλεγόμενες στάσεις: ο πρόεδρος Medvedev και ο πρωθυπουργός Putin μας στέλνουν διαφορετικά μηνύματα. Ελπίζω ότι την επόμενη εβδομάδα η Ευρωπαϊκή Ένωση θα λάβει διευκρινίσεις σχετικά με το είδος της πορείας που θα ακολουθήσει η Ρωσία όσον αφορά τον ΠΟΕ. Και σίγουρα η Ευρωπαϊκή Ένωση, πιστεύω, πρέπει να στηρίξει τη Ρωσία στην προσπάθεια προσχώρησής της στον ΠΟΕ.
<P>
Αναμφισβήτητα, ωστόσο, ένα πολύ σημαντικό ζήτημα επί του οποίου η Ρωσία μπορεί να αποδείξει τη συνεργασία της με εμάς είναι η συνεργασία και η επίτευξη συμφωνίας στον τομέα της αλλαγής του κλίματος. Πρόκειται για κάτι πολύ συγκεκριμένο, και θα λάβει χώρα πολύ σύντομα -τον Δεκέμβριο στη Σύνοδο Κορυφής της Κοπεγχάγης- και πρόκειται πραγματικά για ένα ζήτημα όπου πρέπει να σταθμίσουμε όλους τους παράγοντες και να εξετάσουμε αν αυτή η συνεργασία μεταξύ της Ευρωπαϊκής Ένωσης και της Ρωσίας είναι τελικά δυνατή ή όχι.
<P>
Κυρίες και κύριοι, αναφέρθηκε πολύ συχνά την τελευταία χρονιά ότι οι σχέσεις μεταξύ της Ευρωπαϊκής Ένωσης και της Ρωσίας πρέπει να γίνουν πιο ρεαλιστικές, και ήδη άκουσα ορισμένους να αμφισβητούν το σημείο αυτό: εάν δηλαδή η Ευρωπαϊκή Ένωση απλώς παραμερίζει ανθρώπινα δικαιώματα, βασικές αρχές και το ζήτημα της δημοκρατίας. Πιστεύω ότι σε καμία περίπτωση δεν πρέπει να κάνουμε κάτι τέτοιο, γιατί σε αντίθετη περίπτωση θα υποτιμούσαμε εντελώς τους εαυτούς μας, καθώς και την Ευρωπαϊκή Ένωση συνολικά. " αναφορά του ζητήματος των ανθρωπίνων δικαιωμάτων δεν σημαίνει επ' ουδενί ότι θέτουμε τη Ρωσία υπό διωγμόν, ότι τη στριμώχνουμε στη γωνία και την επικρίνουμε· η αναφορά του ζητήματος των ανθρωπίνων δικαιωμάτων είναι, πρωτίστως, φροντίδα για τους ανθρώπους που ζουν στη Ρωσία· δηλαδή, προστασία των απλών πολιτών.
<P>
Και τα μαύρα σύννεφα στον τομέα των ανθρωπίνων δικαιωμάτων πλησιάζουν τη Μόσχα για μια ακόμη φορά, καθώς -όπως ακούσατε εχθές- το Συνταγματικό Δικαστήριο συζήτησε το ενδεχόμενο επαναφοράς της θανατικής ποινής από το επόμενο έτος, και για τους φιλελεύθερους αυτό αποτελεί αναμφισβήτητα πολύ δύσκολο ζήτημα. Κυρίες και κύριοι, δεν μπορώ να πω περισσότερα για το θέμα αυτό εδώ, αλλά σίγουρα όσον αφορά τις συγκρούσεις σκοπεύουμε να τις θέσουμε ως θέμα συζήτησης και πρέπει σίγουρα να τις συζητήσουμε.
<SPEAKER ID="118" NAME="Werner Schulz" LANGUAGE="DE">
Κυρία Πρόεδρε, κυρίες και κύριοι, φέτος δεν γιορτάζουμε μόνο την 20ή επέτειο της πτώσης του Τείχους του Βερολίνου και της ειρηνικής επανάστασης, αλλά το 1989 ήταν επίσης το έτος θανάτου του Αντρέι Ζαχάρωφ, ο οποίος διαδραμάτισε σημαντικό ρόλο στην πτώση του ολοκληρωτικού καθεστώτος του ανατολικού μπλοκ. Ο Αντρέι Ζαχάρωφ μάς έδωσε επίσης τη συμβουλή ότι η χώρα του χρειάζεται κατανόηση και πίεση - έντονη πίεση. Ωστόσο, δεν θα μετέφραζα τη λέξη davlenie ως "πίεση" σήμερα, αλλά ως κατηγορηματική υποστήριξη και, πράγματι, κατηγορηματική υποστήριξη σε όλους τους τομείς όπου η Ρωσία καταβάλλει προσπάθειες εκσυγχρονισμού και όπου αρχίζουν να διαφαίνονται ενδείξεις κοινωνικής οικονομίας της αγοράς, δημοκρατίας και κράτους δικαίου.
<P>
Ο πρόεδρος της Ρωσίας Medvedev εξέφρασε πρόσφατα την ανησυχία του για την στασιμότητα και τα προβλήματα της χώρας του και ζήτησε να στηρίξουμε προσπάθειές του για την επίτευξη μεταρρύθμισης. Τη στήριξη αυτή πρέπει να την παράσχουμε, εάν πρόκειται για γνήσιο αίτημα. Και αυτό περιλαμβάνει τη συμμετοχή της Ρωσίας σε διεθνή κανονιστικά πλαίσια όπως ο ΠΟΕ και ο Ενεργειακός Χάρτης. Για τον λόγο αυτόν, δεν πρέπει να δημιουργούμε τυχόν περιττά εμπόδια. " Ρωσία πρέπει επίσης να αναγνωρίσει ότι δεν μπορεί να αντιμετωπίσει την κρίση αυτή μόνη της.
<P>
Ωστόσο, όπως ανέφερε ο Václav Havel νωρίτερα σήμερα, η εταιρική σχέση απαιτεί και από εμάς να λέμε μεταξύ μας όλη την αλήθεια. Συνεπώς, θα ήθελα να δηλώσω το εξής: όπου νοθεύονται οι εκλογές, ακόμη και η έννοια της καθοδηγούμενης δημοκρατίας αρχίζει να προκαλεί κυνισμό, και συνεπώς η παρακολούθηση των εκλογών είναι εξαιρετικά σημαντική. Όπου δολοφονούνται δημοσιογράφοι που ασκούν κριτική πεθαίνει μαζί και η αλήθεια. Δεν σημειώνουμε καμία πρόοδο με την προσέγγισή μας "αλλαγή μέσω του εμπορίου". Αντ' αυτού, πρέπει να τοποθετήσουμε τη σχέση μας με τη Ρωσία σε μια σταθερή βάση αξιών.
<SPEAKER ID="120" NAME="Charles Tannock" LANGUAGE="EN">
Κυρία Πρόεδρε, η Ομάδα των Ευρωπαίων Συντηρητικών και Μεταρρυθμιστών αναγνωρίζει ότι η Ρωσία αποτελεί οικονομικό εταίρο ζωτικής σημασίας και φορέα παγκόσμιας διπλωματικής επιρροής, αλλά η θέση αυτή συνεπάγεται ευθύνες. " πρώτη από τις ευθύνες αυτές είναι ο σεβασμός της εδαφικής ακεραιότητας των γειτονικών χωρών της όπως της Ουκρανίας και της Γεωργίας και η εγκατάλειψη της προσβλητικής έννοιας του "εγγύς εξωτερικού".
<P>
" Ρωσία πρέπει επίσης να λάβει συγκεκριμένα μέτρα για την προστασία των ανθρωπίνων δικαιωμάτων και του κράτους δικαίου, δεδομένου του αριθμού των δολοφονιών δημοσιογράφων και υπερασπιστών των ανθρωπίνων δικαιωμάτων που δεν έχουν διαλευκανθεί. " απονομή του Βραβείου Ζαχάρωφ στην ομάδα προστασίας των ανθρωπίνων δικαιωμάτων Memorial καταδεικνύει ακριβώς πόσο σοβαρό θεωρούμε το ζήτημα αυτό στο Κοινοβούλιο.
<P>
" Ρωσία πρέπει επίσης να συνεργαστεί για την αποτροπή της διάδοσης των πυρηνικών όπλων, ιδίως στο Ιράν, και να μην πουλήσει στο Ιράν το πυραυλικό σύστημα S300, επιδεικνύοντας με τον τρόπο αυτόν αλληλεγγύη προς τη Δύση έναντι αυτού του επικίνδυνου καθεστώτος.
<P>
" αυξανόμενη νοσταλγία για τη Σοβιετική Ένωση και τον Στάλιν είναι επίσης πολύ ανησυχητική.
<P>
Τέλος, καθώς έρχεται ο χειμώνας, δεν μπορεί να επιτραπεί για άλλη μία φορά στη Ρωσία να χρησιμοποιήσει το μονοπώλιό της, ουσιαστικά, του εφοδιασμού φυσικού αερίου ως διπλωματικό όπλο. " δέσμευση της ΕΕ για διαφοροποίηση της πηγής και του εφοδιασμού στο πλαίσιο μιας κοινής εξωτερικής πολιτικής για την ενεργειακή ασφάλεια πρέπει σίγουρα να ενισχύσει τη θέση μας στο τραπέζι των διαπραγματεύσεων με τη Ρωσία.
<SPEAKER ID="121" NAME="Vladimír Remek" LANGUAGE="CS">
Κυρίες και κύριοι, δεν μπορώ να φανταστώ ότι εκπρόσωποι της ΕΕ υπό την καθοδήγηση ενός ψηφίσματος που συνέταξε το Ευρωπαϊκό Κοινοβούλιο θα κατορθώσουν να επιτύχουν αποτελέσματα στη Στοκχόλμη. Εάν η ρωσική αντιπροσωπία έχει παρόμοια σύσταση, η διάσκεψη κορυφής είναι καταδικασμένη να αποτύχει. Επιθυμούμε οι διαπραγματεύσεις να συμβάλουν στη συνεργασία μεταξύ της ΕΕ και της Ρωσίας; Φυσικά, ναι. " Ρωσία περιγράφεται συχνά στο έγγραφο ως σημαντικός εταίρος της ΕΕ. Ωστόσο, σχεδόν όλα εκφράζονται με τη μορφή απαιτήσεων και όρων, όχι ως προτάσεις. Για παράδειγμα, η ευθύνη της επιτυχίας της διάσκεψης για το κλίμα στην Κοπεγχάγη ανατίθεται στη Ρωσία. Εντούτοις, η Ρωσία έσωσε το πρωτόκολλο του Κιότο, ενώ οι "ΠΑ αρνήθηκαν να το επικυρώσουν. Παράλληλα, στις μη ρεαλιστικές θέσεις που υιοθετούνται σε σχέση με τη Ρωσία συμπεριλαμβάνεται το καθήκον να διευθετήσει το θέμα της ελευθερίας των μέσων ενημέρωσης. " κατάσταση σίγουρα δεν είναι ιδανική. Ταυτόχρονα όμως, κυρίες και κύριοι, στην περίπτωση της Ιταλίας, αποφασίσαμε κατά τη διάρκεια της τελευταίας συνόδου της Ολομέλειας ότι αυτό αφορούσε εσωτερικό ζήτημα. " Ιταλία συμβαίνει να είναι κράτος μέλος της Ένωσης. Επομένως, τι ελπίζουμε να επιτύχουμε στη Ρωσία; Εάν υποτίθεται ότι η Ρωσία είναι σημαντικός εταίρος, αφήστε μας να διαπραγματευτούμε μαζί της επί της βάσης αυτής.
<SPEAKER ID="122" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, θα απόσχω από την ψηφοφορία επί της συγκεκριμένης πρότασης ψηφίσματος, γιατί τη θεωρώ κάπως αντιφατική. Στο ψήφισμα αναγνωρίζεται πράγματι ότι η οικονομική συνεργασία μεταξύ της Ρωσίας και της Ευρώπης έχει βελτιωθεί πάρα πολύ την τελευταία δεκαετία. Αναγνωρίζεται ότι η Ρωσία έχει συσφίξει τις σχέσεις της στους τομείς της ενέργειας, του εμπορίου, της ελευθέρωσης του καθεστώτος των θεωρήσεων, του ελέγχου της παράνομης μετανάστευσης, της καταπολέμησης της τρομοκρατίας, της αλλαγής του κλίματος και της εξωτερικής πολιτικής, καθώς και σε θέματα όπως το πυρηνικό οπλοστάσιο του Ιράν και η αποκατάσταση της ειρήνης στον Καύκασο και τη Μέση Ανατολή.
<P>
Ενώ ζητάμε όλα αυτά τα πράγματα, στο ίδιο ψήφισμα ασκούμε έντονη κριτική στην κατάσταση που επικρατεί στο εσωτερικό της Ρωσίας. Υπάρχει ένα γενικό αίσθημα αποστροφής και δυσπιστίας απέναντι στη Ρωσία, το οποίο δεν εκφράζει την ισχυρή βάση συνεργασίας την οποία ζητάμε. Αυτό δεν σημαίνει ότι πρέπει να κλείσουμε τα μάτια στην κατάσταση όσον αφορά τη δημοκρατία και τα ανθρώπινα δικαιώματα στην εν λόγω χώρα, αλλά πιστεύω ότι περισσότερο αναγκαίες τη στιγμή αυτή είναι η στήριξη και η εμπιστοσύνη παρά οι επικρίσεις, ακριβώς με στόχο να βελτιώσουμε την κατάσταση των ανθρωπίνων δικαιωμάτων στη Ρωσία.
<SPEAKER ID="123" NAME="Zoltán Balczó" AFFILIATION="NI">
(HU) Ενώ εξετάζουμε το ζήτημα των σχέσεων ΕΕ-Ρωσίας, πρέπει επίσης να αναφερθώ στη σημερινή πανηγυρική συνεδρίαση.
<P>
Έχουν περάσει όντως 20 έτη από την κατάρρευση του Τείχους του Βερολίνου, η οποία έθεσε τέλος στη δικτατορία του σοβιετικού κομμουνισμού. Οι Ούγγροι ήταν μεταξύ των μεγαλύτερων θυμάτων αυτής της δικτατορίας. Πρέπει να αναφέρω δύο επιπλέον γεγονότα. Πρώτον, το status quo θα μπορούσε να συνεχιστεί για δεκαετίες, καθώς και οι δυτικές δυνάμεις επιθυμούσαν να διατηρήσουν την κατάσταση αυτή μετά τον Β' Παγκόσμιο Πόλεμο. Δεύτερον, η Σοβιετική Ένωση δεν εξισωνόταν ούτε τότε με τον ρωσικό λαό, ο οποίος επίσης υπέφερε από την κομμουνιστική δικτατορία. " Ρωσία είναι προφανώς εξαιρετικά σημαντικός οικονομικός και στρατηγικός μας εταίρος.
<P>
" Ευρωπαϊκή Ένωση καταγγέλλει τις παραβιάσεις των ανθρωπίνων δικαιωμάτων. Είναι πράγματι ορθό να το πράττει. Ωστόσο, διαθέτει το ηθικό έρεισμα να πράττει κάτι τέτοιο μετά τη λήψη της υπογραφής του Václav Klaus για τη Συνθήκη της Λισαβόνας επιτρέποντας τη συνέχιση της ισχύος των διαταγμάτων Beneš, αποδεχόμενη με τον τρόπο αυτόν ότι, κατά συνέπεια, ορισμένοι άνθρωποι θεωρούνται συλλογικά υπεύθυνοι;
<P>
Κατά την τελευταία συνεδρίαση, συζητήσαμε τη Σύνοδο Κορυφής "ΠΑ-ΕΕ. Ο γενικός άξονας της συζήτησης ήταν ο εξής: τι πρέπει να κάνουμε για να γίνουμε αποδεκτοί ως καλός εταίρος των "νωμένων Πολιτειών; Ωστόσο, η διάθεση που διακρίνω εγώ σήμερα είναι η εξής: ποιους όρους θα επιβάλουμε στη Ρωσία ώστε να μπορούμε να την αποδεχτούμε ως αξιόπιστο εταίρο; Πιστεύω ότι πρέπει να εδραιώσουμε πολύ πιο ισορροπημένη συνεργασία και με τους δύο αυτούς εταίρους, εάν αυτό πιστεύουμε ότι είναι οι δύο χώρες.
<SPEAKER ID="124" NAME="Paweł Zalewski" AFFILIATION="PPE">
(PL) Κυρία Πρόεδρε, η επικείμενη Διάσκεψη Κορυφής ΕΕ-Ρωσίας θα επιβεβαιώσει τη σημασία που αποδίδει η Ευρωπαϊκή Ένωση στις σχέσεις της με τη Ρωσία. Στο πλαίσιο αυτό, θα ήθελα να επιστήσω την προσοχή σε δύο ερωτήματα που είναι θεμελιώδη όσον αφορά τα συμφέροντα της Ρωσίας και της Ευρωπαϊκής Ένωσης. Τα συγκεκριμένα ερωτήματα επηρεάζουν τις σχέσεις αυτές και, ουσιαστικά, τις ορίζουν.
<P>
Αναφέρομαι στα προβλήματα της συνεργασίας στους τομείς της ενέργειας και της ασφάλειας. Προκειμένου να επιτύχουν η Ευρωπαϊκή Ένωση και η Ρωσία θετικά αποτελέσματα μαζί, κάτι που αποτελεί σίγουρα στόχο μας, πρέπει να δηλώσουμε τη θέση μας με μεγάλη σαφήνεια. Οι ρώσοι εταίροι μας το πράττουν αυτό με αναμφισβήτητο τρόπο, χωρίς αμφισημίες, γιατί οι αμφισημίες προκαλούν παρανοήσεις. Είναι σημαντικό να διατυπώσει η Ευρωπαϊκή Ένωση την άποψή της ακριβώς με τον τρόπο αυτόν.
<P>
" συμφωνία που επιτεύχθηκε από τις μεγαλύτερες πολιτικές ομάδες στο Ευρωπαϊκό Κοινοβούλιο επί μιας κοινής και πραγματικά πολύ καλής πρότασης ψηφίσματος αποτελεί ένα βήμα που εκτιμώ ιδιαιτέρως. Ωστόσο, πιστεύω ότι θα ήταν ακόμη καλύτερο να συμπεριλάβουμε μια τρίτη τροπολογία τονίζοντας τη σημασία της συνεργασίας ΕΕ-Ρωσίας στον τομέα της ενέργειας, αλλά δείχνοντας ταυτόχρονα τη βάση επί της οποίας πρέπει να αναπτυχθεί αυτή η συνεργασία. Αυτό σημαίνει ότι, ιδίως σε καιρούς οικονομικής και χρηματοπιστωτικής κρίσης, η συνεργασία αυτή πρέπει να βασιστεί στη διατήρηση του οικονομικού κόστους στο ελάχιστο δυνατό επίπεδο, αλλά επίσης και ότι όλοι οι όροι που σχετίζονται με τον ενεργειακό εφοδιασμό πρέπει να δηλωθούν.
<P>
Το τελευταίο ζήτημα αφορά την ασφάλεια. Θα ήθελα να πω δυο λόγια σχετικά με την πρόταση της πολιτικής ομάδας μου, της Ομάδας του Ευρωπαϊκού Λαϊκού Κόμματος (Χριστιανοδημοκράτες), για τη διεξαγωγή συζήτησης με αντικείμενο τις στρατιωτικές ασκήσεις Ρωσίας-Λευκορωσίας στο πλαίσιο των οποίων εικάζεται η ανάγκη απόκρουσης ενδεχόμενης επίθεσης από τη Δυτική Ευρώπη, από την επικράτεια χωρών μελών της Ευρωπαϊκής Ένωσης και του ΝΑΤΟ. Με μεγάλη μου λύπη πληροφορήθηκα ότι αυτό το ζήτημα δεν βρήκε θέση στη διάταξη των εργασιών και δεν θα αποτελέσει αντικείμενο συζήτησης.
<SPEAKER ID="125" NAME="Knut Fleckenstein" AFFILIATION="S&amp;D">
(DE) Κυρία Πρόεδρε, κυρίες και κύριοι, οι προηγούμενοι ομιλητές ήδη τόνισαν ξεκάθαρα πολλά σημεία και προβλήματα, όπως η κατάσταση των ανθρωπίνων δικαιωμάτων. Είναι σημαντικό να καταστήσουμε σαφή τα σημεία αυτά, καθώς μόνο τότε θα μπορέσουμε να διεξαγάγουμε ανοικτή και ειλικρινή συζήτηση. Εάν η Ρωσία συζητεί σοβαρά επί του παρόντος για μία ακόμη φορά τη θέσπιση της θανατικής ποινής σύμφωνα με το πρότυπο των "ΠΑ, δεν μπορούμε να μην εκφράσουμε την άποψή μας επ' αυτού.
<P>
Θα ήθελα να αναφερθώ εν συντομία σε δύο σημεία. Το πρώτο αφορά την προσχώρηση της Ρωσίας στον ΠΟΕ και το ειλικρινές αίτημά μου, στους παραλήπτες του οποίου συμπεριλαμβάνονται το Συμβούλιο και η Επιτροπή, είναι η παροχή όσο το δυνατόν μεγαλύτερης στήριξης επ' αυτού. Φυσικά, πρέπει και η Ρωσία να διαδραματίσει τον ρόλο που της αναλογεί, αλλά βασιζόμαστε αμφότεροι σε αυτό και θα ήταν καλό και για τις δύο πλευρές αν οι εξελίξεις εν προκειμένω κινούνταν προς θετική κατεύθυνση. Το γεγονός ότι η Ρωσία επιθυμεί να προσχωρήσει στον ΠΟΕ και όχι μόνο να συμμετάσχει σε τελωνειακή ένωση με τη Λευκορωσία και το Καζακστάν αποτελεί ένα βήμα προς τη σωστή κατεύθυνση.
<P>
Το δεύτερο σημείο που θέλω να επισημάνω αφορά ένα ειλικρινές αίτημα να μην παραβλέψουμε την ανάπτυξη της συνεργασίας μας στους τομείς της επιστήμης και της έρευνας, καθώς και στον τομέα της κοινωνίας των πολιτών. Χρειαζόμαστε μια νέα ώθηση για πολιτιστικές ανταλλαγές, καθώς και ανταλλαγές νέων ανθρώπων, όχι μόνο προς μία κατεύθυνση, όπως ανέφερε ο κ. Gahler, αλλά αμφίδρομα. Κάθε νέος άνθρωπος που συμμετέχει στις ανταλλαγές αυτές θα κατανοήσει περισσότερο τους άλλους και θα μεταφέρει το μήνυμα μιας πιο θετικής ανάπτυξης των μεταξύ μας σχέσεων. Ελπίζω να συζητήσουμε περισσότερο γι' αυτά τα κοινά συμφέροντά μας και να αποκτήσουν οι πτυχές αυτές μεγαλύτερη βαρύτητα.
<SPEAKER ID="126" NAME="Heidi Hautala" AFFILIATION="Verts/ALE">
(FI) Κυρία Πρόεδρε, θα ήθελα να αναφερθώ πολύ σύντομα σε τρία ζητήματα. " Ρωσία καλό θα ήταν να κατανοήσει ότι πρέπει να γίνει μια χώρα που υπόκειται στις αρχές του κράτους δικαίου. Είναι πολύ δύσκολο να αντιληφθούμε πώς η Ρωσία θα μπορούσε να αναπτυχθεί ως οικονομία ή ως κοινωνία προτού αποκτήσει ανεξάρτητο δικαστικό σώμα. Είναι αδύνατον να φανταστούμε ότι ξένες εταιρείες θα μπορούσαν να θεωρούν ασφαλείς τις επενδύσεις στην εν λόγω χώρα, όταν δεν λειτουργεί ανεξάρτητο δικαστικό σώμα εκεί.
<P>
Δεύτερον, θα ήθελα να τονίσω ότι είναι σημαντικό να πειστεί η Ρωσία να αναλάβει δεσμεύσεις βάσει διεθνών κανόνων. Στο Ευρωπαϊκό Συμβούλιο, αντιμετωπίζουμε το πρόβλημα ότι η Ρωσία δεν έχει επικυρώσει ακόμη το πρωτόκολλο αριθ. 14, το οποίο θα ενισχύσει την αποτελεσματικότητα του Ευρωπαϊκού Δικαστηρίου Ανθρωπίνων Δικαιωμάτων. Εμείς στην περιοχή της Βαλτικής Θάλασσας επιθυμούμε να προσχωρήσει η Ρωσία και στη Σύμβαση Espoo σχετικά με την εκτίμηση των περιβαλλοντικών επιπτώσεων διεθνών σχεδίων.
<P>
Τρίτον, τα ανθρώπινα δικαιώματα είναι σημαντικά αυτά καθεαυτά. Θεώρησα ιδιαίτερα ενθαρρυντική τη δήλωση της κ. Malmström ότι η πρόθεση τώρα είναι να τεθούν ζητήματα ανθρωπίνων δικαιωμάτων στη διάσκεψη κορυφής. Παρακαλείσθε να μεταφέρετε τα αποτελέσματα του διαλόγου για τα ανθρώπινα δικαιώματα και, επιπλέον, να το κάνετε αυτό πολύ ανοικτά.
<SPEAKER ID="127" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, η Διάσκεψη Κορυφής ΕΕ-Ρωσίας θα διεξαχθεί σε μία εβδομάδα. Επιθυμώ να μιλήσω γι' αυτό μια ημέρα που είναι πολύ σημαντική για τη χώρα μου, την ημέρα που η Πολωνία ανέκτησε την ανεξαρτησία της. " ανεξαρτησία όχι μόνο της Πολωνίας, αλλά και άλλων χωρών στην περιοχή, απειλούνταν ανέκαθεν από τον σοβιετικό, και κατόπιν τον ρωσικό ιμπεριαλισμό.
<P>
Σήμερα, θέλουμε επιτέλους να αισθανόμαστε ασφαλείς στις δομές μιας Ευρώπης ελεύθερων κρατών, και γι' αυτόν τον λόγο ακόμη περισσότερο δεν πρέπει να παραβλέψουμε τον τρόπο με τον οποίο προσπαθεί η Ρωσία να ξαναχτίσει την αυτοκρατορία της, καθώς και ότι ποτέ δεν συμβιβάστηκε με την απώλεια αυτής της αυτοκρατορίας. Αυτός είναι ο λόγος για τον οποίο η Ρωσία επιτέθηκε στη Γεωργία. Αυτός είναι ο λόγος για τον οποίο πραγματοποιεί αυτό που, από κάθε άποψη, είναι το Anschluss της Νότιας Οσετίας και της Αμπχαζίας, απειλεί την Ουκρανία, επεμβαίνει στην αντιπυραυλική ασπίδα στην Πολωνία και την Τσεχική Δημοκρατία και χρησιμοποιεί τους ενεργειακούς πόρους υπό τη μορφή εκβιασμού. Αυτός είναι ο λόγος για τον οποίο υπάρχει κάτι συμβολικό και δυσοίωνο στο γεγονός ότι ακριβώς πριν από τη Διάσκεψη Κορυφής ΕΕ-Ρωσίας η χώρα που ασκεί επί του παρόντος την Προεδρία της Ευρωπαϊκής Ένωσης και φιλοξενεί τη διάσκεψη κορυφής -η Σουηδία- ήρε το οικολογικό της βέτο για το σχέδιο Nord Stream. To Nord Stream δεν έχει καμία οικονομική σημασία, και ο μοναδικός σκοπός του είναι να ακυρώσει στην πράξη την αρχή της ενεργειακής αλληλεγγύης, η οποία υποτίθεται ότι είναι μία από τις βασικές αρχές και ιδανικά της Συνθήκης της Λισαβόνας.
<P>
Με τα λόγια μιας φράσης που είναι δημοφιλής στη χώρα μου, καλώ τις παλαιές χώρες της ΕΕ: μην ακολουθήσετε αυτόν τον δρόμο! Μην συνάπτετε συμφωνίες με τη Ρωσία οι οποίες στρέφονται πολιτικά κατά των νέων κρατών μελών, καθώς αυτό καταργεί την ιδέα μιας κοινής Ευρώπης.
<SPEAKER ID="128" NAME="Anna Rosbach" AFFILIATION="EFD">
(DA) Κυρία Πρόεδρε, στη Ρωσία υπάρχει ελευθερία του Τύπου μόνο κατ' όνομα, όχι στην πράξη. Οι δημοσιογράφοι που ασκούν κριτική εκφοβίζονται, διώκονται και δολοφονούνται. " Ρωσία κατέχει την 153η θέση με βάση τον δείκτη ελευθερίας του Τύπου παγκοσμίως - με άλλα λόγια, σήμερα η ελευθερία του Τύπου στη Ρωσία είναι χειρότερη απ' ό,τι στη Λευκορωσία, το Σουδάν και τη Ζιμπάμπουε. Πρέπει πραγματικά να επιβραβευτεί αυτό; Και όμως το θέμα δεν σταματά εκεί. Υπάρχει το ζήτημα του εφοδιασμού των ευρωπαίων πολιτών με φυσικό αέριο. Και πάλι φέτος, βλέπουμε τη Ρωσία να απειλεί να διακόψει τον εφοδιασμό με φυσικό αέριο και υπάρχουν ενδείξεις ότι θα πρέπει να προετοιμαζόμαστε για το ενδεχόμενο αυτό κάθε χειμώνα στο μέλλον. Ωστόσο, μπορεί πραγματικά να είναι σωστό να επιβραβεύσουμε τη Ρωσία γι' αυτό;
<P>
Θα ήθελα να προτείνω στο Συμβούλιο και την Επιτροπή ότι, αντί απλώς να μιλούν ευγενικά στους Ρώσους, ενδείκνυται ενδεχομένως να μιλήσουν έξω από τα δόντια και να πουν πολύ απλά ότι αυτό δεν είναι αποδεκτό. Σε ποιες ενέργειες σκοπεύετε πραγματικά να προβείτε σχετικά με τις αρνητικές εξελίξεις στις σχέσεις μεταξύ της Ρωσίας και της ΕΕ; Ή σκοπεύετε απλώς να αφήσετε τα πράγματα να συνεχιστούν ως έχουν; Επιθυμείτε πραγματικά να επιβραβεύσετε αυτήν την αρνητική εξέλιξη;
<SPEAKER ID="129" NAME="Nick Griffin" AFFILIATION="NI">
(EN) Κυρία Πρόεδρε, γίνονται εδώ ατελείωτες ρητορικές δηλώσεις σχετικά με τη φιλία και τη συνεργασία μεταξύ όλων των κρατών στη Γη εκτός από τη Ρωσία. " Κίνα διαπράττει γενοκτονία στο Θιβέτ. " Τουρκία αρνείται το ολοκαύτωμα των Αρμενίων. Οι "ΠΑ ισοπεδώνουν το Ιράκ, το οποίο τις καλοπιάνει. Αλλά σχετικά με τη Ρωσία, υπάρχουν μόνο πομπώδεις και υποκριτικές επικρίσεις. Αυτή η φοβία σύγκρουσης με τη Ρωσία τροφοδοτεί με επαίσχυντο τρόπο την προσπάθεια για έναν νέο Ψυχρό Πόλεμο της πολεμοκάπηλης νεοσυντηρητικής ομάδας πίεσης της Αμερικής.
<P>
Φυσικά, υπάρχουν ορισμένες τοπικές διαφορές μεταξύ της Ρωσίας και των γειτόνων της, αλλά δεν μπορούμε να συμφωνήσουμε όλοι ότι η διάσκεψη κορυφής της επόμενης εβδομάδας θα πρέπει να χρησιμοποιηθεί ως προσπάθεια να χτιστούν γέφυρες και να αναπτυχθεί συνεργασία μεταξύ του ανατολικού και του δυτικού ημίσεος του πολιτισμού μας; Για ιστορικούς και πολιτιστικούς λόγους, αυτό είναι πολύ πιο πρακτικό και ασφαλές από το να επιχειρούμε να καλλιεργήσουμε πνεύμα ενότητας με την Τουρκία, τον αρχαιότερο και αιώνιο εχθρό της Ευρώπης.
<SPEAKER ID="130" NAME="Francisco José Millán Mon" AFFILIATION="PPE">
(ES) Κυρία Πρόεδρε, οι σχέσεις με τη Ρωσία είναι πολύ σημαντικές: πρόκειται για μόνιμο μέλος του Συμβουλίου Ασφαλείας και στρατιωτική δύναμη· η συνεργασία της είναι απαραίτητη για την αντιμετώπιση της πυρηνικής πρόκλησης του Ιράν, του ζητήματος της Μέσης Ανατολής, του αφοπλισμού, της αλλαγής του κλίματος κ.λπ.
<P>
Επιπλέον, η Ρωσία είναι μια γειτονική χώρα της Ευρώπης με την οποία πολλά κράτη μέλη της ΕΕ διατηρούν σημαντικές οικονομικές σχέσεις και έχουν υψηλό βαθμό ενεργειακής εξάρτησης. Είναι μια χώρα με την οποία διεξάγουμε δύο τακτικές ετήσιες διασκέψεις κορυφής (που σίγουρα παρέχουν μια καλή ευκαιρία για την αξιολόγηση της κατάστασης της σχέσης).
<P>
Τώρα διαπραγματευόμαστε μια νέα συμφωνία εταιρικής σχέσης, η οποία θα αυξήσει τη συνεργασία στους αποκαλούμενους τέσσερις "κοινούς χώρους". Κατά την άποψή μου, ο σημαντικότερος από τους χώρους αυτούς είναι ο χώρος της οικονομίας και της ενέργειας: χρειαζόμαστε διαφάνεια, σαφείς κανόνες, εγγυήσεις για επενδύσεις, και η Ρωσία πρέπει πρωτίστως να προσχωρήσει στον ΠΟΕ.
<P>
Ως εκ τούτου, η διάσκεψη κορυφής την επόμενη εβδομάδα θα είναι μια ευκαιρία να αποσαφηνιστούν οι προθέσεις της Ρωσίας όσον αφορά τον ΠΟΕ και να διασφαλιστεί ότι δεν λαμβάνει πρωτοβουλίες που είναι ασύμβατες με τον εν λόγω οργανισμό. Επιπλέον, η κρίση εφοδιασμού με φυσικό αέριο των τελευταίων ετών δεν πρέπει να επιτραπεί να επαναληφθεί, και η νέα συμφωνία πρέπει να περιλαμβάνει τις αρχές του Ευρωπαϊκού Ενεργειακού Χάρτη, ο οποίος, όπως αναφέρθηκε ήδη, είναι η συνθήκη από την οποία δυστυχώς αποχώρησε η Μόσχα.
<P>
Πρέπει να συνεχίσουμε να καταβάλλουμε προσπάθειες και στους άλλους τρεις χώρους. Έχω αναφέρει ήδη τη σημασία της Ρωσίας ως παγκόσμιου παράγοντα.
<P>
Κυρίες και κύριοι, μπορούμε να κάνουμε πολλά πράγματα μαζί με τη Ρωσία, αλλά, όπως επίσης αναφέρθηκε, υπάρχει μια πτυχή της σχέσης την οποία δεν πρέπει να ξεχνάμε, καθώς η Ρωσία είναι ευρωπαϊκή και γειτονική χώρα. Αυτή η πτυχή είναι η ανάγκη για σεβασμό των ανθρωπίνων δικαιωμάτων και των υποχρεώσεων που απορρέουν από τη συμμετοχή της χώρας στο Συμβούλιο της Ευρώπης εν προκειμένω.
<P>
Μία από τις πλέον καταφανείς αδυναμίες της εξωτερικής πολιτικής της ΕΕ είναι η απουσία κοινής πολιτικής όσον αφορά τη Ρωσία. Με τα μέσα της Συνθήκης της Λισαβόνας θα είναι ευκολότερο να δημιουργηθεί αυτή η κοινή πολιτική, αλλά είναι επίσης απαραίτητο, ως κράτη μέλη, να επιθυμούμε πραγματικά να δημιουργήσουμε μια ενιαία πολιτική αυτού του είδους και να μην συνεχίσουμε να δίνουμε προτεραιότητα σε διμερείς διαύλους με τη Μόσχα, οι οποίοι, κατά καιρούς, αποκλίνουν πολύ μεταξύ τους.
<SPEAKER ID="131" NAME="Kristian Vigenin" AFFILIATION="S&amp;D">
(BG) Κυρία Πρόεδρε, κυρία Ferrero-Waldner, κυρία Malmström, δεν μπορώ να ξεκινήσω την ομιλία μου χωρίς να αναφέρω ότι σήμερα επισημάναμε στο Κοινοβούλιο τα 20 έτη από την πτώση του Τείχους του Βερολίνου.
<P>
Φάνηκε κατά κάποιον τρόπο ότι δόθηκε ιδιαίτερη έμφαση σε όσα επιτύχαμε κατά τη διάρκεια όλων αυτών των ετών, το γεγονός ότι η Ευρώπη ενώθηκε χάρη στις αλλαγές που συνέβησαν πριν από είκοσι έτη, και ότι κατά κάποιον τρόπο μία χώρα δεν είχε καμία συμμετοχή, η οποία, για να είμαστε ειλικρινείς, θα μπορούσε να σταματήσει τις αλλαγές αυτές εάν το επιθυμούσε, με άλλα λόγια, η Σοβιετική Ένωση.
<P>
Το αναφέρω αυτό γιατί, κατά την άποψή μου, οι αλλαγές αυτές έγιναν δυνατές ακριβώς επειδή η Δύση ξεκίνησε μια πολιτική συνεργασίας με τη Σοβιετική Ένωση. Χωρίς να παραλληλίζω τη Σοβιετική Ένωση με τη σημερινή Ρωσία, θα ήθελα να αναφέρω ότι αυτό που άκουσα από την κ. Ferrero-Waldner και την κ. Malmström είναι ευχάριστο, καθώς συνεχίζει αυτήν την πολιτική ρεαλιστικής συνεργασίας με τη Ρωσία, υπογραμμίζοντας ότι υπάρχουν ζητήματα όπου η Ευρωπαϊκή Ένωση δεν μπορεί να επιτύχει αποτελέσματα χωρίς τη συμμετοχή της Ρωσίας.
<P>
Θα ήθελα να τονίσω, φυσικά, ότι σίγουρα ανησυχούμε για την κατάσταση των ανθρωπίνων δικαιωμάτων και για άλλα ζητήματα, όπως το γεγονός ότι, σύμφωνα με την αξιολόγηση της Διεθνούς Αμνηστίας, η κατάσταση αλλάζει προς το χειρότερο: οι τοπικές εκλογές νοθεύτηκαν και υπάρχουν προβλήματα με τον τρόπο λειτουργίας των οργανώσεων πολιτών. Σε κάθε περίπτωση, πρέπει να είμαστε ενωμένοι όσον αφορά την προσέγγισή μας με τη Ρωσία.
<P>
Αυτό είναι το συμπέρασμα που πρέπει να συναγάγουμε από τα τελευταία έτη. Θα ήθελα να αναφέρω ότι ένα από τα ζητήματα που απουσιάζουν από το ψήφισμα που προτείνει το Κοινοβούλιο είναι η ανατολική εταιρική σχέση. Θα ήθελα να αφιερωθεί ιδιαίτερη προσοχή στο ζήτημα της ανατολικής εταιρικής σχέσης στην επικείμενη διάσκεψη κορυφής, καθώς αυτός είναι ο μόνος τρόπος με τον οποίο μπορούμε να διασφαλίσουμε την επιτυχία αυτής της νέας πολιτικής μας.
<SPEAKER ID="132" NAME="Paweł Robert Kowal" AFFILIATION="ECR">
(PL) Κυρία Πρόεδρε, η Ρωσία αξίζει να αντιμετωπιστεί με σοβαρότητα. Θεωρώ ότι αν οι εταίροι μας στο Κρεμλίνο άκουγαν την ομιλία της Επιτρόπου θα τους δημιουργούσε μεγάλη έκπληξη η αξιολόγησή της για τις σχέσεις ΕΕ-Ρωσίας.
<P>
" προσέγγισή μας στην επόμενη Διάσκεψη Κορυφής ΕΕ-Ρωσίας δεν διαθέτει το θάρρος και την ειλικρίνεια που απαιτείται για μια σοβαρή αντιμετώπιση των θεμελιωδών ερωτημάτων που τίθενται σήμερα μεταξύ της ΕΕ και της Ρωσίας. Εάν δεν υπάρχει ειλικρίνεια στο εσωτερικό της ΕΕ, εάν, λίγες μόλις ημέρες μετά την τελική επικύρωση της Συνθήκης της Λισαβόνας από την Τσεχική Δημοκρατία, οι λέξεις σχετικά με την ενεργειακή αλληλεγγύη δεν έχουν νόημα, και εάν λαμβάνονται περαιτέρω μέτρα για την κατασκευή του βόρειου αγωγού φυσικού αερίου· εάν, στο πλαίσιο των μεταξύ μας σχέσεων, δεν αντιμετωπίζεται σοβαρά ο Ενεργειακός Χάρτης ή το σχέδιο Sarkozy ή οι πρόσφατες στρατιωτικές ασκήσεις της Ρωσίας στα ανατολικά σύνορα της Πολωνίας, τότε δεν πρόκειται να επιτύχουμε τίποτα.
<P>
Θα ήθελα να ακούσω κάτι από την Επίτροπο, και παρακαλώ πείτε μας ειλικρινά: ποια στοιχεία των σχέσεων ΕΕ-Ρωσίας θεωρείτε ότι αποτελούν προσωπική σας επιτυχία; Πού έχουμε τη δυνατότητα να επιτύχουμε στον τομέα αυτόν; Χωρίς ειλικρίνεια, δεν πρόκειται να χτίσουμε τίποτα.
<SPEAKER ID="133" NAME="Andreas Mölzer" AFFILIATION="NI">
(DE) Κυρία Πρόεδρε, κυρία Επίτροπε, ο πόλεμος στη Γεωργία, η διαμάχη για το φυσικό αέριο και η αδυναμία της Ευρωπαϊκής Ένωσης να συμφωνήσει επί της υιοθέτησης μιας ευλόγως ενιαίας γραμμής όσον αφορά τη Ρωσία έχουν αφήσει το στίγμα τους.
<P>
Ταυτόχρονα, η Ρωσία είναι, χωρίς αμφιβολία, σημαντικός στρατηγικός εταίρος για την Ευρώπη, όχι μόνο όσον αφορά τον ενεργειακό εφοδιασμό. Σύντομα θα διαπιστώσουμε αν το νέο μνημόνιο για την πρόληψη των ενεργειακών κρίσεων και το ευρωπαϊκό σύστημα έγκαιρης προειδοποίησης αξίζουν τον κόπο - θα το διαπιστώσουμε τουλάχιστον όταν προκύψει η επόμενη διαμάχη για το αέριο. Είναι αλήθεια ότι η εξάρτησή μας από το ρωσικό φυσικό αέριο δεν μπορεί να εξαλειφθεί εύκολα, και ακόμη και το σχέδιο Nabucco θα διαφοροποιήσει ελάχιστα την κατάσταση αυτήν. Θα ήταν αφελές να πιστεύουμε ότι η Τεχεράνη δεν θα μπορεί να ασκεί πιέσεις στην Ευρώπη.
<P>
Πιστεύω ότι η Ευρωπαϊκή Ένωση πρέπει να ακολουθήσει μια συνετή και ρεαλιστική πολιτική απέναντι στη Ρωσία. Πρέπει να βρούμε την ισορροπία μεταξύ των ευρωπαϊκών και των ρωσικών συμφερόντων, καθώς και να δείξουμε σεβασμό προς τις ιστορικές ευαισθησίες της Ρωσίας όσον αφορά γεωπολιτικά ζητήματα. Διαφορετικά, μπορεί σύντομα να μην ανησυχούμε μόνο για μια διμερή εποχή των παγετώνων, αλλά και για το ενδεχόμενο να παγώνουν οι πολίτες στην Ευρώπη λόγω της διαμάχης για το αέριο.
<SPEAKER ID="134" NAME="Vytautas Landsbergis" AFFILIATION="PPE">
(LT) Στηρίζω τη θέση του κ. Zalewski, για να είμαι ακριβής την τροπολογία αριθ. 1, καθώς εφιστά την προσοχή σε δύο προβλήματα που είναι ζωτικής σημασίας για την Ευρωπαϊκή Ένωση. Πρώτον, δεν εγκρίνουμε τον τρόπο με τον οποίο η τρίτη χώρα αγνοεί και απορρίπτει υπεροπτικά την ΕΕ ως ισότιμο και σεβαστό εταίρο της σε ζητήματα εξωτερικής ενεργειακής ασφάλειας που είναι σημαντικά για την Ευρωπαϊκή Ένωση. Δεύτερον, δεν εγκρίνουμε την αντιευρωπαϊκή διαχωριστική γραμμή την οποία, φυσικά, εφαρμόζει η τρίτη χώρα στο σχέδιο κατασκευής του αγωγού φυσικού αερίου "Nord Stream". Πρέπει να αντιταχθούμε στην υποκινούμενη από ομάδες πίεσης και, κατά καιρούς, διεφθαρμένη διαίρεση της Ευρώπης, και δεν πρέπει να ανεχόμαστε την υπεροψία της Ρωσίας απέναντί μας, δηλαδή απέναντι στο Ευρωπαϊκό Κοινοβούλιο. Δεν μπορούμε να επιτρέψουμε στη Gazprom -τον βασικό μέτοχο του "Nord Stream" να αγνοεί παντελώς το ψήφισμα του Κοινοβουλίου σχετικά με τους κινδύνους που συνεπάγεται ο αγωγός φυσικού αερίου για το περιβάλλον.
<P>
Το πρόβλημα δεν είναι μόνο η τραγική οικολογική κατάσταση στη Βαλτική Θάλασσα, αλλά και η ηθική κατάσταση του θεσμικού μας οργάνου. Όταν ψηφίσαμε εδώ πέρυσι, ζητήσαμε να διεξαχθεί αξιολόγηση των επιπτώσεων στο περιβάλλον, μια ανεξάρτητη και όχι εκ των προτέρων αξιολόγηση, και να παρασχεθούν διασφαλίσεις στα κράτη των ακτών της Βαλτικής σε περίπτωση καταστροφής. " Gazprom δεν μπήκε καν στον κόπο να απαντήσει στην Ευρώπη. Είναι σαν να φτύνει κατά πρόσωπο το Κοινοβούλιο και δεν μπορούμε να απαντήσουμε "Σας ευχαριστώ, κύριε". Πρέπει να συμπεριφερθούμε με αξιοπρέπεια και τιμή, χωρίς να χειραγωγούμε ή να παρεμποδίζουμε τις ειδικές συζητήσεις που δρομολογούν επί του παρόντος βουλευτές του ΕΚ σχετικά με προβλήματα που αφορούν τη ζωή στη Βαλτική Θάλασσα. Εάν, τρομαγμένοι, συναινέσουμε στη δολοφονία της Βαλτικής Θάλασσας και σε νέα σύνορα Μόσχας-Βερολίνου στη θάλασσα με τα ρωσικά πολεμικά πλοία να προστατεύουν τον αγωγό, θα θάψουμε το ελεύθερο μέλλον μας. Πράγματι, ενώ κουβεντιάζουμε για την ενέργεια, πουλάμε το μέλλον μας.
<SPEAKER ID="135" NAME="Hannes Swoboda" AFFILIATION="S&amp;D">
(DE) Κυρία Πρόεδρε, πράγματι, πρέπει να λάβουμε σοβαρά υπόψη τη Ρωσία, όπως ανέφερε ο κ. Kowal, συγκεκριμένα, μετά την υπογραφή της Συνθήκης της Λισαβόνας, σε σχέση με την οποία παρουσιάζει ενδιαφέρον το ότι ο πρόεδρος που επί μακρόν αρνείτο να την υπογράψει, ο Václav Klaus, υιοθέτησε μια ιδιαίτερα μη επικριτική στάση έναντι της Ρωσίας. Το να λάβουμε σοβαρά υπόψη τη Ρωσία σημαίνει να αναπτύξουμε συνετή σχέση και ρεαλιστική οικονομική σχέση με τη Ρωσία, αλλά δεν σημαίνει ότι δεν θα πρέπει να κρίνουμε τις πολιτικές εξελίξεις στο εσωτερικό της Ρωσίας, ιδίως όσον αφορά ζητήματα ανθρωπίνων δικαιωμάτων.
<P>
Με μεγάλη μας λύπη ανακαλύψαμε τι συνέβη κατά τις τελευταίες εκλογές, ότι τα πράγματα σαφώς δεν είναι όπως θα έπρεπε να είναι. Είμαστε, φυσικά, ιδιαίτερα προβληματισμένοι όσον αφορά τις επιθέσεις σε υπερασπιστές των ανθρωπίνων δικαιωμάτων. Δεν θέλω να επιρρίψω την ευθύνη για τις επιθέσεις αυτές στη ρωσική κυβέρνηση. Αυτό που θέλω και αυτό που ζητούμε στο παρόν ψήφισμα, το οποίο είναι πολύ ισορροπημένο, είναι να λάβει σοβαρά υπόψη της η Ρωσία την προστασία αυτών των υπερασπιστών των ανθρωπίνων δικαιωμάτων. Κάτι τέτοιο δεν συμβαίνει, τουλάχιστον επαρκώς. Εν προκειμένω, πρέπει να επικεντρωθούμε περισσότερο στον πρόεδρο Medvedev απ' ό,τι στον πρωθυπουργό Putin. Μπορεί να μην είναι πολύ μεγάλες οι διαφορές, αλλά εάν κάποιος έχει υιοθετήσει μια αρκετά λογική, θετική στάση αυτός είναι σίγουρα ο πρόεδρος Medvedev, και πρέπει να τον ενισχύσουμε και να τον στηρίξουμε σε αυτό.
<P>
Όσον αφορά το ενεργειακό ζήτημα: και εδώ πρέπει να καλλιεργήσουμε μια πολύ ήρεμη, λογική σχέση. Δεν έχω τίποτα εναντίον του Nord Stream ή του South Stream, αλλά δεν θέλω να εξαρτιόμαστε από κανέναν, από καμία χώρα, για τον εφοδιασμό μας με φυσικό αέριο. Ως εκ τούτου, υποστηρίζω σθεναρά τον αγωγό αερίου Nabucco. " πολλαπλότητα, η διαφοροποίηση - αυτός είναι ο σημαντικός παράγοντας στη σύνδεση παροχής φυσικού αερίου, είτε προέρχεται από διαφορετικό αγωγό, όπως ο Nabucco, είτε από λιμένες υγροποιημένου φυσικού αερίου. Αυτό δεν ισχύει επειδή η εν λόγω χώρα είναι η Ρωσία, αλλά γιατί η Ευρώπη δεν πρέπει να εξαρτάται από κανέναν.
<P>
Εάν τώρα συμπεριλάβουμε και την Ουκρανία, θα ήθελα να δω τους ουκρανούς πολιτικούς να αποδέχονται όλες τις ευθύνες τους και να προβαίνουν στις επενδύσεις που έχουν συμφωνήσει με την Ευρώπη. Γνωρίζω ότι η Ρωσία συχνά εκμεταλλεύεται την κατάσταση, αλλά εάν η Ουκρανία εκπληρώσει τις υποσχέσεις της, τότε η Ρωσία δεν θα μπορεί να εκμεταλλευτεί την κατάσταση, γιατί οι εν λόγω επενδύσεις θα έχουν γίνει στην Ουκρανία.
<SPEAKER ID="136" NAME="Elena Băsescu" AFFILIATION="PPE">
(RO) Θα ήθελα να συγχαρώ τους συντάκτες του ψηφίσματος για την εναρμόνιση των απόψεων των διαφόρων πολιτικών ομάδων. " διάσκεψη κορυφής της Στοκχόλμης προσφέρει μια καλή ευκαιρία να αποδείξουμε στα κράτη μέλη μας ότι μπορούμε να είμαστε ενωμένοι. Παρότι μιλάμε 23 γλώσσες, μπορούμε να εκφραστούμε με μία φωνή όταν πρόκειται για την προάσπιση των οικονομικών, πολιτικών και ενεργειακών μας συμφερόντων.
<P>
" Ευρωπαϊκή Ένωση πρέπει να αφιερώσει ιδιαίτερη προσοχή στην ενεργειακή ασφάλεια, μέσω και της εξασφάλισης συνεχούς εφοδιασμού από τη Ρωσία και της ανάπτυξης εναλλακτικών σχεδίων, όπως το Nabucco και ο πανευρωπαϊκός πετρελαιαγωγός Κωνστάντζας-Τεργέστης.
<P>
Για εμάς τους Ρουμάνους, η ενεργειακή ασφάλεια σημαίνει ασφάλεια στην περιοχή της Μαύρης Θάλασσας. " ενεργειακή πολιτική της Ευρώπης μπορεί να επηρεαστεί από ανεπίλυτες συγκρούσεις στη συγκεκριμένη περιοχή.
<P>
Παράλληλα, πρέπει να αντικαταστήσουμε τη νοοτροπία που βασίζεται σε σφαίρες επιρροής με μια νοοτροπία που βασίζεται σε σφαίρες εμπιστοσύνης. " Ρωσία πρέπει να συνεργαστεί με την Ευρωπαϊκή Ένωση σε αυτήν την περιοχή μέγιστου ενδιαφέροντος. " πρόοδος συγκεκριμένων σχεδίων ζωτικού ενδιαφέροντος για την ανάπτυξη της Ευρωπαϊκής Ένωσης εξαρτάται και από την ενεργειακή ασφάλεια.
<SPEAKER ID="137" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, είναι μεγάλη ανάγκη να δημιουργήσουμε μια νέα εταιρική σχέση και συνεργασία μεταξύ της ΕΕ και της Ρωσίας. Ωστόσο, αυτό περιορίζεται επί του παρόντος από μια ιστορική συζήτηση μεταξύ αρκετών κρατών μελών της ΕΕ και της Ρωσίας. Οι σχέσεις μεταξύ της Ευρωπαϊκής Ένωσης και της Ρωσίας δεν μπορούν να γίνονται όμηροι αυτών των ιστορικών συζητήσεων.
<P>
Είμαστε αμοιβαία εξαρτώμενοι στον ενεργειακό τομέα, όπως ανέφερε και ο Hannes Swoboda. Στον ενεργειακό τομέα, θα ήταν σημαντική εξέλιξη να καταλήξουν η Ευρωπαϊκή Ένωση και η Ρωσία σε συμφωνία μετά την αποχώρηση της δεύτερης από τον Ενεργειακό Χάρτη. Θα ήταν επίσης σημαντικό να δημιουργηθεί μια ανοικτή ενεργειακή γραμμή, ώστε να μην υφίστανται τα κράτη μέλη της Κεντρικής Ευρώπης τις επιπτώσεις των διαφωνιών μεταξύ της Ρωσίας και της Ουκρανίας.
<P>
Τέλος, δικαιούμαστε απολύτως να καταδικάσουμε την παραβίαση του κράτους δικαίου και των ανθρωπίνων δικαιωμάτων στη Ρωσία. Ωστόσο, πρέπει επίσης να επιστήσουμε την προσοχή σε παραβιάσεις δικαιωμάτων όπως η άρνηση της χορήγησης ιθαγένειας σε 400 000 Ρώσους που ζουν στη Λετονία, υπογραμμίζοντας ότι η Ευρωπαϊκή Ένωση έχει ακόμη να διευθετήσει πολλές δικές της εσωτερικές υποθέσεις.
<SPEAKER ID="138" NAME="Ivo Vajgl" AFFILIATION="ALDE">
(SL) Στηρίζω την προσέγγιση που υιοθέτησε η κ. Malmström και η κ. Ferrero-Waldner. Με αυτήν την ατζέντα, πιστεύω ότι ο διάλογος μεταξύ της Ρωσίας και της Ευρωπαϊκής Ένωσης θα αποδειχθεί επωφελής και για τα δύο μέρη.
<P>
" σημερινή ημέρα είναι πανηγυρική για εμάς: τιμήσαμε την επέτειο της πτώσης του Τείχους του Βερολίνου. Ωστόσο, δεν θυμηθήκαμε ότι την ίδια εποχή άλλο ένα τείχος κατέρρευσε στη Ρωσία, και άρχισε η διαδικασία μετάβασης, η οποία βρίσκεται ακόμη σε εξέλιξη. Σήμερα, η Ρωσία είναι καλύτερη χώρα απ' ό,τι ήταν πριν από την πτώση του Τείχους του Βερολίνου και ορισμένες φορές πρέπει να το θυμόμαστε αυτό. Ορισμένες φορές πρέπει να δίνουμε στη Ρωσία, έναν σημαντικό εταίρο μας, τα εύσημα γι' αυτό και να μην επιτρέπουμε να παρασυρόμαστε αποκλειστικά και μόνο από τα αισθήματα που μας δημιουργεί η δική μας ιστορία.
<P>
Χρειαζόμαστε τη Ρωσία ως παγκόσμιο εταίρο στη διεθνή πολιτική και ως εταίρο στις σχέσεις μεταξύ της Ευρωπαϊκής Ένωσης και της Ρωσίας. Ωστόσο, αυτό δεν σημαίνει, όπως εισηγήθηκαν άλλοι βουλευτές, ότι θα εγκαταλείψουμε τις θεμελιώδεις αρχές μας. Δεν έχω χρόνο για συζητήσεις αυτού του είδους.
<SPEAKER ID="139" NAME="Marek Henryk Migalski" AFFILIATION="ECR">
(PL) Κυρία Πρόεδρε, θα ήθελα, αρχικά, να πω κάτι στην κ. Ferrero-Waldner. Μπορεί να μην ήσαστε παρούσα σήμερα το απόγευμα όταν μίλησε ο πρόεδρος Havel. Όπως η κ. Ojuland και ο κ. Schulz, θα ήθελα να αναφερθώ στη δήλωση του κ. Havel σχετικά με την υποχρέωση της Ευρωπαϊκής Ένωσης να διαδίδει τη δημοκρατία και τον σεβασμό των ανθρωπίνων δικαιωμάτων.
<P>
Και η κ. Malmström αναφέρθηκε σ' αυτό, και την ευχαριστώ γι' αυτό. Εσείς μιλήσατε σαν να προετοιμαζόταν η Ευρωπαϊκή Ένωση για μια διάσκεψη κορυφής με την Ελβετία. Μιλήσατε για το εμπόριο, τις επιχειρήσεις, τη δέσμη μέτρων για το κλίμα, και ξεχάσατε εντελώς σημαντικά ζητήματα, τα οποία ενδεχομένως να είναι τα πλέον σημαντικά για την Ευρωπαϊκή Ένωση. " ευχή μου προς εσάς, προς εμάς και, πρωτίστως, προς όλους τους πολίτες της Ρωσικής Ομοσπονδίας είναι να παρουσιάζει η ΕΕ συχνότερα τη θέση που περιγράφηκε σήμερα από την κ. Malmström παρά τη θέση που παρουσιάσατε εσείς.
<SPEAKER ID="140" NAME="Andrew Henry William Brons" AFFILIATION="NI">
(EN) Κυρία Πρόεδρε, προτού ασκήσουμε κριτική στη Ρωσία για παραβιάσεις των ανθρωπίνων δικαιωμάτων, θα πρέπει να ασχοληθούμε με παρόμοιες παραβιάσεις ακόμη και εντός της Ευρωπαϊκής Ένωσης: σε χώρες όπου τα μέλη των κομμάτων της αντιπολίτευσης δέχονται σωματικές επιθέσεις, όπως στην Ουγγαρία, ή δέχονται επιθέσεις από την πολιτοφυλακή του κυβερνώντος κόμματος, όπως συμβαίνει ακόμη και στο "νωμένο Βασίλειο, ή σε χώρες που φυλακίζουν ανθρώπους για ειρηνικές διαφωνίες ή απαγορεύουν τη λειτουργία πολιτικών κομμάτων, όπως το Βέλγιο.
<P>
Πρέπει να αναπτύξουμε σχέσεις με τη Ρωσία βάσει των συμφερόντων των κρατών μελών μας και όχι βάσει υποκριτικών ξεσπασμάτων.
<SPEAKER ID="141" NAME="Cecilia Malmström" LANGUAGE="SV">
Κυρία Πρόεδρε, σας ευχαριστώ για τη διεξαγωγή αυτής της πολύ εποικοδομητικής συζήτησης. Πιστεύω ότι οι περισσότεροι συμφωνούμε ότι η Ρωσία είναι ένας στρατηγικός εταίρος για την ΕΕ και ότι οι σχέσεις μας με την εν λόγω χώρα είναι σημαντικές. Πρέπει να αναπτύξουμε μια εταιρική σχέση βασισμένη στον σεβασμό του ενός προς τον άλλον, προς τις κοινές δεσμεύσεις μας, καθώς και προς τις αξίες που πρεσβεύει η Ευρωπαϊκή Ένωση αναφορικά με τα ανθρώπινα δικαιώματα, τη δημοκρατία και την αρχή του κράτους δικαίου.
<P>
Στο πλαίσιο αυτό, πρέπει να είμαστε πολύ σαφείς και πιστεύω ότι όσοι με επέκριναν, όπως για παράδειγμα η κ. Rosbach, πιθανώς να μην άκουσαν την εναρκτήρια ομιλία μου, καθώς δήλωσα ρητά ότι ανησυχούμε για τις εξελίξεις στον τομέα των ανθρωπίνων δικαιωμάτων στη Ρωσία. " Ρωσία είναι μια σημαντική γειτονική χώρα. Και εμείς, φυσικά, έχουμε πολλά ανεπίλυτα ζητήματα και ίσως κανένας από εμάς να μην πιστεύει ότι πρόκειται να επιλύσουμε όλα αυτά τα ζητήματα στη διάσκεψη κορυφής στη Στοκχόλμη. Ωστόσο, πρόκειται για μια πολύτιμη ευκαιρία για να συναντηθούμε και να συζητήσουμε.
<P>
Αντιμετωπίζουμε κοινά προβλήματα, και ίσως να μπορέσουμε να φτάσουμε λίγο πιο κοντά στη λύση τους. Υπάρχει το ζήτημα της Μέσης Ανατολής και του Αφγανιστάν, και επί του παρόντος, φυσικά, η Σύνοδος Κορυφής για το κλίμα στην Κοπεγχάγη είναι πολύ ουσιώδης. Στη συνέχεια, υπάρχει η χρηματοπιστωτική και οικονομική κρίση και οι κοινές δεσμεύσεις μας εν προκειμένω, καθώς και οι σχέσεις μας όσον αφορά την ενέργεια, την προσχώρηση στον ΠΟΕ και διάφορα ζητήματα σχετικά με την εξωτερική πολιτική και την πολιτική ασφάλειας. Πρέπει να συνεργαστούμε όσον αφορά την επίλυση των συγκρούσεων στον κοινό μας χώρο. Πρόκειται για τον προσδιορισμό ειδικών ζητημάτων όπου και οι δύο πλευρές θα επωφεληθούν από τη συνεργασία. Πρέπει να το πράξουμε αυτό με ορθό τρόπο και με σεβασμό, χωρίς να εγκαταλείψουμε τις αξίες μας.
<P>
Ελπίζω ότι η διάσκεψη κορυφής θα συμβάλει επίσης στην ενίσχυση της στρατηγικής εταιρικής μας σχέσης και θα ανοίξει τον δρόμο για μια εποικοδομητική συνεργασία μεταξύ μας. Αυτό θα είναι θετικό στοιχείο. Διάβασα το ψήφισμα το οποίο επικαλούνται πολλοί από εσάς και γνωρίζω ότι πρόκειται να ψηφίσετε αύριο. Πιστεύω ότι πρόκειται για ένα πολύ καλό ψήφισμα και πιστεύω επίσης ότι είναι εξαιρετικό το ότι έχει επιτευχθεί, συνολικά, υψηλός βαθμός συναίνεσης στην Επιτροπή, καθώς και στο Συμβούλιο και το Ευρωπαϊκό Κοινοβούλιο, επ' αυτών των θεμάτων.
<P>
Όπως τόσοι πολλοί αναφέρατε, πρέπει να εκφραζόμαστε με μία φωνή όταν μιλάμε με τη Ρωσία. Το να συμφωνούμε και να διεξαγάγουμε ξεκάθαρο και εποικοδομητικό διάλογο θα είναι καλό για τη Ρωσία, θα είναι καλό για την ΕΕ και θα είναι καλό για πολλά συναφή ζητήματα στον ευρωπαϊκό και τον διεθνή στίβο.
<SPEAKER ID="142" NAME="Benita Ferrero-Waldner" LANGUAGE="EN">
Κυρία Πρόεδρε, η Ρωσία είναι μεν στρατηγικός εταίρος, αλλά και γειτονική χώρα, και όσον αφορά τον ρόλο της ως γειτονική χώρα τα πράγματα είναι πιο περίπλοκα. Ωστόσο, ιδιαίτερα σε μια εποχή οικονομικής αβεβαιότητας, πιστεύω ότι είναι ακόμη πιο σημαντικό να διασφαλιστεί ότι η σχέση μεταξύ της Ευρώπης και της Ρωσίας λειτουργεί όσο το δυνατόν πιο αποτελεσματικά προκειμένου να παράσχει ασφάλεια, σταθερότητα και ευημερία στους πολίτες μας και στους πολίτες της Ρωσίας. Ως εκ τούτου, πρέπει να εντείνουμε τις προσπάθειές μας για την εξεύρεση κοινής βάσης επί ζητημάτων όπου διαφέρουν οι απόψεις μας -για παράδειγμα επί ζητημάτων ανθρωπίνων δικαιωμάτων ή επί ζητημάτων κοινής γειτονίας-, αλλά επίσης να κρατάμε ανοικτή την πόρτα για διάλογο και συζήτηση που σέβεται τις διαφορές μας, αλλά τηρεί τις κοινές δεσμεύσεις μας. Αυτός είναι, ας πούμε, ο γενικός άξονας.
<P>
Τώρα επιτρέψτε μου να αναφερθώ σε μερικά πολύ συγκεκριμένα πράγματα. " προσχώρηση της Ρωσίας στον ΠΟΕ είναι, και παραμένει, καίριος στόχος μας. Και ως εκ τούτου, είναι καιρός να επιλύσουμε αρκετά ζητήματα που εκκρεμούν σε αυτήν την εμπορική σχέση. Ορισμένα εξ αυτών, όπως τα τέλη υπερπτήσης της Υπερδνειστερίας, βρίσκονται στην ατζέντα μας εδώ και πολλά έτη. Αναφέρονται πάντα στις πολλές διασκέψεις κορυφής στις οποίες έχω παρευρεθεί. Άλλα, όπως το προτεινόμενο διάταγμα για περιορισμό της μεταφοράς εμπορευματοκιβωτίων οδικώς, είναι πιο πρόσφατα, και εγώ προσωπικά -και το σύνολο των υπηρεσιών της Επιτροπής- θέτουν αυτά τα ζητήματα κάθε φορά που συνομιλούμε με τη Ρωσία. Πράγματι, μόλις διεξήχθη μια συνεδρίαση του μόνιμου συμβουλίου εταιρικής σχέσης, αλλά φυσικά θα μπορούσαμε να το επαναλάβουμε.
<P>
Το δεύτερο σημείο που θα ήθελα να αναφέρω είναι η ενέργεια. " Ευρωπαϊκή Ένωση και η Ρωσία είναι, όπως προείπα, σημαντικοί εταίροι και στον τομέα της ενέργειας. " σχέση αυτή είναι σχέση αλληλεξάρτησης, κάτι που προσφέρει και στις δύο πλευρές ισχυρά κίνητρα να θέσουν τη συνεργασία τους στον τομέα της ενέργειας σε προβλέψιμη, καθώς και σε στέρεα βάση. " διασφάλιση απρόσκοπτου και συνεχούς ενεργειακού εφοδιασμού της Ευρωπαϊκής Ένωσης, αποτρέποντας και ξεπερνώντας με τον τρόπο αυτόν καταστάσεις έκτακτης ανάγκης, είναι επομένως ύψιστης σημασίας. Αυτό αποσκοπούμε να επιτύχουμε μέσω, για παράδειγμα, του μηχανισμού έγκαιρης προειδοποίησης, τον οποίο επεξεργαζόμαστε και είναι σημαντικό να συνεργαστούμε με το Υπουργείο Ενέργειας της Ρωσικής Ομοσπονδίας. Συζητήσαμε το ζήτημα αυτό και ελπίζω να μπορέσουμε να προχωρήσουμε.
<P>
Σχετικά με την Ουκρανία και, ειδικότερα, τη διαμετακόμιση φυσικού αερίου, εμείς στην Επιτροπή συνεργαζόμαστε με τις ουκρανικές αρχές, αλλά και με τα διεθνή χρηματοπιστωτικά ιδρύματα σχετικά με ένα πακέτο δανείων τα οποία θα καλύψουν τόσο τις δυσκολίες πληρωμής όσον αφορά την αποθήκευση του αερίου από τη Ρωσία όσο και τη μεταρρύθμιση και τον εκσυγχρονισμό του ουκρανικού τομέα φυσικού αερίου.
<P>
Επιτεύχθηκε συμφωνία στα τέλη του Ιουλίου, ανοίγοντας έτσι τον δρόμο για οικονομική βοήθεια από τα διεθνή χρηματοπιστωτικά ιδρύματα βάσει της εφαρμογής διαφόρων όρων. Ελπίζουμε ότι θα αποφέρει πραγματικά αποτελέσματα και επίσης πρέπει να διασφαλίσουμε ότι υπάρχει πολύ σαφής και διαφανής νομική βάση για την ενεργειακή μας σχέση. Σε αυτό αποσκοπούμε, ιδίως στη νέα μας συμφωνία.
<P>
Όσον αφορά τα ανθρώπινα δικαιώματα, αναφέρθηκα στα ανθρώπινα δικαιώματα. Συζητάμε για τα ανθρώπινα δικαιώματα κάθε φορά που παριστάμεθα στη διάσκεψη κορυφής. Θα ήθελα να πω δυο λόγια σχετικά με τη θανατική ποινή, γιατί πρόκειται, φυσικά, για κάτι που δεν είναι αποδεκτό σύμφωνα με τις αξίες της κοινότητάς μας. Ναι, το Συνταγματικό Δικαστήριο στη Ρωσία συζητά το ζήτημα αυτό επί του παρόντος, αλλά πληροφορηθήκαμε ότι υπάρχουν ενδείξεις ότι το δικαστήριο θα αποφανθεί ότι η Ρωσία δεσμεύεται από την υπογραφή του πρωτοκόλλου αριθ. 6 της Ευρωπαϊκής Σύμβασης για την Προστασία των Δικαιωμάτων του Ανθρώπου και, ως εκ τούτου, κατά πάσα πιθανότητα δεν θα εφαρμοστεί η θανατική ποινή. Ας ελπίσουμε αυτό να επαληθευτεί πράγματι.
<P>
Όπως ανέφερα πρωτύτερα, η ίδια η Ρωσία έχει αναλάβει, ως μέλος των "νωμένων Εθνών, του ΟΑΣΕ και του Συμβουλίου της Ευρώπης, πολύ σημαντικές δεσμεύσεις σχετικά με τα ανθρώπινα δικαιώματα. Αυτά τα ζητήματα έχουν συζητηθεί στο πλαίσιο των διαβουλεύσεων ΕΕ-Ρωσίας για τα ανθρώπινα δικαιώματα. Καθώς οι διαβουλεύσεις αυτές διεξήχθησαν στη Στοκχόλμη μόλις στις 5 Νοεμβρίου, δεν μπήκα σε λεπτομέρειες, αλλά όποιος είναι ενημερωμένος τα γνωρίζει αυτά.
<P>
Το τελευταίο σημείο που θέλω να επισημάνω είναι θετικό: η συνεργασία των νέων στους τομείς της επιστήμης και της τεχνολογίας. Ναι, όπως ανέφερε η κ. Fleckenstein, η προώθηση των ανταλλαγών και της συνεργασίας μεταξύ νέων ανθρώπων από την Ευρωπαϊκή Ένωση και τη Ρωσία είναι βασικό ζήτημα για εμάς, και θέτουμε τα προγράμματά μας στην υπηρεσία του σκοπού αυτού. Τα προγράμματα αυτά έχουν αποδειχθεί επωφελή εντός της ίδιας της Ευρωπαϊκής Ένωσης, όπως για παράδειγμα το TEMPUS και το Erasmus Mundus, και πρόκειται επίσης για μια οδό που πρέπει να συνεχίσουμε να εξερευνούμε.
<P>
Στο ίδιο πλαίσιο πάλι, δρομολογούμε τη διαπραγμάτευση της σύνδεσης της Ρωσίας στο πρόγραμμα πλαίσιο της Ευρωπαϊκής Κοινότητας για την έρευνα και την τεχνολογική ανάπτυξη. Πρόκειται επίσης για έναν τομέα με τεράστιες οικονομικές δυνατότητες.
<P>
Θεωρώ και πάλι ότι το φάσμα της σχέσης μας είναι τεράστιο. Είναι πολλά που πρέπει να συζητηθούν, και δεν συμφωνούμε πάντα με τη Ρωσία, αλλά μπορούμε πάντα να συζητάμε κάθε θέμα, και αυτό ακριβώς κάνουμε.
<SPEAKER ID="143" NAME="Πρόεδρος">
Έχω λάβει έξι προτάσεις ψηφισμάτων που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 12 Νοεμβρίου 2009.
<P>
Γραπτές δηλώσεις (άρθρο 149 του Κανονισμού)
<SPEAKER ID="144" NAME="Sebastian Valentin Bodu  " LANGUAGE="RO">
Στην αρχή του χειμώνα, η Ευρώπη απειλείται από μια κρίση φυσικού αερίου παρόμοια με αυτή που εκδηλώθηκε στις αρχές του έτους, όταν η εξάρτησή μας από το ρωσικό φυσικό αέριο ήταν εμφανής περισσότερο από ποτέ άλλοτε. Είναι πιθανό να επαναληφθεί και φέτος το σενάριο που εκτυλίχθηκε τον περασμένο χειμώνα, στο οποίο ο πρωθυπουργός Putin επέστησε πρόσφατα την προσοχή, και πάλι βάσει μιας παρανόησης με την Ουκρανία. Στο πλαίσιο αυτό, η εναλλακτική λύση στο ρωσικό φυσικό αέριο, δηλαδή το σχέδιο Nabucco, καθίσταται απόλυτη ανάγκη. Ο εφοδιασμός της Ευρώπης με φυσικό αέριο δεν μπορεί να εξαρτάται από τις συγκρούσεις μεταξύ της Ρωσίας και της Ουκρανίας. Καθίσταται επιτακτική ανάγκη όλοι οι οργανισμοί της ΕΕ να θέσουν το Nabucco ως προτεραιότητα, όπως ακριβώς αποφάσισε και το Ευρωπαϊκό Συμβούλιο τον Μάρτιο. " ΕΕ πρέπει να εκφράζεται με μία φωνή σχετικά με το σχέδιο Nabucco. Είναι προς το συμφέρον της Ρωσίας να έχει πρόσβαση στο φυσικό αέριο της Κασπίας, και ένα αποφασιστικό, ενωμένο ευρωπαϊκό μέτωπο θα φέρει τη Ρωσία στο ίδιο τραπέζι διαπραγματεύσεων. Δεν ασχολούμαστε με τον ανταγωνισμό μεταξύ των σχεδίων. Δεν μιλάμε για το Nord Stream έναντι του South Stream. Μιλάμε για το κοινό συμφέρον που υπάρχει όσον αφορά τη διασφάλιση εναλλακτικών πηγών φυσικού αερίου. Τέλος, τα ευρωπαϊκά θεσμικά όργανα πρέπει να απευθύνουν ηχηρή έκκληση στη Ρωσία και την Ουκρανία να μην αφήνουν τον εγωισμό που υπαγορεύουν γεωπολιτικά και εκλογικά συμφέροντα να επηρεάζει την ασφάλεια του πληθυσμού και των οικονομιών της ΕΕ.
<SPEAKER ID="145" NAME="András Gyürk" AFFILIATION="PPE">
γραπτώς. - (HU) " επαναδιαπραγμάτευση της συμφωνίας εταιρικής σχέσης και συνεργασίας ΕΕ-Ρωσίας παρέχει μια καλή ευκαιρία και στις δύο πλευρές να επανεξετάσουν τα ζητήματα που καθορίζουν πρωτίστως τις σχέσεις τους. Μετά τα γεγονότα των τελευταίων ετών, δεν είναι σύμπτωση το ότι η ατζέντα των διαπραγματεύσεων εκφράζει τον ολοένα και σημαντικότερο ρόλο των ανταλλαγών ενέργειας. Κρίνοντας από τα δημοσιεύματα του Τύπου, δεν μπορούμε επ' ουδενί να είμαστε σίγουροι ότι φέτος θα αποφύγουμε την κρίση φυσικού αερίου, μια κρίση που γίνεται πλέον τακτικό φαινόμενο. " κοινοτική οδηγία σχετικά με τον εφοδιασμό με φυσικό αέριο, η οποία δεν έχει εγκριθεί ακόμη, δεν θα έχει καμία απολύτως αξία δυστυχώς, εάν τα κράτη μέλη της ΕΕ για μία ακόμη φορά ξυπνήσουν αφού κλείσει η κάνουλα. Αυτός είναι ακριβώς ο λόγος για τον οποίο η ΕΕ πρέπει να προσπαθήσει να καταστήσει τις βασικές αρχές του Ενεργειακού Χάρτη, που δεν έχει επικυρωθεί ακόμη από τη Ρωσία, αναπόσπαστο μέρος της νέας συμφωνίας συνεργασίας. Επί του παρόντος, τόσο το ζήτημα της διαμετακόμισης ενέργειας όσο και το ζήτημα της προσβασιμότητας της αγοράς βρίθουν αντιφάσεων. Πράγματι, όσο η Ρωσία, εκμεταλλευόμενη την απουσία φραγμών στην αγορά, εξακολουθεί να συμμετέχει ως επενδυτής στα περισσότερα κράτη μέλη της ΕΕ, θα κλείνει συνεχώς τη δική της αγορά στις εταιρείες της Δύσης. Ο Ενεργειακός Χάρτης μπορεί να επιλύσει αυτήν την αντίφαση. " καταγραφή των αρχών της αγοράς μπορεί να παράσχει μια καλή βάση και κατά τη διάρκεια των διαπραγματεύσεων των μελλοντικών μακροχρόνιων συμβάσεων εφοδιασμού φυσικού αερίου. Εάν δεν αναπτυχθούν διαφανείς σχέσεις, θα εξακολουθεί να υπάρχει η πιθανότητα να στραφεί το ένα κράτος μέλος εναντίον του άλλου στο μέλλον, καθώς συνεχίζουν να πληρώνουν διαφορετικές τιμές για προμήθειες φυσικού αερίου.
<SPEAKER ID="146" NAME="Lena Kolarska-Bobińska  " LANGUAGE="EN">
Κυρία Πρόεδρε, στη Ρωσία σήμερα διαπιστώνουμε την παρενόχληση της κοινωνίας των πολιτών από τις αρχές. Οι οργανώσεις με αποκλειστικό ρόλο να συνεισφέρουν στην προστασία των βασικών πολιτικών ελευθεριών και ανθρωπίνων δικαιωμάτων διώκονται μέσω ειδοποιήσεων έξωσης, άρνησης χορήγησης διοικητικών αδειών και, σε ορισμένα μέρη στη Ρωσία, μέσω δολοφονιών των μελών τους.
<P>
Μόλις αυτήν την εβδομάδα διαβάσαμε δημοσιεύματα σύμφωνα με τα οποία το Κέντρο για τα Ανθρώπινα Δικαιώματα και η Ομάδα Ελσίνκι της Μόσχας, η παλαιότερη οργάνωση ανθρωπίνων δικαιωμάτων στη Ρωσία, πρόκειται να εκδιωχθούν από τις εγκαταστάσεις τους.
<P>
Καθώς εμείς, το Ευρωπαϊκό Κοινοβούλιο, πρόκειται να απονείμουμε το Βραβείο Ζαχάρωφ φέτος στο ίδρυμα "Memorial", συμπεριλαμβανομένης μίας εκ των ιδρυτών της Ομάδας Ελσίνκι της Μόσχας, της κ. Lyudmila Mikhailovna Alexeyeva, οφείλουμε να υπογραμμίσουμε ότι οι σχέσεις με το Κοινοβούλιο, την Ένωση, είναι κάτι περισσότερο από επιχειρηματικές και να διασφαλίσουμε ότι το φυσικό αέριο θα φτάνει σε όσο το δυνατόν χαμηλότερη τιμή. Είμαστε μια ένωση αξιών, συμπεριλαμβανομένων των αξιών των πολιτικών ελευθεριών, της δημοκρατίας, των ανθρωπίνων δικαιωμάτων και της ανθρώπινης αξιοπρέπειας. Την επόμενη εβδομάδα, οι ευρωπαίοι ηγέτες μας κατά τη διάρκεια της διάσκεψης κορυφής πρέπει να μιλήσουν για πολλά περισσότερα και όχι μόνο για τους αγωγούς και το ελεύθερο εμπόριο. Δεν είναι ακόμη καιρός να αφήσουμε να σβήσει το κερί της ρωσικής κοινωνίας των πολιτών. Σας ευχαριστώ.
<SPEAKER ID="147" NAME="Krzysztof Lisek  " LANGUAGE="PL">
Είναι πολύ σημαντικό να διατηρούμε καλές σχέσεις και καλή συνεργασία με τη Ρωσία. Παράλληλα, καταβάλλονται προσπάθειες για την ανάπτυξη της ανατολικής εταιρικής σχέσης, η οποία αποσκοπεί να ενεργοποιήσει τις σχέσεις της ΕΕ με τη Λευκορωσία, την Ουκρανία, τη Μολδαβία, τη Γεωργία, το Αζερμπαϊτζάν και την Αρμενία. Παρά τις πολλές δηλώσεις στις οποίες προέβησαν η Ευρωπαϊκή Ένωση και η Πολωνία για συνεργασία με τη Ρωσική Ομοσπονδία, μου προκαλεί ανησυχία το γεγονός ότι τον Σεπτέμβριο, χιλιάδες ρώσοι στρατιώτες πήραν μέρος σε στρατιωτικές ασκήσεις με την ονομασία "Δύση 2009" στη Λευκορωσία. Ο στόχος των ασκήσεων αυτών ήταν να κατασταλεί εικονική εξέγερση της πολωνικής εθνοτικής μειονότητας. " διεξαγωγή κοινών στρατιωτικών ασκήσεων Ρωσίας-Λευκορωσίας με την υπόθεση ότι ο επιτιθέμενος είναι ένα κράτος μέλος της Ευρωπαϊκής Ένωσης είναι εξαιρετικά ανησυχητική. Επιπλέον, με εκπλήσσει το ότι δεν υπήρξε καμία αντίδραση στις ασκήσεις αυτές από την Ευρωπαϊκή Επιτροπή ή από τον Ύπατο Εκπρόσωπο της ΕΕ για την κοινή εξωτερική πολιτική και πολιτική ασφάλειας. Ελπίζω να τεθεί το συγκεκριμένο ζήτημα κατά την επικείμενη Διάσκεψη Κορυφής Ευρωπαϊκής Ένωσης-Ρωσίας, η οποία θα διεξαχθεί στη Στοκχόλμη στις 18 Νοεμβρίου.

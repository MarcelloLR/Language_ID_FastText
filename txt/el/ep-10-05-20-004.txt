<CHAPTER ID="004">
Η αναγκαιότητα μιας στρατηγικής της ΕΕ για τον Νότιο Καύκασο (συζήτηση)
<SPEAKER ID="053" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Kirilov, εξ ονόματος της Επιτροπής Εξωτερικών Υποθέσεων, σχετικά με την αναγκαιότητα μιας στρατηγικής της ΕΕ για τον Νότιο Καύκασο (2009/2216 (INI)).
<SPEAKER ID="054" NAME="Evgeni Kirilov" LANGUAGE="EN">
Κύριε Πρόεδρε, αρχικά, θα ήθελα να ευχαριστήσω τους σκιώδεις εισηγητές και όλους τους συναδέλφους που συνεισέφεραν στην εκπόνηση αυτής της σημαντικής έκθεσης, η οποία περιγράφει την ανάγκη για μια στρατηγική της ΕΕ για την περιοχή του Νότιου Καυκάσου. Ο Νότιος Καύκασος δεν είναι μόνο μια περιοχή που γειτνιάζει άμεσα με την Ένωση -η Ρουμανία και η Βουλγαρία έχουν κοινά θαλάσσια σύνορα με την εν λόγω περιοχή-, αλλά και μια περιοχή μεγάλης στρατηγικής σημασίας για την Ένωση όσον αφορά πολιτικές και οικονομικές πτυχές και πτυχές ασφάλειας.
<P>
Συνεπώς, ο βασικός στόχος της Ευρωπαϊκής Ένωσης πρέπει να είναι να συμμετάσχει ενεργά στη σταθεροποίηση της περιοχής και να ενθαρρύνει την ανάπτυξη της Αρμενίας, του Αζερμπαϊτζάν και της Γεωργίας προς τη σταθερότητα και τη δημοκρατία· να εγκαθιδρύσει σχέσεις καλής γειτονίας και να συμβάλει στην ενσωμάτωση στις πολιτικές της ΕΕ. Το Ευρωπαϊκό Κοινοβούλιο στηρίζει σθεναρά όλες τις πρωτοβουλίες που αυξάνουν την παρουσία της ΕΕ στην περιοχή και, συγκεκριμένα, την πιο πρόσφατη από αυτές τις πρωτοβουλίες, την Ανατολική Εταιρική Σχέση. Προσφέρει ένα πολύτιμο πλαίσιο για αυξημένη περιφερειακή συνεργασία, θέσπιση ταξιδιών χωρίς θεώρηση στην Ένωση και σύναψη ολοκληρωμένων συμφωνιών ελεύθερων συναλλαγών. Πρόκειται για μια αμφίδρομη διαδικασία που απαιτεί προσπάθειες και αφοσίωση και από τις δύο πλευρές· αποτελεί ζωτικό συμφέρον των τριών χωρών να συνεχίσουν τις προσπάθειές τους προς τον περαιτέρω εκδημοκρατισμό.
<P>
" χρηστή διακυβέρνηση, ο πολιτικός πλουραλισμός, το κράτος δικαίου και ο σεβασμός των ανθρωπίνων δικαιωμάτων είναι υψίστης σημασίας για τον καθορισμό των μελλοντικών σχέσεων των χωρών αυτών με την Ένωση. Συνεπώς, η Ευρωπαϊκή Ένωση πρέπει να συνεχίσει να παρέχει οικονομική και τεχνική βοήθεια προς αυτές προκειμένου να προωθηθούν οι εν λόγω αρχές στο πλαίσιο της πολιτικής αιρεσιμότητας. " στρατηγική γεωπολιτική θέση της περιοχής, η αυξανόμενη σημασία της ως ενεργειακού, μεταφορικού και επικοινωνιακού διαδρόμου που συνδέει την περιοχή της Κασπίας και της Κεντρικής Ασίας με την Ευρώπη και η αυξανόμενη ανησυχία της ΕΕ για την ενεργειακή ασφάλεια απαιτούν πιο ενεργή συμμετοχή στα ενεργειακά σχέδια στην περιοχή, συμπεριλαμβανομένης της ολοκλήρωσης του σχεδίου του αγωγού Nabucco.
<P>
Ωστόσο, αυτές οι φιλόδοξες πολιτικές της ΕΕ είναι εξαιρετικά δύσκολο να επιτευχθούν όταν υπάρχει ένα μεγάλο σύννεφο πάνω από την περιοχή: οι ανεπίλυτες συγκρούσεις στη Γεωργία και το Ναγκόρνο Καραμπάχ, που αποτελούν επίσης σοβαρό εμπόδιο στον εκδημοκρατισμό, την πολιτική σταθερότητα και την κοινωνική και οικονομική ανάπτυξη. Δυστυχώς, χρειάστηκε ο πόλεμος του 2008 στη Γεωργία για να συνειδητοποιήσει η Ένωση ότι πρέπει να διαδραματίσει πιο ενεργό ρόλο στην περιοχή όσον αφορά την πρόληψη και τη διαχείριση των συγκρούσεων. " αδιέξοδη κατάσταση λόγω αυτών των συγκρούσεων και η θέση σε ισχύ της Συνθήκης της Λισαβόνας δικαιολογούν μια ολοένα και πιο προορατική πολιτική της ΕΕ. Αυτό ισχύει ιδιαιτέρως για τη σύγκρουση του Ναγκόρνο Καραμπάχ, όπου η Ένωση είναι πρακτικά απούσα. Στο παρόν στάδιο, το να εκφράζει η ΕΕ απλώς τη στήριξή της για τις εργασίες της Ομάδας του Μινσκ δεν είναι αρκετό εάν λαμβάνει σοβαρά τον νέο, πιο ενεργό ρόλο της στον τομέα της εξωτερικής πολιτικής.
<P>
" Ένωση είναι ο διεθνής μεσολαβητής ο οποίος είναι αποδεκτός και από τις δύο πλευρές και του οποίου η παρουσία δεν προκαλεί αντιπαραθέσεις. Είναι αναγκαίο να ηγηθεί η Ένωση των διεθνών προσπαθειών ανοικοδόμησης και αποκατάστασης σε αυτήν την περιοχή που πλήττεται από συγκρούσεις, δρομολογώντας σχέδια συμφιλίωσης, προγράμματα διαπροσωπικών σχέσεων και επαφών, και οργανώνοντας μια αποστολή στην περιοχή μόλις βρεθεί πολιτική λύση.
<P>
Οι συγκρούσεις στην περιοχή απαιτούν επίσης ειδικές προσπάθειες όσον αφορά την κατάσταση εκατοντάδων χιλιάδων εκτοπισμένων ατόμων, η οποία έχει σοβαρές ανθρωπιστικές συνέπειες. " Ευρωπαϊκή Ένωση διαθέτει τα μέσα και την εμπειρία να συνεισφέρει στη δημιουργία κλίματος μεγαλύτερης ανοχής στον Νότιο Καύκασο. Πρέπει επίσης να αντλήσει διδάγματα από τη δική της ιστορική εμπειρία και να δείξει στους λαούς της περιοχής ότι μπορούν να ζουν μαζί ειρηνικά και με ευημερία και ότι μπορούν να αποκαταστήσουν τις καλές σχέσεις και την εμπιστοσύνη που είχαν αναπτύξει ιστορικά. Αποτελεί βασικό καθήκον της Ένωσης να προσπαθήσει να πείσει τους ηγέτες και τους λαούς -την καρδιά και το μυαλό των ανθρώπων- της περιοχής να υποστηρίζουν τις ειρηνευτικές πρωτοβουλίες, και όχι τις απειλές ή τις εντάσεις. Επομένως, το μέλλον είναι ευοίωνο εάν προσπαθήσουμε γι' αυτό όλοι μαζί.
<SPEAKER ID="055" NAME="Štefan Füle" LANGUAGE="EN">
Κύριε Πρόεδρε, χαίρομαι που συμμετέχω σε αυτήν την ανταλλαγή απόψεων με το Ευρωπαϊκό Κοινοβούλιο σχετικά με τις σχέσεις της Ευρωπαϊκής Ένωσης με την Αρμενία, το Αζερμπαϊτζάν και τη Γεωργία, τις τρεις χώρες του Νότιου Καυκάσου. Είχα ήδη μια πολύ καλή συζήτηση για τον Νότιο Καύκασο με τα μέλη της Επιτροπής Εξωτερικών Υποθέσεων στις 28 Απριλίου, αμέσως μετά την επίσκεψή μου στην περιοχή.
<P>
Χαιρετίζω αυτήν την έκθεση ως μια πολύτιμη συνεισφορά προκειμένου να αποτυπωθεί το πώς η Ευρωπαϊκή Ένωση μπορεί να αναπτύξει μια ακόμη πιο ισχυρή και ευρεία σχέση με την Αρμενία, το Αζερμπαϊτζάν και τη Γεωργία. Επιτρέψτε μου να σας υπενθυμίσω ότι έχουμε ένα σταθερό πλαίσιο δέσμευσης, συγκεκριμένα την επαρκώς εδραιωμένη Ευρωπαϊκή Πολιτική Γειτονίας και την Ανατολική Εταιρική Σχέση, που δρομολογήθηκε πέρυσι. " πρώτη εξακολουθεί να αποτελεί μία από τις κύριες προτεραιότητες της Ευρωπαϊκής Ένωσης όσον αφορά τις εξωτερικές σχέσεις της. " επιτυχής υλοποίηση της δεύτερης, με την ενεργή συμμετοχή των χωρών εταίρων, θα ενισχύσει περαιτέρω τις σχέσεις μας επί τη βάσει κοινών αξιών.
<P>
Θα ήθελα να υπογραμμίσω δύο πολύ σημαντικά ορόσημα σε αυτήν την πορεία.
<P>
Την περασμένη εβδομάδα, η Επιτροπή δημοσίευσε την τρίτη ετήσια έκθεση προόδου της για τις χώρες του Νότιου Καυκάσου. Τα σχέδια δράσης της ΕΠΓ και η τακτική αξιολόγηση της εφαρμογής τους παραμένουν ένα μέσο καίριας σημασίας για την προώθηση των πολιτικών και οικονομικών μεταρρυθμίσεων σε αυτές τις χώρες, καθώς και για τη συνεργασία τους με την Ευρωπαϊκή Ένωση.
<P>
Αυτήν τη φορά επιλέξαμε μια πενταετή αξιολόγηση για τη δέσμη για την Ευρωπαϊκή Πολιτική Γειτονίας. Ο βασικός στόχος είναι ότι επιθυμούμε να χρησιμοποιήσουμε τα πορίσματα ως βάση για εκτενείς διαβουλεύσεις με τα κράτη μέλη, με εσάς εδώ στο Ευρωπαϊκό Κοινοβούλιο, και με τους εταίρους μας στη γειτονική περιοχή, ώστε να λάβουμε τα δικά σας -και τα δικά τους- σχόλια και παρατηρήσεις σχετικά με το εάν διαθέτουμε τα σωστά εργαλεία και μέσα, εάν η ποσότητα και η κατανομή των πόρων είναι κατάλληλη, και εάν η ταχύτητα και το πεδίο των προσπαθειών μας είναι ορθά και κινούνται προς τη σωστή κατεύθυνση.
<P>
Τα αποτελέσματα θα παρουσιαστούν στο πλαίσιο της δέσμης του επόμενου έτους, η οποία θα πρέπει να καταστήσει την πολιτική μας πιο συνεκτική και η οποία, χωρίς αμφιβολία, θα οδηγήσει σε μεγαλύτερο βαθμό ανάληψης ευθύνης από τους γείτονές μας. Θα αποτελέσει επίσης ιδανική ευκαιρία για να προβάλουμε πολύ δυναμικά τον στόχο της παροχής επαρκών πόρων έως τις επόμενες δημοσιονομικές προοπτικές.
<P>
Το δεύτερο ορόσημο είναι η έγκριση από το Συμβούλιο, και πάλι την προηγούμενη εβδομάδα, της έναρξης των διαπραγματεύσεων για τη σύναψη συμφωνιών σύνδεσης με την Αρμενία, το Αζερμπαϊτζάν και τη Γεωργία. " έγκριση αυτών των οδηγιών διαπραγμάτευσης αποτελεί σαφή ένδειξη της ισχυρής δέσμευσής μας για την περαιτέρω εμβάθυνση των σχέσεων μεταξύ της Ευρωπαϊκής Ένωσης και των χωρών του Νότιου Καυκάσου βάσει κοινών αξιών και αρχών, περιλαμβανομένης της δημοκρατίας, του κράτους δικαίου και του σεβασμού των ανθρωπίνων δικαιωμάτων.
<P>
" Επιτροπή προετοιμάζεται ήδη για αυτές τις διαπραγματεύσεις, οι οποίες αναμένεται να ξεκινήσουν εντός των επόμενων μηνών. Αυτοί οι δύο τομείς καταδεικνύουν σαφώς ότι η ΕΕ διαθέτει ήδη μια καλά τεκμηριωμένη και ολοκληρωμένη στρατηγική για τον Νότιο Καύκασο, τις δυνατότητες του οποίου επιδιώκουμε να αξιοποιήσουμε στο έπακρο, μια στρατηγική η οποία θα φέρει την περιοχή αυτήν πιο κοντά στην Ευρωπαϊκή Ένωση.
<P>
Υπό το πρίσμα της έκθεσης του κ. Kirilov, η οποία αποτελεί μια ιδιαίτερα πολύτιμη συνεισφορά που τυγχάνει υψηλής εκτίμησης, συνάγω το συμπέρασμα ότι οι απόψεις του Ευρωπαϊκού Κοινοβουλίου συγκλίνουν σε πολύ μεγάλο βαθμό με αυτές τις Επιτροπής σε πολλά σημεία. " σταθερότητα και η ασφάλεια του Νότιου Καυκάσου έχουν άμεσο αντίκτυπο στην Ευρώπη. Συνεπώς, η Ευρωπαϊκή Ένωση μοιράζεται την ευθύνη για στήριξη της ειρηνικής επίλυσης των συγκρούσεων και την οικοδόμηση εμπιστοσύνης. Ο Νότιος Καύκασος έχει σημασία για την Ευρωπαϊκή Ένωση, ιδιαίτερα λόγω των συνδέσεων ενέργειας και μεταφορών που διαθέτει. " βελτιωμένη διακυβέρνηση και ένα ισχυρότερο σύστημα κράτους δικαίου θα διευκολύνουν το εμπόριο και τις επενδύσεις, καθώς και την κινητικότητα των προσώπων. Οι νέες συμφωνίες σύνδεσης θα διευρύνουν τις εμπορικές διατάξεις των συμφωνιών εταιρικής σχέσης και συνεργασίας.
<P>
Πιστεύω ότι η Ευρωπαϊκή Ένωση βρίσκεται στον σωστό δρόμο για την ενίσχυση των σχέσεων με την Αρμενία, το Αζερμπαϊτζάν και τη Γεωργία. Ωστόσο, θα ήθελα να τονίσω ότι η ευθύνη για τη δημιουργία ενός εποικοδομητικού πλαισίου δέσμευσης αποτελεί κοινή προσπάθεια. " δέσμευση των εταίρων μας του Νότιου Καυκάσου για προσέγγιση με την Ευρώπη πρέπει να μεταφραστεί σε περαιτέρω πρόοδο προς τη δημοκρατία, την οικονομία της αγοράς και την πολιτική σταθερότητα στην περιοχή. Συνεπώς, καλώ την Αρμενία, το Αζερμπαϊτζάν και τη Γεωργία να εντείνουν τις προσπάθειές τους προς μια σύγχρονη, χωρίς αποκλεισμούς, πλουραλιστική, δημοκρατική και ευημερούσα κοινωνία που θα ζει ειρηνικά με τις γειτονικές χώρες.
<SPEAKER ID="056" NAME="Metin Kazak" LANGUAGE="BG">
Κύριε Πρόεδρε, κυρίες και κύριοι, ως συντονιστής της Ομάδας της Συμμαχίας Φιλελευθέρων και Δημοκρατών για την Ευρώπη, είχα την ευκαιρία να παρουσιάσω τη γνωμοδότηση της Επιτροπής Διεθνούς Εμπορίου σχετικά με την ανάγκη για μια ευρωπαϊκή στρατηγική για τον Νότιο Καύκασο. Γνωρίζω ότι η συγκεκριμένη έκθεση είναι σύνθετη και ευαίσθητη σε πολλούς τομείς.
<P>
" στρατηγική είναι ζωτικής σημασίας για τη διασφάλιση μιας συνεπούς πολιτικής καλής γειτονίας. Επιβεβαιώνει τον ρόλο της Ευρωπαϊκής Ένωσης ως παγκόσμιου παράγοντα στην περιοχή όσον αφορά τη γενική εξωτερική πολιτική και πολιτική ασφάλειας. " συνεργασία με τον Νότιο Καύκασο στον τομέα της ενέργειας και για την ενίσχυση της δημοκρατίας και της χρηστής διακυβέρνησης πρέπει να συμπεριλαμβάνεται στις βασικές προτεραιότητες της ΕΕ.
<P>
Αυτό είναι σημαντικό και για την περιφερειακή συνεργασία, καθώς και λόγω της γεωπολιτικής κατάστασης της Αρμενίας, της Γεωργίας και του Αζερμπαϊτζάν, αφενός, και της Ρωσίας, του Ιράν και της Τουρκίας ως υποψήφιας χώρας προς ένταξη στην Ευρωπαϊκή Ένωση, αφετέρου. Οι εμπορικοί φραγμοί πρέπει να αρθούν, και οι εμπορικοί και οικονομικοί δεσμοί μεταξύ της ΕΕ και του Νότιου Καυκάσου πρέπει να ενισχυθούν. Αυτό θα ενισχύσει την πολιτική σταθερότητα και τον σεβασμό για τα ανθρώπινα δικαιώματα και θα δημιουργήσει βιώσιμη ανάπτυξη και ευημερία στην περιοχή.
<P>
Αυτός είναι άλλος ένας λόγος για τον οποίο η υπογραφή συμφωνίας σύνδεσης και οι ολοκληρωμένες συμφωνίες ελεύθερων συναλλαγών πρέπει να αποτελέσουν βασικό στόχο στην εξωτερική πολιτική μας για τον Νότιο Καύκασο. Αυτό θα συμβάλλει στην επίλυση των παγωμένων συγκρούσεων, θα επιτρέψει στο Αζερμπαϊτζάν να προσχωρήσει πολύ σύντομα στον Παγκόσμιο Οργανισμό Εμπορίου και θα βελτιώσει τις διοικητικές και θεσμικές δυνατότητες των χωρών αυτών. Στο πλαίσιο αυτό, ζητώ από την Επιτροπή να δεσμευτεί σε μεγαλύτερο βαθμό για την επίτευξη των στόχων αυτών.
<SPEAKER ID="057" NAME="Anna Ibrisagic" LANGUAGE="SV">
Κύριε Πρόεδρε, πρόκειται να ψηφίσουμε σήμερα επί μιας έκθεσης σχετικά με την ανάγκη για μια στρατηγική της ΕΕ για τον Νότιο Καύκασο. Πρόκειται για ένα πολύ σημαντικό ζήτημα. Δεδομένης της επικρατούσας πολιτικής κατάστασης στην περιοχή, είναι σημαντικό να αναλάβει η ΕΕ πιο ενεργό πολιτικό ρόλο.
<P>
Ως σκιώδης εισηγήτρια της Ομάδας του Ευρωπαϊκού Λαϊκού Κόμματος (Χριστιανοδημοκράτες), εργάστηκα πολύ σκληρά συγκεκριμένα για να υπογραμμιστεί ο ρόλος της ΕΕ στον Νότιο Καύκασο και να προσδιοριστεί ποια συγκεκριμένα μέτρα μπορούμε να λάβουμε εμείς στην Ευρωπαϊκή Ένωση προκειμένου να βοηθήσουμε τις πληγείσες χώρες και να τις φέρουμε πιο κοντά στην ΕΕ, την κάθε μία με τον δικό της ρυθμό βάσει των ιδιαίτερων συνθηκών της. " έκθεση προτείνει δύο σημαντικά μέτρα που πρέπει να λάβει άμεσα η ΕΕ προκειμένου να μπορέσει να υλοποιήσει τη στρατηγική - αύξηση του ρυθμού των διαπραγματεύσεων σχετικά με την απελευθέρωση των θεωρήσεων και δημιουργία μιας ζώνης ελεύθερων συναλλαγών μεταξύ της ΕΕ και του Νότιου Καυκάσου.
<P>
Όλες οι χώρες στην περιοχή -Γεωργία, Αρμενία και Αζερμπαϊτζάν- είναι πρώην σοβιετικά κράτη, και η Ρωσία συνεχίζει να ασκεί επιρροή στην περιοχή, σε πολύ μεγαλύτερο βαθμό από όσο αντιλαμβάνονται ορισμένοι. Ως εκ τούτου, για να είναι εφικτή η διατήρηση της ασφάλειας, της σταθερότητας και της ειρήνης στο μέλλον, η παρουσία της ΕΕ στην περιοχή πρέπει να είναι εντονότερη από τη σημερινή παρουσία της. Είναι πολύ σημαντικό να έχουν οι πολίτες αυτών των χωρών καλύτερες προοπτικές ένταξης στην ΕΕ και είναι καίριας σημασίας να κατανοήσει η ΕΕ τη σημασία της σταθερότητας στον Καύκασο.
<P>
Ανυπομονώ επίσης να λάβω σαφείς εκθέσεις σχετικά με τους μακροχρόνιους ανταγωνισμούς στην περιοχή και τον πανταχού παρόντα κίνδυνο να εξελιχθούν σε ένοπλες συγκρούσεις. Συνεπώς, είμαι πολύ ευχαριστημένη που το κείμενο επαναλαμβάνει σαφώς την άνευ όρων υποστήριξη προς την εδαφική ακεραιότητα και το απαραβίαστο των διεθνώς αναγνωρισμένων συνόρων της Γεωργίας και καταδικάζει απερίφραστα ως αντιβαίνουσα στο διεθνές δίκαιο την αναγνώριση της ανεξαρτησίας των αποσχισθεισών γεωργιανών περιοχών της Νότιας Οσετίας και της Αμπχαζίας από τη Ρωσική Ομοσπονδία.
<P>
" έκθεση επί της οποίας ψηφίζουμε σήμερα έλαβε ευρεία πολιτική στήριξη στην Επιτροπή Εξωτερικών Υποθέσεων, κάτι που ήταν πολύ ευχάριστο. Θα ήθελα να ζητήσω από όλους τη θετική ψήφο σας στις τροπολογίες που κατέθεσε η Ομάδα PPE από κοινού με την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και την Ομάδα των Πρασίνων/Ευρωπαϊκής Ελεύθερης Συμμαχίας.
<SPEAKER ID="058" NAME="Hannes Swoboda" LANGUAGE="DE">
Κύριε Πρόεδρε, αρχικά, θα ήθελα να ευχαριστήσω ιδιαιτέρως τον κ. Kirilov για την ολοκληρωμένη εργασία του, η οποία, όπως αναφέρθηκε ήδη, αποτελεί μια πολύτιμη συνεισφορά για τη διαμόρφωση της στρατηγικής μας στη συγκεκριμένη περιοχή.
<P>
Κατά την πρόσφατη επίσκεψή μου στην περιοχή, στην Τιφλίδα, κάποιος από μια άλλη χώρα της περιοχής ανέφερε ότι η περιφερειακή συνεργασία είναι μια έννοια που επιβλήθηκε στην περιοχή από την Ευρώπη. Αυτό καταδεικνύει τη στάση πολλών πολιτικών και προσώπων σε θέσεις ευθύνης στη συγκεκριμένη περιοχή. Στην πραγματικότητα, δεν επιθυμούμε καθόλου να συνεργαστούμε, αλλά εάν η Ευρώπη θέλει να συνεργαστούμε, τότε μάλλον δεν έχουμε άλλη επιλογή.
<P>
Πρέπει να καταστήσουμε απολύτως σαφές ότι στην Ευρώπη η περιφερειακή συνεργασία αποτέλεσε τη βάση για τον συνασπισμό μας και την ειρηνική ανάπτυξη, και το ίδιο πρέπει να συμβεί στην εν λόγω περιοχή. Πολλές από τις αρνητικές εξωτερικές επιρροές που ασκούνται στην περιοχή, συμπεριλαμβανομένης της πίεσης από τον πρώην μεγάλο αδελφό, τη Ρωσία, θα είχαν αναμφίβολα μικρότερο αντίκτυπο εάν οι χώρες της περιοχής μπορούσαν να συνεργαστούν.
<P>
" περιοχή δεν είναι σημαντική μόνο για την Ευρώπη, αλλά, φυσικά, και για τους γείτονές της. Αναφέρομαι συγκεκριμένα στην Τουρκία, η οποία είναι μια γειτονική χώρα με την οποία μπορούμε να συνεργαστούμε πολύ στενά στην εν λόγω περιοχή. Θα ήθελα να βρεθεί μια κοινή λύση στο εγγύς μέλλον για τα δύο προβλήματα για τα οποία η Τουρκία είναι ή ενδέχεται να είναι εν μέρει υπεύθυνη, δηλαδή για τα προβλήματα που σχετίζονται με τη γείτονα χώρα της, την Αρμενία, αφενός, και το Ναγκόρνο Καραμπάχ, αφετέρου.
<P>
Δεν υπάρχει τίποτα που να αποτρέπει τα στρατεύματα της Αρμενίας από το να αποχωρήσουν τουλάχιστον από τις επαρχίες του Αζερμπαϊτζάν που δεν αποτελούν τμήμα του Ναγκόρνο Καραμπάχ. Αυτό θα έθετε τα θεμέλια για τη βελτίωση των σχέσεων μεταξύ της Αρμενίας και της Τουρκίας.
<P>
Τα μέλη της Ομάδας αυτής, και ιδίως ο κ. Severin και εγώ ο ίδιος, έχουμε εκφράσει επανειλημμένα την ιδέα μιας ένωσης μεταξύ της ΕΕ και των χωρών της Μαύρης Θάλασσας, καθώς πιστεύουμε ότι η συνεργασία μεταξύ της περιοχής αυτής και της ΕΕ, αλλά και με τις γειτονικές χώρες της Τουρκίας και της Ρωσίας, είναι ιδιαίτερα σημαντική. Πιστεύω ότι το περιεχόμενο της έκθεσης αυτής θα μπορούσε να αποτελέσει την απαρχή μιας ένωσης αυτού του είδους. Προς το παρόν, αυτό παραμένει ένα όραμα, αλλά ευελπιστώ ότι σύντομα θα γίνει πραγματικότητα.
<SPEAKER ID="059" NAME="Norica Nicolai" LANGUAGE="RO">
Ως σκιώδης εισηγήτρια της Ομάδας της Συμμαχίας Φιλελευθέρων και Δημοκρατών για την Ευρώπη, πιστεύω ότι η συγκεκριμένη έκθεση αποτελεί ένα σημαντικό σημείο εκκίνησης για μια συνεκτική προσέγγιση στην περιοχή του Καυκάσου και ότι παρέχει μια κοινή βάση ποιότητας για τις εκθέσεις που θα εκπονήσουμε στο μέλλον. Για τον λόγο αυτόν, θα ήθελα να συγχαρώ τον κ. Kirilov και πιστεύω ότι οι προσπάθειες που κατέβαλαν όλες οι πολιτικές ομάδες είχαν ως αποτέλεσμα μια πλήρως συνεκτική προσέγγιση για τη συγκεκριμένη περιοχή.
<P>
Κατά την άποψή μου, το 2010 μπορεί να αποτελέσει μια ευκαιρία τόσο στην Ευρωπαϊκή Ένωση όσο και στις χώρες της εν λόγω περιοχής, καθώς η πιο ενεργή συμμετοχή της ευρωπαϊκής διπλωματίας στους τρεις σημαντικούς φακέλους που αφορούν συγκρούσεις -και αναφέρομαι στην Αμπχαζία και την Οσετία, το Ναγκόρνο Καραμπάχ και τη διαμάχη μεταξύ Τουρκίας και Αρμενίας- μπορεί να συμβάλει ώστε να σημειωθεί σημαντική πρόοδος.
<P>
Το συμπέρασμα της παρούσας έκθεσης, που δίνει έμφαση σε έναν καίριο παράγοντα για την ενεργειακή ασφάλειά μας, είναι ότι εμείς, η Ευρωπαϊκή Ένωση, πρέπει να συμμετάσχουμε περισσότερο προκειμένου να εξομαλύνουμε την κατάσταση στην περιοχή όσον αφορά την ασφάλεια. Πιστεύω ότι η προσέγγιση που πρέπει να υιοθετήσουμε είναι η διεύρυνση της εμπορικής εταιρικής σχέσης. Ωστόσο, αυτή πρέπει να συνοδεύεται, ταυτόχρονα, από σημαντικές προσπάθειες της Ευρωπαϊκής Ένωσης να φέρει τη δημοκρατία και τη σταθερότητα στην περιοχή, καθώς ο πειρασμός του ολοκληρωτισμού εξακολουθεί να ασκεί έντονη επιρροή στην περιοχή, και επίσης διαπιστώνεται γενική έλλειψη δημοκρατίας.
<P>
Πρέπει να καταρτίσουμε μείζονες, επαρκώς υποστηριζόμενες πολιτικές και σχέδια, ώστε οι παράγοντες που χαρακτηρίζουν τη συγκεκριμένη περιοχή, ιδίως η έλλειψη διακυβέρνησης, η εξάπλωση στάσεων σύγκρουσης και, τέλος, η διαφθορά να μπορέσουν να εξαλειφθούν. Ωστόσο, για να επιτευχθεί αυτό, απαιτείται δημοκρατική βούληση και από εμάς και από τις κυβερνήσεις στην περιοχή.
<P>
" έκθεση αναφέρει όλα αυτά τα σημεία για τα οποία μίλησα, και πολλά άλλα που είναι σημαντικά για την προσέγγιση της Ευρωπαϊκής Ένωσης. Αναφέρομαι στα ατομικά δικαιώματα και ελευθερίες. Πιστεύω ακόμη ότι είναι ζωτικής σημασίας να εξετάσουν η Ευρωπαϊκή Ένωση και τα κράτη μέλη της το ενδεχόμενο μιας στρατηγικής εταιρικής σχέσης.
<SPEAKER ID="060" NAME="Ulrike Lunacek" LANGUAGE="DE">
Κύριε Πρόεδρε, όπως οι προηγούμενοι ομιλητές, θα ήθελα και εγώ να ευχαριστήσω τον εισηγητή, τον κ. Kirilov, για την καλή εργασία του και την υψηλή ποιότητα της έκθεσης, η οποία είναι εξαιρετικά περιεκτική.
<P>
Θα ήθελα να αναφερθώ σε μερικά σημεία που δεν έχουν τονιστεί ακόμη, αλλά τα οποία θεωρώ ότι είναι πολύ σημαντικά. Πρόκειται, δυστυχώς, για το γεγονός ότι οι τρεις παγωμένες συγκρούσεις στην εν λόγω περιοχή συνιστούν ένα τεράστιο εμπόδιο όχι μόνο για την πλήρη ανάπτυξη της Ευρωπαϊκής Πολιτικής Γειτονίας, αλλά και για την ανάπτυξη των ίδιων των χωρών. Όταν υπάρχει ένας πραγματικός ή υποτιθέμενος εξωτερικός εχθρός, τα πράγματα είναι σχετικά απλά. Στη συγκεκριμένη περίπτωση, οι κυβερνήσεις και τα κράτη δίνουν συχνά ελάχιστη βαρύτητα στην καταπολέμηση της φτώχειας, στη λήψη μέτρων για τους πληθυσμούς τους και στην ανάληψη ευθυνών έναντι των πολιτών τους. Αυτό σημαίνει ότι η ανάγκη μετατόπισης από τα υψηλά επίπεδα στρατιωτικών δαπανών, τα οποία επικρίνονται στην παρούσα έκθεση και έχουν αυξηθεί τα τελευταία έτη, προς δαπάνες στις κοινωνικές υπηρεσίες, τον πολιτισμό και το περιβάλλον, κάτι που ωφελεί τον πληθυσμό, αποτελεί κεντρικό στοιχείο της παρούσας έκθεσης και χαίρομαι που συμπεριλήφθηκε.
<P>
Άλλη μια πτυχή που επισημάνθηκε, για παράδειγμα, στην έκθεση Tagliavini σχετικά με τη σύγκρουση μεταξύ της Γεωργίας και της Ρωσίας, είναι η ανάγκη αφοπλισμού σε ένα πνευματικό και γλωσσικό επίπεδο ώστε να καταπολεμηθούν οι εμπρηστικές δηλώσεις και η παραποίηση της ιστορίας. Όλα αυτά είναι απαραίτητα προκειμένου να σημειώσουμε πραγματική πρόοδο όσον αφορά την επίτευξη ειρήνης στη συγκεκριμένη περιοχή.
<P>
Άλλοι παράγοντες περιλαμβάνουν την ανάγκη για περισσότερη δημοκρατία, τη στήριξη της κοινωνίας των πολιτών, την προστασία των εθνοτικών, σεξουαλικών και θρησκευτικών μειονοτήτων και ζητήματα ανθρωπίνων δικαιωμάτων. Όλα αυτά εξακολουθούν να είναι σημαντικά. Ένα παράδειγμα από το Αζερμπαϊτζάν αφορά τους δύο νεαρούς μπλόγκερ που είχαν το θάρρος να ασκήσουν κριτική στην κυβέρνηση, με αποτέλεσμα να βρίσκονται στη φυλακή εδώ και έξι μήνες και να μην έχουν αποφυλακιστεί ακόμη. " ελευθερία των μέσων ενημέρωσης αποτελεί πρόβλημα σε όλες τις χώρες. Ευτυχώς, όλες αυτές οι πτυχές καλύπτονται στη συγκεκριμένη έκθεση, για την οποία η άποψή μου ταυτίζεται με αυτήν των προηγούμενων ομιλητών. " περιφερειακή διάσταση και η διασυνοριακή συνεργασία είναι σημαντικές. Συνεπώς, υποστηρίζουμε τις συνεχείς κοινές δραστηριότητες της Επιτροπής στον τομέα αυτόν.
<SPEAKER ID="061" NAME="Charles Tannock" LANGUAGE="EN">
Κύριε Πρόεδρε, όπως καθιστά σαφές η έκθεση Kirilov, οι χώρες του Νότιου Καυκάσου είναι σημαντικές από στρατηγική άποψη για την Ένωσή μας, τουλάχιστον όσον αφορά την ενεργειακή ασφάλεια, π.χ. την παραγωγή πετρελαίου και φυσικού αερίου στην Κασπία και τη διαμετακόμισή τους μέσω των χωρών της περιοχής. Δυστυχώς, ωστόσο, αυτή η περιοχή έχει παραλύσει από τις παγωμένες συγκρούσεις, με πιο πρόσφατη, φυσικά, την de facto κατοχή από τη Ρωσία της Αμπχαζίας και της Νότιας Οσετίας, οι οποίες θεωρούμε ότι αποτελούν γεωργιανά εδάφη. Δεν μπορούμε, στο πλαίσιο των σχέσεων ΕΕ-Ρωσίας, να προσποιούμαστε απλώς ότι αυτό δεν συνέβη.
<P>
Μέσω των μηχανισμών της Ανατολικής Εταιρικής Σχέσης της ΕΠΓ, πρέπει τώρα, φυσικά, να διπλασιάσουμε τις προσπάθειές μας ώστε να επιβραβεύσουμε τις αποφασιστικές προσπάθειες της Γεωργίας να εκπληρώσει τις ευρωατλαντικές προσδοκίες της, και η Ομάδα μου και εγώ στηρίζουμε πλήρως τη δημιουργία εντέλει μίας ζώνης ελεύθερων συναλλαγών, την ελευθέρωση του καθεστώτος των θεωρήσεων και τη σύναψη συμφωνιών σύνδεσης για όλες τις χώρες του Νότιου Καυκάσου. Καθότι είμαι θερμός φίλος της Αρμενίας, χαίρομαι που η τελική έκδοση της έκθεσης είναι πιο ισορροπημένη από τις αρχικές. Ωστόσο, εξακολουθούν να με προβληματίζουν τα στοιχεία της έκθεσης που φαίνεται να έρχονται σε αντίθεση με την επίσημη θέση της ΕΕ σχετικά με το ψήφισμα για το ζήτημα του Ναγκόρνο Καραμπάχ και τη θέση της Ομάδας του Μινσκ συγκεκριμένα.
<P>
" Αρμενία καταβάλλει πλέον γενναίες προσπάθειες για την επίλυση του επί μακρόν αδιεξόδου του Ναγκόρνο Καραμπάχ. Επεδίωξε επίσης να εξομαλύνει τις σχέσεις της με την Τουρκία, μια κίνηση που θα πρέπει να δράσει σταθεροποιητικά στον Νότιο Καύκασο. Θα ήταν ευτυχές εάν η ίδια η Τουρκία ανταποκρινόταν με παρόμοιο εποικοδομητικό τρόπο χωρίς να θέτει προϋποθέσεις. Το άνοιγμα αυτών των συνόρων θα συνεπαγόταν όχι μόνο την άρση του εμπορικού αποκλεισμού στην πολύπαθη Αρμενία, ο οποίος έχει διατηρηθεί για πολύ μεγάλο διάστημα, αλλά και την οικονομική ευημερία σε μια πολύ φτωχή και υπανάπτυκτη περιοχή της ανατολικής Τουρκίας. Επομένως, η Τουρκία έχει ιδιαίτερο ίδιο συμφέρον να προχωρήσει με αυτό το ζήτημα. Κατά τη γνώμη μου, δεν είναι λογικό να μπορεί η Τουρκία να δικαιολογεί το μόνιμο κλείσιμο αυτών των συνόρων με την Αρμενία λόγω της αποκαλούμενης αλληλεγγύης της προς την αποκαλούμενη αδελφή χώρα τουρκικής εθνοτικής προέλευσης, το Αζερμπαϊτζάν, αναφορικά με την ανεπίλυτη διαμάχη του Ναγκόρνο Καραμπάχ. Αυτό είναι τόσο λογικό όσο το να υποστηρίζεται ότι η Ελλάδα πρέπει να κλείσει τα σύνορά της με την Τουρκία στη Θράκη ως ένδειξη αλληλεγγύης προς τους Ελληνοκυπρίους για την τουρκική κατοχή της Κύπρου. Εμείς στην ΕΕ πιστεύουμε στα ανοικτά σύνορα και το ελεύθερο εμπόριο ως απαραίτητες προϋποθέσεις για την ειρήνη και τη σταθερότητα στην ήπειρό μας καθώς και στον Νότιο Καύκασο.
<SPEAKER ID="062" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, θα ήθελα και εγώ να συγχαρώ τον κ. Kirilov για την εξαιρετική εργασία του σε έναν τομέα γεμάτο δυσκολίες, αλλά και ευκαιρίες, όπως ο τομέας των σχέσεων μεταξύ των χωρών της ΕΕ και των χωρών του Νότιου Καυκάσου.
<P>
" Ευρώπη ξεκίνησε ένα ενδιαφέρον σχέδιο, αυτό της Ευρωπαϊκής Ανατολικής Σχέσης, το οποίο έλαβε τη στήριξη και προσέλκυσε το ενδιαφέρον της Αρμενίας, της Γεωργίας και του Αζερμπαϊτζάν. Ωστόσο, οι προκλήσεις που πρέπει να αντιμετωπιστούν είναι πολλές και αφορούν ενεργειακά, οικονομικά και πολιτικά ζητήματα, και ιδίως ζητήματα ασφάλειας, όπως στην περίπτωση της Γεωργίας, το ζήτημα του Ναγκόρνο Καραμπάχ και οι εντάσεις μεταξύ της Τουρκίας και της Αρμενίας.
<P>
" ανάπτυξη σχέσεων μεταξύ της Ευρωπαϊκής Ένωσης και αυτών των τριών χωρών θα είναι πολύ πιο αποτελεσματική εάν εδραιωθεί ένα κλίμα αμοιβαίας συνεργασίας μεταξύ της Αρμενίας, της Γεωργίας και του Αζερμπαϊτζάν, σύμφωνα με την αρχή της εδαφικής ακεραιότητας και με τα ψηφίσματα των "νωμένων Εθνών που συνιστούν τη βάση για τον τερματισμό των ανεπίλυτων συγκρούσεων στην περιοχή. Είναι σημαντικό να τονιστεί η πολιτική του απαραβίαστου των συνόρων ενός κράτους, την οποία η ΕΕ υποστήριζε ανέκαθεν: συνόρων που δεν μπορούν, σε καμία απολύτως περίπτωση, να τροποποιούνται μέσω στρατιωτικής δύναμης.
<SPEAKER ID="063" NAME="Dimitar Stoyanov" AFFILIATION="NI">
(BG) Κύριε Πρόεδρε, κυρίες και κύριοι, θα ήθελα να ξεκινήσω ενημερώνοντας σας ότι οι εισηγητές κ. Kirilov και κ. Kazak ανήκουν σε κόμματα τα οποία στην Εθνοσυνέλευση της Βουλγαρίας ψηφίζουν αυτομάτως κατά της αναγνώρισης της γενοκτονίας των Αρμενίων. Στο πλαίσιο αυτό, δεν προκαλεί έκπληξη το γεγονός ότι, όπως ανέφερε ο κ. Tannock πριν από εμένα, αυτή η έκθεση παρεκκλίνει από ορισμένες από τις θέσεις που έχουν προταθεί μέχρι στιγμής. Πολλές ευυπόληπτες οργανώσεις Αρμενίων επικοινώνησαν μαζί μου, ιδίως για το ζήτημα του Ναγκόρνο Καραμπάχ, και με ενημέρωσαν ότι η έκθεση δεν αναφέρει, για παράδειγμα, ότι δεν διεξήχθησαν διαβουλεύσεις με ηγετικές προσωπικότητες στην Ομάδα του Μινσκ. Επίσης, παρότι η έκθεση αναφέρει τα κριτήρια της Μαδρίτης, αποκλίνει από αυτά.
<P>
Γι' αυτόν τον λόγο, θα ήθελα να κάνω αυτήν την εποικοδομητική κριτική στον κ. Kirilov, γιατί πιστεύω ότι η μονομερής εκπροσώπηση δεν θα βελτιώσει την κατάσταση ούτε θα συμβάλει στην επίλυση των συγκρούσεων. Απαιτείται μια ευέλικτη προσέγγιση η οποία να εξετάζει τα πράγματα από όλες ανεξαιρέτως τις οπτικές γωνίες. Διαφορετικά, το μόνο που θα καταφέρουμε θα είναι να εντείνουμε τις συγκρούσεις αντί να τις επιλύσουμε.
<SPEAKER ID="064" NAME="Iuliu Winkler" AFFILIATION="PPE">
(EN) Κύριε Πρόεδρε, πιστεύω ότι ο εκδημοκρατισμός, η χρηστή διακυβέρνηση, το κράτος δικαίου και ο σεβασμός των ανθρωπίνων δικαιωμάτων αποτελούν τους ακρογωνιαίους λίθους στους οποίους πρέπει να βασιστούν οι μελλοντικές σχέσεις μας με την Αρμενία, το Αζερμπαϊτζάν και τη Γεωργία. " διασυνοριακή συνεργασία σε περιφερειακό επίπεδο στον Νότιο Καύκασο θα αυξήσει επίσης την ενδεχόμενη συνεργασία της εν λόγω περιοχής με την Ευρωπαϊκή Ένωση.
<P>
Υπάρχουν αρκετές πολύ σημαντικές διαστάσεις στην οικονομική συνεργασία μας, και μια εξ αυτών είναι η ενεργειακή συνεργασία και ασφάλεια, ιδίως στο πλαίσιο των πολύτιμων σχεδίων που υποστηρίζονται από την Ευρωπαϊκή Επιτροπή - όπως το σχέδιο του αγωγού Nabucco. Οι περιοχές της Κασπίας και της Μαύρης Θάλασσας είναι ζωτικής σημασίας για την ενεργειακή ασφάλεια της Ευρώπης και η στρατηγική της ΕΕ για τον Νότιο Καύκασο αναγνωρίζει ορθώς τα στοιχεία αυτά.
<P>
Θα ήθελα να υπογραμμίσω εν συντομία τρία πολύ συγκεκριμένα σημεία. Ένα από αυτά είναι η συμμετοχή των τοπικών αρχών στη διασυνοριακή συνεργασία, καθώς χρειαζόμαστε μια ισχυρή περιφερειακή συνεργασία στον Νότιο Καύκασο· το άλλο αφορά την προσχώρηση του Αζερμπαϊτζάν στον ΠΟΕ. Πιστεύω ότι η Επιτροπή θα παράσχει στο Αζερμπαϊτζάν την απαραίτητη τεχνική συνδρομή και κάθε είδους βοήθεια που χρειάζεται για να πραγματοποιήσει αυτήν την προσχώρηση.
<P>
Το τρίτο και τελευταίο σημείο είναι ο μηχανισμός τεχνικής βοήθειας που θα μπορούσαμε ενδεχομένως να παράσχουμε προκειμένου να ενισχυθεί το τραπεζικό και χρηματοπιστωτικό σύστημα στα κράτη του Νότιου Καυκάσου. Αυτό θα προσφέρει πολύ καλές προοπτικές στο επιχειρηματικό περιβάλλον και τους επενδυτές.
<SPEAKER ID="065" NAME="Adrian Severin" AFFILIATION="S&amp;D">
(EN) Κύριε Πρόεδρε, η έκθεση του κ. Kirilov αναφέρεται στην ανάγκη για μια στρατηγική της ΕΕ για τον Νότιο Καύκασο. Πράγματι, πιστεύω ότι μια στρατηγική είναι απαραίτητη, αλλά μια στρατηγική χρειάζεται στόχους και οι στόχοι προϋποθέτουν μια σαφή γεωπολιτική ταυτότητα. Ίσως να πρέπει να ασχοληθούμε περισσότερο με τη γεωπολιτική μας ταυτότητα ώστε να την προσδιορίσουμε καλύτερα. Ποιοι είναι οι στόχοι μας στον Νότιο Καύκασο; Με δύο λόγια, σταθερότητα, ανοικτό πνεύμα στην περιοχή και διαλειτουργικότητα, νομοθετική, δημοκρατική, πολιτική κ.ο.κ.
<P>
Πρέπει να αναγνωριστεί η ιδιαιτερότητα της περιοχής στο πλαίσιο της Ανατολικής Εταιρικής Σχέσης και να υιοθετηθεί μια προσέγγιση γι' αυτήν ακριβώς την ιδιαιτερότητα. Πρέπει να αναγνωριστεί η ιδιαιτερότητα κάθε χώρας της περιοχής και να αντιμετωπιστεί καταλλήλως. Πρέπει να αναγνωρίσουμε και να αξιολογήσουμε τον ρόλο της Τουρκίας στην περιοχή και να χρησιμοποιήσουμε τις διαπραγματεύσεις μας με την Τουρκία ως πλαίσιο για την ανάπτυξη μιας εταιρικής σχέσης ΕΕ-Τουρκίας για την αντιμετώπιση των τοπικών και περιφερειακών προκλήσεων. Όπως έχει ήδη αναφερθεί, η Τουρκία -και είμαι βέβαιος γι' αυτό- θα μπορούσε να διαδραματίσει πρωταγωνιστικό ρόλο από αυτήν την άποψη.
<P>
Πρέπει επίσης να αναγνωρίσουμε ότι η περιοχή είναι μέρος της κοινής γειτονίας μας με τη Ρωσία, και πρέπει να προσπαθήσουμε να βρούμε τρόπους προώθησης κοινών πολιτικών σε αυτήν την κοινή γειτονία. Τα ζητήματα της ασφάλειας σίγουρα, και ίσως ορισμένα ζητήματα σχετικά με την ενέργεια, θα μπορούσαν να αντιμετωπιστούν σε τριμερή βάση. Αυτό ίσως μας βοηθήσει να προωθήσουμε λύσεις για τις τοπικές, τις αποκαλούμενες παγωμένες συγκρούσεις. Εν προκειμένω, πρέπει να δεχτούμε ότι αυτές οι συγκρούσεις είναι απλώς μέρη ενός συνολικού, ευρύτερου και πιο σύνθετου προβλήματος με μεγαλύτερη, παγκόσμια σημασία. Συνεπώς, ίσως να πρέπει να εξεταστεί το ενδεχόμενο μιας δέσμης συμφωνιών. Παρομοίως, πιστεύω ότι πρέπει να απαλλαγούμε από ορισμένες αμφισημίες και να κατανοήσουμε ότι οι αρχές της αυτοδιάθεσης και της εδαφικής ακεραιότητας δεν μπορούν να εφαρμόζονται πάντα μαζί.
<P>
Τέλος, πιστεύω ότι πρέπει να εξετάσουμε το ενδεχόμενο να συγκληθεί διάσκεψη για την ασφάλεια και τη συνεργασία στον Νότιο Καύκασο με σκοπό την ανάπτυξη ενός συμφώνου σταθερότητας για τη συγκεκριμένη περιοχή.
<SPEAKER ID="066" NAME="Tomasz Piotr Poręba" AFFILIATION="ECR">
(PL) Ως μόνιμος εισηγητής του Ευρωπαϊκού Κοινοβουλίου για την Αρμενία, θα ήθελα να τονίσω την ανάγκη να καταρτίσει η Ευρωπαϊκή Ένωση μια σαφή και αποτελεσματική στρατηγική για τον Νότιο Καύκασο. Τρέφουμε υψηλές ελπίδες για την περιοχή αυτή όσο χτίζουμε μια ελεύθερη και δημοκρατική Ευρώπη. Για να το πράξουμε αυτό, πρέπει να στηρίζουμε με συνέπεια τις χώρες της εν λόγω περιοχής και να τις ενθαρρύνουμε να προβούν σε περαιτέρω μεταρρυθμίσεις ελεύθερης αγοράς.
<P>
Στο πλαίσιο αυτό, θεμελιώδους σημασίας είναι να ολοκληρωθεί, το συντομότερο δυνατό, η διαπραγματευτική διαδικασία για τη σύναψη μιας νέου τύπου συμφωνίας σύνδεσης μεταξύ των χωρών του Νότιου Καυκάσου και της Ευρωπαϊκής Ένωσης. Είμαι πεπεισμένος ότι αυτές οι συμφωνίες θα αποτελέσουν ένα κίνητρο ώστε να συνεχίσει η περιοχή τις προσπάθειες για τη θέσπιση δημοκρατικών προτύπων. Το παράδειγμα της Γεωργίας δείχνει ότι αυτές οι μεταρρυθμίσεις έχουν ήδη αποφέρει αποτελέσματα. Στη μελέτη της Παγκόσμιας Τράπεζας Doing Business 2010, που περιλαμβάνει μια κατάταξη κρατών φιλικών προς τις επιχειρήσεις, η Γεωργία βρίσκεται στην ενδέκατη θέση, κάτι που σημαίνει ότι σε τέσσερα έτη μετακινήθηκε 101 θέσεις. " οργάνωση Διεθνής Διαφάνεια ανέφερε ότι, λόγω της μείωσης της γραφειοκρατίας που επιτεύχθηκε κατά τη διάρκεια της θητείας του Προέδρου Saakashvili, ο Δείκτης Αντίληψης της Διαφθοράς για τη Γεωργία μειώθηκε στο μισό.
<P>
" Ευρωπαϊκή Ένωση πρέπει να εκτιμήσει το γεγονός ότι ο Πρόεδρος Saakashvili εφαρμόζει με συνέπεια μια πολιτική ελεύθερης αγοράς, και οι μεταρρυθμίσεις του αποτελούν ένα καλό παράδειγμα για τα υπόλοιπα κράτη του Καυκάσου.
<SPEAKER ID="067" NAME="Bernd Posselt" AFFILIATION="PPE">
(DE) Κύριε Πρόεδρε, στις 9 Μαΐου, ο Πρόεδρος Buzek και 20.000 άνθρωποι γιόρτασαν την 60ή επέτειο της δήλωσης του Robert Schuman εδώ στο Στρασβούργο. Στο πλαίσιο αυτό, θα ήθελα να πω ότι ο Νότιος Καύκασος είναι αντιμέτωπος με δύο εναλλακτικές. " μία είναι να γίνει κάτι σαν τα Βαλκάνια πριν από τον Α' Παγκόσμιο Πόλεμο, αλλά σε παγκόσμια κλίμακα, και η άλλη είναι να γίνει κάτι σαν την Ευρωπαϊκή Κοινότητα Άνθρακα και Χάλυβα μετά τον Β' Παγκόσμιο Πόλεμο. Στην έκθεση Kirilov, επιλέγουμε τη δεύτερη από τις δύο αυτές επιλογές.
<P>
Συμφωνώ με τον κ. Swoboda ότι, εάν τα τρία κράτη στον Νότιο Καύκασο συνεργάζονταν πιο στενά, ο αντίκτυπος των εξωτερικών επιρροών, όπως της Ρωσίας, θα μπορούσε να μειωθεί. Συνεπώς, είναι προς το συμφέρον και των τριών χωρών να συνασπιστούν. Στηρίζω την Αρμενία στις προσπάθειές της να επιτύχει την αναγνώριση της γενοκτονίας που διέπραξε η Οθωμανική Αυτοκρατορία. Ωστόσο, η Αρμενία θα ήταν πολύ πιο αξιόπιστη εάν εντέλει απομάκρυνε τα στρατεύματά της από το Αζερμπαϊτζάν. Χρειαζόμαστε επειγόντως μια ειρηνική λύση στο Ναγκόρνο Καραμπάχ και τις κατεχόμενες περιοχές του Αζερμπαϊτζάν. Εξίσου σημαντική είναι η ανάγκη για περισσότερη σταθερότητα στη Γεωργία, γιατί εάν η Γεωργία διασπαστεί, όπως επιθυμούν πολλοί στη Μόσχα, τότε ολόκληρη η περιοχή θα αποσταθεροποιηθεί.
<P>
Για τον λόγο αυτόν, τα βασικά ζητήματα είναι οι ειρηνευτικές διαπραγματεύσεις, μια λύση για τις εθνοτικές συγκρούσεις και, πάνω απ' όλα, η επιστροφή των εκτοπισθέντων στα σπίτια τους. Τον 21ο αιώνα, ο εκτοπισμός δεν πρέπει να συνεχίζει να χρησιμοποιείται ως πολιτικό μέσο. Οι άνθρωποι δεν πρέπει να προσπαθούν να διατηρούν τη διαδικασία του εκτοπισμού. Χρειαζόμαστε πολύ περισσότερη ευαισθησία και πολύ περισσότερη δράση στον τομέα αυτόν.
<SPEAKER ID="068" NAME="Justas Vincas Paleckis" AFFILIATION="S&amp;D">
(LT) Θα ήθελα να ευχαριστήσω τον συνάδελφό μου κ. Evgeni Kirilov για τη διεξοδική και πολύ σημαντική έκθεσή του. " Ευρωπαϊκή Ένωση καλεί την Αρμενία, το Αζερμπαϊτζάν και τη Γεωργία να πράξουν ό,τι είναι δυνατόν προκειμένου να διασφαλιστεί ότι θα γίνουν σταθερά, ειρηνικά και πραγματικά δημοκρατικά κράτη, όπου παρέχονται εγγυήσεις για τα ανθρώπινα δικαιώματα και τα δικαιώματα των μειονοτήτων και όπου υπάρχει πολιτισμένος ανταγωνισμός μεταξύ της κυβέρνησης και της αντιπολίτευσης.
<P>
Δεν είναι εύκολο να ομιλούμε για περιφερειακή συνεργασία όταν γνωρίζουμε πολύ καλά ότι και οι τρεις χώρες πλήττονται από παγωμένες ή εντελώς "φρέσκες" συγκρούσεις. Παρ' όλα αυτά, η ευρωπαϊκή εμπειρία (συγκεκριμένα, εάν θυμηθούμε την προέλευση της Ευρωπαϊκής Ένωσης μετά από αιματηρούς πολέμους) αποτελεί μια πειστική απόδειξη ότι η μόνη λύση είναι ο διάλογος, η διαπραγμάτευση, η επούλωση των πληγών και η δράση με γνώμονα το μέλλον και όχι το παρελθόν. Οι χώρες του Νότιου Καυκάσου θα αποκτήσουν σαφέστερη ευρωπαϊκή προοπτική εάν μπορέσουν να συνεργαστούν μεταξύ τους και στην ευρύτερη περιοχή. Σαφώς, αυτό εξαρτάται επίσης και από τη συμπεριφορά των γειτονικών χωρών.
<P>
" Ευρωπαϊκή Ένωση έχει τη δυνατότητα να διαδραματίσει πιο ενεργό πολιτικό ρόλο στον Νότιο Καύκασο προκειμένου να διασφαλίσει, πάνω απ' όλα, την υλοποίηση προγραμμάτων για τη μείωση της φτώχειας, την άμβλυνση της κοινωνικής απομόνωσης, την ισότητα των φύλων και τα δικαιώματα των γυναικών, καθώς και τις επενδύσεις στην εκπαίδευση και την υγειονομική περίθαλψη.
<P>
Είναι σημαντικό να επιταχυνθεί η ανάπτυξη άμεσων επαφών μεταξύ των πολιτών του Νότιου Καυκάσου και των πολιτών των κρατών μελών της Ευρωπαϊκής Ένωσης. Συγκεκριμένα, πρέπει να αυξήσουμε τον αριθμό των φοιτητών, των καθηγητών και των ερευνητών που συμμετέχουν σε προγράμματα κινητικότητας.
<P>
Πρόκειται για κοινό συμφέρον όλων μας.
<SPEAKER ID="069" NAME="Ryszard Czarnecki" AFFILIATION="ECR">
(PL) Αυτή η έκθεση αποτελεί ένα σημαντικό βήμα ώστε να ανοίξει το Ευρωπαϊκό Κοινοβούλιο τις πόρτες του σε έθνη που είναι προφανώς ευρωπαϊκά, όπως οι Γεωργιανοί και οι Αρμένιοι. Για να μιλήσουμε ειλικρινά, πρόκειται για ένα βήμα που αναμφίβολα καθυστέρησε. Είναι κρίμα που δεν συνέβη πριν από δύο έτη, όταν η Γεωργία δέχτηκε τη ρωσική στρατιωτική επέμβαση. Εντούτοις, συνιστά ένα βήμα προς τη σωστή κατεύθυνση. Ελπίζω ότι θα του δοθεί ειδικό πολιτικό περιεχόμενο και επίσης ότι η Κοινοβουλευτική Συνέλευση ΕΕ-Ανατολικών Γειτόνων θα διαδραματίσει σημαντικό ρόλο ως μέσο στήριξης των φιλοδοξιών αυτών των κρατών που είναι προφανές ότι διαθέτουν ευρωπαϊκή προοπτική.
<P>
Τέλος, θα ήθελα όσοι από εμάς μιλούν σήμερα για δημοκρατικό έλλειμμα στις χώρες της περιοχής αυτής, να μιλήσουν το ίδιο ξεκάθαρα για το δημοκρατικό έλλειμμα σε έναν γείτονα των χωρών αυτών, και αναφέρομαι στη Ρωσία, ώστε να αποφύγουμε τα δύο μέτρα και δύο σταθμά.
<SPEAKER ID="070" NAME="Krzysztof Lisek" AFFILIATION="PPE">
(PL) " Αρμενία, το Αζερμπαϊτζάν και η Γεωργία είναι αναμφίβολα ευρωπαϊκά κράτη, είναι αναμφίβολα ευρωπαϊκά έθνη. Τα κράτη αυτά είναι μέλη του Συμβουλίου της Ευρώπης και συμμετέχουν σε πολλές διεθνείς αποστολές σε συνεργασία με τις χώρες της Ευρωπαϊκής Ένωσης. " Ευρωπαϊκή Ένωση πρέπει να αναγνωρίσει το θεμελιώδες δικαίωμα όλων των κρατών στην αυτοδιάθεση και το δικαίωμα των εθνών να αποφασίζουν τα ίδια για το μέλλον τους. Δεν μπορούμε να δεχτούμε την παρωχημένη αρχή των περιφερειών και των σφαιρών επιρροής.
<P>
Θα ήθελα να αφιερώσω λίγα δευτερόλεπτα στο ζήτημα της εδαφικής ακεραιότητας της Γεωργίας. Είναι πολύ καλό το ότι η Ένωση δήλωσε τη στήριξή της επ' αυτού του ζητήματος. " Ένωση θεωρείται, όχι μόνο σε άλλες χώρες της υφηλίου, αλλά -το σημαντικότερο- και σε αυτές τις χώρες εγγυητής της ασφάλειας στην περιοχή. Πρέπει να το θυμόμαστε αυτό. Δυστυχώς, ορισμένα τμήματα των συμφωνιών κατάπαυσης του πυρός της 12ης Αυγούστου και της 8ης Σεπτεμβρίου 2008 δεν έχουν εφαρμοστεί. Κατανοώ ότι βρίσκονται σε εξέλιξη οι συνομιλίες στη Γενεύη, αλλά ίσως να πρέπει να επιστήσουμε την προσοχή σε αυτό το ζήτημα για άλλη μια φορά στο πλαίσιο των διμερών συνομιλιών μας με τη Ρωσική Ομοσπονδία.
<P>
Ένα δεύτερο ζήτημα είναι αυτό των θεωρήσεων. Συμφωνώ με την κ. Malmström, που ανέφερε ότι αυτός είναι ο τρόπος να φέρουμε σε επαφή τους ανθρώπους και να επιτρέψουμε στους πολίτες της Ευρώπης να ταξιδεύουν. Αυτό πρέπει, χωρίς αμφιβολία, να εφαρμοστεί και στη Γεωργία, την Αρμενία και το Αζερμπαϊτζάν.
<SPEAKER ID="071" NAME="George Sabin Cutaş" AFFILIATION="S&amp;D">
(RO) Έχοντας κατά νου τη σημασία της γεωπολιτικής κατάστασης που επικρατεί στην Αρμενία, τη Γεωργία και το Αζερμπαϊτζάν σε σχέση με την Ευρωπαϊκή Ένωση, την Τουρκία, ως υποψήφια προς ένταξη στην Ευρωπαϊκή Ένωση χώρα, τη Ρωσία και το Ιράν, είναι απαραίτητο να καταρτίσουμε μια στρατηγική της Ευρωπαϊκής Ένωσης για τον Νότιο Καύκασο, η οποία θα επικεντρώνεται στην προώθηση της οικονομικής ανάπτυξης και της πολιτικής σταθερότητας, καθώς και στον σεβασμό των ανθρωπίνων δικαιωμάτων.
<P>
Το εμπόριο είναι ένα από τα βασικά μέσα που διαθέτει η ΕΕ για την επίτευξη των στόχων αυτών. " σύναψη συμφωνιών ελεύθερων συναλλαγών με αυτά τα κράτη θα προωθήσει τις ξένες επενδύσεις, θα δημιουργήσει νέες θέσεις εργασίας και θα ενθαρρύνει την οικονομική ανάπτυξη στην περιοχή. " εγγύηση της ενεργειακής ασφάλειας αποτελεί κοινή μέριμνα για την Ευρωπαϊκή Ένωση και την περιοχή του Νότιου Καυκάσου.
<P>
" συνεργασία στον τομέα της ενέργειας πρέπει να ενισχυθεί, συγκεκριμένα ολοκληρώνοντας το σχέδιο Nabucco το συντομότερο δυνατόν και παρέχοντας τη στήριξη της ΕΕ για ενεργειακά σχέδια που προωθούν την ενεργειακή απόδοση και την ανάπτυξη εναλλακτικών πηγών ενέργειας στον Νότιο Καύκασο.
<SPEAKER ID="072" NAME="Paweł Robert Kowal" AFFILIATION="ECR">
(PL) " Γεωργία και η Αρμενία, και αυτό τονίζεται από τους συντάκτες της έκθεσης, εφαρμόζουν δυναμικά και επιτυχώς μια ευρωπαϊκή στρατηγική, μια στρατηγική πολιτικής γειτονίας. Πρέπει να ανταποκριθούμε σε αυτό και πρέπει, σε κάθε περίπτωση, να λάβουμε υπόψη τον ειδικό χαρακτήρα συγκεκριμένων χωρών στον Νότιο Καύκασο. Αυτή η στρατηγική, για κάθε μια από τις χώρες, πρέπει να περιλαμβάνει τομείς όπως οι μεταφορές, το φυσικό περιβάλλον, ο πολιτισμός και η κοινωνία.
<P>
Κύριε Πρόεδρε, σχετικά με τον Νότιο Καύκασο, αναφέρονται συχνά οι παγωμένες συγκρούσεις και τα εθνικά προβλήματα. Είναι πολύ καλό ότι τα συζητάμε. Ωστόσο, η σωστή αντίδραση της Ευρωπαϊκής Ένωσης στα προβλήματα του Νότιου Καυκάσου πρέπει να είναι η έμφαση στον εκσυγχρονισμό και στην αλλαγή αυτών των χωρών ώστε οι συγκρούσεις να μην διαδραματίζουν τόσο σημαντικό ρόλο.
<P>
Στο πλαίσιο της παρούσας συζήτησης, πολύ συχνά ξεχνάμε ότι η Γεωργία μόλις βγήκε από έναν πόλεμο. Σκεφτόμαστε τι να κάνουμε γι' αυτό. Εάν επιθυμούμε έναν Νότιο Καύκασο χωρίς πολέμους, πρέπει να προωθήσουμε τον εκσυγχρονισμό, γιατί η Γεωργία τουλάχιστον, αλλά και η Αρμενία και το Αζερμπαϊτζάν έχουν επιτύχει τόσο υψηλή οικονομική ανάπτυξη τα τελευταία έτη που αξίζουν την υποστήριξή μας. Σας ευχαριστώ.
<SPEAKER ID="073" NAME="Andrey Kovatchev" AFFILIATION="PPE">
(BG) Κύριε Πρόεδρε, επικροτώ την έκθεση του κ. Kirilov, η οποία υπογραμμίζει την ανάγκη να διαδραματίσει η Ευρωπαϊκή Ένωση πιο ενεργό ρόλο στον Νότιο Καύκασο, μια περιοχή μεγάλης γεωπολιτικής σημασίας. " θετική ανάπτυξη στον Νότιο Καύκασο είναι προς όφελος και της γειτονικής περιοχής του Εύξεινου Πόντου, για τον οποίο η Ευρωπαϊκή Ένωση ακόμη δεν διαθέτει, δυστυχώς, μια σαφή στρατηγική την οποία να μπορούμε να αναμένουμε ότι θα συζητήσουμε κάποια στιγμή σύντομα, και της Ευρωπαϊκής Ένωσης συνολικά.
<P>
Θα ήθελα να εκφράσω την ανησυχία μου για την καθυστέρηση που παρατηρείται στη διαδικασία επικύρωσης των πρωτοκόλλων που υπογράφηκαν μεταξύ της Τουρκίας και της Αρμενίας τον περασμένο Οκτώβριο. Πιστεύω ότι καμία από τις δύο πλευρές δεν πρέπει να θέσει προϋποθέσεις για την επικύρωση αυτών των πρωτοκόλλων, που είναι προς όφελος και του τουρκικού και του αρμενικού λαού. Όπως σημειώνεται ορθά στην έκθεση, οι διαπραγματεύσεις μεταξύ της Αρμενίας και της Τουρκίας για το άνοιγμα των συνόρων και την εγκαθίδρυση διπλωματικών σχέσεων, καθώς και οι διαπραγματεύσεις που διεξάγονται στην Ομάδα του Μινσκ του ΟΑΣΕ πρέπει να αντιμετωπίζονται ως ξεχωριστά ζητήματα.
<P>
" Ευρωπαϊκή Ένωση πρέπει σίγουρα να αναλάβει μια πιο ενεργή δέσμευση στη μελλοντική επίλυση της σύγκρουσης του Ναγκόρνο Καραμπάχ. Βάσει της εμπειρίας μας στα Βαλκάνια, καθώς και της πρόσφατης εμπειρίας από τη Γεωργία, η Ευρωπαϊκή Ένωση βρίσκεται σε καλή θέση ώστε να διαδραματίσει καίριο ρόλο στη συγκεκριμένη περιοχή. Ένας σταθερός, ασφαλής Νότιος Καύκασος, ένας Νότιος Καύκασος που ευημερεί είναι προς το συμφέρον μας και είναι πλέον καιρός να αναλάβουμε το μερίδιο της ευθύνης που μας αναλογεί.
<P>
" Συνθήκη της Λισαβόνας παρέχει στην Ευρωπαϊκή Ένωση το πλαίσιο για να καταστεί ένας πραγματικός παγκόσμιος παράγοντας. Ένα συγκεκριμένο παράδειγμα αυτού θα ήταν η συμμετοχή της Ευρωπαϊκής Ένωσης ως επίσημου μέλους της Ομάδας του Μινσκ, και όχι η συμμετοχή ορισμένων μόνο μεμονωμένων κρατών μελών στην ομάδα αυτήν.
<SPEAKER ID="074" NAME="Πρόεδρος">
Κυρίες και κύριοι, έχουν ληφθεί οκτώ αιτήματα για παρεμβάσεις με τη διαδικασία "catch the eye". Δεν υπάρχει χρόνος για όλους, καθώς πρέπει να προχωρήσουμε στην ψηφοφορία. Ως εκ τούτου, θα επιτρέψω μόνο σε έξι βουλευτές να λάβουν τον λόγο.
<SPEAKER ID="075" NAME="Andrzej Grzyb" AFFILIATION="PPE">
(PL) " έκθεση σχετικά με τον Νότιο Καύκασο είναι μια καλή έκθεση. Θα ήθελα να τονίσω ότι στην έκθεση έχει δοθεί ιδιαίτερη έμφαση στον ρόλο της Ευρωπαϊκής Ένωσης ως μεσολαβητή και φορέα προώθησης αξιών, αλλά, πρωτίστως, ως φορέα προώθησης της συνεργασίας μεταξύ των χωρών της περιοχής. Τα προβλήματα που πρέπει να επιλύσουμε αφορούν, πρωτίστως, την εδαφική ακεραιότητα αυτών των χωρών, αλλά και το πώς θα τις ενισχύσουμε οικονομικά. Ως Ευρωπαϊκή Ένωση, μπορούμε να βοηθήσουμε αυτές τις χώρες εδώ.
<P>
Θα ήθελα να τονίσω ότι ένα από τα βασικά προβλήματα είναι το ανεπίλυτο ζήτημα των προσφύγων. Ο κ. Posselt μίλησε γι' αυτό. Πιστεύω ότι είναι πραγματικά απαράδεκτο το γεγονός ότι σήμερα και στην εποχή μας δεν μπορεί να επιλυθεί αυτό το πρόβλημα. Πιστεύω ότι μια συγκεκριμένη έλλειψη είναι το γεγονός ότι η έκθεση δεν αναφέρεται στη σύμβαση πλαίσιο για την προστασία των εθνικών μειονοτήτων, παρότι όλες οι χώρες της περιοχής την υπέγραψαν εντέλει. Σας ευχαριστώ πολύ.
<SPEAKER ID="076" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, συζητάμε σήμερα μια πολύ σημαντική και προσεγμένη έκθεση σχετικά με μια σημαντική περιοχή κοντά στην ΕΕ, τον Νότιο Καύκασο. " περιοχή ταιριάζει ιδανικά στις γενικές συστάσεις της στρατηγικής ασφάλειας της ΕΕ. Βρίσκεται σε στρατηγικό σημείο· επιτρέπει τη μεταφορά του πετρελαίου και του φυσικού αερίου της Κασπίας προς την ΕΕ· και διαθέτει δικά της, σημαντικά αποθέματα. Αυτό απαιτεί τη συνολική προσοχή και τη βούλησή μας να δράσουμε. Ωστόσο, ακριβώς επειδή η περιοχή είναι σημαντική από στρατηγικής και ενεργειακής άποψης, τη διεκδικούν ξένες δυνάμεις που εκμεταλλεύονται τις εσωτερικές διαιρέσεις και συγκρούσεις της, είτε πρόκειται για "παγωμένες" είτε για "αποψυγμένες" συγκρούσεις.
<P>
Εάν η ΕΕ ενδιαφέρεται να αξιοποιήσει πλήρως τις δυνατότητες του Νότιου Καυκάσου, πρέπει να δράσει συλλογικά, και όχι μεμονωμένα, με πιο αποφασιστικές ενέργειες, ακόμη και εάν αυτό δυσαρεστεί κάποιους άλλους. Γι' αυτόν τον λόγο, χρειαζόμαστε μια στρατηγική.
<SPEAKER ID="077" NAME="Graham Watson" AFFILIATION="ALDE">
(EN) Κύριε Πρόεδρε, συγχαίρω τον κ. Kirilov και τον κ. Kazak για την εργασία τους.
<P>
Εάν οι σχέσεις μας ιδωθούν αμιγώς υπό το πρίσμα της ανάγκης μας για πετρέλαιο και φυσικό αέριο, θα επιδεινώσουμε τις εντάσεις και δεν θα μπορέσουμε να επιτύχουμε ασφάλεια σε άλλα επίπεδα. " ανάγκη για ειρήνη και οικονομική ανάπτυξη του Νότιου Καυκάσου πρέπει να καθοδηγεί την πολιτική μας· αυτό σημαίνει επαφές με το ΝΑΤΟ προκειμένου να διασφαλιστεί ότι η νέα στρατηγική αντίληψη το περιλαμβάνει αυτό, επαφές με τη Ρωσία και την Τουρκία ως δυνάμεις στην περιοχή προκειμένου να επιδιωχθεί η μεγιστοποίηση των πεδίων της συμφωνίας, καθώς και να τείνουμε πραγματικά χείρα φιλίας στους ανθρώπους μέσω συμφωνιών σύνδεσης και ρυθμίσεων χορήγησης θεώρησης.
<P>
Οφείλουμε να επικροτήσουμε τη δήλωση του κ. Medvedev και του κ. Yanukovich για τη Μολδαβία, η οποία δείχνει πόσα μπορούν να επιτευχθούν μέσω της διπλωματίας, και συγχαίρω τον Επίτροπο Füle για τη μέχρι στιγμής ανάπτυξη της Ανατολικής Εταιρικής Σχέσης. Προσβλέπω, καθώς η Ευρωπαϊκή Ένωση αναπτύσσει μια κοινή εξωτερική πολιτική και πολιτική ασφάλειας, σε πιο ενεργή δέσμευση της Ένωσης για όλες τις πτυχές των σχέσεών της με την περιοχή του Εύξεινου Πόντου.
<SPEAKER ID="078" NAME="Cristian Dan Preda" AFFILIATION="PPE">
(RO) Θα ήθελα κι εγώ να συγχαρώ τον κ. Kirilov και να τον ευχαριστήσω για τη συνεργασία του κατά τη σύνταξη της έκθεσης. Θέλω να τονίσω δύο σημεία. Το πρώτο αφορά το ζήτημα της δημοκρατίας. Ο Bernd Posselt ανέφερε νωρίτερα ότι οι χώρες σε αυτήν την περιοχή πρέπει να συνεργαστούν. Αυτές οι χώρες μπορούν να συνεργαστούν εάν το Αζερμπαϊτζάν, η Γεωργία και η Αρμενία διέπονται από το κράτος δικαίου και γίνουν προβλέψιμες και πλουραλιστικές. Εάν συμβεί αυτό, η ΕΕ θα έχει να κερδίσει κάτι.
<P>
Το δεύτερο σημείο αφορά φυσικά το ζήτημα της ενέργειας. Θέλω να τονίσω στο σημείο αυτό τον ρόλο της Γεωργίας και του Αζερμπαϊτζάν ως χώρες διαμετακόμισης για τους ενεργειακούς πόρους και τη διαφοροποίηση του ενεργειακού εφοδιασμού. Ωστόσο, θα ήθελα να αναφέρω ότι είναι θετικό το γεγονός ότι η Αρμενία θα συμμετάσχει επίσης σε αυτά τα σχέδια, συμπεριλαμβανομένων των σχεδίων που αφορούν τις μεταφορές. Εν προκειμένω, η λέξη κλειδί είναι η "διαφάνεια".
<SPEAKER ID="079" NAME="Andreas Mölzer" AFFILIATION="NI">
(DE) Κύριε Πρόεδρε, προκειμένου να μειωθεί η εξάρτηση της Ευρώπης από τη Ρωσία όσον αφορά τον ενεργειακό εφοδιασμό της, το φυσικό αέριο πρέπει να μεταφέρεται από τη λεκάνη της Κασπίας μέσω του Νότιου Καυκάσου στην ΕΕ. Μέσω αυτού, ο Καύκασος θα αναλάβει πρωταγωνιστικό ρόλο. Αυτή η περιοχή δεν είναι μόνο το μεγαλύτερο παγκοσμίως σημείο διαμετακόμισης για το εμπόριο φυσικού αερίου και πετρελαίου. Είναι επίσης το μέρος όπου συγκρούονται τα συμφέροντα της Ρωσίας και της Δύσης και όπου ακόμη και η Τουρκία θέλει να εμπλακεί. Εκτός από τις συμβάσεις πετρελαίου και φυσικού αερίου, η Τουρκία επιδιώκει να συνάψει σύμφωνο σταθερότητας και συνεργασίας.
<P>
" σταθερότητα στον Καύκασο είναι αναμφίβολα επίσης προς το συμφέρον της ΕΕ, αλλά δεν πρέπει να αφήσουμε την ευθύνη γι' αυτό το σχέδιο στην Τουρκία, διαφορετικά θα προκύψουν νέες εξαρτήσεις και ακόμη και πιέσεις κατά την ενταξιακή διαδικασία. Όπως καταδεικνύει το παράδειγμα της Κύπρου, η Άγκυρα δεν εξαντλεί την επιείκειά της. Οι συνεχείς ενεργειακές μάχες για τον εφοδιασμό της Ευρώπης με φυσικό αέριο έχουν ήδη προκαλέσει καθυστέρηση στην κατασκευή του μεγάλης κλίμακας σχεδίου του αγωγού Nabucco, το οποίο βρίσκεται στο στάδιο του σχεδιασμού εδώ και πολύ καιρό. Ελπίζω ότι η ολοκλήρωση του σχεδίου South Stream θα στεφθεί με μεγαλύτερη επιτυχία, ώστε οι πόροι από την περιοχή της Κασπίας να μην χαθούν στην Κίνα.
<SPEAKER ID="080" NAME="Jaroslav Paška" AFFILIATION="EFD">
(SK) Εκπρόσωποι της κυβέρνησης της Αρμενίας με προειδοποίησαν εχτές ότι η έκθεση σχετικά την ανάγκη για μια στρατηγική της ΕΕ για τον Νότιο Καύκασο, στην ενότητα που αφορά τη σύγκρουση του Ναγκόρνο Καραμπάχ, περιλαμβάνει διατυπώσεις που δεν συνάδουν με την επίσημη θέση της ΕΕ όπως ορίζεται στις διατάξεις της δήλωσης που ενέκριναν οι υπουργοί εξωτερικών όλων των κρατών του ΟΑΣΕ, και τις διατάξεις της δήλωσης που εξέδωσαν οι υπουργοί του ΟΑΣΕ στην Αθήνα στις 2 Δεκεμβρίου 2009.
<P>
Τα σημεία 8 και 10 συγκεκριμένα περιλαμβάνουν διατυπώσεις που δεν αντιστοιχούν στις αρχές της Μαδρίτης, οι οποίες συμφωνήθηκαν μεταξύ των μερών της Ομάδας του Μινσκ του ΟΑΣΕ. Εάν αυτά τα σημεία εγκριθούν με την προτεινόμενη διατύπωση, θα αποτελέσουν σοβαρό εμπόδιο στην περαιτέρω πρόοδο της διαδικασίας για την ειρηνική επίλυση της σύγκρουσης του Ναγκόρνο Καραμπάχ.
<P>
Προκειμένου να δοθεί η δυνατότητα επανεξέτασης των προαναφερθέντων προβληματισμών, θα ήθελα να προτείνω να εξετάσουμε μία από τις δύο επιλογές που αναφέρθηκαν προηγουμένως: είτε να διαγραφούν οι επίμαχες διατάξεις από την έκθεση είτε να αναβληθεί η ψηφοφορία επί της έκθεσης για μεταγενέστερη ημερομηνία, ώστε να δώσουμε χρόνο στους φίλους μας στον Καύκασο να εξηγήσουν στο Ευρωπαϊκό Κοινοβούλιο τη θέση τους σχετικά με την έκθεση.
<SPEAKER ID="081" NAME="Štefan Füle" LANGUAGE="EN">
Κύριε Πρόεδρε, ο τελευταίος ομιλητής, ο κ. Paška, έκανε μια πολύ σημαντική επισήμανση. Θα ήθελα να διατυπώσω τρεις πολύ σύντομες παρατηρήσεις.
<P>
Αρχικά, πιστεύω ότι διαθέτουμε μια στρατηγική, μέσω της Ανατολικής Εταιρικής Σχέσης, για να φέρουμε αυτές τις τρεις χώρες πιο κοντά στην Ευρωπαϊκή Ένωση - και, πράγματι, επιθυμούν να έρθουν "όσο το δυνατόν πιο κοντά".
<P>
Δεύτερον, νομίζω ότι διαθέτουμε τα μέσα για να το πετύχουμε αυτό: συμφωνίες σύνδεσης, συμφωνίες οικονομικής ολοκλήρωσης, κινητικότητα (το ζήτημα των θεωρήσεων) και, τέλος, μια διαφορετική Ευρωπαϊκή Ένωση - μια Ευρωπαϊκή Ένωση που θα μπορούσε να συνδυάσει την κοινοτική προσέγγιση με την προσέγγιση της κοινής εξωτερικής πολιτικής και πολιτικής ασφάλειας.
<P>
" τρίτη παρατήρησή μου είναι ότι αναμένω να διεξαγάγουμε μια συζήτηση με τους αξιότιμους βουλευτές σχετικά με τη δέσμη για την πολιτική γειτονίας, στο πλαίσιο της οποίας θα μπορούσαμε να συζητήσουμε επίσης το ζήτημα του εάν πρέπει να υπάρχει ένας θεσμικός ορισμός για την έννοια του "όσο το δυνατόν πιο κοντά στην Ευρωπαϊκή Ένωση".
<SPEAKER ID="082" NAME="Evgeni Kirilov" LANGUAGE="EN">
Κύριε Πρόεδρε, για ακόμη μία φορά, σας ευχαριστώ ιδιαιτέρως για τα σχόλια και τη γόνιμη συνεργασία που είχαμε καθ' όλη τη διαδικασία. Σας ευχαριστώ για όλα τα σχόλια και για τη στήριξη που έλαβα από την πλειονότητα των συναδέλφων που παρενέβησαν.
<P>
Θα ήθελα να ευχαριστήσω τον συντάκτη γνωμοδότησης της Επιτροπής Διεθνούς Εμπορίου, τον κ. Kazak, για τις εποικοδομητικές ιδέες που παρουσίασε η επιτροπή του, καθώς και την Επιτροπή Βιομηχανίας, Έρευνας και Ενέργειας για τη συνεισφορά της - πολλές προτάσεις της συμπεριλήφθηκαν στην έκθεση. Είμαι επίσης ευγνώμων προς τη γραμματεία της Επιτροπής Εξωτερικών Υποθέσεων, καθώς και προς τους πολυάριθμους εμπειρογνώμονες, ΜΚΟ και άλλους οργανισμούς που εργάζονται ενεργά στην περιοχή και οι οποίοι συνεισέφεραν τις πολύτιμες πληροφορίες και τη στήριξή τους.
<P>
Θα ήθελα να πω ένα πράγμα. Πρέπει να εφαρμόζουμε τις ίδιες αρχές. Άκουσα κάποιες επικρίσεις από ορισμένους συναδέλφους. Πρέπει να γνωρίζουμε ότι το Σώμα σίγουρα δεν θα μας στήριζε εάν μιλούσαμε για εδαφική ακεραιότητα και αυτοδιάθεση για τη Γεωργία. Πρέπει να γνωρίζουμε ότι η καθολική εφαρμογή των αρχών αποτελεί τη βέλτιστη βάση για να ξεκινήσουμε και να αναπτύξουμε σχέσεις. Ελπίζω ότι το Συμβούλιο και η Επιτροπή θα λάβουν υπόψη αυτήν τη σύσταση του Κοινοβουλίου στο συγκεκριμένο κείμενο και θα καταρτίσουν μια ολοκληρωμένη στρατηγική της ΕΕ για τον Νότιο Καύκασο. Θα ήθελα να επισημάνω επίσης ότι ο Επίτροπος Füle πραγματοποίησε μια πολύ επίκαιρη επίσκεψη στην εν λόγω περιοχή.
<P>
Θα ήθελα να απευθύνω έκκληση στη βαρόνη Ashton να πράξει το ίδιο και να προσπαθήσει να αναλάβει δράση για την πρόληψη των συγκρούσεων στην περιοχή. Επιτρέψτε μου να αναφέρω επίσης ότι επικροτούμε και στηρίζουμε την απόφαση που έλαβε το Συμβούλιο την περασμένη εβδομάδα να εγκρίνει τις διαπραγματευτικές οδηγίες για τις μελλοντικές συμφωνίες σύνδεσης με τις τρεις χώρες, και ότι πιστεύουμε πως η αναβάθμιση των συμβατικών σχέσεων με τις τρεις χώρες αποτελεί ένα σημαντικό βήμα. Είναι η κατάλληλη στιγμή να εντείνουμε τις προσπάθειές μας με μέτρα για την αποτροπή των αρνητικών εξελίξεων στην περιοχή και της κλιμάκωσης των εντάσεων. Διαφορετικά, διατρέχουμε τον κίνδυνο να παρέμβουμε για άλλη μία φορά όταν θα είναι ήδη αργά. Δεν πρέπει να περιμένουμε να συμβεί αυτό ξανά.
<P>
Το μεγάλο δίδαγμα που άντλησε η Ευρώπη είναι το δίδαγμα της ολοκλήρωσης. Αυτός είναι ο μόνος βιώσιμος τρόπος συμφιλίωσης με το παρελθόν και επένδυσης σε ένα καλύτερο μέλλον.
<SPEAKER ID="083" NAME="Πρόεδρος">
" συζήτηση έληξε.
<P>
" ημερήσια διάταξη προβλέπει την ψηφοφορία.
<P>
Γραπτές δηλώσεις (άρθρο 149 του Κανονισμού)
<SPEAKER ID="084" NAME="Elena Băsescu  " LANGUAGE="RO">
Εγκρίνοντας τη συγκεκριμένη έκθεση, το Ευρωπαϊκό Κοινοβούλιο επαναβεβαιώνει την ιδιαίτερη σημασία του Νότιου Καυκάσου για την Ευρωπαϊκή Ένωση, καθώς και την ανάγκη να καταρτιστεί μια στρατηγική για τη συγκεκριμένη περιοχή. Οι τρεις χώρες στην περιοχή του Νότιου Καυκάσου, η Γεωργία, η Αρμενία και το Αζερμπαϊτζάν, αποτελούν τμήμα και της Παρευξείνιας Συνεργασίας και της Ανατολικής Εταιρικής Σχέσης. Συνεπώς, διαθέτουμε το πλαίσιο και τα μέσα για να επιτρέψουμε στην Ευρωπαϊκή Ένωση να συμμετάσχει πιο ενεργά στην περιοχή.
<P>
" Ευρωπαϊκή Επιτροπή πρέπει να αναπτύξει ειδικές πρωτοβουλίες συνεργασίας στους εξής τομείς: ενεργειακή ασφάλεια, μεταφορές, οικονομική ανάπτυξη και προστασία του περιβάλλοντος. " περιοχή του Νότιου Καυκάσου είναι ιδιαιτέρως σημαντική για τον νότιο διάδρομο και, κατά συνέπεια, για την ενεργειακή ασφάλεια ολόκληρης της Ευρώπης. " Ρουμανία συμμετέχει σε ειδικά προγράμματα με στόχο την ανάπτυξη του νότιου διαδρόμου.
<P>
Εν προκειμένω, εκπρόσωποι της χώρας μου, της Γεωργίας και του Αζερμπαϊτζάν υπέγραψαν τη συμφωνία AGRI. " συμφωνία αυτή προβλέπει την κατασκευή δύο τερματικών σταθμών υγροποιημένου φυσικού αερίου σε δύο λιμένες της Μαύρης Θάλασσας, έναν στη Γεωργία και τον άλλο στην Κωστάντζα της Ρουμανίας. Θα ήθελα να τονίσω ότι δεν μπορούμε να παραβλέπουμε τις παγωμένες συγκρούσεις στην περιοχή, καθώς η κατάσταση μπορεί να επιδεινωθεί, κάτι που θα προκαλούσε αποσταθεροποίηση στην περιοχή.
<SPEAKER ID="085" NAME="Tunne Kelam  " LANGUAGE="EN">
" κατάσταση στην περιοχή του Νότιου Καυκάσου απαιτεί ειδικά τώρα μια προορατική προσέγγιση από την Ευρωπαϊκή Ένωση, με τη Συνθήκη της Λισαβόνας να παρέχει στην ΕΕ την εντολή να συμμετάσχει πολύ περισσότερο και να έχει εντονότερη παρουσία στην περιοχή. " ρωσική στρατιωτική εισβολή πλήρους κλίμακας σε μεγάλα τμήματα της επικράτειας της Γεωργίας τον Αύγουστο του 2007 κατέδειξε με δραματικό τρόπο ότι οι αποκαλούμενες παγωμένες συγκρούσεις μπορούν εύκολα να γίνουν πηγές καταστροφικών περιφερειακών συγκρούσεων εάν μεγάλες δυνάμεις όπως η ΕΕ δεν συμμετέχουν ενεργά στην περιοχή. Το 2007 και η ΕΕ και το NATO ήταν σαφώς μη προετοιμασμένα να αντιμετωπίσουν τη νέα κατάσταση. Στο πλαίσιο της πολιτικής της Ανατολικής Εταιρικής Σχέσης, η ΕΕ είναι σε θέση να αναλάβει εξέχοντα ρόλο συνεισφέροντας στην οικοδόμηση εμπιστοσύνης, στην ανασυγκρότηση και την αποκατάσταση. Αρχικά, αυτό σημαίνει ενίσχυση της παρουσίας της ΕΕ στην περιοχή. Στηρίζουμε πλήρως την εποικοδομητική αποστολή του ειδικού εκπροσώπου μας Peter Semneby. Ωστόσο, δεν μπορούμε να περιοριζόμαστε σε αποστολές επιτήρησης. Επιπλέον, κατά παράβαση των συμφωνιών του 2007, εξακολουθεί να μην επιτρέπεται στην αποστολή επιτήρησης της Ευρωπαϊκής Ένωσης (EUMM) η πρόσβαση στις αποσχισθείσες περιοχές που τελούν υπό ρωσικό έλεγχο. Αυτή η κατάσταση είναι και απαράδεκτη και ταπεινωτική. Μπορούμε να συνεχίσουμε τη συνεργασία μας με τις ρωσικές αρχές μόνο υπό την προϋπόθεση ότι θα τηρήσουν πλήρως τις δεσμεύσεις τους.
<SPEAKER ID="086" NAME="Marek Siwiec  " LANGUAGE="PL">
Οι συγκρούσεις στον Νότιο Καύκασο έφτασαν σε ένα πολύ επικίνδυνο σημείο, όπου συνηθίσαμε στην ιδέα ότι πρόκειται για ανεξέλεγκτες συγκρούσεις. Όσες προσπάθειες και εάν γίνονται -πραγματικές ή προσποιητές- έχουν ως μοναδικό σκοπό να δημιουργήσουν μια ομιχλώδη ατμόσφαιρα στις διαπραγματεύσεις, που σίγουρα δεν θα οδηγήσει σε επίλυση των συγκρούσεων. Αυτό ισχύει για τις εδαφικές διαφορές μεταξύ της Γεωργίας και της Ρωσίας και, επίσης, με έναν ιδιαίτερο τρόπο, για το Ναγκόρνο Καραμπάχ.
<P>
Κατά την άποψή μου, η εξέλιξη της κατάστασης μεταξύ δύο από τις χώρες -της Αρμενίας και του Αζερμπαϊτζάν, που στο πλαίσιο της Ανατολικής Εταιρικής Σχέσης και της Ευρωπαϊκής Πολιτικής Γειτονίας είναι εταίροι μας- αποτελεί μια απαράδεκτη πολιτική συναίνεσης για το γεγονός ότι αυτές οι συγκρούσεις είναι ανεξέλεγκτες.
<P>
" Ευρωπαϊκή Ένωση, ενεργώντας σε συμφωνία με τη Ρωσία, που είναι ένας πολύ σημαντικός εταίρος εν προκειμένω, πρέπει να δημιουργήσει μια κατάσταση όπου θα εκφραστούν με σαφήνεια οι θέσεις. Αυτό πρέπει να περιλαμβάνει, πρωτίστως, την αποστολή ενός σαφούς μηνύματος στις χώρες που επιδιώκουν την ένταξή τους στην ΕΕ ότι η επίλυση των εδαφικών προβλημάτων και η τουλάχιστον εν μέρει επίλυση του ζητήματος των προσφύγων αποτελούν βασικές προϋποθέσεις για τη σοβαρή εξέταση της ένταξής τους στο εγγύς ή το απώτερο μέλλον.
<P>
Για εμένα, το μέλλον και ο τρόπος που αντιμετωπίζεται η σύγκρουση του Ναγκόρνο Καραμπάχ αποτελούν τη λυδία λίθο για το τι επιθυμούν να δείξουν οι πλευρές επί ευρωπαϊκών ζητημάτων και πώς επιδεικνύουν την αξιοπιστία τους στη συγκεκριμένη περιοχή.
<SPEAKER ID="087" NAME="Indrek Tarand  " LANGUAGE="EN">
Ήταν πλέον καιρός να συζητήσουμε μια στρατηγική για τον Καύκασο, και αυτή η στρατηγική δεν πρέπει να εθελοτυφλεί μπροστά στις δυσάρεστες διαδικασίες που βρίσκονται σε εξέλιξη μεταξύ της Ουκρανίας και της Ρωσίας. " υπόθεση αφορά την παράταση της μίσθωσης της ναυτικής βάσης της Σεβαστούπολης έως το 2050. Οι δηλώσεις ρώσων ηγετών ότι ο στόλος της Μαύρης Θάλασσας δεν θα χρησιμοποιηθεί ποτέ ξανά κατά γειτονικών χωρών της Ρωσίας δεν ακούγονται τόσο ειλικρινείς. Τότε, γιατί βρίσκεται εκεί ο στόλος - για να ψυχαγωγεί τα παιδιά και τους ηλικιωμένους στην Κριμαία; Ceterum censeo, η Γαλλία αποφάσισε να πουλήσει ένα πολεμικό πλοίο τύπου Mistral στη Ρωσία· πιστεύουμε ότι πρόκειται να το μετανιώσει ειλικρινά.

<CHAPTER ID="017">
Ώρα των ερωτήσεων (ερωτήσεις προς την Επιτροπή)
<SPEAKER ID="242" NAME="Πρόεδρος">
" ημερήσια διάταξη προβλέπει τώρα την Ώρα των Ερωτήσεων (B6-0001/2008).
<P>
Θα εξετάσουμε τις ακόλουθες ερωτήσεις προς την Επιτροπή.
<P>
Πρώτο μέρος
<SPEAKER ID="243" NAME="Avril Doyle" AFFILIATION="PPE-DE">
(EN) Κυρία Πρόεδρε, θα μπορούσατε να μας ενημερώσετε, βλέποντας και την ώρα, ώστε όσοι από εμάς έχουμε υποβάλει ερωτήσεις να ξέρουμε ποια ακριβώς θα είναι η διαδικασία; Θα χωρίσετε τις ερωτήσεις σε τρία ίσα μέρη ή σε δύο ημίωρα μέρη; Ερωτώ, διότι όσοι από εμάς θα συμμετέχουν σε ένα ενδεχόμενο τρίτο μέρος πρέπει να γνωρίζουν τι πρόκειται να συμβεί, δεδομένης και της ώρας που ξεκινούμε..
<SPEAKER ID="244" NAME="Πρόεδρος">
Σας ευχαριστώ, κ. Doyle, έχετε δίκιο. Θα ξεκινήσουμε με τις ερωτήσεις με προτεραιότητα και στη συνέχεια θα διαιρέσουμε την Ώρα των Ερωτήσεων στη μέση, μεταξύ της Επιτρόπου Kuneva και του Επιτρόπου McCreevy, στον βαθμό που είναι εφικτό. Ελπίζουμε να διαρκέσει τουλάχιστον μέχρι τις 19.30 και ενδέχεται να διαρκέσει ακόμα περισσότερο με την ανοχή των διερμηνέων μας. Ελπίζω να μείνουν όλοι ικανοποιημένοι με αυτό.
<P>
Θέμα: Eξασφαλίζοντας ότι οι καταναλωτές προστατεύονται από παραποιημένα φάρμακα και φάρμακα που δεν πληρούν τις προδιαγραφές
<P>
" ασφάλεια και η αποτελεσματικότητα της αλυσίδας παροχής φαρμάκων στην Ευρώπη καθίσταται μία σημαντική ανησυχία για τους ευρωπαίους καταναλωτές και οι υφιστάμενες αδυναμίες στο εν λόγω σύστημα θα μπορούσαν να έχουν πιθανώς ιδιαίτερα αρνητικές επιπτώσεις για την ασφάλεια των ασθενών.
<P>

<P>
Είναι σαφές ότι οι ευρωπαίοι καταναλωτές ζητούν ασφαλή και σε προσιτές τιμές φάρμακα. 'Ομως στην Ιρλανδία οι καταναλωτές καταβάλουν έναν επιπλέον κόστος το οποίο προκύπτει από το γεγονός ότι οι χονδρέμποροι έχουν περιθώριο κέρδους ύψους 17,66%, δηλαδή ποσοστό διπλάσιο από το κοινοτικό μέσο. " τάση αυτή αντανακλάται και στο σύνολο της Ευρωπαϊκής Ένωσης, επειδή η κατάτμηση της αγοράς συμβάλλουν στην επέκταση του παράλληλου εμπορίου των φαρμακευτικών προϊόντων.
<P>
Σύμφωνα με μία έκθεση που δημοσιεύθηκε από την European Alliance for Access to Safe Medicines (Ευρωπαϊκή Ένωση για την πρόσβαση σε ασφαλή φαρμακευτικά προϊόντα), τα παραποιημένα φάρμακα ή τα φάρμακα που δεν πληρούν τις προδιαγραφές είναι παρόντα σε όλη την αλυσίδα προμήθειας φαρμάκων στην ΕΕ.
<P>
Θα μπορούσε η Επιτροπή να διασαφηνίσει τη θέση της στο εν λόγω θέμα και κυρίως να διευκρινίσει εάν προτίθεται να αντιμετωπίσει το πρόβλημα επανεξετάζοντας το παράλληλο εμπόριο και προωθώντας μία πραγματική ενιαία αγορά στα φαρμακευτικά προϊόντα, πράγμα το οποίο είναι προς το συμφέρον των καταναλωτών και είναι ουσιώδες για να εξασφαλίσει ότι τα οφέλη από την εσωτερική αγορά, συμπεριλαμβανόμενων των φαρμάκων σε προσιτές τιμές, θα επεκτείνονται σε όλα τα τμήματα της Ευρωπαϊκής Οικονομίας.
<SPEAKER ID="246" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, το κύριο μέλημα των κοινοτικών νομοθετικών διατάξεων και πολιτικών στρατηγικών στον τομέα των φαρμάκων είναι να εξασφαλιστεί η χορήγηση ασφαλών, αποτελεσματικών και υψηλής ποιότητας φαρμάκων στους ασθενείς σε προσιτή τη τιμή και εξασφάλιση της ευρείας διαθεσιμότητάς τους.
<P>
Στο παρελθόν έχει συζητηθεί αρκετές φορές το θέμα της ασφάλειας των φαρμάκων που διατίθενται μέσω του επονομαζόμενου παράλληλου εμπορίου φαρμάκων. Αυτό μου έδωσε την αφορμή να αναθέσω την εκπόνηση μελέτης για την πλήρη διαλεύκανση αυτού του θέματος. " μελέτη αυτή πρόκειται να εξετάσει όλες τις πτυχές των τρόπων διάθεσης και ιδίως θέματα που αφορούν τα παραποιημένα φάρμακα και το παράλληλο εμπόριο. Στόχος της μελέτης είναι να αναλύσει τη σημερινή κατάσταση και να αναπτύξει πολιτικές επιλογές για να καλυφθούν τα κενά, εν ανάγκη με τροποποίηση των ισχυουσών διατάξεων. Σε αυτό το πλαίσιο θα εξεταστούν επίσης οι πιθανές διασυνδέσεις μεταξύ του παράλληλου εμπορίου φαρμάκων και της εμφάνισης παραποιημένων φαρμάκων.
<P>
Δυστυχώς πρέπει να σας πω ότι το πρώτο μέρος της μελέτης για το παράλληλο εμπόριο, το οποίου ολοκληρώθηκε ήδη, δείχνει ότι από το παράλληλο εμπόριο απορρέουν σημαντικοί κίνδυνοι για την ασφάλεια των ασθενών. Γι' αυτό ευθύνονται αρκετοί παράγοντες, μεταξύ των οποίων λάθη στην ανα-συσκευασία ή την ανα-σήμανση, η περιορισμένη αποτελεσματικότητα της ανάκλησης προϊόντων, πιο περίπλοκες διαδρομές διανομής, διακοπές στην τροφοδοσία και τέλος, ελλείψεις στην επιβολή της ισχύουσας νομοθεσίας.
<P>
" Επιτροπή διεξάγει αυτό το διάστημα ανάλυση των αποτελεσμάτων της μελέτης ενόψει της ανάπτυξης μιας συνεκτικής στρατηγικής για την εξάλειψη αυτών των κινδύνων ως προς την ασφάλεια. Εξετάζονται οι διάφορες πολιτικές επιλογές ως προς τις προβλεπόμενες κοινωνικές, οικονομικές και περιβαλλοντικές τους επιπτώσεις. Λόγω της σημαντικών επιπτώσεων του ζητήματος αυτού για τη δημόσια πολιτική για την υγεία, το θέμα έχει μεγάλη προτεραιότητα για την Επιτροπή και σύντομα θα ληφθούν αποφάσεις για τον περαιτέρω τρόπο δράσης.
<P>
Θα ήθελα επίσης να σας ενημερώσω ότι το ευρωπαϊκό φόρουμ για τα φάρμακα αποτελεί ένα βήμα για την ευκολότερη υιοθέτηση και ανταλλαγή δοκιμασμένων πρακτικών στους τομείς της διαμόρφωσης των τιμών και της απόδοσης δαπανών για φάρμακα. Τα θέματα αυτά εμπίπτουν βέβαια στην αρμοδιότητα των κρατών μελών, όμως τα ανάλογα μέτρα πρέπει να είναι σύμφωνα με το ισχύον κοινοτικό δίκαιο. Οι εργασίες του φόρουμ, στο οποίο εκπροσωπούνται οργανώσεις ασθενών, εκπρόσωποι του ιατρικού κλάδου και ηγετικά στελέχη του κλάδου, καθώς και οι υπουργοί Υγείας όλων των κρατών μελών, μπορούν να συνεισφέρουν στο σημαντικό ζήτημα της προσιτής οικονομικά πρόσβασης σε ασφαλή φάρμακα.
<SPEAKER ID="247" NAME="Mairead McGuinness" AFFILIATION="PPE-DE">
(EN) Σας ευχαριστώ, κ. Επίτροπε, για την απάντησή σας, η οποία είναι σαφής αλλά γεννά ανησυχία, καθώς γίνεται προφανές ότι υπάρχουν προβλήματα με την ασφάλεια.
<P>
Θα ήθελα να αναφέρετε το χρονικό πλαίσιο που θα ισχύσει για την απάντησή σας, διότι θεωρώ ότι οι άνθρωποι δεν γνωρίζουν σε γενικές γραμμές πόσο ενδέχεται να κινδυνεύουν από τα παραποιημένα φάρμακα. Θα ήθελα επίσης να σας ζητήσω να αναφερθείτε -γραπτώς, ενδεχομένως- σε ένα ζήτημα που προκαλεί ανησυχία στην Ιρλανδία όσον αφορά τα εμβόλια, τα οποία ήταν μεν νόμιμα αλλά προκάλεσαν βλάβες σε παιδιά, και για τα οποία ακόμα αναμένεται κάποια μορφή αποζημίωσης μετά από 40 χρόνια.
<P>
Ίσως θα μπορούσατε να μου γράψετε και να αναφέρετε πώς αντιμετωπίζουν άλλα κράτη μέλη το διαμφισβητούμενο αυτό ζήτημα.
<SPEAKER ID="248" NAME="Günter Verheugen">
Αντιπρόεδρος της Επιτροπής. - (DE) Πολύ ευχαρίστως. Σχετικά με το πρώτο σας ερώτημα θα ήθελα να πω ότι έχω ήδη αποφασίσει να εξεταστεί κατά προτεραιότητα το θέμα του παράλληλου εμπορίου παραποιημένων φαρμάκων. Τροποποίησα το πρόγραμμα εργασίας της Γενικής Διεύθυνσης και θα υποβάλουμε εντός του έτους νομοθετικές προτάσεις. Πιστεύω ότι αυτό θα είναι δυνατό να γίνει λίγο μετά τις θερινές διακοπές.
<P>
Όσον αφορά το άλλο σας ερώτημα, σας ευχαριστώ για την κατανόησή σας για το γεγονός ότι δεν μπορώ να απαντήσω χωρίς προηγούμενη εξέταση. Θα ζητήσω να γίνει η εξέταση αυτή και τις επόμενες ημέρες θα λάβετε τη γραπτή απάντηση που ζητήσατε.
<SPEAKER ID="249" NAME="DanutBudreikait" AFFILIATION="ALDE">
- (LT) Θα ήθελα να θέσω ένα ερώτημα που αφορά τις τιμές. Στη Γερμανία, οι ρινικές σταγόνες στοιχίζουν 1,5-2 φορές λιγότερο από ό,τι κοστίζει το ίδιο φάρμακο στη Λιθουανία. Μεριμνούμε για την πρόσβαση όλων των χωρών, ακόμα και των αναπτυσσόμενων, σε φάρμακα. Μπορούμε να διασφαλίσουμε ότι οι πολίτες μας, οι πολίτες της ΕΕ, θα πληρώνουν έστω παρόμοια τιμή για το ίδιο φάρμακο; Μπορούμε να κάνουμε κάτι εδώ στην Ευρώπη;
<SPEAKER ID="250" NAME="Josu Ortuondo Larrea" AFFILIATION="ALDE">
(ES) Κυρία Πρόεδρε, οι υπηρεσίες υγείας αποτελούν ένα θέμα που ανακύπτει συχνά στις συζητήσεις του Ευρωπαϊκού Κοινοβουλίου. Κάθε φορά που συζητούμε για την οδηγία για τις υπηρεσίες υπάρχει μία τάση συμπερίληψής τους, μια τάση στην οποία έχουμε αντισταθεί μέχρι στιγμής, και οι υπηρεσίες υγείας έχουν μείνει εκτός του πεδίου εφαρμογής της.
<P>
" παροχή φαρμάκων είναι μια υπηρεσία υγείας. Υπάρχουν ορισμένα κράτη, όπως το ισπανικό κράτος, που έχουν θεσπίσει συγκεκριμένα σημεία - φαρμακεία - που είναι τα μοναδικά μέρη όπου μπορούν να εκτελούνται συνταγές φαρμάκων.
<P>
Θα ήθελα να ρωτήσω τον κ. Επίτροπο αν, στο πλαίσιο της έρευνας που διενεργείται από την Επιτροπή, έχουν επισημανθεί διαφορές μεταξύ των κρατών όπου τα φαρμακεία είναι ένα περιορισμένο, ελεγχόμενο εμπόριο και των υπολοίπων, αναφορικά με την παραποίηση φαρμάκων και φάρμακα κατώτερης ποιότητας.
<SPEAKER ID="251" NAME="Günter Verheugen">
Αντιπρόεδρος της Επιτροπής. - (EN) Όσον αφορά την πρώτη ερώτηση, θα ήθελα να πω ότι, εκτός από τη μελέτη σχετικά με τα ασφαλή φάρμακα στο παράλληλο εμπόριο, αναζητώνται επί του παρόντος πρόσθετοι τρόποι αντιμετώπισης του παράλληλου εμπορίου, ιδίως όσον αφορά πρωτοβουλίες τιμολόγησης.
<P>
" αναθεώρηση της οδηγίας για τη διαφάνεια με σκοπό να συμπεριληφθούν σε αυτήν συγκεκριμένες πληροφορίες που αφορούν την τιμολόγηση θα ήταν άλλο ένα πιθανό βήμα προόδου. Αυτό όμως που προσπαθώ να κάνω είναι καταρχάς να αποσαφηνίσω την κατάσταση και να μάθω ακριβώς τι συμβαίνει. Στη συνέχεια, θα πρέπει να αναλύσω το ερώτημα, εάν η νομοθεσία της ΕΕ είναι σε θέση να το αλλάξει, διότι το όλο ζήτημα της τιμολόγησης και της αποζημίωσης για το κόστος των φαρμάκων στην Ευρωπαϊκή Ένωση υπόκειται πλήρως στην αρμοδιότητα των κρατών μελών, κι εμείς δεν διαθέτουμε καμία απολύτως εξουσία. Είναι όμως εμφανές ότι πρέπει να συνεργαστούμε. Αυτός είναι ο λόγος για τον οποίο η τιμολόγηση και αποζημίωση των φαρμάκων αποτελεί μία από τις προτεραιότητές μας.
<P>
Γνωρίζω καλά ότι οι πολίτες δυσκολεύονται να κατανοήσουν το γεγονός ότι τα ίδια φάρμακα έχουν τελείως διαφορετικές τιμές σε διάφορα κράτη μέλη της Ευρωπαϊκής Ένωσης. Και εγώ δυσκολεύομαι να το κατανοήσω. Το γεγονός ότι αυτές οι τιμές υπόκεινται σε ρύθμιση αποτελεί έναν μόνο παράγοντα. Ένας άλλος παράγων, ασφαλώς, είναι ότι οι φαρμακευτικές βιομηχανίες αποτελούν τμήμα της οικονομίας της αγοράς. Είναι ελεύθερες να ορίζουν τις τιμές τους, αλλά παρακολουθούμε στενά την κατάσταση και θεωρώ ότι θα είμαστε σε θέση να παρουσιάσουμε λύσεις.
<P>
Ως προς το δεύτερο ερώτημα, απαντώ ότι, ναι, ισχύει: υπάρχουν διαφορετικά συστήματα στην Ευρωπαϊκή Ένωση. Για παράδειγμα, ορισμένα φάρμακα πωλούνται σε κάποιες χώρες μόνο στα φαρμακεία. Σε άλλες χώρες, μπορεί κανείς να τα αγοράσει στα σούπερ μάρκετ. Μόνο για τα συνταγογραφούμενα φάρμακα ισχύει παντού η ίδια κατάσταση. Τα φάρμακα αυτά διατίθενται μόνο στα φαρμακεία..
<P>
Θέμα: Εκπομπές διοξειδίου του άνθρακα
<P>
Ποιοι είναι οι στόχοι που έθεσε η ίδια η Επιτροπή σε ό,τι αφορά τη μείωση των εκπομπών διοξειδίου του άνθρακα που προκαλούνται από τις δραστηριότητές της, τα κτήρια και τις μεταφορικές ανάγκες της;
<SPEAKER ID="253" NAME="Σταύρος Δήμας">
Μέλος της Επιτροπής. - Κυρία Πρόεδρε, η Επιτροπή έχει αντιμετωπίσει έως σήμερα το ζήτημα των εκπομπών σε διοξείδιο του άνθρακα από τις δραστηριότητές της μέσω του συστήματος οικολογικής διαχείρισης και οικολογικού ελέγχου, του γνωστότερου ως EMAS, με τους κανόνες του οποίου και συμμορφώνεται.
<P>
Ήδη από το 2005 η Επιτροπή εφαρμόζει το EMAS σε 5 από τις υπηρεσίες της στις Βρυξέλλες και 8 από τα κτίριά της. Στο διάστημα αυτό έχει καταγραφεί σαφής μείωση του ρυθμού αύξησης κατανάλωσης, μεταξύ άλλων, ηλεκτρικής ενέργειας από τις εν λόγω υπηρεσίες, κάτι που είναι αναμφισβήτητα θετικό.
<P>
Πάντως για την Επιτροπή δεν έχουν τεθεί επί του παρόντος γενικοί στόχοι μείωσης εκπομπών του διοξειδίου του άνθρακα, αλλά στο πλαίσιο του EMAS, η Επιτροπή μελετά και αναλύει το συνολικό όγκο των εκπομπών της σε διοξείδιο του άνθρακα και θα καθορίσει γενικούς στόχους μείωσης εκπομπών εντός του 2008. Ειδικότερα, όσον αφορά το στόλο των αυτοκινήτων της, η Επιτροπή έχει ήδη θέσει στόχο μείωσης των εκπομπών διοξειδίου του άνθρακα κατά 26% κατά μέσον όρο μεταξύ των ετών 2006 και 2012.
<SPEAKER ID="254" NAME="Chris Davies" AFFILIATION="ALDE">
(EN) " Επιτροπή θα προβεί σε κάποιες σημαντικές ανακοινώσεις την Τετάρτη, και πιστεύω ότι πολλοί θα ρωτήσουν τότε εάν κάνουμε πράξη αυτά που κηρύττουμε. Το να μαθαίνουμε λοιπόν ότι μόλις πέντε ΓΔ εφαρμόζουν σήμερα το EMAS δεν είναι πολύ ενθαρρυντικό, αν και δεν μπορώ να πω ότι το Κοινοβούλιο έχει να επιδείξει καλύτερη διαγωγή. Σίγουρα θα αποτύγχανε σε μία σχετική εξέταση, αν και σήμερα λαμβάνονται μέτρα για την αντιμετώπιση του ζητήματος.
<P>
Δέχεται ο κ. Επίτροπος ότι τα επιχειρήματά του υπέρ των "σημαντικών αλλαγών" που πρέπει να κάνουν τα κράτη μέλη, προκειμένου να αντιμετωπίσουμε την αλλαγή του κλίματος μπορεί να υπονομευθούν, σε περίπτωση που θεωρηθεί ότι η ίδια η Επιτροπή αποτυγχάνει σε μία μικρή λεπτομέρεια - στην εφαρμογή των βελτιώσεων αυτών από την ίδια;
<SPEAKER ID="255" NAME="Σταύρος Δήμας">
Μέλος της Επιτροπής. - (EN) Ναι, συμφωνώ μαζί σας. Πρέπει να κάνουμε πράξη αυτά που κηρύττουμε, και αυτό ακριβώς θα κάνουμε το 2008. Περιμένω ότι η Επιτροπή και οι υπηρεσίες της θα στοχεύσουν σε μείωση των εκπομπών που θα ανέρχεται στο ίδιο τουλάχιστον επίπεδο με αυτό που ζητούμε από τα κράτη μέλη.
<P>
Όπως γνωρίζετε, έχουμε θέσει τον στόχο της μείωσης κατά 30%, εφόσον ακολουθήσουν και άλλες αναπτυγμένες χώρες, ή κατά 20%, εάν δεν συμμετάσχουν σε διεθνή συμφωνία για τη μείωση των εκπομπών. Εμείς οι ίδιοι θα θέσουμε τον στόχο του 30%, και περιμένω ότι, κάνοντάς το, θα δείξουμε με το παράδειγμά μας ότι πιστεύουμε σε αυτό που ζητούμε από τους άλλους να κάνουν.
<P>
Παρεμπιπτόντως, θα χρειαστεί να διενεργήσουμε μελέτη για να καθορίσουμε την ακριβή ποσότητα εκπομπών της Επιτροπής, προτού θέσουμε στόχους και χρονοδιάγραμμα, και να χαράξουμε επίσης σχέδιο δράσης για την καταπολέμηση των εκπομπών.
<SPEAKER ID="256" NAME="Paul Rübig" AFFILIATION="PPE-DE">
(DE) Θα με ενδιέφερε να μάθω το εξής: έχουμε τον στόχο για μείωση κατά 30 % που επιβάλλεται από πάνω προς τα κάτω, και εδώ φαίνεται να υπάρχει μεγάλη ομοφωνία. Άλλωστε πολύ σωστά είπατε ότι θα πρέπει να ακολουθήσουν και άλλοι για να επιτευχθούν αυτοί οι στόχοι.
<P>
Θα ήθελα να σας ρωτήσω προσωπικά αν έχετε κάποιο σχέδιο για το πώς θα επιτύχετε αυτή τη μείωση κατά 30 % στη δική σας σφαίρα δραστηριοτήτων.
<SPEAKER ID="257" NAME="Karin Scheele" AFFILIATION="PSE">
(DE) Όπως γνωρίζουμε, το Ευρωπαϊκό Κοινοβούλιο έθεσε, βάσει του EMAS, τον στόχο της μείωσης κατά 30 % μέχρι το 2012 και περιμένουμε με ανυπομονησία να δούμε ποια συγκεκριμένα μέτρα θα λάβει το Ευρωπαϊκό Κοινοβούλιο και οι υπεύθυνοι για τη λήψη αποφάσεων.
<P>
Κύριε Επίτροπε, είπατε ότι η εφαρμογή του EMAS θα σήμαινε μείωση στην κατανάλωση ηλεκτρικής ενέργειας. Θα ήθελα να μάθω ποια συγκεκριμένα μέτρα εφαρμόστηκαν, ποια προβλέπονται για τα επόμενα χρόνια και ποιο ρόλο παίζουν εδώ οι ανανεώσιμες πηγές ενέργειας.
<SPEAKER ID="258" NAME="Σταύρος Δήμας">
Μέλος της Επιτροπής. - (EN) Δεν είχα καταλάβει ότι η ερώτησή σας απευθυνόταν σε εμένα προσωπικά. Συνήθως, δεν μου αρέσει να λέω τι κάνω εγώ, αλλά μπορώ να σας πω ότι, για παράδειγμα, στις Βρυξέλλες δεν έχω αυτοκίνητο - εννοώ δεν οδηγώ αυτοκίνητο. Το Σαββατοκύριακο προτιμώ το βάδισμα και αυτό είναι καλό και για την υγεία. Όσον αφορά το υπηρεσιακό μου αυτοκίνητο, έκανα το εξής γιατί περίμενα παρόμοιες ερωτήσεις: ζήτησα από το WWF, που έχει δέκα κορυφαία προγράμματα για τη βιωσιμότητα, να μου συστήσει το πιο βιώσιμο αυτοκίνητο και εκείνο που μου συνέστησαν είναι εκείνο που χρησιμοποιώ για τις υπηρεσίες μου. Παρεμπιπτόντως, βρίσκεται εντός των ορίων που έχουμε ζητήσει από την αυτοκινητοβιομηχανία να επιτύχει μέχρι το 2012. Ακόμα, στην Ελλάδα, από τότε που έγινα μέλος του κοινοβουλίου εκεί, έχω ένα πολύ μικρό αυτοκίνητο, ακόμα πιο μικρό από το υπηρεσιακό που έχω εδώ, και το οδηγώ πολύ σπάνια.
<P>
Και πάλι δεν θα ήθελα να αναφερθώ σε αυτό, αλλά αντιστάθμισα το ταξίδι μου στο Μπαλί αγοράζοντας δικαιώματα μέσω ενός από αυτά τα συστήματα -νομίζω ότι ήταν το σύστημα εμπορίας εκπομπών- τα οποία στη συνέχεια ακυρώθηκαν. Προσπαθώ λοιπόν να κάνω ό,τι μπορώ και, αν έχετε να μου προτείνετε κάτι ακόμα, θα χαρώ να ακολουθήσω τη συμβουλή σας.
<P>
Τώρα, όσον αφορά τις ανανεώσιμες πηγές ενέργειας, πρόκειται για ένα μεγάλο θέμα. Πρέπει να κάνουμε ό,τι αποφασίσαμε στις αρχές του προηγούμενου έτους -τον Μάρτιο του 2007- και να επιτύχουμε τον στόχο του 20% για όλα τα κράτη μέλη. Όσον αφορά τα κτίρια και τις υπηρεσίες της Επιτροπής, θα πρέπει να προσπαθήσουμε να χρησιμοποιούμε ανανεώσιμες πηγές ενέργειας όσο μπορούμε, διότι η κύρια πηγή εκπομπών από την Επιτροπή είναι τα ίδια τα κτίρια. Σχεδόν τρία τέταρτα προέρχονται από τα κτίρια, επομένως, εάν μπορέσουμε να βρούμε τρόπους να χρησιμοποιήσουμε ανανεώσιμες πηγές ενέργειας για τις υπηρεσίες μας, θα είναι πολύ καλό. Αυτό όμως θα πρέπει να μελετηθεί στο πλαίσιο του σχεδίου δράσης, για το οποίο σας μίλησα προηγουμένως.
<P>
Θέμα: Προστασία των καταναλωτών από ανεπίκλητα ηλεκτρονικά μηνύματα (spam) και κατασκοπευτικό και κακόβουλο λογισμικό
<P>
" Επιτροπή έθεσε το ζήτημα της προστασίας των καταναλωτών στον ψηφιακό κόσμο μεταξύ των κεντρικών θεμάτων στα σχέδιά της όσον αφορά την πολιτική για τους καταναλωτές στα προσεχή έτη. Στο πλαίσιο αυτό, δήλωσε ότι είναι πολύ σημαντικό να θεσπιστούν αποτελεσματικοί και αποδοτικοί μηχανισμοί επιβολής του νόμου οι οποίοι θα δώσουν τη δυνατότητα στις εθνικές αρχές να συνεργασθούν για την καταπολέμηση των αξιόποινων αυτών στον αγώνα κατά των ανέντιμων και επικίνδυνων εμπόρων που χρησιμοποιούν ανεπιθύμητα ηλεκτρονικά μηνύματα και παραπλανητικές ιστοσελίδες.
<P>
Τι πρόοδο σημείωσε η Επιτροπή στην ανάπτυξη τέτοιων μηχανισμών για την προστασία των καταναλωτών;
<P>
Ειδικότερα, ποιες ενέργειες έχουν υλοποιηθεί μέχρι σήμερα για τη βελτίωση των δυνατοτήτων των καταναλωτών οι οποίοι ζητούν αποζημίωση και απαιτούν την επιστροφή των χρημάτων τους όταν πέφτουν θύματα ανεπίκλητων ηλεκτρονικών μηνυμάτων, ή κατασκοπευτικού και άλλου κακόβουλου λογισμικού;
<SPEAKER ID="260" NAME="Günter Verheugen">
Αντιπρόεδρος της Επιτροπής. - - (EN) Κυρία Πρόεδρε, η Επιτροπή ενδιαφέρεται για τα προβλήματα που σχετίζονται με την ιδιωτική ζωή και την ασφάλεια στην κοινωνία της πληροφορίας, ιδίως όταν αυτά θέτουν σε κίνδυνο τους καταναλωτές.
<P>
" χρήση ανεπίκλητων ηλεκτρονικών μηνυμάτων, κατασκοπευτικού και άλλου κακόβουλου λογισμικού παραβιάζει ξεκάθαρα την ευρωπαϊκή νομοθεσία για την προστασία της ιδιωτικής ζωής, και σε ορισμένες περιπτώσεις συνιστά μέχρι και ποινικό αδίκημα. Αυτός είναι ο λόγος για τον οποίο χρειαζόμαστε αυστηρά μέτρα αναγκαστικής εκτέλεσης από τις αρμόδιες αρχές.
<P>
Τον περασμένο Δεκέμβριο, η Επίτροπος Reding (την οποία έχω τη χαρά να αντικαθιστώ εδώ) επικρότησε την ταχεία και αποτελεσματική παρέμβαση της ολλανδικής ρυθμιστικής αρχής, η οποία επέβαλε πρόστιμο που ανερχόταν στο συνολικό ποσό του 1 εκατομμυρίου ευρώ σε τρεις ολλανδικές επιχειρήσεις για παράνομη εγκατάσταση κατασκοπευτικού λογισμικού και λογισμικού εμφάνισης ανεπίκλητων διαφημίσεων σε περισσότερους από 22 εκατομμύρια υπολογιστές στις Κάτω Χώρες και αλλού.
<P>
" Επίτροπος κάλεσε και άλλες ρυθμιστικές αρχές να ακολουθήσουν αυτό το παράδειγμα. Στις 13 Νοεμβρίου 2007, η Επιτροπή ενέκρινε της προτάσεις της για τη μεταρρύθμιση των τηλεπικοινωνιών, οι οποίες περιλαμβάνουν διατάξεις που αφορούν την περαιτέρω ενίσχυση του καθεστώτος ασφάλειας και προστασίας της ιδιωτικής ζωής, στο οποίο βασίζεται η κοινωνία της πληροφορίας.
<P>
Όσον αφορά τα ανεπίκλητα ηλεκτρονικά μηνύματα, οι προτάσεις περιλαμβάνουν τη δυνατότητα των παρόχων υπηρεσιών διαδικτύου να κινηθούν νομικά κατά των αποστολέων των μηνυμάτων αυτών. Αυτή η διάταξη αναμένεται να αποτελέσει σημαντικό εργαλείο στον αγώνα κατά των ανεπίκλητων ηλεκτρονικών μηνυμάτων στην Ευρώπη.
<P>
Ακόμη, η αποτελεσματικότητα των μέτρων επιβολής της καταπολέμησης των ανεπίκλητων ηλεκτρονικών μηνυμάτων θα ενισχυθεί εάν συμπεριληφθεί στο πεδίο εφαρμογής του κανονισμού για τη συνεργασία όσον αφορά την προστασία των καταναλωτών, ο οποίος προβλέπει τη δημιουργία δικτύου δημόσιων αρχών επιβολής σε ολόκληρη την Κοινότητα και ένα ελάχιστο επίπεδο κοινών αρμοδιοτήτων για τη διενέργεια ερευνών και για την επιβολή της νομοθεσίας ώστε να εξασφαλίζεται η αποτελεσματική εφαρμογή του παρόντος κανονισμού.
<P>
Γενικότερα, οι προτάσεις περιλαμβάνουν την ενημέρωση των καταναλωτών υπηρεσιών ηλεκτρονικής επικοινωνίας σχετικά με τις πιθανές δράσεις που μπορεί να αναλάβει ένας πάροχος υπηρεσιών για να αντιμετωπίσει απειλές για την ασφάλεια, ή για να αντιδράσει σε συμβάν που αφορά την ασφάλεια ή την ακεραιότητα.
<P>
Με την εισαγωγή της έννοιας της ειδοποίησης σε περίπτωση παραβίασης, οι χρήστες υπηρεσιών ηλεκτρονικής επικοινωνίας θα ενημερώνονται σχετικά με κρούσματα παραβίασης της ασφάλειας, όταν αυτή έχει ως αποτέλεσμα απώλεια ή καταστροφή των προσωπικών δεδομένων, και σχετικά με τα μέτρα που μπορούν να λάβουν για να ελαχιστοποιήσουν την οικονομική απώλεια ή την κοινωνική ζημία που ενδέχεται να προκύψει από παραβίαση της ασφάλειας.
<P>
Για να διασφαλισθεί η συμμόρφωση με αυτές τις προϋποθέσεις, οι εθνικές ρυθμιστικές αρχές θα έχουν την αρμοδιότητα έκδοσης δεσμευτικών οδηγιών προς τους παρόχους σχετικά με τα μέτρα που απαιτούνται για τη διασφάλιση των δικτύων και των υπηρεσιών ηλεκτρονικής επικοινωνίας και εποπτείας της σωστής εφαρμογής τους.
<P>
" προτεινόμενη ευρωπαϊκή αρχή για την αγορά ηλεκτρονικών επικοινωνιών θα έχει ως ένα από τα βασικά της καθήκοντα την ασφάλεια του δικτύου και των πληροφοριών και θα συνδράμει την Επιτροπή στην εφαρμογή των μέτρων σε ευρωπαϊκό επίπεδο, όπου αυτό απαιτείται..
<SPEAKER ID="261" NAME="Claude Moraes" AFFILIATION="PSE">
(EN) Σας ευχαριστώ, κύριε Επίτροπε, για αυτή τη λεπτομερή απάντηση. Δεν γνωρίζω ποιο είναι το ψηφιακό αντίστοιχο της "επιδημίας", αλλά μετά τα φετινά Χριστούγεννα παρατηρούμε σήμερα μια επιδημία αυτού του είδους της συμπεριφοράς. Όλες οι ανεξάρτητες οργανώσεις συμφωνούν.
<P>
Δεν επιθυμώ να μειώσω την αξία των όσων έχει κάνει η Επιτροπή. Θεωρώ ότι αντιμετώπισε αυτό το ζήτημα ως προτεραιότητα. Εκείνο που θα ήθελα, ωστόσο, να επισημάνω είναι ότι παραδείγματα, όπως το ολλανδικό παράδειγμα της ενθάρρυνσης των διώξεων, της ενθάρρυνσης των παρόχων διαδικτυακών υπηρεσιών να στραφούν εναντίον αυτών των ανθρώπων - τίποτα από αυτά, αισθάνομαι, δεν έχει αντίκτυπο στους καταναλωτές. Υπάρχει κάτι απλό που μπορεί να δώσει η Επιτροπή στα μέλη του Ευρωπαϊκού Κοινοβουλίου, ώστε να μπορέσουμε να πούμε στους καταναλωτές μας τι κάνετε και πόσο αποτελεσματικά υπολογίζεται αυτό;
<SPEAKER ID="262" NAME="Günter Verheugen">
Αντιπρόεδρος της Επιτροπής - (EN) Συμφωνώ απολύτως. Είπα ήδη ότι έχουν υποβληθεί προτάσεις και εξετάζονται επί του παρόντος από το Κοινοβούλιο και το Συμβούλιο. Προσδοκώ ότι θα τεθούν σε ισχύ και τότε θα διαθέτουμε όλες τις αναγκαίες προϋποθέσεις.
<P>
" τρέχουσα νομική κατάσταση επιτρέπει την ανάληψη δράσης κατά των παραβιάσεων αυτού του είδους, παρότι αυτό εξαρτάται από την εκάστοτε περίπτωση. Στην περίπτωση ποινικού αδικήματος, οι θιγόμενοι μπορούν να ζητήσουν τη βοήθεια της αστυνομίας ή να προχωρήσουν σε άλλου είδους νομική δράση. Όπως ήδη ανέφερα, το παράδειγμα που έδωσε η ολλανδική ρυθμιστική αρχή OPTA επικροτήθηκε από την Επιτροπή σε δελτίο τύπου. Έχω εδώ το πλήρες κείμενο. Εάν το επιθυμείτε, μπορώ να σας το διαβιβάσω μετά την Ώρα των Ερωτήσεων, ώστε να διαβάσετε τι έχουμε ήδη κάνει.
<SPEAKER ID="263" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, απουσιάζει βέβαια η Επίτροπος κ. Reding, αλλά είμαι πεπεισμένος ότι το εύρος των γνώσεων του Αντιπροέδρου της Επιτροπής, του κ. Verheugen επαρκεί για να μου απαντήσει σε ένα συμπληρωματικό ερώτημα, δηλαδή αν η Επιτροπή διαθέτει στοιχεία ή ενδείξεις που συνδέουν την προέλευση των ανεπίκλητων ηλεκτρονικών μηνυμάτων, των SPAM, με τις εταιρείες που προσφέρουν υπηρεσίες και προϊόντα προστασίας από τέτοιου είδους ανεπιθύμητες οχλήσεις.
<SPEAKER ID="264" NAME="Avril Doyle" AFFILIATION="PPE-DE">
(EN) Θα ήθελα να συνδέσω την πρώτη ερώτηση που έθεσε η κ. McGuinness σχετικά με την προστασία των καταναλωτών από τα παραποιημένα φάρμακα και τα φάρμακα που δεν πληρούν τις προδιαγραφές με την ερώτηση του κ. Moraes σχετικά με την προστασία των καταναλωτών από τα ανεπίκλητα ηλεκτρονικά μηνύματα. Ένα από τα τεράστια προβλήματα που αντιμετωπίζω κι εγώ, όπως και πολλοί άλλοι, είναι η ποσότητα των φαρμάκων που διαφημίζονται μέσω τέτοιων ηλεκτρονικών μηνυμάτων, μαζί με κάθε είδους προϊόντα για τη μεγέθυνση διαφόρων σημείων του σώματος που κάποιοι από εμάς ούτε καν διαθέτουμε! Αναρωτιέμαι, σε σχέση με τη μελέτη της παράλληλης αγοράς που αναφέρατε, εάν πραγματοποιούνται άλλες μελέτες που αφορούν το γενικότερο ζήτημα του διαδικτύου, των ανεπίκλητων ηλεκτρονικών μηνυμάτων και των παραποιημένων φαρμάκων, και ιδίως όσον αφορά τα φάρμακα που δεν πληρούν τις προδιαγραφές, τα οποία δεν παρέχουν καμία εγγύηση ασφάλειας και αποτελεσματικότητας στους απανταχού καταναλωτές και ασθενείς. Υπάρχει τρομερή ανάπτυξη στον εν λόγω τομέα.
<SPEAKER ID="265" NAME="Günter Verheugen">
Αντιπρόεδρος της Επιτροπής. - (EN) Αυτός είναι ένας πολύ ενδιαφέρων συνδυασμός. Ως προς την πρώτη ερώτηση, δυστυχώς η Επιτροπή δεν διαθέτει αυτά τα στοιχεία, διότι οι ρυθμιστικές αρχές ανήκουν στα κράτη μέλη. Θα ενημερώσω, ωστόσο, την Επίτροπο Reding σχετικά με την ερώτηση και ίσως, μαζί με τα κράτη μέλη, να μπορέσουμε να βρούμε μια λύση.
<P>
Σε προσωπικό επίπεδο μπορώ να πω ότι βρίσκω τη λογική στην οποία βασίζεται η ερώτησή σας απολύτως σωστή και θεωρώ ότι πρέπει να βρούμε έναν τρόπο να τις συνδυάσουμε.
<P>
Ως προς τη δεύτερη ερώτηση, σχετίζεται και με ένα ζήτημα που δεν συζητήσαμε απόψε, το ζήτημα της ενημέρωσης των ασθενών. Εδώ τίθενται τρία θέματα: η κατάχρηση των συστημάτων ηλεκτρονικής επικοινωνίας, το πρόβλημα της ενημέρωσης των ασθενών που είναι συχνά παραπλανητική και το πρόβλημα των απομιμήσεων και του παράλληλου εμπορίου. Δεν το ανέφερα στην απάντησή μου στην ερώτηση για τα παραποιημένα φάρμακα και το παράλληλο εμπόριο, γι' αυτό μπορώ να το προσθέσω εδώ.
<P>
Επεξεργαζόμαστε επίσης μία πρόταση που στόχο έχει τη δημιουργία ενός σαφούς πλαισίου για την πληροφόρηση των ασθενών και βιώνουμε ακριβώς το πρόβλημα που περιγράψατε, δηλαδή ότι οι υπάρχουσες ρυθμίσεις και οι υπάρχοντες περιορισμοί ακυρώνονται, κατά κάποιο τρόπο, από τη χρήση του διαδικτύου. Αυτό έχει σημασία για εμάς - και αυτός είναι ο λόγος για τον οποίο μελετούμε το όλο πρόβλημα και για τον οποίο σκοπεύουμε να υποβάλουμε πρόταση σχετικά με το πώς πρέπει να οργανωθεί η πληροφόρηση των ασθενών στην Ευρωπαϊκή Ένωση, αν και γνωρίζουμε ότι είναι εξαιρετικά δύσκολο. Θα ήθελα πάντως να πω ότι προς το παρόν υπάρχουν κανονισμοί.
<P>
Για παράδειγμα, δεν επιτρέπεται η διαφήμιση συνταγογραφούμενων φαρμάκων. Όταν αυτό συμβαίνει μέσω του διαδικτύου, αποτελεί ασφαλώς παραβίαση των ισχυόντων κανόνων, και τα κράτη μέλη δεν έχουν απλώς το δικαίωμα, αλλά και την υποχρέωση, κατά τη γνώμη μου, να κάνουν κάτι γι' αυτό.
<P>
Επομένως, η απάντηση στην ερώτησή σας είναι ναι. " Επιτροπή γνωρίζει την ύπαρξη αυτού του προβλήματος και στις προσεχείς προτάσεις μας θα προσπαθήσουμε να το αντιμετωπίσουμε.
<P>
Θα ήθελα να τονίσω κάτι εδώ: η χρήση του διαδικτύου είναι κάτι που δεν μπορεί να ελεγχθεί. Αυτό ακριβώς είναι το πρόβλημά μας και θα προσπαθήσουμε να βρούμε την καλύτερη δυνατή λύση
<P>
Δεύτερο μέρος
<P>
Θέμα: Έλεγχος των εισαγωγών επικίνδυνων προϊόντων κατανάλωσης
<P>
" Επιτροπή υπέβαλε, κατά τέλη Νοεμβρίου τρ. έτ., κατάλογο απογραφής του συστήματος ελέγχου της ασφάλειας των προϊόντων κατανάλωσης, από τον οποίο προέκυψε ότι υφίστανται πολυάριθμοι παράγοντες δυσλειτουργίας όχι μόνο στο επίπεδο της εφαρμογής των υφισταμένων οδηγιών στα κράτη μέλη, αλλά και ως προς την ανιχνευσιμότητα και τις ευθύνες της βιομηχανίας, των διανομέων και των εισαγωγέων.
<P>
Μπορεί η Επιτροπή να διευκρινίσει ειδικότερα: ποια συγκεκριμένα μέτρα προτίθεται να λάβει για να βελτιώσει αφενός τους έλεγχους που πραγματοποιούνται από τα κράτη μέλη σύμφωνα με τις διατάξεις της οδηγίας 2001/95/ΕΚ σχετικά με την ασφάλεια των προϊόντων και αφετέρου τη συνεργασία με τις τελωνειακές υπηρεσίες; Ποια μετρά προτίθεται να λάβει για να διασφαλίζει την ανιχνευσιμότητα των εισαγομένων προϊόντων κατανάλωσης; Ποια μέτρα προτίθεται να λάβει για να παροτρύνει τους κατασκευαστές, τους εισαγωγείς και τους διανομείς εισαγομένων προϊόντων κατανάλωσης να αναλαμβάνουν τις ευθύνες τους και, ενδεχομένως, να τους επιβάλει κυρώσεις;
<SPEAKER ID="268" NAME="Meglena Kuneva">
Μέλος της Επιτροπής. - (EN) Τα πρώτα αποτελέσματα της απογραφής της ασφάλειας των προϊόντων ανακοινώθηκαν στις 22 Νοεμβρίου 2007. Από αυτά προκύπτει ότι το ρυθμιστικό πλαίσιο είναι κατάλληλο γι' αυτό τον σκοπό, εφόσον και όταν εφαρμόζεται κατάλληλα. Το σύστημα Rapex λειτουργεί αποτελεσματικά και εξασφαλίζει ότι τα επικίνδυνα προϊόντα ανακαλούνται από την αγορά σε ολόκληρη την Ευρωπαϊκή Ένωση.
<P>
" έκθεση της απογραφής αναφέρει, ωστόσο, ότι υπάρχει περιθώριο βελτίωσης, τόσο όσον αφορά τα προληπτικά μέτρα, όσο και τη διεθνή συνεργασία, όπως είναι τα ενισχυμένα μέτρα επιβολής. Ορισμένες από τις προβλεπόμενες βελτιώσεις βρίσκονται ήδη σε προχωρημένο στάδιο μετατροπής τους σε συγκεκριμένες δράσεις, ιδίως όσον αφορά την αναθεώρηση της οδηγίας για την ασφάλεια των παιχνιδιών. " Επιτροπή βρίσκεται επίσης στη διαδικασία προετοιμασίας προσωρινού μέτρου που απαιτεί την ύπαρξη προειδοποιήσεων στα μαγνητικά παιχνίδια, μέχρις ότου ολοκληρωθεί η επανεξέταση των προτύπων, προκειμένου να αντιμετωπισθεί ο κίνδυνος που ενδέχεται να αποτελούν αυτά τα παιχνίδια. " Επιτροπή συνδράμει τις αρχές παρακολούθησης της αγοράς των κρατών μελών να εντοπίσουν και να ανταλλάξουν βέλτιστες πρακτικές με σκοπό τη βελτίωση των ελέγχων.
<P>
Τον Οκτώβριο του 2007, τα κράτη μέλη αναφέρθηκαν σε πρωτοβουλίες για καλύτερη συνεργασία με τους οικονομικούς φορείς και σε συγκεκριμένες εκστρατείες παρακολούθησης των παιχνιδιών. " Επιτροπή σκοπεύει να δημοσιεύσει συγκριτικά δεδομένα που αφορούν την ικανότητα επιβολής στον πίνακα αποτελεσμάτων για τους καταναλωτές για το 2008, στο πλαίσιο μιας νέας και ελπίζω πολύ χρήσιμης πρωτοβουλίας. " Επιτροπή συνεχίζει επίσης να ενισχύει συγκεκριμένα τις δυνατότητες παρακολούθησης της αγοράς των κρατών μελών συμμετέχοντας στη χρηματοδότηση καλά σχεδιασμένων κοινών προγραμμάτων στον τομέα της παρακολούθησης της αγοράς. Τα προγράμματα αυτά έλαβαν το 2007 κοινοτική χρηματοδότηση ύψους 1,3 εκατομμυρίων ευρώ.
<P>
Εκτός από τις δράσεις για τη βελτίωση της προστασίας εντός της ΕΕ, αρκετές δράσεις βρίσκονται σε εξέλιξη με στόχο την ενίσχυση της προστασίας στα σύνορα. Οι πρόσφατες σημαντικές αλλαγές στην τελωνειακή νομοθεσία της ΕΕ θα βοηθήσουν στον εντοπισμό αποστολών υψηλού κινδύνου που χρήζουν ελέγχου. Οι ασφαλείς τελωνειακοί μηχανισμοί ανταλλαγής θα καταστήσουν επίσης δυνατή την ανάληψη ταχείας δράσης αμέσως μόλις θα διατίθενται πληροφορίες σχετικά με νέα είδη επικίνδυνων προϊόντων. Οι πληροφορίες που θα υπάρχουν στο σύστημα Rapex θα διανέμονται κάνοντας χρήση του μηχανισμού αυτού, με σκοπό να ενημερωθούν οι αρμόδιες τελωνειακές αρχές για συγκεκριμένα, ενδεχομένως επικίνδυνα φορτία. " Επιτροπή συμφωνεί επίσης ότι η ανιχνευσιμότητα αποτελεί ένα ακόμα ζήτημα που χρήζει περαιτέρω βελτιώσεων. Οι στατιστικές δείχνουν ότι τα προϊόντα αγνώστου προελεύσεως, για τα οποία υπήρξε ειδοποίηση μέσω του Rapex, μειώθηκαν για πρώτη φορά σε ποσοστό κάτω του 3% τον Οκτώβριο του 2007, σε σύγκριση με 17% το 2006. " Επιτροπή αναλύει επί του παρόντος, με τη βοήθεια των κρατών μελών, τρόπους εξασφάλισης ότι αυτή η βελτίωση δεν θα είναι προσωρινή και τρόπους για να την κάνει βιώσιμη.
<P>
" Επιτροπή συμπεριέλαβε ήδη στη νομοθεσία για τις συσκευασίες των τροφίμων, στο πλαίσιο της εσωτερικής αγοράς, διάταξη που απαιτεί από τους οικονομικούς φορείς να γνωστοποιούν την ταυτότητα του προμηθευτή τους. Αυτό θα βοηθήσει την παρέμβαση στην παρακολούθηση της αγοράς, μόλις η εν λόγω νομοθεσία τεθεί σε ισχύ. " Επιτροπή ρώτησε επίσης τι θα μπορούσε να κάνει η Κίνα όσον αφορά την ανιχνευσιμότητα και επικροτεί τις πρωτοβουλίες που έλαβε η Κίνα απαιτώντας την προσθήκη γραμμικού κώδικα, από το ίδιο το εργοστάσιο, σε ορισμένες κατηγορίες προϊόντων υψηλού κινδύνου.
<P>
Τέλος, η Επιτροπή επισήμανε την ευθύνη των σχετικών οικονομικών φορέων και επικροτεί τη δέσμευση της βιομηχανίας να επεξεργαστεί μέτρα που θα ενισχύσουν την εμπιστοσύνη των καταναλωτών, κυρίως μέσω αυτού που καλούμε "σύμφωνο ασφαλείας". " Επιτροπή θα αποστείλει επίσης εμπειρογνώμονες να πραγματοποιήσουν μελέτη των μέτρων επαγγελματικής ασφάλειας στην αλυσίδα προμήθειας και θα υποβάλουν σχετική έκθεση εντός του πρώτου τριμήνου του 2008.
<SPEAKER ID="269" NAME="Giovanna Corda" AFFILIATION="PSE">
(FR) Κυρία Επίτροπε, σας ευχαριστώ πολύ για την απάντησή σας, που καταδεικνύει τη βούληση της Επιτροπής να λάβει σειρά μέτρων με σκοπό τη μείωση, στο μέτρο του δυνατού, των κινδύνων που συνδέονται με την κυκλοφορία εισαγόμενων παιχνιδιών, ιδίως από την Κίνα.
<P>
Ένα από τα σημαντικά σημεία, όπως υπογραμμίζει η Επιτροπή, είναι η ιχνηλασιμότητα των παιχνιδιών από τον παραγωγό μέχρι τον καταναλωτή - θίξατε πριν ακροθιγώς το ζήτημα στην ομιλία σας. Παραμένει, ωστόσο, αναπάντητο ένα πολύ σημαντικό ερώτημα. Όταν αποσύρονται εκατοντάδες χιλιάδες παιχνίδια από την αγορά, όπως συνέβη πέρυσι, μπορείτε να μου πείτε, κυρία Επίτροπε, πού καταλήγουν αυτά τα παιχνίδια; Τι αποδείξεις έχετε ότι αποσύρονται εντελώς από την αγορά; Έχω ακούσει αναφορές -που με ώθησαν να υποβάλω τη σημερινή ερώτησή μου- ότι επανακυκλοφορούν στην αγορά, προς πώληση σε άλλα παιδιά. Σε ολόκληρο τον κόσμο, όλα τα παιδιά έχουν δικαίωμα να τα αντιμετωπίζουμε με τον ίδιο τρόπο και πιστεύω ότι όλοι συμφωνούμε επ' αυτού. Σας επιτρέπει το σύστημα της ιχνηλασιμότητας να παρακολουθείτε όλη την πορεία τους μέχρι την καταστροφή τους;
<SPEAKER ID="270" NAME="Meglena Kuneva">
Μέλος της Επιτροπής. - (EN) Θεωρώ ότι η ερώτησή σας είναι απολύτως λογική και πολύ ανθρώπινη. Πρέπει να επιδιώξουμε τον στόχο μας: αυτά τα επικίνδυνα παιχνίδια δεν πρέπει να φτάσουν όχι μόνο στην ευρωπαϊκή αγορά, πράγμα που αποτελεί καθήκον μας, αλλά και σε καμία αγορά, και διαθέτουμε ορισμένα καλά αναπτυγμένα εργαλεία που μας βοηθούν σε αυτή την κατεύθυνση. Μπορούμε να πραγματοποιήσουμε εποπτεία της αγοράς, διαθέτουμε μορφές ελέγχου και το σύστημα Rapex, το οποίο αποτελεί ένα σύστημα, μέσω του οποίου μπορούμε να λάβουμε πληροφορίες μέσω της αγοράς και όχι μόνο όταν σταματήσουμε τα επικίνδυνα αγαθά στα σύνορά μας.
<P>
Ωστόσο, εκείνο που έχει επίσης σημασία για εμάς ως παγκόσμιο πρωτοπόρο στη διαδικασία ασφαλείας είναι να μην επιτρέψουμε στα επικίνδυνα αυτά εμπορεύματα -ιδίως στα παιχνίδια- να φτάσουν στα χέρια άλλων παιδιών - συμπεριλαμβανομένης και της Κίνας. Δεν αρκεί μόνο να κηρύττουμε την ασφάλεια των παιδιών της Ευρώπης, πράγμα που αποτελεί μέρος των καθηκόντων μας. Ζήτησα από τους βασικούς παραγωγούς αρκετές φορές ανοιχτά και ξεκάθαρα να καταστρέψουν τα παιχνίδια και τους κάλεσα επίσης στην Επιτροπή στις Βρυξέλλες, όπου συζητήσαμε με ποιον τρόπο θα διασφαλίζαμε ότι τα παιχνίδια θα καταστραφούν. Όλοι δεσμεύτηκαν ως προς αυτό. Ειδικότερα, ζήτησα από τη Mattel, ως τη μεγαλύτερη βιομηχανία με τις περισσότερες ανακλήσεις από κάθε άλλη, να συμμορφωθεί, και εκείνη συμφώνησε να συμμορφωθεί με την υποχρέωση αυτή. Αυτό δεν είναι νομικά δεσμευτικό: δεν μπορώ να τους υποχρεώσω να καταστρέψουν τα εργοστάσιά τους. Θεωρώ όμως ότι είμαστε αντιμέτωποι με μια κατάσταση, όπου το νομοθετικό πλαίσιο δεν είναι παρά ένα πλαίσιο και όπου υπάρχουν πράγματα πέραν και εκτός αυτού του πλαισίου. Πρέπει να επιδιώξουμε ενεργά μέτρα που θα ξεπερνούν το απολύτως αναγκαίο επίπεδο από νομοθετικής άποψης. Είχα μία ευκαιρία να συζητήσω το ζήτημα αυτό με τη UNICEF και τους Αμερικανούς στο πλαίσιο του διατλαντικού διαλόγου σε θέματα καταναλωτών. Αντιλαμβάνομαι πλήρως τις ανησυχίες σας και, πιστέψτε με, θα καταβάλω κάθε προσπάθεια για να δημοσιοποιήσω και να επιδιώξω τον στόχο της καταστροφής αυτών των παιχνιδιών. Εντούτοις, δεν διαθέτω νομοθετική βάση εκτός της Ευρώπης.
<SPEAKER ID="271" NAME="Reinhard Rack" AFFILIATION="PPE-DE">
(DE) Κυρία Επίτροπε, επισημάνατε ότι γίνονται πάρα πολλά για να απομακρυνθούν από την αγορά επικίνδυνα παιχνίδια. Αυτό είναι ένα σημαντικό βήμα. Είναι, ωστόσο, γεγονός ότι ορισμένα από αυτά τα προϊόντα φθάνουν στις αγορές μας φέροντας γενικά γνωστά σήματα πιστοποίησης, μεταξύ άλλων και το γνωστό σήμα CE. Όταν για παράδειγμα δεν υπάρχει ασφάλεια ή το παιχνίδι είναι πραγματικά επικίνδυνο, αυτό δεν είναι μόνο κατάχρηση σύμφωνα με τους κανόνες της χρηστής πρακτικής, αλλά ουσιαστικά είναι απάτη. Υπάρχει δυνατότητα πρόβλεψης ποινικών κυρώσεων σε τέτοιες περιπτώσεις;
<SPEAKER ID="272" NAME="Colm Burke" AFFILIATION="PPE-DE">
(EN) Σας ευχαριστώ, κυρία Επίτροπε, για τη λεπτομερή σας απάντηση. Στην Ιρλανδία, ένα αντικείμενο που είχε αγοραστεί εκεί την περίοδο των Χριστουγέννων ανατινάχτηκε, και το όνομα του κατασκευαστή δεν ήταν δυνατό να εντοπιστεί.
<P>
Θα μπορούσε να θεσπιστεί νομοθεσία σε όλες τις χώρες που θα καθιστά παράνομη την πώληση αντικειμένων στα οποία δεν αναφέρεται ρητά το όνομα του κατασκευαστή; Πιστεύω ότι αυτός είναι ο κατάλληλος τρόπος προόδου και ερωτώ αν μπορεί να πραγματοποιηθεί.
<SPEAKER ID="273" NAME="Meglena Kuneva">
Μέλος της Επιτροπής. - (EN) Εάν δεν σας πειράζει, θα ξεκινήσω με τη δεύτερη ερώτηση, διότι διαθέτω μια πιο σίγουρη νομoθετική βάση, σύμφωνα με την οποία θα σας απαντήσω. " Επιτροπή συμπεριέλαβε ήδη, στη δέσμη μέτρων για την εσωτερική αγορά προϊόντων, νομοθεσία που περιλαμβάνει μία διάταξη που ζητεί από τους οικονομικούς φορείς να δημοσιοποιούν την ταυτότητα του προμηθευτή τους. Αυτό θα βοηθήσει στον εντοπισμό του προϊόντος και στην ύπαρξη μιας σαφούς σήμανσης με το όνομα του παραγωγού, αφενός, και του προμηθευτή, αφετέρου. " παγκόσμια αλυσίδα γίνεται ολοένα μακρύτερη, και δεν υπάρχει πλέον κανένα αντικείμενο, για το οποίο να είμαστε σίγουροι ότι παράγεται σε μία μόνο χώρα.
<P>
Κατανοώ την ερώτησή σας, αλλά θεωρώ ότι πρέπει επίσης να αυξήσουμε την επαγρύπνηση και να κάνουμε τους γονείς πιο προσεκτικούς, διότι πάντα θα υπάρχουν αδίστακτοι έμποροι. Πρέπει να αυξήσουμε την επαγρύπνηση όσον αφορά τον έλεγχο του εμπόρου λιανικής και να αγοράζουμε μόνο από υπεύθυνους εμπόρους, καθώς και όσον αφορά τον έλεγχο των σημάνσεων του προϊόντος. Παρότι κανείς δεν μπορεί να άρει αυτή την ευθύνη από εμάς, τους καταναλωτές, θεωρώ ότι το ζήτημα που θέτετε είναι απολύτως βάσιμο, και συμφωνώ ότι στη σήμανση πρέπει να εμφανίζονται, εκτός από το όνομα του κατασκευαστή, και ειδικές πληροφορίες, ιδίως στην περίπτωση των παιχνιδιών.
<P>
" ερώτηση αυτή συνδέεται ενδεχομένως με την πρώτη που αφορούσε τι μπορούμε να κάνουμε σχετικά με τις απομιμήσεις - εάν κατανόησα σωστά την ερώτησή σας. Εάν το προϊόν είναι πλαστό, αυτό είναι ένα ζήτημα. Πρέπει να αντιμετωπίσουμε τα πλαστά προϊόντα μέσω των δικαιωμάτων πνευματικής ιδιοκτησίας, και επίσης μέσω των τελωνειακών μας δραστηριοτήτων. Πρέπει να σας πω ότι οι τελωνειακές μας αρχές τριπλασίασαν τη συχνότητα των ελέγχων τους σε σχέση με τα παγκόσμια πρότυπα. " σύσταση της διεθνούς ένωσης τελωνείων είναι να ελέγχεται το 3% των προϊόντων στα σύνορα και τα λιμάνια, και στην Ευρώπη ελέγχεται το 10%. Θεωρώ επίσης ότι θα ήταν καλή ιδέα να ενισχύσουμε την έρευνα και ανάπτυξη και να κάνουμε ακόμα πιο αυστηρή την παρακολούθηση και τους ελέγχους στα σύνορα, με καλύτερες τεχνικές μεθόδους για τη διενέργεια ελέγχων και άλλες σημαντικές καινοτομίες που μπορούν να εφαρμοσθούν στα σύνορα όσον αφορά τα αγαθά που εμπορεύματα στις αγορές μας.
<P>
Θα ήθελα επίσης να επισημάνω ότι ακόμα και αν ένα προϊόν δεν είναι απομίμηση και φέρει εμφανώς την ένδειξη "CE", αυτό δεν σημαίνει ότι το προϊόν συμμορφώνεται απαραίτητα με όλες τις προϋποθέσεις στο πλαίσιο της εν λόγω οδηγίας. Θα πρέπει επιπλέον να εφαρμόσουμε αυτές τις οδηγίες νέας προσέγγισης, οι οποίες θέτουν τις προϋποθέσεις σχετικά με το πώς παράγεται ένα προϊόν, και να διασφαλίσουμε τη συνεχή εποπτεία της αγοράς από την άποψη της ασφάλειας, διότι ορισμένες φορές η ασφάλεια είναι ακόμα πιο σημαντική, ή έστω εξίσου σημαντική, και δεν συμπίπτει πάντα με τον τρόπο, με τον οποίο παράγεται ένα προϊόν.
<P>
Ενδέχεται, για παράδειγμα, όπως στην περίπτωση του προβλήματος που παρουσιάστηκε με τους μαγνήτες στα παιχνίδια, στο οποίο ανταποκρινόμαστε, να αντιληφθούμε ότι η κατάσταση έχει αλλάξει και να χρειαστεί να ανταποκριθούμε και να λάβουμε μέτρα στη βάση της ασφάλειας, και όχι μόνο στη βάση των προϋποθέσεων που έχουμε ζητήσει από τον παραγωγό να πληροί. Εάν συνδυάσουμε αυτές τις δύο ομάδες προϋποθέσεων -για τον παραγωγό και το προϊόν, όταν αυτό διοχετευθεί στην αγορά- θα έχουμε καλύτερα προστατευμένους καταναλωτές.
<P>
Θέμα: Φαινόμενα αισχροκέρδειας στα καταστήματα τροφοδοσίας
<P>
Στα περισσότερα κράτη μέλη παρατηρούνται σημαντικές αυξομειώσεις στις τιμές των τροφίμων, οι οποίες πολλές φορές οφείλονται στη δυνατότητα των καταστημάτων να εκμεταλλεύονται περιόδους μαζικής κατανάλωσης, όπως την περίοδο των εορτών. Ιδιαίτερα το γάλα, είναι ένα προϊόν η τιμή του οποίου διαρκώς αυξάνεται σε όλα τα κράτη μέλη.
<P>
Παρακολουθεί η Επιτροπή την εμπορική δραστηριότητα των καταστημάτων τροφοδοσίας και των υπεραγορών τις περιόδους αυξημένης κατανάλωσης; Συνεργάζεται με τα εθνικά κέντρα προστασίας των καταναλωτών έτσι ώστε να βρεθεί μια ουσιαστική λύση στα φαινόμενα αισχροκέρδειας;
<SPEAKER ID="275" NAME="Meglena Kuneva">
Μέλος της Επιτροπής. - (EN) Γνωρίζω ότι αυτή η ερώτηση είναι πολύ σημαντική και θα ήθελα να σας διαβεβαιώσω ότι η Επιτροπή δεν παρακολουθεί τα καταστήματα σε περιόδους αυξημένης κατανάλωσης, ούτε συνεργάζεται με τις εθνικές οργανώσεις καταναλωτών στο συγκεκριμένο ζήτημα.
<P>
Επομένως, βασιζόμαστε πολύ στις εθνικές προσπάθειες. Ωστόσο, η Επιτροπή σκοπεύει να βελτιώσει τα εργαλεία που διαθέτει για την παρακολούθηση της λειτουργίας της εσωτερικής αγοράς από την άποψη των καταναλωτών.
<P>
" επισκόπηση της ενιαίας αγοράς παρουσίασε τα σχέδια της Επιτροπής για έναν πίνακα αποτελεσμάτων για τους καταναλωτές και για πιο λεπτομερή παρακολούθηση των τιμών, αλλά θα ήθελα ειδικότερα να τονίσω ότι εδώ πρόκειται για παρακολούθηση.
<P>
Τα δεδομένα της Eurostat που δημοσιεύθηκαν δείχνουν ότι οι τιμές του γάλακτος, του τυριού και των αβγών στην Ελλάδα είναι κατά 38% υψηλότερες από τις μέσες τιμές της ίδιας ομάδας τροφίμων στην Ευρωπαϊκή Ένωση. Οι μέσες τιμές για αυτή την ομάδα προϊόντων κατά την περίοδο 1996-2007 αυξήθηκαν κατά σχεδόν 52% στην Ελλάδα και μόλις κατά 24% στην ΕΕ.
<P>
Ωστόσο, αυτή η εξέλιξη φαίνεται ότι έχει διαρθρωτικό και όχι εποχιακό χαρακτήρα. Από το 2005, οι τιμές των γαλακτοκομικών προϊόντων στην Ελλάδα δεν φαίνεται να παρουσιάζουν εποχιακές διακυμάνσεις.
<SPEAKER ID="276" NAME="Μανώλης Μαυρομμάτης" AFFILIATION="PPE-DE">
Κυρία Πρόεδρε, ευχαριστώ πάρα πολύ την Επίτροπο, ευχαριστώ πολύ και για τα στοιχεία. Θα βρω και τη Eurostat να δούμε όλον τον πίνακα, διότι είναι αξιόλογος βεβαίως και σημαντικός για την πατρίδα μου -την οποίαν προαναφέρατε- αλλά πιστεύω ότι υπάρχουν και σε άλλες χώρες αντίστοιχα περιστατικά και γι' αυτό το λόγο θα είχε ενδιαφέρον να δούμε πώς η Επιτροπή σας θα αντιμετωπίσει γενικά το θέμα αυτό. Είτε με σύσταση, είτε με οδηγία η οποία πλέον θα αφορά όλα τα προϊόντα και όχι μόνον τα τόσο καταναλωτικά.
<SPEAKER ID="277" NAME="Meglena Kuneva">
Μέλος της Επιτροπής. - (EN) " Επιτροπή λαμβάνει μέτρα σε διάφορα επίπεδα με στόχο τον περιορισμό των αυξήσεων στις τιμές των τροφίμων. Μία πρωτοβουλία περιλαμβάνει την έναρξη της παρακολούθησης των τιμών, στην οποία αναφέρθηκα νωρίτερα. Αυτός είναι ένας από τους στόχους του πίνακα αποτελεσμάτων για την καταναλωτική αγορά, πάνω στον οποίο εργαζόμαστε και ο οποίος πιστεύω ότι θα υποστηριχθεί από την Επιτροπή πολύ σύντομα.
<P>
" Επιτροπή έχει επίσης προτείνει σειρά μέτρων εντός του πλαισίου της γεωργικής πολιτικής, όπως τη μείωση των γαιών που προορίζονται για υποχρεωτική αγρανάπαυση, η οποία τέθηκε ήδη σε ισχύ για την καλλιεργητική περίοδο 2008, την αύξηση των ποσοστώσεων στο γάλα για το έτος 2008-2009 που εγκρίθηκε από την Επιτροπή και προτάθηκε στο Συμβούλιο, η οποία, εφόσον εγκριθεί, θα τεθεί σε ισχύ από την 1η Απριλίου 2008 και στο εξής, και τη μείωση των εισαγωγικών δασμών στον τομέα των δημητριακών με στόχο τον περιορισμό των αυξήσεων στις τιμές των δημητριακών και μελλοντικά και στην τιμή του κρέατος. Το μέτρο αυτό τέθηκε σε ισχύ από την αρχή του Ιανουαρίου του 2008.
<P>
Αυτό ήταν ένα είδος απογραφής των όσων έχουμε κάνει. Αλλά, μέσω του πίνακα αποτελεσμάτων της καταναλωτικής αγοράς, ένα από τα κύρια θέματα των ερευνών μας θα είναι οι τιμές και τμήμα αυτών θα αφορά τις τιμές των τροφίμων. Θα σας ενημερώσουμε λοιπόν εγκαίρως. Θα προβούμε σε διαβούλευση σχετικά με το επόμενο βήμα μετά την παρακολούθηση των δεδομένων και θα αναλάβουμε δράση για να διαπιστώσουμε τι κρύβεται από πίσω - ασφαλώς, με τη συνεργασία των εθνικών αρχών.
<SPEAKER ID="278" NAME="Mairead McGuinness" AFFILIATION="PPE-DE">
(EN) Ενδιαφέρον παρουσιάζει το ότι όταν αυξάνονται οι τιμές των τροφίμων, η Επιτροπή αναλαμβάνει δράση. Θα καλέσω την Επιτροπή να παρουσιάσει στατιστικά στοιχεία που δείχνουν την κατανομή της τελικής λιανικής τιμής μεταξύ παραγωγού -και εννοώ τους αγρότες- και καταναλωτή, διότι δεν διαθέτουμε αυτές τις πληροφορίες. Θεωρώ ότι θα μπορούσαμε επίσης να πούμε, παρεμπιπτόντως, ότι η εποχή των σχετικά χαμηλών τιμών των τροφίμων έχει παρέλθει και ότι δεν νομίζω ότι η Επιτροπή πρέπει να ξεγελά τους ανθρώπους λέγοντας ότι θα επιστρέψουμε στις χαμηλότερες τιμές των τροφίμων. Ίσως αυτό που πρέπει να κάνουμε είναι να εκπαιδεύσουμε τους ανθρώπους να αγοράζουν τρόφιμα ποιότητας σε λογικές τιμές.
<SPEAKER ID="279" NAME="DanutBudreikait" AFFILIATION="ALDE">
- (LT) Το περασμένο καλοκαίρι άρχισε η άνοδος των τιμών σε όλα τα κράτη μέλη της ΕΕ. Τότε, θέσαμε το ερώτημα εάν υπήρχαν τυχόν συμφωνίες στο πλαίσιο καρτέλ. Στη χώρα μου, τη Λιθουανία, αποδείχθηκε ότι οι γαλακτοκομικές εταιρείες είχαν προβεί σε συμφωνία για αύξηση των τιμών. Τώρα, διεξάγεται έλεγχος στον τομέα του κρέατος. Πραγματοποιούνται αντίστοιχες μελέτες σε άλλες χώρες της ΕΕ; Ένας νέος όρος εμφανίσθηκε - "το τέλος των φθηνών τροφίμων". Οι εκπρόσωποι της βιομηχανίας τροφίμων δεν χρησιμοποιούν αυτό τον όρο και με ποιον τρόπο μπορούν να προστατευθούν οι καταναλωτές;
<SPEAKER ID="280" NAME="Meglena Kuneva">
Μέλος της Επιτροπής. - (EN) " τιμή των τροφίμων παρουσιάζει διακυμάνσεις, λόγω του εποχιακού χαρακτήρα της γεωργικής παραγωγής. Οι διακυμάνσεις αυτές δεν έχουν άμεσο αντίκτυπο στους καταναλωτές, διότι το κόστος των πρώτων υλών παρουσίαζε, μέχρι πρόσφατα, μείωση και επειδή οι τεχνολογίες αποθήκευσης κάλυπταν αυτές τις εποχιακές ελλείψεις. Τον τελευταίο καιρό, παρατηρούνται συστηματικότερες αυξήσεις στις τιμές των τροφίμων και ο βασικός λόγος φαίνεται ότι είναι η αυξανόμενη ζήτηση από τις αναδυόμενες μεγάλες οικονομίες, όπως η Κίνα και η Ινδία. Συζητήσαμε ήδη το γεγονός ότι στην Ινδία πέρυσι πέντε εκατομμύρια επιπλέον άνθρωποι υιοθέτησαν μία νέα διατροφή που βασίζεται πολύ περισσότερο στο γάλα, τα γαλακτοκομικά προϊόντα και το κρέας.
<P>
Το περσινό καλοκαίρι, η κατάσταση επιδεινώθηκε εξαιτίας των δυσμενών κλιματικών συνθηκών σε πολλές παραγωγικές περιφέρειες, και αυτός ήταν ο κύριος λόγος για την εξαιρετικά μεγάλη αύξηση στις τιμές των τροφίμων στην Ευρωπαϊκή Ένωση από τον Σεπτέμβριο του 2007. " Επιτροπή και οι εθνικές αρχές ανταγωνισμού παρακολουθούν προσεκτικά την αγορά. Αντιανταγωνιστικές πρακτικές εντοπίστηκαν στον τομέα των γαλακτοκομικών στο "νωμένο Βασίλειο και την Ελλάδα, και επιβλήθηκαν πρόστιμα στις εταιρείες που εμπλέκονταν σε αυτές τις αντιανταγωνιστικές πρακτικές.
<P>
Θεωρώ ότι, εάν οι εθνικές αρχές της Λετονίας έχουν ενημερωθεί, τότε θα εργάζονται πάνω στην υπόθεση που αναφέρατε, ιδίως εφόσον βρίσκεται ψηλά στη δημόσια ατζέντα. Εκείνο που πραγματικά έχουμε ανάγκη είναι μια έρευνα στον εν λόγω τομέα για να διαπιστωθεί εάν πίσω του κρύβεται κάποιο καρτέλ, πράγμα που ήδη συνέβη σε δύο χώρες της ΕΕ.
<SPEAKER ID="281" NAME="Πρόεδρος">
Μόλις ενημερώθηκα ότι, δυστυχώς, έχουμε κάποιο πρόβλημα με τη διαθεσιμότητα των Επιτρόπων μας. Ο κ. McCreevy θα πρέπει να μας αφήσει στις 19.20. Επομένως, εκείνο που προτείνω να γίνει, Επίτροπε Kuneva, με την άδειά σας, είναι να αλλάξετε τώρα θέσεις με τον Επίτροπο McCreevy. Θα εξυπηρετούσε όμως πολύ, αν μένατε μαζί μας μέχρι το τέλος για να απαντήσετε σε κάποιες πρόσθετες ερωτήσεις.
<P>
Θέμα: Επισκόπηση της Ενιαίας Αγοράς
<P>
Υπό το φως της πρόσφατης δημοσίευσης της Επιτροπής σχετικά με την Επισκόπηση της Ενιαίας Αγοράς, τί μέτρα προτίθεται να λάβει η Επιτροπή για να προωθήσει την "οικονομική εκπαίδευση" των καταναλωτών, να βοηθήσει την ενσωμάτωσή τους από οικονομικής πλευράς και να προτείνει επαρκή μέσα προστασίας για τους καταναλωτές, υπό το φως της πρόσφατης κρίσης των στεγαστικών δανείων υψηλού κινδύνου (sub prime) στις "ΠΑ και των πρόσφατων χρηματοοικονομικών διαταραχών.
<SPEAKER ID="283" NAME="Charlie McCreevy">
Μέλος της Επιτροπής. - (EN) Θα ήθελα να ευχαριστήσω την αξιότιμη βουλευτή για το ενδιαφέρον της για την επισκόπηση της ενιαίας αγοράς.
<P>
Πέραν της ανακοίνωσής μας σχετικά με την ενιαία αγορά στην Ευρώπη του 21ου αιώνα, εγκρίναμε μια δέσμη μέτρων με στόχο τη βελτίωση της ανταγωνιστικότητας και της αποδοτικότητας των αγορών παροχής λιανικών χρηματοπιστωτικών υπηρεσιών. Αναπόσταστο τμήμα του πακέτου αυτού αποτελούν πρωτοβουλίες για τη βελτίωση της εμπιστοσύνης των καταναλωτών και την παροχή σε αυτούς των εφοδίων ώστε να αναζητούν το καλύτερο προϊόν για κάθε ανάγκη τους. Αν και η εστίαση της Επιτροπής στην ενίσχυση των καταναλωτών δεν είναι κάτι καινούριο, οι σημερινές αναταραχές στη χρηματοπιστωτική αγορά ασφαλώς τονίζουν τη σημασία του εν λόγω ζητήματος. Θα ήθελα να αναφερθώ και στους τρεις τομείς που ανέφερε η αξιότιμη βουλευτής, δηλαδή την εκπαίδευση, την ενσωμάτωση και την προστασία.
<P>
" οικονομική εκπαίδευση γίνεται με τον καλύτερο τρόπο όταν είναι όσο το δυνατόν εγγύτερα στους πολίτες που τη χρειάζονται, δηλαδή στο επίπεδο των εθνικών και των περιφερειακών αρχών, των μη κυβερνητικών οργανώσεων και του τομέα των χρηματοπιστωτικών υπηρεσιών. Στο τέλος του 2007, εγκρίναμε ανακοίνωση σχετικά με την χρηματοοικονομική εκπαίδευση με σκοπό να ενημερώσουμε σχετικά με την ανάγκη ανόδου του επιπέδου οικονομικών γνώσεων των καταναλωτών, να προάγουμε την παροχή χρηματοοικονομικής εκπαίδευσης υψηλής ποιότητας στην Ευρωπαϊκή Ένωση και να παράσχουμε ορισμένα πρακτικά εργαλεία που θα βοηθήσουν στην επίτευξη αυτών των στόχων. " ανακοίνωση περιλαμβάνει αρχές για την καθοδήγηση των παρόχων χρηματοπιστωτικών υπηρεσιών και ανακοινώνει την ανάληψη ορισμένων πρακτικών πρωτοβουλιών. Αυτές κυμαίνονται από τη δημοσίευση μίας διαδικτυακής βάσης δεδομένων που αφορά την παροχή χρηματοοικονομικής εκπαίδευσης και την έρευνα στην ΕΕ, ως την ενίσχυση του υπάρχοντος διαδικτυακού εκπαιδευτικού εργαλείου Dolceta που βοηθά τους δασκάλους να ενσωματώσουν τα χρηματοοικονομικού χαρακτήρα ζητήματα στη σχολική ύλη.
<P>
Σήμερα, το να έχει κάποιος έναν τραπεζικό λογαριασμό αποτελεί απαραίτητη προϋπόθεση για την πλήρη συμμετοχή του στην κοινωνική και οικονομική ζωή, και όλοι οι πολίτες της ΕΕ θα πρέπει να έχουν πρόσβαση σε έναν βασικό τραπεζικό λογαριασμό. Πραγματοποιούμε επί του παρόντος μελέτη με στόχο τον εντοπισμό και την ανάλυση των πολιτικών μέτρων που λαμβάνονται από τα κράτη μέλη για να αποτραπεί ο οικονομικός αποκλεισμός. Βάσει αυτών των πληροφοριών, τις οποίες ελπίζουμε ότι θα λάβουμε στα τέλη του μήνα, θα εξετάσουμε ποιος είναι ο καλύτερος τρόπος για να διασφαλίσουμε ότι όλοι οι πολίτες της ΕΕ έχουν πρόσβαση σε βασικό τραπεζικό λογαριασμό.
<P>
Τέλος, κατά την αγορά χρηματοπιστωτικών υπηρεσιών, οι καταναλωτές πρέπει να γνωρίζουν ότι, σε περίπτωση προβλήματος, θα έχουν εύκολη πρόσβαση σε μέσα προστασίας. Παρότι σε πολλές χώρες της ΕΕ υπάρχουν αρχές εξωδικαστικού διακανονισμού, δεν είναι όλες αυτές οι αρχές μέλη του FIN-NET, το οποίο διαχειρίζεται η Επιτροπή και το οποίο στοχεύει στη διευκόλυνση της πρόσβασης των καταναλωτών σε μέσα προστασίας σε διασυνοριακές υποθέσεις. Έχοντας αυτό κατά νου, καταβάλλουμε προσπάθειες να διασφαλίσουμε ότι όλες οι υπάρχουσες αρχές εξωδικαστικής επίλυσης διαφορών θα ενταχθούν στο FIN-NET.
<P>
Εξετάζουμε επίσης γενικότερα τρόπους ενθάρρυνσης της δημιουργίας εναλλακτικών συστημάτων προστασίας, όπου δεν υπάρχουν ήδη. Αυτές οι πρωτοβουλίες δεν θα δημιουργήσουν εμπιστοσύνη ούτε θα ενισχύσουν τους καταναλωτές εν μία νυκτί, αλλά λειτουργούν συμπληρωματικά προς τις πρωτοβουλίες που λαμβάνουμε σε άλλους σχετικούς τομείς, όπως εκείνος της πληροφόρησης και της παροχής συμβουλών.
<SPEAKER ID="284" NAME="Bernd Posselt" AFFILIATION="PPE-DE">
(DE) Σέβομαι το πιεσμένο πρόγραμμα του κ. McCreevy μεν, αλλά επείγουσες υποχρεώσεις έχουν και άλλοι. Θα ήθελα απλώς να πληροφορηθώ αν θα συζητηθεί η ερώτησή μου προς την κ. Kuneva ή όχι, δηλαδή αν μπορώ τώρα να πάω στη συνεδρίαση της Ομάδας μου ή αν πρέπει να περιμένω εδώ.
<SPEAKER ID="285" NAME="Πρόεδρος">
Αμφιβάλλω αν θα φτάσουμε στην ερώτησή σας. Είναι δυσάρεστο το ό,τι βρισκόμαστε σε αυτή την κατάσταση. " ερώτησή σας θα απαντηθεί σίγουρα γραπτώς.
<SPEAKER ID="286" NAME="Marian Harkin" AFFILIATION="ALDE">
(EN) Κύριε Επίτροπε, θα ήθελα να σας ρωτήσω κάποια πράγματα ακόμα σχετικά με την χρηματοοικονομική εκπαίδευση, η οποία είναι η καινούρια λέξη της μόδας. Θεωρώ ότι θα συμφωνήσετε πως υπάρχει μεγάλη ανισορροπία όσον αφορά τις αρμοδιότητες χρηματοπιστωτικών ιδρυμάτων και καταναλωτών, διότι, κατά πρώτον, οι καταναλωτές χρειάζονται να έχουν πρόσβαση σε πίστωση και, δεύτερον, ασχέτως του επιπέδου της χρηματοοικονομικής τους εκπαίδευσης, πόσοι άνθρωποι θα διαβάσουν το έκτασης 25 σελίδων έγγραφο που συνοδεύει, για παράδειγμα, το ασφαλιστήριο συμβόλαιό τους και θα ανατρέχουν σε αυτό κάθε χρόνο;
<P>
Είπατε ότι το ζήτημα αυτό πρέπει να αντιμετωπισθεί σε τοπικό και περιφερειακό επίπεδο, αλλά δεν συμφωνείτε ότι απαιτείται μεγαλύτερη συνεργασία μεταξύ των σημαντικότερων ενδιαφερόμενων μερών, όπως είναι οι οικονομικές ρυθμιστικές αρχές, οι κυβερνήσεις, οι οργανώσεις καταναλωτών και οι φορείς προσφυγής για χρηματοοικονομικές υπηρεσίες ώστε, μέσα από τη συνεργασία τους, να επισημάνουν ορισμένα από τα προβλήματα και ζητήματα, και τουλάχιστον να δράσουν ως σύστημα έγκαιρης ειδοποίησης για τους καταναλωτές;
<SPEAKER ID="287" NAME="Charlie McCreevy">
Μέλος της Επιτροπής. - (EN) Αυτό που επιχειρούμε να κάνουμε εδώ όσον αφορά την χρηματοοικονομική εκπαίδευση είναι να την βάλουμε στην ημερήσια διάταξη και να ενημερώσουμε τους πάντες, ειδικά στα κράτη μέλη, ότι θα αποτελούσε μάλλον καλύτερη επένδυση από ό,τι πολλοί άλλοι τομείς εάν, από πολύ αρχικό στάδιο του σχολικού προγράμματος, διδάσκονταν κάποιες βασικές αρχές οικονομικών.
<P>
Διότι, κατά τη διάρκεια της ζωής του κάποιος, είτε καταλήξει να είναι ο επικεφαλής δημοσιονομικός ελεγκτής ενός μεγάλου οργανισμού, είτε έχει μια πολύ συνηθισμένη δουλειά στην περιοχή του, σίγουρα θα έρθει αντιμέτωπος -και σε κάποιο στάδιο θα υποχρεωθεί να αντιμετωπίσει- κάποια σημαντική οικονομική συναλλαγή, όπως είναι η αγορά ενός αυτοκινήτου, ενός σπιτιού, ενός πλυντηρίου ή οτιδήποτε άλλου.
<P>
Θεωρώ ότι θα ήταν καλύτερο εάν οι όλοι είχαν από πολύ πρώιμο στάδιο διδαχθεί κάτι στο πλαίσιο της σχολικής εκπαίδευσής τους, ώστε να διαθέτουν κάποια βασική πληροφόρηση.
<P>
Αυτό στο οποίο αναφέρθηκε η κ. Harkin είναι περισσότερο εξειδικευμένο και αφορά το είδος της πληροφόρησης που θα πρέπει να παρέχεται στους καταναλωτές, διότι έχει δίκιο: η ποσότητα των πληροφοριών που τους δίδεται και οι 48 σελίδες που πρέπει να διαβάσουν με πολύ μικρούς χαρακτήρες έχουν ως μοναδικό στόχο, κατά τη γνώμη μου (και αυτή ήταν πάντα η γνώμη μου), να ικανοποιήσουν τους δικηγόρους, ώστε εάν προκύψει κάποια υπόθεση, να μπορούν να χρεώνουν όλο και μεγαλύτερες αμοιβές για να σας πουν ότι κερδίσατε ή χάσατε. Δεν έχω απολύτως καμία πίστη σε όλα αυτά.
<P>
Μέρος του συγκεκριμένου αυτού τομέα εμπίπτει στη δική μου αρμοδιότητα. Συχνά θυμάμαι μια συγκεκριμένη υπόθεση όταν ήμουν στη Σκοτία πριν από δύο χρόνια περίπου, και συναντήθηκα με κάποιους χρηματοοικονομικούς εκπαιδευτές που μιλούσαν για την οδηγία για τις προοπτικές στον τομέα των ΟΣΕΚΑ. Είπαν ότι η οδηγία εκτεινόταν σε 81 σελίδες και η απλοποιημένη μορφή σε 78 σελίδες που αφορούσαν ένα συγκεκριμένο προϊόν. Επομένως, στην οδηγία για την καταναλωτική πίστη, με την οποία ασχολείται, νομίζω, τώρα το Κοινοβούλιο, η κ. Kuneva θα κάνει κάποιες βελτιώσεις ως προς το είδος της βασικής πληροφόρησης που θα πρέπει να λαμβάνουν οι καταναλωτές. " κ. Kuneva ασχολείται με αυτά τα συγκεκριμένα ζητήματα. Αλλά όσον αφορά συνολικά τον τομέα της χρηματοοικονομικής εκπαίδευσης, αυτό που προσπαθώ να θέσω στην κορυφή της ημερήσιας διάταξης είναι τα κράτη μέλη να συμπεριλάβουν από πρώιμο στάδιο στο βασικό τους εκπαιδευτικό πρόγραμμα κάποιες αρχές οικονομικής εκπαίδευσης. Θεωρώ ότι όλοι θα βρίσκονταν έτσι σε πολύ καλύτερη θέση, παρά έχοντας τόσες σελίδες με μικρά γράμματα που κανείς δεν διαβάζει.
<SPEAKER ID="288" NAME="Reinhard Rack" AFFILIATION="PPE-DE">
(DE) Κύριε Επίτροπε, ασφαλώς έχετε δίκιο όταν ζητάτε να αρχίσουμε από τη σχολική εκπαίδευση ώστε οι καταναλωτές α) να γνωρίζουν καλύτερα τα δικαιώματά τους και β) να τα ασκούν.
<P>
Όμως στον τομέα των χρηματοπιστωτικών υπηρεσιών έχουμε ακόμα μία ή περισσότερες γενιές που σκέφτονται διαφορετικά, που άκουσαν ότι ειδικά οι χρηματοπιστωτικές υπηρεσίες και η χρηματοπιστωτική αγορά έχουν ισχυρή κρατική εποπτεία και ενεργούν βάσει αυτού, πιστεύοντας ότι μπορούν να βασιστούν σε αυτήν. Τον τελευταίο καιρό έχουν αλλάξει πολλά συνεπεία της απορρύθμισης της αγοράς. Μήπως υπάρχουν κάποια πράγματα που μπορούν να γίνουν ακόμα στο θέμα της κρατικής εποπτείας;
<SPEAKER ID="289" NAME="Mairead McGuinness" AFFILIATION="PPE-DE">
(EN) Κυρία Πρόεδρε, θα ήθελα να αναφέρω στον κ. Επίτροπο ότι οι πληροφορίες δεν ικανοποιούν απλώς τους δικηγόρους, αλλά μπερδεύουν και τους καταναλωτές. Και αυτός ακριβώς είναι ο λόγος για τον οποίο υπάρχουν. Όπως πολλές άλλες πληροφορίες, είναι σαν τις οδηγίες του πλυντηρίου. Τις διαβάζουμε όταν χαλάει και είναι πλέον αργά.
<P>
Θα ήθελα να προτείνω να εξετάσετε τον ρόλο των πιστωτικών ενώσεων στην εκπαίδευση των καταναλωτών, διότι θεωρώ ότι αυτό είναι ένα ζήτημα με μεγάλη σημασία για την Ιρλανδία. Και, θα ήθελα επίσης να σας υπενθυμίσω, μιας και αναφερθήκατε στην προστασία, την πλήρη έλλειψη προστασίας των ασφαλισμένων στην Equitable Life. Είμαι σίγουρη ότι η κ. Wallis θα με υποστηρίξει σε αυτό και ίσως σε κάποια στιγμή ηρεμίας να μας παράσχετε γραπτή απάντηση σχετικά με το τι συνέβη μετά την ψήφιση της έκθεσής μας και την υποστήριξή της από εσάς..
<SPEAKER ID="290" NAME="Charlie McCreevy">
Μέλος της Επιτροπής - (EN) " πρώτη ερώτηση αφορά τη ρυθμιζόμενη αγορά και πιστεύω ότι ο ερωτών βγάζει συμπεράσματα από τις πρόσφατες δυσκολίες -τις δυσκολίες των τελευταίων οκτώ περίπου μηνών- στις χρηματοοικονομικές αγορές και φτάνει στην ερώτηση της κ. Harkin. Δεν νομίζω ότι εδώ υπάρχει απαραίτητα κάποια συσχέτιση, αλλά σε όλες τις μελέτες και τις εργασίες που πραγματοποιούν τα διάφορα όργανα, συμπεριλαμβανομένου του δικού μας στην Επιτροπή, ενδεχομένως να υπάρχει κάποια θέση για την χρηματοοικονομική εκπαίδευση.
<P>
Θεωρώ ότι η ρίζα των προβλημάτων που προκάλεσαν την οικονομική αναταραχή είναι ο ανεύθυνος δανεισμός σε ένα συγκεκριμένο σημείο του κόσμου. Αυτή είναι η πηγή του προβλήματος, αλλά απέχουμε πλέον πολύ από αυτήν, καθώς το φαινόμενο της μετάδοσης μετέφερε το πρόβλημα και σε άλλες περιοχές. Όμως, τα αρχικά αίτια του προβλήματος συνδέονται κατά τη γνώμη μου με τον ανεύθυνο δανεισμό από συγκεκριμένα ιδρύματα.
<P>
Όσον αφορά την ερώτηση της κ. McGuinness: η εκπαίδευση αποτελεί αρμοδιότητα των κρατών μελών και δεν βλέπω γιατί είναι δύσκολο ένα κράτος μέλος, για παράδειγμα, συμπεριλαμβανομένου εκείνου που γνωρίζουμε καλύτερα, να υλοποιήσει τη σύστασή της. Ακούγεται λογική ιδέα που θα μπορούσε να υλοποιηθεί σε αυτό το συγκεκριμένο επίπεδο.
<P>
Όσον αφορά την ερώτηση για την Equitable Life, ναι, υποστήριξα την έκθεση. Αναμένουμε περαιτέρω πληροφόρηση. Από όσο γνωρίζω, η έκθεση του Διαμεσολαβητή του "νωμένου Βασιλείου παραμένει η μοναδική πραγματική πηγή προστασίας και η συγκεκριμένη έκθεση εξακολουθεί να εκκρεμεί. Θα ρωτήσω τους υπαλλήλους μου στην Επιτροπή, εάν έχουν νεότερα σχετικά με το πότε αναμένεται να δημοσιευθεί η έκθεση του "νωμένου Βασιλείου. Αν θυμάμαι σωστά, τέτοια εποχή πέρυσι αναμέναμε να έχουμε την έκθεση στα τέλη του 2007, τον Νοέμβριο του 2007 νομίζω. Το χρονικό αυτό σημείο παρήλθε και ίσως μπορούμε να μάθουμε περισσότερες πληροφορίες σύντομα, αλλά αυτό θα είναι σίγουρα το επόμενο μεγάλο ζήτημα στον συγκεκριμένο τομέα.
<P>
Θέμα: Αγορές χρηματοπιστωτικών μέσων
<P>
Από 1ης Νοεμβρίου 2007 τέθηκε σε ισχύ το νέο ευρωπαϊκό πλαίσιο λειτουργίας των αγορών χρηματοπιστωτικών μέσων.
<P>
Διαθέτει στοιχεία η Επιτροπή σχετικά με τον αριθμό των ευρωπαϊκών επιχειρήσεων και ιδρυμάτων επενδύσεων που πρόκειται να επωφεληθούν του νέου ρυθμιστικού πλαισίου; υφίστανται συγκεκριμένα στοιχεία για την Ελλάδα;
<P>
Σύμφωνα με δηλώσεις του Επιτρόπου κ. Charlie McCreevy "το κόστος του κεφαλαίου αναμένεται να μειωθεί με την πάροδο του χρόνου ...". Σε ποια στοιχεία βασίζει την πρόβλεψή του αυτή; Δύναται να εξειδικεύσει την πρόβλεψή του σε ό,τι αφορά τους κλάδους και το ποσοστό μείωσης κόστους αντιστοίχως;
<P>
Διαθέτει στοιχεία η Επιτροπή σχετικά με το διασυνοριακό εμπόριο μετοχών και επενδυτικών υπηρεσιών; Ποιος είναι ο υφιστάμενος όγκος εισροών και εκροών για την Ελλάδα;
<SPEAKER ID="292" NAME="Charlie McCreevy">
Μέλος της Επιτροπής. - (EN) " Επιτροπή δεν τηρεί ενοποιημένα αρχεία όσον αφορά τον αριθμό των ευρωπαϊκών επενδυτικών εταιρειών ή τον αριθμό των επενδυτικών εταιρειών στην Ελλάδα. Ωστόσο, τα κράτη μέλη υποχρεούνται από την οδηγία για τις αγορές χρηματοπιστωτικών μέσων (MiFID) να τηρούν αρχείο όλων των επενδυτικών εταιρειών που είναι εγγεγραμμένες στην επικράτειά τους. Επομένως, η ελληνική Επιτροπή Κεφαλαιαγοράς θα πρέπει να είναι σε θέση να παράσχει τα δεδομένα που αφορούν τις ελληνικές εταιρείες.
<P>
Με την οδηγία MiFID, τα μονοπώλια των χρηματιστηρίων εξαλείφθηκαν, οι επενδυτικές εταιρείες έχουν καλύτερη πρόσβαση στην παροχή των υπηρεσιών τους στον Ευρωπαϊκό Οικονομικό Χώρο χρησιμοποιώντας το διαβατήριο MiFID και η προστασία των καταναλωτών ενισχύθηκε. Αυτό οδήγησε σε αύξηση του ανταγωνισμού πέραν των συνόρων των χωρών και μεταξύ συστημάτων διαπραγμάτευσης, που με τη σειρά της θα αυξήσει τη ρευστότητα και το βάθος των οικονομικών αγορών, προς όφελος τόσο του κλάδου όσο και των καταναλωτών.
<P>
" προσδοκία μας για μείωση του κόστους του κεφαλαίου βασίζεται σε μία ενδελεχή μελέτη που πραγματοποιήθηκε από την London Economics το 2002. " μελέτη αυτή μοντελοποίησε τον αντίκτυπο της οικονομικής ολοκλήρωσης, ακρογωνιαίος λίθος της οποίας είναι η MiFID, για να μελετήσει την επίδρασή της στην τότε ΕΕ των 15. Τα κύρια συμπεράσματα της μελέτης ήταν ότι η οικονομική ολοκλήρωση θα οδηγούσε σε μείωση του κόστους του κεφαλαίου κατά περίπου 50 βασικές μονάδες κατά μέσο όρο στα κράτη μέλη, και σε μείωση του κόστους του χρέους της αγοράς για τους μη-χρηματοπιστωτικούς εκδότες κατά 40 βασικές μονάδες.
<P>
" μελέτη εκτίμησε ότι οι συνδυασμένες επιδράσεις της ολοκλήρωσης της οικονομικής αγοράς για την οικονομία της ΕΕ θα είχαν τα ακόλουθα αποτελέσματα: αύξηση του πραγματικού ΑΕγχΠ της ΕΕ κατά 1,1% μακροπρόθεσμα, αύξηση κατά 6% των συνολικών επιχειρηματικών επενδύσεων, αύξηση της ιδιωτικής κατανάλωσης κατά 0,8% και αύξηση κατά 0,5% της συνολικής απασχόλησης.
<P>
Τα αριθμητικά στοιχεία που συγκεντρώθηκαν ανεπίσημα από την ευρωπαϊκή επιτροπή ρυθμιστικών αρχών των αγορών κινητών αξιών κατόπιν της εφαρμογής της MiFID υποδεικνύουν ότι πολύ περιορισμένος αριθμός εταιρειών έκανε τότε χρήση του διαβατηρίου για επενδυτικές υπηρεσίες βάσει της τότε ισχύουσας οδηγίας για τις επενδυτικές υπηρεσίες εντός ή εκτός της Ελλάδος. Αναμένουμε ότι αυτό θα αλλάξει στο μέλλον, καθώς οι ελληνικές αγορές ανοίγουν ως αποτέλεσμα της MiFID, και καθώς οι ελληνικές εταιρείες διακρίνουν περισσότερες ευκαιρίες σε άλλα κράτη μέλη.
<P>
" ομοσπονδία ευρωπαϊκών χρηματιστηρίων τηρεί στατιστικά αρχεία σχετικά με τις συναλλαγές επί ξένων τίτλων, καθώς και για το ποσοστό των μετοχών που κατέχουν οι επενδυτές. Από τον Δεκέμβριο του 2005, 41% των μετοχών που κινήθηκαν στο Χρηματιστήριο Αθηνών ανήκαν σε ξένους επενδυτές. Τον Νοέμβριο του 2007, ο κύκλος εργασιών των συναλλαγών επί ξένων τίτλων στο Χρηματιστήριο Αθηνών ανήλθε σε 970 εκατομμύρια ευρώ.
<SPEAKER ID="293" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, ευχαριστώ τον κ. Επίτροπο για την απάντησή του, θα ήθελα να ρωτήσω συμπληρωματικά εάν η Επιτροπή διαθέτει στοιχεία για τον όγκο της χρηματοπιστωτικής intermediation στην Ευρωπαϊκή Ένωση και συγκεκριμένα τι ποσοστό του ευρωπαϊκού ΑΕΠ καταλαμβάνει αυτή η χρηματοπιστωτική intermediation.
<SPEAKER ID="294" NAME="Charlie McCreevy">
Μέλος της Επιτροπής. - (EN) Δεν διαθέτω αυτές τις πληροφορίες. Δεν είμαι βέβαιος αν τις διαθέτουν οι υπηρεσίες μου, αλλά θα ρωτήσω. Εάν τις έχουν, θα τις προωθήσουμε ασφαλώς στον βουλευτή.
<SPEAKER ID="295" NAME="Πρόεδρος">

<P>
Θέμα: Αναπτυξιακά σχέδια για ιρλανδικές κομητείες
<P>
Τον περασμένο Ιούνιο η Επιτροπή ζήτησε από την Ιρλανδία ενημέρωση σχετικά με συγκεκριμένα αναπτυξιακά σχέδια κομητειών της και τους κανόνες για τη χορήγηση αδειών σχεδιασμού, οι οποίοι θα μπορούσαν να κριθούν περιοριστικοί.
<P>
Απ' ό,τι γνωρίζω, αφού εγκρίθηκε στην ιρλανδική κυβέρνηση παράταση ενός μηνός, η απάντηση απεστάλη στην Επιτροπή στο τέλος Σεπτεμβρίου.
<P>
Έχει να κάνει η Επιτροπή κάποιο σχόλιο σχετικά με το παρόν διαδικαστικό στάδιο μετά την απάντηση της ιρλανδικής κυβέρνησης;
<SPEAKER ID="296" NAME="Charlie McCreevy">
Μέλος της Επιτροπής. - (EN) " Επιτροπή απέστειλε προειδοποιητική επιστολή στις ιρλανδικές αρχές, κατόπιν καταγγελίας στις 29 Ιουνίου 2007.
<P>
Με την επιστολή αυτή ζητούσε πληροφορίες σχετικά με περιοριστικούς όρους που είχαν επιβληθεί σε μια σειρά αναπτυξιακών σχεδίων σε κομητείες της Ιρλανδίας. " Επιτροπή έθεσε ερωτήματα σχετικά με τη συμβατότητα ορισμένων προϋποθέσεων για την απόκτηση αδειών κατασκευής με δύο αρχές της Συνθήκης, συγκεκριμένα εκείνη της ελευθερίας εγκατάστασης και εκείνη της ελεύθερης κυκλοφορίας του κεφαλαίου.
<P>
Εμμέσως, τέτοιοι περιορισμοί ενδέχεται να επηρεάζουν και την ελεύθερη κυκλοφορία των εργαζομένων, αλλά αυτό το ζήτημα δεν τέθηκε.
<P>
Κατόπιν συμφωνίας για παράταση ενός μήνα για να απαντήσουν, οι ιρλανδικές αρχές απέστειλαν την απάντησή τους στα τέλη Σεπτεμβρίου. Οι υπηρεσίες μου εξετάζουν το περιεχόμενό της και σκοπεύουν να επικοινωνήσουν με τις ιρλανδικές αρχές για να διοργανώσουν συνεδρίαση σε τεχνικό επίπεδο με στόχο την περαιτέρω διευκρίνιση και συζήτηση της θέσης των ιρλανδικών αρχών.
<P>
Κατόπιν των συζητήσεων αυτών, η Επιτροπή θα είναι σε θέση να εκτιμήσει κατά πόσον υπάρχουν ή όχι λόγοι για κίνηση διαδικασίας επί παραβάσει.
<SPEAKER ID="297" NAME="Colm Burke" AFFILIATION="PPE-DE">
(EN) " απάντηση της ιρλανδικής κυβέρνησης υποβλήθηκε στις 28 Σεπτεμβρίου 2007. Εξ όσων γνωρίζω δεν δημοσιοποιήθηκε. Πρόκειται για ένα πολύ σημαντικό ζήτημα που αφορά 22 τοπικές αρχές στην Ιρλανδία.
<P>
Διερωτώμαι εάν η απάντηση μπορεί να δημοσιοποιηθεί στο παρόν στάδιο, τώρα που βρίσκεται ενώπιον της Επιτροπής, και υπάρχει χρόνος για την εξέτασή της. Ίσως ο Επίτροπος θα μπορούσε να εκθέσει το χρονοδιάγραμμα για τη λήψη απόφασης από την Επιτροπή για το εν λόγω ζήτημα
<SPEAKER ID="298" NAME="Charlie McCreevy">
Μέλος της Επιτροπής - (EN) Δεν είναι πρακτική μας να δημοσιοποιούμε απαντήσεις, αλλά βέβαια αυτές οι απαντήσεις συχνά καταλήγουν στη διάθεση του κοινού.
<P>
Μπορώ να επιβεβαιώσω ότι λάβαμε μία απάντηση στις 28 Σεπτεμβρίου 2007, όπως δήλωσε ο αξιότιμος βουλευτής. Όπως είπα στην απάντησή μου, σκοπεύουμε να πραγματοποιήσουμε συνάντηση με τις ιρλανδικές αρχές σχετικά με αυτό το ζήτημα. Θα δούμε πώς θα προχωρήσουμε από εκεί και έπειτα.
<P>
Θα ήθελα επίσης να τονίσω ότι η Ιρλανδία δεν είναι το μοναδικό κράτος μέλος όπου παρουσιάζονται τέτοιες δυσκολίες.
<P>
Οι υπηρεσίες μου ελπίζουν να συναντηθούν με τις ιρλανδικές αρχές στο άμεσο μέλλον, και τότε θα εξετάσουμε τι θα μας πουν και να προβούμε σε τυχόν αναγκαία περαιτέρω βήματα.
<SPEAKER ID="299" NAME="Brian Crowley" AFFILIATION="UEN">
(EN) Θα ήθελα να ρωτήσω τον κ. Επίτροπο -έχοντας υπόψη τον κανόνα της επικουρικότητας και ιδίως το ζήτημα των οικοδομικών αδειών- εάν ο συγκεκριμένος τομέας είναι ένας τομέας με τον οποίο θα έπρεπε να ασχολείται η Επιτροπή, εφόσον η λειτουργία του σχεδιασμού και το δικαίωμα οικοδόμησης είναι ξεχωριστά από το δικαίωμα στην κατοχή και εκμετάλλευση ιδιοκτησίας.
<SPEAKER ID="300" NAME="Charlie McCreevy">
Μέλος της Επιτροπής. - (ΕΝ) Αυτή είναι μία πολύ καλή ερώτηση, κ. Crowley, αλλά όταν η Επιτροπή λαμβάνει μια καταγγελία, έχουμε την υποχρέωση να δράσουμε και να διεξαγάγουμε έρευνα. " καταγγελία αφορά την ελεύθερη κυκλοφορία, την οποία ανέφερα, βάσει των άρθρων 43 και 56 της Συνθήκης και σε αυτήν αναφέρεται. Επομένως, δεσμευόμαστε από τον νόμο να διερευνούμε αυτά τα ζητήματα όταν φαίνεται ότι έρχονται σε σύγκρουση με τις βασικές αρχές των Συνθηκών. Αυτό έπρεπε να κάνουμε και στη συγκεκριμένη περίσταση. Όπως είπα απαντώντας στον συνάδελφό σας, τον κ. Burke, υπάρχουν και άλλες καταγγελίες σε άλλα κράτη μέλη που αφορούν αντίστοιχους περιορισμούς και πρέπει να ασχοληθούμε και με αυτές.
<P>
Θέμα: Ο κλάδος των ασφαλειών υγείας στην Ιρλανδία
<P>
Μπορεί να προβεί η Επιτροπή σε δήλωση σχετικά με την κατάσταση του κλάδου ασφαλειών υγείας στην Ιρλανδία, ιδίως εν όψει της πρόσφατης αιτιολογημένης γνώμης με την οποία ζητήθηκε από την Ιρλανδία να καταργήσει την ισχύουσα εξαίρεση του ασφαλιστικού οργανισμού VHΙ από ορισμένες κοινοτικές διατάξεις;
<SPEAKER ID="302" NAME="Charlie McCreevy">
Μέλος της Επιτροπής. - (ΕΝ) Στις 17 Νοεμβρίου, η Επιτροπή απέστειλε αιτιολογημένη γνώμη ζητώντας από την Ιρλανδία να καταργήσει την ισχύουσα εξαίρεση του ιρλανδικού οργανισμού προαιρετικής ασφάλισης υγείας (VHI) από ορισμένες διατάξεις της ΕΕ. Οι διατάξεις αυτές, ιδίως η πρώτη οδηγία περί πρωτασφάλισης εκτός της ασφάλισης ζωής του 1973, όπως τροποποιήθηκε μετέπειτα, στοχεύουν στην εναρμόνιση ορισμένων προϋποθέσεων για την έναρξη και τη λειτουργία επιχείρησης πρωτασφάλισης εκτός της ασφάλισης ζωής, και επομένως αφορούν και την ιδιωτική ασφάλιση υγείας.
<P>
" πρώτη οδηγία για ασφάλιση εκτός της ασφάλισης ζωής εξαιρούσε τον VHI, μεταξύ άλλων φορέων, από το πεδίο εφαρμογής της. Ωστόσο, η εξαίρεση αυτή ισχύει μόνο εφόσον οι δυνατότητες του εξαιρούμενου φορέα δεν τροποποιηθούν κατ' ουδένα τρόπο με τροποποίηση του καταστατικού του ή της σχετικής εθνικής νομοθεσίας. Επομένως, σε περίπτωση επέκτασης ή αλλαγής των δυνατοτήτων του, ο φορέας εμπίπτει στο πλήρες φάσμα των διατάξεων του κοινοτικού δικαίου, οι οποίες αφορούν την ασφάλιση εκτός της ασφάλισης ζωής.
<P>
Οι κανόνες αυτοί, για παράδειγμα, απαιτούν από τις ασφαλιστικές εταιρείες να λάβουν επίσημη άδεια πριν ξεκινήσουν τις εργασίες τους, να υιοθετήσουν συγκεκριμένη νομική μορφή και να διαθέτουν κατάλληλους μηχανισμούς προστασίας, οι οποίοι θα πρέπει να καλύπτονται επαρκώς από το ενεργητικό της εταιρείας, ούτως ώστε να διατηρείται ένα κατάλληλο περιθώριο φερεγγυότητας. Ένας από τους κύριους στόχους των εν λόγω μηχανισμών είναι η προστασία των δικαιωμάτων των ασφαλισμένων, εξασφαλίζοντας έτσι ότι η άσκηση της ελευθερίας παροχής υπηρεσιών δεν γίνεται εις βάρος της προστασίας των καταναλωτών. Επιπλέον, οι κανόνες αυτοί εγγυώνται ισότιμους όρους ανταγωνισμού μεταξύ ασφαλιστικών εταιρειών.
<P>
Δεδομένης της αρχικής του εξαίρεσης από την πρώτη οδηγία, και για όσον καιρό οι δυνατότητές του παρέμεναν αμετάβλητες, ο VHI δεν ήταν υποχρεωμένος να συμμορφώνεται με αυτούς τους κανόνες. " Επιτροπή, ωστόσο, θεωρεί ότι η ικανότητα του VHI έχει στην πραγματικότητα αλλάξει. Αρκετές τροποποιήσεις της αντίστοιχης ιρλανδικής νομοθεσίας το 1996, το 1998 και το 2001 επέκτειναν το πεδίο δράσης του VHI πολύ πέραν εκείνου που ήταν όταν είχε αρχικά εξαιρεθεί. Επομένως, η αρχική εξαίρεση του VHI από τους κανόνες της ΕΕ για τους ασφαλιστικούς φορείς δεν ισχύει πλέον. " Επιτροπή εξέφρασε την άποψη αυτή στην αιτιολογημένη γνώμη που απέστειλε στην Ιρλανδία στις 14 Νοεμβρίου. Ζήτησε από την Ιρλανδία να προβεί, μέσα σε διάστημα δύο μηνών στις αναγκαίες ενέργειες για να εντάξει το VHI στους κανόνες εποπτείας και προληπτικής εποπτείας της κοινοτικής νομοθεσίας, από τις οποίες εξαιρούνταν προηγουμένως.
<P>
" Επιτροπή θεωρεί ότι αυτή η αιτιολογημένη γνώμη αποτελεί αποφασιστικό βήμα για την ισότιμη αντιμετώπιση όλων των ανταγωνιστών στην ιρλανδική αγορά ιδιωτικής ασφάλισης υγείας βάσει της ευρωπαϊκής ασφαλιστικής νομοθεσίας. Αυτό εξυπηρετεί τα συμφέροντα των ασφαλισμένων αλλά και τον δίκαιο ανταγωνισμό. " Επιτροπή θα παρακολουθεί στενά τα μέτρα που θα λάβει η ιρλανδική κυβέρνηση και, εάν δεν αναληφθεί η δέουσα δράση, θα κινήσει νομικές διαδικασίες ενώπιον του Δικαστηρίου των Ευρωπαϊκών Κοινοτήτων.
<SPEAKER ID="303" NAME="Gay Mitchell" AFFILIATION="PPE-DE">
(ΕΝ) Κυρία Πρόεδρε, θα ήθελα να ευχαριστήσω τον κ. Επίτροπο για την απάντησή του. Θα ήθελα να τον ρωτήσω σχετικά με το χρονοδιάγραμμα που αφορά την απάντηση της ιρλανδικής κυβέρνησης σε σχέση με τον VHI ειδικά. Θα ήθελα να τον ρωτήσω, εάν αυτό θα έχει τυχόν επιπτώσεις για την αντιστάθμιση. Ο VHI εξακολουθεί να κυριαρχεί με ποσοστό 75% της αγοράς στην Ιρλανδία, αλλά ισχυρίζεται ότι απαιτείται αντιστάθμιση των ασφαλισμένων κινδύνων που θα τον προστατεύσει από το ενδεχόμενο να απομείνει με ηλικιωμένους πελάτες, που συνεπάγονται μεγαλύτερο κίνδυνο. Το ζήτημα που έθεσε ο κ. Επίτροπος θα έχει τυχόν επιπτώσεις στην αντιστάθμιση;
<SPEAKER ID="304" NAME="Charlie McCreevy">
Μέλος της Επιτροπής. - (ΕΝ) " αιτιολογημένη γνώμη εστάλη στην Ιρλανδία στις 14 Νοεμβρίου 2007. " Ιρλανδία είχε στη διάθεσή της δύο μήνες για να απαντήσει, επομένως η προθεσμία έληξε στις 14 Ιανουαρίου, δηλαδή χθες. Γνωρίζω ότι η απάντηση ελήφθη χτες το βράδυ και εξετάζεται από την Επιτροπή.
<P>
Είναι επίσης σημαντικό να τονισθεί ότι, ως αποτέλεσμα της αλληλογραφίας που είχαμε με το ιρλανδικό Υπουργείο Υγείας και της αλληλογραφίας που είχα εγώ ο ίδιος με τον ιρλανδό Υπουργό Υγείας κατά το τελευταίο έτος, υποβλήθηκε στο ιρλανδικό κοινοβούλιο ένα νομοσχέδιο πριν από τις εκλογές του περασμένου Μαΐου. Αυτό, βέβαια, όπως γνωρίζουν οι βουλευτές από την Ιρλανδία, απορρίφθηκε όταν ανακοινώθηκαν οι εκλογές. Στην Ιρλανδία δεν έχουμε θεσμική συνέχεια -πράγμα καλό κατά τη γνώμη μου- αλλά το νομοσχέδιο βρέθηκε και πάλι στην ημερήσια διάταξη, όταν συγκροτήθηκε η νέα κυβέρνηση. Έχουμε ήδη αναφέρει στις ιρλανδικές αρχές ότι εξετάζονται ορισμένες τροπολογίες στο δημοσιευμένο νομοσχέδιο.
<P>
Θα μελετήσουμε επομένως την απάντηση που λάβαμε χθες το βράδυ (την οποία δεν έχω δει, αλλά γνωρίζω ότι τη λάβαμε) και θα δούμε τι περαιτέρω αλλαγές προτείνονται σε αυτήν. Ανάλογα με αυτήν, θα προχωρήσουμε στο επόμενο στάδιο.
<P>
Αλλά η δεύτερη ερώτηση του κ. Mitchell είναι πολύ σημαντική. Ρώτησε αν τα παραπάνω έχουν κάποια σχέση με τη διαμάχη σχετικά με την αντιστάθμιση των ασφαλισμένων κινδύνων. " απάντηση είναι όχι. Αυτό αφορά άλλους τομείς, για τους οποίους είμαι άμεσα υπεύθυνος, όπως η οδηγία για την ασφάλιση ζωής, η οποία σχετίζεται με τη φερεγγυότητα, και τα ζητήματα εκείνα που είναι δημόσια. Ο κ. Mitchell έχει δίκιο όταν ισχυρίζεται ότι ο VHI κυριαρχεί σε ποσοστό περίπου 75% της αγοράς, και μάλιστα νομίζω ότι τώρα το ποσοστό έχει ανέβει στο 76% της αγοράς. Αντιλαμβάνομαι ότι τώρα διαθέτει ακόμα μεγαλύτερο μερίδιο της αγοράς από πριν. Έχει αποκτήσει μεγαλύτερο μερίδιο της αγοράς και πολλούς παραπάνω ανθρώπους κατά τον τελευταίο ένα ή ενάμιση χρόνο, από ό,τι παλιότερα. Αυτό είναι γεγονός. Ο κ. Mitchell είναι καλά ενημερωμένος για το ζήτημα αυτό. " δυσκολία όμως που αντιμετωπίζω εγώ έχει να κάνει με την οδηγία για την ασφάλεια εκτός της ασφάλισης ζωής και όχι με τον δείκτη αντιστάθμισης των κινδύνων. Για λόγους πληρότητας όμως -όπως γνωρίζετε, κ. Mitchell- υπάρχει ξεχωριστή δικαστική διαδικασία που θα διεξαχθεί ενώπιον του Δικαστηρίου στο Λουξεμβούργο και θα εκκινηθεί από έναν από τους ανταγωνιζόμενους στην ιρλανδική αγορά. Αυτό εκκρεμεί ενώπιον του Δικαστηρίου, και υποθέτω ότι σύντομα, ίσως αργότερα εντός του τρέχοντος έτους, θα εκδοθεί η σχετική απόφαση.
<SPEAKER ID="305" NAME="Πρόεδρος">
. -
<P>
Θέμα: Πωλήσεις αεροπορικών εισιτηρίων από το Διαδίκτυο
<P>
Μπορεί να δηλώσει η Επιτροπή γιατί, αντί να δημοσιοποιήσει τον κατάλογο των ιστοτόπων που κρίθηκαν ότι παραβιάζουν την κοινοτική νομοθεσία σχετικά με τη διαφάνεια στη διαφήμιση των ιστοτόπων, επέτρεψε τη συγκάλυψη των ονομάτων τους, για να ασκήσουν το δικαίωμα της απάντησης, ζημιώνοντας τον Καταναλωτή, ο οποίος θα χρησιμοποιήσει ανυποψίαστος μια ιστοσελίδα που θα μπορούσε να είχε αποφύγει, αν η Επιτροπή είχε προβεί στη δημοσιοποίηση των ονομάτων τους στα μέσα Νοεμβρίου;
<SPEAKER ID="306" NAME="Meglena Kuneva">
Μέλος της Επιτροπής - (EN) " Επιτροπή κάνει χρήση όλων των μέσων που έχει στη διάθεσή της για να διασφαλίσει την αποτελεσματική επιβολή των δικαιωμάτων των καταναλωτών στην Ευρώπη. Ένα νέο δίκτυο για την επιβολή των δικαιωμάτων των καταναλωτών δημιουργήθηκε στα τέλη του 2006 μέσω του κανονισμού για τη συνεργασία στον τομέα της προστασίας των καταναλωτών. Παρέχει ένα πλαίσιο για κοινές δράσεις εποπτείας της αγοράς και επιβολής, όπως ο έλεγχος των ιστοσελίδων πώλησης αεροπορικών εισιτηρίων, που διεξήχθη τον Σεπτέμβριο του 2007.
<P>
Αυτή ήταν η πρώτη δράση αυτού του είδους που έγινε ποτέ. " Επιτροπή συντόνισε αυτή τη δράση, και παρέδωσε τα αποτελέσματα της πρώτης φάσης της έρευνας τον Νοέμβριο του 2007. Κατά το στάδιο εκείνο, η αποκάλυψη των ονομάτων των ιστοσελίδων στις οποίες είχαν ανακαλυφθεί παρατυπίες, όπως αναφέρθηκε από τον αξιότιμο βουλευτή, θα ήταν πρόωρη και δεν θα σεβόταν το νομοθετικό πλαίσιο σε ορισμένα κράτη μέλη.
<P>
Κατανοώ την ανυπομονησία σας, διότι όλοι θέλουμε να να γίνουν τα πράγματα και να γίνουν σωστά. Ωστόσο, το δικαίωμα απάντησης, δηλαδή το δικαίωμα να υπερασπιστεί κανείς τον εαυτό του, αναγνωρίζεται σε όλα τα κράτη μέλη της ΕΕ. " εφαρμογή αυτού του δικαιώματος εναπόκειται στις εθνικές αρχές και τα δικαστήρια, και αναμένουμε το αποτέλεσμα των δικαστικών αποφάσεων σε ορισμένες χώρες. " Επιτροπή θα παρουσιάσει, επομένως, το αποτέλεσμα των ερευνών της και των μέτρων επιβολής της που πραγματοποιούνται σήμερα στα κράτη μέλη μόλις ολοκληρωθούν αυτές οι διαδικασίες. Έχω διαξαγάγει συζητήσεις με τις αρχές στη βάση του δικτύου επιβολής των δικαιωμάτων των καταναλωτών και έχουν δεσμευθεί να προχωρήσουν ακόμα περισσότερο και να μας παραδώσουν αυτά τα στοιχεία, αλλά οι δικαστικές διαδικασίες -σε δύο τουλάχιστον χώρες- δεν μας επιτρέπουν να έχουμε σαφή εικόνα και να προβούμε σε δημόσια ανακοίνωση.
<SPEAKER ID="307" NAME="Jim Higgins" AFFILIATION="PPE-DE">
(EN) Τον περασμένο Ιούλιο, νομίζω, όλοι χειροκροτήσαμε την έκθεση Degutis και δηλώσαμε ότι επιτέλους θα είχαμε διαφάνεια όσον αφορά τις χρεώσεις, ότι όλοι οι φόροι και τα τέλη θα αναγράφονταν ξεκάθαρα σε όλες τις διαφημίσεις. Και στη συνέχεια διαβάσαμε στην European Voice στις 31 Οκτωβρίου: "Ιστοσελίδες πώλησης αεροπορικών εισιτηρίων αντιμέτωπες με αποκάλυψη από την ΕΕ: " Επιτροπή απειλεί να αποκαλύψει τα ονόματα των εκατοντάδων ιστοτόπων που φέρεται ότι παραπλανούν τους καταναλωτές".
<P>
Δεν καταλαβαίνω για ποιον λόγο αυτές οι μεγάλες εμπορικές επιχειρήσεις δεν κατονομάζονται, για ποιον λόγο δεν αποκαλύπτονται. Εξακολουθούν να αψηφούν τόσο τους κανόνες και τους κανονισμούς όσο και τις υποχρεώσεις τους. Εξακολουθούν να παραπλανούν τους καταναλωτές. Την περασμένη εβδομάδα, για παράδειγμα, η Ryanair -ας τους κατονομάσουμε για αυτό που έκαναν- δημοσίευσε το ακόλουθο κείμενο σε όλες τις ιρλανδικές εφημερίδες: "Αγοράστε εισιτήριο για μία πτήση, και αποκτήστε άλλο ένα εντελώς δωρεάν. Χωρίς φόρους, τέλη, δασμούς ή χρεώσεις". Έκλεισα λοιπόν κι εγώ εισιτήριο και μου κόστισε 153 ευρώ. Και εκείνο που υποτίθεται ότι θα ήταν δωρεάν είχε ως εξής: χρέωση πιστωτικής κάρτας: 12 ευρώ, φόροι, τέλη και χρεώσεις: 39,96 ευρώ, ασφάλεια: 14 ευρώ. Συνολικό κόστος δωρεάν πτήσης: 67 ευρώ. Πόσα παραπάνω στοιχεία θέλετε;
<SPEAKER ID="308" NAME="Meglena Kuneva">
Μέλος της Επιτροπής - (EN) Υποθέσεις σαν κι αυτήν αποτέλεσαν τον κύριο λόγο για την κινητοποίησή μας και για τη λήψη αυτών των μέτρων επιβολής.
<P>
Πρέπει όμως να το επαναλάβω: σε πολλά κράτη μέλη η δημοσίευση των ονομάτων των αερογραμμών είναι δυνατή μόνο μετά το πέρας των ερευνών και των μέτρων επιβολής.
<P>
Εφόσον οι υποθέσεις διαφέρουν μεταξύ τους, ο χρόνος που απαιτείται για να ασχοληθούμε μαζί τους μπορεί να είναι μεγαλύτερος σε κάποιες περιπτώσεις σε σχέση με κάποιες άλλες. Επί του παρόντος, η Επιτροπή συζητά με τα κράτη μέλη πόσος χρόνος απαιτείται για την ολοκλήρωση αυτών των διαδικασιών και η Επιτροπή θα δημοσιεύσει -έχω ήδη αναλάβει αυτή τη δέσμευση- τα σχετικά ονόματα μόλις αυτό είναι νομικά εφικτό, διαφορετικά η Επιτροπή κινδυνεύει με μήνυση.
<P>
Εάν τα κράτη μέλη κλείσουν τις υποθέσεις, όπως είχε προβλεφθεί αρχικά, τα ονόματα θα μπορούν να δημοσιευθούν μέσα στους ερχόμενους μήνες. Αρχικά, θεωρούσα ότι θα μπορούσαμε να το κάνουμε τον Φεβρουάριο, αλλά κατόπιν λεπτομερέστερων συζητήσεων, συγκρίνοντας τα νομικά συστήματα και τον χρόνο που απαιτείται από νομικής άποψης, θεωρώ ότι ενδέχεται να υπάρξει καθυστέρηση ενάμιση μήνα.
<P>
Θεωρώ όμως ότι έχετε απόλυτο δίκιο και, αν μου επιτρέπετε, θα χρησιμοποιήσω την υπόθεσή σας ως έναν ακόμη λόγο για την ανάγκη να επιταχύνουμε τις διαδικασίες. Έχουμε δει, από την αρχή του τρέχοντος έτους, αθέμιτες εμπορικές πρακτικές και παρότι προσπαθούμε να μην εξετάζουμε πολύ σε βάθος τις υποθέσεις, θεωρώ ότι αυτή η υπόθεση αποτελεί καλό παράδειγμα παραβίασης και της νομοθεσίας για τις αθέμιτες εμπορικές πρακτικές.
<SPEAKER ID="309" NAME="Μανώλης Μαυρομμάτης" AFFILIATION="PPE-DE">
Κυρία Πρόεδρε, κυρία Επίτροπε, ήμουν από τους πρώτους, αν όχι ο πρώτος, που έχει κάνει την ερώτηση αυτή πριν ακόμη προκύψει το θέμα του Νοεμβρίου και πριν την ανακοίνωση.
<P>
Στην απάντησή σας μου είχατε πει ότι σε ένα εύλογο χρονικό διάστημα, περίπου δύο μηνών, θα είχαμε και τα ονόματα ή τα αποτελέσματα της έρευνάς σας. Μετά, σε κάποια συνέντευξή σας είδα ότι αναφερθήκατε σε 4 μήνες. Επίσης, όταν ανακοινώθηκε ή μάλλον γράφτηκε στις εφημερίδες -όπως πολύ σωστά είπε ο συνάδελφος Higgins- το όνομα της Ryan, δηλαδή ότι ήταν μία από τις εταιρείες, και σύμφωνα με την έρευνά σας υφίστανται 433 αεροπορικές εταιρείες και τουριστικά γραφεία που έχουν αυτού του είδους χαμηλά εισιτήρια, τελικά η Ryan είπε ότι δεν είναι η μόνη. Κάποιες άλλες μεγάλες και γνωστές εταιρείες χρησιμοποίησαν και το όνομά τους, που εγώ δεν θα ήθελα να χρησιμοποιήσω στο Κοινοβούλιο, και στο ζήτημα αυτό εσείς κλείσατε τα μάτια. Γι' αυτό νομίζω και πιστεύω ότι θα ήταν καλό να δώσετε σύντομα τα ονόματα, ώστε να ηρεμήσει και η κοινή γνώμη και ο ανταγωνισμός μεταξύ των μικρών ή και μεγάλων εταιρειών.
<SPEAKER ID="310" NAME="Meglena Kuneva">
Μέλος της Επιτροπής - (EN) Δεν θα αρνηθώ ότι άντλησα έμπνευση από το Κοινοβούλιο και τα μέλη του πολλές φορές, γι' αυτό και χαίρομαι που σε αυτή την περίπτωση ενδιαφέρεται για την έρευνα για τα αεροπορικά εισιτήρια. Επιλέξαμε επίτηδες τα αεροπορικά εισιτήρια κατά τον πρώτο μας εξονυχιστικό έλεγχο.
<P>
Δεν θέλω να ακουστεί σαν να αμύνομαι. Κάνω αυτό που απαιτείται από τον νόμο. Ζήτησα και πήρα τη συμβουλή των νομικών υπηρεσιών της Επιτροπής και δεν μπορώ να προχωρήσω προτού οι δικαστικές διαδικασίες ολοκληρωθούν σε ορισμένα κράτη μέλη. Εάν η διαδικασία διαρκέσει τέσσερις μήνες σε ένα κράτος μέλος, δεν μπορώ να κάνω τίποτα. Το να δράσω πριν από την ολοκλήρωση αυτής της διαδικασίας θα συνιστούσε παραβίαση της εθνικής νομοθεσίας και θα έθετε σε κίνδυνο τη φήμη της Επιτροπής. Αυτός είναι ο λόγος για τον οποίο περιμένω μέχρις ότου ολοκληρωθούν οι διαδικασίες, προτού δημοσιευθούν τα ονόματα.
<SPEAKER ID="311" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<SPEAKER ID="312" NAME="Πρόεδρος">
Θα ήθελα να ευχαριστήσω την Επίτροπο Kuneva για την αναμονή της.
<P>
" Ώρα των Ερωτήσεων έληξε.
<SPEAKER ID="313" NAME="Brian Crowley" AFFILIATION="UEN">
(EN) Κυρία Πρόεδρε, ζητώ συγνώμη από εσάς και από τους διερμηνείς που θα τους καθυστερήσω και άλλο. Θα ήθελα απλώς να καταγραφεί στα πρακτικά η αντίρρησή μου για τον τρόπο με τον οποίο αναστατώθηκε για μια ακόμα φορά η Ώρα των Ερωτήσεων. Όσοι από εμάς την χρησιμοποιούμε ως πολιτικό εργαλείο και προσπαθούμε να λάβουμε απαντήσεις από τα θεσμικά όργανα, μένουμε κατάπληκτοι από την κακή μεταχείριση που έχουμε ως μέλη του Κοινοβουλίου αυτού. Θα θέσω το ζήτημα υπόψη της Διάσκεψης των Προέδρων, αλλά εύχομαι το Προεδρείο να το λάβει επίσης υπόψη και να προσπαθήσει να εξασφαλίσει ότι οι καθημερινές εργασίες του Κοινοβουλίου δεν θα καταχρώνται κάθε φορά του χρόνου της Ώρας των Ερωτήσεων.
<SPEAKER ID="314" NAME="Πρόεδρος">
Σας ευχαριστώ, κ. Crowley. Γνωρίζετε, νομίζω, ότι σήμερα ήταν μια δύσκολη μέρα για διάφορους λόγους. Είχαμε σχεδόν μιάμιση ώρα στη διάθεσή μας και κάναμε το καλύτερο δυνατό για να ικανοποιήσουμε τις επιθυμίες όλων. Όπως θα γνωρίζετε, και εμείς ελπίζουμε να βελτιωθούν τα πράγματα με την ομάδα εργασίας για τη μεταρρύθμιση, αλλά σας ευχαριστώ για τις παρατηρήσεις σας και ευχαριστώ και τους διερμηνείς μας.
<P>
(" συνεδρίαση διακόπτεται στις 19.45 και συνεχίζεται στις 21.00)

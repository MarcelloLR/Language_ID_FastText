<CHAPTER ID="007">
Υποδοχή
<SPEAKER ID="165" NAME="Πρόεδρος">
Έχω την τιμή να σας ενημερώσω ότι αντιπροσωπεία του Κοινοβουλίου της Νότιας Αφρικής μόλις έλαβε θέση στο θεωρείο των επισήμων. Επιτρέψτε μου να απευθύνω θερμό καλωσόρισμα στα μέλη της αντιπροσωπείας της Νότιας Αφρικής, η οποία μετέχει στη 14η διακοινοβουλευτική συνεδρίαση μεταξύ του Ευρωπαϊκού Κοινοβουλίου και του Κοινοβουλίου της Νότιας Αφρικής. " επικεφαλής της αφρικανικής αντιπροσωπείας, κ. Joanmariae Louise Fubbs, πρόεδρος της Επιτροπής Εμπορίου και Βιομηχανίας της Εθνοσυνέλευσης της Νότιας Αφρικής, συνοδεύεται από τον πρόεδρο της Επιτροπής Διεθνών Σχέσεων και πέντε άλλους συναδέλφους τους από το Κοινοβούλιο της Νότιας Αφρικής.
<P>
Όπως γνωρίζετε, η Ευρώπη και η Νότια Αφρική διαπνέονται από κοινές αξίες όσον αφορά τη δημοκρατία, τα ανθρώπινα δικαιώματα και την πολυμερή συνεργασία. " Δημοκρατία της Νότιας Αφρικής δεν είναι απλώς μια περιφερειακή δύναμη· αποτελεί επίσης ανερχόμενη παγκόσμια δύναμη και πολύτιμο εταίρο που θα μας βοηθήσει να ανταποκριθούμε στις προκλήσεις της παγκόσμιας χρηματοπιστωτικής και οικονομικής κρίσης. Πιστεύουμε ακράδαντα ότι επιβάλλεται να εμβαθύνουμε τον μεταξύ μας διάλογο και να αναπτύξουμε διαρκώς στενότερες σχέσεις και συνεργασία. Οι δύο περιοχές μας πρέπει να αναλάβουν από κοινού δράση, όχι μόνον προκειμένου να αναζητήσουμε λύσεις για την έξοδο από την τρέχουσα κρίση, αλλά και με σκοπό τη διαμόρφωση μιας νέας παγκόσμιας τάξης πραγμάτων η οποία θα είναι μακροπρόθεσμα επωφελής για όλους μας. Για μια ακόμη φορά, λοιπόν, καλώς ορίσατε, κυρία Joanmariae Louise Fubbs και αξιότιμοι συνάδελφοι του Κοινοβουλίου της Νότιας Αφρικής.

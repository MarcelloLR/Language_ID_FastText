<CHAPTER ID="021">
Εναρμονισμένοι όροι εμπορίας των προϊόντων του τομέα των δομικών κατασκευών (συζήτηση) 
<SPEAKER ID="494" NAME="Πρόεδρος">
" ημερήσια διάταξη προβλέπει την έκθεση της κ. Neris, εξ ονόματος της Επιτροπής Εσωτερικής Αγοράς και Προστασίας των Καταναλωτών σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση εναρμονισμένων όρων εμπορίας των προϊόντων στον τομέα των δομικών κατασκευών - C6-0203/2008 -.
<SPEAKER ID="495" NAME="Catherine Neris" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, απόψε ολοκληρώνουμε την πρώτη φάση της εργασίας εξέτασης της πρότασης της Επιτροπής για τους όρους εμπορίας των προϊόντων του τομέα των δομικών κατασκευών.
<P>
Θα ήθελα λοιπόν να ευχαριστήσω την Επιτροπή για τη τεχνική της υποστήριξη και θα ήθελα επίσης να ευχαριστήσω όλους τους σκιώδεις εισηγητές για τη δεκτικότητά τους και την προθυμία τους να πραγματοποιήσουν διάλογο, πράγμα που μας διευκόλυνε σταδιακά να φτάσουμε στις ίδιες θέσεις και να πετύχουμε συμφωνία στα σημαντικότερα σημεία αυτού του ζητήματος.
<P>
Ενώ είναι αλήθεια ότι υποστηρίζουμε πλήρως τους στόχους της μεταρρύθμισης, οι οποίοι πρόκειται να βελτιώσουν τη λειτουργία της αγοράς, να προσδώσουν αξιοπιστία στην ετικέτα CE και να απλοποιήσουν το σύστημα, καθώς και ότι συμμεριζόμαστε το αδιαμφισβήτητο συμφέρον του να έχουμε μία κοινή τεχνική γλώσσα, μια ευρεία πλειοψηφία των μελών της Επιτροπής Εσωτερικής Αγοράς και Προστασίας των Καταναλωτών ανυπομονούσε να κατευνάσει τις αμφιβολίες της.
<P>
Αυτές οι αμφιβολίες μπορούν να εξηγηθούν αρχικά από την ομόφωνη επιθυμία μας να αποφύγουμε διαδικασίες απλοποίησης και χαλάρωσης και επομένως να περιορίσουμε τον έλεγχο και τις δηλώσεις των προϊόντων.
<P>
Προκύπτουν επίσης από τη θέση της Επιτροπής, η οποία, κατά την άποψή μας, τείνει να είναι ικανοποιημένη με μια κατάσταση στην οποία τα κριτήρια αξιολόγησης των προϊόντων αφήνονται εν μέρει στα κράτη μέλη, με αποτέλεσμα το πραγματικό μήνυμα της ετικέτας CE να εξαρτάται από τη χώρα στην οποία γίνεται η εμπορία των προϊόντων και επομένως να προκαλούνται προβλήματα αξιοπιστίας.
<P>
Τέλος, οι επιφυλάξεις μας βασίζονται στο γεγονός ότι σε μια χρονική στιγμή που επιθυμούμε να κατευθύνουμε την Ευρώπη προς μια πράσινη οικονομία, το κείμενο που μας προτείνεται δεν πραγματεύεται ούτε την ενεργειακή απόδοση των προϊόντων ούτε τη μερική τους βλαβερότητα για τους χρήστες.
<P>
Για να απαντήσει σε αυτές τις ανησυχίες, η Επιτροπή Εσωτερικής Αγοράς και Προστασίας των Καταναλωτών εισήγαγε μια σειρά από αλλαγές. Εγώ προσωπικά θα αναφέρω πέντε από αυτές.
<P>
Προτείνουμε, αρχικά, να διατηρήσουμε την υποχρέωση για τα προϊόντα του τομέα των δομικών κατασκευών που διατίθενται στην αγορά να φέρουν την ετικέτα CE, προκειμένου να εγγυηθούμε ότι οτιδήποτε πωλείται στην Ευρώπη έχει υποβληθεί στις κατάλληλες διαδικασίες ελέγχου.
<P>
Αυτή η επιλογή δεν πρέπει να συμβάλει στη δημιουργία επιπλέον επιβαρύνσεων στις πιο αδύναμες επιχειρήσεις, θέτοντας έτσι δυσκολίες στη δραστηριότητά τους. Για το λόγο αυτό υπερασπιστήκαμε τη διατήρηση απλοποιημένων διαδικασιών για τις πολύ μικρές επιχειρήσεις και εισαγάγαμε ένα μέτρο που εξαιρεί τους βιοτέχνες μικρής κλίμακας από την υποχρεωτική ετικέτα CE.
<P>
Το δεύτερο σημείο αφορά τις απλοποιημένες διαδικασίες για να καταστήσουμε ευκολότερη την πρόσβαση στην ετικέτα CE. Έχουμε, ωστόσο, αποφασίσει να διατηρήσουμε την πρόσβαση στις διαδικασίες αυτές στους κατασκευαστές προϊόντων του τομέα των δομικών κατασκευών και όχι στους εισαγωγείς. Αυτή η προσέγγιση, της οποίας ο στόχος είναι ο έλεγχος της αγοράς, θα μας διευκολύνει στην πρόληψη της εισαγωγής προϊόντων χαμηλής ποιότητας από αμφίβολες εταιρείες εισαγωγής.
<P>
" τρίτη σημαντική αλλαγή είναι η εισαγωγή ενός ελάχιστου επιπέδου εναρμόνισης όσον αφορά τα κριτήρια για την αξιολόγηση των προϊόντων του τομέα των δομικών κατασκευών στην Ευρώπη. Αυτό γίνεται για να διασφαλίσουμε ότι η ετικέτα CE έχει το ίδιο νόημα σε οποιαδήποτε χώρα στην οποία γίνεται η εμπορία του προϊόντος.
<P>
Όπου αυτό είναι δυνατό, θα θέλαμε στην πραγματικότητα οι απαιτήσεις που εφαρμόζονται στην αξιολόγηση των προϊόντων στην Ευρώπη να είναι οι ίδιες σε όλα τα κράτη μέλη. Για το σκοπό αυτό εισαγάγαμε επίσης την επιλογή της δημιουργίας νέων κριτηρίων αξιολόγησης που δεν είναι απλώς τεχνικά, αλλά μπορούν επίσης να χρησιμοποιηθούν για τη μέτρηση της απόδοσης σε θέματα γενικού ενδιαφέροντος, όπως είναι το περιβάλλον, η ασφάλεια και οι κίνδυνοι για την υγεία.
<P>
Για τον ίδιο σκοπό - και αυτό θα είναι το τέταρτο σημείο μου - βοηθήσαμε στη σημαντική βελτίωση της πληροφόρησης που παρέχεται στο χρήστη από τους κατασκευαστές στη δήλωση απόδοσης. Οι κατασκευαστές θα πρέπει ειδικότερα να δηλώνουν τυχόν βλαβερές ουσίες που εμφανίζονται στο εξής σε προσαρτημένο κατάλογο, ο οποίος περιλαμβάνει επίσης τις ουσίες που αναφέρονται στην Οδηγία REACH.
<P>
Τέλος, και αυτό είναι το τελευταίο μου σημείο, τα μέλη της Επιτροπής Εσωτερικής Αγοράς και Προστασίας των Καταναλωτών προσπάθησαν να εισαγάγουν περισσότερη διαφάνεια σε σχέση με τους όρους πιστοποίησης για τα προϊόντα του τομέα των δομικών κατασκευών, περισσότερη διαφάνεια σε σχέση με το ρόλο των εταιρειών στη διαδικασία πιστοποίησης και περισσότερη διαφάνεια επίσης σε σχέση με τη διευκρίνιση των όρων πρόσβασης στην ετικέτα CE, κάνοντας σαφή διάκριση ανάμεσα στις οδούς πρόσβασης για προϊόντα που καλύπτονται από ένα εναρμονισμένο πρότυπο και στην οδό που διατηρείται για τα προϊόντα που δεν καλύπτονται και συχνά αναφέρονται ως καινοτόμα προϊόντα
<P>
Αυτή η εργασία φτάνει στο τέλος της, αλλά δεν έφτασε στο στάδιο που επιθυμούσαμε. Οι δυσκολίες που αντιμετωπίστηκαν στο Συμβούλιο όσον αφορά τη διατύπωση μιας θέσης είχαν ως αποτέλεσμα να μην υπάρξει συμφωνία, παρά την καλή συνεργασία από τη γαλλική Προεδρία και από την τσεχική Προεδρία.
<P>
Σήμερα λυπάμαι γι' αυτό, αν και γνωρίζω ότι ο επιπλέον χρόνος που μας δόθηκε μπορεί να μας επιτρέψει, σε δεύτερη ανάγνωση, να πετύχουμε πολύ ευρύτερη ομοφωνία και, πάνω από όλα, να έχουμε πιο ουσιαστικές συζητήσεις, στις οποίες θα εκφραστούν αυτές οι θέσεις για τον τομέα αυτό.
<SPEAKER ID="496" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, αξιότιμα Μέλη, θα ήθελα να ευχαριστήσω την εισηγήτρια, κ. Neris, για τις προσπάθειές της να εργαστεί πάνω σε μια τόσο ολοκληρωμένη και τεχνικά περίπλοκη πρόταση. Πρόκειται για μια νομοθετική διαδικασία που έχει δημιουργήσει μεγάλες προκλήσεις για όλους μας, αλλά πρέπει να είμαστε ξεκάθαροι ότι αυτό για το οποίο μιλάμε εδώ είναι το μέλλον ενός εξαιρετικά σημαντικού τομέα.
<P>
Τα προϊόντα του τομέα των δομικών κατασκευών μόνα τους αποτελούν το 3% των εσωτερικών ευρωπαϊκών προϊόντων και αν συμπεριλάβουμε τη δραστηριότητα στον τομέα των κατασκευών, ο τομέας των κατασκευών ανέρχεται στο 10% των συνολικών οικονομικών επιδόσεων της Ευρωπαϊκής Ένωσης. Επομένως, είναι απολύτως σαφές ότι οι προσπάθειες για τη βελτίωση της ανταγωνιστικότητας αυτού του τομέα - ειδικά στην παρούσα κρίση - είναι ιδιαίτερα σημαντικές.
<P>
Με την παρούσα πρόταση, στοχεύουμε στη δημιουργία μιας στέρεης βάσης για την εδραίωση της εσωτερικής αγοράς για τα προϊόντα του τομέα των δομικών κατασκευών. Μόνο με τον τρόπο αυτό μπορούμε να διασφαλίσουμε την απαραίτητη ανάπτυξη και δουλειές πέρα από τη φάση της ανάκαμψης. Προκειμένου να πετύχουμε το στόχο αυτό, η τρέχουσα Οδηγία για τα δομικά προϊόντα πρέπει να ευθυγραμμιστεί με τις αρχές για τη βελτίωση της νομοθεσίας.
<P>
Θα περιγράψω τώρα αυτό που προσπαθούμε να πετύχουμε. Θέλαμε να διευκρινίσουμε τις βασικές έννοιες και τη χρήση του σήματος CE, να απλοποιήσουμε τις διαδικασίες προκειμένου να μειώσουμε τα κόστη για τις επιχειρήσεις, ειδικά για τις μικρομεσαίες επιχειρήσεις, και να αυξήσουμε την αξιοπιστία ολόκληρου του συστήματος.
<P>
Κατά την άποψή μου, επρόκειτο για την αποφυγή των περιττών επιπλέον επιβαρύνσεων για τις επιχειρήσεις, ειδικά για τις μικρότερες εταιρείες. Πιστεύω επομένως ότι είναι σημαντικό να μην εισαχθούν άλλες νέες διοικητικές διαδικασίες ή διαδικασίες αξιολόγησης, κάτι που είναι ζωτικής σημασίας, πάνω από όλα, για τις μικρότερες τοπικές εταιρείες.
<P>
Σύμφωνα με τις αρχές της Νομοθετικής Πράξης για τις Μικρές Επιχειρήσεις, στην οποία επιφυλάχθηκε, θα ήθελα να το επισημάνω, εξαιρετικά θερμή υποδοχή από αυτή την αίθουσα όχι πολύ καιρό πριν, η Επιτροπή προτείνει απλοποιημένες διαδικασίες για τις πολύ μικρές επιχειρήσεις όσον αφορά προϊόντα που δεν δημιουργούν σοβαρές ανησυχίες ως προς την ασφάλεια. Δεν θέλω να δω αυτή την προσέγγιση να αλλάζει - είναι ένα από τα βασικά σημεία της πρότασης αυτής. Αυτό συμβαίνει γιατί, στην πράξη, πρόκειται για ορισμένες οικογένειες προϊόντων του τομέα των δομικών κατασκευών - όπως παράθυρα, εσωτερικές πόρτες και δάπεδα - για τις οποίες η ύπαρξη των πολύ μικρών κατασκευαστών είναι εξαιρετικά σημαντική για τη λειτουργία της αγοράς και είναι προς το συμφέρον των καταναλωτών. Το δυναμικό αυτών των μικρών κατασκευαστών πρέπει να αξιοποιηθεί αποτελεσματικά προς όφελος της ευρωπαϊκής οικοδομικής δραστηριότητας.
<P>
Δεν συμμερίζομαι την άποψη ότι είναι απαραίτητο να θεσπίσουμε τη δήλωση επικίνδυνων ουσιών υπερβαίνοντας τους κανόνες που έχουμε ήδη θεσπίσει σύμφωνα με τον κανονισμό REACH. Σας διαβεβαιώνω με κάθε σοβαρότητα ότι οι κανόνες που έχουν θεσπιστεί σύμφωνα με τον κανονισμό REACH καλύπτουν τα πάντα - δεν υπάρχει τίποτα περισσότερο που θα πρέπει να κάνουμε για τον τομέα των δομικών κατασκευών - όλες οι ανησυχίες που άκουσα καλύπτονται ολοκληρωτικά από τον κανονισμό REACH. Πραγματικά διερωτώμαι τι νόημα θα υπήρχε να έχουμε ολοκληρωμένη, ενιαία νομοθεσία για τα χημικά προϊόντα αν έπρεπε να πηγαίνουμε να εισάγουμε νέους και αποκλίνοντες κανονισμούς για μεμονωμένα προϊόντα. Δεν υπάρχει περίπτωση η Επιτροπή να στηρίξει μια τέτοια ιδέα.
<P>
Τέλος, θα αναφερθώ στη σήμανση CE και την κατάργηση της εθνικής επισήμανσης. Θα είμαι σαφής ως προς αυτό: όπου προβλέπεται, η εθνική επισήμανση προσθέτει επιπλέον απαιτήσεις ελέγχου για τα προϊόντα του τομέα των δομικών κατασκευών πέρα και πάνω από τις διατάξεις των εναρμονισμένων ευρωπαϊκών προτύπων, αλλά δεν δίνει καμία απολύτως προστιθέμενη αξία σε όρους περιεχομένου. Το μόνο που προσθέτει είναι περισσότερα διοικητικά βάρη και περισσότερη δουλειά για τις εν λόγω επιχειρήσεις. Αυτό αντιτίθεται απευθείας στον κύριο στόχο της πρότασης.
<P>
" κατάσταση του τομέα των δομικών κατασκευών είναι διαφορετική από αυτή των παραδοσιακών τομέων γι' αυτό που κλήθηκε "νέα νομοθεσία προσέγγισης", που ήταν πρόσφατα το θέμα της δέσμης μέτρων για την εσωτερική αγορά. Δεν μπορούμε απλά να αντιγράφουμε τις λύσεις που εφαρμόστηκαν στους άλλους τομείς της "νέας νομοθεσίας προσέγγισης" στην οικοδομική δραστηριότητα, καθώς έχει τελείως διαφορετική διάρθρωση και δουλεύει με τελείως διαφορετικά υλικά.
<P>
Για ευνόητους λόγους δεν υπεισήλθα σε κάθε τροπολογία. Θα ενημερώσουμε το προσωπικό του Κοινοβουλίου γραπτώς για τη θέση της Επιτροπής σχετικά με τις υπόλοιπες τροπολογίες του Κοινοβουλίου.
<P>
" πρόταση κανονισμού για τα προϊόντα του τομέα των δομικών κατασκευών είναι, κατά την άποψή μου, μια πολύ σημαντική πρόταση. Θεωρώ τη σημερινή συζήτηση σημαντική και συμμερίζομαι την άποψη της εισηγήτριας ότι, με λίγο περισσότερο χρόνο, έχουμε ακόμη μια καλή πιθανότητα να πετύχουμε ένα αποτέλεσμα μαζί και να φτάσουμε σε έναν υγιή συμβιβασμό.
<SPEAKER ID="497" NAME="Den Dover">
εισηγητής της γνωμοδότησης της Επιτροπής Βιομηχανίας, Έρευνας και Ενέργειας. - Κύριε Πρόεδρε, θα μπορούσα να πω ότι ο κύριος Επίτροπος επέδειξε καλή γνώση της οικοδομικής δραστηριότητας. Το μόνο που θα είχα να πω είναι ότι νομίζω ότι αντιπροσωπεύει μεγαλύτερο ποσοστό του συνολικού ΑΕΠ, περίπου 12% ή 13%, και των υλικών, περίπου 4 ή 5%, επομένως είναι ένας πολύ σημαντικός τομέας.
<P>
Είμαι πολιτικός μηχανικός ως προς την κατάρτισή μου και ήταν ένα προνόμιο να καταρτίσω τη γνωμοδότηση εξ ονόματος της Επιτροπής Βιομηχανίας, Έρευνας και Ενέργειας. Ήμουν ευτυχής που στο τέλος υπήρχε συνολική, ομόφωνη στήριξη για τη γνωμοδότηση που καταθέσαμε. Εξετάσαμε τα τεχνικά θέματα περισσότερο από τα θέματα εμπορίας γιατί, συνολικά, αυτό που συζητάμε απόψε είναι μια προσέγγιση για την εσωτερική αγορά.
<P>
" οικοδομική δραστηριότητα χρειάζεται πράγματι ένα κανονισμό μετά από 20 χρόνια ισχύος της Οδηγίας. Θα ήθελα να υπογραμμίσω την ανάγκη για περισσότερη σήμανση CE, που είναι απολύτως θεμελιώδης. Δεν θέλουμε να δούμε άλλα εθνικά πρότυπα και εύχομαι κάθε επιτυχία για την όλη αυτή διαδικασία στο μέλλον. Πρόκειται για ένα πολύ σημαντικό μέτρο σε μία πολύ σημαντική βιομηχανία.
<SPEAKER ID="498" NAME="Zita Pleštinská">
εξ ονόματος της Ομάδας PPE-DE. - (SK) Επί του παρόντος υπάρχουν πολλές διαφορές στις διακρατικές απαιτήσεις για τα προϊόντα του τομέα των δομικών κατασκευών και για την εγκατάστασή τους σε κτίρια.
<P>
Καθώς οι δομικές κατασκευές είναι ένας από τους τομείς όπου η αρχή της αμοιβαίας αναγνώρισης παραβιάζεται πολύ συχνά, χαιρετίζω την πρόταση κανονισμού για την εμπορία των προϊόντων του τομέα των δομικών κατασκευών. Είναι μια ολοκληρωμένη νομοθετική πράξη που στοχεύει στην ενημέρωση μιας οδηγίας 20 ετών για τα προϊόντα του τομέα των δομικών κατασκευών και αρκετών κανονισμών. Αυτός ο κανονισμός επιφέρει αλλαγές στη δήλωση των απαιτήσεων συμμόρφωσης, εναρμονίζοντας τη νομική ορολογία και προσδιορίζοντας τις εξαιρέσεις για τις μικρομεσαίες επιχειρήσεις. Σύμφωνα με τις πληροφορίες μου, οι παραγωγοί δομικών υλικών ενδιαφέρονται πολύ για το σήμα CE. Εκτός από αυτό, θα πρέπει επίσης να απλουστεύσει σημαντικά τη διοίκηση για τους εξαγωγείς και εισαγωγείς και έχει αξία από την πλευρά του μάρκετινγκ.
<P>
Οι παραγωγοί άσβεστου, τσιμέντου και τούβλων, για παράδειγμα, απολαμβάνουν ήδη τα οφέλη του σήματος CE. Στον τομέα των δομικών κατασκευών το σήμα CE δεν αποτελεί ένδειξη ασφάλειας και τα εθνικά σήματα δεν έχουν πρόσθετη αξία για τους χρήστες. Αντιθέτως, συνιστούν εμπόδιο για την εσωτερική αγορά. Τα εθνικά σήματα δεν δηλώνουν ότι ελέγχθηκαν επιπλέον ιδιότητες ενός προϊόντος ούτε λένε τίποτα για την ποιότητα ενός προϊόντος του τομέα των δομικών κατασκευών. Παρ' όλα αυτά, οι παραγωγοί συχνά πρέπει να πληρώσουν για τις δοκιμές και για το δικαίωμα να τοποθετήσουν στα προϊόντα τους εθνικά σήματα.
<P>
Δεν έχω καμιά αντίρρηση για την εθελοντική σήμανση, ο σκοπός της οποίας είναι ο έλεγχος των ποιοτικών ιδιοτήτων των προϊόντων, όπως για παράδειγμα ο οικολογικός σχεδιασμός. Πιστεύω ότι ο στόχος μας πρέπει να είναι η ενίσχυση του σήματος CE και η υποχρέωση χρησιμοποίησής του. Επίτροπε Verheugen, εκτιμώ την άποψή σας για τη χρήση εθνικών σημάτων για τα προϊόντα του τομέα των δομικών κατασκευών, αλλά, ως σκιώδης εισηγήτρια, υποστηρίζω την αρχική πρόταση της Επιτροπής.
<P>
Τα εναρμονισμένα πρότυπα είναι ένα πιο αποτελεσματικό και κατάλληλο όργανο για τους παραγωγούς στην αγορά των προϊόντων του τομέα των δομικών κατασκευών και είμαι επομένως περήφανη που διατυπώσαμε, εδώ στο Ευρωπαϊκό Κοινοβούλιο, το πλαίσιο για τη χρηματοδότηση των ευρωπαϊκών προτύπων. Θα ήθελα να ευχαριστήσω τις εισηγήτριες κ. Neris, κ. Fourtou και κ. Rühle και την ομάδα τους για την άψογη συνεργασία τους, καθώς επίσης και τους συναδέλφους μου Den Dover, Malcolm Harbour, Andreas Schwab και Tereza Pinto de Rezende για μεγάλο μέρος της δουλειάς. Θα ήθελα επίσης να εκφράσω τις ευχαριστίες μου προς του συναδέλφους από την Επιτροπή και την τσεχική Προεδρία για τη συνδιαλλακτική και εποικοδομητική προσέγγισή τους. Εύχομαι στη νομοθεσία αυτή κάθε επιτυχία.
<SPEAKER ID="499" NAME="Jan Cremers">
εξ ονόματος της Ομάδας PSE. - (NL) " θέσπιση προτύπων προϊόντων δεν είναι απλώς ένα τεχνικό θέμα. Πριν από είκοσι χρόνια συμμετείχα στην πρώτη θέσπιση προτύπου σε έναν εντελώς διαφορετικό πεδίο αρμοδιότητας, αυτό των δομικών κατασκευών. Πρέπει να πω ότι χαίρομαι για το αποτέλεσμα που πέτυχε η κ. Neris.
<P>
" απόδοση ενός προϊόντος του τομέα των δομικών κατασκευών θα πρέπει να αξιολογείται όχι μόνο ως προς τις τεχνικές δυνατότητες και τα βασικά χαρακτηριστικά του, αλλά επίσης σχετικά με τις θεωρήσεις της χρήσης του ως προς την υγεία και την ασφάλεια σε όλη τη διάρκεια του κύκλου ζωής του. " ομάδα μας εργάστηκε επομένως σκληρά για να συμπεριλάβει διατάξεις που χρησιμεύουν τόσο για την ασφάλεια των εργαζομένων και χρηστών όσο και για το περιβάλλον. Ευχαριστώ την εισηγήτρια για τη στήριξή της στο θέμα αυτό.
<P>
" ομάδα μας είναι της άποψης ότι όλες οι πληροφορίες που γνωρίζει ο κατασκευαστής θα πρέπει να περιλαμβάνονται σε μια δήλωση απόδοσης, συμπεριλαμβανομένων των πληροφοριών σχετικά με τις επικίνδυνες ουσίες. Τα κράτη μέλη θα πρέπει να διασφαλίσουν τη σωστή εφαρμογή της νομοθεσίας και να προβλέψουν κυρώσεις για τις παραβάσεις, συμπεριλαμβανομένων ποινικών κυρώσεων για τις σοβαρές παραβάσεις.
<P>
Κύριε Πρόεδρε, όσον αφορά την εναρμόνιση των προϊόντων, το επιχείρημα που χρησιμοποιείται συχνά είναι ότι πρόκειται για ένα τεχνικό θέμα που δεν μπορεί να μολυνθεί με κοινωνικά μέτρα. Χαίρομαι που, στην περίπτωση αυτή, καταφέραμε να αντισταθούμε στο επιχείρημα αυτό και ελπίζω να μπορέσουμε να ολοκληρώσουμε τη διαδικασία αύριο.
<SPEAKER ID="500" NAME="Janelly Fourtou" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, πρώτα από όλα θα ήθελα να συγχαρώ την κ. Neris για την εργασία που πραγματοποίησε σε ένα τεχνικό θέμα που είναι ιδιαίτερα δύσκολο για μη ειδικούς όπως εμείς.
<P>
Ο σκοπός του κανονισμού που προτείνεται από την Επιτροπή είναι η επίτευξη ενός εναρμονισμένου νομοθετικού πλαισίου, διασφαλίζοντας ευελιξία και μειώνοντας τις διοικητικές επιβαρύνσεις και τα κόστη. Δεν ξέρω αν εκπληρώσαμε σε όλες τις περιπτώσεις αυτή την προδιαγραφή, αλλά τουλάχιστον προσπαθήσαμε, με την εισηγήτρια και τους υπόλοιπους σκιώδεις εισηγητές, να διευκολύνουμε την εργασία για μια δεύτερη ανάγνωση, εφόσον το Συμβούλιο δεν μπόρεσε να καταλήξει σε κοινή θέση.
<P>
Δεν θα μπω σε λεπτομέρειες, αλλά θα εκμεταλλευτώ το χρόνο που απομένει για να περιγράψω τη θέση της Ομάδας της Συμμαχίας Φιλελευθέρων και Δημοκρατών για την Ευρώπη σχετικά με την ετικέτα CE, που αποτελεί ένα από τα κρίσιμα σημεία αυτής της έκθεσης. Σχετικά με το ζήτημα αυτό, η Ομάδα ALDE είναι σε πλήρη συμφωνία με την Επιτροπή και ήταν πάντα αντίθετη στη διάδοση των εθνικών ετικετών.
<P>
Θα ψηφίσουμε επομένως υπέρ του να κάνουμε αποκλειστική την ετικέτα CE, υπέρ της απλοποίησης των διαδικασιών για την απόκτηση της ετικέτας αυτής και υπέρ της διευκόλυνσης για τις πολύ μικρές επιχειρήσεις.
<SPEAKER ID="501" NAME="Andreas Schwab" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα κι εγώ ασφαλώς να προσθέσω τις ευχαριστίες μου προς την εισηγήτρια, τη σκιώδη εισηγήτρια και κυρίως την κ. Pleštinská και θα ήθελα να συνεχίσω από εκεί όπου σταμάτησε η κ. Fourtou.
<P>
Συμφωνήσαμε, τελικά, στη δέσμη νομοθετικών μέτρων για τα εμπορεύματα πριν από ένα χρόνο και εκείνη την περίοδο έπρεπε να επιλύσουμε το δύσκολο ζήτημα της σήμανσης CE. Επίτροπε Verheugen, η απόφαση της Σοσιαλιστικής Ομάδας στο Ευρωπαϊκό Κοινοβούλιο να παρακωλύσει το συμβιβασμό που συμφωνήθηκε τότε σε αυτή την οδηγία έχει επίσης να κάνει με το γεγονός ότι η μελέτη που παραγγείλατε δεν εκπροσωπούνταν ενδεχομένως αποτελεσματικά σε όλα τα μέρη αυτής της Αίθουσας. Έχετε μια ξεκάθαρη ευκαιρία εδώ, κύριε Επίτροπε, να πιέσετε τη Σοσιαλιστική Ομάδα πιο ισχυρά να μην αγνοήσει τα αποτελέσματα της μελέτης. Ίσως να υπάρξει κάπως περισσότερη αναγνώρισή της με την αυριανή ψηφοφορία, ιδιαιτέρως εφόσον η σήμανση CE σε αυτή την οδηγία - σε αντίθεση με την περίπτωση της δέσμης νομοθετικών μέτρων για τα εμπορεύματα - δεν σχετίζεται με πληροφορίες σχετικές με τον καταναλωτή αλλά αποκλειστικά με χαρακτηριστικά προϊόντων που σε κάθε περίπτωση.
<P>
Ως δεύτερο σημείο, ο Κανονισμός των προϊόντων του τομέα των δομικών κατασκευών ήταν ιδιαίτερα επιτυχής στο να συμβάλει στην προώθηση της ολοκλήρωσης της εσωτερικής αγοράς, καθώς, αφενός, καταφέραμε να θεσπίσουμε την απλούστευση των κανονισμών για τις μικρομεσαίες επιχειρήσεις σε πολλούς τομείς και, αφετέρου, εφαρμόσαμε τις απαλύνσεις για τις πολύ μικρές επιχειρήσεις, οι οποίες ανακοινώνονταν από τη Νομοθετική Πράξη για τις Μικρές Επιχειρήσεις και οι οποίες είχαν ζητηθεί, ρητά και συχνά, σε διάφορα μέρη.
<P>
Συμφωνώ απολύτως με τα σημεία που αναφέρθηκαν σε σχέση με τους οργανισμούς εθνικών προτύπων. Χρειαζόμαστε μια πολύ ισχυρότερη ευρωπαϊκή εσωτερική αγορά από αυτή την άποψη. Πρέπει να είναι δυνατό για έναν Ισπανό κατασκευαστή να λάβει έγκριση για ένα προϊόν για τη Γερμανία ή τη Σουηδία από έναν οργανισμό προτύπων στην Ισπανία παρά να πρέπει να βασίζεται αποκλειστικά στο πέρασμα της κλωστής σε μια βελόνα που είναι η εθνική έγκριση από κάθε εθνικό οργανισμό.
<P>
Επιπλέον, κύριε Επίτροπε, χαιρετίζω θερμά αυτά που είπατε για τον κανονισμό των χημικών προϊόντων. Χρειάστηκε να καταβάλουμε μεγάλες προσπάθειες για να θεσπίσουμε τον κανονισμό REACH και δεν θα πρέπει να προσθέτουμε κι άλλους κανονισμούς επιπλέον αυτού για κάθε νέα νομοθετική πρόταση που σχετίζεται με υλικά που έχουν κάποια χημική σύνδεση.
<P>
Υπάρχουν κάποια σημεία με τα οποία πρέπει να ασχοληθούμε ξανά όσον αφορά τη δεύτερη ανάγνωση. Το πρώτο είναι το θέμα των κανονισμών που διέπουν τις αξιώσεις προϊόντων. Πιστεύω ότι θα πρέπει να γίνουν περισσότερα στον τομέα αυτό, ώστε οι χρήστες να αποκτήσουν πραγματικά μια αποτελεσματική ενόραση. Πρέπει επίσης να αποτρέψουμε τους διπλούς κανονισμούς. Κατά την άποψή μου, το Παράρτημα 6 απομακρύνεται πολύ. " Οδηγία για τη χαμηλή τάση και η Οδηγία περί μηχανών ήδη καλύπτουν πολλά ζητήματα στον τομέα αυτό. Πρέπει να υπάρξει προσεκτική επανεξέταση για το αν θα υπάρχουν κανονισμοί lex specialis στην περίπτωση αυτή. Για τα υπόλοιπα, η κ. Neris έθεσε μια ουσιαστικά υγιή βάση για την ψηφοφορία σε πρώτη ανάγνωση.
<SPEAKER ID="502" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, σας ευχαριστώ που μου δώσατε και πάλι το λόγο, αλλά δεν χρειάζεται. Αυτό που μένει να πω είναι ότι σας ευχαριστώ όλους γι' αυτήν την εποικοδομητική και χρήσιμη συζήτηση.
<SPEAKER ID="503" NAME="Catherine Neris" LANGUAGE="FR">
Κύριε Πρόεδρε, ευχαριστώ, κύριε Επίτροπε, ευχαριστώ, κυρίες και κύριοι, που συμβάλατε τόσο σημαντικά σε αυτή την εργασία.
<P>
Θα κάνω μόνο ένα σχόλιο: έλαβα πραγματικά υπ' όψιν μου όλα όσα ειπώθηκαν γιατί πιστεύω ότι αυτή η εργασία θα πρέπει να συνεχιστεί. Κατά την άποψή μας, είναι σημαντικό για τον τομέα αυτό να είναι κάπως πιο δομημένος εντός της Κοινότητας, αλλά, κυρίως όσον αφορά το πρότυπο, το οποίο θα θέλαμε να είναι λίγο πιο εξαντλητικό όσον αφορά την ετικέτα CE, είναι σημαντικό να έχει μεγαλύτερη συνοχή. Από αυτή την άποψη, ευχόμαστε, πάνω από όλα, περαιτέρω ευρωπαϊκή ολοκλήρωση για μια καλύτερη Ευρώπη και πραγματικά περαιτέρω ολοκλήρωση για αυτούς τους ευαίσθητους τομείς, γιατί γνωρίζουμε ότι βρίσκονται στην καρδιά των οικονομιών μας και ότι είναι επίσης μοχλοί για την ανάκαμψη της οικονομίας. Υπάρχει επίσης ανάγκη να ασχοληθούμε με όλα τα σημεία που αναφέραμε.
<P>
Το τελευταίο πράγμα που ήθελα να πω σχετίζεται με αυτό που έλεγε ο κ. Schwab σχετικά με όλες τις μελέτες. Θα λάβουμε φυσικά υπ' όψιν όλες τις μελέτες που ολοκληρώθηκαν, όχι μόνο για να επιβεβαιώσουμε αυτό που κάναμε, αλλά και για να πραγματοποιήσουμε οποιαδήποτε επαναξιολόγηση αποδειχτεί απαραίτητη. Πιστεύω ότι είναι θεμελιώδους σημασίας για μας να ενώσουμε τη σκέψη μας σε αυτό τον τομέα και αυτό θα πράξουμε.
<P>
Σας ευχαριστώ, κύριε Επίτροπέ, γι' αυτές τις εποικοδομητικές ανταλλαγές και ελπίζω σε κάθε περίπτωση ότι, σε δεύτερη ανάγνωση, αυτό το κείμενο θα διαθέτει συνοχή καθώς επίσης και ότι θα είναι προσαρμοσμένο ειδικότερα στις ανάγκες των εταιρειών μας.
<SPEAKER ID="504" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12 το μεσημέρι.

<CHAPTER ID="005">
Ανακοίνωση της Προεδρίας
<SPEAKER ID="047" NAME="Πρόεδρος">
Όπως γνωρίζετε, στις 15 Ιουνίου το Ευρωπαϊκό Κοινοβούλιο απεφάνθη ευνοϊκά όσον αφορά την έγκριση του ευρώ από τη Σλοβενία με ισχύ από 1ης Ιανουαρίου 2007. Ορισμένες τεχνικές προσαρμογές είναι επομένως απαραίτητες.
<P>
Παρά το γεγονός ότι η Συνθήκη δεν το απαιτεί, το Συμβούλιο επέλεξε να ζητήσει γνωμοδότηση. " Επιτροπή Οικονομικών και Νομισματικών Θεμάτων υιοθέτησε την άποψη ότι δεν απαιτείται ψήφισμα του Κοινοβουλίου για αυτήν τη γνωμοδότηση, και η κ. Berès, η πρόεδρος αυτής της επιτροπής, έστειλε επιστολή στον Πρόεδρο του Ecofin εκφράζοντας τη θετική γνωμοδότηση της Επιτροπής Οικονομικών και Νομισματικών Θεμάτων σχετικά με τις προσαρμογές τεχνικής φύσεως που πρέπει να πραγματοποιηθούν.
<P>
Επομένως, ευχόμαστε στους ευρωπαίους συμπολίτες μας στη Σλοβενία καλή τύχη με το νέο τους νόμισμα.

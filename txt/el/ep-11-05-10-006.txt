<CHAPTER ID="006">
Απαλλαγή 2009 (συνέχεια της συζήτησης)
<SPEAKER ID="039" NAME="Πρόεδρος">
" ημερήσια διάταξη προβλέπει τη συνέχιση της κοινής συζήτησης σχετικά με την απαλλαγή 2009.
<SPEAKER ID="040" NAME="Monica Luisa Macovei" AFFILIATION="PPE">
(EN) Κυρία Πρόεδρε, το πρώτο ζήτημα που θα ήθελα να θίξω αφορά τους προβληματισμούς μας σχετικά με τη λειτουργία των ευρωπαϊκών οργανισμών. Πρόκειται για τομείς προβληματισμού, στους οποίους πρέπει να προβούμε στο μέλλον σε αλλαγές, προκειμένου να αποτρέψουμε και να αποφύγουμε την κακοδιαχείριση, τις ατασθαλίες, την απάτη, τις συγκρούσεις συμφερόντων και, τέλος, τις άστοχες δαπάνες.
<P>
Ένας από τους προβληματισμούς μας είναι η θεσμική διαφάνεια. Όλοι οι κοινοτικοί οργανισμοί θα πρέπει να καθιστούν διαθέσιμο στους δικτυακούς τους τόπους έναν κατάλογο όλων των συμβάσεων που ανατέθηκαν κατά τα τρία τουλάχιστον προηγούμενα έτη και η Επιτροπή θα πρέπει να αναλάβει την ενσωμάτωση των πληροφοριών αυτών στο δημοσιονομικό σύστημα διαφάνειας. " διαφάνεια είναι επίσης αναγκαία και σε σχέση με την εναλλαγή του προσωπικού μεταξύ των οργανισμών και ζήτησα μια επισκόπηση όλων των υπαλλήλων που αλλάζουν τόπο εργασίας από τον έναν οργανισμό στον άλλον.
<P>
Ένας δεύτερος τομέας προβληματισμού είναι οι συγκρούσεις συμφερόντων και πολλοί από τους συναδέλφους μου έχουν αναφερθεί ήδη στο θέμα αυτό. " σωστή διαχείριση των υφιστάμενων και των δυνητικών συγκρούσεων συμφερόντων στους κοινοτικούς οργανισμούς προϋποθέτει την καταβολή μείζονος προσπάθειας και πρέπει να αποτρέπουμε και να αποφεύγουμε περιστατικά, όπως αυτό στο οποίο εμπλέκεται ο Ευρωπαϊκός Οργανισμός Φαρμάκων (ΕΜΑ), καθώς και να επιβάλλουμε κυρώσεις όπου αυτά συμβαίνουν.
<P>
Ο τρίτος τομέας προβληματισμού είναι ο ορθολογισμός και η αποτελεσματικότητα στη λειτουργία των κοινοτικών οργανισμών, ιδιαίτερα σε μια περίοδο οικονομικής κρίσης. Προτείνω να συζητήσουμε και να οριστικοποιήσουμε τη συγχώνευση της Ευρωπαϊκής Αστυνομικής Ακαδημίας (ΕΑΑ) με την Ευρωπόλ, διότι κάτι τέτοιο θα ήταν η καλύτερη λύση για τα διαρθρωτικά και χρόνια προβλήματα της ΕΑΑ. Επιπλέον, είναι αδιαμφισβήτητο, πέρα από την περίπτωση της ΕΑΑ, ότι ορισμένοι κοινοτικοί οργανισμοί με κοινά πεδία παρέμβασης επιτελούν παρόμοιες ή συμπληρωματικές δραστηριότητες από τα κεντρικά γραφεία που βρίσκονται σε ολόκληρη την Ευρώπη. Ως εκ τούτου, η Επιτροπή θα πρέπει να αξιολογήσει το ενδεχόμενο συγχώνευσης των οργανισμών που επιτελούν επικαλυπτόμενες ή συμπληρωματικές δραστηριότητες.
<P>
Το δεύτερο ζήτημα που θα ήθελα να εξετάσω εν τάχει αφορά το γεγονός ότι αποφασίσαμε να αναβάλουμε την απαλλαγή, και θα ψηφίσουμε για την αναβολή της, σε σχέση με δύο οργανισμούς - την ΕΑΑ και τον ΕΜΑ. Έχουν σημειωθεί σοβαρές παραβιάσεις σε σχέση με τις δημόσιες συμβάσεις, τις προσλήψεις και τις συγκρούσεις συμφερόντων, καθώς και σε σχέση με την ΕΑΑ, τις πιστώσεις και την κατάργηση των πιστώσεων.
<P>
Το τελευταίο ζήτημα στο οποίο θα ήθελα να αναφερθώ είναι η διαφάνεια των κοινοτικών κονδυλίων για δικαιούχους. Έχει έναν χρόνο που ρωτώ την Επιτροπή για το θέμα αυτό και θα συνεχίσω να το κάνω. Χρειαζόμαστε διαφάνεια σε όλα τα κοινοτικά κονδύλια για δικαιούχους και, στο σημείο αυτό, θα ήθελα να επιστήσω την προσοχή στις εθνικές εταιρείες που επωφελούνται από τα εν λόγω κονδύλια και τα χρησιμοποιούν. Θα πρέπει να υπάρχει ένας ενιαίος δικτυακός τόπος, σε μία ή δύο γλώσσες, με κοινά κριτήρια, στον οποίον θα μπορεί να γίνεται προσδιορισμός και σύγκριση όλων αυτών των δικαιούχων.
<SPEAKER ID="041" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, καταρχάς θα ήθελα να αναφέρω πόσο χαίρομαι που βλέπω επιτέλους σε αυτήν τη διαδικασία απαλλαγής όλους τους παράγοντες μαζί. Συγκεκριμένα, θα ήθελα να καλωσορίσω τον Πρόεδρο του Ελεγκτικού Συνεδρίου κ. Caldeira και τον εκπρόσωπο της ουγγρικής Προεδρίας κ. Becsey, καθώς φυσικά και τον Επίτροπο κ. Šemeta.
<P>
Όσον αφορά την τρέχουσα διαδικασία απαλλαγής, με σεβασμό κυρίως προς τα άλλα θεσμικά όργανα, κάτι που ανήκει στον τομέα μου, θα ήθελα να εκφράσω τη συμφωνία μου προς τα βήματα που έχουν ληφθεί από τότε που η περσινή ισπανική Προεδρία αποφάσισε, κατά την εφαρμογή της Συνθήκης της Λισαβόνας, ότι ήταν καιρός να επικαιροποιήσει την αναγκαία διαφάνεια και τον έλεγχο των λογαριασμών του Συμβουλίου.
<P>
" συμφωνία κυρίων ήταν χρήσιμη τον προηγούμενο αιώνα, οι βάσεις της όμως έχουν αλλάξει ριζικά. Ως εκ τούτου, θα ήμουν ευγνώμων, εάν η ουγγρική Προεδρία διατηρούσε τις προσπάθειες αυτές προς την κατεύθυνση της συνεχούς προόδου, αναγνωρίζοντας παράλληλα ότι το Συμβούλιο παρέχει συμβουλές ή διατυπώνει συστάσεις όσον αφορά τη διαδικασία απαλλαγής, όμως το Κοινοβούλιο -το μοναδικό δημοκρατικό θεσμικό όργανο της Ευρωπαϊκής Ένωση που εκλέγεται άμεσα από τους ευρωπαίους πολίτες- είναι αυτό που αποφασίζει και εγκρίνει την τελική απόφαση.
<P>
Ας αναγνωρίσουμε λοιπόν τις προσπάθειες που καταβάλλουν και τα δύο θεσμικά όργανα -το δικό μας εκπροσωπείται άρτια από τον κ. Welle-, ούτως ώστε να έχουμε μια διαδικασία που να αρμόζει στον 21ο αιώνα, αλλά και θεσμικά όργανα που πρέπει να χαρακτηρίζονται από διαφάνεια και να ανταποκρίνονται στις προσδοκίες της ευρωπαϊκής κοινής γνώμης.
<P>
Ως εισηγήτρια για την απαλλαγή του επόμενου έτους, έχω την πρόθεση να συνεχίσω τη στενή συνεργασία με το Συμβούλιο προς τον σκοπό αυτόν, προς το παρόν, όμως, εξακολουθεί να είναι αναγκαία η αναβολή.
<P>
Θα ήθελα να ολοκληρώσω, εκφράζοντας τον προβληματισμό μου σχετικά με τα επεισόδια και τις ατασθαλίες που σημειώθηκαν στη διοίκηση της Ευρωπαϊκής Οικονομικής και Κοινωνικής Επιτροπής (ΕΟΚΕ). Ως ευρωπαϊκό βήμα διαλόγου για την έκφραση απόψεων και την επίτευξη συναίνεσης μεταξύ των τριών πυλώνων του παραγωγικού και οικονομικού μας βίου, οι οποίοι είναι ιδιαίτερα αναγκαίοι αυτήν την περίοδο της κρίσης, συνιστά, κατ' εμέ, ένα όργανο ουσιώδους σημασίας. Αυτό, λοιπόν, συνιστά επαρκή λόγο ώστε να έχουμε την απαίτηση να διοικείται εξίσου άρτια όπως και τα άλλα θεσμικά όργανα.
<P>
Ως εκ τούτου, δεδομένης της απόφασης της Ευρωπαϊκής Υπηρεσίας Καταπολέμησης της Απάτης (OLAF) για την έναρξη διαδικασιών έρευνας, καθώς και της πρόσφατης απόφασης του Πρωτοδικείου που ακυρώνει την προκήρυξη της θέσης του γενικού γραμματέα της ΕΟΚΕ, η πολιτική μου Ομάδα προτίθεται να ζητήσει οπωσδήποτε αναβολή, έως ότου δοθεί στην ΕΟΚΕ η ευκαιρία να καταθέσει ενώπιον του Κοινοβουλίου ένα σχέδιο ή μια στρατηγική για την έξοδο από τη σημερινή κατάσταση της αδιαφάνειας και των συνεχών ατασθαλιών, οι οποίες αποκαλύπτουν την επείγουσα ανάγκη για αλλαγή.
<SPEAKER ID="042" NAME="Jan Mulder" AFFILIATION="ALDE">
(NL) Κυρία Πρόεδρε, ο εισηγητής κ. Chatzimarkakis και πολλοί άλλοι ομιλητές επεσήμαναν ορθώς την ανάγκη υποβολής δηλώσαεων αξιοπιστίας από τα κράτη μέλη. Μπορεί μάλλον να φαίνεται σαν να ζητάμε χάρη από το Συμβούλιο και τα κράτη μέλη. Πιστεύω ότι πρόκειται για παρανόηση της κατάστασης και, για αυτόν ακριβώς τον λόγο, θεωρώ ότι είναι θετικό το γεγονός ότι το Συμβούλιο παρίσταται εδώ σήμερα το πρωί.
<P>
Θα ήταν ενδεχομένως σκόπιμο για το Συμβούλιο να διαβάσει ακόμα μια φορά την ακριβή διατύπωση της διοργανικής συμφωνίας, η οποία τέθηκε σε ισχύ όταν εγκρίναμε τις δημοσιονομικές προοπτικές για την τρέχουσα περίοδο. " συμφωνία επισημαίνει ρητά ότι το Συμβούλιο θα εκδώσει δηλώσεις στο πιο ενδεδειγμένο πολιτικό επίπεδο. Αποτελεί δυστύχημα το γεγονός ότι το Συμβούλιο δεν έχει τηρήσει τις ρυθμίσεις αυτές. Εντούτοις, υποτίθεται ότι η συμφωνία αποτελούσε αντάλλαγμα και είναι ίσως καλό να σας το θυμίσουμε τώρα που είμαστε απασχολημένοι με τη διαπραγμάτευση των νέων δημοσιονομικών προοπτικών.
<P>
Υπήρξε διάσταση απόψεων μεταξύ του Συμβουλίου και του Κοινοβουλίου σε σχέση με το επίπεδο των δημοσιονομικών προοπτικών. " διαφορά ήταν 112 δισεκατομμύρια ευρώ για ένα διάστημα επτά ετών. Το Κοινοβούλιο συμφώνησε να αναθεωρήσει το δικό του νούμερο στα 110 δισεκατομμύρια ευρώ. Αυτό που θέλαμε ως αντάλλαγμα ήταν ορισμένα πράγματα που δεν θα κόστιζαν καθόλου χρήματα. Οι δηλώσεις αξιοπιστίας από τα κράτη μέλη και η πολιτική ευθύνη δεν κοστίζουν τίποτα. Σε αυτό ακριβώς συμφώνησε το Συμβούλιο.
<P>
Ποια είναι όμως η κατάσταση τώρα, τέσσερα χρόνια μετά την εν λόγω ημερομηνία; Τέσσερα κράτη μέλη συμμορφώθηκαν με τη συμφωνία, τα υπόλοιπα όμως όχι. Αυτός είναι καλός οιωνός για τις επικείμενες διαπραγματεύσεις. Πρέπει να κρατήσετε τον λόγο σας, ακόμα και αν εκείνη που κατείχε τότε την Προεδρία του Συμβουλίου ήταν η Αυστρία. Ως εκ τούτου, θεωρώ ότι είναι ζωτικής σημασίας να εφαρμόσουμε πραγματικά το πρόγραμμα δράσης που συμφωνήθηκε, διότι διαφορετικά θα τεθούν σε κίνδυνο οι διαπραγματεύσεις για τις νέες δημοσιονομικές προοπτικές.
<P>
Τέλος, θα ήθελα να θίξω ένα γενικό ζήτημα. Εάν δεν κάνω λάθος, αυτή είναι η δέκατη έβδομη φορά που το Ευρωπαϊκό Ελεγκτικό Συνέδριο αποτυγχάνει να εκδώσει δήλωση αξιοπιστίας. Ενόψει των προσεχών ευρωπαϊκών εκλογών, είναι αδύνατον να διατηρηθεί η παρούσα κατάσταση, στην οποία το Κοινοβούλιο χορηγεί, παρ' όλα αυτά, κάθε χρόνο απαλλαγή για τον προϋπολογισμό. Είναι πλέον καιρός να λάβουμε, για αλλαγή, και μια θετική δήλωση αξιοπιστίας.
<SPEAKER ID="043" NAME="Derk Jan Eppink" AFFILIATION="ECR">
(NL) Κυρία Πρόεδρε, χαίρομαι που σας βλέπω και πάλι εδώ. Εάν επρόκειτο να συνοψίσω τη συζήτηση, το συμπέρασμά μου θα ήταν ότι, στην πραγματικότητα, η Ευρωπαϊκή Ένωση έχει στη διάθεσή της υπερβολικά μεγάλο προϋπολογισμό. Αλλά πάρα πολλά χρήματα είναι απλώς διάσπαρτα εδώ και εκεί. Δεν είμαστε σε μια θέση, στην οποία μπορούμε να δαπανούμε σοφά τα χρήματα από το Ευρωπαϊκό Ταμείο Περιφερειακής Ανάπτυξης. Ένα σημαντικό μέρος των χρημάτων αυτών δαπανούνται με λάθος τρόπο. Αυτά είναι τα συμπεράσματα του Ελεγκτικού Συνεδρίου. Το ίδιο ισχύει και για τον προϋπολογισμό του Ευρωπαϊκού Κοινοβουλίου. Έχουμε πάρα πολλά χρήματα. Σχεδιάζουμε να δαπανήσουμε χρήματα σε έργα ματαιοδοξίας, όπως το Μουσείο Ευρωπαϊκής Ιστορίας, πιθανός σκοπός του οποίου θα είναι να ξαναγράψει ιστορία. Κλίνω περισσότερο προς να το αποκαλέσω μαυσωλείο για τον κ. Poettering, διότι, όταν κοιτάζω τις φωτογραφίες, με αυτό ακριβώς αρχίζει σιγά-σιγά να μοιάζει.
<P>
Μας αρέσει να ξοδεύουμε χρήματα, παντού υπάρχουν διάσπαρτοι πόροι και αδυνατούμε τους δαπανήσουμε όλους. Εξετάζοντας την έκθεση της Επιτροπής για τον προϋπολογισμό του 2010, διαπιστώνεται πλεόνασμα πιστώσεων, πλεόνασμα της τάξης των 194 δισεκατομμυρίων ευρώ, το οποίο δεν έχουμε κατορθώσει ακόμα να δαπανήσουμε. Κυρία Πρόεδρε, όταν σας είδα να μπαίνετε, σκέφθηκα: αποδείχθηκε ότι είστε πολύ ειλικρινής και ευθύς άνθρωπος. Στις Κάτω Χώρες, θα λέγαμε ότι είστε ένας "λευκός ανεμοστρόβιλος". Δυστυχώς, κύριε Šemeta, δεν μπορώ να πω το ίδιο και για τον προϋπολογισμό της Ευρωπαϊκής Επιτροπής. Ο προϋπολογισμός μας δεν ήταν "λευκός", αλλά υπήρχαν γκρίζες ζώνες και σκοτεινά σημεία, και τούτο με λυπεί βαθύτατα.
<P>
Καλή τύχη εν προκειμένω, κυρία Πρόεδρε.
<SPEAKER ID="044" NAME="Vladimír Remek" AFFILIATION="GUE/NGL">
- (CS) Κυρία Πρόεδρε, συζητούμε ένα θέμα, το οποίο φαίνεται να αποτελεί θέμα ρουτίνας, ενώ μιλούμε επίσης για χρήματα που έχουν ήδη δαπανηθεί. " ετήσια επαναληπτική διεξαγωγή της διαδικασίας αυτής θα πρέπει να οδηγήσει, πάνω από όλα, σε μια κατάσταση, στην οποία τα θέματα θα αξιολογούνται και θα προετοιμάζονται στο μέλλον με πιο προσεκτικό και ευσυνείδητο τρόπο. Για παράδειγμα, στην περίπτωση των δύο μεγαλύτερων κοινοτικών έργων, ήτοι το παγκόσμιο δορυφορικό σύστημα πλοήγησης και η κοινή ευρωπαϊκή επιχείρηση για τον ITER και την ανάπτυξη της πυρηνικής σύντηξης, θεωρώ απαράδεκτο το γεγονός ότι τόσο σημαντικά έργα "καταπνίγονται" κυριολεκτικά σε ανεπάρκειες τις οποίες θα ήξερε να αντιμετωπίσει οιοδήποτε αξιοπρεπές διευθυντικό στέλεχος.
<P>
Οι ατασθαλίες στη συμμετοχή μικρομεσαίων επιχειρήσεων στα δορυφορικά έργα, οι ανεπάρκειες στις προσλήψεις και οι παραβιάσεις των αρχών της ίσης μεταχείρισης, τα προβλήματα στην επιχείρηση του ITER όσον αφορά τη συμμόρφωση με τις δημοσιονομικές αρχές, καθώς και οι έλεγχοι και οι κανόνες για την παροχή επιχορηγήσεων, αποτελούν ορισμένα μόνο από τα σφάλματα που εντοπίστηκαν. Εντούτοις, μία από τις κύριες αιτίες των προβλημάτων είναι αναμφισβήτητα η μακρά διαδικασία λήψης αποφάσεων όσον αφορά τα ίδια τα έργα. Εάν δεν ξεκαθαρίσουμε τις προτεραιότητες, συμπεριλαμβανομένης της χρηματοδότησης αυτών των καίριας σημασίας δράσεων, η μη αποφασιστική και αποσπασματική λήψη αποφάσεων θα συνεχίσει να προκαλεί όχι μόνο τα προβλήματα που αναφέραμε, αλλά και τη μείωση στη συνολική ποιότητα των έργων.
<SPEAKER ID="045" NAME="Claudio Morganti" AFFILIATION="EFD">
(IT) Κυρία Πρόεδρε, κυρίες και κύριοι, σε μια περίοδο γενικής οικονομικής λιτότητας, κατά την οποία ζητείται από όλους να κάνουν θυσίες, θεωρώ ότι είναι αναγκαίο τα ευρωπαϊκά θεσμικά όργανα -τα οποία λειτουργούν χάρη στα χρήματα των ευρωπαίων πολιτών- να παρουσιάζουν τη μέγιστη δυνατή διαφάνεια στη δημοσιονομική διαχείριση. Θεωρώ απαράδεκτο το γεγονός ότι ένα από τα βασικά θεσμικά όργανα της Ένωσης, το Συμβούλιο, συνεχίσει να διατηρεί μια στάση που είναι εντελώς απομονωμένη και στερείται διαφάνειας.
<P>
Δεδομένου ότι το Κοινοβούλιο είναι το μοναδικό, δημοκρατικά εκλεγμένο, ευρωπαϊκό θεσμικό που εκπροσωπεί άμεσα τους ευρωπαίους πολίτες και φορολογούμενους, πιστεύω ότι έχουμε το δικαίωμα να γνωρίζουμε με ποιον ακριβώς τρόπο πραγματοποιείται η διαχείριση όλων των πιστώσεων. Το Συμβούλιο δεν μπορεί να συνεχίσει να συμπεριφέρεται κατ' αυτόν τον τρόπο, απορρίπτοντας τις αναγκαίες και ορθές διοργανικές συγκρίσεις.
<P>
" Ευρωπαϊκή Ένωση βασίζεται στη θεμελιώδη ισορροπία των εξουσιών, μια απαρέγκλιτη προϋπόθεση που υπονομεύεται από το Συμβούλιο, όταν το τελευταίο ενεργεί με αυτόν τον τρόπο. Ως εκ τούτου, πρέπει να εναρμονιστεί με τα άλλα θεσμικά όργανα το συντομότερο δυνατόν και να δώσει στο Κοινοβούλιο -και, κατά συνέπεια, στους πολίτες- εξηγήσεις σχετικά με τον τρόπο που διαχειρίζεται στην πραγματικότητα τον προϋπολογισμό του.
<SPEAKER ID="046" NAME="Lucas Hartong" AFFILIATION="NI">
(NL) Κυρία Πρόεδρε, φαίνεται ότι στην Ευρώπη έχουμε έναν νέο κανόνα: σε περίπτωση αμφιβολίας, δημιουργήστε έναν οργανισμό. Σήμερα συζητούμε τις εκθέσεις τουλάχιστον 39 οργανισμών, και το Κοινοβούλιο θα αποφασίσει εάν θα χορηγήσει ή όχι απαλλαγή για το 2009. Κατά την άποψη της πολιτικής μου Ομάδας, δεν πρέπει σε καμία περίπτωση να χορηγηθεί απαλλαγή. Το ολλανδικό Κόμμα για την Ελευθερία (PVV) τάσσεται κατά αυτών των τερατουργημάτων που καταβροχθίζουν απλώς χρήματα και δεν εξυπηρετούν κανέναν προφανή σκοπό. Αυτό ισχύει για το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας. Μόνο η Οικονομική και Κοινωνική Επιτροπή και η Επιτροπή των Περιφερειών έχουν ήδη απορροφήσει εκατοντάδες εκατομμύρια ευρώ και, παρ' όλα αυτά, δεν είχαν καμία επίπτωση στη χάραξη της πολιτικής. Πρόκειται απλώς για καφενεία συζητήσεων, όπου καταναλώνονται λίτρα καφέ και παράγεται μια ατελείωτη ροή εκθέσεων, τις οποίες δεν διαβάζει κανένας.
<P>
Συνεπώς, κυρία Πρόεδρε, η πολιτική μας Ομάδα δεν θα χορηγήσει απαλλαγή, εξαιρουμένου του συμπεράσματος ότι υπάρχουν πάρα πολλά προβλήματα που δεν επιτρέπουν την ορθή λειτουργία αυτών των οργανισμών. Στην πραγματικότητα, είναι τόσο μεγάλος ο αριθμός των προβλημάτων που παρουσιάζουν ώστε θα πρέπει να τους καταργήσουμε το συντομότερο δυνατόν.
<SPEAKER ID="047" NAME="Monika Hohlmeier" AFFILIATION="PPE">
(DE) Κυρία Πρόεδρε, κύριε Επίτροπε, κύριε Προεδρεύων του Συμβουλίου, κύριε υπουργέ, κυρίες και κύριοι, επιτρέψτε μου να ξεκινήσω με μια αναφορά στις παρατηρήσεις σχετικά με το Σπίτι της Ευρωπαϊκής Ιστορίας. Καταρχάς, ως εισηγήτρια για τα κτίρια, θα ήθελα να διευκρινίσω ότι το νούμερο των 136 εκατομμυρίων ευρώ είναι οπωσδήποτε λάθος. Δεύτερον, δεν μιλούμε εν προκειμένω για ένα έργο κύρους· εξάλλου, παραπονούμαστε διαρκώς ότι οι πολίτες δεν γνωρίζουν τίποτα για την ευρωπαϊκή εξέλιξη από τον Δεύτερο Παγκόσμιο Πόλεμο και μετά, και τώρα θέλουμε να διασφαλίσουμε ότι δύο με τρία εκατομμύρια άνθρωποι ετησίως θα μαθαίνουν για τις εξελίξεις αυτές και θα ανακαλύπτουν περισσότερα για τους εαυτούς τους - ώστε να περιοριστεί ενδεχομένως ο ευρωσκεπτικισμός.
<P>
Θα πρέπει να συζητούμε από κοινού το επίπεδο του λειτουργικού κόστους και των συνεργειών που ενδέχεται να μπορούν να υλοποιηθούν με το κέντρο πληροφόρησης. Πάρα πολλοί βουλευτές έλαβαν μέρος στη συζήτηση. Εντούτοις, η συζήτηση κατέστη δημόσια μόλις πρόσφατα, με αποτέλεσμα ορισμένοι βουλευτές να αισθάνονται ότι δεν είναι ακόμα επαρκώς ενημερωμένοι. Θα χαρώ να παράσχω βοήθεια σε τέτοιου είδους συζητήσεις ή αιτήματα για παροχή πληροφοριών. Θεωρώ ότι το έργο είναι αναγκαίο και χρήσιμο, διότι οι άνθρωποι πρέπει να μάθουν περισσότερα για την εξέλιξη της Ευρώπης - διαφορετικά θα υπάρχουν ολοένα περισσότεροι ευρωσκεπτικιστές.
<P>
Δεύτερον, όσον αφορά το θέμα της αναπτυξιακής βοήθειας. Θα ήθελα καταρχάς να ευχαριστήσω θερμά τον κ. Staes για το γεγονός ότι έχουμε πραγματικά επιτύχει μια κοινή έκθεση σε πάρα πολλές πτυχές που μπορώ κατηγορηματικά να υποστηρίξω. Θεωρώ αναγκαίο να ορίσουμε προτεραιότητες για την αναπτυξιακή βοήθεια στους τομείς των υποδομών, της υγείας, της εκπαίδευσης και ιδιαίτερα της γεωργίας και, συγκεκριμένα, πιστεύω ότι θα πρέπει ίσως να εξετάσουμε το ενδεχόμενο θέσπισης μιας διαδικασίας αξιολόγησης των έργων έπειτα από μια δεκαετία. Στόχος μας δεν είναι να ξεκινήσουμε απλώς βραχυπρόθεσμα έργα που σε τελική ανάλυση δεν θα έχουν καμία μακροπρόθεσμη επίπτωση.
<P>
Επιπλέον, θα πρέπει να διασφαλίσουμε ότι θα επιτύχουμε έναν καλύτερο συντονισμό της αναπτυξιακής βοήθειας με τα κράτη μέλη και επίσης ότι θα είμαστε σε θέση να εφαρμόσουμε μια για πάντα την ενσωμάτωση του συνολικού προϋπολογισμού για την αναπτυξιακή βοήθεια στον κοινοτικό προϋπολογισμό, διότι είναι ακατανόητο γιατί περιλαμβάνεται στον κοινοτικό προϋπολογισμό μέρος μόνο της αναπτυξιακής μας βοήθειας.
<SPEAKER ID="048" NAME="Zigmantas Balčytis" AFFILIATION="S&amp;D">
(LT) Κυρία Πρόεδρε, θα ήθελα να ευχαριστήσω όλους τους εισηγητές για το εξαιρετικό τους έργο. " διαδικασία απαλλαγής όσον αφορά την εκτέλεση του προϋπολογισμού είναι πολύ σημαντική για την προάσπιση των οικονομικών συμφερόντων της Ευρωπαϊκής Ένωσης, για τη διασφάλιση της καλύτερης διαχείρισης των οικονομικών της Ευρωπαϊκής Ένωσης, καθώς και για την πιο διαφανή και υπεύθυνη διαχείριση των χρημάτων των φορολογουμένων εκ μέρους της Ευρωπαϊκής Ένωσης. Θα ήθελα να προβώ σε ορισμένες παρατηρήσεις. Πρώτον, οι παραβιάσεις των κανόνων όσον αφορά τις συνάψεις συμβάσεων παραμένουν ορισμένα από τα συχνότερα σφάλματα που αναφέρονται στην έκθεση για την απαλλαγή σε σχέση με την εκτέλεση του προϋπολογισμού. Αυτό συνδέεται με την πολυπλοκότητα των εν λόγω κανόνων. Είναι αναγκαίο να απλουστευθούν οι κανόνες για τη σύναψη συμβάσεων και να καθοριστούν σαφείς και ενιαίες αρχές για τις συμβάσεις σε ολόκληρη την Ευρωπαϊκή Ένωση. " Επιτροπή θα πρέπει να αναλύσει τις καλύτερες εμπειρίες που έχουν αποκτηθεί στον τομέα αυτόν, διότι ορισμένα κράτη μέλη, όπως η Λιθουανία, έχουν ήδη καθιερώσει αρκετά αποτελεσματικές αρχές σύναψης συμβάσεων, βάσει των σύγχρονων τεχνολογιών, όπως ανέφερα όμως, η ίδια η Επιτροπή πρέπει να εκφράσει την πολιτική της βούληση πάνω στο θέμα αυτό.
<P>
Δεύτερον, θα ήθελα να επισημάνω ότι η βελτίωση της ποιότητας του τρόπου με τον οποίο δαπανούνται τα κονδύλια δεν θα πρέπει να αποτελεί απλώς σημαντική προτεραιότητα της Ευρωπαϊκής Ένωσης αλλά και μια ρεαλιστική προτεραιότητα. Πρέπει να υπάρξει ξεκάθαρη και ταχύτερη πρόοδος στην ανάπτυξη αποτελεσματικών συστημάτων διαχείρισης και ελέγχου στα κράτη μέλη, μειώνοντας το επίπεδο κινδύνου όσον αφορά τη διάπραξη σφαλμάτων και απλουστεύοντας τις προϋποθέσεις και τους κανόνες. Για παράδειγμα, η έκθεση που παρουσιάστηκε τονίζει ότι, εξαιτίας των πολύπλοκων κανόνων, η απορρόφηση των κοινοτικών κονδυλίων που προορίζονται για τα έργα των διευρωπαϊκών δικτύων και του Διεθνικού Ινστιτούτου (ΤΝΙ), καθώς και για άλλες προτεραιότητες της πολιτικής συνοχής είναι αργή. Έχω την αίσθηση ότι στον τομέα αυτόν είναι επιτακτικά αναγκαίο να διασφαλίσουμε την απλοποίηση, την αποτελεσματικότητα και τη διαφάνεια των διαδικασιών.
<P>
Τρίτον, ως αρμόδιος εισηγητής για το έγγραφο εργασίας της Επιτροπής Ελέγχου του Προϋπολογισμού με τίτλο "Βελτίωση των επιδόσεων των μεταφορών στους διευρωπαϊκούς σιδηροδρομικούς άξονες", θα ήθελα να επαναλάβω την έκκλησή μου προς την Επιτροπή να αναλάβει δράση, προκειμένου να προσαρμόσουμε τις σιδηροδρομικές υποδομές για τη βελτίωση των διευρωπαϊκών υπηρεσιών, δημιουργώντας παράλληλα συνδέσμους που τώρα απουσιάζουν σε διασυνοριακές τοποθεσίες, βοηθώντας τα κράτη μέλη να αμβλύνουν τις διάφορες επιπλοκές που συνδέονται με το διαφορετικό εύρος των σιδηροτροχιών και παρέχοντας αποτελεσματική οικονομική βοήθεια. Τέλος, όσον αφορά την απαλλαγή σε σχέση με την εκτέλεση του προϋπολογισμού του Ευρωπαϊκού Κοινοβουλίου για το 2009, πιστεύω ότι και το Κοινοβούλιο πρέπει να εφαρμόσει ρεαλιστικές αποφάσεις που θα περιλαμβάνουν μια καλύτερη εκτίμηση των χρημάτων.
<SPEAKER ID="049" NAME="Riikka Manner" AFFILIATION="ALDE">
(FI) Κυρία Πρόδρε, θα ήθελα να εστιάσω την ομιλία μου κυρίως στην πολιτική συνοχής. Παρά το γεγονός ότι το ποσοστό σφάλματος στην πολιτική συνοχής έχει μειωθεί σημαντικά από το 2008, ήτοι από 11% σε 5% περίπου, εξακολουθεί να αποτελεί έναν τομέα που μας θέτει αντιμέτωπους με μια σειρά προκλήσεων όσον αφορά τις δαπάνες.
<P>
Οι μεγαλύτερες προκλήσεις έχουν να κάνουν συγκεκριμένα με τις δημόσιες συμβάσεις και, επιπροσθέτως, η πλειονότητα των προβλημάτων που συνδέονται με το Ταμείο Συνοχής συνδέονται και με τους σύνθετους εκτελεστικούς κανόνες, καθώς και με τις πράξεις που προκύπτουν από τον δημοσιονομικό κανονισμό, οι οποίες δεν λαμβάνουν επαρκώς υπόψη το σύνθετο δίκτυο των παραγόντων στην περιφερειακή ανάπτυξη.
<P>
Πολλά έχουν ειπωθεί και για τον αυξανόμενο κίνδυνο σφαλμάτων. Παρ' όλα αυτά, πρέπει να θυμόμαστε ότι αυτό δεν εξαλείφει το θεμελιώδες πρόβλημα των κανόνων και των συστημάτων που είναι ιδιαίτερα πολύπλοκα. Επιπλέον, στην περίπτωση αυτή, τα προβλήματα δεν θα πρέπει να αντιμετωπίζονται από τη λάθος οπτική γωνία.
<P>
Ταυτόχρονα, το Κοινοβούλιο εξετάζει επίσης το ενδεχόμενο του δημοσιονομικού κανονισμού για μελλοντικά δημοσιονομικά πλαίσια. Παρά το γεγονός ότι η διαδικασία απαλλαγής που βρίσκεται επί του παρόντος σε εξέλιξη εστιάζει στο έτος 2009, είναι σημαντικό να διδαχθούμε για το μέλλον και να απλουστεύσουμε επιτέλους τη δημοσιονομική διαχείριση.
<SPEAKER ID="050" NAME="Ryszard Czarnecki" AFFILIATION="ECR">
(PL) Κυρία Πρόεδρε, αυτό που έχει σημασία στην πραγματικότητα δεν είναι ότι ο αριθμός των ευρωσκεπτικιστών αυξάνεται, εξαιτίας του τρόπου με τον οποίο τα κοινοτικά θεσμικά όργανα δαπανούν χρήματα· το πρόβλημα είναι ότι οι ευρωπαίοι φορολογούμενοι και οι ευρωπαίοι ψηφοφόροι αξίζουν την ύπαρξη διαφάνειας και στοιχειώδους σεβασμού. Είναι σαφές πώς το γεγονός ότι οι πόροι ανακτώνται με εξαιρετικά αναποτελεσματικό τρόπο ή ότι χρησιμοποιούνται αναποτελεσματικά δεν ενισχύει καθόλου το κύρος της Ευρωπαϊκής Ένωσης ή των θεσμικών μας οργάνων. Δεν ενισχύει ούτε το κύρος των οργανισμών, οι οποίοι αποτελούν παραδείγματα κάποιου είδους ευρω-γραφειοκρατίας, διαφεύγοντας του εσωτερικού και εξωτερικού ελέγχου, και στους οποίους απασχολούνται φίλοι, ενώ η ιδέα των διαδικασιών ανταγωνιστικής επιλογής ανήκει αποκλειστικά στη σφαίρα της φαντασίας. Το Μουσείο Ευρωπαϊκής Ιστορίας αποτελεί ιδιαίτερα αμφιλεγόμενη πρόταση και, κατά συνέπεια, η πλειονότητα των βουλευτών της πολιτικής μας Ομάδας θα καταψηφίσει τις περισσότερες από τις εν λόγω εκθέσεις.
<SPEAKER ID="051" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, οι ευρωπαϊκοί οργανισμοί δέχονται διαρκώς πυρά κριτικής. Από την άλλη πλευρά όμως, βασιζόμαστε σε αυτούς όταν προκύπτουν ξαφνικά προβλήματα· εάν χρειαστεί, για παράδειγμα, να ένισχυθεί το προσωπικό εάν εντοπιστούν διοξίνες στις ζωοτροφές. Για τον λόγο αυτόν, θα ήθελα να ζητήσω από τους συναδέλφους βουλευτές να κάνουν χρήση στις απαλλαγές αυτές αναλογικού πνεύματος και πολιτικής πρόνοιας.
<P>
Εάν θέλουμε να απομακρυνθούμε από απόψεις και εικασίες και να αποκτήσουμε μια ξεκάθαρη εικόνα του τι πραγματικά επιτυγχάνουν οι οργανισμοί, θα πρέπει να αξιολογήσουμε αντικειμενικά τη λειτουργική αποτελεσματικότητά τους. Προσπαθώ εδώ και λίγο να καιρό να κάνω κάτι τέτοιο.
<SPEAKER ID="052" NAME="Ingeborg Gräßle" AFFILIATION="PPE">
(DE) Κυρία Πρόεδρε, κύριε Επίτροπε, θα ήθελα και εγώ ,με τη σειρά μου, να καλωσορίσω θερμά στο Σώμα την ουγγρική Προεδρία καθώς και τον Πρόεδρο του Ευρωπαϊκού Ελεγκτικού Συνεδρίου. Εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), θα ήθελα να ευχαριστήσω όλους τους εισηγητές για τη συνεργασία τους, καθώς και όλους τους εκπροσώπους των θεσμικών οργάνων για την παρουσία τους.
<P>
Θα ήθελα να επισημάνω στο Συμβούλιο, σε αυτό το αρχικό στάδιο, ότι οι βουλευτές του Κοινοβουλίου εκλέγονται για να ελέγχουν την εκτελεστική εξουσία. Επομένως, η ιδέα ότι θα πρέπει να επιτρέπεται στις εθνικές κυβερνήσεις να ελέγχουν το Ευρωπαϊκό Κοινοβούλιο είναι μια άνευ προηγουμένου προσπάθεια να αποδυναμωθεί το παρόν Σώμα. Κατά συνέπεια, η προσφορά σας δεν είναι πραγματικά προσφορά. Είναι μια προσφορά με στόχο τη μείωση της σημασίας και της ισχύος μας. Πώς θα αντιδρούσαν τα εθνικά κοινοβούλια σε μια τέτοια πρόταση; Εάν δεν τολμάτε να επιχειρήσετε κάτι τέτοιο σε εθνικό επίπεδο, σας παρακαλούμε να μην το επιχειρείτε σε ευρωπαϊκό επίπεδο.
<P>
Όσον αφορά την απαλλαγή στο Ευρωπαϊκό Κοινοβούλιο, θα ήθελα να επισημάνω ότι διακρίνοντα βελτιώσεις στη διαχείριση υπό το σημερινό Προεδρείο και τον σημερινό Γενικό Γραμματέα. Θα ήθελα να αναγνωρίσω ρητά τον ρόλο της Ομάδας του Ευρωπαϊκού Λαϊκού Κόμματος στις βελτιώσεις αυτές. Μπορούμε να παρατηρήσουμε ότι, κατόπιν αιτήματός μας, λαμβάνονται μέτρα και γίνονται πράγματα -όπως η επέμβαση στο ταμείο εθελοντικής συνταξιοδότησης- που ήταν απολύτως αναγκαία, προκειμένου να αποτρέψουμε την άμεση αφερεγγυότητα του εν λόγω ταμείου το 2009.
<P>
Θα ήθελα τώρα να προβώ σε ορισμένες παρατηρήσεις κυρίως σχετικά με τις προτάσεις μεταρρύθμισης του κανονισμού υπηρεσιακής κατάστασης. Πρόκειται για τις παραγράφους 77 και 81 στην έκθεση του κ. Chatzimarkakis. Οι εν λόγω προτάσεις έχουν οδηγήσει σε μια άνευ προηγουμένου άσκηση πιέσεων από εκείνους που θίγονται, συμπεριλαμβανομένων βουλευτών από το Σώμα αυτό Εντούτοις, η κριτική του κανονισμού είναι δικαιολογημένη. Ο κανονισμός υφίσταται ήδη από τη δεκαετία του 1950 και δεν έχει εκσυγχρονιστεί ποτέ. Οι ημέρες ταξιδίου υπολογίζονται με βάσει τους χρόνους που χρειάζονταν την εποχή του ατμού και τα επιδόματα προέρχονται από μια περίοδο, κατά την οποία το να εργάζεται κανείς στο εξωτερικό ήταν κάτι εξαιρετικά ασυνήθιστο. Δεν δικαιολογούνται πλέον σήμερα. Σήμερα έχουμε την τελευταία και, στην πραγματικότητα, τη μοναδική ευκαιρία να επηρεάσουμε τα πράγματα πριν από τη μεταρρύθμιση του κανονισμού.
<P>
Οι προτάσεις μου αφορούν επίσης το ζήτημα σχετικά με το κατά πόσον εάν είναι φυσιολογικό για έναν υπάλληλο της Επιτροπής -σημειώστε, χωρίς να περιλαμβάνεται το ετήσιο επίδομα αδείας- να έχει έως και επτά εβδομάδες άδεια μετ'αποδοχών, και αυτό για όλους όσοι κερδίζουν περισσότερα από 10.000 ευρώ καθαρά τον μήνα. Κατά την άποψή μου, οι υπερωρίες θα πρέπει να συμπεριλαμβάνονται οπωσδήποτε στον μισθό αυτό. Το ζητούμενο εν προκειμένω είναι η δημιουργία νέων θέσεων εργασίας. Αφαιρώντας ορισμένες από αυτές τις ημέρες άδειας, θα μπορούσαμε να δημιουργήσουμε γύρω στις χίλιες θέσεις εργασίας. Αντί να είναι χαμένες ημέρες, αυτές οι νέες θέσεις εργασίας θα μπορούσαν να χρησιμοποιηθούν για τα νέα καθήκοντα της Ευρώπης, ούτως ώστε να μπορούμε να προσφεύγουμε στην Ευρωπαϊκή Επιτροπή, αντί να πρέπει διαρκώς να δημιουργούμε νέες αρχές και οργανισμούς.
<P>
Θα πρέπει επίσης να επιδιώξουμε να αποκτήσουμε μια πραγματική εικόνα του διοικητικού κόστους. Το σημερινό 6,7% του προϋπολογισμού είναι μια υπερβολικά χαμηλή εκτίμηση. Μπορεί να είναι ορθή για την άμεση διαχείριση, οπωσδήποτε όμως δεν ισχύει, εάν συμπεριλάβουμε όλες τις διοικητικές δαπάνες -μεταξύ άλλων και αυτές στα κράτη μέλη- για τη διαχείριση των κοινοτικών κονδυλίων. Προτείνω να συντάξουμε εδώ στην Επιτροπή Ελέγχου του Προϋπολογισμού μια έκθεση ιδία πρωτοβουλία σχετικά με το πραγματικό διοικητικό κόστος της Ευρωπαϊκής Ένωσης.
<SPEAKER ID="053" NAME="Bogusław Liberadzki" AFFILIATION="S&amp;D">
(PL) Κυρία Πρόεδρε, κύριε Επίτροπε, θεωρώ ότι η παρούσα απαλλαγή προστίθεται σε μια σειρά απαλλαγών που χορηγήθηκαν τα τελευταία χρόνια, και θυμάμαι πολύ καλά πόσο σοβαρές ήταν οι επιφυλάξεις μας μόλις προ τριετίας, ειδικότερα σε σχέση με τομείς όπως τα διαρθρωτικά ταμεία, το Ταμείο Συνοχής, τα περιφερειακά ταμεία και τις εξωτερικές δράσεις. Πρέπει να παραδεχθούμε ότι η Επιτροπή έχει τηρήσει ορισμένες δεσμεύσεις της τα τελευταία δύο χρόνια, επιφέροντας ορατές βελτιώσεις, όπως η μείωση στο ποσοστό σφάλματος που καταγραφόταν τα τελευταία τρία χρόνια. Θεωρώ ότι πρόκειται για μια καλή ευκαιρία να πούμε στον Επίτροπο κ. Šemeta ότι έχουμε δει και έχουμε προσέξει τις εξελίξεις αυτές, ότι τις λαμβάνουμε υπόψη και ότι αποτελούν θετική ένδειξη.
<P>
Εξακολουθώ όμως να έχω ορισμένους προβληματισμούς. Πρώτον, η διαδικασία της ανάκτησης πόρων που σπαταλήθηκαν είναι εξαιρετικά βραδεία. Δεύτερον, παρατηρείται κάποια απροθυμία να επικεντρωθούμε σε έργα προτεραιότητας ή να συζητήσουμε το ποσοστό σφάλματος στα εν λόγω έργα. Ανεξαρτήτως της αξίας του έργου, θεωρώ ότι θα πρέπει να υπάρχει κάποιος λόγος πίσω από τα σφάλματα στη χρηματοδότηση και τη χρήση των πόρων. Με ανησυχεί ιδιαίτερα η αυξανόμενη αδιαφάνεια μεταξύ των πιστώσεων ανάληψης υποχρεώσεων και των πληρωμών, πράγμα που σημαίνει ότι διατίθενται ολοένα περισσότερα χρήματα, τα οποία τα κράτη μέλη δεν είναι προφανώς σε θέση να δαπανήσουν. Την ευθύνη εν προκειμένω έχουν τα κράτη μέλη.
<P>
" απροθυμία του Συμβουλίου να συνεργαστεί με το Κοινοβούλιο όσον αφορά την απαλλαγή είναι εξαιρετικά ανησυχητική. Παρ' όλα αυτά, βλέπω ότι μαζί μας είναι ο κ. Becsey, ο οποίος έκανε τη θητεία του στο Σώμα αυτό και ο οποίος θεωρώ ότι θα μπορέσει να πείσει το Συμβούλιο ότι το Κοινοβούλιο είναι το μοναδικό δημοκρατικά και άμεσα εκλεγμένο όργανο, στο οποίο το Συμβούλιο είναι υποχρεωμένο να υποβάλλει εκθέσεις. Τέλος, συμμερίζομαι τις πολλές επιφυλάξεις που εκφράστηκαν σε σχέση με τους οργανισμούς, αν και οι δικές μου επιφυλάξεις αφορούν μόνο ελάχιστους από αυτούς.
<SPEAKER ID="054" NAME="Corinne Lepage" AFFILIATION="ALDE">
(FR) Κυρία Πρόεδρε, η ομιλία μου αφορά τη χορήγηση απαλλαγής στον Ευρωπαϊκό Οργανισμό Φαρμάκων (ΕΜΑ), θα μπορούσα όμως να επαναλάβω περίπου την ίδια ομιλία και για την Ευρωπαϊκή Αρχή για την Ασφάλεια των Τροφίμων. Πρέπει να δηλώσω ότι η Επιτροπή Ελέγχου του Προϋπολογισμού επιτέλεσε εξαιρετικό έργο και ότι, εάν υπήρχε ποτέ κάποια στιγμή για να εκφράσει το Κοινοβούλιο τη θέση του, αυτή θα ήταν κατά τη διάρκεια της ψηφοφορίας επί της απαλλαγής. Ως εκ τούτου, υπάρχει πράγματι μια δημοσιονομική πτυχή σε αυτά που πρόκειται να πω, και τούτη αφορά το έργο του ΕΜΑ. Πρώτον, ως προς την παθητικότητά του στην υπόθεση του benfluorex (βενφλουορέξη) ή του Mediator - η στάση του είναι εντελώς απαράδεκτη.
<P>
Δεύτερον, ως προς τη διαχείριση των συγκρούσεων συμφερόντων, και θα δώσω ένα μόνο παράδειγμα. Κατήγγειλα δημοσίως, μαζί με τη συνάδελφό μας, την κ. Parvanova, και μια ομάδα ΜΚΟ, την πραγματικά σκανδαλώδη υπόθεση του Διευθύνοντα Συμβούλου του οργανισμού. Το Διοικητικό Συμβούλιο του Οργανισμού χειρίστηκε την όλη υπόθεση με εξαιρετικά πρόχειρο τρόπο, πράγμα που καθιστά αδύνατη την οικοδόμηση εμπιστοσύνης. Ο ρόλος των οργανισμών μας είναι να μας παρέχουν τα μέσα ώστε να λαμβάνουμε αποφάσεις και να δίνουμε τη δυνατότητα στους συμπολίτες μας να έχουν εμπιστοσύνη στις κατευθυντήριες γραμμές που τους δίνονται. Για αυτόν ακριβώς τον λόγο, υποστηρίζω σθεναρά την αναβολή της απαλλαγής και θα ψηφίσω υπέρ, μόνο εάν είμαστε απολύτως ικανοποιημένοι σε σχέση με τις συγκρούσεις συμφερόντων.
<SPEAKER ID="055" NAME="Peter van Dalen" AFFILIATION="ECR">
(NL) Κυρία Πρόδρε, το ευρωβαρόμετρο δείχνει ότι ο ενθουσιασμός για την Ευρωπαϊκή Ένωση φθίνει εδώ και χρόνια. Σήμερα, υπάρχουν μόνο πέντε κράτη μέλη, στα οποία η πλειονότητα του πληθυσμού μιλά με θετικούς όρους για την Ευρωπαϊκή Ένωση. Για τους πολίτες, η Ευρώπη είναι συνώνυμο της σπατάλης χρημάτων. Πρέπει να πάρουμε πολύ στα σοβαρά τις αντιρρήσεις αυτές και, πράγματι, ο συνάδελφός μου, ο κ. Itälä, πολύ σωστά έκανε κάτι τέτοιο. Υποστηρίζει ότι είναι ανεύθυνο εκ μέρους του Κοινοβουλίου να συνεχίζει την πρακτική των συνεδριάσεων σε δύο τοποθεσίες. Συμφωνώ απολύτως μαζί του εν προκειμένω. Στον κ. Sarkozy, θα ήθελα να δηλώσω το εξής: πρέπει να δώσουμε τέλος στις μετακινήσεις του Κοινοβουλίου μεταξύ Βρυξελλών και Στρασβούργου.
<P>
Επίσης, χρειαζόμαστε υγιή λογοδοσία όσον αφορά τις δικές μας αποζημιώσεις γενικών εξόδων. Εξαιτίας της έλλειψης αυτής της υγιούς λογοδοσίας, οι βουλευτές του Ευρωπαϊκού Κοινοβουλίου θα ανακαλύψουν σύντομα ότι τα φαινόμενα είναι εναντίον τους και ότι θα έπρεπε πραγματικά να έχουν δώσει μεγαλύτερη προσοχή στις αποζημιώσεις των γενικών εξόδων. " κατάσταση αυτή πρέπει να αλλάξει. Ο κ. Itälä πολύ σωστά υποστηρίζει στην αιτιολογική σκέψη 5 ότι πρέπει να λάβουμε επαρκή μέτρα, προκειμένου να διασφαλίσουμε μια υπεύθυνη στάση απέναντι στις αποζημιώσεις γενικών εξόδων. Ελπίζω ότι η εν λόγω αιτιολογική σκέψη θα παραμείνει, διότι είναι καλή για την αξιοπιστία και τη διαφάνεια.
<SPEAKER ID="056" NAME="Jan Olbrycht" AFFILIATION="PPE">
(PL) Κυρία Πρόεδρε, κάθε συζήτηση για την απαλλαγή πραγματοποιείται σε ένα ορισμένο πλαίσιο. Αφενός, η σημερινή συζήτηση πραγματοποιείται στο πλαίσιο της κρίσης, των προληπτικών μέτρων που λαμβάνονται και των οικονομικών δυσκολιών που βιώνουν ορισμένα κράτη μέλη, ενώ αφετέρου πραγματοποιείται στο πλαίσιο των νέων δημοσιονομικών προοπτικών που έχουν ήδη καταρτιστείγια το διάστημα μετά το 2014. Πρέπει να έχουμε επίγνωση του γεγονότος ότι τα σημερινά μας σχόλια όσον αφορά την εκτέλεση του προϋπολογισμού έχουν πολύ σοβαρές επιπτώσεις στη συζήτηση σχετικά με το μέλλον των δημοσιονομικών προοπτικών. Ως εκ τούτου, η συζήτηση για την απαλλαγή είναι σημαντική όχι μόνο σε σχέση με την παρακολούθηση, αλλά και σε σχέση με τη διόρθωση των σφαλμάτων και τον συνυπολογισμό τομέων, στους οποίους έχουμε αποτύχει ή στους οποίους τα ενημερωμένα μέτρα σημαίνουν ότι βρισκόμαστε πλέον αντιμέτωποι με νέες απαιτήσεις.
<P>
Χαρακτηριστικό στοιχείο της παρούσας συζήτησης δεν είναι μόνο το γεγονός ότι ολοένα περισσότεροι άνθρωποι ασκούν κριτική στον προϋπολογισμό, αλλά και το ότι τα αποτελέσματα είναι εμφανώς καλύτερα, για παράδειγμα σε σχέση με την πολιτική συνοχής, όπου έχουν επέλθει σαφείς βελτιώσεις, μολονότι πρόκειται για βελτιώσεις που έχουν περάσει απαρατήρητες από τους επικριτές του ευρωπαϊκού προϋπολογισμού. Θα ήθελα επίσης να επιστήσω την προσοχή στο γεγονός ότι αυτά τα θετικά αποτελέσματα πρέπει τώρα να ενσωματωθούν στους προβληματισμούς μας όσον αφορά τις μελλοντικές δράσεις, ή με άλλα λόγια τον τύπο δράσης που πρέπει να συνεχιστεί και τους κανονισμούς που πρέπει να θεσπιστούν, ιδιαίτερα σε σχέση με την ανάκτηση πόρων.
<P>
Θα ήθελα επίσης να επιστήσω την προσοχή του Σώματος και στο εξής ζήτημα: η συζήτηση σχετικά με το εάν ο προϋπολογισμός έχει εκτελεστεί σωστά πρέπει να συνοδεύεται από μια συζήτηση για την αποτελεσματικότητα των πολιτικών. Αναφερόμαστε πολύ συχνά στο θέμα αυτό στα κοινοβουλευτικά έγγραφα, όμως επικεντρωνόμαστε στις διαδικασίες. Γίνεται πολύς λόγος για μια Ευρώπη των αποτελεσμάτων, όμως αυτό δεν είναι το ίδιο με το να ακολουθούμε τις σωστές διαδικασίες. Το ένα συνεπάγεται το άλλο, πρέπει, όμως, να εστιάσουμε την προσοχή μας και στις επιπτώσεις και τα αποτελέσματα των πράξεών μας.
<SPEAKER ID="058" NAME="Derek Vaughan" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω όλους τους εισηγητές, Επιτέλεσαν σημαντικό έργο για εμάς.
<P>
Στην ομιλία μου, θα ήθελα να κάνω μερικά σχόλια σχετικά με ορισμένες εκθέσεις και, καταρχάς, σχετικά με την απαλλαγή για την Επιτροπή των Περιφερειών. " Επιτροπή των Περιφερειών αποτελεί φυσικά τη φωνή των περιφερειών, από την άλλη όμως υλοποιεί και πολλά κοινοτικά προγράμματα. Ως εκ τούτου, θα ήταν λάθος να υπαινιχθούμε, όπως έκαναν ορισμένοι, ότι θα πρέπει να αυτοχρηματοδοτείται.
<P>
Όσον αφορά την απαλλαγή για την Ευρωπαϊκή Επιτροπή, υποστηρίζω τη χορήγηση απαλλαγής. Παρά το γεγονός ότι πρέπει να γίνουν περισσότερα, όπως περιγράφεται στην έκθεση, πιστεύω ότι η μείωση του ποσοστού σφάλματος για την περιφερειακή πολιτική από το 11% στο 5% συνιστά πραγματική πρόοδο. Τα διαρθρωτικά ταμεία είναι εξαιρετικά σημαντικά για περιοχές όπως η Ουαλία -από την οποία προέρχομαι-, όπου οι πόροι των εν λόγω ταμείων χρησιμοποιούνται πολύ αποτελεσματικά. Ως εκ τούτου, πρέπει να διασφαλίσουμε ότι τα διαρθρωτικά ταμεία δεν θα χάσουν την αξιοπιστία τους, ούτε θα υπονομευθούν.
<P>
Όσον αφορά την απαλλαγή για το Συμβούλιο, τάσσομαι υπέρ της αναβολής. Συχνά μας κάνουν κήρυγμα ορισμένα μέλη του Συμβουλίου σχετικά με την ανάγκη διαφάνειας, επομένως, θα πρέπει και αυτά τα ίδια να είναι ανοικτά στην παροχή πληροφοριών όσον αφορά τις δαπάνες τους. Δυστυχώς, ορισμένα φαίνονται απρόθυμα να το πράξουν.
<P>
Πρώτον, θα ήθελα να αναφερθώ εν συντομία στην απαλλαγή για το Κοινοβούλιο. " εξέταση των οικείων δαπανών συνιστά πάντα αμφιλεγόμενο ζήτημα, και ο προϋπολογισμός μας αποτελεί οπωσδήποτε αντικείμενο προσοχής, κάτι που ενδεχομένως είναι κατανοητό σε περιόδους οικονομικής και δημοσιονομικής δυσπραγίας. Για τον λόγο αυτόν, με χαροποιούν πολλές από τις προτάσεις που διατυπώνονται στην έκθεση, συμπεριλαμβανομένων των προτάσεων σχετικά με θέματα που αφορούν την πολιτική των κτιρίων και τα βραβεία -τομείς οι οποίοι πρέπει να αναθεωρηθούν και να αποκτήσουν μεγαλύτερη διαφάνεια-, καθώς και σχετικά με τις αποζημιώσεις και το σημαντικό ζήτημα της ανάγκης άσκησης αποταμιευτικής στρατηγικής για τον προϋπολογισμό του Κοινοβουλίου.
<P>
Θα μπορούσε να ισχυριστεί κανείς ότι πολλά από τα θέματα αυτά εντάσσονται στο πλαίσιο μελλοντικών προϋπολογισμών και όχι στον προϋπολογισμό του 2009. Εντούτοις, εκτιμώ ότι, κατά την εξέταση οιουδήποτε προϋπολογισμού και οιασδήποτε απαλλαγής, πρέπει να λαμβάνουμε υπόψη και τις μελλοντικές προοπτικές, ούτως ώστε να είμαστε βέβαιοι πως αντλούμε διδάγματα από το παρελθόν.
<SPEAKER ID="059" NAME="Richard Ashworth" AFFILIATION="ECR">
(EN) Κύριε Πρόεδρε, για δέκατη έκτη φορά, το Ελεγκτικό Συνέδριο εξέδωσε μόνο δήλωση αξιοπιστίας με επιφυλάξεις, πράγμα που σημαίνει ότι, για δέκατη έκτη φορά, υπονομεύθηκε η δημόσια εμπιστοσύνη στην ακεραιότητα της διαχείρισης των οικονομικών μας θεμάτων. Αναγνωρίζω ότι η Επιτροπή κατέβαλε προσπάθειες να επιφέρει βελτιώσεις, πλην όμως, στην ψηφοφορία επί της χορήγησης απαλλαγής μπορώ να ψηφίσω μόνο αποτελέσματα και όχι προθέσεις.
<P>
Οι ελεγκτές αναφέρουν ότι πάρα πολλά κονδύλια επηρεάζονται σημαντικά από σφάλματα και, δεδομένου ότι το 80% των δαπανών μας υπόκεινται σε κοινή διαχείριση με τα κράτη μέλη, είναι απολύτως σαφές ότι τα κράτη μέλη πρέπει να αναλάβουν περισσότερες ευθύνες. Είναι επίσης σαφές ότι η Επιτροπή πρέπει να δώσει μεγαλύτερη προτεραιότητα στην επίτευξη του εν λόγω αποτελέσματος. Επομένως, εάν δεν διαπιστώσω ενδείξεις σημαντικής βελτίωσης, θα συνεχίσω να ψηφίζω κατά της απαλλαγής όσον αφορά την εκτέλεση του προϋπολογισμού.
<SPEAKER ID="060" NAME="Véronique Mathieu" AFFILIATION="PPE">
(FR) Κύριε Πρόεδρε, θα ήθελα να ξεκινήσω, εκφράζοντας τα συγχαρητήριά μου σε όλους τους εισηγητές για το τεράστιο έργο που πραγματοποίησαν όσον αφορά την παρούσα απαλλαγή και, επίσης, χαίρομαι που το Συμβούλιο παρίσταται σε αυτήν τη συζήτηση.
<P>
" έδρα του Ευρωπαϊκού Κοινοβουλίου στο Στρασβούργο αποτελεί ζήτημα ευρωπαϊκής ταυτότητας και όχι απλώς ζήτημα εξοικονόμησης χρημάτων. Συζητώ το θέμα αυτό σήμερα, σε αυτό το Σώμα, κατά τη διάρκεια της συζήτησης για την απαλλαγή του 2009, διότι το σύμβολο της γαλλο-γερμανικής συμφιλίωσης αντιμετωπίζεται από ορισμένα μέλη της Επιτροπής Ελέγχου του Προϋπολογισμού ως ευλογία, ως ένας εύκολος τρόπος μείωσης του κόστους.
<P>
Επίσης, με ενδιαφέρει το ζήτημα των δαπανών του Κοινοβουλίου. Ενόσω βρισκόμαστε στο θέμα αυτό, προτείνω να πραγματοποιούμε τις εβδομάδες των πολιτικών Ομάδων στο Στρασβούργο και όχι στις Βρυξέλλες· με τον τρόπο αυτόν, θα διασφαλίσουμε ότι η κοινοβουλευτική μας έδρα στο Στρασβούργο θα είναι αποδοτική από πλευράς κόστους. Εφόσον θέλουμε να εξοικονομήσουμε πόρους, προτείνω και άλλα πράγματα, όπως την κατάργηση της αποζημίωσης διαμονής της Παρασκευής για τους συναδέλφους μας, καθώς και τις αποζημιώσεις διαμονής των δημοσιογράφων. " Ευρώπη είναι αρκετά ελκυστική, για να πρέπει να δίνουμε στους δημοσιογράφους αποζημίωση διαμονής.
<P>
Δεν θα πρέπει να χρησιμοποιούμε τον προϋπολογισμό ως δικαιολογία για να οικειοποιούμαστε ένα σημαντικό ζήτημα που υπερβαίνει το πεδίο του δημοσιονομικού ελέγχου και, παρά το γεγονός ότι επικροτώ το σημαντικό έργο που έχει επιτελέσει ο κ. Itälä, ο εισηγητής μας, αυτό το λέω σε σχέση με την παρούσα απαλλαγή.
<P>
Τέλος, εφόσον συζητούμε για αποταμιεύσεις, θα ήθελα επίσης να εξυγιάνουμε και να οργανώσουμε εκ νέου το σύστημα αποζημίωσης των ομάδων επισκεπτών που διαθέτουν χορηγό. Δεν θεωρώ ότι είναι πολύ ηθικό να καταβάλλουμε στον αρχηγό της ομάδας αποζημίωση μετρητοίς την ημέρα της επίσκεψης, χωρίς να καταβάλλουμε καμία προσπάθεια να ελέγξουμε πόσα έχει δαπανήσει η ομάδα. Κάτι τέτοιο δίνει πολύ άσχημη εντύπωση για το θεσμικό μας όργανο. Σας πληροφορώ ότι το ποσό που δίνεται υπερβαίνει ορισμένες φορές το ποσό που δαπανάται στην πραγματικότητα. Θα ήταν συνετό να διαβιβάζουν οι ομάδες εκτίμηση των δαπανών τους πριν από την επίσκεψη, να τους αποστέλλει το Κοινοβούλιο προκαταβολή για τις δαπάνες τους, η οποία θα καταβάλλεται σε τραπεζικό λογαριασμό, και το υπόλοιπο να καταβάλλεται με την παρουσίαση των αποδείξεων, στις οποίες θα αναγράφονται λεπτομερώς οι πραγματικές δαπάνες, μέχρι ενός ορισμένου ποσού, φυσικά.
<SPEAKER ID="061" NAME="José Manuel Fernandes" AFFILIATION="PPE">
(PT) Κύριε Πρόεδρε, κύριε Επίτροπε, κύριε Becsey, κυρίες και κύριοι, καταρχάς θα ήθελα να συγχαρώ όλους τους εισηγητές για το εξαίρετο έργο τους. Θα ήθελα η παρούσα ομιλία να εστιάσει κυρίως στη γραμμή 5 του προϋπολογισμού, η οποία αφορά τις διοικητικές και λειτουργικές δαπάνες των διαφόρων θεσμικών οργάνων, και να υπενθυμίσω ότι ο όγκος των διοικητικών και λειτουργικών δαπανών αντιπροσωπεύει λιγότερο από το 6% του ετήσιου προϋπολογισμού της Ευρωπαϊκής Ένωσης.
<P>
Παρά το νούμερο αυτό, πιστεύω ότι είναι ουσιώδους σημασίας να εφαρμόζονται οι αρχές της οικονομίας, της αποδοτικότητας και της αποτελεσματικότητας. " αποταμίευση πρέπει να προωθείται και να παροτρύνεται, προπαντός κατά την εκτέλεση του προϋπολογισμού. Ταυτόχρονα, όμως, δεν μπορούμε σε καμία περίπτωση να παροτρύνουμε και να προωθούμε την πλήρη χρήση όλων των πόρων που προβλέπονται για κάθε γραμμή του προϋπολογισμού.
<P>
Είναι σημαντικό να ταχθούμε υπέρ της αυστηρότητας και της λιτότητας και, ταυτόχρονα, το Κοινοβούλιο θα πρέπει να διαθέτει τους ελάχιστους πόρους που χρειάζεται για να επιδεικνύει αριστεία κατά τη θέσπιση της νομοθεσίας. Όσον αφορά τη διερμηνεία και τη μετάφραση, φρονώ ότι είναι ουσιώδους και κρίσιμης σημασίας να μπορούν οι βουλευτές να εκφράζονται και να εργάζονται στη μητρική τους γλώσσα. Στην ουσία, δίνουμε εμείς οι ίδιοι πνοή, κατ' αυτόν τον τρόπο, στο σύνθημα "Ενωμένη στην πολυμορφία".
<P>
Πιστεύω ότι, αντί για προϋπολογισμούς με καθαρά αυξητικές τάσεις, θα πρέπει, κατά την έναρξη κάθε κοινοβουλευτικής συνόδου, να ξεκινάμε με μηδενικό προϋπολογισμό, και, επιπλέον, οι προϋπολογισμοί των θεσμικών οργάνων θα πρέπει να είναι πολυετείς. Ο έλεγχος δεν μπορεί να συνεπάγεται γραφειοκρατία, διότι η γραφειοκρατία συνιστά πάντα ανώφελο κόστος. Θα πρέπει να υπερισχύσει η αρχή της εμπιστοσύνης στα θεσμικά όργανα.
<P>
Τέλος, η διαδικασία απαλλαγής δεν μπορεί να προσφέρεται για τη συζήτηση επί λεπτομερών πολιτικών που χρήζουν ευρείας συναίνεσης, ειδικότερα δε για την αναθεώρηση των Συνθηκών. Επί παραδείγματι, θεωρώ άτοπη τη συζήτηση θεμάτων που άπτονται του χώρου εργασίας, ενώ συζητούμε για την απαλλαγή.
<SPEAKER ID="062" NAME="Thomas Ulmer" AFFILIATION="PPE">
(DE) Κύριε Πρόεδρε, αξιότιμα μέλη του Συμβουλίου και της Επιτροπής, κυρίες και κύριοι, θα ήθελα να διατυπώσω ορισμένες παρατηρήσεις όσον αφορά τους οργανισμούς με τους οποίους ασχολήθηκα ως μέλος της Επιτροπής Περιβάλλοντος, Δημόσιας Υγείας και Ασφάλειας των Τροφίμων.
<P>
Καταρχάς, όμως, επιτρέψτε μου να πω κάτι σχετικά με τη μόνιμη συζήτηση του θέματος του Στρασβούργου έναντι των Βρυξελλών. Είμαι ξεκάθαρα υπέρμαχος του Στρασβούργου και πιστεύω ότι, εάν υπάρχει κάποια αμφιβολία, τότε θα πρέπει να μεταφέρουμε ολόκληρο το Κοινοβούλιο στο Στρασβούργο και όχι στις Βρυξέλλες. Το Στρασβούργο αποτελεί σύμβολο της ευρωπαϊκής ενότητας που δεν πρέπει να εγκαταλείψουμε.
<P>
Στην Επιτροπή Περιβάλλοντος, Δημόσιας Υγείας και Ασφάλειας των Τροφίμων εξετάσαμε έξι οργανισμούς που έχουν επιτύχει εξαιρετικά αποτελέσματα από πλευράς έντασης και ποιότητας του έργου τους. Το ποσοστό σφάλματος έχει μειωθεί σε αξιοσημείωτο βαθμό. Ως εκ τούτου, θα ήθελα να εκμεταλλευτώ την ευκαιρία αυτή για να επαινέσω το προσωπικό των συγκεκριμένων οργανισμών.
<P>
Στον Ευρωπαϊκό Οργανισμό Χημικών Προϊόντων, ο οποίος επιβλέπει κατά κύριο λόγο τα προγράμματα REACH, δημιουργήθηκαν συνολικά 104 νέες θέσεις εργασίας. Στην περίπτωση της Ευρωπαϊκής Αρχής για την Ασφάλεια των Τροφίμων, ή EFSA, θα πρέπει να σημειωθεί ότι πρέπει να επιτύχουμε μια πιο ακριβή παρακολούθηση καθώς και μεγαλύτερη διαφάνεια. Στην περίπτωση του Ευρωπαϊκού Κέντρου Πρόληψης και Ελέγχου Νόσων, ή ECDC, ανακαλύψαμε ότι τα κονδύλια δεν είχαν χρησιμοποιηθεί πλήρως. Δεν έχουν ακόμα λάβει απαλλαγή όλα τα έργα του οργανισμού. Ο Ευρωπαϊκός Οργανισμός Περιβάλλοντος παρέχει με αξιόπιστο τρόπο δεδομένα και στοιχεία που είναι πολύ σημαντικά για το έργο μας, για τον τρόπο με τον οποίο διαμορφώνουμε το μέλλον μας. Εντούτοις, θα ήθελα να ξεκαθαρίσουμε ακόμα περισσότερο τι εξοικονόμηση κόστους θα επιτύχει συνολικά η Ένωση ως αποτέλεσμα των περιβαλλοντικών βελτιώσεων και θα ήθελα να παρουσιάσουμε τα στοιχεία αυτά. Ο Ευρωπαϊκός Οργανισμός Φαρμάκων εξακολουθεί ξεκάθαρα να αντιμετωπίζει δυσκολίες στο να ξεκινήσει κάποιο έργο, παρά το γεγονός ότι υφίσταται εδώ και μερικά χρόνια. Εδώ, ανακαλύψαμε κάποια λογιστικά σφάλματα και ανεπαρκή συντονισμό μεταξύ των οικονομικών και επιστημονικών υπηρεσιών.
<P>
Γενικά, όμως, θεωρώ ότι το έργο των οργανισμών είναι ιδιαίτερα θετικό.
<SPEAKER ID="063" NAME="Jens Geier" AFFILIATION="S&amp;D">
(DE) Κύριε Πρόεδρε, θα ήθελα να ευχαριστήσω τον κ. Ulmer για την αξιοσημείωτα αντικειμενική συμβολή του. Αποτελεί ευχάριστη αντίθεση σε σχέση με τις παρατηρήσεις που άκουσα σήμερα το πρωί σχετικά με τους οργανισμούς. Είναι εξαιρετικά λυπηρό το γεγονός ότι πολλοί βουλευτές από τα ευρωσκεπτικιστικά τμήματα του Σώματος δεν μπορούν ποτέ να σκεφτούν τίποτε άλλο από τους οργανισμούς, όταν πρόκειται για περικοπές στον προϋπολογισμό.
<P>
Επιτρέψτε μου να σας θυμίσω ότι, όταν έγινε η κατανομή των εν λόγω οργανισμών, φαινόταν ότι οι πρωθυπουργοί και οι κυβερνήσεις των κρατών μελών της Ευρωπαϊκής Ένωσης επιθυμούσαν διακαώς την παρουσία οργανισμών στο έδαφός τους. Ωστόσο, σήμερα, κάνουν σαν να είναι οι οργανισμοί αυτοί η μάστιγα της Ευρωπαϊκής Ένωσης.
<P>
Είμαι ιδιαίτερα ικανοποιημένος με την ανακοίνωση διεξαγωγής μελέτης από μέρους του Ευρωπαϊκού Ελεγκτικού Συνεδρίου σχετικά με το κόστος διαχείρισης των εν λόγω οργανισμών. Πιστεύω ότι η μελέτη αυτή θα μας παράσχει μια βάση, ώστε να μπορούμε επιτέλους να πραγματοποιήσουμε μια πιο αντικειμενική συζήτηση.
<P>
Χαίρομαι -όπως είπα προηγουμένως, στην πρώτη μου ομιλία- για το ότι οι εκπρόσωποι της ουγγρικής Προεδρίας βρίσκονται εδώ μαζί μας σήμερα το πρωί. Αυτό δεν είναι κάτι που μπορούμε να παίρνουμε ως δεδομένο, όταν υπάρχουν συζητήσεις που περιλαμβάνουν την απαλλαγή για το Συμβούλιο. Ως εκ τούτου, θα ήθελα να απευθυνθώ απευθείας σε εσάς, κύριε Becsey. Χαίρομαι που το Συμβούλιο είναι έτοιμο να αναγνωρίσει -όπως κατάλαβα από τα σχόλια που έκανε ο κ. Deutsch- ότι πρέπει να χειριζόμαστε τις διαδικασίες του προϋπολογισμού και τη διαδικασία απαλλαγής με διαφορετικό τρόπο.
<P>
Το παρόν Σώμα εκπροσωπεί τους πολίτες και απαιτεί λογοδοσία για τη χρήση των χρημάτων των φορολογουμένων. Ως εκ τούτου, δεν θα αποφύγουμε να απαιτήσουμε να θεωρείται το Συμβούλιο υπόλογο για τα χρήματα που του δίνονται από τον κοινοτικό προϋπολογισμό, προκειμένου να χρηματοδοτεί το έργο του. Φυσικά, υπάρχουν πολλά θέματα πάνω στα οποία θα μπορούσαμε να διαπραγματευθούμε, όπως το τι μορφή θα πρέπει να πάρει στο μέλλον η διαδικασία της απαλλαγής. Εντούτοις, θα ήθελα να σας ρωτήσω εάν σοβαρά περιμένετε από το Ευρωπαϊκό Κοινοβούλιο να διαπραγματευθεί κάτι που συνιστά δικαίωμά μας, σύμφωνα με τις Συνθήκες. Εξάλλου, κάτι τέτοιο θα μπορούσε να οδηγήσει μόνο στον περιορισμό του συγκεκριμένου δικαιώματος. Αδυνατώ να δω για ποιον λόγο εγώ, ως βουλευτής του Ευρωπαϊκού Κοινοβουλίου, θα έκανα κάτι τέτοιο.
<P>
Δυστυχώς, δεν έχουμε πολλές ευκαιρίες να συζητούμε πράγματα από κοινού και θα χαιρόμουν, εάν εκμεταλλευόσασταν την ευκαιρία αυτή προκειμένου να μας ξεκαθαρίσετε επιτέλους ποιος είναι αυτός στο Συμβούλιο που αγωνίζεται στην πραγματικότητα ενάντια στην αναγκαία διαφάνεια.
<SPEAKER ID="064" NAME="Jaroslav Paška" AFFILIATION="EFD">
- (SK) Κύριε Πρόεδρε, άκουσα με ενδιαφέρον τις πληροφορίες για τα προβλήματα επικοινωνίας με το Ευρωπαϊκό Συμβούλιο όσον αφορά την εκτέλεση του κεφαλαίου που το αφορά στον γενικό προϋπολογισμό.
<P>
Εξ όσων γνωρίζω, ο έλεγχος της εκτελεστικής εξουσίας αποτελεί ένα από τα θεμελιώδη καθήκοντα των βουλευτών του ΕΚ. Το Συμβούλιο, η Επιτροπή, καθώς και τα άλλα θεσμικά όργανα της ΕΕ διαχειρίζονται τους οικονομικούς πόρους των ευρωπαίων πολιτών σύμφωνα με τους συμπεφωνημένους κανόνες. Ως εκ τούτου, είναι φυσικό οι εκλεγμένοι εκπρόσωποι των πολιτών να επιτελούν έλεγχο εξ ονόματος των φορολογουμένων ως προς το εάν τα θεσμικά όργανα διαχειρίζονται τα χρήματα των πολιτών προσεκτικά και σύμφωνα με τους συμπεφωνημένους κανόνες. Με τον ίδιο τρόπο λειτουργούν όλα τα δημοκρατικά κράτη. Ως εκ τούτου, δεν μπορώ να καταλάβω τη στάση του Ευρωπαϊκού Συμβουλίου, το οποίο αρνείται να μας παράσχει την αναγκαία συνεργασία για την αξιολόγηση του προϋπολογισμού του.
<P>
Δεν ρωτούμε εάν ο κ. Sarkozy ή η κ. Merkel επισκέπτονται ένα καλύτερο ή χειρότερο εστιατόριο, εάν αγοράζουν έναν καλύτερο ή χειρότερο χαρτοφύλακα ή εάν αγοράζουν τα ρούχα της τάδε ή της δείνα ήεταιρείας· αυτό που ρωτούμε όμως είναι με ποιον τρόπο διαχειρίζονται τους δημόσιους πόρους των φορολογουμένων, και έχουμε κάθε δικαίωμα να το πράττουμε· εκείνοι δε είναι απολύτως υποχρεωμένοι να μας παράσχουν τις πληροφορίες αυτές.
<SPEAKER ID="065" NAME="Zsolt László Becsey" LANGUAGE="HU">
Κύριε Πρόεδρε, δεδομένου ότι έχω μόνο δύο λεπτά στη διάθεσή μου για να απαντήσω, θα ήθελα να εξετάσω μόνο ορισμένα θέματα. Πρώτον, θα ήθελα να επαναλάβω ότι είμαστε διατεθειμένοι να καταλήξουμε σε μακροπρόθεσμη συμφωνία κατά τη συζήτηση μεταξύ του Συμβουλίου και του Κοινοβουλίου. Μόνο με τον τρόπο αυτόν θα λυθεί το πρόβλημα, δηλαδή το πρόβλημα της νομιμοποίησης, στο οποίο αναφέρθηκε και η κ. Grässle. Επιτρέψτε μου να σας πω ότι γνωρίζω πως το Κοινοβούλιο είναι ένα άμεσα εκλεγμένο όργανο - εξάλλου, έχω διατελέσει και εγώ βουλευτής· νομιμοποιημένοι αρχηγοί και υπουργοί υπάρχουν όμως και στο Συμβούλιο. Επιπλέον, και τα δύο όργανα συμμετέχουν ισότιμα στη διαδικασία της απαλλαγής: το ένα σε επίπεδο συστάσεων και το άλλο στην περίπτωση της οριστικής απαλλαγής. Στη σύσταση που υποβλήθηκε, διαχωρίσαμε τη δημοσιονομική διαδικασία από τη διαδικασία απαλλαγής.
<P>
Θα ήθελα να ζητήσω τον διορισμό μιας αντιπροσωπείας, προκειμένου να διαπραγματευθεί εξ ονόματος του Κοινοβουλίου και θα πρέπει να καταλήξουμε σε συμφωνία μέσω μιας αντιπροσωπευτικής, από πολιτικής πλευράς, αντιπροσωπείας του Κοινοβουλίου. Δεν ωφελεί να συνεχίζουμε με τα προβλήματα αυτά. Και είναι επίσης σαφές από το σχέδιο του μνημονίου συμφωνίας που υποβάλαμε ότι πρέπει επίσης να διασαφηνίσουμε ποια διάταξη για παροχή στοιχείων εμπίπτει στην αρμοδιότητα του Συμβουλίου και ποια όχι. Θεωρώ ότι κάτι τέτοιο θα προωθήσει την προβολή μεταξύ των διαφόρων διοικήσεων. Τότε, μπορείτε πραγματικά να μας ζητήσετε να παράσχουμε στοιχεία που εμπίπτουν στην αρμοδιότητα του Συμβουλίου.
<P>
Όσον αφορά τις εθνικές δηλώσεις, ένα θέμα που επίσης τέθηκε πολλές φορές, προτείνω να επιλύσουμε το ζήτημα αυτό στη συζήτηση σχετικά με τον δημοσιονομικό κανονισμό. Γνωρίζω ότι υπάρχουν προτάσεις πάνω στο θέμα αυτό. Φυσικά, πρέπει να ληφθεί υπόψη η πολυπλοκότητα του ζητήματος σε ορισμένα κράτη μέλη, όμως επαναλαμβάνω ότι αυτό θα αποτελέσει ένα πολύ σημαντικό σημείο συζήτησης σε κάποια άλλη διαδικασία.
<P>
Κύριε Πρόεδρε, σας ευχαριστώ που μου δώσατε την ευκαιρία να μιλήσω και θα ήθελα ακόμα μια φορά να σας παροτρύνω όλους να μην μετατρέψετε τη σχέση αυτή μεταξύ των δύο οργάνων ή θεσμών απαλλαγής σε αγώνα πάλης. Ας καθίσουμε να διαπραγματευθούμε και ας καταλήξουμε σε κάποια συμφωνία, αντί να υποβιβάζουμε το συγκεκριμένο πρόβλημα σε μια συζήτηση διά αλληλογραφίας των γραμματειών και των γραφειοκρατιών.
<SPEAKER ID="066" NAME="Algirdas Šemeta">
μέλος της Επιτροπής. - (ΕΝ) Κύριε Πρόεδρε, η παρούσα συζήτηση επιβεβαιώνει την ευρεία κοινή κατανόηση μεταξύ του Κοινοβουλίου και του Συμβουλίου όσον αφορά την πορεία που πρέπει να ακολουθήσουμε και την ανάγκη να βελτιώσουμε τις πολιτικές και τα προγράμματά μας, προσφέροντας προστιθέμενη αξία στους ευρωπαίους πολίτες. Πιστεύω ότι κινούμαστε προς τη σωστή κατεύθυνση, και τα ζητήματα που θέσατε αναφορικά με την καθιέρωση δηλώσεων διαχείρισης, τον μεγαλύτερο αυτοματισμό κατά την επιβολή κυρώσεων και το έργο σε σχέση με τις ανακτήσεις πόρων αποτελούν πολύ σημαντικά θέματα, επί των οποίων εργάζεται η Επιτροπή.
<P>
Θα ήθελα να ευχαριστήσω συγκεκριμένα την κ. Grässle για το έργο της επί του δημοσιονομικού κανονισμού. Θεωρώ πολύ σημαντικό το γεγονός ότι εγκρίθηκε επιτέλους η πρόταση που υπέβαλε η Επιτροπή όσον αφορά την εισαγωγή δηλώσεων διαχείρισης, διότι το ζήτημα αυτό αφορά στην πραγματικότητα την ενισχυμένη λογοδοσία των κρατών μελών μας, τα οποία είναι υπεύθυνα για τη διαχείριση του 80% του προϋπολογισμού σας. Με την εκσυγχρονισμένη και μακράν πιο αυτοματοποιημένη εφαρμογή της διαδικασίας διακοπής των πληρωμών, θεωρώ ότι, στην απαλλαγή για το 2010, θα διαπιστώσουμε ότι αυξάνεται η συχνότητα της διακοπής των πληρωμών και ότι οι υπηρεσίες δεν φοβούνται πλέον να εφαρμόσουν το συγκεκριμένο μέσο στο έργο τους.
<P>
Επίσης, εργαζόμαστε με τα κράτη μέλη επί του θέματος των ανακτήσεων, και διαβιβάσαμε πολλά στοιχεία στον εισηγητή όσον αφορά την κατάσταση που επικρατεί σε σχέση με τις ανακτήσεις. Θεωρώ ότι, εάν εργαστούμε από κοινού, μπορούμε να βρούμε τρόπους για τη βελτίωση της κατάστασης εν προκειμένω. Φυσικά, οι κυρώσεις αποτελούν θετικό μέτρο, πρέπει όμως να αναζητήσουμε και κίνητρα, και αυτό είναι ένα σημαντικό θέμα σε σχέση με τη διευκόλυνση των δραστηριοτήτων των κρατών μελών μας.
<P>
Όλοι συμφωνούμε ότι έχουμε σημειώσει πρόοδο σε σχέση με την απλοποίηση των κανόνων μας, και παρουσιάσαμε τις απόψεις μας σχετικά. Οι προτάσεις αυτές θα ληφθούν υπόψη κατά την κατάρτιση νέων προγραμμάτων για το επόμενο πολυετές δημοσιονομικό πλαίσιο. Συμφωνώ απολύτως ότι η νομοθεσία μας για τις δημόσιες συμβάσεις είναι ιδιαίτερα σύνθετη και διαπράττονται πολλά σφάλματα στον συγκεκριμένο τομέα. Για αυτόν ακριβώς τον λόγο, η Επιτροπή έχει δρομολογήσει δημόσια διαβούλευση σχετικά με την απλοποίηση και τη βελτίωση των κανόνων για τις δημόσιες συμβάσεις, και ελπίζω ότι θα οδηγήσει σε ένα πολύ πιο απλό και αποτελεσματικό σύστημα.
<P>
Όσον αφορά τον κανονισμό υπηρεσιακής κατάστασης, είναι καιρός να προβούμε στην επανεξέτασή του, και ο συνάδελφός μου, Maroš Šefčovič, εργάζεται επί της αναθεώρησής του. Πρόκειται, ασφαλώς, για σύνθετο θέμα, και πρέπει να λάβουμε υπόψη όλα τα ευαίσθητα ζητήματα που σχετίζονται με την απλοποίηση, είναι όμως γεγονός ότι ορισμένες διατάξεις του εν λόγω κανονισμού είναι πραγματικά αναχρονιστικές και χρήζουν επανεξέτασης και αναθεώρησης.
<P>
Φυσικά, η Επιτροπή θα απαντήσει επίσημα στις συστάσεις σας στην έκθεση που θα ακολουθήσει, η οποία θα υποβληθεί μετά το καλοκαίρι, όπως βλέπετε, όμως, εργαζόμαστε ήδη σκληρά, προκειμένου να ενισχύσουμε τη διαχείριση του κοινοτικού προϋπολογισμού και να βελτιώσουμε την απόδοση των προγραμμάτων μας. Προσβλέπω στη μελλοντική μας συνεργασία.
<SPEAKER ID="067" NAME="Jorgo Chatzimarkakis" LANGUAGE="DE">
Κύριε Πρόεδρε, καταρχάς θα ήθελα να ευχαριστήσω, εξ ονόματος του Κοινοβουλίου, ακόμα μία φορά τον κ. Επίτροπο για την εξαίρετη συνεργασία του. Τώρα θέσατε και πάλι ορισμένα ζητήματα. Θα τα λάβουμε υπόψη ως σημείο αφετηρίας στο έργο που συνεχίζουμε. Εντούτοις, θα ήθελα επίσης να σας ζητήσω να μεταβιβάσετε τις ευχαριστίες μας στους συναδέλφους σας, διότι είχαμε μια εξαιρετικά γόνιμη ανταλλαγή απόψεων με πολλούς Επιτρόπους - θα ήθελα κυρίως να αναφέρω τον κ. Cioloş και τον κ. Hahn. Ήταν και οι δύο ιδιαίτερα συνεργάσιμοι. Σας παρακαλώ και πάλι να τους μεταβιβάσετε αυτό το μήνυμα.
<P>
Θα ήθελα να ευχαριστήσω τον Προεδρεύοντα του Συμβουλίου, κ. Becsey, για τα ξεκάθαρα λόγια του. Μίλησε πολύ ανοικτά· μπορεί να μην μας άρεσαν αυτά που είπε, τουλάχιστον όμως ήταν πολύ σαφής σε αυτά στις παρατηρήσεις του, και τον ευχαριστούμε για αυτό. Θεωρώ ότι είναι απολύτως σωστό το γεγονός ότι βρίσκεστε εδώ. Δεν πιστεύω ότι χρειάζεται να το αναφέρω αυτό. Παρ' όλα αυτά, είναι θετικό το γεγονός ότι βρίσκεστε εδώ.
<P>
Φύλαξα τις τελευταίες μου ευχαριστίες για τον Πρόεδρο του Ευρωπαϊκού Ελεγκτικού Συνεδρίου, τον κ. Caldeira, με τον οποίο το Κοινοβούλιο απολαμβάνει πάντα μια πραγματικά ειλικρινή και θετική συνεργασία. Το εκτιμούμε ιδιαιτέρως αυτό. Το έργο μας δεν θα ήταν εφικτό, χωρίς τη δική σας βοήθεια. " απαλλαγή μας βασίζεται κυρίως στη δική σας συμβολή. Θα θέλαμε να σας δούμε να διαδραματίζετε μεγαλύτερο ρόλο στη μελλοντική αξιολόγηση του λογιστικού ελέγχου, κύριε Caldeira. Το μέλλον της Ευρωπαϊκής Ένωσης δεν εξαρτάται μόνο από τα κονδύλια που δαπανούνται με νόμιμο και ορθό τρόπο, αλλά προπάντων από τη χρησιμοποίησή τους με χρήσιμο τρόπο, με άλλα λόγια με αποδοτικό και αποτελεσματικό τρόπο Αυτό θα αποτελέσει μέρος του λογιστικού ελέγχου, σύμφωνα με το άρθρο 318 της Συνθήκης της Λισαβόνας. Ως Κοινοβούλιο, θα θέλαμε να δούμε μια ετήσια συζήτηση σχετικά με τον λογιστικό έλεγχο της Επιτροπής και θα θέλαμε να είστε προσκεκλημένος εδώ, για να τον συζητήσετε μαζί μας ως εκπρόσωπος του Ευρωπαϊκού Ελεγκτικού Συνεδρίου. Τις ειλικρινείς μου ευχαριστίες στους συναδέλφους βουλευτές και σε όλους όσοι συμμετείχαν.

<CHAPTER ID="009">
Έγκριση των συνοπτικών πρακτικών
<P>
(Έγκριση των συνοπτικών πρακτικών της προηγούμενης συνεδρίασης.)
<P>

<SPEAKER ID="015" NAME="Nigel Farage" AFFILIATION="IND/DEM">
(EN) Κύριε Πρόεδρε, στα συνοπτικά πρακτικά της προηγούμενης συνεδρίασης γίνεται αναφορά στην ομιλία σας στην οποία κάνατε λόγο για περιστατικά τα οποία διαδραματίστηκαν τον Δεκέμβριο στο Στρασβούργο. Στη συνέχεια, σύμφωνα με το άρθρο 147 του Κανονισμού μας, τον οποίο τόσο σεβόμαστε, καλέσατε ενώπιόν σας 13 βουλευτές του παρόντος Κοινοβουλίου για να τους επιβάλετε πειθαρχικά μέτρα.
<P>
Νομίζω ότι αυτό έγινε με μάλλον αυθαίρετο τρόπο. Αμφιβάλλω αν ένα από τα πρόσωπα που καλέσατε -η κ. Sinnott από την Ομάδα μας- έχει ποτέ φωνάξει σε οποιονδήποτε στη ζωή της. Ένας άλλος βουλευτής που καλέσατε στο γραφείο του διευθυντή -ένας αυστριακός βουλευτής- στην πραγματικότητα βρισκόταν εκείνη την ημέρα στη Φρανκφούρτη, οπότε η φωνή του πρέπει να είναι όντως στεντόρεια, δεν νομίζετε;
<P>
Γιατί μόνον 13; Ήμασταν περί τους 80 όσοι μετείχαμε στα υποτιθέμενα έκτροπα. Μάλιστα, στη συνεδρίαση της Διάσκεψης των Προέδρων, με κατονομάσατε προσωπικά ως έναν από τους υπευθύνους, γιατί λοιπόν δεν τιμωρούμαι; Εγώ είμαι ο Σπάρτακος!
<P>
(Μέλη της Ομάδας IND/DEM φωνάζουν: "Εγώ είμαι ο Σπάρτακος!")
<SPEAKER ID="016" NAME="Πρόεδρος">
Ζήτησα την υποβολή τυχόν σχολίων σχετικά με τα συνοπτικά πρακτικά. Θα περίμενα από τον πρόεδρο της Ομάδας IND/DEM να έχει αντιληφθεί τι ζητούσε ο Πρόεδρος και να περιορίσει τα σχόλιά του στο θέμα των συνοπτικών πρακτικών. Προφανώς δεν έπραξε κάτι τέτοιο, οπότε μπορούμε να συνεχίσουμε.

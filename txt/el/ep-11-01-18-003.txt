<CHAPTER ID="003">
Συμφωνία σταθεροποίησης και σύνδεσης ΕΚ-Σερβίας - Συμφωνία σταθεροποίησης και σύνδεσης μεταξύ των ΕΚ και της Σερβίας (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την κοινή συζήτηση της συμφωνίας ΕΚ-Σερβίας
<P>
Συμφωνία Σταθεροποίησης και Σύνδεσης ΕΚ-Σερβίας. Σύσταση του Jelko Kacin, εξ ονόματος της Επιτροπής Εξωτερικών Υποθέσεων. Σύσταση σχετικά με το σχέδιο απόφασης του Συμβουλίου και της Επιτροπής για τη σύναψη της Συμφωνίας Σταθεροποίησης και Σύνδεσης μεταξύ των Ευρωπαϊκών Κοινοτήτων και των κρατών μελών τους, αφενός, και της Δημοκρατίας της Σερβίας, αφετέρου [15619/1/2007 - C7-0341/2010 - 2007/0255(NLE)]
<P>
Συμφωνία Σταθεροποίησης και Σύνδεσης μεταξύ ΕΚ και Σερβίας. Δηλώσεις του Συμβουλίου και της Επιτροπής
<SPEAKER ID="008" NAME="Jelko Kacin" LANGUAGE="SL">
Κυρία Πρόεδρε, η Συμφωνία Σταθεροποίησης και Σύνδεσης μεταξύ της Ευρωπαϊκής Ένωσης και της Σερβίας υπεγράφη τον Απρίλιο του 2008, και η μεταβατική, ενδιάμεση εμπορική συμφωνία με τη Σερβία εφαρμόζεται με επιτυχία από τον Φεβρουάριο του 2010.
<P>
" διαδικασία επικύρωσης ξεκίνησε τον Σεπτέμβριο του 2008, όταν το Κοινοβούλιο της Σερβίας επικύρωσε πρώτο την εν λόγω συμφωνία.
<P>
" συμφωνία προβλέπει τη δημιουργία ενός πολιτικού, νομικού και οικονομικού πλαισίου συνεργασίας μεταξύ της Ευρωπαϊκής Ένωσης και της Σερβίας, και η Σερβία δεν μπορούσε να ακολουθήσει την πορεία της ευρωπαϊκής ολοκλήρωσης χωρίς να έχει δρομολογηθεί η διαδικασία επικύρωσης.
<P>
Το 2009, η ημερήσια διάταξη του Ευρωπαϊκού Κοινοβουλίου δεν περιελάμβανε αναφορές στη Σερβία, επειδή η διαδικασία επικύρωσης στα κράτη μέλη είχε περιέλθει σε τέλμα μετά την αποτυχία της Σερβίας να συνεργαστεί πλήρως με το Διεθνές Ποινικό Δικαστήριο της Χάγης για την πρώην Γιουγκοσλαβία (ΔΠΔΓ). Μέχρι σήμερα, έντεκα κράτη μέλη έχουν επικυρώσει τη συμφωνία αυτή, και για τον λόγο αυτόν, καλώ σήμερα τα υπόλοιπα κράτη μέλη να πράξουν το ίδιο το συντομότερο δυνατό.
<P>
Εάν, σήμερα, επικυρώσουμε τη συμφωνία σε αυτήν την ανώτερη συνέλευση, θα στείλουμε ένα ηχηρό και σαφές μήνυμα στήριξης για τις ευρωπαϊκές προσπάθειες της Σερβίας. Αυτό, ωστόσο, από μόνο του, δεν θα διασφαλίσει την επιτυχή ολοκλήρωση της διαδικασίας επικύρωσης.
<P>
Το ψήφισμα σχετικά με τη Σερβία, επί του οποίου θα διενεργηθεί αύριο ψηφοφορία, μεταφέρει ακριβώς αυτό το μήνυμα στήριξης. Πρέπει να στηρίξουμε τη Σερβία στον μακρύ και δύσκολο δρόμο της ένταξής της στην Ευρωπαϊκή Ένωση.
<P>
Ως χώρα η οποία ήταν απομονωμένη για μεγάλο διάστημα και η οποία έχει παραμείνει ανέπαφη από τις σύγχρονες τάσεις της ευρωπαϊκής πολιτικής και οικονομίας, η Σερβία αντιμετωπίζει πολλές προκλήσεις.
<P>
Τα τελευταία δύο έτη, έχουμε δει την πολιτική σκηνή της Σερβίας να καθίσταται ολοένα και πιο φιλοευρωπαϊκή. Οι σέρβοι ηγέτες θα αποδείξουν καλύτερα την ειλικρινή τους προσήλωση στις ευρωπαϊκές αξίες και στον ευρωπαϊκό τρόπο ζωής, εάν επιλύσουν με επιτυχία τα προβλήματα και εάν υλοποιήσουν όλες τις αναγκαίες μεταρρυθμίσεις.
<P>
Ήδη έχουμε παρατηρήσει ορισμένες θετικές εξελίξεις. Επικροτούμε ειλικρινά την προθυμία της Σερβίας να συμβιβαστεί και την έγκριση του κοινού ψηφίσματος σχετικά με το Κοσσυφοπέδιο τον Σεπτέμβριο του 2010 από τη Γενική Συνέλευση του Ο"Ε.
<P>
Την 1η Ιανουαρίου 2011, η Σερβία κατάργησε την υποχρεωτική στρατιωτική θητεία, και οι γενιές των νέων Σέρβων έχουν περισσότερες ευκαιρίες να μορφωθούν, να σπουδάσουν και να εξελιχθούν. Ο πολιτικός έλεγχος επί των ενόπλων δυνάμεων έχει επίσης ενισχυθεί.
<P>
Αφετέρου, η πρόοδος της Σερβίας προς την ΕΕ έχει παρακωλυθεί ιδιαίτερα από το γεγονός ότι δύο πρόσωπα τα οποία έχουν καταδικαστεί για εγκλήματα πολέμου από το ΔΠΔΓ παραμένουν ελεύθερα.
<P>
Ο Ratko Mladić καταζητείται παραπάνω από 15 έτη μετά τη γενοκτονία της Srebrenica, το μεγαλύτερο έγκλημα που διαπράχθηκε σε ευρωπαϊκό έδαφος μετά τον Β' Παγκόσμιο Πόλεμο.
<P>
Επικροτούμε τη δήλωση της σερβικής κυβέρνησης ότι θεωρεί προτεραιότητά της την ολοκλήρωση της συνεργασίας της με το Διεθνές Ποινικό Δικαστήριο της Χάγης. Ωστόσο, καλούμε τις σερβικές αρχές, όπως ανέφερε το γραφείο του Γενικού Εισαγγελέα του Διεθνούς Ποινικού Δικαστηρίου για την πρώην Γιουγκοσλαβία, να μειώσουν ουσιαστικά το χάσμα μεταξύ της πολιτικής βούλησης την οποία έχουν επιδείξει και των απτών αποτελεσμάτων.
<P>
Ήρθε ο καιρός η Σερβία να κλείσει το οδυνηρό αυτό κεφάλαιο και να κάνει ένα νέο βήμα προς τη συμφιλίωση της περιοχής.
<P>
" Σερβία δεν θα καταφέρει να εξασφαλίσει καθεστώς υποψήφιας χώρας έως ότου αποδείξει ότι συνεργάζεται πλήρως με το Ποινικό Δικαστήριο της Χάγης, όπως αναφέρεται στα συμπεράσματα του Συμβουλίου της 25ης Οκτωβρίου 2010.
<P>
" πιο αδιάσειστη απόδειξη θα ήταν η σύλληψη και η έκδοση όσων έχουν καταδικαστεί. Οι μέχρι τώρα προσπάθειες της Σερβίας να το καταφέρει αυτό δεν έχουν αποφέρει αποτελέσματα και παραμένουν ανεπαρκείς.
<P>
Έχουν επιτευχθεί σημαντικές αλλαγές στα Δυτικά Βαλκάνια, οι οποίες είναι περισσότερο έκδηλες στις σχέσεις μεταξύ Σερβίας και Κροατίας. Επικροτούμε ειδικότερα τη στάση του σέρβου προέδρου, η νέα προσέγγιση του οποίου έχει δώσει ισχυρή ώθηση στην επίτευξη μόνιμης συμφιλίωσης στην περιοχή.
<P>
Παρ' όλα αυτά, εξακολουθούν να υπάρχουν και άλλες προκλήσεις. Το Βελιγράδι πρέπει να επιδείξει μια εποικοδομητική σχέση στον επερχόμενο διάλογο με την Πρίστινα και, ανεξάρτητα από το ζήτημα του καθεστώτος του Κοσσυφοπεδίου, η σχέση μεταξύ Βελιγραδίου και Πρίστινας πρέπει να καταστεί εταιρική σχέση, ούτως ώστε ολόκληρη η περιοχή να μπορέσει ευκολότερα να συνεχίσει την ευρωπαϊκή της πορεία.
<P>
Το ίδιο επίσης ισχύει και για τις σχέσεις της Σερβίας με τη Βοσνία-Ερζεγοβίνη. Το Βελιγράδι πρέπει να στηρίξει τις μεταρρυθμίσεις που θα επιτρέψουν στη Βοσνία-Ερζεγοβίνη, ως χώρα με τους δικούς της θεσμούς, να διαπραγματευτεί την ένταξή της στην Ευρωπαϊκή Ένωση. Επί του παρόντος, δεν συμβαίνει ακόμη κάτι τέτοιο.
<SPEAKER ID="009" NAME="Enikő Győri" LANGUAGE="EN">
Κυρία Πρόεδρε, αποτελεί μεγάλο προνόμιο και τιμή μου να επιστρέφω στο Ευρωπαϊκό Κοινοβούλιο με τη νέα μου ιδιότητά ως εκπροσώπου της ουγγρικής εκ περιτροπής Προεδρίας του Συμβουλίου της Ευρωπαϊκής Ένωσης. Ελπίζω, αξιότιμοι βουλευτές, ότι θα με θεωρείτε πρώην βουλευτή αυτού του Κοινοβουλίου και εγγύηση ότι η ουγγρική Προεδρία θα αποτελέσει μία Προεδρία η οποία θα πρόσκειται φίλα στο Κοινοβούλιο.
<P>
Ανυπομονώ να συνεργαστώ με όλους σας κατά τη διάρκεια των επόμενων πεντέμιση μηνών αυτής της Προεδρίας, τρέφοντας μεγάλες προσδοκίες. Θα μιλήσω στο εξής στη μητρική μου γλώσσα.
<P>
(HU) Κυρία Πρόεδρε, κυρίες και κύριοι, με μεγάλη μου χαρά και τιμή λαμβάνω μέρος σε αυτήν τη συζήτηση, μετά από την οποία το Κοινοβούλιο θα προβεί σε ψηφοφορία επί της έγκρισης της Συμφωνίας Σταθεροποίησης και Σύνδεσης που υπεγράφη με τη Δημοκρατία της Σερβίας. Θα ήθελα επίσης να αδράξω αυτήν την ευκαιρία για να εκφράσω την ευγνωμοσύνη μου προς τον εισηγητή του Ευρωπαϊκού Κοινοβουλίου, κ. Jelko Kacin, ο οποίος συνέταξε μια εξαιρετική έκθεση επί του θέματος, και να επικροτήσω θερμά το ψήφισμα σχετικά με τη διεργασία ευρωπαϊκής ενσωμάτωσης της Σερβίας. Όπως και στην περίπτωση άλλων χωρών της περιοχής, η προοπτική της ένταξης στην ΕΕ έχει ωφελήσει και τη Σερβία, ενώ η χώρα αυτή έχει σημειώσει σημαντική πρόοδο προς την κατεύθυνση αυτή τα τελευταία χρόνια. Στο πλαίσιο αυτό, η Συμφωνία Σταθεροποίησης και Σύνδεσης αποτελεί σημαντικό βήμα προόδου για τη Σερβία στην πορεία της προς την Ευρωπαϊκή Ένωση.
<P>
" συμφωνία ενισχύει τους ήδη στενούς δεσμούς μεταξύ της Ευρωπαϊκής Ένωσης και της Σερβίας, και δημιουργεί μια συμβατική σχέση μεταξύ των δύο μερών. " συμφωνία θεσπίζει ένα νέο πλαίσιο πολιτικού διαλόγου. Δημιουργεί έναν χώρο ελεύθερων εμπορικών συναλλαγών και ενισχύει τις διμερείς οικονομικές σχέσεις, μέσω των οποίων επιδιώκεται η επίτευξη σημαντικών οικονομικών οφελών για τη Σερβία. " συμφωνία ενθαρρύνει τις μεταρρυθμιστικές διαδικασίες οι οποίες θα συμβάλουν στην ανάπτυξη της σερβικής οικονομίας και θα βοηθήσουν τη Σερβία να αναπτύξει μια πλήρως λειτουργική οικονομία της αγοράς. Επιπλέον, η συμφωνία θέτει τα θεμέλια για την ανάπτυξη αυξημένης συνεργασίας σε πολλούς τομείς μεταξύ της Ευρωπαϊκής Ένωσης και της Σερβίας στο μέλλον, και κυρίως, μεταξύ άλλων, για την καταπολέμηση του οργανωμένου εγκλήματος και του παράνομου διασυνοριακού εμπορίου, καθώς και όσον αφορά τη βελτίωση των ισχυόντων κανονισμών περιβαλλοντικής προστασίας.
<P>
Το Συμβούλιο ξεκίνησε τη διαδικασία επικύρωσης της συμφωνίας στις 14 Ιουνίου 2010. Μέχρι σήμερα, έντεκα κράτη, συμπεριλαμβανομένης βεβαίως της Ουγγαρίας, έχουν εγκρίνει τη συμφωνία μέσω των κοινοβουλίων τους. Πιστεύουμε ακράδαντα ότι όλα τα κράτη μέλη θα επικυρώσουν τη συμφωνία σε σύντομο χρονικό διάστημα. Το Συμβούλιο θα στήριζε την έναρξη ισχύος της Συμφωνίας Σταθεροποίησης και Σύνδεσης έως τα τέλη του 2011, το αργότερο όμως έως τις αρχές του 2012. Αυτό θα σήμαινε ότι η Σερβία θα σύναπτε μια φιλόδοξη συμβατική σχέση με την Ευρωπαϊκή Ένωση τη στιγμή ακριβώς που αρχίζει να προετοιμάζεται εντατικότερα για την ένταξη. Οι ψήφοι σας θα συμβάλουν ακόμη περισσότερο στην ανάδειξη της διαδικασίας αυτής και στη συνέχισή της, λόγω της ομόφωνης υποστήριξης η οποία εκφράστηκε από όλες τις πολιτικές δυνάμεις στη συνεδρίαση της Επιτροπής Εξωτερικών Υποθέσεων την 1η Δεκεμβρίου. " Σερβία εξέφρασε τη δέσμευσή της προς την Ευρωπαϊκή Ένωση με την αίτηση ένταξης την οποία υπέβαλε τον Δεκέμβριο του 2009. Τον Οκτώβριο του περασμένου έτους, το Συμβούλιο ζήτησε από την Επιτροπή να υποβάλει τη γνωμοδότησή της. " γνωμοδότηση αναμένεται το δεύτερο ήμισυ του 2011.
<P>
Όλοι γνωρίζουμε ότι η διαδικασία της ευρωπαϊκής ολοκλήρωσης συνεπάγεται πολυάριθμα οφέλη για τη Σερβία. Ταυτόχρονα, η Σερβία πρέπει ακόμη να υλοποιήσει σημαντικές μεταρρυθμίσεις. Οι μεταρρυθμίσεις αυτές περιλαμβάνουν περαιτέρω προσπάθειες στους τομείς της δημόσιας διοίκησης και του κράτους δικαίου, μεταρρύθμιση της δικαιοσύνης, καταπολέμηση της διαφθοράς και του οργανωμένου εγκλήματος, και συνεργασία με το Διεθνές Ποινικό Δικαστήριο για την πρώην Γιουγκοσλαβία.
<P>
Όπως αναφέρει επίσης η έκθεση την οποία υπέβαλε ο κ. Kacin, η διαδικασία ολοκλήρωσης προάγεται με βάση την πρόοδο που σημειώνεται στον τομέα αυτόν. Επικροτώ το γεγονός ότι έχουν ήδη επιτευχθεί πολλά αποτελέσματα. Ταυτόχρονα, θα ήθελα να αδράξω την ευκαιρία να επισημάνω ότι, κατά το περασμένο έτος, η Σερβία σημείωσε ιστορικής σημασίας πρόοδο όσον αφορά την επίτευξη ειρήνης με τις γείτονες χώρες στην περιοχή. Επικροτώ επίσης τη στενή συνεργασία της Σερβίας με την Ευρωπαϊκή Ένωση το καλοκαίρι του 2010 και το ψήφισμα του Ο"Ε, αποτέλεσμα της συνεργασίας αυτής, το οποίο άνοιξε τον δρόμο για την έναρξη διαλόγου μεταξύ Βελιγραδίου και Πρίστινας. Το Συμβούλιο στηρίζει πλήρως την Ύπατη Εκπρόσωπο κ. Ashton στο έργο το οποίο έχει επιτελέσει στον τομέα αυτόν. Πρόκειται για μια σημαντική πρόκληση, αλλά το ενδεχόμενο ανάπτυξης διαλόγου προσφέρει τόσο στο Κοσσυφοπέδιο όσο και στη Σερβία την ευκαιρία να προσεγγίσουν περισσότερο την Ευρωπαϊκή Ένωση.
<P>
Τέλος, επιτρέψτε μου να μοιραστώ μαζί σας ένα συμπέρασμά μου. Είμαι πεπεισμένη ότι η Ευρωπαϊκή Ένωση πρέπει να διατηρήσει την αξιοπιστία της διαδικασίας διεύρυνσης. Στο χέρι μας είναι να το πετύχουμε. Πιστεύω ότι εάν οι ενταξιακές διαπραγματεύσεις με την Κροατία μπορέσουν να ολοκληρωθούν με επιτυχία στη διάρκεια της ουγγρικής Προεδρίας, αυτό θα αποτελέσει μια ιδιαίτερα θετική ένδειξη και για τη Σερβία ότι η διαδικασία είναι ζωντανή και ότι οι βαλκανικές χώρες έχουν θέση στην οικογένεια των κρατών της Ευρωπαϊκής Ένωσης.
<P>
Κυρία Πρόεδρε, κυρίες και κύριοι, το 2011 θα είναι ένα σημαντικό έτος για τη Σερβία, το οποίο θα φέρει τόσο προκλήσεις όσο και ευκαιρίες. Επικροτώ την ευκαιρία την οποία προσφέρει στη Σερβία αυτή η νέα συμφωνία, ούτως ώστε να οικοδομήσουμε μαζί ένα κοινό μέλλον σε μια ειρηνική Ευρώπη.
<SPEAKER ID="011" NAME="Štefan Füle" LANGUAGE="EN">
Κυρία Πρόεδρε, είναι μεγάλη μου χαρά και τιμή που μιλάω σήμερα ενώπιον του Ευρωπαϊκού Κοινοβουλίου για την ψηφοφορία έγκρισης της Συμφωνίας Σταθεροποίησης και Σύνδεσης με τη Δημοκρατία της Σερβίας. Θα ήθελα επίσης να εκφράσω την ειλικρινή ευγνωμοσύνη μου προς τον εισηγητή για τη Σερβία, κ. Jelko Kacin, για την έκθεσή του σχετικά με τη διεργασία ευρωπαϊκής ενσωμάτωσης της Σερβίας.
<P>
" Συμφωνία Σταθεροποίησης και Σύνδεσης αποτελεί σημαντικό βήμα προόδου για τη Σερβία στην πορεία της προς την Ευρωπαϊκή Ένωση. Ο θεμελιώδης στόχος της συμφωνίας αυτής είναι να ανοίξει τον δρόμο για μεγαλύτερη ευρωπαϊκή ολοκλήρωση και μεταρρυθμίσεις και να προετοιμάσει τη Σερβία για την ένταξή της στην Ευρωπαϊκή Ένωση. Αυτό το σημαντικό ορόσημο θα λειτουργήσει ενθαρρυντικά για τη Σερβία, καθώς η χώρα καταβάλλει εκ νέου προσπάθειες για την προώθηση της συμφιλίωσης στην περιοχή.
<P>
" Συμφωνία Σταθεροποίησης και Σύνδεσης δημιουργεί ένα ολοκληρωμένο θεσμικό πλαίσιο μέσω του συμβουλίου σταθεροποίησης και σύνδεσης και της επιτροπής σταθεροποίησης και σύνδεσης, ένα ανανεωμένο πλαίσιο πολιτικού διαλόγου, και ένα δίκτυο υποεπιτροπών οι οποίες καλύπτουν εκτενώς τους περισσότερους τομείς πολιτικής της Ευρωπαϊκής Ένωσης. Όπως είναι φυσικό, θεσπίζει επίσης ένα ειδικό όργανο μεταξύ αυτού του Κοινοβουλίου και του σερβικού κοινοβουλίου, τη Μεικτή Κοινοβουλευτική Επιτροπή.
<P>
Από οικονομική άποψη, η Συμφωνία Σταθεροποίησης και Σύνδεσης προβλέπει τη σταδιακή δημιουργία μιας ζώνης ελευθέρων συναλλαγών και τη βαθμιαία ενσωμάτωση της Σερβίας στην εσωτερική αγορά της Ευρωπαϊκής Ένωσης, επιφέροντας κατ' αυτόν τον τρόπο οικονομικά οφέλη τόσο για την Ευρωπαϊκή Ένωση όσο και για τη Σερβία. Όπως συνέβη και στην Κεντρική Ευρώπη τη δεκαετία του 1990, η συμφωνία θα τονώσει τις επενδύσεις, και ειδικότερα τις έμμεσες επενδύσεις. Θα συμβάλει καθοριστικά στην ανάπτυξη της σερβικής οικονομίας και θα βοηθήσει τη Σερβία να προχωρήσει σε μια λειτουργική οικονομία της αγοράς.
<P>
Τα οφέλη της συμφωνίας αυτής για την Ευρωπαϊκή Ένωση είναι εξίσου σημαντικά. " αγορά της Σερβίας είναι ανοικτή πλέον στους εξαγωγείς της Ευρωπαϊκής Ένωσης. Οι άλλοτε σχετικά υψηλοί δασμοί θα καταργηθούν ολοκληρωτικά μέσα σε περίπου δύο έτη, με εξαίρεση ορισμένα ιδιαίτερα ευαίσθητα γεωργικά προϊόντα.
<P>
Επιπλέον, εντάσσοντας σταδιακά τη Σερβία στην εσωτερική αγορά, οι συνθήκες θα καταστούν περισσότερο σταθερές και προβλέψιμες για τους επενδυτές. Οι κανόνες για τον ανταγωνισμό και τις κρατικές ενισχύσεις ευθυγραμμίζονται με εκείνους της Ευρωπαϊκής Ένωσης. " προστασία των δικαιωμάτων πνευματικής ιδιοκτησίας εναρμονίζεται επίσης σταδιακά με τα πρότυπα της Ευρωπαϊκής Ένωσης. " ευμεγέθης σερβική αγορά συμβάσεων δημοσίων προμηθειών ανοίγει προοδευτικά στους ευρωπαίους υποβάλλοντες προσφορά.
<P>
" διαμόρφωση στενότερων δεσμών με τη Σερβία συνεπάγεται αρκετά άλλα πλεονεκτήματα για την Ευρωπαϊκή Ένωση ειδικότερα, καθώς θα διευκολύνει τη συνεργασία στους τομείς, παραδείγματος χάριν, της δικαιοσύνης, της ελευθερίας και ασφάλειας, του περιβάλλοντος, των μεταφορών και των τελωνείων. Συμβάλλει επομένως, ώστε να καταστεί η πολιτική της Ευρωπαϊκής Ένωσης στη νοτιανατολική Ευρώπη περισσότερο αξιόπιστη και αποτελεσματική.
<P>
Τέλος, είναι ιδιαίτερα αξιοσημείωτο ότι η Σερβία πρότεινε την υλοποίηση της ενδιάμεσης συμφωνίας. Τέθηκε επίσημα σε ισχύ τον Φεβρουάριο του 2010, αλλά η Σερβία αποφάσισε να την εφαρμόσει μετά την υπογραφή της τον Απρίλιο του 2008. " Σερβία απέδειξε με αυτόν τον τρόπο τη δέσμευσή της για την οικονομική της ολοκλήρωση με την Ευρωπαϊκή Ένωση και μέχρι στιγμής έχει σημειώσει θετικές επιδόσεις.
<P>
Από τις 14 Ιουνίου 2010, όταν το Συμβούλιο αποφάσισε να δρομολογήσει τη διαδικασία επικύρωσης για τη συμφωνία, εννέα κράτη μέλη γνωστοποίησαν την επικύρωση και δύο ακόμη έχουν εξασφαλίσει την έγκριση των κοινοβουλίων τους. " σημερινή ψηφοφορία από το Ευρωπαϊκό Κοινοβούλιο θα πρέπει επομένως να εξασφαλίσει επιπρόσθετη ώθηση στη διαδικασία αυτή χάρη στην ομόφωνη υποστήριξη από όλες τις πολιτικές ομάδες. Ελπίζω ότι η επικύρωση από τα υπόλοιπα κράτη μέλη θα ακολουθήσει σύντομα.
<P>
Ας συνοψίσω εστιάζοντας την προσοχή στην πρόταση ψηφίσματος σχετικά με τη διαδικασία ευρωπαϊκής ολοκλήρωσης της Σερβίας ως μια άρτια μελετημένη συμβολή στη σημερινή πολιτική συζήτηση. Είμαι επομένως ευγνώμων στον εισηγητή, κ. Jelko Kacin. Το ψήφισμα στέλνει στη Σερβία τόσο ένα μήνυμα στήριξης για την ενίσχυση των σχέσεων μεταξύ ΕΕ και Σερβίας όσο και ένα μήνυμα προσδοκίας όσον αφορά τις βασικές προκλήσεις που περιμένουν τη Σερβία στην πορεία ένταξής της στην Ευρωπαϊκή Ένωση. Είναι ιδιαίτερα επίκαιρο στο πλαίσιο της κατάρτισης της γνωμοδότησης για την αίτηση ένταξης της Σερβίας.
<P>
Τον περασμένο Νοέμβριο βρισκόμουν στο Βελιγράδι για να παραδώσω ένα λεπτομερές ερωτηματολόγιο στον πρωθυπουργό και τον αντιπρόεδρο της Κυβέρνησης αρμόδιο για την ευρωπαϊκή ολοκλήρωση. Οι σερβικές αρχές εργάζονται επί του παρόντος σκληρά προκειμένου να ετοιμάσουν τις απαντήσεις τους, οι οποίες αναμένονται έως τα τέλη του μήνα. Ενθαρρυντική θεωρώ την έγκριση από τη σερβική κυβέρνηση στις 30 Δεκεμβρίου ενός σχεδίου δράσης ως συνέχεια στην έκθεση προόδου της Επιτροπής. " Επιτροπή θα αναλύσει διεξοδικά τις απαντήσεις στα ερωτηματολόγια και τα μέτρα τα οποία θα λάβουν οι σερβικές αρχές τους ερχόμενους μήνες για την ολοκλήρωση της αξιολόγησής της με στόχο την έκδοση γνωμοδότησης κατά το δεύτερο ήμισυ του 2011.
<P>
Όπως δήλωσε η συνάδελφός μου από την Ουγγαρία, το 2011 είναι ένα σημαντικό έτος για τη Σερβία: ένα έτος απαιτητικών προκλήσεων, καθώς και ένα έτος ευκαιριών. " πορεία έχει χαραχθεί και οι στόχοι είναι γνωστοί, αλλά από τη Σερβία εξαρτάται αν θα ακολουθήσει την πορεία αυτή, αν θα εκπληρώσει τα απαιτούμενα κριτήρια, και, όταν θα είναι έτοιμη, αν θα συμμετάσχει στη διαπραγματευτική διαδικασία με την Ευρωπαϊκή Ένωση. Είμαι πεπεισμένος ότι, με την κοινή υποστήριξή μας, η Σερβία θα συνεχίσει να προβαίνει στις σωστές ευρωπαϊκές επιλογές και να σημειώνει πρόοδο στις προσπάθειες ολοκλήρωσής της. " προσπάθεια αυτή θα στείλει ένα θετικό μήνυμα για ολόκληρη την περιοχή σε μια εποχή όπου χρειάζεται να επιβεβαιώσουμε εκ νέου τις ευρωπαϊκές της προοπτικές, προκειμένου να εδραιώσουμε την ειρήνη και να προωθήσουμε την οικονομική ευημερία στα Δυτικά Βαλκάνια.
<SPEAKER ID="012" NAME="György Schöpflin" LANGUAGE="EN">
Κυρία Πρόεδρε, κατά την άποψή μου, η έκθεση για τη Σερβία είναι εξαιρετική. Συγχαίρω τον εισηγητή, κ. Jelko Kacin.
<P>
Έχω την εντύπωση ότι επιτέλους η Σερβία αποφάσισε ότι πραγματικά επιθυμεί να εξασφαλίσει ένα ευρωπαϊκό μέλλον. " πλειονότητα της πολιτικής ελίτ πιστεύει ότι αυτή είναι η ευνοϊκότερη επιλογή. " διαπίστωση αυτή πρέπει να εξεταστεί υπό το πρίσμα της αναταραχής των τελευταίων δύο δεκαετιών. " Σερβία γνώρισε το τέλος του κομμουνισμού, την κατάρρευση της Γιουγκοσλαβίας, τους πολέμους που επακολούθησαν, τη διακυβέρνηση του Slobodan Milošević, τον βομβαρδισμό του 1999, τη ραγδαία αναπτυσσόμενη μαφία και εγκληματικότητα, τη βία, τους πρόσφυγες - μια θλιβερή και τραυματική ιστορία. " απόφαση της ευρωπαϊκής επιλογής, επομένως, συνιστά σημαντικό επίτευγμα και σηματοδοτεί ότι η Σερβία αποτελεί παράγοντα σταθερότητας στην περιοχή.
<P>
Εξακολουθούν να υπάρχουν δύο σημαντικά πολιτικά προβλήματα: η σύλληψη και μεταφορά του Ratko Mladić στο Ποινικό Δικαστήριο της Χάγης, και ο συμβιβασμός με την ανεξαρτησία του Κοσσυφοπεδίου. Και τα δύο αυτά προβλήματα υποδηλώνουν ψυχολογικούς φραγμούς. Ο Mladić έχει τους προστάτες του, και η απώλεια του Κοσσυφοπεδίου είναι οδυνηρή για μια αξιόλογη μερίδα της σερβικής κοινωνίας· οποιαδήποτε απώλεια εδάφους είναι οδυνηρή. Σε αυτά μπορούν να προστεθούν αρκετοί άλλοι τομείς που χρειάζονται προσοχή, ιδίως η αναβάθμιση της δημόσιας διοίκησης και της απονομής δικαιοσύνης, η καθιέρωση όρων της αγοράς και η πλήρης διαφάνεια όσον αφορά το παρελθόν της Σερβίας, συμπεριλαμβανομένου του ανοίγματος των αρχείων.
<P>
Οι οιωνοί για την πορεία της Σερβίας προς την Ευρώπη είναι δικαιολογημένα αίσιοι. Υπάρχει σαφής δέσμευση προς την κατεύθυνση αυτή. Οι προκλήσεις που αντιμετωπίζουν η ελίτ και η κοινωνία αναγνωρίζονται και οι τεχνικές προετοιμασίες προχωρούν. Εάν όλα πάνε καλά, η Σερβία θα λάβει τη γνωμοδότηση το φθινόπωρο του τρέχοντος έτους και εν συνεχεία θα της χορηγηθεί το καθεστώς υποψήφιας χώρας. Ο δρόμος για την Ευρώπη δεν θα είναι εύκολος, αλλά η Ευρώπη συνολικά θα ωφεληθεί από μια σταθερή και δημοκρατική Σερβία.

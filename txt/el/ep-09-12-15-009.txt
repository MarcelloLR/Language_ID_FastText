<CHAPTER ID="009">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="082" NAME="Aldo Patriciello" AFFILIATION="PPE">
(IT) Κύριε Πρόεδρε, κυρίες και κύριοι, επιδοκιμάζω το εξαίρετο έργο που επιτέλεσε η εισηγήτρια και όλοι οι βουλευτές που εργάστηκαν με στόχο τη δημιουργία αυτού του νέου μηχανισμού που θα επιτρέψει τη χορήγηση μικροπιστώσεων σε μικρές και μεσαίες επιχειρήσεις και σε άτομα που έχασαν τη θέση εργασίας τους τα τελευταία χρόνια.
<P>
Υπό το πρίσμα της απώλειας τριών εκατομμυρίων θέσεων εργασίας μόνο στην ΕΕ και των δυσχερειών που αντιμετωπίζουν οι τράπεζες ως προς την επέκταση της πίστωσης, αυτός ο μηχανισμός θα παράσχει ευκολότερη πρόσβαση σε πόρους απαραίτητους για εκείνους που επιθυμούν να ξεκινήσουν μια νέα επιχείρηση.
<P>
Είμαι βέβαιος ότι η εν λόγω νέα πρωτοβουλία θα συμβάλει στη δημιουργία νέων θέσεων εργασίας, ιδίως αν εισαγάγουμε νέα συνοδευτικά μέτρα όπως η χρηματοδότηση για την κατάρτιση, η οποία θα βοηθήσει τους νέους στην εκπόνηση επενδυτικών σχεδίων.
<P>
Αυτός ο μηχανισμός, κύριε Πρόεδρε, πρέπει να εγκριθεί όσο το δυνατόν συντομότερα προκειμένου να αναζωογονηθούν οι μικρές και οι μεσαίες επιχειρήσεις που εκπροσωπούν τον ζωτικό ιστό της οικονομίας της Ευρώπης.
<SPEAKER ID="083" NAME="Dimitar Stoyanov" AFFILIATION="NI">
(BG) Σας ευχαριστώ, κύριε Πρόεδρε, ψήφισα υπέρ της έκθεσης για τα χρηματοδοτικά μέτρα. Πιστεύω πως αυτός ο μηχανισμός είναι ιδιαίτερα κατάλληλος στη συγκεκριμένη στιγμή και ότι θα έχει πολύ θετικό αντίκτυπο αν αξιοποιηθεί σωστά, όπως συνέβη στη χώρα μου τη Βουλγαρία. Επί του παρόντος, το κλίμα είναι εξαιρετικά δυσμενές για μικρούς επιχειρηματίες που, με ελάχιστες διαθέσιμες ευκαιρίες, δεν έχουν καμία πιθανότητα να λάβουν πίστωση από τις τράπεζες.
<P>
Όλες οι τράπεζες ακολουθούν πολιτική η οποία είναι κατά βάση ασύμβατη με το σκεπτικό πίσω από τα χρηματοπιστωτικά ιδρύματα. Έχω την αίσθηση ότι οι τράπεζες επίτηδες εφευρίσκουν ολοένα και περισσότερους πρόσθετους όρους απλώς και μόνο για να μην χορηγήσουν πίστωση. Ωστόσο, χωρίς πίστωση, μια επιχείρηση δεν μπορεί να λειτουργήσει.
<P>
Παρ' όλα αυτά, όταν χορηγείται πίστωση, αυτές οι εταιρείες είναι υποχρεωμένες να παράσχουν εγγυήσεις της τάξεως του 100%-150%, κάτι που τους προκαλεί κίνδυνο χρεοκοπίας. Αυτός είναι ο λόγος για τον οποίο πιστεύω ότι η Ευρωπαϊκή Ένωση και το Κοινοβούλιο έχουν αναλάβει, σε αυτήν την περίπτωση, εξαιρετικά κατάλληλη δράση με την παρούσα έκθεση, η οποία πράγματι θα συμβάλει στην ανάπτυξη της ευρωπαϊκής και της βουλγαρικής οικονομίας.
<SPEAKER ID="084" NAME="Diane Dodds" AFFILIATION="NI">
(ΕΝ) Κύριε Πρόεδρε, θα ήθελα να καταστήσω σαφές ότι μολονότι φρονώ πως η βοήθεια προς μικρές επιχειρήσεις είναι μια πολύ καλή ιδέα και μια ιδέα που πρέπει να αξιοποιηθεί, αυτό πρέπει να συμβεί σε επίπεδο εθνικής κυβέρνησης. Προβληματίζομαι ιδιαίτερα για αυτήν την πρόταση, σχετικά με τη λογοδοσία για τα χρήματα που θα δανειστούν, και την αποπληρωμή σε σχέση με αυτά.
<P>
Προτρέπω τις εθνικές κυβερνήσεις να πράξουν το παν δυνατόν για να βοηθήσουν τις μικρές επιχειρήσεις, που είναι η ραχοκοκαλιά της οικονομίας μας. " ΕΕ μπορεί να συμβάλει με τη μείωση της ρύθμισης και τη διάθεση κεφαλαίων σε εθνικό επίπεδο.
<SPEAKER ID="085" NAME="Syed Kamall" AFFILIATION="ECR">
(ΕΝ) Κύριε Πρόεδρε, είμαστε υπέρ αυτής της πρότασης. Νομίζω ότι είναι πολύ σημαντικό να βοηθήσουμε τους επιχειρηματίες σε όλη την ΕΕ και τα κράτη μέλη να δημιουργήσουν πλούτο και θέσεις εργασίας και να εξαλείψουμε τη φτώχεια. Είμαι επίσης ευγνώμων που μεριμνούμε ώστε να αντλήσουμε πόρους από τον υφιστάμενο προϋπολογισμό, αντί να δαπανήσουμε νέους πόρους, και τους χρησιμοποιούμε για να κινητοποιήσουμε περισσότερες δαπάνες από τον ιδιωτικό τομέα.
<P>
Ωστόσο, πρέπει να επισημάνω ότι πρέπει να είμαστε πολύ προσεκτικοί όταν χρησιμοποιούμε κρατική χρηματοδότηση και τα χρήματα των φορολογουμένων. Στη δική μου εκλογική περιφέρεια, γνωρίζω ορισμένους μηχανισμούς μικροχρηματοδοτήσεων, όπως την εξαίρετη Croydon Caribbean Credit Union, η οποία βοηθά μη προνομιούχες κοινότητες να εξαλείψουν τη φτώχεια που τις μαστίζει. Αυτοί οι μηχανισμοί αποκλείστηκαν από διευκολύνσεις μικροχρηματοδότησης της τοπικής αυτοδιοίκησης και άλλες κρατικές μικροχρηματοδοτικές διευκολύνσεις. Είναι σημαντικό, κατά την αναζήτηση αυξημένης προσβασιμότητας στη μικροχρηματοδότηση, να μην αποκλείουμε τους πολλούς έξοχους ιδιώτες παρόχους που βρίσκονται ήδη στο περιβάλλον.
<SPEAKER ID="086" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, πιστεύω ότι όλοι είμαστε σύμφωνοι σε ό,τι αφορά το θέμα της μικροπίστωσης, αλλά πρέπει επίσης να συζητήσουμε το θέμα των χρηματοδοτικών πόρων. Πιστεύω ότι πρέπει να είναι καθήκον μας να αυξήσουμε αυτούς τους χρηματοδοτικούς πόρους.
<P>
Πρέπει επίσης να φανούμε προσεκτικοί ώστε να μην επεκτείνουμε τη μικροπίστωση σε περαιτέρω ενδιαφερόμενα μέρη σε μικρές και μεσαίες επιχειρήσεις, καθώς η μικροπίστωση δημιουργήθηκε για να υποστηριχθούν λιγότερο ευνοημένοι κοινωνικοί εταίροι. Μαζί με αυτό πρέπει επίσης να συζητήσουμε και ένα πολιτιστικό θέμα: σε πολλές χώρες και, κατά την άποψή μου, ιδίως σε χώρες όπου υπάρχει η μεγαλύτερη ανάγκη, δεν υπάρχει η κατάλληλη πολιτιστική προσέγγιση για την απόκτηση αυτών των ποσών. Πιστεύω σθεναρά ότι αυτά τα μέσα πρέπει να εγκριθούν πρώτα από τις ενδιαφερόμενες κυβερνήσεις.
<P>
Υπάρχουν δύο ταχύτητες στην Ευρώπη: η ταχύτητα των χωρών που έχουν ήδη εφαρμόσει αυτήν την προσέγγιση, όπως η Γαλλία και η Γερμανία, και η ταχύτητα άλλων χωρών που πρέπει αντιθέτως να ακολουθήσουν πολιτιστική προσέγγιση στο θέμα αυτό. Εν ολίγοις, είμαι βέβαιος ότι το πραγματικό πρόβλημα, αυτό που όντως διακυβεύεται στην Ευρώπη, είναι ότι η προμήθεια χρηματοδότησης δεν πρέπει να αποτελεί αυτοσκοπό, αλλά πρέπει να επιδιώξουμε την επίτευξη συνθηκών κατά τις οποίες ο λιγότερο ευνοημένος εργαζόμενος να μπορεί να δημιουργήσει απασχόληση για τον εαυτό του.
<P>
Γραπτές αιτιολογήσεις ψήφου
<SPEAKER ID="089" NAME="Luís Paulo Alves  " LANGUAGE="PT">
Ψήφισα υπέρ της δημιουργίας αυτού του μηχανισμού μικροχρηματοδοτήσεων για την απασχόληση, καθώς έχει ως στόχο να παράσχει ευκαιρίες στους ανέργους και να ενθαρρύνει την επιχειρηματικότητα. Αυτός ο μηχανισμός, που απευθύνεται σε άτομα τα οποία επιθυμούν να ξεκινήσουν ή να αναπτύξουν μια πολύ μικρή επιχείρηση (λιγότερους από 10 υπαλλήλους και κύκλο εργασιών χαμηλότερο των 2 εκατομμυρίων ευρώ), θα διανοίξει νέους ορίζοντες για πολλούς ανέργους. Δεδομένης της παρούσας κατάστασης της οικονομίας, θα ήταν χρήσιμο το σημαντικό αυτό πρόγραμμα να είχε δρομολογηθεί νωρίτερα, επειδή οι άνθρωποι δυσκολεύονται να αποκτήσουν πρόσβαση στην πίστωση εδώ και πολύ καιρό.
<P>
Καθώς αυτός ο μηχανισμός έχει ως στόχο δημόσιες και ιδιωτικές οργανώσεις που παρέχουν σε ιδιώτες και σε μικροεπιχειρήσεις μικροπίστωση σε εθνικό, περιφερειακό και τοπικό επίπεδο στα κράτη μέλη της ΕΕ, πρέπει να παρακολουθείται από τους αρμόδιους φορείς προσεκτικά, ώστε να διασφαλιστεί ότι η πίστωση θα φτάσει πραγματικά εκεί όπου είναι περισσότερο απαραίτητη και ότι δεν θα ξαναζήσουμε καταστάσεις που σημειώθηκαν κατά την τελευταία οικονομική κρίση.
<SPEAKER ID="090" NAME="Andrew Henry William Brons  " AFFILIATION="NI">
γραπτώς. - (ΕΝ) Τάσσομαι υπέρ της παροχής μικροχρηματοδοτήσεων από το κράτος σε ιδιώτες ώστε να τους βοηθήσει να συστήσουν μικρές επιχειρήσεις. Ωστόσο, αντιτίθεμαι στο να εκτελεί η Ευρωπαϊκή Ένωση αυτήν τη λειτουργία. Παρ' όλα αυτά, ψήφισα υπέρ ορισμένων τροπολογιών επειδή ήταν πολύ πιθανό ότι το ψήφισμα θα εγκρινόταν, και επιθυμούσα να το βελτιώσω όσο το δυνατόν περισσότερο. " ομαδική ψηφοφορία επί αρκετών τροπολογιών δεν μου επέτρεψε να ψηφίσω ξεχωριστά για ορισμένες τροπολογίες.
<SPEAKER ID="091" NAME="David Casa  " AFFILIATION="PPE">
γραπτώς. - (ΕΝ) Μία από τις πιο επιζήμιες συνέπειες της παγκόσμιας οικονομικής κρίσης είναι η έλλειψη πίστωσης που παρέχεται από τις τράπεζες, πράγμα που δεν επιτρέπει σε ιδιώτες καθώς και σε μεγάλες εταιρείες να διεξαγάγουν τις οικονομικές τους δραστηριότητες. " πρόταση που υπεβλήθη από την Ευρωπαϊκή Επιτροπή προβλέπει τη δημιουργία μηχανισμού μικροχρηματοδοτήσεων με στόχο να μειωθεί ακόμα περισσότερο ο υφιστάμενος δισταγμός χρηματοδότησης από τις τράπεζες και άλλα χρηματοπιστωτικά ιδρύματα. Για τον λόγο αυτόν, αποφάσισα να στηρίξω την εισηγήτρια σε αυτό το θέμα και να ψηφίσω υπέρ της έκθεσης.
<SPEAKER ID="092" NAME="Νικόλαος Χουντής  " AFFILIATION="GUE/NGL">
γραπτώς. - Καταψήφισα την έκθεση, γιατί η ανεργία που συνεχώς διογκώνεται στην Ευρωπαϊκή Ένωση δεν μπορεί να αντιμετωπιστεί με το πρόγραμμα μικροχρηματοδοτήσεων. Απαιτούνται ολοκληρωμένα προγράμματα με ικανές χρηματοδοτήσεις από αυτοτελή γραμμή του Προϋπολογισμού· προγράμματα με ιδιαίτερη έμφαση στην αντιμετώπιση της ανεργίας των νέων, που ειδικά στην Ελλάδα είναι πολύ αυξημένη με έναν στους τέσσερις νέους μέχρι 25 ετών να είναι άνεργος.
<P>
Γενικότερα, το ζητούμενο είναι πολιτικές που απαιτούν αύξηση του κοινοτικού προϋπολογισμού και που ανατρέπουν το νεοφιλελεύθερο πλαίσιο του Συμφώνου Σταθερότητας και των χαμηλών ελλειμμάτων. Επίσης, πιστεύω ότι η χρηματοδότηση στο πλαίσιο αυτού του μηχανισμού θα έπρεπε να είναι καθαρά εθελοντική και κατά κανένα τρόπο δεν πρέπει να εξαναγκάζεται κανείς να χρησιμοποιεί τον μηχανισμό υπό την απειλή της διακοπής ή της μείωσης των χρηματικών παροχών κοινωνικής ασφάλισης. Σχετικές τροπολογίες που κατέθεσα μαζί με συναδέλφους της GUE/NGL δυστυχώς καταψηφίστηκαν.
<SPEAKER ID="093" NAME="Diogo Feio  " LANGUAGE="PT">
Καθώς η Ευρώπη διέρχεται βαθιά οικονομική και χρηματοπιστωτική κρίση, η οποία οδήγησε σε σοβαρά κοινωνικά προβλήματα με την ανεργία να αυξάνεται σε όλα τα κράτη μέλη, είναι ζωτικής σημασίας για την Ευρωπαϊκή Ένωση να συστήσει αποτελεσματικά μέσα με σκοπό την αντιμετώπιση της κρίσης και επίσης να στηρίξει εκείνους που πλήττονται περισσότερο, περιλαμβανομένων των ανέργων και των επιχειρήσεων σε δυσπραγία.
<P>
Αυτός είναι ο λόγος που επιδοκιμάζω τη δημιουργία μηχανισμού μικροχρηματοδοτήσεων για την απασχόληση, με επίκεντρο την επιχειρηματικότητα και την παροχή σε όλους της ευκαιρίας να ξεκινήσουν τη δική τους επιχείρηση. " ευρωπαϊκή μικροχρηματοδότηση θα είναι διαθέσιμη για περιπτώσεις στις οποίες η πρόσβαση σε τραπεζική πίστωση απορρίπτεται ή καθίσταται δύσκολη, μέσω της στήριξης για την ανάπτυξη μικροεπιχειρήσεων, σε συνδυασμό με την παροχή συμβουλών, ατομικής καθοδήγησης και στήριξης επιτοκίων από το Ευρωπαϊκό Κοινωνικό Ταμείο.
<P>
Είναι επίσης σημαντικό να επισημάνουμε ότι ο εν λόγω μηχανισμός πρέπει να εξυπηρετήσει τον αποκλειστικό σκοπό της στήριξης της επιχειρηματικότητας ως μέσου δημιουργίας νέων θέσεων εργασίας, συμβάλλοντας στην υλοποίηση συγκεκριμένων επιχειρηματικών ιδεών, και δεν πρέπει να χρησιμοποιηθεί για κοινωνική στήριξη ή για ενίσχυση της κατανάλωσης.
<SPEAKER ID="094" NAME="José Manuel Fernandes  " LANGUAGE="PT">
Στο υφιστάμενο πλαίσιο της οικονομικής κρίσης και της αυξανόμενης ανεργίας, είναι σημαντικό να προωθηθεί η ανάπτυξη της αυτοαπασχόλησης, καθώς και η δημιουργία και ανάπτυξη μικροεπιχειρήσεων. " μικροπίστωση θα συμβάλει στην επίτευξη αυτού του στόχου. Συνεπώς, επιδοκιμάζω την πρόταση της Επιτροπής και το έργο του Κοινοβουλίου επί του θέματος. Αυτός είναι ένας τρόπος ενθάρρυνσης της επιχειρηματικότητας και βελτίωσης των επιπέδων απασχόλησης και κοινωνικής ένταξης. Αυτός ο μηχανισμός μικροχρηματοδοτήσεων είναι συμπληρωματικός προς προγράμματα που στηρίζουν την απασχόληση και την ένταξη. Συνεπώς, θεωρώ ότι είναι σημαντικό ο εν λόγω μηχανισμός να μην χρηματοδοτηθεί σε βάρος υφιστάμενων προγραμμάτων ούτε και να τα θέσει σε κίνδυνο.
<P>
Είχα ήδη ψηφίσει υπέρ αυτού του μηχανισμού στην Επιτροπή Προϋπολογισμών στο πλαίσιο της δημοσιονομικής διαδικασίας για το 2010, μέσω της οποίας δημιουργήθηκαν δύο νέες γραμμές του προϋπολογισμού, μία για τις λειτουργικές δαπάνες με ποσό 37,5 εκατομμυρίων ευρώ και μια άλλη για τις διοικητικές δαπάνες με ποσό 0,25 εκατομμυρίων ευρώ. Ελπίζω αυτό το πρόγραμμα να καταστεί σύντομα λειτουργικό και η διαδικασία έγκρισης αιτήσεων να είναι ταχεία και να μην μπλεχτεί στα γρανάζια της γραφειοκρατίας.
<SPEAKER ID="095" NAME="Ilda Figueiredo  " LANGUAGE="PT">
Λυπούμαστε που μια πλειοψηφία σε αυτό το Κοινοβούλιο υπαναχωρεί για μια ακόμα φορά και εγκρίνει πρόταση η οποία αντλεί πόρους από το πρόγραμμα Progress, το οποίο ήταν ήδη φανερά υποχρηματοδοτούμενο ως προς τα πεδία δράσης του στον κοινωνικό τομέα. Ανεξαρτήτως τυχόν προβληματισμών σχετικά με τους στόχους του νέου ευρωπαϊκού μηχανισμού μικροχρηματοδοτήσεων, είναι απαράδεκτο να πρέπει να χρηματοδοτηθεί με τη μείωση των κονδυλίων που διατίθενται σε υφιστάμενα προγράμματα, στην προκειμένη περίπτωση στο πρόγραμμα Progress, ένα κοινοτικό πρόγραμμα στον τομέα της απασχόλησης, της κοινωνικής ένταξης και των ίσων δικαιωμάτων.
<P>
Το κείμενο που εγκρίθηκε από την Επιτροπή Απασχόλησης και Κοινωνικών Υποθέσεων απέρριπτε σαφώς την ιδέα χρηματοδότησης αυτού του μηχανισμού από το Progress και πρότεινε τη δημιουργία νέας γραμμής του προϋπολογισμού με ίδιους πόρους: με άλλα λόγια, "νέα" κεφάλαια. Οι τροπολογίες που κατατέθηκαν από την πολιτική ομάδα μας κινούνταν στο ίδιο πλαίσιο, αλλά απορρίφθηκαν σήμερα.
<P>
Εφόσον οι κοινωνικές συνθήκες στα διάφορα κράτη μέλη επιδεινώνονται, είναι απαράδεκτο να απομακρύνονται κονδύλια από τον τομέα της απασχόλησης και της κοινωνικής ένταξης και να διοχετεύονται σε άλλες προτεραιότητες που καθορίστηκαν στο μεταξύ, ακόμα και αν πρόκειται για τον τομέα της μικροχρηματοδότησης.
<SPEAKER ID="096" NAME="Bruno Gollnisch  " LANGUAGE="FR">
Χάρη στην έκθεση Göncz για τη μικροπίστωση και τη διαμάχη που αφορά τη χρηματοδότηση αυτού του σχεδίου, έψαξα να δω τι είναι αυτό το περίφημο πρόγραμμα Progress - για το οποίο η Αριστερά είναι ανένδοτη ως προς το ότι δεν πρέπει να στερηθεί ούτε ένα λεπτό του ευρώ για τη χρηματοδότηση μικροεπιχειρήσεων και ατομικών πρωτοβουλιών. Επειδή, προς το παρόν, τι σκοπό εξυπηρετεί πραγματικά το Progress, το οποίο χαρακτηρίζεται ως "κοινοτικό πρόγραμμα για την απασχόληση και την κοινωνική αλληλεγγύη"; Τον σκοπό της δημιουργίας χαρτούρας, και της χρηματοδότησης μελετών και εκθέσεων. Επειδή, προς το παρόν, το κοινό - "στόχος" του Progress δεν είναι ούτε οι άνεργοι ούτε οι αποκλεισμένοι, είναι οι πολιτικοί φορείς λήψης αποφάσεων και οι παράγοντες διαμόρφωσης γνώμης.
<P>
Ορισμένοι αντιτίθενται στο να αφαιρεθούν από το ασήμαντο ποσό των 700 εκατομμυρίων ευρώ που έχουν διατεθεί τα τελευταία επτά χρόνια 100 εκατομμύρια ευρώ για μικροπίστωση. Λίγο λιγότερα χρήματα για εκείνους που κερδίζουν από το σύστημα, λίγο περισσότερα χρήματα για τους Ευρωπαίους, με αμετάβλητο προϋπολογισμό: κανείς δεν μπορεί να το αντικρούσει αυτό! Έχει έλθει πλέον η ώρα να σταματήσουμε να παρατηρούμε τη φτώχεια και τις δυσχέρειες των συμπολιτών μας και να αναλάβουμε, αντ' αυτού, συγκεκριμένη δράση. Έχω μια επιφύλαξη, ωστόσο: η μικροπίστωση είναι απαραίτητη μόνο επειδή οι "τραπεζικοί", που τσεπώνουν γρήγορα τις κρατικές ενισχύσεις, δεν πράττουν αυτό που θα έπρεπε να πράττουν: τη διοχέτευση χρημάτων στην οικονομία.
<SPEAKER ID="097" NAME="Françoise Grossetête  " LANGUAGE="FR">
Ψήφισα υπέρ της έκθεσης Göncz σχετικά με τον ευρωπαϊκό μηχανισμό μικροχρηματοδοτήσεων. " μικροχρηματοδότηση αφορά τις μικροπιστώσεις (δάνεια μικρότερα των 25 000 ευρώ) και τις μικροεπιχειρήσεις (επιχειρήσεις που απασχολούν λιγότερα από 10 άτομα).
<P>
Στην παρούσα περίοδο οικονομικής κρίσης και λόγω της σημαντικής μείωσης του αριθμού των δανείων που χορηγούνται, είναι ζωτικής σημασίας η Ευρωπαϊκή Ένωση να συστήσει μηχανισμό με στόχο τους πλέον ευάλωτους, όπως οι άνεργοι, οι νέοι και οι μικρές επιχειρήσεις.
<P>
Όταν κινδυνεύει μια οικονομία ή θέσεις εργασίας, είναι σημαντικό να ενισχυθεί η ανάπτυξη με σημαντικές επενδύσεις. " χρηματοδότηση του μηχανισμού θα αυξηθεί στα 100 εκατομμύρια ευρώ, οι πόροι θα αντληθούν από τον προϋπολογισμό του προγράμματος Progress (κοινοτικό πρόγραμμα απασχόλησης και κοινωνικής αλληλεγγύης), και ο μηχανισμός θα τεθεί σε ισχύ την 1η Ιανουαρίου 2010 (για περίοδο τεσσάρων ετών). Το Συμβούλιο πρέπει να λάβει αυτό το μήνυμα ώστε να είναι δυνατή η επίτευξη συμφωνίας εντός των επόμενων ημερών.
<SPEAKER ID="098" NAME="Sylvie Guillaume  " LANGUAGE="FR">
Ψήφισα υπέρ της έκθεσης της συναδέλφου μου της κ. Göncz, επειδή θεωρώ ότι είναι εξαιρετικά σημαντικό, ιδίως στο πλαίσιο μιας κρίσης απασχόλησης και μιας κοινωνικής κρίσης, να στηρίξουμε τη μικροχρηματοδότηση προβλέποντας ειδική γραμμή του προϋπολογισμού. Πρόκειται για ένα ιδιαίτερο μέσο στην καταπολέμηση του τραπεζικού αποκλεισμού και της φτώχειας. Σε αντίθεση με αυτό που ζητεί η Ευρωπαϊκή Επιτροπή, δεν είμαστε σύμφωνοι με την ιδέα της ανακατανομής πιστώσεων από το πρόγραμμα Progress στον ευρωπαϊκό μηχανισμό μικροχρηματοδοτήσεων, επειδή κάτι τέτοιο θα έστελνε αρνητικό μήνυμα στους οικονομικούς φορείς. Πρέπει να διατηρήσουμε το πρόγραμμα Progress, το οποίο έχει ως στόχο τις πιο ευάλωτες ομάδες, και συνιστά κοινή ευθύνη των κρατών μελών και της Ευρωπαϊκής Ένωσης η αποτελεσματική του εφαρμογή υπό τις τρέχουσες συνθήκες.
<SPEAKER ID="099" NAME="Lívia Járóka  " LANGUAGE="HU">
Μου προξένησε μεγάλη ικανοποίηση το γεγονός ότι ευρεία πλειοψηφία του Ευρωπαϊκού Κοινοβουλίου ενέκρινε σήμερα την έκθεση σχετικά με τον ευρωπαϊκό μηχανισμό μικροχρηματοδοτήσεων για την απασχόληση και την κοινωνική ένταξη. Το προτεινόμενο σύστημα μικροπίστωσης μπορεί να συμβάλει σημαντικά στη δημιουργία κοινωνικής συνοχής και νέων θέσεων εργασίας, ενώ θα συμβάλει ιδιαίτερα και στην αντιμετώπιση των επιβλαβών επιπτώσεων της χρηματοπιστωτικής και οικονομικής κρίσης. Κατά τη διάρκεια της παγκόσμιας ύφεσης, είναι ιδιαίτερα σημαντικό να παράσχουμε νέες ευκαιρίες σε πολίτες που αποκλείστηκαν από την αγορά εργασίας και την παραδοσιακή αγορά πιστώσεων και να χαράξουμε τον δρόμο για τη σταθερή και μακροπρόθεσμη αυτοαπασχόληση. Επιπλέον, είναι ζωτικής σημασίας να υφίσταται ένας απλός χρηματοδοτικός μηχανισμός για τα άτομα που βρίσκονται σε μειονεκτούσες περιοχές και επιθυμούν να ξεκινήσουν τη δική τους επιχείρηση, και για τις πιο ευάλωτες ομάδες, ο οποίος, παρά τον υψηλό κίνδυνο, τα χαμηλά περιθώρια και τον κίνδυνο αθέτησης υποχρεώσεων, θα βοηθά στη δημιουργία και ανάπτυξη επιχειρήσεων. " συντριπτική πλειοψηφία των εργαζομένων στην Ευρώπη απασχολούνται σε πολύ μικρές, μικρές και μεσαίες επιχειρήσεις.
<P>
Αυτός είναι ο λόγος για τον οποίο, προκειμένου να διασφαλίσουμε ότι αυτές οι εταιρείες δεν χάνουν, αλλά αντίθετα αυξάνουν το δυναμικό τους απασχόλησης, πρέπει να παρασχεθεί κατάλληλη ενίσχυση σε αυτές που, σε ορισμένες περιπτώσεις, είναι τόσο χαμηλή που ο παραδοσιακός τραπεζικός τομέας δεν δύναται να παράσχει τέτοια κονδύλια. Κατά τη διάρκεια της σημερινής ψηφοφορίας, το Ευρωπαϊκό Κοινοβούλιο έστειλε σαφές μήνυμα ότι η διαδικασία της συναπόφασης πρέπει να ολοκληρωθεί όσο το δυνατόν συντομότερα ώστε να είναι δυνατή η πρόσβαση στον μηχανισμό μικροχρηματοδοτήσεων ήδη από το 2010.
<SPEAKER ID="998" NAME="Eija-Riitta Korhola  " LANGUAGE="FI">
Κύριε Πρόεδρε, ψήφισα υπέρ της έκθεσης περί μηχανισμών μικροχρηματοδοτήσεων.
<P>
Υπάρχουν ακόμα πολλά που μπορούμε να κάνουμε για να ενθαρρύνουμε τους νέους στην Ευρώπη να εισέλθουν στην επιχειρηματική ζωή. " χρηματοπιστωτική και οικονομική κρίση συνοδεύτηκε από κρίση απασχόλησης και κοινωνική κρίση, και έχει πράγματι προβλεφθεί ότι θα υπάρχουν επιπλέον 10 εκατομμύρια άνεργοι στην Ευρώπη το επόμενο έτος. Αν υπάρχει μια κατάλληλη στιγμή ανάληψης άμεσης δράσης, αυτή είναι τώρα.
<P>
Με την τρέχουσα συρρίκνωση των πιστώσεων η οποία επιδεινώνει την κατάσταση, τάσσομαι ιδιαίτερα υπέρ της πρωτοβουλίας στην έκθεση περί παροχής μικροπιστώσεων για τους ανέργους ή εκείνους που απειλούνται με ανεργία και οι οποίοι δυσκολεύονται να αποκτήσουν πρόσβαση σε εμπορικά δάνεια για τις επιχειρηματικές τους ιδέες. Ωστόσο, πρέπει επίσης να επενδύσουμε, για παράδειγμα, σε εργαστήρια νέων και σε εκκολαπτήρια επιχειρήσεων, καθώς και σε εκπαίδευση προσανατολισμένη στον κόσμο των επιχειρήσεων.
<P>
Μια ολοκληρωμένη προσέγγιση για την επένδυση στη βελτίωση των μεγεθών της απασχόλησης και της επιχειρηματικότητας συνιστά προαπαιτούμενο για μια ευημερούσα Ευρώπη.
<SPEAKER ID="997" NAME="Patrick Le Hyaric  " LANGUAGE="FR">
Τάσσομαι υπέρ της χρηματοδότησης κοινωνικών διατάξεων προκειμένου να βοηθήσουμε εργαζόμενους που έχασαν τη δουλειά τους. Ωστόσο, αυτό δεν πρέπει να σημαίνει ότι οι επιχειρήσεις απαλλάσσονται από τις κοινωνικές και εδαφικές τους υποχρεώσεις. Δεν είναι καθήκον των δημόσιων αρχών να αποζημιώνουν εξαιτίας της απαράδεκτης αποτυχίας κάποιου να εκπληρώσει τις υποχρεώσεις του. Αυτός είναι ο λόγος για τον οποίο θα απόσχω από την ψηφοφορία.
<SPEAKER ID="100" NAME="Jörg Leichtfried  " LANGUAGE="DE">
Ψηφίζω υπέρ της έκθεσης για τη δημιουργία νέου μηχανισμού μικροχρηματοδοτήσεων ο οποίος θα βοηθήσει τους ανθρώπους των οποίων οι θέσεις εργασίας κινδυνεύουν να ιδρύσουν ή να αναπτύξουν μικροεπιχειρήσεις. Αυτές ορίζονται ως εταιρείες με λιγότερους από δέκα υπαλλήλους και με κύκλο εργασιών μικρότερο των 2 εκατομμυρίων ευρώ. Αυτή η ευκαιρία χρηματοδότησης θα είναι αρχικά διαθέσιμη για περίοδο τεσσάρων ετών, με ημερομηνία έναρξης την 1η Ιανουαρίου 2010.
<P>
Αυτό θα δώσει σε ανθρώπους που έχασαν τη θέση εργασίας τους εξαιτίας της κρίσης ή που δυσκολεύονται να αποκτήσουν πρόσβαση σε πίστωση για την εταιρεία τους την ευκαιρία να λάβουν κατάρτιση, να διατηρήσουν ορισμένες θέσεις εργασίας και, σε ορισμένες περιπτώσεις, ακόμη και να δημιουργήσουν νέες. Αυτό θα συμβάλει στην τόνωση της οικονομίας και θα συνεισφέρει ώστε να τερματιστεί η κρίση.
<SPEAKER ID="101" NAME="Jean-Luc Mélenchon  " LANGUAGE="FR">
Θα ψηφίσουμε κατά της πρότασης απόφασης σχετικά με τη δημιουργία ευρωπαϊκού μηχανισμού μικροχρηματοδοτήσεων για την απασχόληση και την κοινωνική ένταξη. Σε μια περίοδο κατά την οποίοι τόσοι πολλοί ευρωπαίοι πολίτες απολύονται εξαιτίας της κρίσης του καπιταλισμού και της παντελούς έλλειψης αλληλεγγύης που επιδεικνύουν εκείνοι που συνεχίζουν να αποκομίζουν κέρδη σε βάρος τους, είναι καιρός η Ευρωπαϊκή Ένωση να αλλάξει τη φιλελεύθερη προσέγγισή της ως προς την επίλυση των προβλημάτων που ανακύπτουν.
<P>
Αντιμέτωποι με τις ακόρεστες εμπορικές ορέξεις που δημιούργησε ο φιλελεύθερος δογματισμός της Ευρωπαϊκής Ένωσης, χρειαζόμαστε μια πολιτική που προστατεύει τους ευρωπαίους εργαζόμενους, τους δημιουργούς πλούτου οι οποίοι στερούνται τον πλούτο αυτόν εν ονόματι του κέρδους. Και πάλι, πρόκειται για την Ευρώπη με τα μεγάλα κέρδη και με τις μικρές, αυθαίρετες ελεημοσύνες. Τα ισχνά ποσά που δεσμεύθηκαν, η έλλειψη σαφήνειας ως προς την κατανομή τους και η ατομιστική λογική πίσω από το μέσο με το οποίο προωθήθηκαν, το καταμαρτυρούν. Αυτό δεν έχει καμία σχέση με την Ευρώπη του γενικού συμφέροντος και της κοινωνικής ισότητας που χρειάζονται οι λαοί μας.
<SPEAKER ID="102" NAME="Nuno Melo  " LANGUAGE="PT">
Σε περίοδο κρίσης, όταν η πίστωση σπανίζει και η πρόσβαση σε αυτήν είναι δύσκολη, αυτό το είδος μηχανισμού είναι ουσιώδες για να καταστεί ευκολότερη η χορήγηση μικροπίστωσης σε μικρές επιχειρήσεις και άτομα που έχασαν τη θέση εργασίας τους και επιθυμούν να δημιουργήσουν δικές τους επιχειρήσεις. Είναι δύσκολο να επιτύχουμε τέτοιους στόχους χωρίς τέτοιου είδους μηχανισμό στήριξης. Επιπλέον, στην τρέχουσα κατάσταση κρίσης, οι τράπεζες δεν τείνουν ευήκοον ους στις ανάγκες πίστωσης που έχουν οι επιχειρήσεις κατά την έναρξή τους, γεγονός το οποίο στις περισσότερες περιπτώσεις καθιστά αδύνατη την ανάπτυξή τους. Με την προοπτική να χαθούν αρκετά εκατομμύρια θέσεις εργασίας στην ΕΕ, είναι σημαντικό να έχουμε κίνητρα στα οποία θα έχουν πρόσβαση οι άνθρωποι που απολύθηκαν σε μια προσπάθεια να δημιουργήσουν μια νέα ζωή για τους εαυτούς τους, αποφεύγοντας έτσι τις κοινωνικές κρίσεις και μειώνοντας τις δαπάνες των κρατών μελών για μέτρα κοινωνικής στήριξης.
<SPEAKER ID="103" NAME="Andreas Mölzer  " LANGUAGE="DE">
" χρηματοπιστωτική και οικονομική κρίση που προκλήθηκε κατά κύριο λόγο από βρετανούς και αμερικανούς κερδοσκόπους οδηγεί πλέον σε αυξανόμενη ανεργία στην Ευρώπη ως αποτέλεσμα της οικονομικής ύφεσης. Κυρίως οι νέοι άνθρωποι, που ήδη κινδύνευαν σοβαρά από την ανεργία, ήταν εκείνοι που επλήγησαν ιδιαίτερα έντονα από τη μεταβαλλόμενη κατάσταση. Συνεπώς, είναι εξαιρετικά σημαντικό να τους παράσχουμε μια ευκαιρία να ξεκινήσουν ή να ξεκινήσουν εκ νέου τις σταδιοδρομίες τους και να χαράξουμε τον δρόμο ώστε ορισμένοι εξ αυτών να δημιουργήσουν τις δικές τους εταιρείες. Ελπίζω ότι ο νέος ευρωπαϊκός μηχανισμός μικροχρηματοδοτήσεων για την απασχόληση και την κοινωνική ένταξη -Progress- θα τους προσφέρει σημαντική στήριξη εν προκειμένω.
<P>
Αυτός ο νέος μηχανισμός μάς επιτρέπει επίσης να απαντήσουμε στη συνεχιζόμενη πιστωτική ύφεση. Μαζί με τη στήριξη επιτοκίων, οι άνθρωποι που συστήνουν μικροεπιχειρήσεις θα λάβουν και στήριξη υπό τη μορφή παροχής συμβουλών, κατάρτισης, ατομικής καθοδήγησης και δημιουργίας ικανοτήτων. Στηρίζω την πρωτοβουλία της επιτροπής να αυξήσει τη χρηματοδότηση για τον μηχανισμό μικροχρηματοδοτήσεων κατά 50%, σε σύγκριση με την πρόταση της Επιτροπής, στα 150 εκατομμύρια ευρώ. Ρίχνοντας μια ματιά στα τεράστια ποσά που δαπανήθηκαν για τη διάσωση των τραπεζών, είναι σημαντικό να είμαστε γενναιόδωροι με εκείνους που επλήγησαν περισσότερο από την κατάσταση. Για όλους αυτούς τους λόγους, ψήφισα υπέρ αυτής της έκθεσης.
<SPEAKER ID="996" NAME="Wojciech Michał Olejniczak  " LANGUAGE="PL">
Στις 10 Νοεμβρίου 2009, η Ευρωπαϊκή Επιτροπή δημοσίευσε πρόταση απόφασης του Ευρωπαϊκού Κοινοβουλίου και του Συμβουλίου σχετικά με τη δημιουργία ευρωπαϊκού μηχανισμού μικροχρηματοδοτήσεων . Σχετίζεται με το έγγραφο της Επιτροπής με τίτλο "Υλοποίηση του ευρωπαϊκού σχεδίου ανάκαμψης" και τις προτεραιότητες του Συμβουλίου, οι οποίες είναι: διατήρηση της απασχόλησης, δημιουργία θέσεων εργασίας και προώθηση της κινητικότητας, βελτίωση των δεξιοτήτων και προσαρμογή στις ανάγκες της αγοράς εργασίας και αυξανόμενη πρόσβαση στην απασχόληση.
<P>
Ο μηχανισμός μικροχρηματοδοτήσεων υποτίθεται ότι θα παράσχει ευκολότερη πρόσβαση σε χρηματοοικονομικές υπηρεσίες στους ανέργους και σε ομάδες επιχειρηματιών που βρέθηκαν σε δύσκολη κατάσταση. Αφορά ανθρώπους από ορισμένες κοινωνικές ομάδες που δεν έχουν τη φερεγγυότητα που απαιτείται από τις εμπορικές τράπεζες, αλλά θα επιθυμούσαν να δημιουργήσουν μια επιχείρηση. " θέσπιση αυτού του είδους μηχανισμού στήριξης, που προέρχεται από κοινοτικά κονδύλια, έχει ιδιαίτερα βαρύνουσα σημασία σε μια κατάσταση κατά την οποία τα επίπεδα δανεισμού είναι επί του παρόντος μειωμένα και η αξία των δανείων που έχουν συναφθεί έχει σημειώσει πτώση.
<P>
" κατάσταση στον δανειστικό τομέα δείχνει ότι η οικονομική και χρηματοπιστωτική κρίση μεταβάλλεται σε κρίση απασχόλησης και σε κοινωνική κρίση. " έκθεση της Επιτροπής Απασχόλησης και Κοινωνικών Υποθέσεων περιέχει σημαντικές τροποποιήσεις επί της πρότασης της Επιτροπής, περιλαμβανομένης της αντίθεσής της ως προς τη μεταφορά των απαραίτητων κονδυλίων από το πρόγραμμα Progress στον ευρωπαϊκό μηχανισμό μικροχρηματοδοτήσεων. " εισηγήτρια προτείνει την τοποθέτηση του μηχανισμού σε ξεχωριστή γραμμή του προϋπολογισμού, και επίσης προτείνει την αύξηση του προϋπολογισμού του μηχανισμού για τα επόμενα τέσσερα έτη κατά 50 εκατομμύρια ευρώ. Υπό το πρίσμα των πτυχών αυτών, στηρίζω την έκθεση.
<SPEAKER ID="104" NAME="Evelyn Regner  " LANGUAGE="DE">
Ψήφισα υπέρ του ψηφίσματος για τη δημιουργία του μηχανισμού μικροχρηματοδοτήσεων, επειδή για εμένα, η ύψιστη προτεραιότητα είναι να εγκριθεί γρήγορα αυτό το ψήφισμα. Κάτι τέτοιο θα δώσει σε μειονεκτούντα τμήματα του πληθυσμού τη δυνατότητα να συνάψουν δάνεια και να βοηθήσουν τους εαυτούς τους. Ωστόσο, ζητώ από το Συμβούλιο να μην αντλήσει χρηματοδότηση από το Progress. Είναι σημαντικό αυτό το πρόγραμμα να διατηρήσει στο ακέραιο τη χρηματοδότησή του. Ιδιαίτερα σε αυτήν την κρίση, τα χρήματα της ΕΕ δεν πρέπει να ανακατανέμονται σε βάρος των ασθενέστερων μελών της κοινωνίας.
<SPEAKER ID="995" NAME="Daciana Octavia Sârbu  " AFFILIATION="S&amp;D">
γραπτώς. - (ΕΝ) Είμαι ικανοποιημένη που το Ευρωπαϊκό Κοινοβούλιο ενέκρινε σήμερα σύστημα για τη διασφάλιση ότι θα καταστούν διαθέσιμα πρόσθετα δάνεια σε μικρές επιχειρήσεις. Αυτή η απόφαση θα δώσει τη δυνατότητα να διατεθούν 100 εκατομμύρια ευρώ σε περιφερειακό και εθνικό επίπεδο κατά τα επόμενα τέσσερα έτη. Αυτή είναι μια πολύτιμη και έγκαιρη εξέλιξη η οποία θα παράσχει νέες ευκαιρίες σε πολλούς από αυτούς που επλήγησαν από τις επιπτώσεις της παγκόσμιας ύφεσης. Τα μέτρα που ανακοινώθηκαν σήμερα θα στηρίξουν εκείνους που επιθυμούν να ιδρύσουν νέες επιχειρήσεις, ενώ θα παράσχουν επίσης επαγγελματική κατάρτιση - αυξάνοντας με αυτόν τον τρόπο το εύρος δεξιοτήτων στο οποίο μπορούν να βασιστούν οι πολίτες για να συστήσουν επιχειρήσεις οι οποίες είναι ζωτικής σημασίας για την οικονομία της Ευρώπης. Όλο και πιο συχνά βλέπουμε να λαμβάνονται περισσότερο υπόψη οι μικρές και μεσαίες επιχειρήσεις στην πολιτική και τη νομοθεσία της Ευρωπαϊκής Ένωσης. Επιδοκιμάζω αυτήν τη νέα εξέλιξη και, συγκεκριμένα, τη συμβολή του Ευρωπαϊκού Κοινοβουλίου στην τόνωση της ανάπτυξης μικρών επιχειρήσεων σε δυσχερείς οικονομικούς καιρούς.
<SPEAKER ID="994" NAME="Czesław Adam Siekierski  " LANGUAGE="PL">
Το πρόγραμμα Progress ξεκίνησε για να συνδράμει την υλοποίηση των στόχων της Ευρωπαϊκής Ένωσης στους τομείς της απασχόλησης, των κοινωνικών υποθέσεων και των ίσων ευκαιριών, οι οποίοι θεσπίζονται στην κοινωνική ατζέντα. Τα δημοσιονομικά μέσα που είναι διαθέσιμα βάσει του προγράμματος αυτού υποτίθεται ότι αποτελούν ερέθισμα για τη διαδικασία μετασχηματισμού και εκσυγχρονισμού των πέντε τομέων της απασχόλησης, της κοινωνικής ένταξης και της κοινωνικής προστασίας, των συνθηκών εργασίας, της καταπολέμησης των διακρίσεων και των ίσων ευκαιριών για γυναίκες και άνδρες.
<P>
Επί του παρόντος, η οικονομική και χρηματοπιστωτική κρίση μετατρέπεται σε κοινωνική κρίση και σε κρίση στον τομέα της απασχόλησης. Οι άνεργοι και τα άτομα από κοινωνικές ομάδες που βρίσκονται σε δυσμενή κατάσταση χρειάζονται ενεργό στήριξη και συμβουλευτική καθοδήγηση με σκοπό να καταστούν ανεξάρτητοι. Το πρόγραμμα Progress έχει ως στόχο τις πιο εκτεθειμένες ομάδες και, σε σχέση με αυτό, πιστεύω ότι τα κράτη μέλη και η Ευρωπαϊκή Ένωση είναι αρμόδια για την αποτελεσματική υλοποίηση του προγράμματος. " Ένωση πρέπει επίσης να καταβάλει κάθε προσπάθεια προκειμένου να αυξήσει το εύρος της στοχευμένης οικονομικής στήριξης για νέους μόνους εμπόρους και τους ιδρυτές μικροεπιχειρήσεων υπό τη μορφή παρακολούθησης, κατάρτισης -περιλαμβανομένης της πρακτικής άσκησης- και ανάπτυξης δεξιοτήτων.
<P>
Το πρόγραμμα Progress υποτίθεται ότι εξυπηρετεί την ανάπτυξη μικροεπιχειρήσεων και την κοινωνική οικονομία. Στην παρούσα οικονομική και χρηματοπιστωτική συγκυρία, η οποία χαρακτηρίζεται από μειωμένη παροχή δανείων, το πρόγραμμα Progress επεκτείνει το εύρος της στοχευμένης οικονομικής βοήθειας για νέους επιχειρηματίες. " κύρια αρμοδιότητα όσον αφορά την πολιτική απασχόλησης και την κοινωνική πολιτική εναπόκειται στα κράτη μέλη, αλλά η Ευρωπαϊκή Ένωση πρέπει να αποτελέσει τον πρώτο διδάξαντα για τις αλλαγές αυτές. Είναι απαραίτητο να δημιουργηθούν πραγματικές δυνατότητες απασχόλησης για όλους και να βελτιωθεί η ποιότητα και η παραγωγικότητα της εργασίας.
<SPEAKER ID="105" NAME="Bart Staes  " LANGUAGE="NL">
" μικροχρηματοδότηση συνιστά ενδιαφέρον μέσο για την παροχή, σε καιρούς κρίσης, οικονομικής στήριξης σε άτομα που είναι άνεργα ή κινδυνεύουν να χάσουν τη δουλειά τους, καθώς και σε επιχειρήσεις στην κοινωνική οικονομία. Ψήφισα κατά της έκθεσης αυτής, καθώς δεν είναι βέβαιο ότι το μέσον αυτό θα χρηματοδοτηθεί με νέους πόρους. Είναι πιθανό να χρησιμοποιηθούν πόροι από το υφιστάμενο πρόγραμμα Progress, ένα πρόγραμμα που εγκαινιάστηκε το 2007 και συμπεριλαμβάνει δράσεις που αφορούν τη μείωση της φτώχειας, την καταπολέμηση των διακρίσεων, την κοινωνική ένταξη, το φύλο και την απασχόληση. " άντληση πόρων από προγράμματα που καταπολεμούν τη φτώχεια προκειμένου για την καταπολέμηση της φτώχειας δεν αποτελεί καλή στρατηγική.
<P>
Το Συμβούλιο, συγκεκριμένα, απορρίπτει τη χρήση ξεχωριστού προϋπολογισμού. Τα κράτη μέλη είναι σαφές ότι δεν διαθέτουν πολιτικό θάρρος. Προκειμένου να είναι δυνατή η έναρξή του στις αρχές του 2010, αποδεσμεύονται 25 εκατομμύρια ευρώ από τον προϋπολογισμό της ΕΕ για το 2010. Δεν υπάρχει επί του παρόντος συμφωνία μεταξύ του Κοινοβουλίου και του Συμβουλίου σχετικά με τη χρηματοδότηση για τα επόμενα τρία χρόνια (2011-2013). Αυτό που χρειάζεται η Ευρώπη είναι μια βιώσιμη στρατηγική και όχι μια ένεση άπαξ όπως αυτή η πρωτοβουλία. Ο μηχανισμός μικροχρηματοδοτήσεων δεν έχει συνοχή και μακροπρόθεσμο όραμα. Επιπλέον, μικροπιστώσεις μπορούν ήδη να χορηγηθούν στο πλαίσιο του Ευρωπαϊκού Κοινωνικού Ταμείου και στο πλαίσιο του Ευρωπαϊκού Ταμείου Προσαρμογής στην Παγκοσμιοποίηση. Συνεπώς, λέω ένα κατηγορηματικό "όχι" στην εν λόγω έκθεση.
<SPEAKER ID="993" NAME="Derek Vaughan  " AFFILIATION="S&amp;D">
γραπτώς. - (ΕΝ) Πρόκειται για μια εξαίρετη πρωτοβουλία που θα καταστήσει πιο εύκολο το ενδεχόμενο άνθρωποι που έχασαν ή κινδυνεύουν να χάσουν την εργασία τους να λάβουν πίστωση για να ξεκινήσουν τις δικές τους επιχειρήσεις. Ο ευρωπαϊκός μηχανισμός μικροχρηματοδοτήσεων Progress θα χορηγεί έως και 25 000 ευρώ σε ανθρώπους που επιθυμούν δάνεια για να ιδρύσουν ή να αναπτύξουν πολύ μικρές εταιρείες, και οι οποίοι δεν κατόρθωσαν να εξασφαλίσουν πίστωση μέσω συμβατικών αγορών.
<P>
Είμαι ικανοποιημένος που το Ευρωπαϊκό Κοινοβούλιο κατόρθωσε να διασφαλίσει ότι τα χρήματα αυτά δεν θα προέλθουν από το πρόγραμμα "Progress", το οποίο έχει σχεδιαστεί για να βοηθήσει ευάλωτους ανθρώπους, αλλά δημιουργήθηκε με τη χρήση πόρων από τον προϋπολογισμό του 2010 για το πρώτο έτος. Το κονδύλιο ύψους 100 εκατομμυρίων ευρώ, που θα καταστεί διαθέσιμο από τις αρχές του 2010, είναι ακριβώς το είδος της βοήθειας που χρειάζονται οι μικρές επιχειρήσεις αυτήν την ώρα της οικονομικής κρίσης όταν οι τράπεζες είναι ακόμα απρόθυμες να αποδεσμεύσουν πίστωση. Αυτό θα βοηθήσει τις επιχειρήσεις στην Ουαλία, και είμαι απογοητευμένος που οι συνάδελφοι από το Κόμμα Ανεξαρτησίας του "Β δεν κατόρθωσαν να στηρίξουν αυτήν την προοδευτική πρωτοβουλία.

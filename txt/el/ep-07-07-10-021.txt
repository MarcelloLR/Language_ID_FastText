<CHAPTER ID="021">
Διμερείς εμπορικές σχέσεις ΕΕ-Κίνας (συζήτηση) 
<SPEAKER ID="449" NAME="Πρόεδρος">
" ημερήσια διάταξη προβλέπει την προφορική ερώτηση του κ. Helmuth Markov προς την Επιτροπή, εξ ονόματος της Επιτροπής Διεθνούς Εμπορίου, σχετικά με τις διμερείς εμπορικές σχέσεις Ευρωπαϊκής Ένωσης-Κίνας - B6-0129/2007)
<SPEAKER ID="450" NAME="Helmuth Markov " AFFILIATION="GUE/NGL">
συντάκτης. - (DE) Κύριε Πρόεδρε, κύριε Επίτροπε, κυρίες και κύριοι, χαίρομαι διότι μπορώ να παρουσιάσω εδώ αυτήν την ερώτηση εξ ονόματος της Επιτροπής Διεθνούς Εμπορίου. Θα ήθελα αρχικά να ευχαριστήσω θερμά τον Επίτροπο Mandelson και τις υπηρεσίες του, διότι η ροή πληροφοριών προς την επιτροπή μας σχετικά με τις διάφορες διμερείς και διαπεριφερειακές διαπραγματεύσεις σε θέματα εξωτερικού εμπορίου έχει βελτιωθεί σημαντικά. " επιτροπή ελπίζει ότι θα έχουμε και μελλοντικά μια τέτοια μορφή συνεργασίας όταν πρόκειται, όπως στην περίπτωση της Κίνας, για διεθνείς διαπραγματεύσεις συμφωνιών εταιρικής σχέσης και συνεργασίας, των οποίων σημαντική επιμέρους πτυχή αποτελεί το εμπόριο.
<P>
Οι εμπορικές μας σχέσεις με τη Λαϊκή Δημοκρατία της Κίνας έχουν μεγάλη σημασία και για τις δύο πλευρές. Πέρυσι η Κίνα ξεπέρασε τις "ΠΑ και είναι έκτοτε ο μεγαλύτερος εξαγωγέας προς την ΕΕ. Ταυτόχρονα, το εμπορικό έλλειμμα της ΕΕ σε σχέση με την Κίνα αυξήθηκε στα 128 δισ. ευρώ. " Επιτροπή Διεθνούς Εμπορίου παρατηρεί εδώ και αρκετό καιρό την αύξηση της σημασίας του ρόλου της Κίνας στο σύστημα του διεθνούς εμπορίου. Ήδη το 2005, η επιτροπή μας το είχε επιλέξει αυτό ως θέμα μιας έκθεσης πρωτοβουλίας, που ήταν και η πρώτη έκθεση που αφορούσε έναν μεμονωμένο εμπορικό εταίρο. Μια άλλη έκθεση είχε ως αντικείμενο τις επιπτώσεις της λήξης της ρύθμισης για τις ποσοστώσεις για τη βιομηχανία κλωστοϋφαντουργίας και ένδυσης της Κίνας. Αν κοιτάξει κανείς δύο χρόνια πίσω, θα πρέπει να συγχαρεί τις τότε εισηγήτριες κ. Caroline Lucas και κ. Tokia Saïfi για τη διορατικότητά τους.
<P>
" ανησυχία της βιομηχανίας κλωστοϋφαντουργίας και ένδυσης σε σχέση με τις επιπτώσεις του ανοίγματος της αγοράς προς την Κίνα δεν έχει μειωθεί ούτε στην ΕΕ ούτε στις αναπτυσσόμενες χώρες.
<P>
Στην πραγματικότητα, η ανησυχία αυτή μεγαλώνει ενόψει της επικείμενης λήξης της κοινής δήλωσης πρόθεσης του έτους 2005. Χρειαζόμαστε μια σαφή δήλωση για το καθεστώς της οικονομίας της αγοράς της Κίνας για να εξετάσουμε καταγγελίες για ντάμπινγκ στον τομέα αυτόν.
<P>
Στην έκθεση Lucas είχε τεθεί το θέμα της στρατηγικής της Ευρώπης για τη βελτιστοποίηση των αλυσίδων προστιθέμενης αξίας και την αύξηση της παραγωγής προϊόντων υψηλής τεχνολογίας. " πεποίθηση ότι η ΕΕ μπορεί να προσφέρει μακροπρόθεσμα και μόνιμα πιο έξυπνες λύσεις και ότι καθορίζει την επιστημονική και τεχνική πρόοδο μπορεί να αμφισβητηθεί ενόψει του τεράστιου αριθμού ταλαντούχων αποφοίτων κινεζικών πανεπιστημίων. Ασφαλώς, βλέπουμε και επικροτούμε τη μείωση της φτώχειας που επέφερε η ραγδαία άνοδος της Κίνας τα τελευταία 20 χρόνια, ταυτόχρονα όμως έχουμε και τη δικαιολογημένη προσδοκία να τηρεί η Κίνα ως μέλος του ΠΟΕ τους κανόνες που αναγνώρισε με την προσχώρησή της σε αυτόν, στους οποίες συγκαταλέγονται και οι διατάξεις για την πνευματική ιδιοκτησία και η αρχή της μη διάκρισης εισαγομένων αγαθών. Επίσης, δεν μπορούμε σε καμία περίπτωση να αγνοήσουμε τις περιβαλλοντικές και κοινωνικές συνέπειες της ανάπτυξης της Κίνας. Πρέπει να είμαστε πρόθυμοι να υποστηρίξουμε τους επί τόπου παράγοντες που ασχολούνται με αυτά τα προβλήματα.
<P>
Αν κατάλαβα καλά, Επίτροπε Mandelson, τον περασμένο μήνα είπατε σε μια διάσκεψη συνδικαλιστικών οργανώσεων στο "νωμένο Βασίλειο ότι επιδιώκουμε δίκαιες περιβαλλοντικές και κοινωνικές προδιαγραφές τόσο σε πολυμερείς όσο και σε διμερείς εμπορικές συνομιλίες. Ελπίζω ότι αυτό ισχύει και για μεγάλους εμπορικούς εταίρους και όχι μόνο για τους μικρούς. Ως εκ τούτου, περιμένουμε επίσης ότι η συμφωνία εταιρικής σχέσης και συνεργασίας που διαπραγματεύεστε τώρα με την Κίνα θα είναι ευρεία από αυτήν την άποψη, θα λαμβάνει υπόψη τα συμφέροντα όλων των ενδιαφερομένων και δεν θα έχει ως μόνο στόχο την πρόσβαση στην αγορά. Κύριε Επίτροπε, θα μπορούσατε να πείτε, αφενός, κατά πόσον εκφράζεται αυτό στη θέση της ΕΕ στις διαπραγματεύσεις για τη συμφωνία εταιρικής σχέσης και συνεργασίας με την Κίνα και, αφετέρου, πώς αντιδρά σε αυτό η κινεζική πλευρά;
<P>
Ένα άλλο θέμα αφορά τη γενική σχέση μεταξύ πολυμερών και διμερών διαπραγματεύσεων. " εμπορική στρατηγική της ΕΕ χαρακτηρίζει τις διμερείς και διαπεριφερειακές εμπορικές σχέσεις ως συμπληρωματικές σε σχέση με τις πολυμερείς προσπάθειες στο πλαίσιο του ΠΟΕ. Φαίνεται πως αυτές οι διαπραγματεύσεις στο πλαίσιο του ΠΟΕ έχουν περιέλθει τώρα σε στασιμότητα. Μπορείτε να μας πείτε, κύριε Επίτροπε, σε ποια βάση μπορούν να διεξαχθούν γενικά διαπραγματεύσεις σε μια χρονική στιγμή όπου δεν είναι καν σαφές ποιο θα είναι μελλοντικά το παγκόσμιο πλαίσιο και, ως εκ τούτου, πώς θα πρέπει να είναι τέτοιου είδους συμφωνίες;
<P>
Τέλος, θα ήθελα να σας ρωτήσω αν είναι πραγματικά ανάγκη, ενόσω ακόμα δεν διαφαίνεται συμφωνία σε πολυμερές πλαίσιο, να διαπραγματευόμαστε ατομικές συμφωνίες ΠΟΕ+ που περιλαμβάνουν διατάξεις με τις οποίες είναι γνωστό ότι δεν συμφωνούν πολλές αναπτυσσόμενες χώρες. Ένας τέτοιος τρόπος δράσης δεν θα συνεισέφερε στο να γίνει ακόμα πιο πολύπλοκη από ό,τι σήμερα η σύναψη μιας πολυμερούς συμφωνίας - που είναι η λύση που προτιμά η επιτροπή μας;
<SPEAKER ID="451" NAME="Peter Mandelson">
Μέλος της Επιτροπής. - (EN) Κύριε Πρόεδρε, επιτρέψτε μου καταρχάς να δηλώσω, απαντώντας στον κ. Markov, ότι του είμαι ευγνώμων για το γεγονός ότι αναγνωρίζει την αυξημένη ροή πληροφοριών που δέχεται η επιτροπή του από την Ευρωπαϊκή Επιτροπή, ενώ διαπιστώνει βελτίωση της συνεργασίας με την Ευρωπαϊκή Επιτροπή. Ως προς το θέμα της Κίνας, η πλευρά της ΕΕ έχει ως στόχο, στο πλαίσιο της προτεινόμενης συμφωνίας εταιρικής σχέσης και συνεργασίας, να θέσει τα θεμέλια για ενίσχυση της συνεργασίας, μεταξύ άλλων, στους τομείς της επιβολής και, όπου αυτό είναι δυνατόν, της αναβάθμισης των προτύπων που ισχύουν για την περιβαλλοντική προστασία -περιλαμβανομένης της καταπολέμησης της αλλαγής του κλίματος- τις κοινωνικές και εργασιακές συνθήκες και τα θέματα ασφάλειας, οπότε οι απόψεις μας συγκλίνουν επ' αυτού.
<P>
Χαιρετίζω αυτήν την ευκαιρία να παρουσιάσω στο Κοινοβούλιο ορισμένες πληροφορίες σχετικά με τις πρόσφατες εξελίξεις στις διμερείς εμπορικές σχέσεις με την Κίνα. " Κίνα βρίσκεται στην κορυφή των προτεραιοτήτων μας αφότου ανέλαβα καθήκοντα ως Επίτροπος. Μπορούμε να κερδίσουμε πολλά, αλλά και να χάσουμε σε κάποιο βαθμό, αναλόγως του πώς θα χειριστούμε αυτήν τη σημαντική σχέση.
<P>
Επέλεξα το βήμα του Ευρωπαϊκού Κοινοβουλίου τον περασμένο Οκτώβριο για να παρουσιάσω, μαζί με την Επίτροπο Ferrero-Waldner, το έγγραφο στρατηγικής της Επιτροπής για την Κίνα -με τίτλο "Στενότεροι εταίροι, μεγαλύτερες ευθύνες" και, ειδικότερα, για το εμπόριο και τις επενδύσεις, με τίτλο του εγγράφου πολιτικής "Ανταγωνισμός και εταιρική σχέση". Στο εν λόγω έγγραφο πολιτικής ανέπτυξα το επιχείρημα ότι η Ευρώπη ωφελείται από μια ανοικτή και ισορροπημένη οικονομική σχέση με την Κίνα βάσει της αρχής της αμοιβαιότητας.
<P>
Αυτό το θεμελιώδες επιχείρημα εξακολουθεί να ισχύει και σήμερα. Οι οικονομίες μας αλληλοσυμπληρώνονται. " Κίνα διαθέτει ισχυρά ανταγωνιστικά πλεονεκτήματα σε πολλούς τομείς· εμείς διαθέτουμε διαρκές ανταγωνιστικό πλεονέκτημα στον τομέα των υπηρεσιών και αγαθών υψηλής προστιθέμενης αξίας, ιδίως όσων απαιτούν ισχυρή προστασία των δικαιωμάτων πνευματικής ιδιοκτησίας.
<P>
Εντούτοις, δεν έχουμε ακόμη επιτύχει την αναγκαία ισορροπία στις σχέσεις μας η οποία θα εγγυηθεί τη βιωσιμότητά τους προς όφελος και των δύο πλευρών. Το εμπορικό έλλειμμα της Ευρώπης έναντι της Κίνας αυξάνεται. Συμφωνώ ότι μέρος αυτού του ελλείμματος ενδέχεται να είναι φυσική συνέπεια της επίδρασης των δυνάμεων της αγοράς, όμως γνωρίζουμε επίσης ότι οι εξαγωγικές μας δυνατότητες περιορίζονται από τους φραγμούς που υπάρχουν στην κινεζική αγορά και ότι, ως εκ τούτου, σημαντικό μέρος του υφιστάμενου εμπορικού ισοζυγίου είναι τεχνητό. Είναι αποτέλεσμα πολιτικών επιλογών και όχι των οικονομικών διαδικασιών· μπορεί, λοιπόν, να αντιμετωπιστεί και μέσω της πολιτικής. Σε πρόσφατη μελέτη υπολογίστηκε μάλιστα και το ακριβές κόστος των φραγμών που θέτει η Κίνα στο εμπόριο της ΕΕ, το οποίο ανέρχεται σε 20 δισ. ευρώ περίπου ετησίως, δηλαδή στο 30% της αξίας των εξαγωγών μας προς την Κίνα. " Κίνα οφείλει να λάβει πρακτικά μέτρα για την αντιμετώπιση αυτού του προβλήματος.
<P>
Ποια είναι, λοιπόν, η επιδίωξη της ΕΕ; Επιθυμία μας είναι να βελτιωθεί η πρόσβαση στις αγορές αγαθών και υπηρεσιών της Κίνας και, για τους επενδυτές της ΕΕ, να μεταβληθεί δραστικά το καθεστώς προστασίας των δικαιωμάτων πνευματικής ιδιοκτησίας και των δικαιωμάτων εμπορικής ιδιοκτησίας, ιδίως μέσω της εκκαθάρισης των τεράστιων υπαίθριων αγορών στις οποίες πωλούνται απομιμήσεις προϊόντων και μέσω της καταβολής από τις κινεζικές εταιρείες των οφειλόμενων ποσοστών στις εταιρείες της ΕΕ, όταν κάνουν χρήση της τεχνολογίας που οι τελευταίες έχουν αναπτύξει και κατοχυρώσει.
<P>
Επιδιώκουμε μια φιλόδοξη προσέγγιση στις διαπραγματεύσεις, ώστε να εκσυγχρονιστεί η συμφωνία εμπορικής και οικονομικής συνεργασίας του 1985 μεταξύ της ΕΕ και της Κίνας. " νέα συμφωνία πρέπει να περιλαμβάνει πραγματικά υψηλά πρότυπα και να αντιμετωπίζει μακροπρόθεσμα ζητήματα, ενώ επιθυμούμε επίσης να διασφαλίσουμε εγγυήσεις ότι ο προσανατολισμός στην ανάπτυξη και η έλλειψη στοιχείων για την εσωτερική αγορά της Κίνας δεν θα οδηγήσουν σε υπερπαραγωγή και ντάμπινγκ, ιδίως σε καίριας σημασίας προϊόντα όπως ο χάλυβας.
<P>
" βασική θέση υπέρ μιας θετικής εμπορικής σχέσης με την Κίνα παραμένει ορθή, όμως βρισκόμαστε σε σημείο καμπής στο πεδίο των εμπορικών μας σχέσεων με την Κίνα. Μια πολιτική διαλόγου για την αντιμετώπιση των προβλημάτων που αντιμετωπίζουμε θα είναι αξιόπιστη μόνον εφόσον προσφέρει περισσότερα οφέλη από την εναλλακτική λύση, η οποία συνίσταται στο να προσπαθήσουμε να επιβάλουμε τις αλλαγές.
<P>
" πολιτική του διαλόγου και της επαφής μπορεί να αμφισβητηθεί, και θα αμφισβητηθεί εάν δεν βελτιωθεί η κατάσταση μεταξύ μας και αν δεν υπάρξουν ορατές, υλοποιήσιμες, πρακτικές βελτιώσεις και οφέλη ως αποτέλεσμα αυτής της πολιτικής.
<P>
Επιτρέψτε μου, λοιπόν, να επαναλάβω τη θέση μας: το άνοιγμα έναντι της Κίνας εξυπηρετεί τα συμφέροντα της Ευρώπης, όμως είναι βιώσιμο μόνον εφόσον μπορέσουμε να αποδείξουμε ότι τα προϊόντα και οι υπηρεσίες της ΕΕ είναι εξίσου ευπρόσδεκτα στην Κίνα όσο και τα κινεζικά προϊόντα στην Ευρώπη. Γι' αυτό η Κίνα πρέπει να επιδείξει πνεύμα αμοιβαιότητας, ενισχύοντας την προσήλωσή της στο οικονομικό άνοιγμα και τη μεταρρύθμιση της αγοράς εντός των συνόρων της.
<P>
Ανέπτυξα με ανοικτό και ειλικρινή τρόπο αυτά τα επιχειρήματα στις κινεζικές αρχές, με πιο πρόσφατη ευκαιρία τη συνάντηση με τον υπουργό Εμπορίου κ. Μπο Σιλάι, κατά τη συνεδρίαση της Μικτής Επιτροπής ΕΕ-Κίνας στις Βρυξέλλες στις 12 Ιουνίου. Στην εν λόγω συνεδρίαση, η κινεζική ηγεσία αναγνώρισε για πρώτη φορά ότι η τρέχουσα τάση του ελλείμματος στο εμπορικό ισοζύγιο μεταξύ της Κίνας και της ΕΕ δεν είναι καθόλου βιώσιμη. Συμφώνησα δε με τον κ. Μπο Σιλάι τη σύσταση ομάδας υψηλού επιπέδου η οποία θα διερευνήσει τρόπους αντιμετώπισης αυτού του θέματος. Αναμένω με ενδιαφέρον την προκαταρκτική έκθεση της ομάδας αυτής στην επόμενη διάσκεψη κορυφής ΕΕ-Κίνας τον προσεχή Νοέμβριο, και προσδοκώ ότι θα περιλαμβάνει ορισμένα πρώτα απτά και πρακτικά μέτρα αντιμετώπισης αυτής της κοινής πρόκλησης, κυρίως όσον αφορά την αύξηση των κινεζικών εισαγωγών από την ΕΕ.
<P>
Κατέληξα σε συμφωνία με τον υπουργό κ. Μπο Σιλάι επί 12 συγκεκριμένων σημείων τα οποία σχετίζονται με τους προβληματισμούς των επιχειρήσεων της ΕΕ σχετικά με την πρόσβασή τους στην κινεζική αγορά. Ένα από αυτά ήταν η συμφωνία σχετικά με τους όρους αναφοράς για την αναβάθμιση του εμπορικού συμφώνου του 1985. Πρόκειται για σημαντικό βήμα προόδου, καθώς είχα αρνηθεί να αναλάβω σχετική δέσμευση μέχρις ότου βεβαιωθώ ότι οι όροι αναφοράς ήταν πρόσφοροι για την ΕΕ.
<P>
Είναι σημαντικό να υπογραμμιστεί ότι η συμφωνία εταιρικής σχέσης και συνεργασίας, μέρος της οποίας αποτελούν οι συνομιλίες μας στον τομέα του εμπορίου, θα περιλαμβάνει το σύνολο της διμερούς σχέσης της ΕΕ με την Κίνα, περιλαμβανομένης της ενισχυμένης συνεργασίας σε πολιτικά θέματα. " συμφωνία εταιρικής σχέσης και συνεργασίας θα περιέχει την τυποποιημένη ρήτρα για τα ανθρώπινα δικαιώματα. " ρήτρα αυτή θα καλύπτει όλα τα θέματα που σχετίζονται με τις δημοκρατικές αρχές και τα θεμελιώδη ανθρώπινα δικαιώματα. Όπως ήδη ανέφερα, ένας από τους στόχους μας στο πλαίσιο της συμφωνίας είναι να δημιουργήσουμε τη βάση για την ενίσχυση της συνεργασίας μας σε θέματα που σχετίζονται με τα περιβαλλοντικά, κοινωνικά και εργασιακά πρότυπα καθώς και με τα πρότυπα ασφάλειας.
<P>
Ως προς την πτυχή του εμπορίου, η συμφωνία θα καλύπτει σημαντικά θέματα και για τις δύο πλευρές, όπως τα δικαιώματα πνευματικής ιδιοκτησίας (ΔΠΙ), οι επενδύσεις, οι μη δασμολογικοί εμπορικοί φραγμοί, οι μετακινήσεις κεφαλαίων, το βιώσιμο εμπόριο, καθώς και οι φυσικοί πόροι και ο ανταγωνισμός. Οι διαπραγματεύσεις αυτές είναι σημαντικό μέσο στην προσπάθεια εξισορρόπησης των εμπορικών μας σχέσεων και δημιουργίας ευκαιριών για τους επιχειρηματικούς φορείς της ΕΕ. Ωστόσο, δεν πρόκειται για προτιμησιακή συμφωνία, οπότε δεν θα συζητηθούν τα δασμολογικά θέματα.
<P>
Συγχρόνως, η Ευρωπαϊκή Επιτροπή θα συνεχίσει να παρακολουθεί προσεκτικά την τήρηση από την Κίνα των υποχρεώσεών της στο πλαίσιο της διαδικασίας ένταξής της στον ΠΟΕ. Αυτή θα παραμείνει η κεντρική προτεραιότητα της Επιτροπής τα επόμενα χρόνια. " μη ένταξη της Κίνας στη Συμφωνία για τις Δημόσιες Συμβάσεις του ΠΟΕ διαιωνίζει τον κλειστό χαρακτήρα σημαντικών κινεζικών αγορών, και η Κίνα οφείλει να τηρήσει τη δέσμευσή της για έναρξη διαπραγματεύσεων με σκοπό την προσχώρησή της σε αυτήν τη συμφωνία το 2008.
<P>
" Επιτροπή θα ξεκινήσει επίσης μια λεπτομερή μελέτη του βαθμού ανοίγματος των αγορών στην Κίνα και της εφαρμογής από την Κίνα των υποχρεώσεών της έναντι του ΠΟΕ στα τέλη του έτους. Τα ΔΠΙ ήταν ένα ακόμη σημείο εστίασης των συνομιλιών μου τον περασμένο μήνα με τον υπουργό κ. Μπο Σιλάι. " συνεργασία και ο διάλογος για θέματα ΔΠΙ δεν αποτελούν αυτοσκοπό. Πρέπει να οδηγήσουν σε ουσιαστικές αλλαγές. Τα λόγια δεν αρκούν. Γι' αυτό η Επιτροπή κατέστησε σαφές στην Κίνα ότι η προσέγγιση της συνεργασίας την οποία ευνοούμε επί του παρόντος πρέπει να αποδώσει απτά αποτελέσματα.
<P>
" επόμενη συνάντηση της ομάδας εργασίας ΕΕ-Κίνας για τα πνευματικά δικαιώματα αναμένεται να πραγματοποιηθεί τον προσεχή μήνα. Εάν δεν επιτευχθεί ουσιαστική πρόοδος σε βραχυπρόθεσμο ορίζοντα στα θέματα κεντρικής σημασίας για την ΕΕ, όπως οι αγορές πλαστών προϊόντων και η καταβολή των αναγκαίων ποσών για τη χρήση δικαιωμάτων πνευματικής ιδιοκτησίας, θα υποχρεωθούμε να αναθεωρήσουμε την προσέγγισή μας έναντι της Κίνας στον τομέα των ΔΠΙ. " Επιτροπή δεν αποκλείει το ενδεχόμενο χρησιμοποίησης του μηχανισμού επίλυσης διαφορών του ΠΟΕ. Επιπλέον, η Επιτροπή καταβάλλει εντατικές προσπάθειες για τον τερματισμό της εισαγωγής πλαστών κινεζικών προϊόντων στις κοινοτικές αγορές, κυρίως μέσω της ενίσχυσης των τελωνειακών ελέγχων στα σύνορα της ΕΕ. Φρονώ ότι αυτό πρέπει να καταστεί σημαντικότερη προτεραιότητα για την ΕΕ συνολικά.
<P>
" Ευρώπη μπορεί να αντεπεξέλθει στον σκληρό ανταγωνισμό, ο οποίος όμως πρέπει να είναι δίκαιος. Αυτό σημαίνει ότι πρέπει να διασφαλίσουμε ίσους όρους ανταγωνισμού, απορρίπτοντας εμπορικές πρακτικές οι οποίες παραβιάζουν τις αρχές του ανταγωνισμού και παραμένοντας έτοιμοι να εφαρμόσουμε τα μέσα εμπορικής άμυνας που έχουμε στη διάθεσή μας έναντι πρακτικών όπως το ντάμπινγκ και οι παράνομες ενισχύσεις, εντείνοντας συγχρόνως τις προσπάθειές μας για την καταπολέμηση της πειρατείας.
<P>
Θέλω επίσης να μοιραστώ μαζί σας ορισμένα κεντρικά στοιχεία της ενημερωμένης αξιολόγησής μας όσον αφορά το αίτημα της Κίνας να της αναγνωριστεί καθεστώς οικονομίας της αγοράς. Το θέμα αυτό έχει μεγάλη σημασία στο πλαίσιο της εφαρμογής των μέσων εμπορικής άμυνας της ΕΕ σε σχέση με καταγγελίες περί αθέμιτου ντάμπινγκ των κινεζικών εξαγωγών στις ευρωπαϊκές αγορές. Στην ενημερωμένη αξιολόγηση περιγράφονται τα σημαντικά και ευπρόσδεκτα βήματα που έχει πραγματοποιήσει η Κίνα προκειμένου να καταστεί οικονομία της αγοράς. Καταγράφηκε πρόοδος σε όλους τους τομείς και η Κίνα πλησίασε περισσότερο στην εκπλήρωση των τεσσάρων εκκρεμών κριτηρίων για την απόκτηση του καθεστώτος οικονομίας της αγοράς. Ειδικότερα, θεωρούμε ότι αξίζει να αναγνωριστεί η έγκριση σειράς σημαντικών νομοθετικών μέτρων - όπως ο νόμος περί πτωχεύσεων, η νέα νομοθεσία για την προστασία των δικαιωμάτων ιδιοκτησίας και τα νέα λογιστικά πρότυπα. Ωστόσο, αυτή η ενημερωμένη αξιολόγηση καθιστά επίσης σαφές ότι απαιτείται να σημειωθεί ακόμη μεγαλύτερη πρόοδος. Κανένα από τα τέσσερα εκκρεμή κριτήρια δεν έχει εκπληρωθεί πλήρως. Ειδικότερα, η ορθή εφαρμογή των νέων νομοθετικών μέτρων θα έχει αποφασιστική σημασία. Δεν αρκεί να θεσπιστούν νέοι νόμοι. Οι νόμοι αυτοί πρέπει επίσης να εφαρμόζονται και να γίνονται σεβαστοί, όπως νομίζω ότι αντιλαμβάνονται οι κρατικές αρχές της Κίνας. Θα επανεξετάσουμε την κατάσταση σε 12 μήνες, συνεχίζοντας εν τω μεταξύ τις συνομιλίες για τεχνικά θέματα.
<P>
Εκτιμώ ιδιαιτέρως τις απόψεις των βουλευτών αυτού του Σώματος και δεσμεύομαι να σας παρέχω έγκαιρη και σαφή ενημέρωση. Όπου ήταν εφικτό και σκόπιμο, η ενημέρωση αυτή ήταν γραπτή, όπως για παράδειγμα στην περίπτωση της αξιολόγησης του καθεστώτος οικονομίας της αγοράς, η οποία κοινοποιήθηκε στην Επιτροπή Διεθνούς Εμπορίου. Σε άλλες περιπτώσεις, ενδέχεται να είναι πιο πρόσφορη η προφορική ενημέρωση λόγω του ευαίσθητου χαρακτήρα των θεμάτων. Αυτό είναι πλήρως σύμφωνο με το άρθρο 19 της συμφωνίας πλαισίου. Εκείνο που έχει σημασία είναι ότι θα συνεχίσω να τηρώ πλήρως ενήμερο το Κοινοβούλιο.
<P>
Για να συνοψίσω τη θέση μου, πιστεύω σε μια ισορροπημένη εταιρική σχέση μεταξύ της Ευρωπαϊκής Ένωσης και της Κίνας η οποία θα στηρίζεται στην αμοιβαιότητα, σε μια εταιρική σχέση η οποία θα έχει ως κεντρικό στόχο το άνοιγμα των αγορών στο θεμιτό εμπόριο προς όφελος της Ευρώπης, της Κίνας και του κόσμου γενικότερα. Πιστεύω ότι η ΕΕ εκπληρώνει τις υποχρεώσεις της για τη δημιουργία αυτής της εταιρικής σχέσης. Μπορούμε, λοιπόν, να επιμείνουμε στη θέση μας ότι η Κίνα πρέπει επίσης να εκπληρώσει τις αντίστοιχες υποχρεώσεις της.
<SPEAKER ID="452" NAME="Γεώργιος Παπαστάμκος">
εξ ονόματος της ομάδας PPE-DE. - Κύριε Πρόεδρε, ο Επίτροπος κ. Mandelson δεν είναι μόνο ένας εμπνευσμένος αγορητής αλλά είναι και ένας ακούραστος διαπραγματευτής.
<P>
Έξι έτη μετά την προσχώρηση της Κίνας στον ΠΟΕ η εξισορρόπηση του διμερούς εμπορίου μεταξύ Ευρωπαϊκής Ένωσης και Κίνας εξακολουθεί να είναι ζητούμενο. " Κίνα απολαμβάνει πλήρως των οφελών των ανοικτών αγορών, χωρίς όμως η ίδια να συμμορφώνεται πλήρως με τις υποχρεώσεις της οι οποίες απορρέουν από τους πολυμερείς κανόνες και πειθαρχίες.
<P>
Οι αγορές της Κίνας παραμένουν σε μεγάλο βαθμό κλειστές και αδιαφανείς. Υφίστανται υψηλοί εισαγωγικοί φραγμοί, οι οποίοι συνεπάγονται -σύμφωνα με εκτιμήσεις- διαφυγόντα κέρδη εις βάρος των ευρωπαϊκών επιχειρήσεων ύψους 20 δισ. ευρώ ετησίως.
<P>
" προστασία της πνευματικής ιδιοκτησίας είναι ανεπαρκής. Αρκεί να αναφέρω ότι το 2006 το 80% των παραποιημένων προϊόντων που κατασχέθηκαν στα σύνορα της Ένωσης ήταν κινεζικής προέλευσης. " Επιτροπή προτίμησε τη συνέχιση του διμερούς διαλόγου με την Κίνα για τα ζητήματα πνευματικής ιδιοκτησίας έναντι της συντονισμένης δράσης ΕΕ/"ΠΑ, οι οποίες ενεργοποίησαν το μηχανισμό επίλυσης διαφορών του ΠΟΕ έναντι της Κίνας.
<P>
Ο διάλογος είναι η ενδεδειγμένη οδός. Όμως περιμένουμε έμπρακτα αποτελέσματα από το συγκεκριμένο διάλογο. Σε κάθε περίπτωση ο διάλογος δεν αποκλείει τη χρήση άλλων νομίμων μέσων.
<P>
Στον τομέα των κλωστοϋφαντουργικών προϊόντων και ειδών ένδυσης θα πρέπει να διασφαλισθεί με κάθε μέσον η ομαλή εξέλιξη των εμπορικών ροών μετά τη λήξη της συμφωνίας της Σαγκάης το 2008. Σχετικά με τα υποδήματα κινεζικής προέλευσης, η Επιτροπή καλείται να παρακολουθεί στενά τις εισαγωγές, για να αποτραπεί ο κίνδυνος καταστρατήγησης εκ μέρους της Κίνας των ούτως ή άλλως ανεπαρκών μέτρων εμπορικής άμυνας που υιοθέτησε η Ένωση.
<P>
" Κίνα, ως δύναμη εμπορικής πολιτικής, συνιστά απειλή αλλά και ευκαιρία. Αυτό το οποίο οφείλουμε να αντιστρατευόμαστε είναι όσα ανταγωνιστικά πλεονεκτήματα της Κίνας απορρέουν από απαγορευτικούς εισαγωγικούς φραγμούς, μέσα αθέμιτου ανταγωνισμού, πρακτικές οικονομικού, οικολογικού και κοινωνικού ντάμπιγκ.
<P>
" απελευθέρωση του εμπορίου, την οποία μετά θέρμης υποστηρίζουμε, θα πρέπει να στηρίζεται στην αμοιβαιότητα και να συνοδεύεται από ισοδύναμα θεσμικά αντισταθμίσματα.
<SPEAKER ID="453" NAME="Francisco Assis">
εξ ονόματος της Ομάδας PSE. - (PT) Κύριε Πρόεδρε, βάσει της θεμελιώδους παραδοχής ότι οι σχέσεις μεταξύ της Ευρωπαϊκής Ένωσης και της Κίνας είναι ζωτικής στρατηγικής σημασίας από πολιτική άποψη, οφείλουμε να διασφαλίσουμε ότι οι εμπορικές μας σχέσεις διέπονται από δύο αρχές, τις οποίες διατύπωσε πολύ εύστοχα ο Επίτροπος: αφενός, πρέπει να επενδύσουμε στη συνεργασία και, αφετέρου, πρέπει πάντα να τηρούμε πολύ απαιτητική στάση στις σχέσεις μας με την Κίνα.
<P>
Οι εμπορικές μας σχέσεις με την Κίνα είναι εξαιρετικά ασύμμετρες. Δεν διακυβεύονται απλώς τα πιο άμεσα συμφέροντά μας, αλλά και οι θεμελιώδεις αξίες μας όσον αφορά την προστασία του περιβάλλοντος, τον σεβασμό των εργασιακών δικαιωμάτων και την εγγυημένη προστασία ορισμένων θεμελιωδών κοινωνικών πτυχών.
<P>
Στο πλαίσιο αυτό, πρέπει να αναπτύξουμε μόνιμο διάλογο σχετικά με τις προσπάθειες συνεργασίας μας με αυτήν την αναδυόμενη μεγάλη δύναμη, κάτι που είναι απολύτως αναγκαίο για τη διατήρηση της ισορροπίας του διεθνούς συστήματος. Γι' αυτό δεν μπορούμε να απομονωθούμε από την Κίνα. Άλλωστε, δεν μπορούμε να απομονωθούμε από μια αναπτυσσόμενη αγορά η οποία μας προσφέρει νέες ευκαιρίες, τις οποίες οφείλουμε, ασφαλώς, να αδράξουμε. Και σε αυτήν την περίπτωση πρέπει να είμαστε απαιτητικοί όσον αφορά το άνοιγμα αυτών των αγορών και τον σεβασμό των δικαιωμάτων πνευματικής ιδιοκτησίας, για παράδειγμα. Συγχρόνως, η Ευρωπαϊκή Ένωση πρέπει να υιοθετήσει την ίδια άκρως απαιτητική στάση και σε θεμελιώδη θέματα τα οποία σχετίζονται με κεντρικές αρχές του προτύπου οργάνωσής μας σε οικονομικό, κοινωνικό και πολιτικό επίπεδο.
<P>
Αυτή η κατάσταση μας υποχρεώνει να υιοθετήσουμε την ισορροπημένη στάση την οποία ανέφερα (νομίζω δε ότι η Ευρωπαϊκή Επιτροπή καταβάλλει προσπάθειες προς αυτήν την κατεύθυνση, μέσω της έγκρισης των μέσων εμπορικής άμυνας τα οποία έχουμε στη διάθεσή μας όταν διαπιστώνουμε ότι υπάρχει πραγματικός κίνδυνος να απειλήσουν οι κινεζικές εισαγωγές ορισμένες ευρωπαϊκές βιομηχανίες, ειδικότερα τις βιομηχανίες υποδημάτων, ενδυμάτων και κλωστοϋφαντουργίας) και να είμαστε εξαιρετικά απαιτητικοί στις σχέσεις τις οποίες οφείλουμε να διατηρούμε με την Κίνα σε αυτόν τον τομέα.
<P>
Αυτή είναι, κατά τη γνώμη μου, η τακτική που πρέπει να ακολουθήσουμε, η οποία πρέπει να στηρίζεται στη θεμελιώδη αντίληψη ότι δεν μπορούμε να εγκαταλείψουμε την προσπάθεια δημιουργίας όσο το δυνατόν στενότερων σχέσεων με την Κίνα. Συγχρόνως, πρέπει να προσπαθήσουμε να προωθήσουμε ορισμένες από τις αξίες μας.
<P>
Εν κατακλείδι, θεωρώ ότι εμείς οι Ευρωπαίοι κατέχουμε πολύ ιδιαίτερη θέση στο διεθνές προσκήνιο, κατά την έννοια ότι τα συμφέροντά μας ταυτίζονται σε μεγάλο βαθμό με τις αξίες μας. " προάσπιση των συμφερόντων μας εξαρτάται από την προώθηση πολλών εκ των αξιών μας και, αν κατορθώσουμε όντως να τις προωθήσουμε, θα προασπίζουμε σίγουρα τα συμφέροντά μας.
<SPEAKER ID="454" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, θα ήθελα αρχικά να δηλώσω την αλληλεγγύη μας προς τους πλημμυροπαθείς της Κίνας γιατί το θεωρώ επιβεβλημένο.
<P>
Το ερώτημα που έθιξε ο κ. Markov -και θέλω να τον ευχαριστήσω γι' αυτό και εξ ονόματος της Επιτροπής Διεθνούς Εμπορίου- είναι εξέχουσας σημασίας. " ΕΕ, από τη μία, και η Κίνα, από την άλλη, που είναι δύο από τους αρχαιότερους πολιτισμούς του πλανήτη. Πρόκειται, αφενός, για το μεγαλύτερο εμπορικό μπλοκ και, αφετέρου, για την εθνική οικονομία με την πιο γρήγορη ανάπτυξη στην παγκόσμια ιστορία. Αυτό είναι, ως εκ τούτου, ένα θέμα που πρέπει να θιγεί εκτός ΠΟΕ και απαιτεί διμερή προσέγγιση και διμερή συμφωνία.
<P>
Διακυβεύονται πάρα πολλά συμφέροντα και από τις δύο πλευρές, και εδώ δεν πρέπει να αφήσουμε τις "ΠΑ να μας πιέσουν. Στο σημείο αυτό θέλω να συγχαρώ τον Επίτροπο Mandelson διότι δεν δέχτηκε μια κοινή στρατηγική εναντίον της Κίνας στον ΠΟΕ για την αντιμετώπιση των πειρατικών προϊόντων. Και οι δυο πλευρές -η Κίνα και η ΕΕ- έχουν και συμφέροντα, αλλά και μέσα για την προστασία και για την κατάχρηση της πνευματικής ιδιοκτησίας: μέτρα αντιντάμπινγκ και μέτρα κατά των επιδοτήσεων. Το θέμα είναι πώς θα αντιμετωπίσουμε ο ένας τον άλλο, πώς θα χρησιμοποιήσουμε τα μέσα αυτά. Ο Επίτροπος είπε ότι η αμοιβαιότητα είναι καθοριστική, και συμφωνώ μαζί του.
<P>
Είναι καλό για εμάς τους Ευρωπαίους ότι οι Κινέζοι υιοθέτησαν στο σύνολό της τη νομοθεσία της ευρωπαϊκής ηπείρου για τις ευρεσιτεχνίες, όμως δεν αρκεί να υπάρχει αυτό το δίκαιο, αλλά πρέπει και να μπορεί κανείς να το επικαλεστεί, πρέπει να εφαρμόζεται. Αυτό, ασφαλώς, είναι και προς το συμφέρον των Κινέζων, και το ξέρουν. Για παράδειγμα, η κινεζική επιχείρηση Heier σύντομα θα έχει η ίδια συμφέρον από την προστασία των δικών της ευρεσιτεχνιών. Αυτό δείχνει, ασφαλώς, ότι η Κίνα χρειάζεται αυτήν τη στρατηγική.
<P>
Τι να κάνουμε όμως στο μεταξύ; Ασφαλώς, υπάρχει το απειλητικό σενάριο να δηλώσουν οι Κινέζοι ευρεσιτεχνίες παρόμοιες με τις δικές μας και να κλείσουν την αγορά τους. Έχουν ήδη αποδείξει ότι μπορούν να το κάνουν. Σύμφωνα με τον πρώην πρόεδρο του Ευρωπαϊκού Γραφείου Διπλωμάτων Ευρεσιτεχνίας κ. Pompidou, η Κίνα θα μας ξεπεράσει σε περίπου τέσσερα χρόνια όσον αφορά τον αριθμό των διπλωμάτων ευρεσιτεχνίας.
<P>
Εγώ πιστεύω ότι πρέπει να συνδέσουμε τα διπλώματα ευρεσιτεχνίας με τους στόχους της ΕΕ για την προστασία του κλίματος. Ναι, με τους στόχους για την προστασία του κλίματος! Θα σας εξηγήσω τους λόγους. " Κίνα είναι ένας πολιτισμός αμοιβαίου κέρδους που στοχεύει στην αρμονία. Γι' αυτό θεωρώ ότι έχουμε μια δυνατότητα αν τους προσφέρουμε κάτι. Αυτήν τη στιγμή η Κίνα υποφέρει από τεράστια περιβαλλοντικά προβλήματα. Κινδυνεύει η κοινωνική σταθερότητα και η κυβέρνηση δέχεται πίεση για τα τεράστια περιβαλλοντικά προβλήματα. " Κίνα δήλωσε στη Διάσκεψη για την Ολοκληρωμένη Πρόληψη και Έλεγχο της Ρύπανσης (IPPC) και στη σύνοδο κορυφής της G8 ότι θέλει να επιδιώξει τους στόχους για την προστασία του κλίματος, αλλά σε πολλούς τομείς δεν έχει την απαραίτητη τεχνολογία. Θα μπορούσαμε να προσφερθούμε να υποστηρίξουμε με τη δική μας τεχνολογία σταθμούς παραγωγής ενέργειας από άνθρακα χωρίς CO2, αλλά σε αντάλλαγμα μπορούμε να ζητήσουμε να τηρείται η νομοθεσία μας για την προστασία των ευρεσιτεχνιών.
<P>
Κύριε Επίτροπε, ακολουθείτε τον σωστό δρόμο. Σας ευχαριστώ για τις πληροφορίες που μας δώσατε σήμερα.
<SPEAKER ID="455" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, εφόσον η Ευρωπαϊκή Επιτροπή ξεκίνησε τις διαπραγματεύσεις με την Κίνα ενόψει της νέας συμφωνίας εταιρικής σχέσης και συνεργασίας, η Επιτροπή Διεθνούς Εμπορίου του Κοινοβουλίου αισθάνεται την υποχρέωση να επιστήσει την προσοχή του κοινοτικού εκτελεστικού οργάνου σε ορισμένα γνωστά ζητήματα που χαρακτηρίζουν τις σχέσεις μας με τον ασιατικό γίγαντα.
<P>
" Κίνα έχει δικαίωμα στην οικονομική πρόοδο και ανάπτυξη, στην ευημερία δηλαδή των πολιτών της, πράγμα που θα έχει θετικό αντίκτυπο και στην παγκόσμια οικονομία. Αυτό, όμως, δεν πρέπει να συμβεί εις βάρος του σεβασμού των κανόνων του διεθνούς εμπορίου, όσων έχουν συμφωνηθεί στους εντεταλμένους φορείς και έχουν γίνει αποδεκτά από την Κίνα κατά την ένταξή της στον ΠΟΕ, διαφορετικά οι συνέπειες για τους οικονομικούς εταίρους της, αρχής γενομένης από την Ευρώπη, θα μπορούσαν να είναι καταστροφικές, επηρεάζοντας και τους ίδιους τους κινέζους πολίτες.
<P>
Οι διαπραγματεύσεις με την Κίνα αποτελούν την καταλληλότερη ευκαιρία για την αντιμετώπιση σε διμερές επίπεδο αυτών των προβλημάτων. Θα πρέπει να βρεθεί μια λύση για την αντιμετώπιση της απουσίας επαρκούς επιπέδου προστασίας των ανθρωπίνων δικαιωμάτων και των περιβαλλοντικών, κοινωνικών κανόνων και των κανόνων ασφαλείας. Κανείς δεν αναμένει από την Κίνα να φθάσει στα δικά μας επίπεδα, αλλά να εφαρμόσει σταδιακά πιο αποδεκτά πρότυπα. Θα πρέπει να αναλάβουμε πρωτοβουλίες ως πρότυπα για να βελτιώσουμε την πρόσβαση στην αγορά της Ευρωπαϊκής Ένωσης με τη σταδιακή κατάργηση των φραγμών μη δασμολογικού χαρακτήρα και, γενικότερα, των διοικητικών και γραφειοκρατικών εμποδίων ποικίλης φύσεως που αποθαρρύνουν συχνά τις μικρές επιχειρήσεις να επενδύσουν στην Κίνα, ενώ πρέπει να τηρήσουμε μια πιο αποφασιστική στάση στην καταπολέμηση της παραποίησης.
<P>
" κινεζική κυβέρνηση πρέπει να αναλάβει τις ευθύνες που τις αναλογούν και να επιδείξει πολιτική βούληση και αποτελεσματικότητα στην εφαρμογή μέτρων για την καταστολή ενός φαινομένου που ανησυχεί πολλές επιχειρήσεις και προπαντός τους καταναλωτές όλου του κόσμου. Μεγάλη προσοχή απαιτεί κυρίως η, ιδιαίτερα επίκαιρη αυτές τις ημέρες, παραποίηση στον τομέα των τροφίμων, καθώς απειλεί την υγεία των απροστάτευτων και εκτεθειμένων πολιτών που εμπιστεύονται την ψευδή ετικέτα. Για την καταπολέμηση της παραποίησης πρέπει να συνεργασθούν οι ευρωπαϊκές αρχές και η κινεζική κυβέρνηση.
<P>
Στα τρία αυτά ζητήματα αναμένουμε μια αποφασιστική στάση της Επιτροπής κατά τη διάρκεια των διαπραγματεύσεων, τις οποίες το Κοινοβούλιο θα παρακολουθεί προσεκτικά, προκειμένου να καταλήξουμε σε σαφή και αναμφίβολα αποτελέσματα για τους επιχειρηματίες μας και για τους ευρωπαίους, αλλά και τους κινέζους πολίτες, καθώς η ευημερία δεν πρέπει να υπάρχει μόνον για τους ευρωπαίους αλλά και για τους κινέζους πολίτες.
<SPEAKER ID="456" NAME="Bastiaan Belder">
εξ ονόματος της Ομάδας IND/DEM. - (NL) Κύριε Επίτροπε, η Κίνα απέχει ακόμη πολύ από την επίτευξη καθεστώτος οικονομίας της αγοράς. Υπάρχουν ακόμη πάρα πολλές ανωμαλίες στις διμερείς εμπορικές σχέσεις της, οι οποίες δεν επιτρέπουν κάτι τέτοιο. Ένα τέτοιο παράδειγμα είναι οι συχνές παραβιάσεις των δικαιωμάτων πνευματικής ιδιοκτησίας.
<P>
Κύριε Επίτροπε, από την εξαίρετη παρέμβασή σας συνάγω ότι, μετά τη συνάντησή σας με τον κινέζο υπουργό Μπο Σιλάι στις 12 Ιουνίου, ξεκίνησε εκ νέου ο διάλογος για τα δικαιώματα πνευματικής ιδιοκτησίας. Αυτή η είδηση μου προξένησε ιδιαίτερη χαρά. Αντίθετα, άλλωστε, με τον Φιλελεύθερο συνάδελφό μου, θεωρώ ότι σε θέματα όπως αυτά, τα οποία αντιμετωπίζονται στο πλαίσιο του ΠΟΕ, η ΕΕ είναι πολύ προτιμότερο να ακολουθεί εξαρχής το παράδειγμα των "νωμένων Πολιτειών. Εξάλλου, οι "νωμένες Πολιτείες παραμένουν ο σημαντικότερος στρατηγικός μας εταίρος.
<P>
Κύριε Επίτροπε, στην πραγματικότητα, θέλω πρωτίστως να επιστήσω την προσοχή σας σε μια άλλη σημαντική πτυχή των εμπορικών μας σχέσεων με την Κίνα, συγκεκριμένα στις ευρωπαϊκές εξαγωγές δευτερογενών πρώτων υλών, όπως το χρησιμοποιημένο χαρτί. Το θέμα αυτό έχει προσλάβει τεράστιες διαστάσεις την περίοδο που διανύουμε. Το περασμένο Σαββατοκύριακο, μια εφημερίδα του έγκριτου ολλανδικού Τύπου αφιέρωσε εκτεταμένο άρθρο σε αυτό ακριβώς το θέμα. Όπως γνωρίζετε, οι νέοι ευρωπαϊκοί κανόνες για την εξαγωγή αυτών των πρώτων υλών θα τεθούν σε ισχύ σε δύο ημέρες. " Επιτροπή ευθύνεται για το γεγονός ότι δεν έχουν συναφθεί μέχρι στιγμής συμφωνίες με σημαντικές χώρες όπως η Κίνα και η Ινδία. Αυτό σημαίνει ότι, από τις 12 Ιουλίου, το χρησιμοποιημένο χαρτί και άλλα ανακυκλώσιμα υλικά θα τύχουν της αντιμετώπισης που επιφυλάσσεται στις πιο επικίνδυνες μορφές αποβλήτων. Όπως θα αντιλαμβάνεστε, η κατάσταση αυτή έχει τεράστιες επιπτώσεις για την εξαγωγή των εν λόγω προϊόντων.
<P>
Καλώ τον Επίτροπο Mandelson να υποσχεθεί στο Σώμα ένα μεταβατικό καθεστώς το οποίο θα ισχύσει μέχρι την 1η Ιανουαρίου 2008. Στο ενδιάμεσο διάστημα, θα μπορέσετε να συνάψετε συμφωνίες με τις χώρες με τις οποίες δεν υφίστανται ακόμη τέτοιες συμφωνίες. Έτσι, θα προληφθεί ο κίνδυνος παύσης των εξαγωγών και συσσώρευσης των προϊόντων αυτών στους ευρωπαϊκούς λιμένες, όπως το Ρότερνταμ. Ελπίζω, κύριε Επίτροπε, ότι θα λάβετε όντως μέτρα, διότι το θέμα αυτό δημιουργεί πολύ αρνητική εικόνα για την Ευρώπη στους πολίτες των Κάτω Χωρών.
<SPEAKER ID="457" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, κύριε Επίτροπε, συμμεριζόμαστε την άποψή σας ότι, ειδικά ενόψει του μεγάλου εμπορικού ελλείμματος της ΕΕ απέναντι στην Κίνα, η ΕΕ πρέπει να αποκτήσει πολύ καλύτερες δυνατότητες πρόσβασης στην αγορά, ότι πρέπει να σταματήσουν οι στρεβλώσεις εξαιτίας κινεζικών δημόσιων ενισχύσεων και ότι η κινεζική κυβέρνηση πρέπει να επιβάλει και στις επαρχίες της την προστασία της πνευματικής ιδιοκτησίας σύμφωνα με τους κανόνες του ΠΟΕ.
<P>
Ωστόσο, πρέπει να εργαστούμε ακόμα μαζί για να πείσουμε ότι αυτά δεν είναι μόνο αιτήματα προς την Κίνα, και ότι οι δυνατότητες για δίκαιη πρόσβαση στην αγορά είναι προς το συμφέρον της Κίνας. Πρέπει να εξηγήσουμε στην Κίνα ότι αν θέλει να φέρει σε καλή κατάσταση το περιβάλλον της, αν θέλει να οργανώσει έναν αποτελεσματικό ενεργειακό εφοδιασμό -άλλωστε η κινεζική πλευρά έχει χρήματα, δεν είναι αυτό το πρόβλημα- τότε πρέπει πραγματικά να ανοίξει την αγορά των δημοσίων προμηθειών της στα προϊόντα μας. Τότε θα μπορούμε να πουλάμε εκεί τα προϊόντα μας σε λογικά πλαίσια ανταλλαγής και η Κίνα θα μπορεί να αγοράσει από εμάς σύγχρονους σταθμούς παραγωγής ενέργειας από άνθρακα και εγκαταστάσεις αποχέτευσης και να χρησιμοποιήσει την τεχνολογία μας.
<P>
" Κίνα δεν χρειάζεται ελεημοσύνη, έχει αρκετό κεφάλαιο, είναι η χώρα με τα μεγαλύτερα νομισματικά αποθέματα στον κόσμο. Αυτό το διάστημα η Κίνα δημιουργεί ένα ταμείο για να επενδύσει τα χρήματά της σε ολόκληρο τον κόσμο. Πρέπει να πούμε στην κινεζική κυβέρνηση: επενδύστε τα χρήματά σας στη χώρα σας. Κάντε κάτι για την προστασία του περιβάλλοντος και την ενεργειακή ασφάλεια, για την ασφάλεια των ανθρακωρυχείων. Αν το επιτύχουμε αυτό, θα μπορέσουμε να βελτιώσουμε μακροπρόθεσμα και τις εμπορικές σχέσεις.
<P>
Φυσικά, όπως επισημάνατε, οι συμβάσεις αυτές περιλαμβάνουν μια ρήτρα για τα ανθρώπινα δικαιώματα, και διεξάγουμε εδώ και χρόνια διάλογο με την Κίνα για το θέμα αυτό. Πρέπει να συνεχίσουμε να εμμένουμε σε αυτό. Όπως είπε προηγουμένως κάποια συνάδελφος, κανείς δεν ζητάει από την Κίνα να αρχίσει να σέβεται τα ανθρώπινα δικαιώματα από τη μία μέρα στην άλλη, χρειαζόμαστε όμως σαφείς προόδους. " Λαϊκή Δημοκρατία της Κίνας έχει υπογράψει από καιρό το Διεθνές Σύμφωνο για τα Ατομικά και Πολιτικά Δικαιώματα, αλλά δεν το επικυρώνει και δεν το εφαρμόζει. Έτσι, πρέπει να τους πούμε: εσείς επιλέξατε να υπογράψετε, εσείς είπατε ότι θέλετε να σέβεστε τα ανθρώπινα δικαιώματα, άρα κάντε το επιτέλους!
<SPEAKER ID="458" NAME="Joan Calabuig Rull" AFFILIATION="PSE">
(ES) Κύριε Επίτροπε, θέλω να σας ευχαριστήσω για τις πληροφορίες που μας δώσατε και επίσης για το έργο σας υπέρ ισορροπημένων σχέσεων που είναι ωφέλιμες και για τις δύο πλευρές.
<P>
Συμφωνώ ότι η Κίνα δεν πρέπει να αντιμετωπίζεται μόνο ως απειλή για ορισμένους τομείς, αλλά επίσης ως μια μεγάλη ευκαιρία. Συμφωνούμε επίσης, ωστόσο, ότι πρέπει να συνεχίσει να καταβάλει προσπάθειες για την εφαρμογή των συμφωνιών, να ανοίξει τις αγορές της και να δημιουργήσει ένα ανοιχτό κλίμα για επενδύσεις.
<P>
Όπως επισημάνατε, η ευρωπαϊκή βιομηχανία εξακολουθεί να καταγγέλλει ότι υπάρχει υπερβολικός αριθμός φραγμών και εμποδίων που την θέτουν σε μειονεκτική ανταγωνιστικά θέση. Από αυτήν την άποψη, εξακολουθούμε να μιλάμε για δασμολογικούς και μη δασμολογικούς φραγμούς, όπως η πειρατεία, η παραποίηση, οι διακρίσεις μεταξύ εθνικών και εισαγόμενων προϊόντων κλπ.
<P>
Επομένως, πιστεύουμε ότι η έναρξη διαπραγματεύσεων για μια νέα συμφωνία εταιρικής σχέσης και συνεργασίας με την Κίνα είναι μια καλή πρωτοβουλία που πρέπει να διευκολύνει την Ευρωπαϊκή Ένωση να ενισχύσει την πολιτική της των διμερών εμπορικών σχέσεων στη βάση της αρχής της αμοιβαιότητας, την οποία αναφέρατε εσείς ο ίδιος.
<P>
Χαιρόμαστε που συμφωνούμε ότι το θέμα των ανθρωπίνων δικαιωμάτων πρέπει να είναι, ασφαλώς, ένα από τα θέματα που θα εξεταστούν στο πλαίσιο των διαπραγματεύσεων της συμφωνίας. Συγκεκριμένα, πρέπει να επισημάνουμε ότι η κινεζική κυβέρνηση κάνει πρόοδο σε αυτόν τον τομέα και τα δικαιώματα που αναγνωρίζονται από τη Διεθνή Οργάνωση Εργασίας πρέπει επίσης να ληφθούν υπόψη, καθώς αποτελούν σημαντική πτυχή των ανθρωπίνων δικαιωμάτων.
<P>
" συμφωνία πρέπει επίσης να χρησιμεύσει για την προώθηση μιας δέσμευσης εκ μέρους των κινεζικών αρχών για την αποτελεσματική -όχι μόνο θεωρητικώς- προστασία των δικαιωμάτων πνευματικής ιδιοκτησίας μέσω της υιοθέτησης σχετικών μέτρων στο διοικητικό πεδίο, το νομικό πεδίο, καθώς και στο πεδίο του ελέγχου των συνόρων.
<P>
Θέλω να αναφερθώ στο "μνημόνιο κατανόησης" μεταξύ της Ευρωπαϊκής Ένωσης και της Κίνας σχετικά με το εμπόριο για τον τομέα της κλωστοϋφαντουργίας και των ειδών ένδυσης, το οποίο λήγει φέτος. Υπάρχει ανησυχία στη βιομηχανία της κλωστοϋφαντουργίας για τη λήξη του και για το γεγονός ότι οι όροι της συμφωνίας μεταξύ των "νωμένων Πολιτειών και της Κίνας έχουν παραταθεί μέχρι το τέλος του 2008. Λόγω αυτής της διαφοράς, επομένως, θέλω επίσης να σας ρωτήσω τι μέτρα πρέπει να ληφθούν για να αποτραπούν καταστάσεις έντασης όπως εκείνες που προέκυψαν το 2005.
<SPEAKER ID="459" NAME="Marek Aleksander Czarnecki" AFFILIATION="UEN">
(PL) Κύριε Πρόεδρε, για μια ακόμη φορά συζητούνται σε τούτο το βήμα οι εμπορικές σχέσεις με την Κίνα, η οποία την τελευταία δεκαετία έχει εμφανιστεί στο προσκήνιο ως παγκόσμιας εμβέλειας οικονομική και πολιτική δύναμη.
<P>
Τον περασμένο Οκτώβριο, η Ευρωπαϊκή Επιτροπή ενέκρινε ένα πρόγραμμα για τις σχέσεις ΕΕ-Κίνας το οποίο προέβλεπε την αύξηση των αμοιβαίων δεσμεύσεων. Υπό τις συνθήκες αυτές, θα ήταν λογικό να υποστηρίξουμε αλλαγές με σκοπό το μεγαλύτερο άνοιγμα και την ενίσχυση της πολυφωνίας στην Κίνα, καθώς και τη συνεργασία στα θέματα της ενέργειας και της αλλαγής του κλίματος, καθόσον γνωρίζουμε ότι η Κίνα είναι ένας από τους μεγαλύτερους παραγωγούς αερίων του θερμοκηπίου παγκοσμίως. Από την άλλη πλευρά, δεν πρέπει να λησμονούμε τον συναγερμό που ήχησε όταν χιλιάδες συσκευασίες πειρατικής οδοντόπαστας, μέρος των οποίων είχε παραχθεί στην Κίνα, εντοπίστηκαν στην Ισπανία και διαπιστώθηκε ότι περιείχαν δόσεις της τοξικής ουσίας διαιθυλενογλυκόλης οι οποίες υπερέβαιναν κατά πολύ τα ευρωπαϊκά πρότυπα.
<P>
" Κίνα διαθέτει φθηνότερα αγαθά στα ευρωπαϊκά καταστήματα και ενισχύει τον ανταγωνισμό· είναι όμως πάντα υγιής ο ανταγωνισμός αυτός; Τάσσομαι υπέρ του να εκμεταλλευτούμε στο έπακρο τις ευκαιρίες που προσφέρει η δυναμική ανάπτυξη των σχέσεων με την Κίνα, ιδίως μετά την επίσκεψή μου στη χώρα, η οποία μου επέτρεψε να δω από πρώτο χέρι αυτήν την ταχύτατα αναπτυσσόμενη παγκόσμια δύναμη.
<P>
" Επιτροπή δηλώνει ότι μια ισχυρή κινεζική οικονομία εξυπηρετεί τα οικονομικά συμφέροντα της Ευρώπης, και αυτό είναι ορθό. Δεν πρέπει, όμως, να ξεχνούμε ότι οφείλουμε να υπερασπιζόμαστε πρωτίστως τα συμφέροντα των μελών της Κοινότητας, και να εκτιμούμε όχι μόνο τις ευκαιρίες αλλά και τους κινδύνους που δημιουργεί η συνεργασία με αυτόν τον ασιατικό τίγρη μέσα από το πρίσμα αυτών των συμφερόντων.
<SPEAKER ID="460" NAME="Christofer Fjellner" AFFILIATION="PPE-DE">
(SV) Είμαι πεπεισμένος ότι οι φόβοι ενόψει της οικονομικής ανάπτυξης της Κίνας είναι υπερβολικοί. Φρονώ ότι όσοι προσεγγίζουν την εμπορική πολιτική από αρκετά μακροπρόθεσμη ιστορική σκοπιά αναγνωρίζουν την ανησυχία και πολλά από τα επιχειρήματα που χρησιμοποιήθηκαν στις συζητήσεις σχετικά με την ενσωμάτωση στην παγκόσμια οικονομία της Ιαπωνίας και άλλων ασιατικών τίγρεων (όπως η Κορέα και η Ταϊβάν). Βεβαίως, είναι εύκολο να φοβηθεί κανείς από το σχετικό μέγεθος των χωρών αυτών. Όπως επεσήμανε, ωστόσο, ο Επίτροπος, οι οικονομίες τους συμπληρώνουν την οικονομία της Ευρώπης, ενώ το μέγεθός τους αποτελεί τεράστια ευκαιρία για την Ευρώπη. Είμαι πεπεισμένος ότι η έντονη και παρατεταμένη ανάπτυξη και η άνθηση που παρατηρείτε αυτήν την περίοδο παγκοσμίως οφείλεται σε μεγάλο βαθμό στο γεγονός ότι η Κίνα, η Ινδία και άλλες μεγάλες χώρες του κόσμου ενσωματώνονται σταδιακά στην παγκόσμια οικονομία.
<P>
Αυτό δεν σημαίνει, πάντως, ότι δεν υπάρχουν προβλήματα στις εμπορικές μας σχέσεις. Φρονώ ότι καλούμαστε να αντιμετωπίσουμε πολλά σημαντικά προβλήματα, όπως για παράδειγμα η παραβίαση των δικαιωμάτων πνευματικής ιδιοκτησίας και τα θέματα που σχετίζονται με την πνευματική ιδιοκτησία, καθώς και ο κλειστός χαρακτήρας των κινεζικών αγορών για όλα τα προϊόντα, από τις χρηματοπιστωτικές υπηρεσίες έως τα ανταλλακτικά αυτοκινήτων.
<P>
Ακόμη περισσότερο, όμως, με ανησυχούν οι τάσεις προστατευτισμού που εμφανίζονται στην Ευρώπη ενόψει της ανάπτυξης της Κίνας. Όχι ότι πιστεύω ότι ο Επίτροπος υποστηρίζει τέτοιες τάσεις, αλλά υπάρχουν πολλές φωνές οι οποίες απαιτούν τώρα τη θέσπιση περισσότερων εμπορικών φραγμών προκειμένου να εμποδιστούν οι εισαγωγές από την Κίνα. Απόψε, για παράδειγμα, έγινε λόγος για εμπόδιση των εξαγωγών κινεζικών προϊόντων κλωστοϋφαντουργίας σε τούτη την αίθουσα. Έχω την πεποίθηση ότι οι ευρωπαϊκοί φραγμοί στο εμπόριο με την Κίνα κοστίζουν στους ευρωπαίους καταναλωτές και στις ευρωπαϊκές επιχειρήσεις περισσότερα χρήματα από ό,τι οι εισαγωγές κινεζικών προϊόντων. Πρέπει, συνεπώς, να συνεχίσουμε να καταπολεμούμε περισσότερο τους εμπορικούς φραγμούς στην Ευρώπη παρά τις εξαγωγές της Κίνας.
<P>
Γεγονός είναι ότι η αυξανόμενη ευημερία της Κίνας, σε συνδυασμό με το εμπόριο με την Κίνα, δεν προσφέρουν απλώς σε χιλιάδες, εκατομμύρια ή, ακριβέστερα, σε εκατοντάδες εκατομμύρια Κινέζων πιο πλούσιες και αξιοπρεπείς συνθήκες ζωής· καθιστούν επίσης την Ευρώπη πλουσιότερη. Δεν πρέπει να λησμονούμε ότι το εμπόριο δεν είναι ποτέ παιχνίδι μηδενικού αθροίσματος. Κερδισμένες βγαίνουν και οι δύο πλευρές.
<SPEAKER ID="461" NAME="Carlos Carnero González" AFFILIATION="PSE">
(ES) Κύριε Πρόεδρε, επιτρέψτε μου να ξεκινήσω λέγοντας κάτι που λέγεται τόσο συχνά σε αυτές τις βραδινές συνεδριάσεις, ότι δηλαδή συζητάμε ένα τόσο σημαντικό θέμα μεταξύ μιας τόσο επίλεκτης ομάδας που έχω την εντύπωση ότι δεν έχουμε ούτε καν έναν εκπρόσωπο από την κινεζική πρεσβεία παρόντα σε αυτήν τη συνεδρίαση.
<P>
Είμαι απολύτως σίγουρος ότι τα πρακτικά των συζητήσεων που παράγουν οι υπηρεσίες αυτού του Κοινοβουλίου θα τους επιτρέψουν τα διαβάσουν αυτά που λέμε.
<P>
Για να συνεχίσω από την προηγούμενη παρέμβαση, πρέπει να εξαγάγω ένα συμπέρασμα: η παγκοσμιοποίηση που βλέπουμε αυτήν τη στιγμή θα ήταν αδιανόητη χωρίς την έκρηξη της Κίνας. " παρουσία της Κίνας στην παγκόσμια αγορά ήταν απλά μια αποφασιστική και αδιαμφισβήτητη πραγματικότητα, αλλά ας μην το ξεχνάμε, μια πολύ πρόσφατη πραγματικότητα.
<P>
" έκρηξη της Κίνας, η οποία ήταν άμεση και μαζική στην περίπτωση της παραγωγής, θα είναι ακόμη μεγαλύτερη στην περίπτωση της κατανάλωσης και επίσης της διανομής σε παγκόσμιο επίπεδο, και θα γίνει ένας από τους κύριους καθοριστικούς παράγοντες και των δύο στοιχείων.
<P>
Αλλά δεν πρέπει να ξεχνάμε επίσης ότι η ποιότητα και τα χαρακτηριστικά των κινεζικών προϊόντων, που προσδιορίζονται σε μεγάλο βαθμό από το προφίλ του εργατικού δυναμικού της, την εσωτερική αγορά της, η οποία είναι περιορισμένη σε επίπεδο εισοδήματος αλλά ασύγκριτη σε επίπεδο απόλυτων μεγεθών, και, πιο πρόσφατα, την επενδυτική της ικανότητα, καθιστούν την Κίνα μια μεγάλη δύναμη προσφοράς και ζήτησης.
<P>
Ωστόσο, όπως επισημαίνει σήμερα ένα εξαιρετικό άρθρο του συναδέλφου μας κ. Martin, η Κίνα είναι ένας παράγοντας κλειδί για την επιτυχία ή την αποτυχία πολλών διεθνών διαπραγματεύσεων, συμπεριλαμβανομένης της πρόσφατης συνάντησης της G4.
<P>
Μπορούμε να προσεγγίσουμε τις σχέσεις μας με την Κίνα λέγοντας απλά ότι όλα είναι ελεύθερα για όλους, δηλαδή ότι όλες οι πόρτες είναι ανοιχτές για αυτά που στέλνουμε και αυτά που μπορούμε να δεχτούμε; Πιστεύω πως όχι. Πρέπει να το κάνουμε με έναν ρυθμισμένο τρόπο και, επιπλέον, πρέπει να απαιτήσουμε σαφή αμοιβαιότητα, την άρση των φραγμών στην πρόσβαση των ευρωπαϊκών προϊόντων, επαρκή προστασία των δικαιωμάτων πνευματικής ιδιοκτησίας και των διπλωμάτων ευρεσιτεχνίας, απόλυτο σεβασμό για τα πρότυπα που απαιτούνται από κοινωνική άποψη -που πιστεύω ότι είναι σημαντικός- και ισότιμο σεβασμό για τα περιβαλλοντικά κριτήρια και τα κριτήρια ασφαλείας για τα προϊόντα που παράγονται στην Κίνα.
<P>
Και, φυσικά, δεν πρέπει να ξεχνάμε τα ανθρώπινα δικαιώματα. Δεν μιλάμε μόνο για αξίες με μεταφυσικούς όρους. Μιλάμε για δικαιώματα που εφαρμόζονται σε ανθρώπους, σε πολίτες όπως εμείς. Μιλάμε για αξίες που είναι πολύ απλά αδιαμφισβήτητες και δεν μπορούν να αντιμετωπίζονται με σχετικούς όρους. Μόλις σήμερα εκτελέστηκαν και άλλα άτομα στην Κίνα, και αυτή είναι η πιο σοβαρή παραβίαση των ανθρωπίνων δικαιωμάτων που μπορεί να διανοηθεί κανείς.
<SPEAKER ID="462" NAME="Tunne Kelam" AFFILIATION="PPE-DE">
(EN) Κύριε Πρόεδρε, ευχαριστώ τον Επίτροπο για το σαφέστατο και πειστικό μήνυμά του, ενώ διαπιστώνω επίσης ότι συμμεριζόμαστε τις ίδιες ανησυχίες.
<P>
Πριν από δέκα μήνες το Ευρωπαϊκό Κοινοβούλιο αποφάσισε ότι οι εμπορικές σχέσεις με την Κίνα προϋποθέτουν την αμοιβαία πρόσβαση στις αγορές, η οποία πρέπει να στηρίζεται στους κανόνες του ΠΟΕ, στον θεμιτό ανταγωνισμό και σε μια εύλογη ισορροπία συμφερόντων. " συνολική κατάσταση, δυστυχώς, δεν ανταποκρίνεται σήμερα σε αυτές τις προσδοκίες. Μας ανησυχεί το αυξανόμενο εμπορικό έλλειμμα με την Κίνα. Μας ανησυχεί το γεγονός ότι το 70% όλων των πειρατικών προϊόντων στις ευρωπαϊκές αγορές προέρχεται από την Κίνα και ότι οι κοινοτικές βιομηχανίες υφίστανται σοβαρότατα πλήγματα εξαιτίας του αθέμιτου ανταγωνισμού και του κοινωνικού ντάμπινγκ. Συγχρόνως, πολλοί εξαγωγείς της ΕΕ συναντούν εμπόδια όταν προσπαθούν να αποκτήσουν πρόσβαση στις κινεζικές αγορές. Συνεπώς, οι εκπρόσωποι της ΕΕ πρέπει να επιμείνουν πρωτίστως στην παροχή ασφάλειας δικαίου για τις ξένες εταιρείες που θέλουν να αναπτύξουν δραστηριότητα στην Κίνα.
<P>
Συμφωνώ με την άποψη του κ. Επιτρόπου ότι η έλλειψη ισορροπίας που χαρακτηρίζει αυτήν τη σχέση οφείλεται κυρίως σε πολιτικά και όχι σε οικονομικά αίτια. " εκτεταμένη χρήση εργατικού δυναμικού υπό συνθήκες ειλωτείας, περιλαμβανομένης της παιδικής εργασίας, είναι ένα άκρως ανησυχητικό πρόβλημα το οποίο πρέπει να αντιμετωπιστεί στο υψηλότερο δυνατό πολιτικό επίπεδο. Οι πρόσφατες περιπτώσεις που είδαν το φως της δημοσιότητας είναι μόνον η κορυφή του παγόβουνου.
<P>
" Κίνα είναι πλέον μέλος του ΠΟΕ εδώ και έξι χρόνια, όμως δεν έχει εφαρμόσει σημαντικές υποχρεώσεις τις οποίες επιβάλλει η συμμετοχή στον ΠΟΕ, όπως η προστασία των δικαιωμάτων πνευματικής ιδιοκτησίας, η εθνική μεταχείριση και η διαφάνεια. Θεωρώ ότι εξακολουθούμε να έχουμε τη δυνατότητα άσκησης πίεσης για τη δίκαιη και αμοιβαία εξισορρόπηση των σχέσεών μας, εφόσον συνδέσουμε το αίτημα της Κίνας να της αναγνωριστεί καθεστώς οικονομίας της αγοράς με την εκπλήρωση του συνόλου των υποχρεώσεων του Πεκίνου στο πλαίσιο του ΠΟΕ.
<P>
Τέλος, η Κίνα πρέπει να αποτελέσει χρήσιμο παράδειγμα των προβλημάτων που μπορούν να εμφανιστούν, έχοντας υπόψη την επικείμενη προσχώρηση της Ρωσίας στον ΠΟΕ. Όσο διστάζουμε να επιμείνουμε στην αμοιβαιότητα και στην εκπλήρωση των υποχρεώσεων, δεν είναι ρεαλιστικό να ελπίζουμε ότι η υποστήριξη από την ΕΕ της προσχώρησης της Ρωσίας στον ΠΟΕ θα κάνει το κράτος του κ. Πούτιν να συμπεριφέρεται σύμφωνα με τους κανόνες του ΠΟΕ.
<SPEAKER ID="463" NAME="Csaba Sándor Tabajdi" AFFILIATION="PSE">
(HU) Πριν από δύο εβδομάδες, 20 βουλευτές του Ευρωπαϊκού Κοινοβουλίου επισκέφθηκαν την Κίνα, και το ταξίδι αυτό επιβεβαίωσε ότι η εικόνα είναι πολύ πιο περίπλοκη και σύνθετη από την εικόνα που μας παρουσιάζεται εδώ. Συμφωνώ πλήρως με τον κ. Fjellner ως προς το ότι ο 21ος αιώνας μπορεί να είναι ο αιώνας της Κίνας και ότι αυτό αποτελεί για την Ευρωπαϊκή Ένωση μια τεράστια πρόκληση και συγχρόνως μια τεράστια ευκαιρία.
<P>
Υπάρχει πολύ μεγάλη ασυμμετρία, όχι μόνο στο εμπόριο, αλλά και ως προς το γεγονός ότι οι Κινέζοι γνωρίζουν πολύ περισσότερα για την Ευρωπαϊκή Ένωση από όσα γνωρίζουμε εμείς στην Ευρωπαϊκή Ένωση για την Κίνα. " εικόνα είναι πολύ πιο σύνθετη, είτε πρόκειται για το θέμα των ανθρωπίνων δικαιωμάτων είτε αφορά άλλα ζητήματα. Αυτό αποτελεί τεράστιο ανταγωνιστικό μειονέκτημα για εμάς. Το πρόβλημα δεν είναι μόνο το ότι δεν γνωρίζουμε την επίσημη γλώσσα της Κίνας, τη μανδαρινική, αλλά ότι οι Κινέζοι γνωρίζουν πολύ καλύτερα την αγγλική γλώσσα και τις ευρωπαϊκές γλώσσες - αυτή η ασυμμετρία είναι τεράστια. Πρέπει να ξεπεράσουμε αυτό το πρόβλημα, διότι, αν δεν μεταβάλουμε την κατάσταση αυτή, δεν θα σημειώσουμε πρόοδο ως προς την επίτευξη αριστείας.
<SPEAKER ID="464" NAME="Peter Mandelson">
Μέλος της Επιτροπής. - (EN) Κύριε Πρόεδρε, λαμβάνοντας υπόψη την πιθανή επιθυμία σας να ολοκληρωθεί αυτή η συνεδρίαση πριν από τα μεσάνυχτα, θέλω απλώς να επισημάνω ότι στη συντριπτική τους πλειονότητα οι παρεμβάσεις σε αυτήν τη συζήτηση υπήρξαν πολύ ισορροπημένες και ρεαλιστικές. Φρονώ ότι ο κ. Calabuig Rull και ο κ. Carnero González, για παράδειγμα, προέβησαν σε καίριες παρατηρήσεις, υπογραμμίζοντας το γεγονός ότι, εκτός από απειλή, η Κίνα αποτελεί συγχρόνως ευκαιρία για την Ευρώπη. Μια άλλη καίρια παρατήρηση προερχόταν από τον κ. Fjellner, ο οποίος δήλωσε ότι πρέπει να ακολουθήσουμε τη μακροπρόθεσμη πολιτική προσέγγιση στις σχέσεις μας με την Κίνα, ενώ αναφέρθηκε επίσης στην αύξηση του προστατευτισμού, ενός είδους κινεζικού εθνικισμού ο οποίος εμφανίζεται όλο και πιο έντονα στις εμπορικές πρακτικές της Κίνας. " άποψή μου είναι ότι ο κινεζικός εθνικισμός δεν εναρμονίζεται ιδιαιτέρως με τα τεράστια οφέλη που αντλεί η χώρα αυτή από το διεθνοποιημένο εμπορικό σύστημα το οποίο στηρίζεται στην αμοιβαιότητα. Χωρίς την αμοιβαιότητα, η Κίνα δεν θα μπορεί να προσδοκά στο μέλλον τη συνέχιση της καλής θέλησης και της ισορροπημένης προσέγγισης που χαρακτηρίζει ως τώρα τη στάση της Ευρώπης.
<P>
Γεγονός είναι ότι η Κίνα δεν ανταποκρίνεται στις προσδοκίες μας. Το θέμα δεν είναι ότι αρνείται να συμμορφωθεί ή να τηρήσει όλες τις υποχρεώσεις και τις δεσμεύσεις της στο πλαίσιο του ΠΟΕ, διότι σε μεγάλο βαθμό τις τηρεί. Σε άλλους, όμως, ζωτικής σημασίας τομείς οικονομικής δραστηριότητας, όπως οι χρηματοπιστωτικές και άλλες υπηρεσίες, η Κίνα δεν υλοποιεί πλήρως τις δεσμεύσεις που ανέλαβε κατά την προσχώρησή της στον ΠΟΕ.
<P>
Σε μία ή δύο παρεμβάσεις εκφράστηκαν συγκεκριμένες ανησυχίες για τα κλωστοϋφαντουργικά προϊόντα. Όπως θα θυμούνται οι αξιότιμοι βουλευτές, το 2005 διαπραγματεύτηκα μια εθελοντική συμφωνία με την Κίνα η οποία προσέφερε στην ευρωπαϊκή βιομηχανία μια πρόσθετη περίοδο δυόμισι ετών προκειμένου να προβεί σε αναδιάρθρωση και να προσαρμοστεί στη νέα διεθνή κατάσταση στον κλωστοϋφαντουργικό τομέα. Επρόκειτο για μια κατ' εξαίρεση διμερή συμφωνία και, ως εκ τούτου, η Επιτροπή δεν έχει τα μέσα να επιδιώξει την παράταση της εφαρμογής των συμφωνηθέντων επιπέδων μετά τις αρχές του 2008. Εντούτοις, θα εφαρμόσω μέτρα ελέγχου και παρακολούθησης τυχόν ξαφνικών και μεγάλης κλίμακας αλλαγών στις εισαγωγές κινεζικών προϊόντων κλωστοϋφαντουργίας οι οποίες ενδέχεται να θέσουν σε κίνδυνο τη σταθερότητα της ευρωπαϊκής αγοράς, ενώ θα εξετάσω συγχρόνως τις δυνατότητες ανάληψης δράσης ενόψει ενδεχόμενων προβλημάτων αυτού του είδους στην αγορά μας.
<P>
Αυτό είναι πολύ διαφορετικό από τη χρήση των μέσων εμπορικής άμυνας. " συμφωνία για τα κλωστοϋφαντουργικά προϊόντα στηριζόταν στις αρχές του δίκαιου εμπορίου. Δεν επρόκειτο για αθέμιτο εμπόριο. Ήταν απλώς μια ανωμαλία την οποία δεν μπορούσαμε τότε να αντιμετωπίσουμε σε τόσο μεγάλη κλίμακα. Από άλλες απόψεις, η χρήση των μέσων εμπορικής άμυνας δεν στρέφεται κατά του φυσικού ανταγωνιστικού πλεονεκτήματος της Κίνας, αλλά κατά του αθέμιτου ανταγωνισμού, ενώ διατηρούμε το δικαίωμα να χρησιμοποιούμε πλήρως τα μέσα εμπορικής άμυνας που έχουμε στη διάθεσή μας όπως και όταν κρίνεται αναγκαίο.
<P>
Εν κατακλείδι, άλλοι ομιλητές αναφέρθηκαν στην ανάγκη να ενισχύσει συνειδητά η Κίνα τα πρότυπα βάσει των οποίων λειτουργεί στα κοινωνικά, εργασιακά και περιβαλλοντικά θέματα. Αυτό το θέμα δεν θα πάψει να μας απασχολεί στις συνομιλίες που διεξάγω με κινέζους αξιωματούχους.
<P>
Προσωπικά, με ενδιαφέρει πολύ η αναπτυσσόμενη μεταφορά τεχνολογίας μεταξύ της ΕΕ και της Κίνας στο πλαίσιο εγχειρημάτων για την καταπολέμηση της αλλαγής του κλίματος. Αυτός είναι ένας σημαντικός τρόπος για να διασφαλίσουμε το ενδιαφέρον της Κίνας για την καταπολέμηση της αλλαγής του κλίματος. " κατάσταση αυτή είναι αμοιβαία επωφελής. " ΕΕ μπορεί να εξαγάγει ενεργειακά αποδοτική και καθαρή τεχνολογία και η Κίνα μπορεί να συνεισφέρει στην αντιμετώπιση των περιβαλλοντικών της προβλημάτων. Το θέμα αυτό βρίσκεται στο επίκεντρο του διαλόγου μας με την Κίνα όσον αφορά την αλλαγή του κλίματος, και σκοπεύω να το χρησιμοποιήσω μελλοντικά ως βάση για την περαιτέρω ανάπτυξη των εμπορικών μας σχέσεων.
<P>
Ολοκληρώνω έτσι τις απαντήσεις μου στα θέματα που εθίγησαν σε αυτήν τη συζήτηση, την οποία χαιρετίζω θερμά. Όπως προανέφερα, υπήρξε πολύ ισορροπημένη, και οπωσδήποτε θα φροντίσω ώστε και εγώ και οι υπηρεσίες μου να λάβουμε πλήρως υπόψη τα σχόλια και τις παρατηρήσεις των βουλευτών του ΕΚ στην αποψινή συζήτηση.
<SPEAKER ID="465" NAME="Bastiaan Belder" AFFILIATION="IND/DEM">
(EN) Κύριε Πρόεδρε, έθεσα στον Επίτροπο ένα πολύ σαφές ερώτημα: στη χώρα μου επικρατεί επί του παρόντος ανησυχία ενόψει μιας είδησης που εμφανίζεται στα πρωτοσέλιδα του Τύπου, σύμφωνα με την οποία η Επιτροπή συμφώνησε στην εξαγωγή των λεγομένων δευτερογενών πόρων, όπως χρησιμοποιημένο χαρτί, υλικό ανακύκλωσης κλπ.
<P>
Τι σκοπεύετε να κάνετε, κύριε Επίτροπε; Σας καλώ να συνάψετε συμφωνίες με χώρες όπως η Κίνα και η Ινδία και να αναστείλετε την εφαρμογή της νέας νομοθεσίας έως την 1η Ιανουαρίου 2008, διότι διαφορετικά θα σταματήσουν οι εξαγωγές σε λιμένες όπως το Ρότερνταμ. Σας ρώτησα ποια είναι τα μέρα που σκοπεύετε να λάβετε, αλλά δεν μου απαντήσατε. Ελπίζω ότι αυτό οφείλεται στο ότι λησμονήσατε αυτό το σκέλος της ερώτησής μου.
<SPEAKER ID="466" NAME="Peter Mandelson">
Μέλος της Επιτροπής. - (EN) Νομίζω ότι, υπό τις περιστάσεις και ενόψει του διαθέσιμου χρόνου, θα ήταν ίσως προτιμότερο να απαντήσω γραπτώς στο ερώτημα του αξιότιμου βουλευτή.
<SPEAKER ID="467" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142)
<SPEAKER ID="468" NAME="Sebastiano " AFFILIATION="Nello) Musumeci (UEN">
γραπτώς. - (IT) Κύριε Πρόεδρε, κυρίες και κύριοι, η πρόσφατη και πολύ σοβαρή περίπτωση ενός παραποιημένου προϊόντος ευρείας κατανάλωσης -μιας οδοντόκρεμας με αντιψυκτικό που διατέθηκε στην ευρωπαϊκή αγορά και παράγεται στην Κίνα- επανέφερε στο προσκήνιο το πρόβλημα της καταπολέμησης της "πολυεθνικής των παραποιημένων προϊόντων".
<P>
Στη μεγάλη αυτή ασιατική χώρα, όπου de facto επιτρέπεται η δουλεία για τους εργάτες που στερούνται κάθε προστασίας, συγκεντρώνεται το μεγαλύτερο μέρος της βιομηχανίας παραποίησης φαρμάκων, καλλυντικών και τροφίμων, καθώς και παιχνιδιών και ειδών ενδυμασίας που περιέχουν καρκινογόνες χημικές ουσίες, αυστηρά απαγορευμένες στην Ευρωπαϊκή Ένωση.
<P>
Πρόκειται, δυστυχώς, για ένα φαινόμενο το οποίο, ενώ πριν από λίγα χρόνια ήταν περιορισμένο σε προϊόντα υψηλής αξίας (κρέμες, αρώματα, ρολόγια και δερμάτινα είδη πολυτελείας), σήμερα εκτείνεται σε προϊόντα που απευθύνονται σε συνεχώς μεγαλύτερο αριθμό καταναλωτών, με συνεπακόλουθο υψηλό κίνδυνο για την υγεία των καταναλωτών.
<P>
Σήμερα είναι περισσότερο αναγκαίο από ποτέ ο δυτικός πολιτικός και βιομηχανικός κόσμος να λάβει μια αποφασιστική θέση απέναντι στην ισχυρή και πλούσια Κίνα. Να ενισχυθεί, αφενός, ο συντονισμός των κρατών μελών στον έλεγχο των εισαγόμενων προϊόντων και να εξαναγκασθεί, αφετέρου, η κινεζική κυβέρνηση στην εφαρμογή ευρέων και αυστηρότατων επί τόπου ελέγχων, προκειμένου να προστατευθεί η ευρωπαϊκή βιομηχανία από τον αθέμιτο ανταγωνισμό που προκύπτει από την παραποίηση και την πειρατεία.
<SPEAKER ID="469" NAME="Tokia Saïfi " AFFILIATION="PPE-DE">
γραπτώς. - (FR) " Κίνα αντιπροσωπεύει μια μείζονα πολιτική και εμπορική πρόκληση. Είναι πράγματι βασικό να αναθεωρήσουμε τις οικονομικές και εμπορικές σχέσεις μεταξύ ΕΕ και Κίνας, βάσει της τήρησης των κανόνων του υγιούς και ανόθευτου ανταγωνισμού, καθώς και της εφαρμογής των κανόνων του Παγκόσμιου Οργανισμού Εμπορίου (ΠΟΕ). " Κίνα πρέπει να δεσμευτεί στην πράξη ότι θα αναλάβει τις παγκόσμιες ευθύνες της και ότι θα ενεργεί υπέρ της σύναψης εμπορικών σχέσεων βάσει της αρχής της αμοιβαιότητας. Οι ευρωπαϊκές αγορές μας είναι ανοικτές σε εκείνους που ανοίγουν τις αγορές τους σε εμάς, είναι όμως κλειστές σε εκείνους που τις κλείνουν.
<P>
Δεν πρέπει να παραδώσουμε τα όπλα στον αθέμιτο ανταγωνισμό και σε πρακτικές νομισματικού, κοινωνικού και οικολογικού ντάμπινγκ. Σε ό,τι αφορά τις περιβαλλοντικές προδιαγραφές, η ΕΕ πρέπει, στο πλαίσιο της νέας συμφωνίας, να καταγγείλει την εισαγωγή προϊόντων στην κοινοτική αγορά τα οποία δεν πληρούν τους περιβαλλοντικούς και φυτοϋγειονομικούς κανόνες (τους οποίους επιβάλλει η ίδια η ΕΕ στους παραγωγούς της Κοινότητας). " Κίνα είναι μείζων παράγοντας και πρέπει να συνεργαστεί στο θέμα της μεταβολής του κλίματος και στο ενεργειακό ζήτημα, προκειμένου να ενισχύσει τη διεθνή περιβαλλοντική διακυβέρνηση. " επίτευξη παράλληλης προόδου σε πολιτικό και εμπορικό μέτωπο είναι, όπως μπορεί να αντιληφθεί ο καθένας, ένας αποφασιστικότερος παράγοντας για μια συμφωνία μεταξύ ΕΕ και Κίνας.

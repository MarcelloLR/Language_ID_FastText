<CHAPTER ID="014">
Δημόσιες συμβάσεις στους τομείς της άμυνας και της ασφάλειας (συζήτηση) 
<SPEAKER ID="269" NAME="Πρόεδρος">
" ημερήσια διάταξη προβλέπει την έκθεση του κυρίου Lambsdorff, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για το συντονισμό των διαδικασιών σύναψης ορισμένων δημοσίων συμβάσεων έργων, προμηθειών και παροχής υπηρεσιών στους τομείς της άμυνας και της ασφάλειας - C6-0467/2007 -.
<SPEAKER ID="270" NAME="Alexander Graf Lambsdorff" LANGUAGE="DE">
Κύριε Πρόεδρε, κυρίες και κύριοι, ανά τον κόσμο υπάρχουν αυτή τη στιγμή 13 αποστολές της ΕΕ μέσω των οποίων βοηθάμε στην επίτευξη ειρήνης και σταθερότητας. Εννέα αποστολές έχουν ήδη ολοκληρωθεί. Σε πολλές από αυτές τις επιχειρήσεις, ένοπλες δυνάμεις, που συχνά περιλαμβάνουν αστυνομικά όργανα, από τα κράτη μέλη μας εισέρχονται σε δύσκολα περιβάλλοντα. Την ίδια στιγμή, όλοι γνωρίζουμε ότι υπάρχουν ακόμα πολλά περισσότερα σημεία αναταραχών και ότι η ζήτηση για την ευρωπαϊκή παρέμβαση στη διεθνή πολιτική είναι πιο πιθανό να αυξηθεί παρά να μειωθεί, και, δυστυχώς, γνωρίζουμε επίσης ότι εμείς οι Ευρωπαίοι δεν είμαστε συχνά σε θέση να διεξάγουμε τις αποστολές μας έτσι όπως πραγματικά θα έπρεπε, με βέλτιστο εξοπλισμό και με διαλειτουργικό και στρατηγικά αναπτύξιμο τρόπο. Οφείλουμε να το πετύχουμε, καθώς το χρωστάμε στους στρατιώτες και τους αστυνομικούς μας που εμπλέκονται σε επιχειρήσεις ανά τον κόσμο. Ο στόχος αυτός είναι ωστόσο μακρινός.
<P>
Ένας από τους λόγους για την κατάσταση αυτή είναι η κατακερματισμένη αγορά του αμυντικού εξοπλισμού μας. Τα 27 κράτη μέλη μας εντρυφούν σε 89 διαφορετικά, μερικές φορές ακόμα και επαναλαμβανόμενα, ερευνητικά προγράμματα. Οι "ΠΑ έχουν μόνο 29. Υπάρχει ελάχιστη συνεργασία μεταξύ των κρατών μελών σε επίπεδο ανάπτυξης προϊόντων. Αποκαλούμενοι παραδοσιακοί προμηθευτές προτιμώνται έναντι μη παραδοσιακών, αλλά πιθανώς καλύτερων προμηθευτών και αυτό επιθυμούμε να αλλάξουμε.
<P>
Αγαθά και υπηρεσίες αξίας περίπου 91 δις ευρώ αποκτώνται κάθε χρόνο στην ευρωπαϊκή αγορά αμυντικού εξοπλισμού. Από αυτά, μόνο το 13%, κατά μέσο όρο, βγαίνει σε προσφορά ανά την Ευρώπη. " ουραγός στην υπόθεση αυτή είναι, θα προσέθετα, η Γερμανία με μόνο περίπου το 2%. Το συμπέρασμα είναι ότι η εσωτερική αγορά για τα προϊόντα που συνδέονται με τον τομέα της άμυνας δεν λειτουργεί. Πολλές σημαντικές καινοτομίες στην υψηλής τεχνολογίας αυτή βιομηχανία δεν μπορούν να αξιοποιηθούν, οι ένοπλες δυνάμεις μας δεν παίρνουν τον καλύτερο εξοπλισμό και τα χρήματα των φορολογούμενων σπαταλιόνται. Ως αποτέλεσμα, πολύ ανεπτυγμένα αμυντικά προϊόντα γίνονται περισσότερο ακριβά, ενώ ο αμυντικός προϋπολογισμός παραμένει ο ίδιος ή μειώνεται. Κάτω από αυτές τις συνθήκες, γίνεται προφανές τι επιδιώκουμε. Δεν επιδιώκουμε μεγαλύτερες εξοπλιστικές δαπάνες, αλλά την τοποθέτηση των υφιστάμενων χρημάτων πιο φρόνιμα. Αυτό χρειάζεται να κάνουμε. Το οφείλουμε στους φορολογούμενούς μας.
<P>
Κατά συνέπεια, σε έκθεση το 2005, το Κοινοβούλιο κάλεσε την Επιτροπή να καταθέσει οδηγία για τον τομέα αυτό. Εκείνη το έκανε, σε συμφωνία με το Κοινοβούλιο και το Συμβούλιο. Ήταν σημαντικό για εμάς, αλλά και για εμένα ως εισηγητή, που ο Πρόεδρος Sarkozy ανέφερε ρητά την ευρωπαϊκή αγορά αμυντικού εξοπλισμού στην ομιλία του για τις προτεραιότητες της γαλλικής Προεδρίας. Με αυτό, κατέστη σαφές ότι το Κοινοβούλιο, το Συμβούλιο και η Επιτροπή θα συνεργάζονταν επί του συγκεκριμένου σε μια κοινή προσπάθεια. " συμφωνία σε πρώτη ανάγνωση είναι αποτέλεσμα της κοινής αυτής πολιτικής βούλησης. Αύριο, θα θέσουμε - ελπίζω μαζί - τα θεμέλια για ένα νέο ευρωπαϊκό νομικό πλαίσιο, το οποίο θα διασφαλίσει ένα αυθεντικό άνοιγμα της αγοράς και μεγαλύτερη διαφάνεια και ανταγωνισμό σε επίπεδο προμηθειών.
<P>
Πρέπει επίσης να εξετάσουμε την οδηγία αυτή μέσα σε συγκεκριμένο πλαίσιο. Το Δεκέμβριο, υιοθετήσαμε επιτυχώς την οδηγία για τις μεταφορές προϊόντων συνδεόμενων με τον τομέα της άμυνας μέσα στην κοινότητα. " οδηγία ενώπιόν μας σήμερα αποτελεί το δεύτερο σημαντικό δομικό στοιχείο στο ευρωπαϊκό πακέτο αμυντικού εξοπλισμού. Αν και οι δύο οδηγίες λειτουργούν ανεξάρτητα θεωρητικά, στη θεωρεία χρειάζονται η μία την άλλη. Αυτός είναι ένας επιπλέον λόγος για τον οποίο η ολοκλήρωση της δουλειάς μας αύριο για το πακέτο αμυντικού εξοπλισμού είναι τόσο σημαντική. Δεν θα επιφέρει επανάσταση στην αγορά εν μία νυκτί, είναι σαφές, αλλά αποτελεί σημαντικό βήμα προς τη σωστή κατεύθυνση και μπορεί να εξελίξει σημαντικά την ευρωπαϊκή πολιτική ασφάλειας και άμυνας.
<P>
Θα ήθελα να εκφράσω τις ειλικρινείς ευχαριστίες μου στις συναδέλφους μου, τις σκιώδεις εισηγήτριες Charlotte Cederschiöld, Barbara Weiler και Gisela Kallenbach για την πολύ τίμια, ενίοτε κριτική, αλλά πάντα εποικοδομητική συνεργασία τους. Θα ήθελα επίσης να ευχαριστήσω το Συμβούλιο και την Επιτροπή. Όλοι όσοι ενεπλάκησαν, επέδειξαν έναν υπέροχο συνδυασμό πολιτικής βούλησης, επαγγελματισμού και προθυμίας για συμβιβασμό.
<P>
Οφείλουμε στους πολίτες μας να χαράξουμε εποικοδομητική πολιτική για το σύνολο της Ευρώπης. Ελπίζω ότι θα εκπληρώσουμε την υποχρέωση αυτή αύριο αναφορικά με το πεδίο των αρμοδιοτήτων μας, υιοθετώντας το εν λόγω πακέτο. Παρεμπιπτόντως, θα έπρεπε να κάνουμε τη συζήτηση αυτή στις Βρυξέλλες και όχι στο Στρασβούργο. Ευχαριστώ.
<SPEAKER ID="271" NAME="Charlie McCreevy">
Μέλος της Επιτροπής. - Κύριε Πρόεδρε, επιτρέψτε μου αρχικά να απολογηθώ για την αδύναμη φωνή μου, γιατί έχω ένα πολύ βαρύ κρυολόγημα.
<P>
Πρόκειται να ψηφίσετε σχετικά με την πρόταση οδηγίας για την προμήθεια αμυντικού εξοπλισμού και εξοπλισμού ασφαλείας, την οποία η Επιτροπή υπέβαλε το Δεκέμβριο του 2007 ως μέρος του αποκαλούμενου "αμυντικού πακέτου". " πρόταση αυτή αποτελεί σημαντικό βήμα προόδου προς την καθιέρωση ενιαίας ευρωπαϊκής αμυντικής αγοράς, η οποία, από μόνη της, συνιστά σημαντική συμβολή στην ασφάλεια και την αμυντική πολιτική της Ένωσης. Με άλλα λόγια, η εν λόγω οδηγία είναι ένα πολιτικά πολύ σημαντικό εργαλείο που θα βοηθήσει στην ενδυνάμωση των αμυντικών ικανοτήτων της Ευρώπης, θα καταστήσει τις δημόσιες δαπάνες πιο αποτελεσματικές και θα ενισχύσει την ασφάλεια των πολιτών μας.
<P>
" διαδικασία διαπραγμάτευσης για την πρόταση επωφελήθηκε από τη στενή συνεργασία μεταξύ του Κοινοβουλίου, του Συμβουλίου και της Επιτροπής. Επομένως, θα ήθελα να ευχαριστήσω θερμά τον εισηγητή, κύριο Lambsdorff, για την επισταμένη και αποτελεσματική εργασία του προκειμένου να επιτύχει συμφωνία με το Συμβούλιο σε πρώτη ανάγνωση. Θα ήθελα επίσης να ευχαριστήσω τις σκιώδεις εισηγήτριες, για την εποικοδομητική τους συνεργασία. Θέλω επίσης να συγχαρώ τη γαλλική Προεδρία, καθώς και τη σλοβενική, για τον τρόπο με τον οποίο παρακίνησαν τις διαπραγματεύσεις στο Συμβούλιο. Και τέλος, θα ήθελα να ευχαριστήσω την τσέχικη Προεδρία για την αφοσίωσή της στην περάτωση του αρχείου αυτού.
<P>
" Επιτροπή χαιρετίζει το κείμενο που έχει υποβληθεί. " νέα οδηγία είναι προσαρμοσμένη ακριβώς στις δημόσιες συμβάσεις εξοπλισμού άμυνας και ασφάλειας. Θα προσδώσει στις αναθέτουσες αρχές την ευελιξία που χρειάζονται για τη διαπραγμάτευση συμβάσεων που είναι συχνά ιδιαίτερα περίπλοκες και ευαίσθητες. Θα τους επιτρέψει επίσης να ζητούν συγκεκριμένες ρήτρες ασφαλείας για την προστασία απόρρητων πληροφοριών και για την ασφάλεια του εφοδιασμού. Όλα τα παραπάνω καθιστούν την οδηγία ένα εργαλείο που τα κράτη μέλη μπορούν να εφαρμόσουν στην πλειοψηφία των δημόσιων συμβάσεων αμυντικού εξοπλισμού χωρίς να διακυβεύουν τα σχετικά με την ασφάλεια συμφέροντά τους.
<P>
" νέα οδηγία θα εφαρμόζεται επίσης και σε ευαίσθητες δημόσιες συμβάσεις στον τομέα της μη στρατιωτικής ασφάλειας. " προσέγγιση αυτή συνάδει με το σημερινό στρατηγικό περιβάλλον, όπου υπερεθνικές απειλές και νέες τεχνολογίες έχουν θολώσει τη διαχωριστική γραμμή μεταξύ στρατιωτικής και μη στρατιωτικής, εσωτερικής και εξωτερικής ασφάλειας Οι δημόσιες συμβάσεις δεν μπορούν να αγνοούν αυτές τις εξελίξεις: σε περιπτώσεις όπου ο εξοπλισμός για τις αστυνομικές δυνάμεις, για παράδειγμα, έχει παρόμοια χαρακτηριστικά με εκείνα του αμυντικού εξοπλισμού, είναι λογικό να εφαρμόζονται οι ίδιοι κανόνες για τις δημόσιες συμβάσεις.
<P>
Όλα τα παραπάνω θα έχουν μέγιστα πλεονεκτήματα: η νέα οδηγία θα δώσει τη δυνατότητα στα κράτη μέλη να μειώσουν τη χρήση της παρέκκλισης σύμφωνα με το άρθρο 296 της συνθήκης ΕΚ, σε εξαιρετικές περιπτώσεις. Επομένως, οι αρχές της εσωτερικής αγοράς θα εφαρμόζονται, επιτέλους, σε σημαντικά τμήματα των αγορών άμυνας και ασφάλειας στην Ευρώπη. Δίκαιοι και διαφανείς κανόνες δημόσιων συμβάσεων θα εφαρμοστούν ανά την Ένωση και θα επιτρέψουν σε εταιρείες να υποβάλουν προσφορές ευκολότερα σε άλλα κράτη μέλη. Οι ευρωπαϊκές βιομηχανίες θα αποκτήσουν πολύ μεγαλύτερη "εγχώρια" αγορά με μεγαλύτερες περιόδους παραγωγής και οικονομίες κλίμακας. Αυτό, με τη σειρά του, θα μειώσει τα κόστη και θα οδηγήσει σε χαμηλότερες τιμές.
<P>
Στο τέλος, θα επιτύχουμε άνοιγμα των αγορών προς όφελος όλων: οι βιομηχανίες θα γίνουν πιο ανταγωνιστικές, οι ένοπλες δυνάμεις θα πετυχαίνουν καλύτερη σχέση κόστους ωφέλειας και οι φορολογούμενοι θα επωφελούνται από τη μεγαλύτερη αποτελεσματικότητα στις δημόσιες δαπάνες. Όλα τα παραπάνω αποτελούν επίσης καρπό της δουλειάς και της συμβολής σας. Επιτρέψτε μου επομένως να σας ευχαριστήσω και πάλι και να σας συγχαρώ.
<SPEAKER ID="272" NAME="Charlotte Cederschiöld" LANGUAGE="SV">
Κύριε Πρόεδρε, μια ευρωπαϊκή αγορά προϊόντων συνδεόμενων με τον τομέα της άμυνας δεν χτίζεται εν μία νυκτί αλλά ο εισηγητής οικοδόμησε μια συνεργασία εμπιστοσύνης που μας βοήθησε, μαζί με το Συμβούλιο, και ειδικά την Επιτροπή, να κάνουμε ένα πρώτο, πολύ σημαντικό βήμα. Τώρα, τα συνδεόμενα με τον τομέα της άμυνας προϊόντα θα ενσωματώνονται ξεκάθαρα στους βασικούς κανόνες της εσωτερικής αγοράς, γεγονός που θα πρέπει να βοηθήσει στη μείωση των τιμών. Μαζί με μια πιο ανοιχτή αγορά, έρχεται η αυξημένη ευρωπαϊκή ανταγωνιστικότητα και η πιο αποτελεσματική παραγωγή εξοπλισμού.
<P>
" γαλλική κυβέρνηση αξίζει επίσης να επαινεθεί για τον εποικοδομητικό της ρόλο, αλλά ο εισηγητής, ο κύριος Lambsdorff, στάθηκε ασφαλώς ο πιο σημαντικός συντελεστής. Θα ήθελα επίσης να ευχαριστήσω την αμυντική βιομηχανία, για την πολύτιμη συμβολή της, η οποία αύξησε την ευελιξία. Πολλά στοιχεία από την οδηγία του 2004 για τις δημόσιες συμβάσεις διατηρήθηκαν εδώ. Ταυτόχρονα, επιδεικνύεται σεβασμός για τα συμφέροντα της εθνικής ασφάλειας, ενώ υπάρχουν ειδικές συνθήκες για την παροχή και την προστασία πληροφοριών, για παράδειγμα. " εφαρμογή του άρθρου 296 διατηρείται όπως και στην ισχύουσα νομοθεσία, αλλά παρεμποδίζεται η κατάχρησή του. Αυτό θα αντιμετωπιστεί θετικά και από τη βιομηχανία, η οποία φυσικά, θα συνεχίσει να μπορεί να επηρεάζει την εφαρμογή της οδηγίας καθώς και την ανάπτυξη νέων πρακτικών.
<P>
Εμείς στο Κοινοβούλιο, είμαστε ικανοποιημένοι που το Συμβούλιο συμβιβάστηκε σχετικά με τις κατωφλιακές τιμές και τη διαφάνεια, για να αναφέρω απλώς δύο παραδείγματα εκ των πολλών επιτυχιών του Ευρωπαϊκού Κοινοβουλίου, της Επιτροπής Εσωτερικής Αγοράς και Προστασίας των Καταναλωτών και του εισηγητή. Προσωπικά, είμαι ικανοποιημένη που μπορέσαμε να επιλύσουμε τα πιο αντιφατικά θέματα σχετικά με την ισχύουσα κοινοτική νομοθεσία Εάν το Κοινοβούλιο, όπως ελπίζω και πιστεύω, υποστηρίξει ευρέως την έκθεση αυτή, τότε θα έχει γίνει ένα σημαντικό και λογικό βήμα προς τα εμπρός.
<P>
Οι ειλικρινείς ευχαριστίες μου απευθύνονται σε όλους τους συναδέλφους μου και τους φορείς που βοήθησαν στο να γίνει εποικοδομητική και ενδιαφέρουσα η όλη διαδικασία.
<SPEAKER ID="273" NAME="Barbara Weiler" LANGUAGE="DE">
Κύριε Πρόεδρε, Επίτροπε, κυρίες και κύριοι, στα τέλη του προηγούμενου έτους δημοσιεύθηκαν εντυπωσιακοί τίτλοι που ανακοίνωναν "ο κόσμος εξοπλίζεται", "το εμπόριο όπλων ανθίζει", "η βιομηχανία αμυντικού εξοπλισμού - ακριβή λόγω έλλειψης ανταγωνισμού", καθώς και άλλες περιπτώσεις διαφθοράς στη Γερμανία, και σε άλλες χώρες της Ευρωπαϊκής Ένωσης. Εμείς οι Σοσιαλδημοκράτες είμαστε απολύτως σαφείς στη θέση μας σε αυτό το είδος της κούρσας για τα όπλα, της αύξησης σε οπλισμό, καθώς και στη νοοτροπία laissez-faire απέναντι στη διαφθορά. Συμφωνούμε με τους εθνικούς συναδέλφους μας επί του θέματος.
<P>
Οι στόχοι του νομοθετικού πακέτου, με τις δύο αυτές οδηγίες για τη μεταφορά και τις δημόσιες συμβάσεις που συζητάμε σήμερα, θα διασφαλίσουν ότι δεν πρόκειται απλώς για ζήτημα ανταγωνισμού, αλλά για το τέλος της κατασπατάλησης των χρημάτων των φορολογούμενων στην παραγωγή αμυντικού εξοπλισμού και για την πρόληψη της διαφθοράς. Μόνο αυτοί οι δύο λόγοι επαρκούν για να δεχθούν οι Σοσιαλδημοκράτες το αποτέλεσμα αυτό.
<P>
Θα υπάρξει ένα ευρωπαϊκό νομικό πλαίσιο για την ανάθεση συμβάσεων για αγαθά και υπηρεσίες στον τομέα της άμυνας και της ασφάλειας, θα υπάρχει περισσότερη συνεργασία μεταξύ των κρατών μελών, με άλλα λόγια όχι περιττές επικαλύψεις και όχι εξαπάτηση των κρατών μελών από τις εταιρείες οπλικών συστημάτων, και θα υπάρχει μεγαλύτερος ανταγωνισμός συνολικά και λιγότερες εξαιρέσεις υπό το άρθρο 296.
<P>
Για εμάς τους βουλευτές - για όλες τις ομάδες, πιστεύω - ήταν σημαντικό - να εισαχθεί η οδηγία για τα ένδικα μέσα, με άλλα λόγια η οδηγία που ετοίμασε ο κύριος Fruteau. Για το Συμβούλιο, δεν ήταν τόσο ξεκάθαρο. Για εμάς ήταν σημαντικό να υπάρχουν κυρώσεις σε περιπτώσεις διαφθοράς, ακόμα και εξαίρεση από τις συμβάσεις. Πιστεύω ότι πρόκειται για κάτι καινούριο για τη βιομηχανία αυτή, που είχε καλομάθει έως τώρα.
<P>
Εντούτοις, ήταν εξίσου σημαντικό για εμάς τα αποτελέσματα να είναι εφαρμόσιμα για όλα τα 27 κράτη μέλη. Ακόμα και αν μόνο έξι ή επτά κράτη μέλη έχουν δική τους παραγωγή και λίγα λιγότερα εμπλέκονται στο εμπόριο, είναι σημαντικό να έχουμε 27 κράτη μέλη να μας στηρίζουν. Το πετύχαμε. Δεν είμαι σίγουρη εάν όλα θα δουλέψουν όπως τα φανταζόμαστε, και επομένως προσθέσαμε το γεγονός ότι το Κοινοβούλιο επιθυμεί να διατηρήσει ένα σχετικό έλεγχο. Θέλουμε να ενημερωνόμαστε, όχι απλά αυτόματα από την Επιτροπή, αλλά να ενημερωνόμαστε για τα αποτελέσματα και για τη μεταφορά του εν λόγω πακέτου οδηγιών.
<P>
Στο μέλλον, όταν θα έχουμε ισχυρότερη ευρωπαϊκή εσωτερική αγορά και αποκτήσουμε ευρωπαϊκές δυνάμεις, όπως ο κύριος Sarkozy έχει ασφαλώς σχεδιάσει, τότε το Ευρωπαϊκό Κοινοβούλιο, ως εκλεγμένος θεσμός στην Ευρώπη, πρέπει να εμπλακεί σε αληθινό έλεγχο, έλεγχο που έχουμε στα εθνικά κοινοβούλια, αλλά όχι ακόμα στο Ευρωπαϊκό Κοινοβούλιο. Αυτό, ωστόσο, είναι σχέδιο για το μέλλον. Στη Γερμανία, για παράδειγμα, πήραμε ένα γερό μάθημα με την παραγωγή αμυντικού εξοπλισμού και τις αυξημένες τιμές. Έχουμε το Eurofighter - ένα υπερβολικά ακριβό, εάν όχι το πιο ακριβό σχέδιο - και είμαι σίγουρη ότι κάθε κράτος μέλος έχει παρόμοιες εμπειρίες
<P>
Τέλος, δεν επιθυμώ να εκφράσω ευχαριστίες. " συνεργασία ήταν αρκετά εποικοδομητική και τα αποτελέσματα είναι, πάνω από όλα, σημαντικά. Εντούτοις, θα ήθελα να πω αρκετά ανοιχτά ότι η κοινοβουλευτική διαδικασία ήταν αφόρητη. " επίτευξη συμβιβασμών με το Συμβούλιο και την Επιτροπή σε πρώτη ανάγνωση απλά δεν θα έπρεπε να είναι δουλειά αυτού του Κοινοβουλίου. Για το λόγο αυτό, αυτή η διαδικασία πρέπει να είναι απόλυτη εξαίρεση στο μέλλον. Στην πραγματικότητα, δεν χρειαζόταν για αυτό το νομοθετικό πακέτο. Πρέπει να επικεντρωθούμε στα όπλα μας και, αμέσως μετά την ψήφο, να απαλλαγούμε από αυτού του είδους τις διαδικασίες για μη κοινοβουλευτικές εργασίες.
<SPEAKER ID="274" NAME="Cristian Silviu Buşoi">
εξ ονόματος της Ομάδας ALDE. - Κύριε Πρόεδρε, θέλω να ξεκινήσω συγχαίροντας το συνάδελφό μου, κύριο Lambsdorff, για την εξαιρετική έκθεσή του. Γνωρίζω ότι αφοσιώθήκε στην πολύ σημαντική αυτή δουλειά. Θεωρώ ότι είναι ζωτικό να δημιουργηθεί μια κοινή αγορά οπλικών συστημάτων και να θεσπιστεί σχετικό νομικό πλαίσιο προκειμένου να αναπτυχθεί περαιτέρω η ευρωπαϊκή πολιτική ασφάλειας και άμυνας (ΕΠΑΑ).
<P>
Χαιρετίζω επίσης το σημαντικό επίτευγμα ότι οι αρχές της Συνθήκης, πιο συγκεκριμένα η διαφάνεια, η αποφυγή διακρίσεων και το άνοιγμα, θα εφαρμοστούν επίσης στην αγορά ασφάλειας και άμυνας και, όπως έχει ήδη ειπωθεί, αυτό θα καταλήξει σε βελτίωση της αποτελεσματικότητας των αμυντικών δαπανών.
<P>
" πρόταση της Επιτροπής, καθώς και η έκθεση του κυρίου Lambsdorff', κατάφεραν να ορίσουν ένα σύνολο κανόνων σχετικά με τις δημόσιες συμβάσεις στον τομέα της ασφάλειας και της άμυνας, οι οποίοι επιτρέπουν την ορθή λειτουργία της κοινής αγοράς οπλικών συστημάτων.
<P>
Θέλω να αναφερθώ σε τουλάχιστον δύο σημαντικές βελτιώσεις τόσο για τους προμηθευτές όσο και για τις αναθέτουσες αρχές, οι οποίες αποσκοπούν στην προστασία της ΕΕ και των κρατών μελών της. Θα αναφέρω εδώ τις διατάξεις σχετικά με την ασφάλεια εφοδιασμού, δηλαδή τις πληροφορίες σχετικά με τους προσφέροντες και τους υπεργολάβους που παρέχονται στις αναθέτουσες αρχές και τις δεσμεύσεις που οι προσφέροντες πρέπει να κάνουν για την ασφάλεια του εφοδιασμού. Από την άλλη πλευρά, οι προσφέροντες προστατεύονται επίσης από την υιοθέτηση της διαδικασίας επανεξέτασης, η οποία εξασφαλίζει ότι η διαδικασία ανάθεσης είναι δίκαιη και δεν υφίστανται διακρίσεις.
<P>
" πρόταση αυξάνει τη διαφάνεια στη διαδικασία των εργασιών, αλλά τα κράτη μέλη δεν πρέπει να είναι καθόλου διστακτικά απέναντί της, καθώς διασφαλίζονται τα συμφέροντα ασφαλείας τους, ιδιαίτερα με τη διατήρηση των παρεκκλίσεων για την αποκάλυψη πληροφοριών όταν διακυβεύεται η ασφάλεια.
<P>
Ολοκληρώνοντας, θα ήθελα να επισημάνω το γεγονός ότι είναι πολύ σημαντικό για εμάς να έχουμε μια κοινή ευρωπαϊκή αγορά άμυνας. Συγχρόνως, όταν συζητάμε το ζήτημα αυτό - την ενιαία ευρωπαϊκή αμυντική αγορά - ή πιθανώς εάν συζητήσουμε για πιο ευαίσθητα ζητήματα στο μέλλον όπως οι αντισταθμίσεις, πρέπει να λαμβάνουμε σοβαρά υπόψη τα στρατηγικά συμφέροντα και τη δεδομένη κατάσταση καθενός ξεχωριστά κράτους μέλους.
<SPEAKER ID="275" NAME="Mieczysław Edmund Janowski" LANGUAGE="PL">
Κύριε Πρόεδρε, Επίτροπε, ο κύριος Lambsdorff πραγματοποίησε μια εξαιρετική δουλειά. Συγχαρητήρια. " δαπάνη δημόσιου χρήματος πάντα προκαλούσε έντονα συναισθήματα. Αυτό είναι πολύ αληθές στην περίπτωση δημόσιων συμβάσεων για τις ένοπλες ή αμυντικές δυνάμεις. Μεγάλα χρηματικά ποσά εμπλέκονται και πρέπει να επιλέξουμε κατασκευαστές και παροχείς υπηρεσιών με τις καλύτερες υπηρεσίες, και όχι τις φτηνότερες. Χρειαζόμαστε υψηλή ποιότητα σε λογικές τιμές.
<P>
Πρέπει επίσης να υπολογίσουμε πόσο λεπτομερής θα είναι όλη η δουλειά και την ποιότητα των υλικών που χρησιμοποιούνται, καθώς και συγκεκριμένα θέματα όπως τον εμπιστευτικό χαρακτήρα, ακόμα και το απόρρητο, ειδικά σε σχέση με κρίσιμα ζητήματα. Τα θέματα αυτά συνδέονται επίσης με τα ζητήματα αντιστάθμισης και διασφάλισης απόδοσης της επένδυσης. Πιστεύω ότι θα χρειαστεί να επανέλθουμε στο θέμα αυτό. Πιστεύω ότι η θέση που παρουσιάζεται στην πρόταση οδηγίας είναι σωστή. Κατά τη γνώμη μου, οι προτεινόμενες λύσεις θα αυξήσουν την αποτελεσματικότητα του ευρωπαϊκού συστήματος δημόσιων προσφορών στον τομέα της άμυνας. Αξίζουν την αποδοχή μας.
<SPEAKER ID="276" NAME="Gisela Kallenbach" LANGUAGE="DE">
Κύριε Πρόεδρε, θα ήθελα να ευχαριστήσω τον εισηγητή για την εποικοδομητική συνεργασία του, γιατί παρά τη δικαιολογημένη κριτική της διαδικασίας σε πρώτη ανάγνωση, η συνεργασία αυτή ήταν στην ουσία η αναγκαία προϋπόθεση για να ακουστεί η φωνή του Κοινοβουλίου καθαρά στις τριμερείς διαβουλεύσεις.
<P>
Αποφασίζουμε σήμερα για ένα συμβιβασμό σχετικό με ένα εμπορεύσιμο αντικείμενο, η προηγούμενη αγορά του οποίου περιοριζόταν σε μόνο μερικά κράτη μέλη. Ήταν πραγματικά ενδιαφέρουσα εμπειρία για εμένα να βλέπω βασικούς υπέρμαχους της εσωτερικής αγοράς και του ανταγωνισμού να μηχανεύονται ξαφνικά τα πάντα ώστε να μπορούν να διατηρηθούν η λήψη αποφάσεων σε εθνικό επίπεδο και οι μηχανισμοί απομόνωσης. Δεν τα κατάφεραν και αυτό είναι θετικό.
<P>
Γιατί συνέβη αυτό; Γιατί ο μεγαλύτερος ανταγωνισμός στο εμπόριο αμυντικού εξοπλισμού θα οδηγήσει πιθανώς στο μέλλον σε απομάκρυνση από την υπαγόρευση τιμών και στην ευκαιρία τα δημόσια χρήματα που προορίζονται για το σκοπό αυτό να μειωθούν και να χρησιμοποιηθούν πιο αποτελεσματικά. Το ίδιο ισχύει και για τη μείωση της διαφθοράς. Το χρωστάμε στους πολίτες μας. Είναι σαφές ότι τώρα θα εφαρμοστούν ξεκάθαροι όροι προσφοράς που θα οδηγήσουν σε μεγαλύτερη διαφάνεια στην ανάθεση συμβάσεων και θα δώσουν επίσης επιτέλους την ευκαιρία στις μικρομεσαίες επιχειρήσεις να μπουν στην αγορά. Επιπλέον, όλα τα ενδεχόμενα νομικά κενά για την αποφυγή της διαδικασίας υποβολής προσφορών έχουν επίσης μειωθεί, και τυχόν προβλεπόμενες αποκλίσεις πρέπει να συμφωνούνται εκ των προτέρων με την Επιτροπή. Ο αντιπραγματισμός που έως τώρα απαγορεύεται από το νόμο αλλά αποτελεί παρά ταύτα κοινή πρακτική, δεν νομοθετήθηκε από την παρούσα οδηγία. Tέλος, ένδικα μέσα μπορούν τώρα να χρησιμοποιηθούν για πρώτη φορά.
<P>
Ήλπιζα ότι θα την εξευρωπαΐζαμε περαιτέρω, θα μειώναμε τις κατωφλιακές τιμές κερδίζοντας έτσι μεγαλύτερη διαφάνεια, αλλά αυτό είναι ένα μεγάλο βήμα προς τη σωστή κατεύθυνση και ανυπομονώ για τη μεταφορά της.
<SPEAKER ID="277" NAME="Tobias Pflüger" LANGUAGE="DE">
Κύριε Πρόεδρε, η οδηγία αυτή αποτελεί μέρος του αμυντικού πακέτου, περιεχόμενο του οποίου είναι, και αναφέρω κατά λέξη, "η στρατηγική για πιο ισχυρή και πιο ανταγωνιστική ευρωπαϊκή αμυντική βιομηχανία". " κατευθυντήρια αρχή, όπως και σε πολλές άλλες περιπτώσεις, είναι η ελεύθερη αγορά για προϊόντα συνδεόμενα με την άμυνα, με άλλα λόγια για όπλα, και τα όπλα είναι για να σκοτώνουν και να διεξάγουν πολέμους. Σκοπός της οδηγίας είναι να βελτιώσει την αποτελεσματικότητα και την ανταγωνιστικότητα της βιομηχανίας όπλων στην ΕΕ. Ο κύριος Swoboda μίλησε απλά στην προηγούμενη συζήτηση. Είπε ότι χρειαζόμαστε καλύτερες αρχικές συνθήκες για την ευρωπαϊκή βιομηχανία όπλων ενόψει του ανταγωνισμού, ιδιαιτέρως από τις "ΠΑ.
<P>
Το 2005, τα κράτη μέλη της ΕΕ έγιναν από κοινού για πρώτη φορά οι μεγαλύτεροι εξαγωγείς οπλικών συστημάτων στον κόσμο. Από αυτές τις εξαγωγές, το 70% προέρχεται από τα τέσσερα μεγάλα έθνη της Γαλλίας, της Γερμανίας, του "νωμένου Βασιλείου και της Ιταλίας. Οι κύριες χώρες εισαγωγής είναι οι χώρες της Μέσης Ανατολής. " ανησυχία μας δεν θα έπρεπε να αφορά σε μια πιο αποτελεσματική βιομηχανία οπλικών συστημάτων, αλλά μάλλον στον αφοπλισμό, και σε αντίθεση με την αποτελεσματικότητα της βιομηχανίας οπλικών συστημάτων, για αυτό δεν υπάρχει οδηγία. Είναι πολύ ξεκάθαρο το τι συμβαίνει.
<SPEAKER ID="278" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρίες και κύριοι, θα ήθελα και εγώ να εκφράσω την ειλικρινή ευγνωμοσύνη μου στον εισηγητή της Επιτροπής Εσωτερικής Αγοράς και Προστασίας των Καταναλωτών, αλλά και στην Υποεπιτροπή Ασφάλειας και Άμυνας και τον πρόεδρο της, και στον συντάκτη της γνωμοδότησης για την έκθεση Lambsdorff , το φίλο μου Karl von Wogau.
<P>
Δεν πρόκειται για την εξαγωγή όπλων σε κράτη εκτός της ευρωπαϊκής εσωτερικής αγοράς, αλλά μόνο για το θέμα πώς η πώληση και το εμπόριο όπλων μέσα στην ευρωπαϊκή εσωτερική αγορά, δηλαδή στα 27 κράτη μέλη της Ευρωπαϊκής Ένωσης, μπορεί να γίνει πιο οικονομικά αποδοτική και αποτελεσματική. Επικροτώ σθεναρά το γεγονός ότι το Κοινοβούλιο έχει μια κοινή θέση επί του θέματος, γιατί, ως συνέπεια, οι πολίτες θα εξοικονομήσουν σημαντικά ποσά σε μια αγορά περίπου 70 δις ευρώ ανά έτος, και επομένως θα μπορούν να εισπράξουν κατά κάποιο τρόπο ένα μέρισμα ειρήνης.
<P>
" εργασία αυτή - είναι απογοητευτικό που τόσο λίγοι εκπρόσωποι του Συμβουλίου βρίσκονται εδώ σήμερα - και η απόφαση είναι εξαιρετικά ευπρόσδεκτες υπό το φως μιας εξαιρετικά δύσκολης συζήτησης μεταξύ των κρατών μελών στο παρελθόν. Όσο και αν συμφωνώ σχετικά με τις δυσκολίες που αντιμετωπίστηκαν κατά τις τριμερείς διαβουλεύσεις, όπως εκφράστηκαν από τους Σοσιαλδημοκράτες, πρέπει να πω ότι μια μέρα θα επιτύχουμε ένα επίτευγμα ορόσημο στην ευρωπαϊκή αμυντική πολιτική με αυτή την απόφαση. Είμαι ακόμα πιο απογοητευμένος που τόσο λίγοι συνάδελφοι βουλευτές επιθυμούν να παρίστανται.
<P>
Σήμερα το πρωί γιορτάσαμε τα δέκα χρόνια του ευρώ. Ελπίζω ότι σε μερικά χρόνια θα ανατρέξουμε και πάλι στη σημερινή ημέρα, καθώς πρόκειται για ορόσημο στην ευρωπαϊκή συνεργασία μεταξύ των κρατών μελών στον τομέα της άμυνας και της εξωτερικής πολιτικής και της πολιτικής ασφαλείας, διότι στο μέλλον, κατά κανόνα, όποιες απαιτήσεις θα θέτουμε στο δικό μας κράτος μέλος, θα ισχύουν αυτόματα σε όλα τα κράτη μέλη. Αυτό συνεπάγεται αυξημένη πίστη ότι τα κράτη μέλη είναι πρόθυμα να δώσουν. Για το λόγο αυτό είμαι ιδιαίτερα ευγνώμων.
<P>
Ωστόσο, θα ήθελα επίσης να ευχαριστήσω την Επιτροπή, η οποία εργάσθηκε πολύ σθεναρά για την οδηγία αυτή, ξεπέρασε την αντιπαράθεση στα κράτη μέλη και προσπάθησε εποικοδομητικά να βοηθήσει το Κοινοβούλιο να βρει μια διέξοδο μέσα στις ασαφείς ελλείψεις της νομοθεσίας για τις δημόσιες συμβάσεις. Τα θετικά σημεία έχουν ήδη αναφερθεί, συμπεριλαμβανομένων των βελτιώσεων που θα πραγματοποιηθούν στη νομοθεσία για τις δημόσιες συμβάσεις και δεν επιθυμώ να τα επαναλάβω.
<P>
Με το δεύτερο μέρος του πακέτου για τη δημιουργία μιας γνήσιας ευρωπαϊκής εσωτερικής αγοράς για συνδεόμενα με τον τομέα της άμυνας προϊόντα, έχουμε πραγματικά διανύσει σημαντική απόσταση. Ενισχύεται έτσι η αυτόνομη δυνατότητα της Ευρωπαϊκής Ένωσης να αντεπεξέρχεται σε διεθνείς κρίσεις, εργασία στην οποία ο κύριος von Wogau έχει αφιερωθεί, ιδίως στην Υποεπιτροπή Ασφάλειας και Άμυνας. Εάν έπειτα, όπως περιγράφηκε πρόσφατα, μια αυτόνομη επιχείρηση της Ευρωπαϊκής Ένωσης στην Αφρική υπό την ηγεσία ενός ιρλανδού Στρατηγού με πολωνό υποδιοικητή και στρατεύματα με μέλη από 15 διαφορετικά κράτη μέλη είναι πιθανή, αυτό δείχνει πόσο πολύ έχει προχωρήσει η Ευρωπαϊκή Ένωση στην οικοδόμηση της ευρωπαϊκής άμυνας. Πρέπει να προχωρήσουμε περαιτέρω. Ευχαριστώ πολύ.
<SPEAKER ID="279" NAME="Joel Hasse Ferreira" AFFILIATION="PSE">
(PT) Κύριε Πρόεδρε, θα ήθελα αρχικά να εκφράσω ευγνωμοσύνη στον εισηγητή, τον κύριο Lambsdorff, και στις σκιώδεις εισηγήτριες, ιδιαιτέρως στην κυρία Weiler.
<P>
Κυρίες και κύριοι, πιστεύω ότι είναι σημαντικό να πορευτούμε προς την ενοποίηση των εθνικών αγορών άμυνας και το στρατηγικό συντονισμό της παραγωγής τους. Πρέπει να προχωρήσουμε, με όλες τις απαραίτητες ιδιαιτερότητες και προφυλάξεις, προς την εφαρμογή των βασικών κανόνων της εσωτερικής αγοράς στις αμυντικές βιομηχανίες, αυξάνοντας τη διαφάνεια στις διαδικασίες των προσφορών που διοργανώνονται και των συμβάσεων που ανατίθενται και αφορούν στα κράτη μέλη της Ευρωπαϊκής Ένωσης. Πρέπει, ωστόσο, ταυτόχρονα να βοηθήσουμε στη δημιουργία των συνθηκών εκείνων που θα καταστήσουν τον ευρωπαϊκό εξοπλισμό και τα προϊόντα πιο ανταγωνιστικά στις παγκόσμιες αγορές.
<P>
Μου φαίνεται σημαντικό, Επίτροπε McCreevy, να μπορέσει αυτή η οδηγία να εγγυηθεί βελτιώσεις στο νομικό πλαίσιο των δημόσιων συμβάσεων στους τομείς της άμυνας και της ασφάλειας. Πρέπει να προάγει την οικοδόμηση της εσωτερικής αγοράς, τηρώντας, προφανώς, τα δικαιώματα και τα συμφέροντα των κρατών μελών, ειδικά στον τομέα της ασφάλειας· αναφέρομαι συγκεκριμένα σε εκείνα τα κράτη που κατασκευάζουν όπλα, πυρομαχικά και εξοπλισμό άμυνας και ασφάλειας, όπως η χώρα μου, για παράδειγμα.
<P>
Θα επισημάνω επίσης, κύριε Πρόεδρε, τις διατάξεις που επιτρέπουν ευκολότερη πρόσβαση στην εν λόγω αγορά σε μικρομεσαίες επιχειρήσεις, συγκεκριμένα με τη βελτίωση των κανόνων υπεργολαβίας. Τονίζω επίσης την προοπτική μεγαλύτερου και πιο αισθητού αντίκτυπου στο βιομηχανικό σύστημα, προκειμένου να δημιουργηθεί μια πραγματική ευρωπαϊκή αγορά στις αμυντικές βιομηχανίες. Αυτό μπορεί επίσης να συντελέσει στην ενδυνάμωση της έρευνας και της ανάπτυξης, όχι μόνο μέσα σε αυτές τις βιομηχανίες, αλλά και σε ένα τμήμα της ευρωπαϊκής βιομηχανίας που τροφοδοτείται από την ανάπτυξή τους.
<P>
Ολοκληρώνοντας, πιστεύω ότι μπορεί να αναφερθεί η προφανής σχέση μεταξύ των αμυντικών βιομηχανιών και των εξωτερικών πολιτικών της Ένωσης. Εντούτοις, απαντώντας σε πρόσφατη ομιλία, θα ήθελα να αναφέρω ένα κλασικό ρωμαϊκό γνωμικό: "εάν επιθυμείς την ειρήνη, ετοιμάσου για πόλεμο". Στην Ευρωπαϊκή Ένωση, η οποία είναι σχεδόν μια ειρηνοποιός υπερδύναμη, αποκαλούμε τις βιομηχανίες αυτές "αμυντικές βιομηχανίες" και όχι "πολεμικές βιομηχανίες" γιατί επιθυμούμε την ειρήνη, όχι τον πόλεμο. Για τον ίδιο λόγο χρειαζόμαστε αμυντικές βιομηχανίες.
<SPEAKER ID="280" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, οι "νωμένες Πολιτείες ξοδεύουν περίπου 500 δις δολάρια για την άμυνα. " Ευρωπαϊκή Ένωση ξοδεύει λίγα περισσότερα από 200 δις για τον ίδιο τομέα. Εντούτοις, το ερώτημα έγκειται στο κατά πόσο, σε αντίκρισμα των 200 δις, οι στρατιωτικές δυνατότητες των κρατών μελών της Ευρωπαϊκής Ένωσης αντανακλούν αυτή την επένδυση, όπως συμβαίνει στις "νωμένες Πολιτείες. Όταν ήμουν υπουργός άμυνας, συνάντησα εκπροσώπους της βιομηχανίας και τους είπα ότι ήμουν ο αρμόδιος για την εθνική ασφάλεια υπουργός, και όχι τη βιομηχανική ασφάλεια. Πιστεύω ότι η οδηγία που συζητάμε σήμερα, και για την οποία θα ήθελα να εκφράσω τις ευχαριστίες και την ευγνωμοσύνη μου στον κύριο Lambsdorff, θα οδηγήσει τα μεγάλα ποσά που ξοδεύουμε στην άμυνα να χρησιμοποιούνται με σημαντικά πιο συνετό και λογικό τρόπο, και ότι η στρατιωτική δυνατότητα της Ευρωπαϊκής Ένωσης θα αντανακλά το επίπεδο των δαπανών μας για την άμυνα.
<SPEAKER ID="281" NAME="Angelika Beer" AFFILIATION="Verts/ALE">
(DE) Κύριε Πρόεδρε, κυρίες και κύριοι, θα ήθελα να τονίσω ακόμα μια φορά ότι αναφερόμαστε σε ένα πακέτο: την απόφαση του Δεκεμβρίου και τη σημερινή συζήτηση. Μόνο όταν δούμε και τα δύο αυτά μαζί - τον κανονισμό για τη μεταφορά προϊόντων συνδεόμενων με τον τομέα της άμυνας μέσα στην Κοινότητα και τώρα την οδηγία για τις δημόσιες συμβάσεις - βγάζουν νόημα.
<P>
Προετοίμασα τη γνωμοδότηση της Επιτροπής Εξωτερικών Υποθέσεων. Είχαμε ένα κεντρικό πολιτικό στόχο, δηλαδή με την εναρμόνιση της ευρωπαϊκής αγοράς όπλων και τη φιλελευθεροποίηση μέσα στην ΕΕ, να εφαρμοστούν ταυτόχρονα πιο σκληρά μέσα ελέγχου σχετικά με το θέμα των εξαγωγών εκτός της ΕΕ. Εάν πρόκειται να αναφέρουμε τους αρνητικούς τίτλους, ας αναφέρουμε και τους καλούς. Κατά την τελευταία συνεδρίαση του στα τέλη του περασμένου χρόνου, το Συμβούλιο, υπό τη γαλλική Προεδρία, υιοθέτησε τον Κώδικα Συμπεριφοράς ως νομικά δεσμευτικό έγγραφο. Πρόκειται για θετική εξέλιξη, την οποία πάντα ζητούσε το Κοινοβούλιο.
<P>
Θα ήθελα επομένως να τονίσω ακόμα μια φορά ότι αυτή η εναρμόνιση που θεωρούμε ότι είναι σωστή - και όχι μόνο η εναρμόνιση αλλά και η ανάπτυξη μηχανισμού κυρώσεων που θα χρησιμοποιηθεί σε περίπτωση που η οδηγία δεν τηρηθεί - βρίσκεται τώρα υπό τον έλεγχο των εθνικών κρατών και των βουλευτών. Θα παρακολουθήσουμε τη διαδικασία αυτή, και όχι μόνο την εναρμόνιση, με μεγάλο ενδιαφέρον.
<SPEAKER ID="282" NAME="Jacques Toubon" AFFILIATION="PPE-DE">
(FR) Κύριε Πρόεδρε, θα ήθελα να συμπαραταχθώ με όσα είπε ο κύριος Schwab πριν από μερικά λεπτά. Θα έλεγα ότι η υιοθέτηση της οδηγίας αυτής σήμερα αποτελεί σημαντική απόφαση και την οφείλουμε στις πολύ αξιόλογες προσπάθειες του εισηγητή μας, του κυρίου Lambsdorff, της σκιώδους εισηγήτριάς μας, Charlotte Cederschiöld, τους οποίους ευχαριστώ, και φυσικά στη γαλλική Προεδρία που, στα τέλη του περασμένου χρόνου, έκανε μεγάλες προσπάθειες για την επίτευξη συμβιβασμού.
<P>
Στην πραγματικότητα, αυτό που κάνουμε σήμερα είναι να ολοκληρώσουμε ένα κύκλο, ο οποίος υπήρξε αξιοπρόσεχτα ταχύς, δηλαδή λίγων μηνών, και περιλαμβάνει την οδηγία για την εσωτερική αγορά στα αμυντικά προϊόντα που υιοθετήθηκε το Δεκέμβριο, τον Κώδικα Συμπεριφοράς για τις εξαγωγές που έγινε νόμος την ίδια στιγμή και τέλος, την οδηγία αυτή που συμβιβάζει το άρθρο 296 της Συνθήκης με τους κοινούς κανόνες για τις δημόσιες συμβάσεις. Στην πραγματικότητα, όλο αυτό το σύνολο, ας μου επιτραπεί η έκφραση, μας δεσμεύει σε αυτό που θα αποκαλέσω "κοινοτικοποίηση" της αμυντικής οικονομίας. Αυτό μπορεί ασφαλώς να φανεί αιρετικό σε σχέση με τη μέριμνα για εθνική κυριαρχία ή ακόμα και για τα ίδια τα χαρακτηριστικά των αμυντικών πολιτικών. Για την ακρίβεια, μεταφράζει μια επιθυμία ολοκλήρωσης των κρατικών κυριαρχιών.
<P>
Το ίδιο πράγμα θα παρατηρηθεί και στον τομέα της δικαιοσύνης. Κατά τη διάρκεια της γαλλικής Προεδρίας και από την εποχή της πορτογαλικής και της σλοβενικής Προεδρίας, τεράστια πρόοδος έγινε σε ένα ακόμα τομέα όπου οι εθνικές κυριαρχίες ήθελαν να εμποδίσουν οποιαδήποτε συμφωνία ή συνεργασία.
<P>
Στην πραγματικότητα, κυρίες και κύριοι, με την υιοθέτηση του κειμένου αυτού, πιστεύω ότι βοηθούμε στον τερματισμό της ιδεολογικής συζήτησης της φύσης και της μορφής του ευρωπαϊκού σχεδίου. Πρόκειται για ένα χώρο, για μια εξουσία, για μια δύναμη και θα αναγνωρίζεται ολοένα και περισσότερο στον τομέα της άμυνας και της εξωτερικής πολιτικής.
<SPEAKER ID="283" NAME="Geoffrey Van Orden" AFFILIATION="PPE-DE">
Κύριε Πρόεδρε, ως βρετανοί συντηρητικοί, είμαστε σε γενικές γραμμές πρωταγωνιστές των ανοιχτών αγορών, αλλά όπως επιβεβαίωσε ένας αριθμός ομιλητών, η βασική πίεση της έκθεσης αυτής είναι η ενδυνάμωση της ΕΠΑΑ και η ευρωπαϊκή ολοκλήρωση και όχι κάποιο οικονομικό όφελος. Σε καμία περίπτωση δεν αφορά την ενδυνάμωση των αμυντικών δυνατοτήτων.
<P>
Μπορώ να διακρίνω ότι θα μπορούσαν να υπάρξουν οριακά οφέλη για την ευκολότερη πρόσβαση του "Β σε άλλες αγορές ευρωπαϊκών χωρών σχετικά με συμβάσεις συνδεόμενες με τον τομέα της άμυνας. Αλλά υπάρχει πολύ μεγαλύτερο πλεονέκτημα για άλλους να έχουν πρόσβαση στη βρετανική αγορά, η οποία έχει τις μεγαλύτερες αμυντικές δαπάνες - και, παρεμπιπτόντως, το "Β έχει την πιο ανοιχτή αγορά στις αμυντικές προμήθειες στην Ευρώπη.
<P>
Προκαλεί ιδιαίτερες ανησυχίες το γεγονός ότι, σύμφωνα με τους προτεινόμενους κανόνες, μια κυβέρνηση ή εταιρεία που έχει επενδύσει τεράστια ποσά στην έρευνα και ανάπτυξη κάποιου αμυντικού τομέα, δεν θα είναι πλέον σε θέση να αποζημιωθεί για την επένδυση αυτή στην αναπτυξιακή και παραγωγική φάση. Αναπτυξιακές συμβάσεις αναμένεται να γίνουν πιο ανοιχτές στον ευρωπαϊκό ανταγωνισμό, αφήνοντας την εθνική κυβέρνηση χωρίς μέσα προστασίας της πνευματικής ιδιοκτησίας, των θέσεων εργασίας ή των ευκαιριών για εξαγωγές. Θα αποτελέσει τροχοπέδη για την ανάπτυξη και την έρευνα.
<P>
Υπάρχουν και άλλες ανησυχίες, αλλά πρέπει να πω ότι η έκθεση αυτή δεν είναι πραγματικά απαραίτητη από αμυντική, βιομηχανική ή οικονομική άποψη.
<SPEAKER ID="284" NAME="Ioan Mircea Paşcu" AFFILIATION="PSE">
Κύριε Πρόεδρε, η οδηγία για τις αμυντικές δημόσιες συμβάσεις αποτελεί σημαντικό βήμα τόσο προς την ευρωπαϊκή αγορά αμυντικού εξοπλισμού όσο και προς την ΕΠΑΑ. Αναγνωρίζω τις δυσκολίες για τη συμφιλίωση των αρχών των ελεύθερων αγορών με την αναπόφευκτη διακριτικότητα των αμυντικών συμφωνιών, και των κοινών κανόνων που διέπουν την ανάθεση δημόσιων συμβάσεων με επιμέρους πρακτικές σχετικές με αμυντικές συμβάσεις.
<P>
Αυτό το πολύ περίπλοκο σύνολο κανονισμών, πρέπει ασφαλώς, να περάσει από πρακτική δοκιμή, διότι η προσπάθεια να συνδυαστούν αντιφατικά στοιχεία όπως η διαφάνεια και το απόρρητο, η κοινή αντιμετώπιση και η ατομικότητα, θα χρειαστούν μόνιμη παρακολούθηση και την αποφασιστικότητα να τιμωρούνται τυχόν επιμέρους απόπειρες να ευνοηθεί κάποιο σε βάρος άλλου, σε μια συνεχή προσπάθεια να βρεθεί ισορροπία μεταξύ και των τεσσάρων.
<P>
" σωστή λειτουργία θα είναι τότε τόσο μια πράξη όσο και αντανάκλαση της αποφασιστικότητας των οργάνων της ΕΕ να διαιτητεύσουν τη γεννώμενη ευρωπαϊκή αυτή αγορά, και της βούλησης των πρωταθλητών της εθνικής άμυνας και των κρατών μελών που τους στηρίζουν να σεβαστούν και να παίξουν το παιχνίδι σύμφωνα με αυτούς τους νόμους.
<P>
Μια κουβέντα σχετικά με τις αντισταθμίσεις: για χώρες σαν τη δική μου, τη Ρουμανία, αντιστάθμιση είναι, τουλάχιστον για την ώρα, ένας σημαντικός μηχανισμός που διασφαλίζει την επιβίωση της εθνικής μας βιομηχανίας.
<SPEAKER ID="285" NAME="Marian-Jean Marinescu" AFFILIATION="PPE-DE">
(RO) " ευρωπαϊκή ενότητα και ασφάλεια διακυβεύονται και πάλι στην παρούσα φάση, τόσο από την οικονομική και χρηματοπιστωτική κρίση όσο και από την ενεργειακή. Το γεγονός αυτό κατέδειξε ακόμα μια φορά ότι μόνο η ενότητα και η αλληλεγγύη μας επιτρέπουν να αντιμετωπίζουμε επιτυχώς τα μείζονα προβλήματα στο σύγχρονο κόσμο.
<P>
" υιοθέτηση κοινών, διαφανών κανόνων που θα διέπουν τις δημόσιες συμβάσεις στην αγορά προϊόντων συνδεόμενων με την ασφάλεια και την άμυνα, αποτελεί σημαντικό βήμα στη σύσφιξη της ευρωπαϊκής πολιτικής ασφάλειας. Αποτελεί επίσης μηχανισμό για την οικονομία της αγοράς, επιτρέποντας στην ευρωπαϊκή βιομηχανία να συναγωνιστεί επιτυχώς μείζονες παγκόσμιους παίκτες, ειδικά τις "νωμένες Πολιτείες.
<P>
Ένα άρτιο κοινοτικό πρόγραμμα χρειάζεται να οριστεί το συντομότερο δυνατό για τη διαχείριση της ασφάλειας των πληροφοριών, ενώ χρειάζεται να εφαρμοστεί ένα κατάλληλο σύστημα ελέγχου για τις εξαγωγές προς τρίτες χώρες προϊόντων και εξοπλισμού συνδεόμενων με τον τομέα της ασφάλειας και της άμυνας. " επικύρωση και εκτέλεση της Συνθήκης της Λισαβόνας θα επιτρέψει την καθιέρωση άρτια δομημένης συνεργασίας σε μόνιμη βάση στον τομέα της πολιτικής ασφάλειας, γεγονός που είναι ουσιώδες για το μέλλον της ΕΕ.
<SPEAKER ID="286" NAME="Bogusław Rogalski" AFFILIATION="UEN">
(PL) Από τη δεκαετία του '90 κατέστη σαφές ότι ο κατακερματισμός των ευρωπαϊκών αγορών άμυνας είχε αρνητικές οικονομικές απόρροιες. Κατά τα 20 τελευταία έτη, οι δαπάνες για την άμυνα μειώθηκαν, οδηγώντας σε χαμηλότερα επίπεδα τζίρων και θέσεων εργασίας, καθώς και σε περικοπές σε επενδύσεις στον τομέα της έρευνας και των νέων στρατιωτικών τεχνολογιών.
<P>
Στις μέρες μας, ακόμα και τα μεγάλα κράτη μέλη δυσκολεύονται να βρουν νέα αμυντικά συστήματα. Μια ευρωπαϊκή αμυντική τεχνολογική και βιομηχανική βάση θα πρέπει να δημιουργηθεί προκειμένου να αναπτυχθούν οι θεμελιώδεις αμυντικές δυνατότητες των κρατών μελών. Το βήμα αυτό είναι ζωτικό, προκειμένου να αντιμετωπιστούν οι παγκόσμιες προκλήσεις στον τομέα της άμυνας.
<P>
Είναι επίσης σημαντικό να έχουμε ένα εναρμονισμένο ευρωπαϊκό νομοθετικό πλαίσιο, το οποίο θα επιτρέπει στα κράτη μέλη να εφαρμόζουν κοινοτικές διατάξεις χωρίς να κινδυνεύουν τα δικά τους αμυντικά συμφέροντα. Δεν πρέπει να ξεχνάμε ένα σημαντικό στοιχείο, δηλαδή την εισαγωγή μιας διαδικασίας ελέγχου. Θα πρέπει να αποσκοπεί στην αποτελεσματική νομική προστασία του προσφέροντος, να καλλιεργεί τη διαφάνεια και να εμποδίζει την εφαρμογή διακρίσεων κατά τη διαδικασία της δημόσιας σύμβασης.
<SPEAKER ID="287" NAME="Εμμανουήλ Αγγελάκας" AFFILIATION="PPE-DE">
Κύριε Πρόεδρε, θα ήθελα και εγώ να συγχαρώ τον συντάκτη της έκθεσης κύριο Lambsdorff, αλλά ταυτόχρονα και τους σκιώδεις εισηγητές για τη σπουδαία δουλειά που έκαναν.
<P>
Τα κύρια χαρακτηριστικά της ευρωπαϊκής αγοράς είναι ο κατακερματισμός που επικρατεί σε εθνικό επίπεδο. " εξαγωγή προϊόντων συνδεόμενων με τον εν λόγω τομέα της άμυνας και της ασφάλειας υπόκειται σε εθνικά συστήματα αδειοδότησης που διαφέρουν μεταξύ τους ως προς τη διαδικασία, το πεδίο εφαρμογής και τις προθεσμίες.
<P>
" νέα αυτή νομοθεσία προωθεί τη διαφάνεια και θέτει τις βάσεις για τη δημιουργία μιας ενιαίας ανοικτής ευρωπαϊκής αγοράς αμυντικού εξοπλισμού που αποτελεί και βασικό παράγοντα για την ενίσχυση της ευρωπαϊκής πολιτικής ασφάλειας και άμυνας.
<P>
Είναι σημαντικό επίσης ότι προβλέπονται ουσιαστικές διατάξεις για την ασφάλεια του εφοδιασμού και των πληροφοριών. Αποσαφηνίζεται και η επίκληση του άρθρου 296 της Συνθήκης των Ευρωπαϊκών Κοινοτήτων, αλλά περιορίζεται πλέον σε πραγματικές παρεκκλίσεις, όπως προβλέπεται από τη Συνθήκη και όπως ζήτησε το Ευρωπαϊκό Δικαστήριο.
<P>
Κλείνοντας, θα ήθελα να σημειώσω ότι είναι σημαντικό ότι, μέσω ευέλικτων ρυθμίσεων, ενισχύεται ο ρόλος μικρομεσαίων επιχειρήσεων που, για κάποια κράτη μέλη, είναι κλάδος που απασχολεί χιλιάδες εργαζόμενους.
<SPEAKER ID="288" NAME="Nickolay Mladenov" AFFILIATION="PPE-DE">
Κύριε Πρόεδρε, θα ήθελα και εγώ να συγχαρώ τον κύριο Lambsdorff για την εξαιρετική δουλειά που έκανε και ασφαλώς τους σκιώδεις του, ιδιαιτέρως την κυρία Cederschiöld, αλλά επιτρέψτε μου επίσης να υπογραμμίσω κάτι που είπε ο κύριος Toubon: την εξαιρετική δουλειά που έκανε η γαλλική Προεδρία στην επίτευξη συμφωνίας για την οδηγία αυτή.
<P>
Ελπίζω ότι όταν θα την ανακαλούμε σε μερικά χρόνια από σήμερα θα συνειδητοποιούμε ότι δεν έπρεπε να είμαστε τόσο επιφυλακτικοί να μιλήσουμε για ευρωπαϊκή αγορά αμυντικού εξοπλισμού λόγω μιας ενιαίας ευρωπαϊκής αγοράς. Αποτελεί αμοιβαίο αμυντικό συμφέρον της Ευρώπης και αμοιβαίο συμφέρον της Ευρώπης η ύπαρξη περισσότερου ανταγωνισμού.
<P>
Επιτρέψτε μου να επισημάνω ένα μέρος αυτής της οδηγίας που είναι ιδιαιτέρως σημαντικό για πολλά κράτη μέλη. Πρόκειται για το κείμενο που αναφέρεται στην υπεργολαβία. Είμαι πολύ χαρούμενος που η συμφωνία που επιτεύχθηκε με το Συμβούλιο και την Επιτροπή στο κείμενο για την υπεργολαβία, αντανακλά σε μεγάλο βαθμό όσα επιδίωκε το Κοινοβούλιο, δηλαδή να υπάρχει μεγαλύτερη διαφάνεια σε επίπεδο υπεργολαβιών, δεύτερον να μην γίνονται διακρίσεις σε εθνική βάση κατά το σχεδιασμό των υπεργολαβιών και τέλος, να έχουν οι εθνικές αρχές τη δυνατότητα να επιτρέπουν στους αναδόχους να αναθέτουν υπεργολαβίες μέχρι το 30% της σύμβασής τους.
<P>
Πρόκειται για τη μέριμνα συσπείρωσης της βιομηχανίας μας ανά την Ευρώπη.
<SPEAKER ID="289" NAME="Charlie McCreevy">
Μέλος της Επιτροπής. - Κύριε Πρόεδρε, θα ήθελα να ευχαριστήσω όλους τους συμμετέχοντες στη συζήτηση. Είναι σαφές ότι το παρόν κείμενο αποτελεί συμβιβασμό και ως τέτοιος δεν μπορεί να συμπεριλάβει όλες τις συστάσεις που έγιναν με πρόθεση να τον βελτιώσουν. Την ίδια στιγμή, ωστόσο, το Κοινοβούλιο έχει πολλούς λόγους να είναι ικανοποιημένο.
<P>
Πρώτον, ήταν το Κοινοβούλιο που ζήτησε από την Επιτροπή στην απόφασή του της 17ης Νοεμβρίου 2005 στην πράσινη βίβλο για τις δημόσιες συμβάσεις στον τομέα της άμυνας να προετοιμάσει αυτή την οδηγία. Επομένως, πρόκειται σε μεγάλο βαθμό για πρόταση του Κοινοβουλίου.
<P>
Δεύτερον, και σημαντικότερο, το παρόν κείμενο επωφελήθηκε τα μέγιστα από τη συμβολή σας κατά τη διαδικασία. Ένας τεράστιος αριθμός τροπολογιών από την έκθεση της Επιτροπής Εσωτερικής Αγοράς και Προστασίας των Καταναλωτών έχουν ενσωματωθεί, ιδιαιτέρως αναφορικά με το πεδίο εφαρμογής, τις διατάξεις για τα ένδικα μέτρα και τη διαφάνεια.
<P>
" Επιτροπή μπορεί να αποδεχτεί όλες αυτές τις τροπολογίες και επομένως υποστηρίζει το κείμενο. Είμαστε πεπεισμένοι ότι αυτή η οδηγία θα κάνει τη διαφορά και θα συμβάλει σε μια πραγματική ευρωπαϊκή αμυντική αγορά. Ας το παραδεχτούμε, μόλις πέντε χρόνια πριν, η ιδέα της οικοδόμησης αυτής της αγοράς με κοινοτικά μέσα αποτελούσε επιστημονική φαντασία για τους περισσότερους, αλλά σήμερα θα γίνει πραγματικότητα. Δεν πρέπει να χάσουμε την ευκαιρία αυτή.
<SPEAKER ID="291" NAME="Alexander Graf Lambsdorff" LANGUAGE="DE">
Κυρία Πρόεδρε, θα προέτρεπα το συνάδελφό μου κύριο van Orden να αναλογιστεί το γεγονός ότι το μόνο πρόσωπο που τον υποστηρίζει εδώ είναι ο γερμανός ακροαριστερός. Στον κύριο Pflüger από τα αριστερά, θα έλεγα ότι μια ματιά στο νόμο θα βοηθήσει στην κατανόησή του. Δεν πρόκειται σε καμία περίπτωση για εξαγωγές, πρόκειται για την ευρωπαϊκή εσωτερική αγορά.
<P>
Κατά τα άλλα, όσα είπε η κυρία Weiler είναι σωστά. Είπε ότι τα προϊόντα αυτά είναι ακριβά λόγω έλλειψης ανταγωνισμού. Ναι, όταν δεν υπάρχει ανταγωνισμός, είναι ακριβά. Ελπίζουμε ότι θα εισάγουμε περισσότερο ανταγωνισμό στην ευρωπαϊκή εσωτερική αγορά. Αυτό δεν πρόκειται να κάνει τα προϊόντα αυτά φτηνά, αλλά πιθανώς πιο λογικά κοστολογημένα. Πρόκειται για μια μεγάλη ευκαιρία, ευκαιρία για τη βιομηχανία να ανοίξει νέες αγορές και ευκαιρία για τις μικρομεσαίες εταιρείες να εισχωρήσουν και σε αυτές τις αγορές. Είναι ωστόσο - και αυτό είναι αρκετά σημαντικό - και ευκαιρία για διαφάνεια και επομένως για μια αστική κοινωνία που θα μπορεί να παρακολουθεί καλύτερα τον τρόπο με το οποίο είναι δομημένη η αγορά και το τι συμβαίνει, καθώς και για πολλές μη κυβερνητικές οργανώσεις.
<P>
Θα ήθελα να ευχαριστήσω ξεχωριστά τους κυρίους Mladenov και Toubon για την αναφορά τους στην ασυνήθιστη εργασία που εμπλέκεται στο σχέδιο αυτό. Επί της ουσίας, πρόκειται για ένα σχέδιο κάτω από το δεύτερο πυλώνα, την ενδυνάμωση της ευρωπαϊκής πολιτικής ασφάλειας και άμυνας, που χρησιμοποιεί ένα μέσο από τον πρώτο πυλώνα, δηλαδή μια οδηγία για την εσωτερική αγορά. Χωρίς τη θαυμάσια δουλειά της γαλλικής Προεδρίας που μεσολάβησε μεταξύ των κρατών μελών - ένα ιδιαιτέρως δύσκολο έργο - το σχέδιο δεν θα είχε ποτέ επιτύχει.
<P>
Πρέπει να διευρύνουμε τις ευκαιρίες αυτές. Πρόκειται για μια ευκαιρία για την πολιτική Ευρώπη. Πρόκειται για μια ευκαιρία για την Κοινή Εξωτερική Πολιτική και Πολιτική Ασφαλείας καθώς και για μια ευκαιρία για την Ευρώπη των αξιών και της ειρήνης. Πρόκειται για μια ευκαιρία, την οποία πρέπει να εκμεταλλευτούμε.
<SPEAKER ID="292" NAME="Tobias Pflüger" AFFILIATION="GUE/NGL">
(DE) Κυρία Πρόεδρε, έχω ένα αίτημα σύμφωνα με το άρθρο 145 του Κανονισμού. Εάν απευθυνθεί κάποιος προσωπικά σε άλλο άτομο, δίνεται η ευκαιρία να απαντήσει το άτομο σύντομα.
<P>
Θα φανεί σχετικά σύντομα ποιοι είναι οι ακραίοι, εάν κοιτάξει κανείς για τι μιλάμε. Μιλάμε για εξτρεμισμό της αγοράς, ο οποίος είναι προφανής. Είπα ότι μια πιο αποτελεσματική αμυντική βιομηχανία μέσα στην Ευρωπαϊκή Ένωση, θα έχει σίγουρα αντίκτυπο στις εξαγωγές όπλων. Κανείς δεν μπορεί να το αρνηθεί αυτό. Οποιαδήποτε άλλη πρόταση θα φανέρωνε απόλυτη εμμονή στην Ευρωπαϊκή Ένωση.
<SPEAKER ID="293" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="294" NAME="Bogdan Golik  " LANGUAGE="PL">
Θα ήθελα να τονίσω τη σημασία της πρότασης οδηγίας του Ευρωπαϊκού Κοινοβουλίου και του Συμβουλίου για το συντονισμό των διαδικασιών σύναψης ορισμένων δημοσίων συμβάσεων έργων, προμηθειών και παροχής υπηρεσιών στους τομείς της άμυνας και της ασφάλειας, την οποία υποστηρίζω θερμά.
<P>
" οδηγία ανοίγει το δρόμο για τη θεμελίωση των δημόσιων συμβάσεων στον τομέα της ασφάλειας και της άμυνας βάσει διαφανών κριτηρίων, χωρίς να γίνεται διάκριση μεταξύ των προσφερόντων από άλλα κράτη μέλη της ΕΕ, ενώ ταυτόχρονα εγγυάται την ασφάλεια των χωρών αυτών. Για το λόγο αυτό είναι τόσο σημαντικό να μπορούμε να ανακαλούμε τη ρήτρα της Συνθήκης για την Ευρωπαϊκή Ένωση που προβλέπει ότι οι διατάξεις της μπορούν να αγνοηθούν εάν το βήμα αυτό είναι απαραίτητο για την προστασία των βασικών συμφερόντων ενός κράτους μέλους της ΕΕ.
<P>
" κοινή παραγωγή, κοινή αγορά, κοινή συμφωνία για τις δημόσιες συμβάσεις - ιδιαιτέρως αναφορικά με τον πιο εξελιγμένο τεχνολογικά και, επομένως πιο ακριβό, εξοπλισμό - θα προσφέρει στην Ευρωπαϊκή Πολιτική Ασφάλειας και Άμυνας μεγαλύτερες πιθανότητες επιτυχίας. " πρόταση οδηγίας, την οποία στηρίζω, αποτελεί θετικό βήμα προς το άνοιγμα των αγορών των κρατών μελών της ΕΕ και τη μείωση του ανταγωνισμού στον τομέα μεταξύ χωρών που θα μπορούσαν να αξιοποιήσουν κοινές και οικονομικά αποδοτικές λύσεις.
<P>
Θα ήθελα ταυτόχρονα να εκφράσω τις επιφυλάξεις μου σχετικά με τη σειρά προτίμησης των προτύπων που εξετάστηκαν κατά τη διαδικασία κατάρτισης τεχνικών προδιαγραφών για την αγορά αμυντικού εξοπλισμού. Οι υπουργοί άμυνας θα πρέπει να είναι αρμόδιοι για την θέσπιση προτεραιοτήτων εφαρμογής.
<P>
Επιπλέον, παρατήρησα επίσης την παντελή έλλειψη αναφοράς στον κώδικα για την ορθή πρακτική στην αλυσίδα εφοδιασμού του Ευρωπαϊκού Οργανισμού Άμυνας, ο οποίος εφαρμόζεται από τους προμηθευτές. Δεν είναι σαφές επομένως εάν το κριτήριο αυτό θα εξακολουθεί να ισχύει κατά την επιλογή προμηθευτών.
<SPEAKER ID="295" NAME="Dushana Zdravkova  " LANGUAGE="BG">
Είναι πάγια αντίληψή μου ότι η άμυνα και η ασφάλεια έχουν θεμελιώδη σημασία για κάθε κράτος μέλος, αλλά περισσότερο από όλα είναι προς το συμφέρον κάθε πολίτη στην Ευρωπαϊκή Ένωση, καθώς και της ευρωπαϊκής αμυντικής βιομηχανίας.
<P>
Εξυπακούεται ότι η επιλογή παρέκκλισης από την οδηγία αυτή θα συνεχίσει να ισχύει. Για το λόγο αυτό, είναι ζωτικό τα κράτη μέλη να σπεύσουν να βελτιώσουν τη νομοθεσία τους σχετικά με τις δημόσιες συμβάσεις στον τομέα της εθνικής ασφάλειας. Πρέπει επίσης να κάνουν χρήση της ευκαιρίας που προβλέπεται στο άρθρο 296 της Συνθήκης για την Ευρωπαϊκή Ένωση, μόνο υπό την προϋπόθεση ότι έχουν διασφαλίσει ένα παρόμοιο επίπεδο διαφάνειας, υπευθυνότητας, εστίασης στα αποτελέσματα και αποτελεσματικότητας, συμπεριλαμβανομένου ενός κατάλληλου μηχανισμού για τη διευθέτηση διαφωνιών που ανακύπτουν.
<P>
Θα ήθελα να αναφέρω ότι μια οδηγία, όσο περιεκτική και συγκεκριμένη κι αν είναι, δεν μπορεί να υποκαταστήσει την ανάγκη η αμυντική βιομηχανία της ΕΕ και, πιο γενικά η βιομηχανία ασφάλειας της, να έχει ένα ξεκάθαρο όραμα. " παντελής έλλειψη οράματος και στρατηγικής δεν μπορούν να συμψηφιστούν με τους κανόνες και τις εξαιρέσεις που θα βοηθήσουν τις χώρες να "εξαπατήσουν" για να προστατέψουν τα ιδιωτικά τους συμφέροντα, χονδρικά ή λιανικά, αναλόγως με το μέγεθος της αμυντικής βιομηχανίας τους. Για το λόγο αυτό, πρέπει να χαραχτεί μια στρατηγική στον τομέα αυτό, με σκοπό την υποστήριξη των ευρωπαϊκών αρχών.

<CHAPTER ID="008-03">
3. Οι επιπτώσεις της παγκόσμιας χρηματοπιστωτικής και οικονομικής κρίσης στις αναπτυσσόμενες χώρες και την αναπτυξιακή συνεργασία (
<P>
Πριν από την ψηφοφορία:
<SPEAKER ID="125" NAME="Enrique Guerrero Salom" LANGUAGE="ES">
Κύριε Πρόεδρε, θα ήθελα να ευχαριστήσω όλους όσοι συμμετείχαν στην προετοιμασία της έκθεσης αυτής.
<P>
Θα ήθελα απλώς να επισημάνω ότι όταν φτάσουμε στην παράγραφο 31, υπάρχει μια προφορική τροπολογία. Όπως συμφωνήθηκε, θα διαβάσω τώρα το δεύτερο μέρος της αγγλικής εκδοχής.
<P>
(EN)"θεωρεί, επομένως, ορθό να διερευνηθεί το έδαφος προς την κατεύθυνση συμφωνίας με τις πιστώτριες χώρες για τη θέσπιση προσωρινού δικαιοστασίου ή διαγραφής του χρέους για τις φτωχότερες χώρες ώστε να τους δοθεί η δυνατότητα να εφαρμόσουν αντικυκλική φορολογική πολιτική, προκειμένου να αμβλύνουν τις δριμείες συνέπειες της κρίσης· προτείνει να αναληφθούν προσπάθειες προς διευκόλυνση των διευθετήσεων για διαφάνεια στον διακανονισμό χρεών".
<SPEAKER ID="127" NAME="Πρόεδρος">
Σε κάθε περίπτωση, κύριε Guerrero, εάν δεν έχουμε λάβει εσφαλμένες πληροφορίες, η προφορική αυτή τροπολογία αφορά την παράγραφο 34 και όχι την παράγραφο 31.
<P>
(Ο κ. Guerrero επισημαίνει ότι όντως αφορά το δεύτερο μέρος της παραγράφου 34)
<P>
Τώρα όλα είναι σαφή.
<P>
(Διεξάγεται η ψηφοφορία)
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 22:
<SPEAKER ID="128" NAME="Charles Goerens" AFFILIATION="ALDE">
(FR) Κύριε Πρόεδρε, επιστήσαμε την προσοχή σας σε μια προφορική τροπολογία που αφορά την παράγραφο 22. Θα ήθελα να επισημάνω ότι η παράγραφος 22 σχετίζεται με την παγκόσμια διακυβέρνηση και πιο συγκεκριμένα, με τη σύνθεση της G20, η οποία, παραδόξως, δεν περιλαμβάνει στους κόλπους της εκπροσώπους από τις λιγότερο αναπτυγμένες χώρες.
<P>
" προφορική τροπολογία έχει ως στόχο να καλύψει το κενό αυτό και το κείμενο το οποίο προτείνω στο Ευρωπαϊκό Κοινοβούλιο επιτυγχάνει τον στόχο αυτόν.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, πριν από λίγο μας ζητήσατε να χειροκροτήσουμε την αντιπροσωπεία της Τυνησίας. Θα μπορούσατε να ζητήσετε από την αντιπροσωπεία της Τυνησίας να μεσολαβήσει για να επιτευχθεί η απελευθέρωση του Taoufik Ben Brik, την οποία ζητά το σύνολο του Κοινοβουλίου;
<SPEAKER ID="132" NAME="Hannes Swoboda" AFFILIATION="S&amp;D">
(DE) Κύριε Πρόεδρε θα ήθελα να θέσω ένα θέμα επί της διαδικασίας. Είμαι πολύ ικανοποιημένος με την εξέλιξη της ψηφοφορίας. Ωστόσο, η έκθεση αυτή αποτελούσε κυρίως μια έκθεση πρωτοβουλίας και για την περίπτωση αυτή έχει συμφωνηθεί μια διαφορετική διαδικασία. Τώρα μας επετράπη να έχουμε χωριστές ψηφοφορίες για μια έκθεση πρωτοβουλίας. Πρέπει το θέμα αυτό να διευθετηθεί, διαφορετικά όλες οι εκθέσεις πρωτοβουλίας θα έχουν στο μέλλον χωριστές ψηφοφορίες. Μήπως θα μπορούσατε να ζητήσετε από την Επιτροπή Συνταγματικών Υποθέσεων να αποσαφηνίσει το θέμα αυτό; Διαφορετικά, η ερμηνεία που δόθηκε από τις υπηρεσίες του Σώματος θα ακυρώσει όλο το αντικείμενο της μεταρρύθμισης.
<SPEAKER ID="133" NAME="Πρόεδρος">
Κύριε Swoboda, μπορεί να γίνει. Είναι δυνατόν να ζητηθεί ψηφοφορία κατά τμήματα, σύμφωνα με την διαδικασία που επέλεξαν οι ίδιες οι ομάδες. Σε κάθε περίπτωση, όλα μπορούν να αναθεωρηθούν. Θα μπορούσε να αναθεωρηθεί στο μέλλον, αλλά έτσι είναι προς το παρόν.

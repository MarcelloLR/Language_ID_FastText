<CHAPTER ID="004">
Ώρα των ψηφοφοριών
<SPEAKER ID="072" NAME="Πρόεδρος">
" ημερήσια διάταξη προβλέπει την ψηφοφορία.
<P>
(Για τα αποτελέσματα της ψηφοφορίας και λοιπές λεπτομέρειες: βλ. Συνοπτικά Πρακτικά)
<P>

<SPEAKER ID="073" NAME="Gay Mitchell" AFFILIATION="PPE-DE">
Κύριε Πρόεδρε, θα ήθελα κατ' εφαρμογή του άρθρου 166, επί της διαδικασίας, να επιστήσω την προσοχή του Προέδρου στην αδυναμία τήρησης του Κανονισμού του Κοινοβουλίου, ειδικά σε σχέση με την ώρα των ερωτήσεων εχτές. Νομίζω ότι έχει γίνει κινητή γιορτή, όπως και η ώρα των ψηφοφοριών σε αυτό το Κοινοβούλιο. Οι ερωτήσεις μπαίνουν σε μια σειρά για να ικανοποιείται η Επιτροπή και το Συμβούλιο, όχι οι βουλευτές. Μετά οι ερωτήσεις συγχωνεύονται και οι συμπληρωματικές ερωτήσεις γίνονται δεκτές μαζί. Εχτές φτάσαμε μόνο στις 12 ερωτήσεις. Για όσους από εμάς έχουν λίγες ευκαιρίες να μιλήσουν, αυτό καθιστά σχεδόν αδύνατη τη συμμετοχή στην ολομέλεια. Εκλέγουμε Πρόεδρο, Αντιπρόεδρο και επικεφαλής ομάδων για να φροντίζουν τα συμφέροντα του Κοινοβουλίου και των βουλευτών. Αυτό δεν συμβαίνει. Θα ήθελα να ζητήσω αυτό να επανεξεταστεί και ο ρόλος των βουλευτών στην ολομέλεια - που βρίσκονται στη θέση του κοινού - να προστατευθεί και να μην θυσιαστεί στο βωμό του κάθε καπρίτσιου οποιουδήποτε άλλου που θέλει να μπει σε αυτή την αίθουσα. Τα δικαιώματα των βουλευτών πρέπει να προστατεύονται από την προεδρία, όχι να καταργούνται από την προεδρία κάθε λίγο και λιγάκι. Διαμαρτύρομαι εντονότατα ότι αυτό είναι που συμβαίνει σε αυτή την ολομέλεια.
<P>
(Χειροκροτήματα)
<SPEAKER ID="074" NAME="Πρόεδρος">
Σας ευχαριστώ πολύ, κ. Mitchell. Τα σχόλιά σας και το παράπονό σας θα ληφθούν δεόντως υπόψη κατά την επόμενη συνεδρίαση του Προεδρείου.
<SPEAKER ID="075" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα μόνο να προειδοποιήσω τον κ. Mitchell: για χρόνια μου λένε κάθε φορά ότι θα συζητηθεί στην επόμενη συνεδρίαση του Προεδρείου, αλλά τίποτα δεν αλλάζει ποτέ.
<P>
(Χειροκροτήματα)
<SPEAKER ID="076" NAME="Πρόεδρος">
Κύριε Posselt, το σχόλιο σας θα μεταφερθεί επίσης στο Προεδρείο.
<P>
(Γέλια)
<P>


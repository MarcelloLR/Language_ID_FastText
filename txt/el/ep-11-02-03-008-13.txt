<CHAPTER ID="008-13">
13. Διορισμός του Προέδρου της Ευρωπαϊκής Εποπτικής Αρχής (Ευρωπαϊκή Αρχή Τραπεζών) 
<SPEAKER ID="115" NAME="Olle Schmidt" AFFILIATION="ALDE">
(EN) Κύριε Πρόεδρε, πρέπει τώρα να διορίσουμε τους τρεις Προέδρους των νέων αρχών χρηματοπιστωτικής εποπτείας. Θα ήθελα να επιστήσω την προσοχή του Σώματος στο γεγονός ότι κανένας από τους τρεις υποψηφίους δεν είναι γυναίκα. Νομίζω πως είναι πολύ περίεργο που η Επιτροπή δεν μπορεί να βρει ούτε μία γυναίκα ικανή για μία από αυτές τις αρχές.
<P>
(Χειροκροτήματα)
<SPEAKER ID="116" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, θα ήθελα να προτείνω την κ. Andreasen για έναν από αυτούς τους ρόλους.
<P>
(Χειροκροτήματα και κραυγές "Εύγε!" από την Ομάδα EFD)
<SPEAKER ID="117" NAME="Enikő Győri">
ασκούσα την Προεδρία του Συμβουλίου. - (EN) Κύριε Πρόεδρε, χθες το βράδυ διεξαγάγαμε μια πολύ παραγωγική συζήτηση στο Σώμα αυτό σχετικά με τη διαδικασία διορισμού των Προέδρων και των εκτελεστικών διευθυντών των νέων εποπτικών αρχών. Είμαι ειλικρινά ευγνώμων στο Σώμα και στους βουλευτές που συμμετείχαν στη συζήτηση.
<P>
Κάποιοι βουλευτές επεσήμαναν ορισμένα ζητήματα που έπρεπε να διευκρινισθούν και απαιτούν παρακολούθηση προκειμένου να επιτευχθεί ο κοινός μας στόχος: η ομαλή λειτουργία ενός συστήματος εποπτείας που μπορεί να αποφέρει αποτελέσματα.
<P>
Συμμεριζόμαστε την άποψή σας ότι είναι υψίστης σημασίας να διασφαλίσουμε ότι οι αρχές είναι σε θέση να λειτουργούν ανεξάρτητα, ότι διαθέτουν ικανούς επικεφαλής με την κατάλληλη εξουσία και ότι διασφαλίζεται η επαρκής χρηματοδότηση των οργάνων.
<P>
Το μήνυμα του Κοινοβουλίου έφτασε στην Προεδρία και βρήκε ανοικτές πόρτες. Είμαι πεπεισμένη ότι καταλήξαμε σε μια έξοχη συμφωνία επί του θέματος. Σας καλώ όλους να ψηφίσετε υπέρ των υποψηφίων.
<SPEAKER ID="118" NAME="Πρόεδρος">
Μήπως είστε εσείς διαθέσιμη για τη θέση;
<SPEAKER ID="119" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, η ψηφοφορία που θα διεξαγάγετε με απόλυτη υπευθυνότητα είναι πολύ σημαντική.
<P>
Αφορά την επιλογή των Προέδρων των τριών εποπτικών αρχών -για τις τράπεζες, τις ασφαλίσεις και τις αγορές- και συνεπώς, την έναρξη της λειτουργίας αυτών των τριών αρχών. Μαζί με το Συμβούλιο Συστημικού Κινδύνου, οι αρχές αυτές θα αποτελέσουν επιτέλους την πρώτη πραγματική ευρωπαϊκή εποπτική δομή των χρηματοπιστωτικών αγορών και σας οφείλουν πολλά, καθώς χάρη σε ψηφοφορία αυτού του Σώματος δημιουργήθηκαν οι αρχές και ενισχύθηκαν οι εξουσίες τους.
<P>
" ψηφοφορία θα διεξαχθεί με απόλυτη υπευθυνότητα και θα σεβαστούμε την απόφασή σας. Καθώς ήταν δική μου αρμοδιότητα στην Επιτροπή, ανέλαβα το έργο της επιλογής των υποψηφίων από τα 275 άτομα που υπέβαλαν αίτηση και δεν επιλέχθηκαν τελικά. Αιτήσεις υπέβαλαν ελεύθερα άτομα από τα κράτη μέλη και τις ρυθμιστικές αρχές. Ήταν μια ανοικτή και διαφανής διαδικασία στην οποία μπορούσαν να συμμετάσχουν όλοι αν το επιθυμούσαν.
<P>
Στο τέλος αυτής της διαδικασίας, συναντήθηκα προσωπικά με τα άτομα που προεπιλέχθηκαν. Οφείλω να ομολογήσω, κύριε Schmidt, ότι προσωπικά μετάνιωσα που για μία από τις τρεις θέσεις -τη θέση στην Ευρωπαϊκή Αρχή Τραπεζών- μία από τους δύο προεπιλεγέντες, μία γυναίκα υποψήφια με υψηλά προσόντα, απέσυρε την αίτησή της την τελευταία στιγμή, λίγο πριν από τα Χριστούγεννα. " πρώτη δέσμευση στην οποία θα ήθελα να προβώ είναι η διασφάλιση μεγαλύτερης ισορροπίας για την εν εξελίξει διαδικασία του διορισμού των εκτελεστικών διευθυντών -σήμερα το πρωί συναντήθηκα με τους προεπιλεγέντες υποψηφίους για μία από τις αρχές- καθώς και μεγαλύτερης ποικιλομορφίας στην εκπροσώπηση, ειδικά από άποψη ισότητας των φύλων, που συνιστά θεμιτή απαίτηση του Ευρωπαϊκού Κοινοβουλίου.
<P>
Επιλέξαμε αυτούς τους υποψηφίους βάσει των δεξιοτήτων, της τεχνογνωσίας, της προσήλωσής τους στην Ευρώπη και της ανεξαρτησίας τους. Ομοίως θα πράξω και για τους εκτελεστικούς διευθυντές, ώστε να έχουν αυτές οι τρεις αρχές την αξιοπιστία και το κύρος που απαιτείται.
<P>
Κυρίες και κύριοι, η ψηφοφορία είναι σημαντική. Σε επιστολή που απέστειλα χθες στην κ. Bowles και στον κ. Lehne, δεσμεύτηκα -και επιβεβαίωσα αυτήν τη δέσμευση σε εσάς σήμερα το πρωί με τον Αντιπρόεδρο Šefčovič- ότι θα παράσχουμε σε αυτές τις τρεις αρχές τους πρακτικούς, οικονομικούς και ανθρώπινους πόρους που απαιτούνται για να διασφαλίσουμε ότι διαθέτουν την αξιοπιστία και την ανεξαρτησία την οποία χρειάζονται, και γνωρίζω ότι η Προεδρία έχει δεσμευτεί για τα ίδια πράγματα.
<P>
Αυτές οι τρεις αρχές έχουν μεγάλο φόρτο εργασίας μπροστά τους όσον αφορά τις προσομοιώσεις ακραίων καταστάσεων, τους οργανισμούς αξιολόγησης της πιστοληπτικής ικανότητας και τα κείμενα που συζητάτε επί του παρόντος σχετικά με τη ρύθμιση των παραγώγων και των ακάλυπτων πωλήσεων. Υπάρχει πολλή δουλειά. Γνωρίζουμε ότι οι αγορές κινούνται με πολύ ταχύτερους ρυθμούς από τη δημοκρατία. Έχω εμπιστοσύνη στο Κοινοβούλιο καθώς προετοιμάζεται να ψηφίσει και επιβεβαιώνω τις δεσμεύσεις στις οποίες προέβη η Επιτροπή για να διασφαλίσει την ανεξαρτησία, τους πρακτικούς πόρους και την αξιοπιστία αυτών των τριών νέων αρχών.
<SPEAKER ID="120" NAME="Sharon Bowles">
συντάκτρια. - (ΕΝ) Κύριε Πρόεδρε, λυπάμαι που καταναλώνω τον χρόνο των βουλευτών.
<P>
Κατατέθηκαν ψηφίσματα, διότι η επιτροπή δεν ήταν ικανοποιημένη με τις θεσμικές διαδικασίες και ήθελε να λάβει διασφαλίσεις από την Ευρωπαϊκή Επιτροπή και την Προεδρία. Στη χθεσινή συζήτηση, και στις γραπτές δηλώσεις και επιστολές που έλαβα, δόθηκαν κατάλληλες διασφαλίσεις, οι οποίες και θα δημοσιευτούν.
<P>
" σύσταση των περισσότερων μελών της επιτροπής τώρα, με την οποία συμφωνώ προσωπικά, είναι η έγκριση όλων των υποψηφίων. Αυτό σημαίνει καταψήφιση όλων των ψηφισμάτων.
<P>
Ζητήσαμε διασφαλίσεις σε τέσσερις τομείς.
<P>
Όσον αφορά την ανεξαρτησία των αρχών, τόσο η Ευρωπαϊκή Επιτροπή όσο και η Προεδρία επιβεβαίωσαν την τήρηση των διατάξεων ανεξαρτησίας των αρχών, των Προέδρων, των εκτελεστικών οργάνων και των μελών των διοικητικών συμβουλίων αυτών.
<P>
Όσον αφορά την εκπροσώπηση στο διοικητικό συμβούλιο, η Ευρωπαϊκή Επιτροπή είναι ιδιαίτερα προσεκτική ως προς τις υποδείξεις των επικεφαλής της εποπτικής αρχής προς τα συμβούλια εποπτών, όπως απαιτείται από τον κανονισμό, και η Προεδρία υποστήριξε τη δήλωση της Ευρωπαϊκής Επιτροπής.
<P>
Όσον αφορά τους επαρκείς δημοσιονομικούς πόρους, η Ευρωπαϊκή Επιτροπή αναγνώρισε την ανάγκη παροχής επαρκών δημοσιονομικών και ανθρωπίνων πόρων στις αρχές, πράγμα με το οποίο έχει συμφωνήσει η Προεδρία, και έχει επισημάνει, επιπλέον, τη σημασία της εκπλήρωσης των υποχρεώσεων των κρατών μελών.
<P>
Όσον αφορά τη διαδικασία διορισμού, διαπιστώσαμε όλοι ότι δεσμευόμαστε από κανονισμούς κατά τρόπο που όλες οι πλευρές συνειδητοποιούν ότι είναι ανάρμοστος, όπως τα κριτήρια της ηλικίας συνταξιοδότησης τα οποία καλύπτουν ολόκληρη τη θητεία, καθώς και το ζήτημα της ισότητας των φύλων. Τα θέματα αυτά θα εξεταστούν κατά την αναθεώρηση, με την οποία συμφωνεί και η Ευρωπαϊκή Επιτροπή και η Προεδρία.
<P>
" επιτροπή εξακολουθεί να επιμένει να διαδραματίσει κάποιον ρόλο στις τωρινές και μελλοντικές διαδικασίες κατάρτισης καταλόγου επίλεκτων υποψηφίων για όλες τις θέσεις, όπως η θέση του εκτελεστικού διευθυντή. Για δημοκρατικούς λόγους, οι βουλευτές θέλουν να είναι σε θέση να εκφράζουν την προτίμησή τους για τους μεμονωμένους υποψηφίους, και έτσι τα ψηφίσματα παρέμειναν στην ημερήσια διάταξη για τη διεξαγωγή ψηφοφορίας. Ωστόσο, όπως είπα, αν θέλετε να εγκρίνετε τους διορισμούς, πράγμα με το οποίο συμφωνώ, τότε θα πρέπει να καταψηφίσετε τα ψηφίσματα.
<SPEAKER ID="121" NAME="Πρόεδρος">
Περνάμε τώρα σε μια ανεστραμμένη μάλλον διαδικασία, όπως επεσήμανε η κ. Bowles. Θα ψηφίσουμε τώρα, αλλά ψηφίζετε υπέρ για να δηλώσετε την αντίθεσή σας στον υποψήφιο και κατά για να επικυρώσετε τον υποψήφιο. Δεν το καταλαβαίνω, αλλά έτσι είναι.
